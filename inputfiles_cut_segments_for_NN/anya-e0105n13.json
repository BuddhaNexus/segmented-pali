{
  "anya-e0105n13:0_0": "Sāgaliyanikāyuppatti",
  "anya-e0105n13:1_0": "Punapi te abhayagirivāsino goṭhābhayarañño kāle (797-810-bu-va) vetullavādaṁ tatheva dassenti.",
  "anya-e0105n13:1_1": "Tadā pana tesu ussiliyātisso nāma mahāthero vohārakatissarājakāle vetullavādīnaṁ bhikkhūnaṁ kataniggahaṁ",
  "anya-e0105n13:1_2": "sutvā ‘‘vicāraṇasampannassa rañño samaye tatheva bhaveyya,",
  "anya-e0105n13:1_3": "na bhaddakameta’’nti cintetvā ‘‘na mayaṁ tehi ekato homā’’ti tisatamatte bhikkhū gahetvā dakkhiṇagirivihāraṁ",
  "anya-e0105n13:1_4": "gantvā dhammarucinikāyato visuṁ hutvā vasi.",
  "anya-e0105n13:1_5": "Tesu sāgalo nāma mahāthero tattheva dakkhiṇagirimhi vasanto āgamabyākhyānamakāsi.",
  "anya-e0105n13:1_6": "Tato paṭṭhāya taṁ theramārabbha tassantevāsino sāgaliyā nāma ahesuṁ.",
  "anya-e0105n13:1_7": "Tesampi vādo pacchā mahāsenarājakāle jetavanavihāre patthari nikāya 13-piṭṭhe."
}