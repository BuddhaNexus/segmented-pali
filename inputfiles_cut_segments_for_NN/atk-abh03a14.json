{
  "atk-abh03a14:0_0": "7. Ekaccaṁatthītikathā",
  "atk-abh03a14:1_0": "1. Atītādiekaccakathāvaṇṇanā",
  "atk-abh03a14:2_0": "299.",
  "atk-abh03a14:2_1": "Idāni ekaccaṁ atthīti kathā hoti.",
  "atk-abh03a14:2_2": "Tattha ye ‘‘ekaccaṁ atītaṁ atthī’’ti maññanti,",
  "atk-abh03a14:2_3": "seyyathāpi kassapikā;",
  "atk-abh03a14:2_4": "tesaṁ laddhibhindanatthaṁ atītaṁ atthīti pucchā sakavādissa,",
  "atk-abh03a14:2_5": "ekaccaṁ atthīti vissajjanaṁ paravādissa.",
  "atk-abh03a14:2_6": "Ayañhi adhippāyo –",
  "atk-abh03a14:2_7": "avipakkavipākaṁ atthi,",
  "atk-abh03a14:2_8": "vipakkavipākaṁ natthīti.",
  "atk-abh03a14:2_9": "Ekaccaṁ niruddhanti anuyogo sakavādissa.",
  "atk-abh03a14:2_10": "Tassattho –",
  "atk-abh03a14:2_11": "yadi te atītaṁ ekaccaṁ atthi ekaccaṁ natthi,",
  "atk-abh03a14:2_12": "evaṁ sante ekaccaṁ atītaṁ niruddhaṁ,",
  "atk-abh03a14:2_13": "ekaccaṁ atītaṁ aniruddhaṁ,",
  "atk-abh03a14:2_14": "tatheva ṭhitanti āpajjati.",
  "atk-abh03a14:2_15": "Vigatantiādīsupi eseva nayo.",
  "atk-abh03a14:3_0": "Avipakkavipākadhammā ekacceti idaṁ yasmā yesaṁ so avipakkavipākānaṁ atthitaṁ icchati,",
  "atk-abh03a14:3_1": "tepi atītāyeva.",
  "atk-abh03a14:3_2": "Tasmā yathā te atītaṁ ekaccaṁ atthi,",
  "atk-abh03a14:3_3": "kiṁ tathā avipakkavipākāpi dhammā ekacce atthī ekacce natthīti codetuṁ vuttaṁ.",
  "atk-abh03a14:3_4": "Vipakkavipākāti idaṁ yesaṁ so natthitaṁ icchati,",
  "atk-abh03a14:3_5": "tesaṁ vasena codetuṁ vuttaṁ.",
  "atk-abh03a14:3_6": "Avipākāti idaṁ abyākatānaṁ vasena codetuṁ vuttaṁ.",
  "atk-abh03a14:3_7": "Iti imesaṁ tiṇṇaṁ rāsīnaṁ vasena sabbesu anulomapaṭilomesu paṭiññā ca paṭikkhepo ca veditabbā.",
  "atk-abh03a14:3_8": "Atītā ekadesaṁ vipakkavipākā,",
  "atk-abh03a14:3_9": "ekadesaṁ avipakkavipākāti vippakatavipākā vuccanti.",
  "atk-abh03a14:3_10": "Yena hi kammena paṭisandhi nibbattitā,",
  "atk-abh03a14:3_11": "bhavaṅgampi cutipi tasseva vipāko.",
  "atk-abh03a14:3_12": "Tasmā paṭisandhito yāva cuti,",
  "atk-abh03a14:3_13": "tāva taṁ vippakatavipākaṁ nāma hoti.",
  "atk-abh03a14:3_14": "Tathārūpe dhamme sandhāyetaṁ vuttaṁ.",
  "atk-abh03a14:4_0": "Vipaccissantīti katvā te atthīti pucchā sakavādissa.",
  "atk-abh03a14:4_1": "Yathā dhammadharassa puggalassa niddāyantassāpi bahupavattino dhammā atthīti vuccanti,",
  "atk-abh03a14:4_2": "evaṁ lokavohāravasena atthitaṁ sandhāya paṭiññā paravādissa.",
  "atk-abh03a14:4_3": "Vipaccissantīti katvā paccupannāti dutiyapañhe ‘‘kammānaṁ avināsasaṅkhāto kammūpacayo nāmeko atthī’’ti laddhiyaṁ ṭhatvā paṭiññā paravādissa.",
  "atk-abh03a14:5_0": "2. Anāgatādiekaccakathāvaṇṇanā",
  "atk-abh03a14:6_0": "300.Anāgataṁatthītiādīsupi ekaccaṁ atthīti uppādino dhamme sandhāya vadati.",
  "atk-abh03a14:6_1": "Sesaṁ sabbattha heṭṭhā vuttanayattā uttānatthamevāti.",
  "atk-abh03a14:7_0": "Ekaccaṁatthītikathāvaṇṇanā."
}