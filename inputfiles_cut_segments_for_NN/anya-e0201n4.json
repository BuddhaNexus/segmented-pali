{
  "anya-e0201n4:0_0": "5. Taddhita",
  "anya-e0201n4:1_0": "Atha taddhitavidhānaṁ dīpiyate.",
  "anya-e0201n4:2_0": "Taddhitavutti nāma vicitrā hoti,",
  "anya-e0201n4:2_1": "sātisayena vicitrañāṇahitaṁ vahati,",
  "anya-e0201n4:2_2": "tasmā tesaṁ tesaṁ kulaputtānaṁ hitanti taddhitaṁ,",
  "anya-e0201n4:2_3": "imasmiṁ kaṇḍe sabbavidhānassa nāmaṁ.",
  "anya-e0201n4:2_4": "Taṁ pana aṭṭhavidhaṁ hoti apaccaṁ,",
  "anya-e0201n4:2_5": "anekatthaṁ, assatthi,",
  "anya-e0201n4:2_6": "bhāvakammaṁ,",
  "anya-e0201n4:2_7": "parimāṇaṁ, saṅkhyā,",
  "anya-e0201n4:2_8": "khuddakaṁ,",
  "anya-e0201n4:2_9": "nānāttanti.",
  "anya-e0201n4:3_0": "Apaccarāsi",
  "anya-e0201n4:4_0": "430.Ṇo vāpacceka. 344; rū. 361; nī. 752; caṁ. 2.4.16; pā. 4.1.92; ‘sarānamādissā…’ (bahūsu).",
  "anya-e0201n4:5_0": "Chaṭṭhyantā nāmamhā tassa apaccanti atthe vikappena ṇapaccayo hoti.",
  "anya-e0201n4:5_1": "Vāsaddo vākya,",
  "anya-e0201n4:5_2": "samāsānaṁ vikappanattho,",
  "anya-e0201n4:5_3": "ito paraṁ anuvattate,",
  "anya-e0201n4:5_4": "tena sabbattha vikappavidhi sijjhati.",
  "anya-e0201n4:5_5": "Ṇānubandho vuddhyattho,",
  "anya-e0201n4:5_6": "so payogaappayogī.",
  "anya-e0201n4:5_7": "Vasiṭṭhassa apaccanti atthe iminā suttena vasiṭṭhamhā ṇapaccayo,",
  "anya-e0201n4:5_8": "so sāmyatthañca apaccatthañca ubhayaṁ vadati,",
  "anya-e0201n4:5_9": "chaṭṭhī ca apaccapadañca tena vuttatthā nāma honti,",
  "anya-e0201n4:5_10": "vasiṭṭhapadaṁ paccayena saha ekatthaṁ hoti,",
  "anya-e0201n4:5_11": "ubhayaṁ ekato hutvā puttassa nāmaṁ hotīti attho.",
  "anya-e0201n4:5_12": "Tato ‘ekatthatāya’nti chaṭṭhiyā lopo,",
  "anya-e0201n4:5_13": "apaccapadaṁ pana vuttatthamattena luppati.",
  "anya-e0201n4:5_14": "Tañhi sutte padhānabhāvena niddiṭṭhaṁ hoti,",
  "anya-e0201n4:5_15": "na chaṭṭhīti,",
  "anya-e0201n4:5_16": "mahāvuttinā vā padānaṁ lopo.",
  "anya-e0201n4:5_17": "Evaṁ sabbattha.",
  "anya-e0201n4:6_0": "431.Padānamādissāyuvaṇṇassāeo ṇānubandheka. 405; rū. 365; nī. 860.",
  "anya-e0201n4:7_0": "Padānaṁ ādibhūtassa akārassa ca ivaṇṇu’vaṇṇassa ca ā, e,",
  "anya-e0201n4:7_1": "o vuddhiyo honti ṇānubandhe paccaye pareti padādia-kārassa āvuddhi,",
  "anya-e0201n4:7_2": "syādyuppatti.",
  "anya-e0201n4:8_0": "Vāsiṭṭho, puriso, vāsiṭṭhī, itthī,",
  "anya-e0201n4:8_1": "vāsiṭṭhaṁ, kulaṁ,",
  "anya-e0201n4:8_2": "vasiṭṭhassa putto vāsiṭṭho,",
  "anya-e0201n4:8_3": "vasiṭṭhassa dhītā vāsiṭṭhī,",
  "anya-e0201n4:8_4": "vasiṭṭhassa kulaṁ vāsiṭṭhanti evampi yojetuṁ yujjati.",
  "anya-e0201n4:9_0": "Tattha ‘vasiṭṭhassā’ti etena gottasseva pitubhūtaṁ ādipurisaṁ vadati. Kasmā?",
  "anya-e0201n4:9_1": "Gottasaddattā.",
  "anya-e0201n4:9_2": "Evañhi sati tasmiṁ gotte paccājātā sabbepi janā tassa apaccā nāma honti.",
  "anya-e0201n4:10_0": "432.Majjheka. 404; rū. 370; nī. 859.",
  "anya-e0201n4:11_0": "Majjhe pavattānaṁ a, yuvaṇṇānaṁ ā, e, ovuddhiyo honti vā kvaci.",
  "anya-e0201n4:12_0": "Vāseṭṭho, vāseṭṭhī,",
  "anya-e0201n4:12_1": "vāseṭṭhaṁ.",
  "anya-e0201n4:12_2": "Vāsaddena ‘‘vasiṭṭhassa putto dhītā kula’’nti vākyaṁ vā ‘‘vasiṭṭhaputto vasiṭṭhadhītā vasiṭṭhakula’’nti samāsaṁ vā vikappeti.",
  "anya-e0201n4:12_3": "Evaṁ sabbattha.",
  "anya-e0201n4:13_0": "Bharadvājassa apaccaṁ bhāradvājo,",
  "anya-e0201n4:13_1": "visāmittassa bhāradvājassa…",
  "anya-e0201n4:13_2": "vesāmittassa…",
  "anya-e0201n4:13_3": "(rū.) apaccaṁ vesāmitto,",
  "anya-e0201n4:13_4": "gotamassa apaccaṁ gotamo,",
  "anya-e0201n4:13_5": "kassapassa apaccaṁ kassapo,",
  "anya-e0201n4:13_6": "vasudevassa apaccaṁ vāsudevo.",
  "anya-e0201n4:13_7": "Evaṁ bāladevo.",
  "anya-e0201n4:14_0": "Upagussa apaccanti ettha ‘uvaṇṇassāvaṅa…’ti ṇānubandhe paccaye pare uvaṇṇassa avaṅa hoti. Opagavo, opagavī, opagavaṁ,",
  "anya-e0201n4:14_1": "manuno apaccaṁ mānavo,",
  "anya-e0201n4:14_2": "bhagguno apaccaṁ bhaggavo,",
  "anya-e0201n4:14_3": "paṇḍuno apaccaṁ paṇḍavo,",
  "anya-e0201n4:14_4": "upavindussa apaccaṁ opavindavo iccādi.",
  "anya-e0201n4:15_0": "433.Vacchādito ṇānaṇāyanāka. 345; rū. 366; nī. 754; pā. 4.1.93, 94, 162, 163.",
  "anya-e0201n4:16_0": "Chaṭṭhuntehi vacchādīhi gottasaddagaṇehi tassa apaccanti atthe ṇānubandhā āna,",
  "anya-e0201n4:16_1": "āyanapaccayā honti vā.",
  "anya-e0201n4:17_0": "Vacchassa apaccaṁ vacchāno,",
  "anya-e0201n4:17_1": "vacchāyano, vacchānī,",
  "anya-e0201n4:17_2": "vacchāyanī,",
  "anya-e0201n4:17_3": "vacchānaṁ,",
  "anya-e0201n4:17_4": "vacchāyanaṁ.",
  "anya-e0201n4:17_5": "Evaṁ kaccāno,",
  "anya-e0201n4:17_6": "kaccāyano, kātiyāno,",
  "anya-e0201n4:17_7": "kātiyāyano, sākaṭāno,",
  "anya-e0201n4:17_8": "sākaṭāyano, kaṇhāno,",
  "anya-e0201n4:17_9": "kaṇhāyano,",
  "anya-e0201n4:17_10": "moggallāno,",
  "anya-e0201n4:17_11": "moggallāyano,",
  "anya-e0201n4:17_12": "aggivessāno aggivessanotipi dissati dī. ni. 1.176; ma. ni.",
  "anya-e0201n4:17_13": "1.353 ādayo,",
  "anya-e0201n4:17_14": "aggivessāyano, muñcāno,",
  "anya-e0201n4:17_15": "muñcāyano, kuñcāno,",
  "anya-e0201n4:17_16": "kuñcāyano iccādi.",
  "anya-e0201n4:18_0": "434.Kattikāvidhavādīhi ṇeyyaṇerāka. 346; rū. 367; nī. 755; pā. 4.1.120, 123, 126, 127, 128, 129, 131.",
  "anya-e0201n4:19_0": "Chaṭṭhyantehi kattikādīhi vidhavādīhi ca tassa apaccanti atthe kamena ṇānubandhā eyya,",
  "anya-e0201n4:19_1": "erapaccayā honti vā.",
  "anya-e0201n4:20_0": "Ṇeyye –",
  "anya-e0201n4:20_1": "kattikāya nāma devadhītāya apaccaṁ kattikeyyo,",
  "anya-e0201n4:20_2": "vinatāya nāma deviyā apaccaṁ venateyyo,",
  "anya-e0201n4:20_3": "rohiṇiyā nāma deviyā apaccaṁ rohiṇeyyo,",
  "anya-e0201n4:20_4": "bhaginiyā apaccaṁ bhāgineyyo,",
  "anya-e0201n4:20_5": "nadiyā nāma itthiyā apaccaṁ nādeyyo.",
  "anya-e0201n4:20_6": "Evaṁ anteyyo, āheyyo, kāmeyyo,",
  "anya-e0201n4:20_7": "suciyā apaccaṁ soceyyo,",
  "anya-e0201n4:20_8": "bālāya apaccaṁ bāleyyo iccādi.",
  "anya-e0201n4:21_0": "Ṇere –",
  "anya-e0201n4:21_1": "vidhavāya apaccaṁ vedhavero,",
  "anya-e0201n4:21_2": "vidhavā nāma matapatikā itthī.",
  "anya-e0201n4:21_3": "Bandhukiyā apaccaṁ bandhukero,",
  "anya-e0201n4:21_4": "nāḷikiyā nāma itthiyā putto nāḷikero,",
  "anya-e0201n4:21_5": "samaṇassa upajjhāyassa putto sāmaṇero,",
  "anya-e0201n4:21_6": "samaṇiyā pavattiniyā dhītā sāmaṇerī iccādi.",
  "anya-e0201n4:22_0": "435.Ṇya diccādīhika. 347; rū. 368; nī. 756; caṁ. 2.4.2; pā. 4.1.85.",
  "anya-e0201n4:23_0": "Chaṭṭhuntehi ditiiccādīhi tassa apaccanti atthe ṇānubandho yapaccayo hoti vā.",
  "anya-e0201n4:24_0": "436.Lopovaṇṇivaṇṇānaṁka. 261; rū. 369; nī. 509.",
  "anya-e0201n4:25_0": "Ye pare avaṇṇassa ivaṇṇassa ca lopo hotīti ṇyamhi pare avaṇṇi’vaṇṇānaṁ lopo.",
  "anya-e0201n4:26_0": "Ditiyā nāma devadhītāya apaccaṁ decco, aditiyā apaccaṁ ādicco.",
  "anya-e0201n4:27_0": "Tattha ivaṇṇalope ‘tavaggavaraṇānaṁ ye cavaggabayañā’ti yamhi pare tavaggassa cavaggattaṁ,",
  "anya-e0201n4:27_1": "puna ‘vaggalasehi te’ti yassa pubbarūpattaṁ,",
  "anya-e0201n4:27_2": "kuṇḍaniyā apaccaṁ koṇḍañño.",
  "anya-e0201n4:28_0": "437.Uvaṇṇassāvaṅa sareka. 348; rū. 371; nī. 757.",
  "anya-e0201n4:29_0": "Sare pare uvaṇṇassa avaṅa hotīti uvaṇṇassa avattaṁ.",
  "anya-e0201n4:29_1": "‘Tavaggavaraṇāna…’nti suttena vassa battaṁ,",
  "anya-e0201n4:29_2": "puna ‘vaggalasehi te’ti suttena yassa pubbarūpattaṁ,",
  "anya-e0201n4:29_3": "bhātuno apaccaṁ bhātabyo.",
  "anya-e0201n4:30_0": "438.Ā ṇika. 347; rū. 368; nī. 756; caṁ. 2.4.19; pā. 4.1.95.",
  "anya-e0201n4:31_0": "Rassā’kārantato apaccatthe ṇānubandho rassi’paccayo hoti vā.",
  "anya-e0201n4:32_0": "Dakkhassa apaccaṁ dakkhi.",
  "anya-e0201n4:32_1": "Evaṁ doṇi, vāsavi,",
  "anya-e0201n4:32_2": "sakyaputti,",
  "anya-e0201n4:32_3": "nāṭaputti,",
  "anya-e0201n4:32_4": "dāsaputti,",
  "anya-e0201n4:32_5": "dāruno apaccaṁ dāravi vicāretabbamidaṁ,",
  "anya-e0201n4:32_6": "varuṇassa apaccaṁ vāruṇi .",
  "anya-e0201n4:32_7": "Evaṁ kaṇḍi, bāladevi, pāvaki,",
  "anya-e0201n4:32_8": "jinadattassa apaccaṁ jenadatti,",
  "anya-e0201n4:32_9": "suddhodani,",
  "anya-e0201n4:32_10": "anuruddhi iccādi.",
  "anya-e0201n4:33_0": "439.Rājato ño jātiyaṁka. 347; rū. 368; nī. 756; caṁ. 2.4.70; pā. 4.1.137.",
  "anya-e0201n4:34_0": "Jātiyaṁ gamyamānāyaṁ rājasaddamhā apaccatthe ñapaccayo hoti vā.",
  "anya-e0201n4:35_0": "Rañño apaccaṁ rājañño, rājakulassa puttoti attho.",
  "anya-e0201n4:36_0": "Jātiyanti kiṁ? Rājaputto.",
  "anya-e0201n4:37_0": "440.Khattā yiyāka. 347; rū. 368; nī. 756; caṁ. 2.4.69; pā. 4.1.138.",
  "anya-e0201n4:38_0": "Jātiyaṁ gamyamānāyaṁ khattasaddamhā apaccatthe ya, iyapaccayā honti.",
  "anya-e0201n4:39_0": "Khattakulassa apaccaṁ khatyo, khattiyo.",
  "anya-e0201n4:40_0": "Jātiyantveva? Khatti.",
  "anya-e0201n4:41_0": "441.Manuto ssasaṇaka. 348; rū. 371; nī. 753; caṁ. 2.4.94, 95; pā. 4.1.161.",
  "anya-e0201n4:42_0": "Jātiyaṁ gamyamānāyaṁ manusaddamhā apaccatthe ssa, saṇapaccayā honti.",
  "anya-e0201n4:43_0": "Manuno apaccaṁ manusso, mānuso,",
  "anya-e0201n4:43_1": "manu nāma kappe ādikhattiyo mahāsammatarājā,",
  "anya-e0201n4:43_2": "itthiyaṁ manussī, mānusī,",
  "anya-e0201n4:44_0": "Jātiyantveva? Māṇavo.",
  "anya-e0201n4:45_0": "442.Janapadanāmasmā janakhattiyā raññe ca ṇoka. 352; rū. 376; nī. 765; caṁ. 2.4.96; pā. 4.1.168;",
  "anya-e0201n4:45_1": "‘‘janapadanāmasmā khattiyā…’’ (bahūsu).",
  "anya-e0201n4:46_0": "Janavācinā ca khattiyavācinā ca janapadanāmamhā raññe ca apacce ca ṇo hoti.",
  "anya-e0201n4:47_0": "Pañcālānaṁ janānaṁ rājā pañcālo,",
  "anya-e0201n4:47_1": "pañcālassa khattiyassa apaccaṁ pañcālo.",
  "anya-e0201n4:47_2": "Evaṁ kosalo, māgadho,",
  "anya-e0201n4:47_3": "okkāko dī. ni. 1.267.",
  "anya-e0201n4:48_0": "Janapadanāmasmāti kiṁ? Dasaratharañño putto dāsarathi dāsaraṭṭhi.",
  "anya-e0201n4:49_0": "Janakhattiyāti kiṁ? Pañcālassa brāhmaṇassa apaccaṁ pañcāli.",
  "anya-e0201n4:50_0": "443.Ṇya kurusivīhika. 346; rū. 367; nī. 755; caṁ. 2.4.101 …pe… 4.1.172.",
  "anya-e0201n4:51_0": "Kuru, sivisaddehi apacce raññe ca ṇyo hoti.",
  "anya-e0201n4:52_0": "Kururañño apaccaṁ korabyo jā. 1.14.228, 232, 236,",
  "anya-e0201n4:52_1": "kururaṭṭhavāsīnaṁ rājā korabyo, korabbo,",
  "anya-e0201n4:52_2": "pubbarūpattaṁ,",
  "anya-e0201n4:52_3": "sivirañño apaccaṁ sebyo,",
  "anya-e0201n4:52_4": "siviraṭṭhavāsīnaṁ rājā sebyo.",
  "anya-e0201n4:53_0": "Apaccarāsi niṭṭhito.",
  "anya-e0201n4:54_0": "Anekattharāsi",
  "anya-e0201n4:55_0": "444.Ṇa rāgā tena rattaṁka. 347; rū. 368; nī. 756; caṁ. 3.1.1 …pe… 4.2.1.",
  "anya-e0201n4:56_0": "Rajjanti vatthaṁ etenāti rāgo, rajanavatthu, rāgavācimhā tena rattanti atthe ṇo hoti.",
  "anya-e0201n4:57_0": "Kasāvena rattaṁ vatthaṁ kāsāvaṁ dha. pa. 9,",
  "anya-e0201n4:57_1": "kāsāyaṁ vā.",
  "anya-e0201n4:57_2": "Evaṁ kosumbhaṁ,",
  "anya-e0201n4:57_3": "haliddiyā rattaṁ hāliddaṁ,",
  "anya-e0201n4:57_4": "pāṭaṅgena rattaṁ pāṭaṅgaṁ,",
  "anya-e0201n4:57_5": "mañjiṭṭhaṁ,",
  "anya-e0201n4:57_6": "kuṅkumaṁ iccādi.",
  "anya-e0201n4:58_0": "‘‘Nīlaṁ vatthaṁ,",
  "anya-e0201n4:58_1": "pītaṁ vattha’’ntiādīsu pana nīla,",
  "anya-e0201n4:58_2": "pītādisaddā guṇasaddattā paccayena vinā guṇanissayaṁ dabbaṁ vadanti.",
  "anya-e0201n4:58_3": "Evaṁ sabbesu guṇasadda,",
  "anya-e0201n4:58_4": "jātisadda,",
  "anya-e0201n4:58_5": "nāmasaddesu.",
  "anya-e0201n4:59_0": "445.Nakkhatteninduyuttena kāleka. 352; rū. 376; nī. 765; caṁ. 3.1.5; pā. 4.2.3.",
  "anya-e0201n4:60_0": "Induyuttena nakkhattena lakkhite kāle tannakkhattavācīhi ṇo hoti.",
  "anya-e0201n4:61_0": "Puṇṇacandayuttena phussanakkhattena lakkhitā phussā, ratti, phusso, aho. Evaṁ māgho iccādi.",
  "anya-e0201n4:62_0": "Nakkhattenāti kiṁ? Garugahena lakkhitā ratti.",
  "anya-e0201n4:63_0": "Induyuttenāti kiṁ? Phussena lakkhito muhutto.",
  "anya-e0201n4:64_0": "Kāleti kiṁ? Phussena lakkhitā atthasiddhi.",
  "anya-e0201n4:65_0": "446.Sāssa devatā puṇṇamāsīka. 352; rū. 376; nī. 765; caṁ. 3.1.18, 19 …pe… 4.2.21-24.",
  "anya-e0201n4:66_0": "Sā assa devatā, sā assa puṇṇamāsīti atthe paṭhamantā ṇo hoti.",
  "anya-e0201n4:67_0": "Buddho assa devatāti buddho,",
  "anya-e0201n4:67_1": "yo buddhaṁ attano ārakkhadevataṁ viya garuṁ katvā vicarati,",
  "anya-e0201n4:67_2": "nirantaraṁ vā ‘‘buddho buddho’’ti vācaṁ nicchāreti,",
  "anya-e0201n4:67_3": "tassetaṁ nāmaṁ.",
  "anya-e0201n4:67_4": "Sugato assa devatāti sogato,",
  "anya-e0201n4:67_5": "mahindadevo assa devatāti māhindo.",
  "anya-e0201n4:67_6": "Evaṁ yāmo, somo, vāruṇo.",
  "anya-e0201n4:68_0": "Phussī assa puṇṇamāsīti phusso, māso.",
  "anya-e0201n4:68_1": "Evaṁ māgho, phagguno, citto, vesākho,",
  "anya-e0201n4:68_2": "jeṭṭhamūlo, āsaḷho, sāvaṇo,",
  "anya-e0201n4:68_3": "poṭṭhapādo, assayujo, kattiko, māgasiro.",
  "anya-e0201n4:69_0": "Puṇṇamāsīti kiṁ? Phussī assa pañcamī tithī.",
  "anya-e0201n4:70_0": "447.Tamadhīte taṁ jānāti kaṇikā caka. 351; rū. 374; nī. 764; caṁ. 3.1.37 …pe… 4.2.59.",
  "anya-e0201n4:71_0": "Etesu atthesu dutiyantā ṇo ca ko ca ṇiko cāti ete paccayā honti.",
  "anya-e0201n4:72_0": "Ṇamhi –",
  "anya-e0201n4:72_1": "byākaraṇaṁ adhīte jānāti vā veyyākaraṇo dī. ni. 1.256.",
  "anya-e0201n4:72_2": "Pakkhe ‘‘veyyākaraṇiko,",
  "anya-e0201n4:72_3": "byañjanaṁ adhīte jānāti vā veyyañjaniko’’ti imāni ṇikena sijjhanti.",
  "anya-e0201n4:73_0": "Kamhi-chandaṁ adhīte jānāti vā chando. Evaṁ padako dī. ni. 1.256, nāmako.",
  "anya-e0201n4:74_0": "Ṇikamhi-vinayaṁ adhīte jānāti vā venayiko, suttantiko, ābhidhammiko.",
  "anya-e0201n4:75_0": "Ettha ca ‘veyyākaraṇo’ti pade viyyākaraṇaṁ adhīteti vākyaṁ,",
  "anya-e0201n4:75_1": "‘veyañjaniko’ti pade viyañjanaṁ adhīteti.",
  "anya-e0201n4:75_2": "Upari ‘dovāriko,",
  "anya-e0201n4:75_3": "sovaggika’nti padesupi ‘duvāre niyutto,",
  "anya-e0201n4:75_4": "suvaggāya saṁvattatī’ti vākyaṁ,",
  "anya-e0201n4:75_5": "atthaṁ kathentena pana duvāra,",
  "anya-e0201n4:75_6": "suvaggasaddānaṁ taddhitabhāve eva siddhattā dvāreti ca saggāyāti ca kathetabbo.",
  "anya-e0201n4:76_0": "448.Tassa visaye deseka. 352; rū. 376; nī. 365; caṁ. 3.1.61; pā. 4.2.52, 53.",
  "anya-e0201n4:77_0": "Tassa desarūpe visaye chaṭṭhuntā ṇo hoti.",
  "anya-e0201n4:78_0": "Thūyamigā vasātino nāma,",
  "anya-e0201n4:78_1": "vasātīnaṁ visayo deso vāsāto.",
  "anya-e0201n4:78_2": "Idha adesarūpattā ṇo na hoti,",
  "anya-e0201n4:78_3": "cakkhussa visayo rūpaṁ.",
  "anya-e0201n4:79_0": "449.Nivāse tannāmeka. 352; rū. 376; nī. 365; caṁ. 3.1.64; pā. 4.2.69.",
  "anya-e0201n4:80_0": "Tannāmabhūte nivāse chaṭṭhyantā ṇo hoti.",
  "anya-e0201n4:81_0": "Sivīnaṁ nivāso deso sebyo.",
  "anya-e0201n4:81_1": "Vasaṁ adenti bhakkhantīti vasādā,",
  "anya-e0201n4:81_2": "byagghā sīhā vā,",
  "anya-e0201n4:81_3": "vasādānaṁ nivāso deso vāsādo.",
  "anya-e0201n4:82_0": "450.Anubhaveka. 352; rū. 376; nī. 765; caṁ. 3.1.65; pā. 4.2.70.",
  "anya-e0201n4:83_0": "Samīpe bhavaṁ anubhavaṁ, ‘‘adūrabhave’’tipi pāṭho, tannāme anubhave dese chaṭṭhyantā ṇo hoti.",
  "anya-e0201n4:84_0": "Vidisāya anubhavaṁ vedisaṁ, nagaraṁ, udumbarassa anubhavaṁ odumbaraṁ, vimānaṁ.",
  "anya-e0201n4:85_0": "451.Tena nibbatteka. 352; rū. 376; nī. 765; caṁ. 3.1.66; pā. 4.2.68.",
  "anya-e0201n4:86_0": "Tannāme tena nibbatte dese tatiyantā ṇo hoti.",
  "anya-e0201n4:87_0": "Kusambena nāma isinā nibbattā kosambī,",
  "anya-e0201n4:87_1": "itthiyaṁ ī, nagarī.",
  "anya-e0201n4:87_2": "Evaṁ kākandī, mākandī,",
  "anya-e0201n4:87_3": "sahassena dhanena nibbattā sāhassī, parikhā,",
  "anya-e0201n4:87_4": "ayañca tatiyā hetumhi kattari karaṇe ca yathāyogaṁ yujjati.",
  "anya-e0201n4:88_0": "452.Tamidhatthika. 352; rū. 376; nī. 765; caṁ. 3.1.67; pā. 4.2.67.",
  "anya-e0201n4:89_0": "Taṁ idha atthīti atthe tannāme dese paṭhamantā ṇo hoti.",
  "anya-e0201n4:90_0": "Udumbarā asmiṁ dese santīti odumbaro, badarā asmiṁ dese santīti bādaro. Evaṁ pabbajo.",
  "anya-e0201n4:91_0": "453.Tatra bhaveka. 352; rū. 376; nī. 765; caṁ. 3.2.48; pā. 4.2.133.",
  "anya-e0201n4:92_0": "Tatra bhavatthe sattamyantā ṇo hoti.",
  "anya-e0201n4:93_0": "Udake bhavo odako, maccho,",
  "anya-e0201n4:93_1": "urasi bhavo oraso, putto, sāgamo.",
  "anya-e0201n4:93_2": "Nagare bhavo nāgaro.",
  "anya-e0201n4:93_3": "Evaṁ jānapado, māgadho,",
  "anya-e0201n4:93_4": "kapilavatthumhi bhavo kāpilavatthavo,",
  "anya-e0201n4:93_5": "‘uvaṇṇassāvaṅa…’ti ussa avattaṁ.",
  "anya-e0201n4:93_6": "Kosambiyaṁ bhavo kosambo,",
  "anya-e0201n4:93_7": "mitte bhavā mettā,",
  "anya-e0201n4:93_8": "pure bhavā porī dī. ni. 1.9, vācā,",
  "anya-e0201n4:93_9": "manasmiṁ bhavo mānaso.",
  "anya-e0201n4:93_10": "Ettha pana –",
  "anya-e0201n4:94_0": "454.Manādīnaṁ sakaka. 404; rū. 370; nī. 859.",
  "anya-e0201n4:95_0": "Ṇānubandhe paccaye pare manādīnaṁ ante sāgamo hotīti sabbattha manogaṇādīnaṁ ante sāgamo.",
  "anya-e0201n4:96_0": "Mānaso, rāgo, mānasā, taṇhā, mānasaṁ, sukhaṁ.",
  "anya-e0201n4:96_1": "Evaṁ cetaso, cetasā, cetasaṁ.",
  "anya-e0201n4:96_2": "Kvaci mano eva mānasaṁ,",
  "anya-e0201n4:96_3": "ceto eva cetasotipi yujjati.",
  "anya-e0201n4:97_0": "455.Ajjādīhi tanoka. 352; rū. 376; nī. 765; caṁ. 3.15; pā. 4.2.105.",
  "anya-e0201n4:98_0": "Tatra bhavoti atthe ajjādīhi tano hoti.",
  "anya-e0201n4:99_0": "Ajja bhavo ajjatano, attho,",
  "anya-e0201n4:99_1": "ajjattanī, vibhatti, dvittaṁ,",
  "anya-e0201n4:99_2": "ajjatanaṁ, hitaṁ,",
  "anya-e0201n4:99_3": "sve bhavo svātano,",
  "anya-e0201n4:99_4": "mahāvuttinā essa āttaṁ.",
  "anya-e0201n4:99_5": "Hiyyo bhavo hiyyattano,",
  "anya-e0201n4:99_6": "hiyyattano,",
  "anya-e0201n4:99_7": "hiyyattanaṁ,",
  "anya-e0201n4:99_8": "ossa attaṁ dvittañca.",
  "anya-e0201n4:100_0": "456.Purāto ṇo caka. 352; rū. 376; nī. 765.",
  "anya-e0201n4:101_0": "Tatra bhavoti atthe purāsaddamhā ṇo ca tano ca honti.",
  "anya-e0201n4:102_0": "Pure bhavo purāṇo, idha ṇo anubandho na hoti, porāṇo vā, purātano.",
  "anya-e0201n4:103_0": "457.Amātvaccoka. 352; rū. 376; nī. 765; caṁ. 3.2.13; pā. 4.2.104.",
  "anya-e0201n4:104_0": "Amāsaddamhā bhavatthe acco hoti. ‘Amā’ti sahatthavācī.",
  "anya-e0201n4:105_0": "Rājakiccesu raññā saha bhavatīti amacco dī. ni. ṭī. 1.339.",
  "anya-e0201n4:106_0": "458.Majjhādīhimoka. 353; rū. 378; nī. 767; caṁ. 3.2.82; pā. 4.3.8, 22; ‘majjhāditvimo’ (bahūsu).",
  "anya-e0201n4:107_0": "Majjhādīhi bhavatthe imo hoti.",
  "anya-e0201n4:108_0": "Majjhe bhavo majjhimo.",
  "anya-e0201n4:108_1": "Evaṁ antimo, heṭṭhimo, uparimo, orimo, pacchimo,",
  "anya-e0201n4:108_2": "abbhantarimo,",
  "anya-e0201n4:108_3": "paccantimo,",
  "anya-e0201n4:108_4": "puratthimo.",
  "anya-e0201n4:109_0": "459.Kaṇa ṇeyya ṇeyyaka yiyāka. 352; rū. 376; nī. 765; caṁ. 3.2.4, 5, 6 …pe… 4.2.94, 95, 97, 119-130.",
  "anya-e0201n4:110_0": "Bhavatthe sattamyantā ete pañca paccayā honti.",
  "anya-e0201n4:111_0": "Kaṇa-kusinārāyaṁ bhavo kosinārako, magadhesu bhavo māgadhako, āraññako, vihāro.",
  "anya-e0201n4:112_0": "Ṇeyya-gaṅgāyaṁ bhavo gaṅgeyyo, pabbateyyo, vane bhavo vāneyyo.",
  "anya-e0201n4:113_0": "Ṇeyyaka-kosaleyyako , bārāṇaseyyako, campeyyako, mithileyyako, idha na vuddhi.",
  "anya-e0201n4:114_0": "Ya-gāme bhavo gammo, dive bhavo dibbo,",
  "anya-e0201n4:115_0": "Iya-gāmiyo, gāmiko,",
  "anya-e0201n4:115_1": "yassa kattaṁ,",
  "anya-e0201n4:115_2": "udare bhavo odariyo, odariko,",
  "anya-e0201n4:115_3": "dive bhavo diviyo,",
  "anya-e0201n4:115_4": "pañcāliyo,",
  "anya-e0201n4:115_5": "bodhipakkhiyo, lokiyo.",
  "anya-e0201n4:116_0": "460.Ṇikoka. 351; rū. 374; nī. 764; caṁ. 3.2.40, 41, 42; pā. 4.2.126, 127, 128.",
  "anya-e0201n4:117_0": "Bhavatthe sattamyantā ṇiko hoti.",
  "anya-e0201n4:118_0": "Sāradiko, divaso, sāradikā, ratti,",
  "anya-e0201n4:118_1": "sāradikaṁ, pupphaṁ.",
  "anya-e0201n4:118_2": "Bhavasaddena cettha aññepi atthe upalakkheti,",
  "anya-e0201n4:118_3": "pabbatato pakkhandā nadī pabbateyyā,",
  "anya-e0201n4:118_4": "kimīnaṁ kose jātaṁ koseyyaṁ, vatthaṁ.",
  "anya-e0201n4:118_5": "Evaṁ siveyyaṁ,",
  "anya-e0201n4:118_6": "bārāṇaseyyaṁ.",
  "anya-e0201n4:119_0": "461.Tamassa sippaṁ sīlaṁ paṇyaṁ paharaṇaṁ payojanaṁka. 351; rū. 374; nī. 764; caṁ.",
  "anya-e0201n4:119_1": "3.4.49-66 …pe…",
  "anya-e0201n4:119_2": "4.4.47-65.",
  "anya-e0201n4:120_0": "Tamassa sippaṁ,",
  "anya-e0201n4:120_1": "tamassa sīlaṁ,",
  "anya-e0201n4:120_2": "tamassa paṇyaṁ,",
  "anya-e0201n4:120_3": "tamassa paharaṇaṁ,",
  "anya-e0201n4:120_4": "tamassa payojananti atthesu paṭhamantā ṇiko hoti.",
  "anya-e0201n4:121_0": "Sippe –",
  "anya-e0201n4:121_1": "vīṇāvādanamassa sippaṁ veṇiko.",
  "anya-e0201n4:121_2": "Ettha ca vīṇāsaddena vīṇāvādanaṁ vuccati.",
  "anya-e0201n4:121_3": "Ekatthībhāvasāmatthiyañhetaṁ.",
  "anya-e0201n4:121_4": "Evaṁ sabbattha.",
  "anya-e0201n4:121_5": "Evaṁ modiṅgiko, pāṇaviko, vaṁsiko.",
  "anya-e0201n4:122_0": "Sīle-paṁsukūladhāraṇaṁ assa sīlaṁ paṁsukūliko,",
  "anya-e0201n4:122_1": "paṁsukūlaṁ dhāretuṁ sīlamassāti vā paṁsukūliko.",
  "anya-e0201n4:122_2": "Sīlasaddena cettha vata, dhamma,",
  "anya-e0201n4:122_3": "sādhukārāpi gayhanti,",
  "anya-e0201n4:122_4": "paṁsukūlaṁ dhāreti sīlenāti paṁsukūlikotipi yujjati.",
  "anya-e0201n4:122_5": "Evaṁ tecīvariko ,",
  "anya-e0201n4:122_6": "piṇḍaṁ piṇḍaṁ patatīti piṇḍapāto,",
  "anya-e0201n4:122_7": "piṇḍācārena laddhabhojanaṁ,",
  "anya-e0201n4:122_8": "piṇḍapātayāpanaṁ assa sīlanti piṇḍapātiko,",
  "anya-e0201n4:122_9": "piṇḍapātena yāpetuṁ sīlañca vatañca dhammo ca garukāro ca assāti piṇḍapātiko.",
  "anya-e0201n4:123_0": "‘Paṇya’nti vikkeyyavatthu vuccati, gandho paṇyaṁ assāti gandhiko. Evaṁ teliko, goḷiko.",
  "anya-e0201n4:124_0": "Paharanti etenāti paharaṇaṁ, āvudhabhaṇḍaṁ, cāpo paharaṇamassāti cāpiko. Evaṁ tomariko, muggariko.",
  "anya-e0201n4:125_0": "Payojanaṁ vuccati phalaṁ,",
  "anya-e0201n4:125_1": "upadhi payojanamassāti opadhikaṁ a. ni. 8.59, puññaṁ,",
  "anya-e0201n4:125_2": "sataṁ payojanamassāti sātikaṁ.",
  "anya-e0201n4:125_3": "Evaṁ sāhassikaṁ jā. 2.21.415.",
  "anya-e0201n4:126_0": "462.Taṁ hantārahati gacchatuñchati caratika. 351; rū. 374; nī. 764; caṁ. 3.4.27-43; pā. 4.4.28-46.",
  "anya-e0201n4:127_0": "Taṁ hanti, taṁ arahati, taṁ gacchati, taṁ uñchati, taṁ caratīti atthesu dutiyantā ṇiko hoti.",
  "anya-e0201n4:128_0": "Pakkhīhi pakkhino hantīti pakkhiko.",
  "anya-e0201n4:128_1": "Evaṁ sākuṇiko a. ni.",
  "anya-e0201n4:128_2": "2.263 (sākunikotipi dissati), māyūriko,",
  "anya-e0201n4:128_3": "macchehi macche hanatīti macchiko.",
  "anya-e0201n4:128_4": "Evaṁ dhenuko,",
  "anya-e0201n4:128_5": "magehi mage hanatīti māgaviko,",
  "anya-e0201n4:128_6": "majjhe vāgamo.",
  "anya-e0201n4:128_7": "Evaṁ hāriṇiko,",
  "anya-e0201n4:128_8": "‘hariṇo’ti mago eva. Sūkariko,",
  "anya-e0201n4:128_9": "idha na vuddhi.",
  "anya-e0201n4:129_0": "Sataṁ arahatīti sātikaṁ. Evaṁ sāhassikaṁ.",
  "anya-e0201n4:130_0": "Paradāraṁ gacchatīti pāradāriko, paradāriko vā. Evaṁ pathiko, maggiko.",
  "anya-e0201n4:131_0": "Badare uñchati gavesatīti bādariko. Evaṁ āmalakiko.",
  "anya-e0201n4:132_0": "Dhammaṁ caratīti dhammiko. Evaṁ adhammiko.",
  "anya-e0201n4:133_0": "463.Tena kataṁ kītaṁ bandhaṁ abhisaṅkhataṁ saṁsaṭṭhaṁ hataṁ hanti jitaṁ jayati dibbati khaṇati tarati carati vahati jīvatika. 350; rū. 373; nī. 364; caṁ. 3.4.1-26; pā. 4.4.1-27.",
  "anya-e0201n4:134_0": "Tena kataṁ, tena kītaṁ…pe… tena jīvati iccatthesu tatiyantā ṇiko hoti.",
  "anya-e0201n4:135_0": "Kāyena kataṁ kāyikaṁ. Evaṁ vācasikaṁ, mānasikaṁ, vātena kato vātiko, ābādho.",
  "anya-e0201n4:136_0": "Satena mūlena kītaṁ bhaṇḍaṁ sātikaṁ. Evaṁ sāhassikaṁ.",
  "anya-e0201n4:137_0": "Varattāya yottāya bandhito vārattiko, ayasā bandhito āyasiko, sāgamo. Evaṁ pāsiko.",
  "anya-e0201n4:138_0": "Ghatena abhisaṅkhataṁ saṁsaṭṭhaṁ vā ghātikaṁ. Evaṁ goḷikaṁ, dādhikaṁ, māricikaṁ.",
  "anya-e0201n4:139_0": "Jālena hato jāliko, maccho.",
  "anya-e0201n4:140_0": "Jālena hantīti jāliko, jālakevaṭṭo. Evaṁ bāḷisiko saṁ. ni. 2.158.",
  "anya-e0201n4:141_0": "Akkhehi jitaṁ dhanaṁ akkhikaṁ. Evaṁ sālākikaṁ.",
  "anya-e0201n4:142_0": "Akkhehi jayati dibbatīti vā akkhiko.",
  "anya-e0201n4:143_0": "Khaṇittiyā khaṇatīti khāṇittiko. Evaṁ kuddāliko, idha na vuddhi.",
  "anya-e0201n4:144_0": "Uḷumpena taratīti oḷumpiko, uḷumpiko vā. Evaṁ nāviko jā. 2.20.149, gopucchiko.",
  "anya-e0201n4:145_0": "Sakaṭena caratīti sākaṭiko. Evaṁ rathiko, yāniko, daṇḍiko,",
  "anya-e0201n4:146_0": "Khandhena vahatīti khandhiko. Evaṁ aṁsiko, sīsiko, idha na vuddhi.",
  "anya-e0201n4:147_0": "Vetanena jīvatīti vetaniko. Evaṁ bhatiko, kasiko, kayiko, vikkayiko, bhatikādīsu na vuddhi.",
  "anya-e0201n4:148_0": "464.Tassa saṁvattatika. 351; rū. 374; nī. 765; caṁ. 3.4.67-69; pā. 4.4.66-68.",
  "anya-e0201n4:149_0": "Tassa saṁvattatīti atthe catutthyantā ṇiko hoti.",
  "anya-e0201n4:150_0": "Puna bhavāya saṁvattatīti ponobbhaviko,",
  "anya-e0201n4:150_1": "punassa ottaṁ,",
  "anya-e0201n4:150_2": "bhassa dvittaṁ,",
  "anya-e0201n4:150_3": "ponobbhavikā mahāva. 14, taṇhā,",
  "anya-e0201n4:150_4": "lokāya saṁvattatīti lokiko,",
  "anya-e0201n4:150_5": "suṭṭhu aggoti saggo,",
  "anya-e0201n4:150_6": "saggāya saṁvattatīti sovaggikaṁ dī. ni. 1.163, puññaṁ.",
  "anya-e0201n4:150_7": "Evaṁ diṭṭhadhammikaṁ,",
  "anya-e0201n4:150_8": "samparāyikaṁ.",
  "anya-e0201n4:151_0": "465.Tato sambhūtamāgataṁka. 351; rū. 374; nī. 765; caṁ. 3.3.49-51; …pe… 4.3.77-79.",
  "anya-e0201n4:152_0": "Tato sambhūtaṁ, tato āgataṁ iccatthesu pañcamyantā ṇiko hoti.",
  "anya-e0201n4:153_0": "Mātito sambhūtaṁ āgataṁ vā mattikaṁ pārā. 34,",
  "anya-e0201n4:153_1": "dvittaṁ rasso ca.",
  "anya-e0201n4:153_2": "Evaṁ pettikaṁ. Ṇya,",
  "anya-e0201n4:153_3": "ṇiyāpi dissanti,",
  "anya-e0201n4:153_4": "surabhito sambhūtaṁ sorabhyaṁ,",
  "anya-e0201n4:153_5": "thanato sambhūtaṁ thaññaṁ,",
  "anya-e0201n4:153_6": "pitito sambhūto pettiyo.",
  "anya-e0201n4:153_7": "Evaṁ mattiyo.",
  "anya-e0201n4:153_8": "Ṇyamhi-macco.",
  "anya-e0201n4:154_0": "466.Tattha vasati vidito bhatto niyuttoka. 351; rū. 374; nī. 765; caṁ. 3.4.70-75 …pe… 4.4.69-74.",
  "anya-e0201n4:155_0": "Etesvatthesu sattamyantā ṇiko hoti.",
  "anya-e0201n4:156_0": "Rukkhamūle vasatīti rukkhamūliko. Evaṁ āraññiko, sosāniko.",
  "anya-e0201n4:157_0": "Ettha ca vasatīti sāmaññavacanepi tassīla, tabbata,",
  "anya-e0201n4:157_1": "taddhamma,",
  "anya-e0201n4:157_2": "tassādhukāritānaṁ vasena attho veditabbo taddhitapaccayānaṁ pasiddhatthadīpakattā.",
  "anya-e0201n4:157_3": "Na hi rukkhamūle muhuttamattaṁ vasanto rukkhamūlikoti voharīyati.",
  "anya-e0201n4:158_0": "Loke vidito lokiko.",
  "anya-e0201n4:159_0": "Catumahārājesu bhattā cātumahārājikā saṁ. ni. 5.1081.",
  "anya-e0201n4:160_0": "Dvāre niyutto dovāriko.",
  "anya-e0201n4:160_1": "Evaṁ bhaṇḍāgāriko,",
  "anya-e0201n4:160_2": "navakammiko,",
  "anya-e0201n4:160_3": "idha na vuddhi.",
  "anya-e0201n4:160_4": "‘‘Jātikiyo,",
  "anya-e0201n4:160_5": "andhakiyo’’ iccādīsu mahāvuttinā kiyo.",
  "anya-e0201n4:161_0": "467.Tassidaṁka. 351; rū. 374; nī. 764; caṁ. 3.3.85-102; pā. 4.3.120-133.",
  "anya-e0201n4:162_0": "Tassa idanti atthe chaṭṭhuntā ṇiko hoti.",
  "anya-e0201n4:163_0": "Saṅghassa ayaṁ saṅghiko, vihāro, saṅghikā, bhūmi,",
  "anya-e0201n4:163_1": "saṅghassa idaṁ saṅghikaṁ, bhaṇḍaṁ.",
  "anya-e0201n4:163_2": "Evaṁ puggalikaṁ, gaṇikaṁ,",
  "anya-e0201n4:163_3": "mahājanikaṁ,",
  "anya-e0201n4:163_4": "sakyaputtassa esoti sakyaputtiko.",
  "anya-e0201n4:163_5": "Evaṁ nāṭaputtiko,",
  "anya-e0201n4:163_6": "dāsaputtiko.",
  "anya-e0201n4:164_0": "468.Ṇikassiyo vāka. 404; rū. 370; nī. 756.",
  "anya-e0201n4:165_0": "Ṇikapaccayassa iyo hoti vā.",
  "anya-e0201n4:166_0": "Sakyaputtiyo, sakyaputtiko iccādi.",
  "anya-e0201n4:167_0": "469.Ṇoka. 352; rū. 376; nī. 765; caṁ. 3.3.85; pā. 4.3.120.",
  "anya-e0201n4:168_0": "Tassidanti atthe chaṭṭhuntā ṇo hoti.",
  "anya-e0201n4:169_0": "Kaccāyanassa idaṁ kaccāyanaṁ, byākaraṇaṁ. Evaṁ sogataṁ, sāsanaṁ, māhiṁsaṁ, maṁsādi.",
  "anya-e0201n4:170_0": "470.Gavādīhi yoka. 353; rū. 378; nī. 781.",
  "anya-e0201n4:171_0": "Tassidanti atthe gavādīhi yo hoti.",
  "anya-e0201n4:172_0": "471.Yamhi gossa caka. 78; rū. 31; nī. 229.",
  "anya-e0201n4:173_0": "Yavante paccaye pare gossa ca uvaṇṇānañca avaṅa hotīti avādeso.",
  "anya-e0201n4:173_1": "‘Tavaggavaraṇāna…’nti suttena vassa battaṁ,",
  "anya-e0201n4:173_2": "gunnaṁ idaṁ gabyaṁ, maṁsādi,",
  "anya-e0201n4:173_3": "du vuccati rukkho,",
  "anya-e0201n4:173_4": "tassa idaṁ dabyaṁ, dabbaṁ, mūlādi.",
  "anya-e0201n4:174_0": "Anekattharāsi niṭṭhito.",
  "anya-e0201n4:175_0": "Assatthirāsi",
  "anya-e0201n4:176_0": "472.Tametthassatthīti mantuka. 369; rū. 403; nī. 793; caṁ. 4.2.98; pā. 5.2.94.",
  "anya-e0201n4:177_0": "Taṁ ettha atthi,",
  "anya-e0201n4:177_1": "taṁ assa atthīti atthesu paṭhamantā mantupaccayo hoti,",
  "anya-e0201n4:177_2": "ivaṇṇu’vaṇṇo’kārehi mantu.",
  "anya-e0201n4:177_3": "Tattha ivaṇṇantehi niccaṁ,",
  "anya-e0201n4:177_4": "upaṭṭhitā sati etasmiṁ atthi,",
  "anya-e0201n4:177_5": "etassa vā atthīti satimā.",
  "anya-e0201n4:177_6": "Evaṁ gatimā, matimā,",
  "anya-e0201n4:177_7": "dhitimā saṁ. ni. 1.1952; jā.",
  "anya-e0201n4:177_8": "2.22.1451,",
  "anya-e0201n4:177_9": "atthadassimā jā.",
  "anya-e0201n4:177_10": "2.22.1451,",
  "anya-e0201n4:177_11": "sirīmā jā. aṭṭha.",
  "anya-e0201n4:177_12": "1.avidūrenidānakathā iccādi.",
  "anya-e0201n4:178_0": "Uvaṇṇantehi pana –",
  "anya-e0201n4:179_0": "473.Āyussāyasa mantumhika. 371; rū. 404; nī. 797.",
  "anya-e0201n4:180_0": "Mantumhi pare āyussa āyasādeso hoti.",
  "anya-e0201n4:181_0": "Dīghaṁ āyu asmiṁ atthi, assa vā atthīti āyasmā mahāni. 49. Evaṁ cakkhumā, bandhumā, bhāṇumā iccādi.",
  "anya-e0201n4:182_0": "Bahū gāvo asmiṁ santi,",
  "anya-e0201n4:182_1": "assa vā santīti gomā. Candimā,",
  "anya-e0201n4:182_2": "pāpimāpadesu ca mahāvuttinā imantupaccayaṁ icchanti.",
  "anya-e0201n4:182_3": "Tattha candasaṅkhātaṁ vimānaṁ assa atthīti candimā dha. pa. 387,",
  "anya-e0201n4:182_4": "devaputto,",
  "anya-e0201n4:182_5": "upacārena pana vimānampi candimāti vuccati,",
  "anya-e0201n4:182_6": "devaputtopi candoti vuccati.",
  "anya-e0201n4:182_7": "Ati viya pāpo ajjhāsayo assa atthīti pāpimā saṁ. ni. 1.137, māro.",
  "anya-e0201n4:182_8": "Na hi appakena pāpena pāpimāti vuccati pahūtādivasena pasiddhe eva mantādīnaṁ pavattanato.",
  "anya-e0201n4:182_9": "Vuttañhi vuttiyaṁ –",
  "anya-e0201n4:183_0": "‘‘Pahūte ca pasaṁsāyaṁ, nindāyañcātisāyane.",
  "anya-e0201n4:184_0": "Niccayoge ca saṁsagge, hontime mantuādayo’’ti moga. 78.",
  "anya-e0201n4:185_0": "Tattha pahūte-gomā saṁ. ni. 1.12, dhanavāti.",
  "anya-e0201n4:186_0": "Pasaṁsāyaṁ-jātimā, guṇavāti.",
  "anya-e0201n4:187_0": "Nindāyaṁ-valimāti.",
  "anya-e0201n4:188_0": "Atisāyane – buddhimā, vaṇṇavāti.",
  "anya-e0201n4:189_0": "Niccayoge-satimā, sīlavā, daṇḍīti.",
  "anya-e0201n4:190_0": "Saṁsagge – haliddimāti.",
  "anya-e0201n4:191_0": "Tathā vijjamānehi eva satiādīhi satimā iccādayo vuccanti,",
  "anya-e0201n4:191_1": "na atītehi anāgatehi ca avijjamānehi, kasmā ?",
  "anya-e0201n4:191_2": "Atthisaddena paccuppannena niddiṭṭhattā.",
  "anya-e0201n4:191_3": "Evaṁ pana sati kathaṁ pubbepi tvaṁ satimā āsi,",
  "anya-e0201n4:191_4": "anāgatepi satimā bhavissasīti idaṁ siddhanti?",
  "anya-e0201n4:191_5": "Tadapi tadā vijjamānāya eva satiyā siddhanti.",
  "anya-e0201n4:192_0": "Go, asso,",
  "anya-e0201n4:192_1": "manusso iccādīsu jātisaddesu tesaṁ dabbābhidhānasamatthattā mantādayo na honti,",
  "anya-e0201n4:192_2": "tathā nīlo paṭo,",
  "anya-e0201n4:192_3": "sukko paṭoiccādīsu guṇasaddesu tisso,",
  "anya-e0201n4:192_4": "phussoiccādīsu nāmasaddesu ca.",
  "anya-e0201n4:192_5": "Yesaṁ pana dabbābhidhānasāmatthiyaṁ natthi,",
  "anya-e0201n4:192_6": "tesveva honti, buddhimā, paññavā, rūpavā,",
  "anya-e0201n4:192_7": "vaṇṇavā iccādi.",
  "anya-e0201n4:193_0": "374.Imiyāka. 353; rū. 378; nī. 768.",
  "anya-e0201n4:194_0": "Paṭhamantā mantvatthe ima, iyā honti.",
  "anya-e0201n4:195_0": "Bahavo puttā assa asmiṁ vā santīti puttimo,",
  "anya-e0201n4:195_1": "patthaṭā kitti assa asmiṁ vā atthīti kittimo.",
  "anya-e0201n4:195_2": "Evaṁ phalimo,",
  "anya-e0201n4:195_3": "khandhimo, rukkho, puttiyo, kappimo, kappiyo, jaṭimo, jaṭiyo,",
  "anya-e0201n4:195_4": "thiraṁ guṇajātaṁ assa asmiṁ vā atthīti theriyo,",
  "anya-e0201n4:195_5": "hānabhāgo assa atthi,",
  "anya-e0201n4:195_6": "asmiṁ vā vijjatīti hānabhāgiyo.",
  "anya-e0201n4:195_7": "Evaṁ ṭhitibhāgiyo,",
  "anya-e0201n4:195_8": "visesabhāgiyo,",
  "anya-e0201n4:195_9": "nibbedhabhāgiyo iccādi.",
  "anya-e0201n4:196_0": "Ettha ca pāḷiyaṁ candimā,",
  "anya-e0201n4:196_1": "puttimāsaddānaṁ simhi rājādigaṇarūpaṁ dissati,",
  "anya-e0201n4:196_2": "rattimābhāti candimā dha. pa. 387,",
  "anya-e0201n4:196_3": "puttehi nandati puttimāti saṁ. ni. 1.12.",
  "anya-e0201n4:196_4": "Kittimāsaddassa pana kittimassa kittimatoti rūpanti.",
  "anya-e0201n4:197_0": "475.Vantvāvaṇṇāka. 368; rū. 402; nī. 792; caṁ. 6.3.35 …pe… 8.2.9.",
  "anya-e0201n4:198_0": "Avaṇṇabhūtā paṭhamantā mantvatthe vantu hoti.",
  "anya-e0201n4:199_0": "Niccasīlavasena visuddhaṁ sīlaṁ assa atthi,",
  "anya-e0201n4:199_1": "asmiṁ vā vijjatīti sīlavā,",
  "anya-e0201n4:199_2": "pasattho guṇo assa atthi,",
  "anya-e0201n4:199_3": "asmiṁ vā vijjatīti guṇavā.",
  "anya-e0201n4:200_0": "Evaṁ sabbattha padatthānurūpaṁ mantvatthaviseso vattabbo,",
  "anya-e0201n4:200_1": "paṭisandhisahagatā paññā assa atthīti paññavā,",
  "anya-e0201n4:200_2": "paccaye pare dīghānaṁ kvaci rassattaṁ.",
  "anya-e0201n4:200_3": "Vidati etenāti vido, ñāṇaṁ,",
  "anya-e0201n4:200_4": "vido etassa atthi,",
  "anya-e0201n4:200_5": "etasmiṁ vā vijjatīti vidvā,",
  "anya-e0201n4:200_6": "byañjane pubbassaralopo.",
  "anya-e0201n4:201_0": "Avaṇṇāti kiṁ? Satimā, bandhumā.",
  "anya-e0201n4:202_0": "Bahulādhikārā rasmivā, lakkhivā,",
  "anya-e0201n4:202_1": "yasassivā,",
  "anya-e0201n4:202_2": "bhayadassivā, massuvā,",
  "anya-e0201n4:202_3": "gāṇḍīvadhanvātipi sijjhanti.",
  "anya-e0201n4:202_4": "Tattha gāṇḍīvadhanu assa atthi,",
  "anya-e0201n4:202_5": "asmiṁ vā vijjatīti gāṇḍīvadhanvā,",
  "anya-e0201n4:202_6": "byañjane pubbassaralopo.",
  "anya-e0201n4:203_0": "476.Daṇḍādīhikaī vāka. 366; rū. 400; nī. 790; caṁ. 4.2.118-121; pā. 5.2.115-6.",
  "anya-e0201n4:204_0": "Tehi mantvatthe ika, ī honti vā.",
  "anya-e0201n4:205_0": "Niccaṁ gahito daṇḍo assa atthi,",
  "anya-e0201n4:205_1": "asmiṁ vā vijjatīti daṇḍiko, daṇḍī, daṇḍavā.",
  "anya-e0201n4:205_2": "Evaṁ gandhiko, gandhī, gandhavā, rūpiko, rūpī, rūpavā.",
  "anya-e0201n4:205_3": "Iṇasāmike vattabbe dhanā iko, dhaniko,",
  "anya-e0201n4:205_4": "aññatra dhanī, dhanavā, atthiko, atthī, atthavā.",
  "anya-e0201n4:206_0": "Ettha ca asannihitena atthena attho assa atthīti atthiko,",
  "anya-e0201n4:206_1": "mahagghena atthiko mahagghatthiko.",
  "anya-e0201n4:206_2": "Evaṁ dhanatthiko,",
  "anya-e0201n4:206_3": "puññatthiko,",
  "anya-e0201n4:206_4": "seyyatthiko,",
  "anya-e0201n4:206_5": "ayaṁ attho etassāti idamatthī,",
  "anya-e0201n4:206_6": "pāṭavena attho assāti pāṭavatthī.",
  "anya-e0201n4:206_7": "Evaṁ chekatthī,",
  "anya-e0201n4:206_8": "kusalatthīiccādīni sijjhanti.",
  "anya-e0201n4:207_0": "Vaṇṇasaddantā pana īyeva hoti,",
  "anya-e0201n4:207_1": "brahmuno vaṇṇo saṇṭhānaṁ assa atthīti brahmavaṇṇī.",
  "anya-e0201n4:207_2": "Atha vā brahmuno vaṇṇo brahmavaṇṇo ,",
  "anya-e0201n4:207_3": "brahmavaṇṇo viya vaṇṇo yassa so brahmavaṇṇī.",
  "anya-e0201n4:207_4": "Evaṁ brahmavacchasī,",
  "anya-e0201n4:207_5": "‘vacchasa’nti sīsaṁ,",
  "anya-e0201n4:207_6": "taddhitantasamāsapadaṁ nāmetaṁ.",
  "anya-e0201n4:207_7": "Evaṁ devavaṇṇī.",
  "anya-e0201n4:208_0": "Hattha,",
  "anya-e0201n4:208_1": "dantādīhi jātiyaṁ ī, hatthī, dantī, gajo, dāṭhī, kesarī, sīho,",
  "anya-e0201n4:208_2": "aññatra hatthavā, dantavā.",
  "anya-e0201n4:208_3": "Brahmacārimhi vattabbe vaṇṇato īyeva, vaṇṇī,",
  "anya-e0201n4:208_4": "aññatra vaṇṇavā.",
  "anya-e0201n4:208_5": "Pokkharādīhi dese īyeva,",
  "anya-e0201n4:208_6": "pokkharaṁ vuccati kamalaṁ,",
  "anya-e0201n4:208_7": "pokkharaṇī,",
  "anya-e0201n4:208_8": "puna itthiyaṁ nī,",
  "anya-e0201n4:208_9": "pubbaī-kārassa attaṁ, uppalinī, kumudinī, bhisinī, muḷālinī, sālukinī,",
  "anya-e0201n4:208_10": "padumaṁ ettha dese atthīti padumī,",
  "anya-e0201n4:208_11": "tato itthiyaṁ nī, paduminī,",
  "anya-e0201n4:208_12": "pubbaī-kārassa rassattaṁ,",
  "anya-e0201n4:208_13": "sabbaṁ kamalākarassa vā kamalagacchassa vā nāmaṁ,",
  "anya-e0201n4:208_14": "aññatra pokkharavā hatthī,",
  "anya-e0201n4:208_15": "idha soṇḍā pokkharaṁ nāma.",
  "anya-e0201n4:209_0": "Sikhī, sikhāvā, mālī, mālāvā, sīlī, sīlavā, balī, balavā.",
  "anya-e0201n4:209_1": "Samāsantepi ī,",
  "anya-e0201n4:209_2": "niddāsīlī,",
  "anya-e0201n4:209_3": "sabhāsīlī, bāhubalī, ūrubalī. Sukha,",
  "anya-e0201n4:209_4": "dukkhehi īyeva, sukhī,",
  "anya-e0201n4:209_5": "dukkhī iccādi.",
  "anya-e0201n4:210_0": "477.Tapādīhi sīka. 365; rū. 399; nī. 789; caṁ. 4.2.106; pā. 5.2.102; ‘… ssī’ (bahūsu).",
  "anya-e0201n4:211_0": "Tapādīhi mantvatthe sī hoti vā.",
  "anya-e0201n4:212_0": "Tapo assa asmiṁ vā vijjatīti tapassī, dvittaṁ. Evaṁ yasassī, tejassī, mano assa atthīti manassī.",
  "anya-e0201n4:213_0": "Vātveva? Yasavā.",
  "anya-e0201n4:214_0": "478.Ṇo tapāka. 370; rū. 405; nī. 795; caṁ. 4.2.106; pā. 5.2.103.",
  "anya-e0201n4:215_0": "Tapamhā mantvatthe ṇo hoti.",
  "anya-e0201n4:216_0": "Tapo assa atthīti tāpaso, itthiyaṁ tāpasī.",
  "anya-e0201n4:217_0": "479.Mukhādito roka. 367; rū. 401; nī. 791; caṁ. 4.2.110, 111; pā. 5.2.106, 107.",
  "anya-e0201n4:218_0": "Mukhādīhi mantvatthe ro hoti.",
  "anya-e0201n4:219_0": "Asaṁyataṁ mukhaṁ assa atthīti mukharo,",
  "anya-e0201n4:219_1": "susi assa atthīti susiro, rukkho,",
  "anya-e0201n4:219_2": "ūso khāro yasmiṁ atthīti ūsaro,",
  "anya-e0201n4:219_3": "khārabhūmippadeso,",
  "anya-e0201n4:219_4": "madhu raso assa atthīti madhuro, guḷo,",
  "anya-e0201n4:219_5": "nagā ettha santīti nagaro,",
  "anya-e0201n4:219_6": "bahupabbatappadeso,",
  "anya-e0201n4:219_7": "‘‘nagara’’ntipi pāṭho,",
  "anya-e0201n4:219_8": "kuñjo vuccati hanu, kuñjaro, hatthī,",
  "anya-e0201n4:219_9": "uṇṇatā dantā assa santīti danturo,",
  "anya-e0201n4:219_10": "hatthīyeva,",
  "anya-e0201n4:219_11": "mahāvuttinā assa uttaṁ.",
  "anya-e0201n4:220_0": "480.Tundyādīhi bhoka. 364; rū. 398; nī. 387; caṁ. 4.2.148; pā. 5.2.139.",
  "anya-e0201n4:221_0": "Tundiiccādīhi mantvatthe bho hoti vā.",
  "anya-e0201n4:222_0": "Tundi vuccati vuddhā nābhi, tundibho, valiyo etasmiṁ atthīti valibho.",
  "anya-e0201n4:223_0": "Vātveva? Tundimā.",
  "anya-e0201n4:224_0": "481.Saddhāditvaka. 370; rū. 405; nī. 795; caṁ. 4.2.105; pā. 5.2.101 (saddādivha?).",
  "anya-e0201n4:225_0": "Saddhādīhi mantvatthe a hoti.",
  "anya-e0201n4:226_0": "Saddhā assa atthi, asmiṁ vā vijjatīti saddho. Evaṁ pañño, sato.",
  "anya-e0201n4:227_0": "Vātveva? Paññavā, satimā.",
  "anya-e0201n4:228_0": "482.Ālvābhijjhādīhika. 359; rū. 384; nī. 779; caṁ. 4.2.157; pā. 3.2.158.",
  "anya-e0201n4:229_0": "Abhijjhādīhi mantvatthe ālu hoti vā.",
  "anya-e0201n4:230_0": "Abhijjhā adhikā assa atthīti abhijjhālu,",
  "anya-e0201n4:230_1": "sītaladukkhaṁ adhikaṁ assa atthīti sītālu,",
  "anya-e0201n4:230_2": "dhajā bahulā asmiṁ rathe santīti dhajālu,",
  "anya-e0201n4:230_3": "dayā bahulā assāti dayālu,",
  "anya-e0201n4:230_4": "purisacittaṁ bahulaṁ assāti purisālu,",
  "anya-e0201n4:230_5": "purisalolā itthī.",
  "anya-e0201n4:231_0": "Vātveva? Dayāvā.",
  "anya-e0201n4:232_0": "483.Picchāditviloka. 364; rū. 398; nī. 787; caṁ. 4.2.102, 103; pā. 5.2.99, 100.",
  "anya-e0201n4:233_0": "Picchādito mantvatthe ilo hoti vā.",
  "anya-e0201n4:234_0": "Picchaṁ tūlaṁ assa atthi,",
  "anya-e0201n4:234_1": "tasmiṁ vā vijjatīti picchilo, picchavā,",
  "anya-e0201n4:234_2": "tūlarukkho,",
  "anya-e0201n4:234_3": "picchilā sippali sippalī, sīmbalī,",
  "anya-e0201n4:234_4": "semmalītipi dissati,",
  "anya-e0201n4:234_5": "phenilo pheṇilotipi dissati, phenavā,",
  "anya-e0201n4:234_6": "addāriṭṭhako, jaṭilo, jaṭāvā, tāpaso, tuṇḍilo, tuṇḍavā,",
  "anya-e0201n4:234_7": "adhikā vācā assa atthīti vācālo,",
  "anya-e0201n4:234_8": "mahāvuttinā ilopo.",
  "anya-e0201n4:235_0": "484.Sīlādito voka. 364; rū. 398; nī. 787; caṁ. 4.2.113; pā. 5.2.109.",
  "anya-e0201n4:236_0": "Sīlādīhi mantvatthe vo hoti.",
  "anya-e0201n4:237_0": "Niccarakkhitasīlaṁ assa atthi,",
  "anya-e0201n4:237_1": "asmiṁ vā vijjatīti sīlavo, puriso, sīlavā, itthī,",
  "anya-e0201n4:237_2": "kesā atidīghā asmiṁ santīti kesavo, kesavā,",
  "anya-e0201n4:237_3": "aparimāṇā aṇṇā udakā asmiṁ santīti aṇṇavo,",
  "anya-e0201n4:237_4": "mahantaṁ balaṁ assa atthīti balavo, balavā, balavaṁ.",
  "anya-e0201n4:237_5": "Gāṇḍī vuccati sandhi,",
  "anya-e0201n4:237_6": "bahavo gāṇḍī asmiṁ atthīti gāṇḍīvaṁ,",
  "anya-e0201n4:237_7": "dhanu gaṇḍassa gaṇḍamigasiṅgassa ayaṁ gāṇḍī,",
  "anya-e0201n4:237_8": "so assa atthīti gāṇḍīti gāṇḍīvo.",
  "anya-e0201n4:237_9": "(pañcakāṭīkā).",
  "anya-e0201n4:237_10": "gāṇḍīmeṇḍasiṅgamassa atthīti gāṇḍīvaṁ, dhanu.",
  "anya-e0201n4:237_11": "(payogasiddhi).",
  "anya-e0201n4:237_12": "gāṇḍī ganthi,",
  "anya-e0201n4:237_13": "so atthi assa asmiṁ vā gāṇḍīvo ajjunadhanu,",
  "anya-e0201n4:237_14": "(mugdhabodhaṭīkā),",
  "anya-e0201n4:237_15": "bahukā rājī assa atthīti rājīvaṁ, paṅkajaṁ.",
  "anya-e0201n4:238_0": "485.Māyāmedhāhi vīka. 364; rū. 398; nī. 787; caṁ. 4.2.137; pā. 5.2.121.",
  "anya-e0201n4:239_0": "Etehi mantvatthe vī hoti.",
  "anya-e0201n4:240_0": "Māyāvī, medhāvī.",
  "anya-e0201n4:241_0": "486.Issare āmyuvāmīka. 364; rū. 398; nī. 787; caṁ. 4.2.143; pā. 5.2.126; ‘‘sissare…’’ (bahūsu).",
  "anya-e0201n4:242_0": "Issarabhūte mantvatthe āmī, uvāmī honti.",
  "anya-e0201n4:243_0": "Issariyaṭṭhānabhūtaṁ saṁ assa atthīti sāmī,",
  "anya-e0201n4:243_1": "suvāmī su. ni. 671,",
  "anya-e0201n4:243_2": "itthiyaṁ sāminī, suvāminī,",
  "anya-e0201n4:243_3": "bindulopo,",
  "anya-e0201n4:243_4": "kāgame sāmiko.",
  "anya-e0201n4:244_0": "487.Lakkhyā ṇo a caka. 364; rū. 398; nī. 787; pā. 5.2.100.",
  "anya-e0201n4:245_0": "Lakkhīmhā mantvatthe ṇo hoti, īkārassa attañca hoti.",
  "anya-e0201n4:246_0": "Lakkhī sirī etassa atthīti lakkhaṇo.",
  "anya-e0201n4:247_0": "488.Aṅgā no kalyāṇeka. 364; rū. 398; nī. 787; pā. 5.2.100.",
  "anya-e0201n4:248_0": "Kalyāṇe vattabbe aṅgamhā mantvatthe no hoti.",
  "anya-e0201n4:249_0": "Kalyāṇaṁ aṅgaṁ etissā itthiyā atthīti aṅganā.",
  "anya-e0201n4:250_0": "489.So lomāka. 364; rū. 398; nī. 787; caṁ. 4.2.104; pā. 5.2.100.",
  "anya-e0201n4:251_0": "Lomamhā mantvatthe sapaccayo hoti.",
  "anya-e0201n4:252_0": "Bahūni lomāni assa santīti lomaso.",
  "anya-e0201n4:252_1": "Ettha ‘so’ti suttavibhāgena ‘‘sumedhaso,",
  "anya-e0201n4:252_2": "bhūrimedhaso’’ iccādīnipi sijjhanti.",
  "anya-e0201n4:253_0": "Assatthirāsi niṭṭhito.",
  "anya-e0201n4:254_0": "Bhāva, kammarāsi",
  "anya-e0201n4:255_0": "490.Tassabhāvakammesu tta tā ttana ṇya ṇeyyaṇiya ṇa iyāka. 360; rū. 387; nī. 780; caṁ.",
  "anya-e0201n4:255_1": "4.1.136-153; pā.",
  "anya-e0201n4:255_2": "5.1.119-136.",
  "anya-e0201n4:256_0": "Tassa bhāvo, tassa kammanti atthe chaṭṭhuntā ete aṭṭha paccayā bahulaṁ bhavanti.",
  "anya-e0201n4:257_0": "Tattha bhavanti buddhi,",
  "anya-e0201n4:257_1": "saddā etasmāti bhāvo,",
  "anya-e0201n4:257_2": "saddānaṁ attano atthesu ādimhi uppattikāraṇaṁ,",
  "anya-e0201n4:257_3": "cirakālaṁ pavattikāraṇañca.",
  "anya-e0201n4:257_4": "Tattha ādimhi pavattikāraṇaṁ byappattinimittaṁ nāma.",
  "anya-e0201n4:257_5": "Cirakālaṁ pavattikāraṇaṁ pavattinimittaṁ nāma.",
  "anya-e0201n4:257_6": "Tadubhayampi jāti, dabba, guṇa, kriyā,",
  "anya-e0201n4:257_7": "nāmavasena pañcavidhaṁ hoti.",
  "anya-e0201n4:258_0": "Tattha ‘‘gossa bhāvo gotta’’nti ettha gojāti bhāvo nāma.",
  "anya-e0201n4:259_0": "‘‘Daṇḍino bhāvo daṇḍitta’’nti ettha daṇḍadabbaṁ bhāvo nāma.",
  "anya-e0201n4:260_0": "‘‘Nīlassa paṭassa bhāvo nīlatta’’nti ettha nīlaguṇo bhāvo nāma.",
  "anya-e0201n4:261_0": "‘‘Pācakassa bhāvo pācakatta’’nti ettha pacanakriyā bhāvo nāma.",
  "anya-e0201n4:262_0": "‘‘Tissanāmassa janassa bhāvo tissatta’’nti ettha tissanāmaṁ bhāvo nāma.",
  "anya-e0201n4:263_0": "Tattha gossa bhāvoti gosaddaṁ sutvā godabbe gobuddhiyā vā godabbaṁ disvā tasmiṁ dabbe govohārassa vā pavattikāraṇanti attho.",
  "anya-e0201n4:263_1": "Evaṁ sesesupi yathānurūpaṁ attho veditabbo.",
  "anya-e0201n4:264_0": "Ttamhi-gottaṁ, daṇḍittaṁ, pācakattaṁ, tissattaṁ iccādi.",
  "anya-e0201n4:265_0": "Tāmhi-saṅgaṇikārāmatā , niddārāmatā, bhassārāmatā iccādi.",
  "anya-e0201n4:266_0": "Ttanamhi-puthujjanattanaṁ, vedanattanaṁ, jārattanaṁ, jāyattanaṁ iccādi.",
  "anya-e0201n4:267_0": "Ṇyamhi-alasassa bhāvo ālasyaṁ,",
  "anya-e0201n4:267_1": "samaṇassa bhāvo sāmaññaṁ,",
  "anya-e0201n4:267_2": "brāhmaṇassa bhāvo brāhmaññaṁ,",
  "anya-e0201n4:267_3": "sīlasamādhipaññāguṇo sāmaññañca brāhmaññañca nāma.",
  "anya-e0201n4:267_4": "Tāpasassa bhāvo tāpasyaṁ,",
  "anya-e0201n4:267_5": "nipuṇassa bhāvo nepuññaṁ,",
  "anya-e0201n4:267_6": "vipulassa bhāvo vepullaṁ,",
  "anya-e0201n4:267_7": "rañño bhāvo rajjaṁ,",
  "anya-e0201n4:267_8": "āpabbatassa khettassa bhāvo āpabbatyaṁ,",
  "anya-e0201n4:267_9": "dāyādassa bhāvo dāyajjaṁ,",
  "anya-e0201n4:267_10": "visamassa bhāvo vesammaṁ,",
  "anya-e0201n4:267_11": "sakhino bhāvo sakhyaṁ,",
  "anya-e0201n4:267_12": "vāṇijānaṁ bhāvo vāṇijjaṁ iccādi.",
  "anya-e0201n4:268_0": "Ṇeyyamhi – sucissa bhāvo soceyyaṁ. Evaṁ ādhipateyyaṁ iccādi.",
  "anya-e0201n4:269_0": "Ṇiyamhi-ālasiyaṁ,",
  "anya-e0201n4:269_1": "madabhāvo madiyaṁ.",
  "anya-e0201n4:269_2": "Evaṁ dakkhiyaṁ,",
  "anya-e0201n4:269_3": "purohitabhāvo porohitiyaṁ,",
  "anya-e0201n4:269_4": "byattassa bhāvo veyyattiyaṁ,",
  "anya-e0201n4:269_5": "byāvaṭassa bhāvo veyyāvaṭiyaṁ,",
  "anya-e0201n4:269_6": "imāni dve pubbe veyyākaraṇapadaṁ viya siddhāni.",
  "anya-e0201n4:270_0": "Ṇamhi-garuno bhāvo gāravo, paṭubhāvo pāṭavaṁ iccādi.",
  "anya-e0201n4:271_0": "Iyamhi-adhipatibhāvo adhipatiyaṁ,",
  "anya-e0201n4:271_1": "paṇḍitabhāvo paṇḍitiyaṁ,",
  "anya-e0201n4:271_2": "bahussutabhāvo bahussutiyaṁ,",
  "anya-e0201n4:271_3": "naggassa bhāvo naggiyaṁ,",
  "anya-e0201n4:271_4": "sūrabhāvo sūriyaṁ,",
  "anya-e0201n4:271_5": "vīrabhāvo vīriyaṁ iccādi.",
  "anya-e0201n4:272_0": "Kammatthe kammaṁ nāma kriyā,",
  "anya-e0201n4:272_1": "alasassa kammaṁ alasattaṁ, alasatā,",
  "anya-e0201n4:272_2": "alasattanaṁ, ālasyaṁ,",
  "anya-e0201n4:272_3": "ālaseyyaṁ, ālasiyaṁ, ālasaṁ,",
  "anya-e0201n4:272_4": "alasiyaṁ iccādi.",
  "anya-e0201n4:273_0": "491.Bya vaddhadāsā vāka. 360; rū. 387; nī. 780.",
  "anya-e0201n4:274_0": "Bhāva , kammesu vaddha, dāsehi byo hoti vā.",
  "anya-e0201n4:275_0": "Vaddhassa bhāvo kammaṁ vā vaddhabyaṁ, vaddhatā, dāsabyaṁ, dāsatā, ‘vaddhava’nti idha ṇe pare vāgamo.",
  "anya-e0201n4:276_0": "492.Naṇa yuvā bo ca vayeka. 361; rū. 388; nī. 781; caṁ. 4.1.146; pā. 5.1.130; ‘…vassa’ (bahūsu).",
  "anya-e0201n4:277_0": "Vaye gamyamāne bhāva, kammesu yuvato naṇa hoti vā bāgamo ca.",
  "anya-e0201n4:278_0": "Yuvassa bhāvo yobbanaṁ.",
  "anya-e0201n4:279_0": "Vātveva? Yuvattaṁ, yuvatā.",
  "anya-e0201n4:280_0": "493.Aṇvādīhimoka. 360; rū. 387; nī. 780; caṁ. 4.1.139; pā. 5.1.122; ‘aṇvāditvimo’ (bahūsu).",
  "anya-e0201n4:281_0": "Tehi bhāve imo hoti vā.",
  "anya-e0201n4:282_0": "Aṇuno bhāvo aṇimā, laghuno bhāvo laghimā.",
  "anya-e0201n4:283_0": "494.Kassamahatamime kasamahāka. 404; rū. 370; ni. 859; ‘kassaka…’?.",
  "anya-e0201n4:284_0": "Imapaccaye pare kassa, mahantasaddānaṁ kamena kasa, mahā honti.",
  "anya-e0201n4:285_0": "Kassakassa kammaṁ kasimā (kisamahatamime kasamahā.",
  "anya-e0201n4:285_1": "imapaccaye pare kisa,",
  "anya-e0201n4:285_2": "mahanthasaddānaṁ kamena kasa,",
  "anya-e0201n4:285_3": "mahā honthi.",
  "anya-e0201n4:285_4": "kisassa bhāvo kasimā, moga. 4-133),",
  "anya-e0201n4:285_5": "mahantassa bhāvo mahimā.",
  "anya-e0201n4:285_6": "Sumanassa bhāvo somanassaṁ,",
  "anya-e0201n4:285_7": "ṇyamhi sāgamo,",
  "anya-e0201n4:285_8": "‘vaggalasehi te’ti yassa pararūpattaṁ.",
  "anya-e0201n4:285_9": "Evaṁ domanassaṁ,",
  "anya-e0201n4:285_10": "sundaraṁ vaco etasminti suvaco,",
  "anya-e0201n4:285_11": "suvacassa bhāvo sovacassaṁ.",
  "anya-e0201n4:285_12": "Evaṁ dovacassaṁ.",
  "anya-e0201n4:286_0": "‘‘Ārāmarāmaṇeyyakaṁ,",
  "anya-e0201n4:286_1": "uyyānarāmaṇeyyakaṁ,",
  "anya-e0201n4:286_2": "bhūmirāmaṇeyyakaṁ’’ iccādīsu ramitabbanti ramaṇaṁ,",
  "anya-e0201n4:286_3": "ramaṇaṁ ettha atthīti rāmaṇo, ārāmo,",
  "anya-e0201n4:286_4": "ārāmarāmaṇassa bhāvo ārāmarāmaṇeyyakaṁ, ṇeyyo,",
  "anya-e0201n4:286_5": "sakatthe ca ko kathaṁ rāmaṇiyakatthi?",
  "anya-e0201n4:286_6": "sakatthe kanthā ṇena siddhaṁ, (moga. 4-59),",
  "anya-e0201n4:286_7": "ārāmasampatti,",
  "anya-e0201n4:286_8": "ārāmasirīti vuttaṁ hoti.",
  "anya-e0201n4:286_9": "Evaṁ sesesu.",
  "anya-e0201n4:287_0": "Bhāva, kammarāsi niṭṭhito.",
  "anya-e0201n4:288_0": "Parimāṇarāsi",
  "anya-e0201n4:289_0": "495.Tamassa parimāṇaṁ ṇiko caka. 351; rū. 374; nī. 764; caṁ. 4.1.62; pā. 5.1.57, 58.",
  "anya-e0201n4:290_0": "Taṁ assa parimāṇanti atthe paṭhamantā ṇiko hoti ko ca. Parimīyate anenāti parimāṇaṁ.",
  "anya-e0201n4:291_0": "Doṇo parimāṇamassāti doṇiko.",
  "anya-e0201n4:291_1": "Evaṁ khāriko, kumbhiko,",
  "anya-e0201n4:291_2": "asītivassāni parimāṇamassāti āsītiko, vayo.",
  "anya-e0201n4:291_3": "Evaṁ nāvutiko,",
  "anya-e0201n4:291_4": "upaḍḍhakāyo parimāṇamassāti upaḍḍhakāyikaṁ,",
  "anya-e0201n4:291_5": "bimbohanaṁ,",
  "anya-e0201n4:291_6": "dve parimāṇamassāti dukaṁ.",
  "anya-e0201n4:291_7": "Evaṁ tikaṁ, catukkaṁ, pañcakaṁ, chakkaṁ, dvittaṁ. Dasakaṁ, satakaṁ.",
  "anya-e0201n4:292_0": "496.Yatetehi ttakoka. 391; rū. 423; nī. 830; pā. 5.1.22, 23",
  "anya-e0201n4:293_0": "Tamassa parimāṇanti atthe ya, ta, etasaddehi sadisadvibhūto ttako hoti.",
  "anya-e0201n4:294_0": "Yaṁ parimāṇamassāti yattakaṁ. Evaṁ tattakaṁ.",
  "anya-e0201n4:295_0": "497.Etasseṭa ttakeka. 404; rū. 370; nī. 859.",
  "anya-e0201n4:296_0": "Ttake pare etasaddassa eṭa hoti.",
  "anya-e0201n4:297_0": "Etaṁ parimāṇamassāti ettakaṁ,",
  "anya-e0201n4:297_1": "yāva parimāṇamassāti yāvattakaṁ.",
  "anya-e0201n4:297_2": "Evaṁ tāvattakaṁ,",
  "anya-e0201n4:297_3": "etāvattakaṁ.",
  "anya-e0201n4:297_4": "‘Yatetehī’ti vacanena yāva, tāva,",
  "anya-e0201n4:297_5": "etāvāpi gayhanti.",
  "anya-e0201n4:298_0": "498.Sabbā ca ṭāvantuka. 391; rū. 423; nī. 830; caṁ. 4.2.43; pā. 5.2.39; ‘sabbā cacavantu’ (bahūsu).",
  "anya-e0201n4:299_0": "Tamassa parimāṇanti atthe ya, te’tehi ca sabbato ca ṭāvantu hoti, etassa dvittaṁ.",
  "anya-e0201n4:300_0": "Sabbaṁ parimāṇaṁ assāti sabbāvantaṁ, sabbāvā, attho,",
  "anya-e0201n4:300_1": "sabbāvanto,",
  "anya-e0201n4:300_2": "sabbāvantā, atthā,",
  "anya-e0201n4:300_3": "sabbāvati, atthe,",
  "anya-e0201n4:300_4": "sabbāvantesu, atthesu,",
  "anya-e0201n4:300_5": "itthiyaṁ sabbāvatī,",
  "anya-e0201n4:300_6": "sabbāvantī, parisā.",
  "anya-e0201n4:300_7": "Evaṁ yāvā, yāvantā, yāvanto, tāvā, tāvantā, tāvanto, ettāvā,",
  "anya-e0201n4:300_8": "ettāvantā,",
  "anya-e0201n4:300_9": "ettāvanto iccādi.",
  "anya-e0201n4:301_0": "Kvaci mahāvuttinā ekassa ta-kārassa lopo,",
  "anya-e0201n4:301_1": "yāvatako kāyo,",
  "anya-e0201n4:301_2": "tāvatako byāmo dī. ni. 3.200,",
  "anya-e0201n4:301_3": "yāvatikā yānassa bhūmi.",
  "anya-e0201n4:302_0": "499.Kiṁmhā rati rīva rīvataka rittakāka. 391; rū. 423; nī. 830; caṁ. 4.2.45; pā. 5.2.41.",
  "anya-e0201n4:303_0": "Taṁ assa parimāṇanti atthe kiṁsaddato ete cattāro paccayā bhavanti.",
  "anya-e0201n4:304_0": "500.Rānubandhentasarādissaka. 539; rū. 558; nī. 1124.",
  "anya-e0201n4:305_0": "Rānubandhe paccaye pare padantasarādissa lopo hoti.",
  "anya-e0201n4:305_1": "Ādisaddena padantabyañjanaṁ gayhati,",
  "anya-e0201n4:305_2": "suttavibhattena rīvantu,",
  "anya-e0201n4:305_3": "rittāvantupaccayā ca honti.",
  "anya-e0201n4:306_0": "Kiṁ parimāṇamassāti kati.",
  "anya-e0201n4:306_1": "Pañcakkhandhā kati kusalā,",
  "anya-e0201n4:306_2": "kati akusalā vibha. 151,",
  "anya-e0201n4:306_3": "kativassosi tvaṁ bhikkhu,",
  "anya-e0201n4:306_4": "ekavasso ahaṁ bhagavā mahāva. 78,",
  "anya-e0201n4:306_5": "kiṁ parimāṇaṁ assāti kīvaṁ,",
  "anya-e0201n4:306_6": "kiṁva dūro ito gāmo.",
  "anya-e0201n4:306_7": "Evaṁ kīvatakaṁ, kittakaṁ.",
  "anya-e0201n4:307_0": "Rīvantumhi – kīvanto hontu yācakā jā. 2.20.103 ti.",
  "anya-e0201n4:308_0": "Rittāvantumhi –",
  "anya-e0201n4:308_1": "kittāvatā khandhānaṁ khandhapaññatti saṁ. ni. 3.82,",
  "anya-e0201n4:308_2": "kittāvatā nu kho bhante rūpanti vuccati,",
  "anya-e0201n4:308_3": "kittāvatā nu kho bhante māroti vuccati saṁ. ni. 3.161.",
  "anya-e0201n4:309_0": "Pubbasuttena ṭāvantumhi –",
  "anya-e0201n4:309_1": "ettāvatā khandhānaṁ khandhapaññatti,",
  "anya-e0201n4:309_2": "ettāvatā rūpanti vuccati,",
  "anya-e0201n4:309_3": "ettāvatā māroti vuccati.",
  "anya-e0201n4:310_0": "501.Māne mattoka. 328; rū. 352; nī. 708; caṁ. 4.2.38; pā. 5.2.37.",
  "anya-e0201n4:311_0": "Mīyate etenāti mānaṁ,",
  "anya-e0201n4:311_1": "taṁ ummānaṁ,",
  "anya-e0201n4:311_2": "parimāṇanti duvidhaṁ,",
  "anya-e0201n4:311_3": "uddhaṁ mānaṁ ummānaṁ,",
  "anya-e0201n4:311_4": "tadaññaṁ mānaṁ parimāṇaṁ,",
  "anya-e0201n4:311_5": "imasmiṁ sutte pana sāmaññavacanattā duvidhampi labbhati,",
  "anya-e0201n4:311_6": "duvidhe māne pavattā hatthādisaddamhā tamassa parimāṇanti atthe mattapaccayo hoti.",
  "anya-e0201n4:312_0": "Hattho parimāṇaṁ assāti hatthamattaṁ,",
  "anya-e0201n4:312_1": "dve hatthā parimāṇaṁ assāti dvihatthamattaṁ,",
  "anya-e0201n4:312_2": "dve aṅguliyo parimāṇaṁ assāti dvaṅgulamattaṁ.",
  "anya-e0201n4:312_3": "Evaṁ caturaṅgulamattaṁ,",
  "anya-e0201n4:312_4": "vidatthimattaṁ,",
  "anya-e0201n4:312_5": "yojanamattaṁ ,",
  "anya-e0201n4:312_6": "tīṇi yojanāni parimāṇaṁ assāti tiyojanamattaṁ,",
  "anya-e0201n4:312_7": "nāḷimattaṁ,",
  "anya-e0201n4:312_8": "patthamattaṁ,",
  "anya-e0201n4:312_9": "doṇamattaṁ,",
  "anya-e0201n4:312_10": "palaṁ vuccati ummānasaṅkhāto pātiviseso,",
  "anya-e0201n4:312_11": "palaṁ parimāṇaṁ assāti palamattaṁ,",
  "anya-e0201n4:312_12": "pañcamattaṁ,",
  "anya-e0201n4:312_13": "pañcamattehi bhikkhusatehi saddhiṁ pārā. 1,",
  "anya-e0201n4:312_14": "tiṁsamattaṁ,",
  "anya-e0201n4:312_15": "saṭṭhimattaṁ,",
  "anya-e0201n4:312_16": "satamattaṁ,",
  "anya-e0201n4:312_17": "sahassamattaṁ,",
  "anya-e0201n4:312_18": "koṭimattaṁ,",
  "anya-e0201n4:312_19": "kumbhamattaṁ,",
  "anya-e0201n4:312_20": "cāṭimattaṁ,",
  "anya-e0201n4:312_21": "hatthimattaṁ,",
  "anya-e0201n4:312_22": "pabbatamattaṁ iccādi.",
  "anya-e0201n4:313_0": "‘Mattā’ti vā parimāṇavācisaddantaraṁ,",
  "anya-e0201n4:313_1": "hattho mattā etassāti hatthamattaṁ.",
  "anya-e0201n4:313_2": "Evaṁ dvihatthamattaṁ,",
  "anya-e0201n4:313_3": "iccādinā samāsopi yujjati.",
  "anya-e0201n4:313_4": "Abhedūpacārena pana hatthaparimāṇaṁ hatthoti katvā ‘‘dvihatthaṁ vatthaṁ,",
  "anya-e0201n4:313_5": "doṇo vīhi,",
  "anya-e0201n4:313_6": "doṇo māso’’ti sijjhati.",
  "anya-e0201n4:314_0": "502.Taggho cuddhaṁka. 328; rū. 352; nī. 708; caṁ. 4.2.39; pā. 5.2.37.",
  "anya-e0201n4:315_0": "Uddhaṁmāne pavattā saddā tamassa parimāṇanti atthe tagghapaccayo hoti matto ca.",
  "anya-e0201n4:316_0": "Jaṇṇu parimāṇamassāti jaṇṇutagghaṁ, jaṇṇumattaṁ.",
  "anya-e0201n4:317_0": "503.Ṇo ca purisāka. 352; rū. 376; nī. 765; caṁ. 4.2.40 …pe… 5.2.38.",
  "anya-e0201n4:318_0": "Uddhaṁmāne pavattā purisamhā ṇo ca hoti taggho ca matto ca.",
  "anya-e0201n4:319_0": "Catuhattho puriso parimāṇamassāti porisaṁ,",
  "anya-e0201n4:319_1": "tiporisaṁ,",
  "anya-e0201n4:319_2": "sataporisaṁ,",
  "anya-e0201n4:319_3": "gambhīraṁ.",
  "anya-e0201n4:319_4": "Evaṁ purisatagghaṁ,",
  "anya-e0201n4:319_5": "purisamattaṁ,",
  "anya-e0201n4:319_6": "uddhaṁ pasāritahatthena saddhiṁ pañcahatthaṁ purisapamāṇaṁ porisanti vadanti,",
  "anya-e0201n4:319_7": "‘‘ekūnatīso vayasā’’ti dī. ni.",
  "anya-e0201n4:319_8": "2.214 (ekūnatiṁso) ettha ekūnatīsa vassāni āyuparimāṇaṁ assāti ekūnatīso.",
  "anya-e0201n4:319_9": "Evaṁ vīso, tīso,",
  "anya-e0201n4:319_10": "cattālīso, paññāso,",
  "anya-e0201n4:319_11": "sahasso brahmā,",
  "anya-e0201n4:319_12": "dvisahasso brahmā,",
  "anya-e0201n4:319_13": "dasasahasso brahmā.",
  "anya-e0201n4:319_14": "Ettha ca ‘‘sahassaparimāṇaṁ cakkavāḷaṁ assāti sahasso’’-iccādinā ṇapaccayena sijjhati.",
  "anya-e0201n4:320_0": "Parimāṇarāsi niṭṭhito.",
  "anya-e0201n4:321_0": "Saṅkhyārāsi",
  "anya-e0201n4:322_0": "504.Ekā kākyasahāyeka. 391; rū. 423; nī. 835; caṁ. 4.2.67; pā. 5.3.52.",
  "anya-e0201n4:323_0": "Asahāyatthe ekamhā ka, ākī honti vā.",
  "anya-e0201n4:324_0": "Asahāyo eko, ekako, ekākī, eko vā.",
  "anya-e0201n4:325_0": "Itthiyaṁ ekikā, ekākinī, ekā vā, ‘adhātussa ke’ti suttena itthiyaṁ kamhi pare assa ittaṁ.",
  "anya-e0201n4:326_0": "505.Dviti catūhi tīyatthāka. 385; rū. 409; nī. 817; tisatthā?.",
  "anya-e0201n4:327_0": "Tehi tassa pūraṇanti atthe tīyo ca ttho ca honti.",
  "anya-e0201n4:328_0": "506.Dvitīnaṁ dutā tīyeka. 386, 410; nī. 818; tiye?.",
  "anya-e0201n4:329_0": "Tīye pare dvi, tisaddānaṁ du, tādesā honti.",
  "anya-e0201n4:330_0": "Dvinnaṁ pūraṇo dutīyo chaṭṭhasaṁgīti pāṭhesu dutiyotyādinā dissanti,",
  "anya-e0201n4:330_1": "dvinnaṁ pūraṇī dutīyā,",
  "anya-e0201n4:330_2": "dvinnaṁ pūraṇaṁ dutīyaṁ.",
  "anya-e0201n4:330_3": "Evaṁ tatīyo, tatīyā, tatīyaṁ.",
  "anya-e0201n4:330_4": "Catunnaṁ pūraṇo catuttho, catutthī,",
  "anya-e0201n4:330_5": "catutthaṁ.",
  "anya-e0201n4:331_0": "507.Ma pañcādikatihika. 373; rū. 406; nī. 802; caṁ. 4.2.55; pā. 5.2.49.",
  "anya-e0201n4:332_0": "Pañcādīhi ca katimhā ca tassa pūraṇanti atthe mo hoti.",
  "anya-e0201n4:333_0": "Pañcamo, pañcamī, pañcamaṁ.",
  "anya-e0201n4:333_1": "Evaṁ sattama, aṭṭhama, navama, dasama,",
  "anya-e0201n4:333_2": "ekādasamādi.",
  "anya-e0201n4:333_3": "Katinnaṁ pūraṇo katimo, katimī, tithī.",
  "anya-e0201n4:334_0": "508.Tassa pūraṇekādasādito vāka. 374; rū. 412; nī. 805; caṁ. 4.2.51; pā. 5.2.48.",
  "anya-e0201n4:335_0": "Pūrate anenāti pūraṇaṁ, ekādasādito tassa pūraṇanti atthe ṭānubandho apaccayo hoti vā.",
  "anya-e0201n4:336_0": "Ekādasannaṁ pūraṇo ekādaso, ekādasī, ekādasaṁ,",
  "anya-e0201n4:336_1": "ekādasamo vā.",
  "anya-e0201n4:336_2": "Evaṁ dvādaso,",
  "anya-e0201n4:336_3": "dvādasamo, teraso, terasamo, cuddaso,",
  "anya-e0201n4:336_4": "cuddasamo,",
  "anya-e0201n4:336_5": "pañcadaso,",
  "anya-e0201n4:336_6": "pañcadasamo,",
  "anya-e0201n4:336_7": "pannaraso,",
  "anya-e0201n4:336_8": "pannarasamo, soḷaso, soḷasamo,",
  "anya-e0201n4:336_9": "sattaraso,",
  "anya-e0201n4:336_10": "sattarasamo,",
  "anya-e0201n4:336_11": "aṭṭhāraso,",
  "anya-e0201n4:336_12": "aṭṭhārasamo.",
  "anya-e0201n4:337_0": "509.Ṭe satissa tissaka. 389; rū. 413; nī. 824.",
  "anya-e0201n4:338_0": "Ṭe pare satissa ti-kārassa lopo hotīti vīsati, tīsatīnaṁ tissa lopo.",
  "anya-e0201n4:339_0": "Ekūnavīso,",
  "anya-e0201n4:339_1": "ekūnavīsatimo, vīso, vīsatimo, tīso, tīsatimo,",
  "anya-e0201n4:339_2": "cattālīso,",
  "anya-e0201n4:339_3": "cattālīsamo, paññāso,",
  "anya-e0201n4:339_4": "paññāsamo.",
  "anya-e0201n4:339_5": "Saṭṭhyādito purimasuttena mo, saṭṭhimo,",
  "anya-e0201n4:339_6": "sattatimo, asītimo, navutimo.",
  "anya-e0201n4:340_0": "510.Satādīnami caka. 373; rū. 406; nī. 802; caṁ. 4.2.53 …pe… 5.2.57.",
  "anya-e0201n4:341_0": "Satādito tassa pūraṇatthe mo hoti, satādīnaṁ antassa ittañca hoti.",
  "anya-e0201n4:342_0": "Satassa pūraṇo satimo, dvisatimo, tisatimo, sahassimo.",
  "anya-e0201n4:343_0": "511.Chā ṭṭhaṭṭhamāka. 384; rū. 407; nī. 803.",
  "anya-e0201n4:344_0": "Chamhā tassa pūraṇanti atthe ṭṭha, ṭṭhamā honti.",
  "anya-e0201n4:345_0": "Chaṭṭho, chaṭṭhī, chaṭṭhaṁ, chaṭṭhamo, chaṭṭhamī, chaṭṭhamaṁ.",
  "anya-e0201n4:346_0": "512.Saṅkhyāya saccutīsāsadasantāyādhikāsmiṁ satasahasse ṭaka. 328; rū. 352; nī. 701; caṁ.",
  "anya-e0201n4:346_1": "4.2.50 …pe… 5.2.45, 46;",
  "anya-e0201n4:346_2": "‘…ḍo’ (bahūsu).",
  "anya-e0201n4:347_0": "Sati, uti, īsa, āsa,",
  "anya-e0201n4:347_1": "dasantāhi saṅkhyāhi te adhikā asmiṁ satasahasseti atthe ṭānubandho apaccayo hoti.",
  "anya-e0201n4:348_0": "Ettha ca ‘satasahasse’ti sate vā sahasse vāti attho.",
  "anya-e0201n4:349_0": "Tattha sahassasaddena sahassaṁ dasasahassaṁ satasahassaṁ dasasatasahassañca gayhati.",
  "anya-e0201n4:350_0": "Dasanta, satyanta, īsanta, āsanta, utyantāti evaṁ anukkamo veditabbo.",
  "anya-e0201n4:351_0": "Tattha dasa, ekādasato paṭṭhāya yāva aṭṭhārasā navasaṅkhyā dasantā nāma.",
  "anya-e0201n4:352_0": "Vīsati,",
  "anya-e0201n4:352_1": "ekavīsatito paṭṭhāya yāva aṭṭhavīsatiyā navasaṅkhyā ca tīsati,",
  "anya-e0201n4:352_2": "ekatīsatito paṭṭhāya yāva aṭṭhatīsatiyā navasaṅkhyā ca satyantā nāma.",
  "anya-e0201n4:353_0": "Cattālīsa, ekacattālīsato paṭṭhāya yāva aṭṭhacattālīsāya navasaṅkhyā īsantā nāma.",
  "anya-e0201n4:354_0": "Paññāsa , ekapaññāsato paṭṭhāya yāva aṭṭhapaññāsāya navasaṅkhyā āsantā nāma.",
  "anya-e0201n4:355_0": "Navuti, ekanavutito paṭṭhāya yāva aṭṭhanavutiyā nava saṅkhyā utyantā nāma.",
  "anya-e0201n4:356_0": "Sesā ṭṭhunta,",
  "anya-e0201n4:356_1": "tyantāpi idha saṅgayhanti.",
  "anya-e0201n4:356_2": "Ṭṭhuntā nāma saṭṭhi,-ekasaṭṭhyādikā navasaṅkhyā.",
  "anya-e0201n4:356_3": "Tyantā nāma sattati,",
  "anya-e0201n4:356_4": "ekasattatyādikā navasaṅkhyā ca asīti,",
  "anya-e0201n4:356_5": "ekāsītyādikā navasaṅkhyā ca.",
  "anya-e0201n4:357_0": "Dasantāsu tāva –",
  "anya-e0201n4:357_1": "dasa adhikā yasmiṁ sate tayidaṁ dasasataṁ.",
  "anya-e0201n4:357_2": "Evaṁ dasasahassaṁ,",
  "anya-e0201n4:357_3": "dasasatasahassaṁ,",
  "anya-e0201n4:357_4": "ekādasa adhikā yasmiṁ sate tayidaṁ ekādasasataṁ.",
  "anya-e0201n4:357_5": "Evaṁ ekādasasahassaṁ,",
  "anya-e0201n4:357_6": "ekādasasatasahassaṁ.",
  "anya-e0201n4:357_7": "Evaṁ dvādasasatamiccādīni.",
  "anya-e0201n4:358_0": "Satyantāsu –",
  "anya-e0201n4:358_1": "ṭamhi ti-kāralopo,",
  "anya-e0201n4:358_2": "vīsati adhikā yasmiṁ sate tayidaṁ vīsasataṁ.",
  "anya-e0201n4:358_3": "Evaṁ ekavīsasataṁ,",
  "anya-e0201n4:358_4": "dvāvīsasataṁ iccādi,",
  "anya-e0201n4:358_5": "tīsati adhikā yasmiṁ sate tayidaṁ tīsasataṁ.",
  "anya-e0201n4:358_6": "Evaṁ ekatīsasataṁ,",
  "anya-e0201n4:358_7": "dvattīsasataṁ iccādi.",
  "anya-e0201n4:358_8": "Esa nayo sahassepi.",
  "anya-e0201n4:359_0": "Īsantāsu –",
  "anya-e0201n4:359_1": "cattālīsaṁ adhikā yasmiṁ sate tayidaṁ cattālīsasataṁ.",
  "anya-e0201n4:359_2": "Evaṁ ekacattālīsasataṁ,",
  "anya-e0201n4:359_3": "dvecattālīsasataṁ iccādi.",
  "anya-e0201n4:359_4": "Esa nayo sahassepi.",
  "anya-e0201n4:360_0": "Āsantāsu –",
  "anya-e0201n4:360_1": "paññāsaṁ adhikā yasmiṁ sate tayidaṁ paññāsasataṁ.",
  "anya-e0201n4:360_2": "Evaṁ ekapaññāsasataṁ,",
  "anya-e0201n4:360_3": "dvepaññāsasataṁ iccādi.",
  "anya-e0201n4:360_4": "Esa nayo sahassepi.",
  "anya-e0201n4:361_0": "Ṭṭhuntāsu –",
  "anya-e0201n4:361_1": "saṭṭhi adhikā yasmiṁ sate tayidaṁ saṭṭhisataṁ.",
  "anya-e0201n4:361_2": "Evaṁ ekasaṭṭhisataṁ,",
  "anya-e0201n4:361_3": "dvāsaṭṭhisataṁ iccādi.",
  "anya-e0201n4:361_4": "Esa nayo sahassepi.",
  "anya-e0201n4:362_0": "Tyantāsu – sattati adhikā, ekasattati adhikā, asīti adhikā, ekāsīti adhikā iccādinā vattabbā.",
  "anya-e0201n4:363_0": "Utyantāsu –",
  "anya-e0201n4:363_1": "navuti adhikā yasmiṁ sate tayidaṁ navutisataṁ.",
  "anya-e0201n4:363_2": "Evaṁ ekanavutisataṁ,",
  "anya-e0201n4:363_3": "dvenavutisataṁ iccādi.",
  "anya-e0201n4:363_4": "Esa nayo sahassepi.",
  "anya-e0201n4:364_0": "Atha vā dasantā nāma ekato paṭṭhāya dasasaṅkhyā.",
  "anya-e0201n4:365_0": "Satyantā nāma ekādasato paṭṭhāya vīsasaṅkhyā.",
  "anya-e0201n4:366_0": "Īsantā nāma ekatīsato paṭṭhāya dasasaṅkhyā.",
  "anya-e0201n4:367_0": "Āsantā nāma ekacattālīsato paṭṭhāya dasasaṅkhyā.",
  "anya-e0201n4:368_0": "Evaṁ ṭṭhunta, tyanta, utyantāpi veditabbā.",
  "anya-e0201n4:369_0": "Eko adhiko yasmiṁ sate tayidaṁ ekasataṁ,",
  "anya-e0201n4:369_1": "‘‘athetthekasataṁ khatyā,",
  "anya-e0201n4:369_2": "anuyantā yasassino’’ti jā.",
  "anya-e0201n4:369_3": "2.22.594 pāḷi.",
  "anya-e0201n4:369_4": "‘‘Dve adhikā yasmiṁ sate tayidaṁ dvisataṁ’’ iccādinā sabbaṁ vattabbaṁ,",
  "anya-e0201n4:369_5": "suvicittamidaṁ vidhānanti.",
  "anya-e0201n4:370_0": "Yathā pana ‘‘eko ca dasa ca ekādasa,",
  "anya-e0201n4:370_1": "ekādhikā vā dasa ekādasā’’ti sijjhati,",
  "anya-e0201n4:370_2": "tathā idhapi ‘‘dasa ca satañca dasasataṁ,",
  "anya-e0201n4:370_3": "dasādhikaṁ vā sataṁ dasasata’’ntiādinā vutte sabbaṁ taṁ vidhānaṁ samāsavasena sijjhati.",
  "anya-e0201n4:371_0": "Tattha pana ‘‘dve satāni dvisataṁ,",
  "anya-e0201n4:371_1": "tīṇi satāni tisata’’miccādīni ca ‘‘dve sahassāni dvisahassaṁ,",
  "anya-e0201n4:371_2": "tīṇi sahassāni tisahassa’’miccādīni ca ‘‘dve satasahassāni dvisatasahassaṁ,",
  "anya-e0201n4:371_3": "tīṇi satasahassāni tisatasahassa’’miccādīni ca digusamāse sijjhanti.",
  "anya-e0201n4:372_0": "513.Vārasaṅkhyāyakkhattuṁka. 646; rū. 419; nī. 1282; caṁ. 4.4.5; pā. 5.4.17.",
  "anya-e0201n4:373_0": "Vārasambandhibhūtā saṅkhyāsaddā kkhattuṁpaccayo hoti.",
  "anya-e0201n4:374_0": "Dve vārā dvikkhattuṁ.",
  "anya-e0201n4:374_1": "Evaṁ tikkhattuṁ,",
  "anya-e0201n4:374_2": "catukkhattuṁ,",
  "anya-e0201n4:374_3": "pañcakkhattuṁ,",
  "anya-e0201n4:374_4": "dasakkhattuṁ,",
  "anya-e0201n4:374_5": "satakkhattuṁ,",
  "anya-e0201n4:374_6": "sahassakkhattuṁ.",
  "anya-e0201n4:375_0": "514.Katimhāka. 646; rū. 419; nī. 1282; caṁ. 4.4.6; pā. 5.4.20.",
  "anya-e0201n4:376_0": "Vārasambandhibhūtā katisaddā kkhattuṁ hoti. Kati vārā katikkhattuṁ.",
  "anya-e0201n4:377_0": "515.Bahumhā dhā ca paccāsattiyāka. 646; rū. 419; nī. 1282; ‘paccāsattiyaṁ’ (bahūsu).",
  "anya-e0201n4:378_0": "Vārasambandhibhūtā bahusaddā paccāsattiyā sati dhā ca hoti kkhattuñca.",
  "anya-e0201n4:379_0": "Bahuvārā bahukkhattuṁ,",
  "anya-e0201n4:379_1": "bahusaddena anekavāraṁ upalakkheti,",
  "anya-e0201n4:379_2": "anekavārā anekakkhattuṁ.",
  "anya-e0201n4:379_3": "Evaṁ bahuvārā bahudhā,",
  "anya-e0201n4:379_4": "anekavārā anekadhā.",
  "anya-e0201n4:379_5": "Paccāsatti nāma vārānaṁ accāsannatā vuccati,",
  "anya-e0201n4:379_6": "divasassa bahukkhattuṁ bhuñjati,",
  "anya-e0201n4:379_7": "bahudhā bhuñjati,",
  "anya-e0201n4:379_8": "vārānaṁ dūrabhāve sati te paccayā na honti,",
  "anya-e0201n4:379_9": "māsassa bahuvāre bhuñjati.",
  "anya-e0201n4:380_0": "516.Sakiṁ vāka. 646; rū. 419; nī. 1282; caṁ. 4.4.8; pā. 5.4.19.",
  "anya-e0201n4:381_0": "Ekavāranti atthe sakinti nipaccate vā.",
  "anya-e0201n4:382_0": "Sakiṁ bhuñjati, ekavāraṁ bhuñjati.",
  "anya-e0201n4:383_0": "Saṅkhyārāsi niṭṭhito.",
  "anya-e0201n4:384_0": "Khuddakarāsi",
  "anya-e0201n4:385_0": "Pakārarāsi",
  "anya-e0201n4:386_0": "517.Dhāsaṅkhyāhika. 397; rū. 420; nī. 836; caṁ. 4.3.20; pā. 5.3.42.",
  "anya-e0201n4:387_0": "Saṅkhyāvācīhi pakāre dhā hoti.",
  "anya-e0201n4:388_0": "Dvīhi pakārehi dvidhā.",
  "anya-e0201n4:388_1": "Evaṁ tidhā, catudhā, pañcadhā, dasadhā, satadhā,",
  "anya-e0201n4:388_2": "sahassadhā, bahudhā, ekadhā, anekadhā.",
  "anya-e0201n4:389_0": "518.Vekā jjhaṁka. 397; rū. 420; nī. 837; caṁ. 4.3.24; pā. 5.3.46.",
  "anya-e0201n4:390_0": "Ekamhā pakāre jjhaṁ hoti vā.",
  "anya-e0201n4:391_0": "Ekena pakārena ekajjhaṁ, ekadhā vā.",
  "anya-e0201n4:392_0": "519.Dvitīhedhāka. 404; rū. 420-370; nī. 859; caṁ. 4.3.24; pā. 5.3.46.",
  "anya-e0201n4:393_0": "Dvitisaddehi pakāre edhā hoti vā.",
  "anya-e0201n4:394_0": "Dvedhā, tedhā, dvidhā, tidhā vā.",
  "anya-e0201n4:395_0": "520.Sabbādīhi pakāre thāka. 398; rū. 421; nī. 844; caṁ. 4.3.26; pā. 5.3.69.",
  "anya-e0201n4:396_0": "Bahubhedo vā sāmaññassa bhedako viseso vā pakāro, sabbādīhi pakāre thā hoti.",
  "anya-e0201n4:397_0": "Sabbena pakārena sabbathā,",
  "anya-e0201n4:397_1": "sabbehi pakārehi sabbathā,",
  "anya-e0201n4:397_2": "yādisena pakārena yathā,",
  "anya-e0201n4:397_3": "yādisehi pakārehi yathā.",
  "anya-e0201n4:397_4": "Evaṁ tathā, aññathā,",
  "anya-e0201n4:397_5": "ubhayathā, itarathā.",
  "anya-e0201n4:398_0": "521.Kathamitthaṁka. 399; rū. 422; nī. 845; pā. 5.3.24, 25.",
  "anya-e0201n4:399_0": "Ete saddā pakāre nipaccanti.",
  "anya-e0201n4:400_0": "Kena pakārena kathaṁ,",
  "anya-e0201n4:400_1": "iminā pakārena itthaṁ.",
  "anya-e0201n4:400_2": "Iminā suttena kiṁ,",
  "anya-e0201n4:400_3": "imasaddehi thaṁ,",
  "anya-e0201n4:400_4": "tthaṁpaccaye katvā kiṁssa kattaṁ,",
  "anya-e0201n4:400_5": "imassa ittañca kariyati.",
  "anya-e0201n4:401_0": "522.Tabbati jātiyoka. 398; rū. 421; nī. 844; caṁ. 4.3.26; pā. 5.3.69.",
  "anya-e0201n4:402_0": "So pakāro assa atthīti tabbā,",
  "anya-e0201n4:402_1": "tasmiṁ tabbati,",
  "anya-e0201n4:402_2": "pakāravante dabbeti attho.",
  "anya-e0201n4:402_3": "Taṁsāmaññavācimhā tabbati jātiyapaccayo hoti.",
  "anya-e0201n4:403_0": "Visesena paṭurūpo paṇḍito paṭujātiyo. Visesena mudurūpaṁ vatthu mudujātiyaṁ.",
  "anya-e0201n4:404_0": "523.So vīcchāppakāresuka. 397; rū. 420; nī. 836; caṁ. 4.4.2 …pe… 5.4.43.",
  "anya-e0201n4:405_0": "Vīcchāyaṁ pakāre ca sopaccayo hoti.",
  "anya-e0201n4:406_0": "Vīcchāyaṁ –",
  "anya-e0201n4:407_0": "Padaṁ padaṁ vāceti padaso vāceti.",
  "anya-e0201n4:407_1": "Khaṇḍaṁ khaṇḍaṁ karoti khaṇḍaso karoti,",
  "anya-e0201n4:407_2": "bilaṁ bilaṁ vibhajjati bilaso vibhajjati iccādi.",
  "anya-e0201n4:407_3": "Ettha ca ‘padaṁ padaṁ’ iccādīsu kriyāvisesane dutiyā.",
  "anya-e0201n4:408_0": "Pakāre –",
  "anya-e0201n4:409_0": "Bahūhi pakārehi puthuso, sabbehi pakārehi sabbaso iccādi.",
  "anya-e0201n4:410_0": "‘‘Yoniso upāyaso, ṭhānaso, hetuso, atthaso, dhammaso, suttaso,",
  "anya-e0201n4:410_1": "anubyañjanaso’’ iccādīsu pana mahāvuttinā tatiyekavacanassa sottaṁ.",
  "anya-e0201n4:410_2": "Tathā dīghaso,",
  "anya-e0201n4:410_3": "oraso iccādi.",
  "anya-e0201n4:411_0": "Iti pakārarāsi.",
  "anya-e0201n4:412_0": "Kularāsi",
  "anya-e0201n4:413_0": "524.Pitito bhātari reyyaṇaka. 352; rū. 376; nī. 765.",
  "anya-e0201n4:414_0": "Pitusaddamhā tassa bhātāti atthe reyyaṇa hoti.",
  "anya-e0201n4:415_0": "Pitu bhātā petteyyo a. ni. 6.44. ‘Rānubandhentasarādissā’ti ussa lopo, tassa dvittaṁ.",
  "anya-e0201n4:416_0": "525.Mātito ca bhaginiyaṁ choka. 352; rū. 376; nī. 765.",
  "anya-e0201n4:417_0": "Mātito pitito ca bhaginiyaṁ cho hoti.",
  "anya-e0201n4:418_0": "Mātu bhaginī mātucchā udā. 22, pitu bhaginī pitucchā saṁ. ni. 2.243.",
  "anya-e0201n4:419_0": "526.Mātāpitūsvāmahoka. 352; rū. 376; nī. 765; caṁ. 3.1.60; pā. 4.2.36.",
  "anya-e0201n4:420_0": "Mātāpitūhi tesaṁ mātāpitūsu āmaho hoti.",
  "anya-e0201n4:421_0": "Mātu mātā mātāmahī, mātu pitā mātāmaho ma. ni. 2.411, pitu mātā pitāmahī, pitu pitā pitāmaho.",
  "anya-e0201n4:422_0": "Iti kularāsi.",
  "anya-e0201n4:423_0": "Hita, sādhu, araharāsi",
  "anya-e0201n4:424_0": "527.Hitereyyaṇaka. 352; rū. 376; nī. 765.",
  "anya-e0201n4:425_0": "Mātāpitūhi tesaṁ hite reyyaṇa hoti.",
  "anya-e0201n4:426_0": "Mātu hito metteyyo, pitu hito petteyyo. Mātāpitūsu suppaṭipanno.",
  "anya-e0201n4:427_0": "528.Iyo hiteka. 356; rū. 381; nī. 773.",
  "anya-e0201n4:428_0": "Tassa hitanti atthe iyo hoti.",
  "anya-e0201n4:429_0": "Upādānānaṁ hitaṁ upādāniyaṁ.",
  "anya-e0201n4:429_1": "Evaṁ oghaniyaṁ,",
  "anya-e0201n4:429_2": "yoganiyaṁ,",
  "anya-e0201n4:429_3": "ganthaniyaṁ,",
  "anya-e0201n4:429_4": "nīvaraṇiyaṁ,",
  "anya-e0201n4:429_5": "suttavibhattiyā aññatthesupi iyo,",
  "anya-e0201n4:429_6": "samānodare sayito sodariyo.",
  "anya-e0201n4:430_0": "529.Cakkhvādito ssoka. 353; rū. 378; nī. 767.",
  "anya-e0201n4:431_0": "Tassa hitanti atthe cakkhvādīhi sso hoti.",
  "anya-e0201n4:432_0": "Cakkhussa hitaṁ cakkhussaṁ a. ni. 5.208,",
  "anya-e0201n4:432_1": "subharūpaṁ cakkhubhesajjañca.",
  "anya-e0201n4:432_2": "Āyuno hitaṁ āyussaṁ a. ni. 5.231,",
  "anya-e0201n4:432_3": "āyuvaḍḍhanavidhi.",
  "anya-e0201n4:433_0": "530.Ṇyo tattha sādhuka. 353; rū. 378; nī. 767; caṁ. 3.4.100, 103; pā. 4.4.98, 103, 105.",
  "anya-e0201n4:434_0": "Tasmiṁ sādhūti atthe ṇyo hoti.",
  "anya-e0201n4:435_0": "Sabhāyaṁ sādhu sabbho,",
  "anya-e0201n4:435_1": "‘sādhū’ti kusalo yogyo hito vā.",
  "anya-e0201n4:435_2": "Mittānaṁ hitaṁ mettaṁ.",
  "anya-e0201n4:435_3": "Suttavibhāgā aññatrapi ṇyo,",
  "anya-e0201n4:435_4": "rathaṁ vahatīti racchā,",
  "anya-e0201n4:435_5": "rathavīthi.",
  "anya-e0201n4:436_0": "531.Kammāniyaññāka. 353; rū. 378; nī. 767.",
  "anya-e0201n4:437_0": "Tasmiṁ sādhūti atthe kammamhā niya, ññā honti.",
  "anya-e0201n4:438_0": "Kamme sādhu kammaniyaṁ, kammaññaṁ.",
  "anya-e0201n4:439_0": "532.Kathāditikoka. 353; rū. 378; nī. 767; caṁ. 3.4.104; pā. 4.4.102.",
  "anya-e0201n4:440_0": "Tattha sādhūti atthe kathādīhi iko hoti.",
  "anya-e0201n4:441_0": "Kathāyaṁ sādhu kathiko,",
  "anya-e0201n4:441_1": "dhammakathāyaṁ sādhu dhammakathiko,",
  "anya-e0201n4:441_2": "saṅgāme sādhu saṅgāmiko,",
  "anya-e0201n4:441_3": "gāmavāse sādhu gāmavāsiko,",
  "anya-e0201n4:441_4": "upavāse sādhu upavāsiko.",
  "anya-e0201n4:442_0": "533.Pathādīhi ṇeyyoka. 352; rū. 376; nī. 765; caṁ. 3.4.105; pā. 4.4.104.",
  "anya-e0201n4:443_0": "Tattha sādhūti atthe pathādīhi ṇeyyo hoti.",
  "anya-e0201n4:444_0": "Pathe sādhu pātheyyaṁ, saṁ vuccati dhanaṁ, tassa pati sapati, sapatimhi sādhu sāpateyyaṁ.",
  "anya-e0201n4:445_0": "534.Dakkhiṇāyāraheka. 352; rū. 376; nī. 765; caṁ. 4.1.80; pā. 5.1.69.",
  "anya-e0201n4:446_0": "Dakkhiṇāsaddamhā arahatthe ṇeyyo hoti.",
  "anya-e0201n4:447_0": "Dakkhiṇaṁ arahatīti dakkhiṇeyyo.",
  "anya-e0201n4:448_0": "535.Āyo tumantāka. 352; rū. 376; nī. 765; ‘rāyo tumantā’ (bahūsu).",
  "anya-e0201n4:449_0": "Tumantamhā arahatthe āyo hoti.",
  "anya-e0201n4:450_0": "Ghātetuṁ arahatīti ghātetāyo,",
  "anya-e0201n4:450_1": "jāpetuṁ arahatīti jāpetāyo,",
  "anya-e0201n4:450_2": "‘jāpetu’nti hāpetuṁ,",
  "anya-e0201n4:450_3": "pabbājetuṁ arahatīti pabbājetāyo,",
  "anya-e0201n4:450_4": "mahāvuttinā āyamhi sabinduno ussa lopo.",
  "anya-e0201n4:451_0": "Iti hita, sādhu, araharāsi.",
  "anya-e0201n4:452_0": "Vikatirāsi",
  "anya-e0201n4:453_0": "536.Tassa vikārāvayavesu ṇa ṇika ṇeyyamayāka. 352, 351, 372; rū. 376, 374, 385; nī. 765, 764, 798; caṁ. 3.3.103; pā. 4.3.134.",
  "anya-e0201n4:454_0": "Tassa vikāro, tassa avayavoti atthesu ṇādayo honti, pakatiyā uttari avatthantarāpatti vikāro.",
  "anya-e0201n4:455_0": "Udumbarassa vikati odumbaraṁ, bhasmā,",
  "anya-e0201n4:455_1": "udumbarassa avayavo odumbaraṁ, paṇṇādi.",
  "anya-e0201n4:455_2": "Kapotāvayavo kāpotaṁ,",
  "anya-e0201n4:455_3": "maṁsalohitapattādi.",
  "anya-e0201n4:456_0": "Ṇikamhi-kappāsassa vikati kappāsikaṁ, suttaṁ vatthañca.",
  "anya-e0201n4:457_0": "Ṇeyyamhi-eṇissa avayavo eṇeyyaṁ, maṁsaṁ. Kosakimīnaṁ vikati koseyyaṁ, suttaṁ vatthañca.",
  "anya-e0201n4:458_0": "Mayamhi-tiṇānaṁ vikati tiṇamayaṁ.",
  "anya-e0201n4:458_1": "Evaṁ dārumayaṁ,",
  "anya-e0201n4:458_2": "naḷamayaṁ,",
  "anya-e0201n4:458_3": "mattikāmayaṁ,",
  "anya-e0201n4:458_4": "gunnaṁ vikati gomayaṁ, karīsaṁ.",
  "anya-e0201n4:459_0": "537.Jatuto mayaṇa vāka. 372; rū. 385; nī. 798; caṁ. 3.3.108; pā. 4.3.138; jatuto saṇa vā (bahūsu).",
  "anya-e0201n4:460_0": "Tassa vikārāvayavesu jatuto mayaṇa hoti vā.",
  "anya-e0201n4:461_0": "Jatuno vikāro jatumayaṁ.",
  "anya-e0201n4:462_0": "Iti vikatirāsi.",
  "anya-e0201n4:463_0": "Visesarāsi",
  "anya-e0201n4:464_0": "538.Taratamissikiyiṭṭhātisayeka. 363; rū. 390; nī. 786; caṁ. 4.3.45; pā. 5.3.55, 57.",
  "anya-e0201n4:465_0": "Atisayatthe ete paccayā bhavanti.",
  "anya-e0201n4:466_0": "Pāpānaṁ atisayena pāpoti pāpataro, pāpatamo,",
  "anya-e0201n4:466_1": "pāpissiko, pāpiyo, pāpiṭṭho,",
  "anya-e0201n4:466_2": "itthiyaṁ pāpatarā,",
  "anya-e0201n4:466_3": "atisayatopi atisayapaccayo hoti,",
  "anya-e0201n4:466_4": "atisayena pāpiṭṭho pāpiṭṭhataro.",
  "anya-e0201n4:467_0": "539.Vacchādīhi tanutte taroka. 363; rū. 390; nī. 786; caṁ. 4.3.74; pā. 5.3.91.",
  "anya-e0201n4:468_0": "Vacchādīhi sabbatanubhāve taro hoti.",
  "anya-e0201n4:469_0": "Atitaruṇo vaccho vacchataro,",
  "anya-e0201n4:469_1": "itthiyaṁ vacchatarī.",
  "anya-e0201n4:469_2": "Yobbanassa tanutte yobbanapattānaṁ susuttassa tanutte atitaruṇo usabho ukkhataro,",
  "anya-e0201n4:469_3": "assabhāvassa tanutte taruṇaasso assataro,",
  "anya-e0201n4:469_4": "itthiyaṁ assatarī.",
  "anya-e0201n4:469_5": "Sāmatthiyassa tanutte taruṇausabho usabhataro.",
  "anya-e0201n4:470_0": "540.Kiṁmhā niddhāraṇe taratamāka. 363; rū. 390; nī. 786; caṁ. 4.3.77; pā. 5.3.92, 93;",
  "anya-e0201n4:470_1": "‘…ratara ratamā’ (bahūsu).",
  "anya-e0201n4:471_0": "Kiṁsaddā niddhāraṇe gamyamāne tara, tamā honti.",
  "anya-e0201n4:472_0": "Kataro bhavataṁ devadatto,",
  "anya-e0201n4:472_1": "kataro bhavataṁ yaññadatto,",
  "anya-e0201n4:472_2": "katamo bhavataṁ devadatto,",
  "anya-e0201n4:472_3": "katamo bhavataṁ yaññadatto,",
  "anya-e0201n4:472_4": "‘kissa ko’ti suttena tara,",
  "anya-e0201n4:472_5": "tamesu kissa kattaṁ.",
  "anya-e0201n4:473_0": "Iti visesarāsi.",
  "anya-e0201n4:474_0": "Samūharāsi",
  "anya-e0201n4:475_0": "541.Samūhekaṇaṇaṇikāka. 354; rū. 379; nī. 771; caṁ. 3.1.43-47; pā. 4.2.37-42.",
  "anya-e0201n4:476_0": "Tassa samūhoti atthe kaṇa, ṇa, ṇikā honti.",
  "anya-e0201n4:477_0": "Gottapaccayantehi tāva – rājaññānaṁ samūho rājaññakaṁ, mānussakaṁ.",
  "anya-e0201n4:478_0": "Ukkhādīhi-ukkhānaṁ usabhānaṁ samūho okkhakaṁ,",
  "anya-e0201n4:478_1": "oṭṭhānaṁ samūho oṭṭhakaṁ,",
  "anya-e0201n4:478_2": "urabbhānaṁ samūho orabbhakaṁ.",
  "anya-e0201n4:478_3": "Evaṁ rājakaṁ,",
  "anya-e0201n4:478_4": "rājaputtakaṁ,",
  "anya-e0201n4:478_5": "hatthikaṁ, dhenukaṁ,",
  "anya-e0201n4:478_6": "sasaṁ adenti bhakkhantīti sasādakā,",
  "anya-e0201n4:478_7": "tesaṁ samūho sasādakakaṁ.",
  "anya-e0201n4:478_8": "Ikkhaṇikaṁ.",
  "anya-e0201n4:479_0": "Ṇamhi-amittānaṁ samūho amittaṁ.",
  "anya-e0201n4:480_0": "Ṇikamhi-apūpānaṁ samūho āpūpikaṁ, sakuṇānaṁ samūho sākuṇiko saṁkulānaṁ samūho saṁkulikaṁ?.",
  "anya-e0201n4:481_0": "542.Janādīhi tāka. 355; rū. 380; nī. 771; caṁ. 3.1.69; pā. 4.2.43.",
  "anya-e0201n4:482_0": "Tassa samūhoti atthe tā hoti.",
  "anya-e0201n4:483_0": "Janatā, rājatā, bandhutā, gāmatā, sahāyatā, nagaravāsīnaṁ samūho nāgaratā iccādi.",
  "anya-e0201n4:484_0": "543.Ayūbhadvitīhaṁseka. 354; rū. 379; nī. 771; caṁ. 4.2.47, 48; pā. 5.2.43, 44.",
  "anya-e0201n4:485_0": "Ubha, dvi, tīhi tassa aṁsatthe ayo hoti.",
  "anya-e0201n4:486_0": "Ubho aṁsā bhāgā assāti ubhayaṁ,",
  "anya-e0201n4:486_1": "dve aṁsā assāti dvayaṁ,",
  "anya-e0201n4:486_2": "tayo aṁsā assāti tayaṁ,",
  "anya-e0201n4:486_3": "vatthuttayaṁ,",
  "anya-e0201n4:486_4": "ratanattayaṁ,",
  "anya-e0201n4:486_5": "dve vā tayo vā aṁsā assāti dvattayaṁ.",
  "anya-e0201n4:487_0": "Iti samūharāsi.",
  "anya-e0201n4:488_0": "Datta, nibbattarāsi",
  "anya-e0201n4:489_0": "544.Tenadatte liyāka. 358, 356; rū. 383, 381; nī. 778, 773.",
  "anya-e0201n4:490_0": "Tena dattoti atthe la, iyā honti. Mahāvuttinā dinnasaddassa dattattaṁ.",
  "anya-e0201n4:491_0": "Devena dattoti devalo jā. 1.8.65. ‘Devilo’tipi devīlo? pāḷi. Deviyo, devadatto vā.",
  "anya-e0201n4:492_0": "Evaṁ brahmalo, brahmiyo,",
  "anya-e0201n4:492_1": "brahmadatto,",
  "anya-e0201n4:492_2": "sivena bissanudevarājena datto sīvalo, sīviyo,",
  "anya-e0201n4:492_3": "itthiyaṁ sīvali, sīviyi,",
  "anya-e0201n4:492_4": "sissa dīgho.",
  "anya-e0201n4:493_0": "545.Tena nibbatteka. 353; rū. 378; nī. 767; ‘tena nibbatte imo’?.",
  "anya-e0201n4:494_0": "Tena nibbatte imo hoti.",
  "anya-e0201n4:495_0": "Pākena nibbattaṁ pākimaṁ,",
  "anya-e0201n4:495_1": "pheṇena nibbattaṁ pheṇimaṁ,",
  "anya-e0201n4:495_2": "veṭhanena nibbattaṁ veṭhimaṁ.",
  "anya-e0201n4:495_3": "Evaṁ vedhimaṁ,",
  "anya-e0201n4:495_4": "gopphanena nibbattaṁ gopphimaṁ pārā. aṭṭha. 2.431,",
  "anya-e0201n4:495_5": "pupphadāmaṁ,",
  "anya-e0201n4:495_6": "karaṇena nibbattaṁ kittimaṁ,",
  "anya-e0201n4:495_7": "kuttimaṁ vā,",
  "anya-e0201n4:495_8": "mahāvuttinā karaṇassa kittaṁ kuttañca.",
  "anya-e0201n4:495_9": "Suttavibhattena saṁhārimaṁ,",
  "anya-e0201n4:495_10": "āhārimaṁ iccādīni sijjhanti.",
  "anya-e0201n4:496_0": "Iti datta, nibbattarāsi.",
  "anya-e0201n4:497_0": "La, ita, karāsi",
  "anya-e0201n4:498_0": "546.Tannissite loka. 358; rū. 383; nī. 778; ‘llo’ (bahūsu).",
  "anya-e0201n4:499_0": "Tannissitatthe lo hoti.",
  "anya-e0201n4:500_0": "Vedaṁ ñāṇaṁ nissitaṁ vedallaṁ,",
  "anya-e0201n4:500_1": "lassa dvittaṁ,",
  "anya-e0201n4:500_2": "duṭṭhu nissitaṁ duṭṭhullaṁ.",
  "anya-e0201n4:500_3": "‘‘Madanīyaṁ,",
  "anya-e0201n4:500_4": "bandhanīyaṁ,",
  "anya-e0201n4:500_5": "mucchanīyaṁ,",
  "anya-e0201n4:500_6": "rajanīyaṁ,",
  "anya-e0201n4:500_7": "gamanīyaṁ,",
  "anya-e0201n4:500_8": "dassanīyaṁ’’ iccādīni karaṇe vā adhikaraṇe vā anīyapaccayena sijjhanti.",
  "anya-e0201n4:501_0": "‘Dhūmāyitatta’ntiādīsu dhūmo viya attānaṁ ācaratīti dhūmāyitaṁ, gaganaṁ,",
  "anya-e0201n4:501_1": "dhūmāyitaṁ eva dhūmāyitattaṁ,",
  "anya-e0201n4:501_2": "sakatthe tta.",
  "anya-e0201n4:501_3": "Evaṁ timirāyitattaṁ,",
  "anya-e0201n4:501_4": "nāmadhātuto saṁ. ni.",
  "anya-e0201n4:501_5": "3.87 āyapaccayena siddhaṁ.",
  "anya-e0201n4:502_0": "547.Sañjātā tārakādvitvitoka. 555; rū. 612; nī. 1142; caṁ. 4.2.37 …pe… 5.2.36; ‘sañjātaṁ…’ (bahūsu).",
  "anya-e0201n4:503_0": "Tārakādīhi te assa sañjātāti atthe ito hoti.",
  "anya-e0201n4:504_0": "Tārakā sañjātā assāti tārakitaṁ, gaganaṁ.",
  "anya-e0201n4:504_1": "Pupphāni sañjātāni assāti pupphito.",
  "anya-e0201n4:504_2": "Evaṁ phalito, rukkho.",
  "anya-e0201n4:504_3": "Pallavāni sañjātāni assāti pallavitā, latā.",
  "anya-e0201n4:504_4": "Dukkhaṁ sañjātaṁ assāti dukkhito,",
  "anya-e0201n4:504_5": "sukhaṁ sañjātaṁ assāti sukhito.",
  "anya-e0201n4:505_0": "Paṇḍā vuccati paññā,",
  "anya-e0201n4:505_1": "paṇḍā sañjātā assāti paṇḍito,",
  "anya-e0201n4:505_2": "daṇḍo sañjāto assāti daṇḍito.",
  "anya-e0201n4:505_3": "Mahāvuttinā tassa natte malaṁ sañjātaṁ assāti malinaṁ.",
  "anya-e0201n4:505_4": "Tathā pipāsā sañjātā assāti pipāsito,",
  "anya-e0201n4:505_5": "jighacchā sañjātā assāti jighacchito,",
  "anya-e0201n4:505_6": "bubhukkhā sañjātā assāti bubhukkhito,",
  "anya-e0201n4:505_7": "mucchā sañjātā assāti mucchito,",
  "anya-e0201n4:505_8": "visaññā sañjātā assāti visaññito,",
  "anya-e0201n4:505_9": "nindā sañjātā assāti nindito.",
  "anya-e0201n4:506_0": "Evaṁ gabba-thambhe gabbito.",
  "anya-e0201n4:506_1": "Dabba-pāṭave dabbito.",
  "anya-e0201n4:506_2": "Antaraṁ sañjātaṁ assāti antarito,",
  "anya-e0201n4:506_3": "vaccaṁ sañjātaṁ assāti vaccito.",
  "anya-e0201n4:507_0": "548.Nindāññātappapaṭibhāgarassadayāsaññāsu koka. 391; rū. 423; nī. 835; caṁ. 4.3.62, 63, 64; pā.",
  "anya-e0201n4:507_1": "5.3.73-79, 96, 97.",
  "anya-e0201n4:508_0": "Nindādīsu jotaniyesu nāmasmā ko hoti.",
  "anya-e0201n4:509_0": "Nindāyaṁ –",
  "anya-e0201n4:509_1": "kucchito samaṇo samaṇako.",
  "anya-e0201n4:509_2": "Evaṁ muṇḍako, assako,",
  "anya-e0201n4:509_3": "uddhumātakaṁ,",
  "anya-e0201n4:509_4": "vinīlakaṁ,",
  "anya-e0201n4:509_5": "vipubbakaṁ,",
  "anya-e0201n4:509_6": "aṭṭhikaṁ iccādi.",
  "anya-e0201n4:510_0": "Aññāte – aññāto asso assako, kassa ayaṁ assoti vā assako iccādi.",
  "anya-e0201n4:511_0": "Appatthe – appakaṁ telaṁ telakaṁ. Evaṁ ghatakaṁ, khuddakaṁ dhanu dhanukaṁ, rathakaṁ, gāmakaṁ iccādi.",
  "anya-e0201n4:512_0": "Paṭibhāgatthe – hatthirūpakaṁ hatthikaṁ. Evaṁ assakaṁ, balībaddako iccādi.",
  "anya-e0201n4:513_0": "Rasse-rasso manusso manussako. Evaṁ rukkhako, pilakkhako iccādi.",
  "anya-e0201n4:514_0": "Dayāyaṁ-anukampito putto puttako. Evaṁ vacchako, itthikā, ambakā, kumārikā iccādi.",
  "anya-e0201n4:515_0": "Saññāyaṁ-nāmamattena moro viya morako iccādi.",
  "anya-e0201n4:516_0": "Iti la, ita, ka rāsi.",
  "anya-e0201n4:517_0": "Abhūtatabbhāvarāsi",
  "anya-e0201n4:518_0": "549.Abhūtatabbhāve karāsabhūyoge vikārācīka. 391; rū. 423; nī. 835; caṁ. 4.4.35; pā. 5.4.50.",
  "anya-e0201n4:519_0": "Pubbe tassa abhūtassa vatthuno kadāci tathā bhavanaṁ abhūtatabbhāvo,",
  "anya-e0201n4:519_1": "tasmiṁ abhūtatabbhāve jotaniye sati karā’sa,",
  "anya-e0201n4:519_2": "bhūdhātūnaṁ yoge vikāravācimhā nāmasmā cānubandho īpaccayo hoti.",
  "anya-e0201n4:520_0": "Adhavalaṁ dhavalaṁ karoti dhavalīkaroti,",
  "anya-e0201n4:520_1": "adhavalo dhavalo siyā dhavalīsiyā,",
  "anya-e0201n4:520_2": "adhavalo dhavalo bhavati dhavalībhavati.",
  "anya-e0201n4:520_3": "Evaṁ dhavalīkāro,",
  "anya-e0201n4:520_4": "dhavalībhūto.",
  "anya-e0201n4:521_0": "Abhūtatabbhāveti kiṁ? Ghaṭaṁ karoti, ghaṭo atthi, ghaṭo bhavati.",
  "anya-e0201n4:522_0": "Karāsabhūyogeti kiṁ? Adhavalo dhavalo jāyate.",
  "anya-e0201n4:523_0": "Vikārāti kiṁ?",
  "anya-e0201n4:523_1": "Pakatiyā mā hotu,",
  "anya-e0201n4:523_2": "suvaṇṇaṁ kuṇḍalaṁ karoti,",
  "anya-e0201n4:523_3": "suvaṇṇassa kuṇḍalakaraṇaṁ nāma loke pakatirūpanti vuttaṁ hoti.",
  "anya-e0201n4:523_4": "Evaṁ suvaṇṇaṁ kuṇḍalaṁ siyā,",
  "anya-e0201n4:523_5": "suvaṇṇaṁ kuṇḍalaṁ bhavatīti.",
  "anya-e0201n4:524_0": "Iti abhūtatabbhāvarāsi.",
  "anya-e0201n4:525_0": "Sakattharāsi",
  "anya-e0201n4:526_0": "550.Sakattheka. 178, 360, 372; rū. 224, 387, 385, 378; nī. 364, 780, 798, 767.",
  "anya-e0201n4:527_0": "Sakatthepi paccayā dissanti. ‘Sakattho’ti sakapadattho, pakatiliṅgapadatthoti vuttaṁ hoti.",
  "anya-e0201n4:528_0": "Hīno eva hīnako,",
  "anya-e0201n4:528_1": "poto eva potako,",
  "anya-e0201n4:528_2": "devo eva devatā,",
  "anya-e0201n4:528_3": "yathābhūtameva yathābhuccaṁ,",
  "anya-e0201n4:528_4": "karuṇā eva kāruññaṁ,",
  "anya-e0201n4:528_5": "pattakālameva pattakallaṁ,",
  "anya-e0201n4:528_6": "ākāsānantameva ākāsānañcaṁ,",
  "anya-e0201n4:528_7": "pāguññameva pāguññatā,",
  "anya-e0201n4:528_8": "kammaññameva kammaññatā,",
  "anya-e0201n4:528_9": "dānaṁ eva dānamayaṁ,",
  "anya-e0201n4:528_10": "sīlaṁ eva sīlamayaṁ.",
  "anya-e0201n4:528_11": "Evaṁ bhāvanāmayaṁ iccādi.",
  "anya-e0201n4:529_0": "Yathā ca amaccaputtā eva ‘amaccaputtiyā’ti vuccanti,",
  "anya-e0201n4:529_1": "evaṁ ‘‘sakyaputto eva sakyaputtiyo,",
  "anya-e0201n4:529_2": "asamaṇo hoti asakyaputtiyo pārā. 55,",
  "anya-e0201n4:529_3": "evaṁ nāṭaputtiyo,",
  "anya-e0201n4:529_4": "dāsaputtiyo’’tipi yujjati.",
  "anya-e0201n4:530_0": "‘Bhayadassivā,",
  "anya-e0201n4:530_1": "atthadassimā’ti vantu,",
  "anya-e0201n4:530_2": "mantupaccayāsakatthepi yujjanti.",
  "anya-e0201n4:530_3": "‘Brahmavaṇṇī,",
  "anya-e0201n4:530_4": "devavaṇṇī’ti ettha brahmuno vaṇṇo brahmavaṇṇo,",
  "anya-e0201n4:530_5": "brahmavaṇṇo viya vaṇṇo assa atthīti atthe sati īpaccayo paccayattho eva hoti,",
  "anya-e0201n4:530_6": "na sakattho.",
  "anya-e0201n4:530_7": "Brahmavaṇṇo viya vaṇṇo yassa soyaṁ brahmavaṇṇīti atthe sati sakatthoyeva.",
  "anya-e0201n4:530_8": "Api ca ekasmiṁ aññapadatthe dve samāsa,",
  "anya-e0201n4:530_9": "taddhitā vattantītipi yujjati,",
  "anya-e0201n4:530_10": "tathā ‘paguṇassa bhāvo pāguññatā’tiādīsu dve taddhitapaccayā bhāvattheti.",
  "anya-e0201n4:531_0": "Iti sakattharāsi.",
  "anya-e0201n4:532_0": "Niddiṭṭhapaccayarāsi",
  "anya-e0201n4:533_0": "551.Aññasmiṁka. 352; rū. 376; nī. 765.",
  "anya-e0201n4:534_0": "Pubbe niddiṭṭhā ṇādayo paccayā niddiṭṭhatthato aññesupi atthesu dissanti.",
  "anya-e0201n4:535_0": "Magadhesu jāto māgadho,",
  "anya-e0201n4:535_1": "magadhesu saṁvaḍḍhito māgadho,",
  "anya-e0201n4:535_2": "magadhesu nivuttho māgadho,",
  "anya-e0201n4:535_3": "magadhānaṁ magadhesu vā issaro māgadho iccādi, ṇo.",
  "anya-e0201n4:536_0": "Kāsiṁ agghatīti kāsiyo cūḷava. 376, ‘kāsī’ti sataṁ vā sahassaṁ vā vuccati, iyo.",
  "anya-e0201n4:537_0": "Evamaññepi paccayā yathānurūpaṁ veditabbā.",
  "anya-e0201n4:538_0": "552.Dissantaññepi paccayāka. 351, 352; rū. 374, 376; nī. 764, 765.",
  "anya-e0201n4:539_0": "Pubbe niddiṭṭhapaccayehi aññepi paccayā niddiṭṭhesu aniddiṭṭhesu ca atthesu dissanti.",
  "anya-e0201n4:540_0": "Visadisā vividhā (moga.) mātaro vimātaro, tāsaṁ puttā vemātikā netti 95, ikaṇa.",
  "anya-e0201n4:541_0": "Pathe gacchantīti pathāvino ma. ni. 2.347, aghaṁ dukkhaṁ pāpaṁ vā gacchatīti aghāvī, āvī.",
  "anya-e0201n4:542_0": "Issā assa atthīti issukī jā. 1.6.43, ukī.",
  "anya-e0201n4:543_0": "Dhuraṁ vahantīti dhorayhā a. ni. 3.58, yhaṇa.",
  "anya-e0201n4:544_0": "Lobhassa hitā lobhaneyyā. Evaṁ dosaneyyā, mohaneyyā, aneyyo.",
  "anya-e0201n4:545_0": "Dassanaṁ arahatīti dassaneyyo. Evaṁ vandaneyyo, pūjaneyyo, namassaneyyo, eyyo.",
  "anya-e0201n4:546_0": "Oghānaṁ hitā oghaniyā, yoganiyā,",
  "anya-e0201n4:546_1": "ganthaniyā,",
  "anya-e0201n4:546_2": "kammaniyaṁ,",
  "anya-e0201n4:546_3": "attaniyaṁ,",
  "anya-e0201n4:546_4": "dassaniyaṁ, pūjaniyo,",
  "anya-e0201n4:546_5": "namassaniyo iccādi, aniyo.",
  "anya-e0201n4:547_0": "Yaṁ parimāṇaṁ assāti yāvaṁ, yāvantassa bhāvo yāvatvaṁ. Evaṁ tāvatvaṁ, tva.",
  "anya-e0201n4:548_0": "Paramānaṁ uttamapurisānaṁ bhāvo kammaṁ vā pāramī, samaggānaṁ bhāvo kammaṁ vā sāmaggī, ṇī.",
  "anya-e0201n4:549_0": "‘‘Nāgavatā, sīhavatā, ājaññavatā’’ iccādīsu bhāve vantupaccayaṁ icchanti.",
  "anya-e0201n4:550_0": "Mātu bhātā mātulo, ulo.",
  "anya-e0201n4:551_0": "Iti niddiṭṭhapaccayarāsi.",
  "anya-e0201n4:552_0": "Vuddhirāsi",
  "anya-e0201n4:553_0": "‘Padānamādissāyuvaṇṇassāeo ṇānubandhe’ti padādibhūtānaṁ akāra, ivaṇṇu’vaṇṇānaṁ ā, e, ovuddhi.",
  "anya-e0201n4:554_0": "Ādicco, vāsiṭṭho,",
  "anya-e0201n4:554_1": "venateyyo, meniko, pettikaṁ,",
  "anya-e0201n4:554_2": "odumbaraṁ, oḷumpiko, odagyaṁ,",
  "anya-e0201n4:554_3": "dobhaggaṁ,",
  "anya-e0201n4:554_4": "sobhaggaṁ iccādi.",
  "anya-e0201n4:555_0": "Ṇānubandheti kiṁ? Nāmako, padako, purātano.",
  "anya-e0201n4:556_0": "‘Majjhe’ti suttena padamajjhepi vuddhi, vāseṭṭho, aḍḍhateyyo iccādi.",
  "anya-e0201n4:557_0": "553.Saṁyogepi kvacika. 405; rū. 365; nī. 864; ‘pi’ (bahūsu natthi).",
  "anya-e0201n4:558_0": "Ṇānubandhe paccaye pare saṁyogepi kvaci vuddhi hoti.",
  "anya-e0201n4:559_0": "Petteyyo, pettikaṁ, decco,",
  "anya-e0201n4:559_1": "pamukhe sādhu pāmokkhaṁ,",
  "anya-e0201n4:559_2": "pamuditassa bhāvo pāmojjaṁ,",
  "anya-e0201n4:559_3": "vattabbanti vākyaṁ,",
  "anya-e0201n4:559_4": "bhajitabbanti bhāgyaṁ, bhoggaṁ,",
  "anya-e0201n4:559_5": "yoggaṁ iccādi.",
  "anya-e0201n4:560_0": "Iti vuddhirāsi.",
  "anya-e0201n4:561_0": "Loparāsi",
  "anya-e0201n4:562_0": "‘Lopovaṇṇivaṇṇāna’nti suttena ṇyamhi pare avaṇṇi’vaṇṇānaṁ lopo.",
  "anya-e0201n4:563_0": "Tattha avaṇṇe-paṇḍiccaṁ, tacchaṁ, dāyajjaṁ, dvidhā bhāvo dvejjhaṁ, karuṇāyeva kāruññaṁ iccādi.",
  "anya-e0201n4:564_0": "Ivaṇṇe-adhipatissa bhāvo ādhipaccaṁ. Evaṁ ādicco, koṇḍañño iccādi.",
  "anya-e0201n4:565_0": "‘Uvaṇṇassāvaṅa sare’ti sare pare uvaṇṇassa avaṅa hoti.",
  "anya-e0201n4:566_0": "Ṇamhi-lahuno bhāvo lāghavaṁ, rāghavaṁ,",
  "anya-e0201n4:566_1": "jamburukkhe bhavaṁ jambavaṁ.",
  "anya-e0201n4:566_2": "Tathā kapilavatthumhi bhavaṁ kāpilavatthavaṁ, vanaṁ.",
  "anya-e0201n4:566_3": "Bhātuno apaccaṁ bhātabyo, gabyaṁ, dabyaṁ.",
  "anya-e0201n4:567_0": "‘Ṭe satissā…’ti ṭamhi paccaye vīsati, tīsatīnaṁ tilopo.",
  "anya-e0201n4:568_0": "Vīsatiyā pūraṇo vīso, ekūnavīso. Evaṁ tīso, ekūnatīso.",
  "anya-e0201n4:569_0": "‘Rānubandhentasarādissā’ti rānubandhe paccaye padantasarādīnaṁ lopo.",
  "anya-e0201n4:570_0": "Metteyyo, petteyyo, kivaṁ, kittakaṁ, īdī, īdikkho, īdiso, āhacca, upahacca, sakkacca,",
  "anya-e0201n4:570_1": "adhikicca, kiriyā, vedagū,",
  "anya-e0201n4:570_2": "pāragū iccādi.",
  "anya-e0201n4:571_0": "554.Paccayānaṁ lopoka. 391; rū. 423; nī. 830; moggallāne ‘lopo’ tveva dissati.",
  "anya-e0201n4:572_0": "Paccayānaṁ kvaci lopo hoti.",
  "anya-e0201n4:573_0": "Buddhe ratanaṁ paṇītaṁ,",
  "anya-e0201n4:573_1": "cakkhu suññaṁ attena vā attaniyena vā saṁ. ni. 4.85.",
  "anya-e0201n4:573_2": "Ettha ca ratanassa bhāvo ratanaṁ,",
  "anya-e0201n4:573_3": "attano bhāvo attā,",
  "anya-e0201n4:573_4": "attano sakassa bhāvo attaniyanti evaṁ bhāvapaccayalopo.",
  "anya-e0201n4:574_0": "‘‘Buddhānussati dhammānussati’’ādīsu ‘‘buddhassa bhāvo buddho,",
  "anya-e0201n4:574_1": "buddhassa ayaṁ guṇo buddho’’tiādinā nayena paccayalopo veditabbo.",
  "anya-e0201n4:575_0": "555.Lopo vīmantuvantūnaṁka. 268; rū. 397; nī. 518.",
  "anya-e0201n4:576_0": "Iyi’ṭṭhesu paresu vī, mantu, vantūnaṁ lopo hoti.",
  "anya-e0201n4:577_0": "Medhāvīnaṁ atisayena medhāvīti medhiyo,",
  "anya-e0201n4:577_1": "medhiṭṭho,",
  "anya-e0201n4:577_2": "satimantānaṁ atisayena satimāti satiyo, satiṭṭho,",
  "anya-e0201n4:577_3": "guṇavantānaṁ atisayena guṇavāti guṇiyo, guṇiṭṭho.",
  "anya-e0201n4:578_0": "Iti loparāsi.",
  "anya-e0201n4:579_0": "Khuddakarāsi niṭṭhito.",
  "anya-e0201n4:580_0": "Nānāttarāsi",
  "anya-e0201n4:581_0": "556.Jo vuddhassiyiṭṭhesuka. 262; rū. 391; nī. 513; caṁ. 4.3.50; pā. 5.3.61, 62.",
  "anya-e0201n4:582_0": "Iyi’ṭṭhapaccayesu paresu vuddhasaddassa jo hoti.",
  "anya-e0201n4:583_0": "Vuddhānaṁ atisayena vuddhoti jeyyo, jeṭṭho.",
  "anya-e0201n4:584_0": "557.Bāḷhantikapasatthānaṁ sādhanedasajāka. 263, 264, 265; rū. 392, 393, 394; nī. 512, 514, 515; caṁ. 4.3.49, 51; pā. 5.3.60, 63; ‘…",
  "anya-e0201n4:584_1": "dasā’ (bahūsu).",
  "anya-e0201n4:585_0": "Iya, iṭṭhapaccayesu paresu bāḷha, antika, pasatthasaddānaṁ sādha, neda, sa, jādesā honti.",
  "anya-e0201n4:586_0": "Bāḷhānaṁ atisayena bāḷhoti sādhiyo,",
  "anya-e0201n4:586_1": "sādhiṭṭho,",
  "anya-e0201n4:586_2": "antikānaṁ atisayena antikoti nediyo, nediṭṭho,",
  "anya-e0201n4:586_3": "pasatthānaṁ atisayena pasatthoti seyyo, seṭṭho, jeyyo, jeṭṭho.",
  "anya-e0201n4:587_0": "558.Kaṇakana appayuvānaṁka. 266, 267; rū. 395, 396; nī. 516, 517; caṁ. 4.3.53; pā. 5.3.64.",
  "anya-e0201n4:588_0": "Iya , iṭṭhapaccayesu paresu appa, yuvasaddānaṁ kaṇa, kanaādesā honti.",
  "anya-e0201n4:589_0": "Appānaṁ navānaṁ atisayena appo navoti kaṇiyo, kaṇiṭṭho,",
  "anya-e0201n4:589_1": "yuvānaṁ taruṇānaṁ atisayena yuvā taruṇoti kaniyo, kaniṭṭho,",
  "anya-e0201n4:589_2": "kaniye vaye bhavā kaññā.",
  "anya-e0201n4:590_0": "559.Kosajjājjava pārisajja suhajja maddavārisyāsa bhājaññatheyyabāhusaccāka. 360, 361; rū. 387, 388; nī. 780, 781;",
  "anya-e0201n4:590_1": "‘…rissā…’’ (bahūsu).",
  "anya-e0201n4:591_0": "Bhāva,",
  "anya-e0201n4:591_1": "kammesu ṇānubandhe paccaye pare ete saddā nipaccante.",
  "anya-e0201n4:591_2": "Tattha ajjava,",
  "anya-e0201n4:591_3": "maddavā’sabhasaddā ṇamhi sijjhanti,",
  "anya-e0201n4:591_4": "sesā ṇyamhi.",
  "anya-e0201n4:592_0": "Tattha ujuno bhāvo ajjavaṁ,",
  "anya-e0201n4:592_1": "iminā suttena ṇamhi ussa attaṁ,",
  "anya-e0201n4:592_2": "‘uvaṇṇassāvaṅa…’ iti ussa avattaṁ.",
  "anya-e0201n4:592_3": "Evaṁ muduno bhāvo maddavaṁ,",
  "anya-e0201n4:592_4": "usabhassa bhāvo āsabhaṁ,",
  "anya-e0201n4:592_5": "ussa āttaṁ.",
  "anya-e0201n4:592_6": "Kusitassa kusītassa?",
  "anya-e0201n4:592_7": "bhāvo kosajjaṁ,",
  "anya-e0201n4:592_8": "iminā ilopo,",
  "anya-e0201n4:592_9": "tyassa jjattaṁ,",
  "anya-e0201n4:592_10": "parisāsu uppanno pārisajjo dī. ni. 2.215, dāgamo,",
  "anya-e0201n4:592_11": "suhadayova suhado, yalopo,",
  "anya-e0201n4:592_12": "suhadassa bhāvo sohajjaṁ jā. 1.5.23,",
  "anya-e0201n4:592_13": "isino idaṁ ārisyaṁ,",
  "anya-e0201n4:592_14": "issa ārittaṁ,",
  "anya-e0201n4:592_15": "ājāniyassa ājānīyassātipi dissati bhāvo ājaññaṁ, yalopo,",
  "anya-e0201n4:592_16": "puna ‘lopovaṇṇivaṇṇāna’nti ilopo,",
  "anya-e0201n4:592_17": "tato paraṁ sandhirūpaṁ,",
  "anya-e0201n4:592_18": "ājāniyo eva vā ājañño jā. 1.1.24,",
  "anya-e0201n4:592_19": "sakatthe ṇyo,",
  "anya-e0201n4:592_20": "thenassa bhāvo,",
  "anya-e0201n4:592_21": "kammaṁ vā theyyaṁ,",
  "anya-e0201n4:592_22": "nassa yattaṁ,",
  "anya-e0201n4:592_23": "bahusutassa bhāvo bāhusaccaṁ,",
  "anya-e0201n4:592_24": "ussa attaṁ,",
  "anya-e0201n4:592_25": "puna sandhirūpaṁ.",
  "anya-e0201n4:593_0": "560.Adhātussa kepāṇiniye,",
  "anya-e0201n4:593_1": "cande ca ‘kāka’iti pañcamyantaṁ dissatesyādito ghessika. 404; rū. 370; nī. 859.",
  "anya-e0201n4:594_0": "‘Ghessī’ti ghe+assa+i, chapadamidaṁ suttaṁ.",
  "anya-e0201n4:595_0": "Adhātussa avayavabhūte kakāre pare pubbassa akārassa bahulaṁ i hoti kanissite ghe asyādito pare sati.",
  "anya-e0201n4:596_0": "Bālikā, ekikā,",
  "anya-e0201n4:596_1": "hatthipotikā,",
  "anya-e0201n4:596_2": "mahallikā,",
  "anya-e0201n4:596_3": "kumbhakārikā,",
  "anya-e0201n4:596_4": "kammakārikā,",
  "anya-e0201n4:596_5": "annadāyikā, upāsikā, sāvikā,",
  "anya-e0201n4:596_6": "dhammavācikā.",
  "anya-e0201n4:597_0": "Adhātussāti kiṁ?",
  "anya-e0201n4:597_1": "Kulupakā- bhikkhunī,",
  "anya-e0201n4:597_2": "dhenupakā,",
  "anya-e0201n4:597_3": "khīrupakā-vacchī,",
  "anya-e0201n4:597_4": "idha dhātvādesopi kakāro dhātusaññaṁ labhatiyeva.",
  "anya-e0201n4:598_0": "Keti kiṁ? Vedanā, cetanā.",
  "anya-e0201n4:599_0": "Asyāditoti kiṁ? Bahuparibbājakā-rājadhānī.",
  "anya-e0201n4:600_0": "Assāti kiṁ? Bahukattukā-sālā.",
  "anya-e0201n4:601_0": "Ettha ca bahavo paribbājakā yassā sā bahuparibbājakāti viggaho.",
  "anya-e0201n4:601_1": "Paribbājakasaddo pakatisyādisaddo hoti,",
  "anya-e0201n4:601_2": "tasmā kanissitassa ghasaññassa ākārassa syādito parattā pubbassa assa ittaṁ na bhavati.",
  "anya-e0201n4:601_3": "Yadi bhaveyya,",
  "anya-e0201n4:601_4": "bahukā paribbājikāyo yassanti atthappasaṅgo siyāti.",
  "anya-e0201n4:602_0": "Iti nānāttarāsi niṭṭhito.",
  "anya-e0201n4:603_0": "Iti niruttidīpaniyā nāma moggallānabyākaraṇa-",
  "anya-e0201n4:604_0": "Dīpaniyā taddhitakaṇḍo pañcamo."
}