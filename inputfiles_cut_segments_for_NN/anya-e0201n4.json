{
  "anya-e0201n4:0_0": "5. Taddhita",
  "anya-e0201n4:1_0": "Atha taddhitavidhānaṁ dīpiyate.",
  "anya-e0201n4:2_0": "Taddhitavutti nāma vicitrā hoti,",
  "anya-e0201n4:2_1": "sātisayena vicitrañāṇahitaṁ vahati,",
  "anya-e0201n4:2_2": "tasmā tesaṁ tesaṁ kulaputtānaṁ hitanti taddhitaṁ,",
  "anya-e0201n4:2_3": "imasmiṁ kaṇḍe sabbavidhānassa nāmaṁ.",
  "anya-e0201n4:2_4": "Taṁ pana aṭṭhavidhaṁ hoti apaccaṁ, anekatthaṁ, assatthi, bhāvakammaṁ, parimāṇaṁ, saṅkhyā, khuddakaṁ, nānāttanti.",
  "anya-e0201n4:3_0": "Apaccarāsi",
  "anya-e0201n4:4_0": "430.Ṇo vāpacceka. 344; rū. 361; nī. 752; caṁ. 2.4.16; pā. 4.1.92; ‘sarānamādissā…’ (bahūsu).",
  "anya-e0201n4:5_0": "Chaṭṭhyantā nāmamhā tassa apaccanti atthe vikappena ṇapaccayo hoti. Vāsaddo vākya, samāsānaṁ vikappanattho, ito paraṁ anuvattate,",
  "anya-e0201n4:5_1": "tena sabbattha vikappavidhi sijjhati. Ṇānubandho vuddhyattho, so payogaappayogī.",
  "anya-e0201n4:5_2": "Vasiṭṭhassa apaccanti atthe iminā suttena vasiṭṭhamhā ṇapaccayo,",
  "anya-e0201n4:5_3": "so sāmyatthañca apaccatthañca ubhayaṁ vadati,",
  "anya-e0201n4:5_4": "chaṭṭhī ca apaccapadañca tena vuttatthā nāma honti,",
  "anya-e0201n4:5_5": "vasiṭṭhapadaṁ paccayena saha ekatthaṁ hoti,",
  "anya-e0201n4:5_6": "ubhayaṁ ekato hutvā puttassa nāmaṁ hotīti attho.",
  "anya-e0201n4:5_7": "Tato ‘ekatthatāya’nti chaṭṭhiyā lopo,",
  "anya-e0201n4:5_8": "apaccapadaṁ pana vuttatthamattena luppati.",
  "anya-e0201n4:5_9": "Tañhi sutte padhānabhāvena niddiṭṭhaṁ hoti, na chaṭṭhīti, mahāvuttinā vā padānaṁ lopo. Evaṁ sabbattha.",
  "anya-e0201n4:6_0": "431.Padānamādissāyuvaṇṇassāeo ṇānubandheka. 405; rū. 365; nī. 860.",
  "anya-e0201n4:7_0": "Padānaṁ ādibhūtassa akārassa ca ivaṇṇu’vaṇṇassa ca ā, e,",
  "anya-e0201n4:7_1": "o vuddhiyo honti ṇānubandhe paccaye pareti padādia-kārassa āvuddhi, syādyuppatti.",
  "anya-e0201n4:8_0": "Vāsiṭṭho, puriso, vāsiṭṭhī, itthī, vāsiṭṭhaṁ, kulaṁ, vasiṭṭhassa putto vāsiṭṭho, vasiṭṭhassa dhītā vāsiṭṭhī,",
  "anya-e0201n4:8_1": "vasiṭṭhassa kulaṁ vāsiṭṭhanti evampi yojetuṁ yujjati.",
  "anya-e0201n4:9_0": "Tattha ‘vasiṭṭhassā’ti etena gottasseva pitubhūtaṁ ādipurisaṁ vadati. Kasmā? Gottasaddattā.",
  "anya-e0201n4:9_1": "Evañhi sati tasmiṁ gotte paccājātā sabbepi janā tassa apaccā nāma honti.",
  "anya-e0201n4:10_0": "432.Majjheka. 404; rū. 370; nī. 859.",
  "anya-e0201n4:11_0": "Majjhe pavattānaṁ a, yuvaṇṇānaṁ ā, e, ovuddhiyo honti vā kvaci.",
  "anya-e0201n4:12_0": "Vāseṭṭho, vāseṭṭhī, vāseṭṭhaṁ.",
  "anya-e0201n4:12_1": "Vāsaddena ‘‘vasiṭṭhassa putto dhītā kula’’nti vākyaṁ vā ‘‘vasiṭṭhaputto vasiṭṭhadhītā vasiṭṭhakula’’nti samāsaṁ vā vikappeti. Evaṁ sabbattha.",
  "anya-e0201n4:13_0": "Bharadvājassa apaccaṁ bhāradvājo,",
  "anya-e0201n4:13_1": "visāmittassa bhāradvājassa… vesāmittassa… (rū.) apaccaṁ vesāmitto, gotamassa apaccaṁ gotamo, kassapassa apaccaṁ kassapo, vasudevassa apaccaṁ vāsudevo. Evaṁ bāladevo.",
  "anya-e0201n4:14_0": "Upagussa apaccanti ettha ‘uvaṇṇassāvaṅa…’ti ṇānubandhe paccaye pare uvaṇṇassa avaṅa hoti. Opagavo, opagavī, opagavaṁ, manuno apaccaṁ mānavo, bhagguno apaccaṁ bhaggavo, paṇḍuno apaccaṁ paṇḍavo,",
  "anya-e0201n4:14_1": "upavindussa apaccaṁ opavindavo iccādi.",
  "anya-e0201n4:15_0": "433.Vacchādito ṇānaṇāyanāka. 345; rū. 366; nī. 754; pā. 4.1.93, 94, 162, 163.",
  "anya-e0201n4:16_0": "Chaṭṭhuntehi vacchādīhi gottasaddagaṇehi tassa apaccanti atthe ṇānubandhā āna, āyanapaccayā honti vā.",
  "anya-e0201n4:17_0": "Vacchassa apaccaṁ vacchāno, vacchāyano, vacchānī, vacchāyanī, vacchānaṁ, vacchāyanaṁ. Evaṁ kaccāno, kaccāyano, kātiyāno, kātiyāyano, sākaṭāno, sākaṭāyano, kaṇhāno, kaṇhāyano, moggallāno, moggallāyano,",
  "anya-e0201n4:17_1": "aggivessāno aggivessanotipi dissati dī. ni. 1.176; ma. ni. 1.353 ādayo, aggivessāyano, muñcāno, muñcāyano, kuñcāno, kuñcāyano iccādi.",
  "anya-e0201n4:18_0": "434.Kattikāvidhavādīhi ṇeyyaṇerāka. 346; rū. 367; nī. 755; pā. 4.1.120, 123, 126, 127, 128, 129, 131.",
  "anya-e0201n4:19_0": "Chaṭṭhyantehi kattikādīhi vidhavādīhi ca tassa apaccanti atthe kamena ṇānubandhā eyya, erapaccayā honti vā.",
  "anya-e0201n4:20_0": "Ṇeyye – kattikāya nāma devadhītāya apaccaṁ kattikeyyo,",
  "anya-e0201n4:20_1": "vinatāya nāma deviyā apaccaṁ venateyyo,",
  "anya-e0201n4:20_2": "rohiṇiyā nāma deviyā apaccaṁ rohiṇeyyo,",
  "anya-e0201n4:20_3": "bhaginiyā apaccaṁ bhāgineyyo,",
  "anya-e0201n4:20_4": "nadiyā nāma itthiyā apaccaṁ nādeyyo. Evaṁ anteyyo, āheyyo, kāmeyyo, suciyā apaccaṁ soceyyo,",
  "anya-e0201n4:20_5": "bālāya apaccaṁ bāleyyo iccādi.",
  "anya-e0201n4:21_0": "Ṇere – vidhavāya apaccaṁ vedhavero,",
  "anya-e0201n4:21_1": "vidhavā nāma matapatikā itthī.",
  "anya-e0201n4:21_2": "Bandhukiyā apaccaṁ bandhukero,",
  "anya-e0201n4:21_3": "nāḷikiyā nāma itthiyā putto nāḷikero,",
  "anya-e0201n4:21_4": "samaṇassa upajjhāyassa putto sāmaṇero,",
  "anya-e0201n4:21_5": "samaṇiyā pavattiniyā dhītā sāmaṇerī iccādi.",
  "anya-e0201n4:22_0": "435.Ṇya diccādīhika. 347; rū. 368; nī. 756; caṁ. 2.4.2; pā. 4.1.85.",
  "anya-e0201n4:23_0": "Chaṭṭhuntehi ditiiccādīhi tassa apaccanti atthe ṇānubandho yapaccayo hoti vā.",
  "anya-e0201n4:24_0": "436.Lopovaṇṇivaṇṇānaṁka. 261; rū. 369; nī. 509.",
  "anya-e0201n4:25_0": "Ye pare avaṇṇassa ivaṇṇassa ca lopo hotīti ṇyamhi pare avaṇṇi’vaṇṇānaṁ lopo.",
  "anya-e0201n4:26_0": "Ditiyā nāma devadhītāya apaccaṁ decco, aditiyā apaccaṁ ādicco.",
  "anya-e0201n4:27_0": "Tattha ivaṇṇalope ‘tavaggavaraṇānaṁ ye cavaggabayañā’ti yamhi pare tavaggassa cavaggattaṁ,",
  "anya-e0201n4:27_1": "puna ‘vaggalasehi te’ti yassa pubbarūpattaṁ, kuṇḍaniyā apaccaṁ koṇḍañño.",
  "anya-e0201n4:28_0": "437.Uvaṇṇassāvaṅa sareka. 348; rū. 371; nī. 757.",
  "anya-e0201n4:29_0": "Sare pare uvaṇṇassa avaṅa hotīti uvaṇṇassa avattaṁ.",
  "anya-e0201n4:29_1": "‘Tavaggavaraṇāna…’nti suttena vassa battaṁ,",
  "anya-e0201n4:29_2": "puna ‘vaggalasehi te’ti suttena yassa pubbarūpattaṁ, bhātuno apaccaṁ bhātabyo.",
  "anya-e0201n4:30_0": "438.Ā ṇika. 347; rū. 368; nī. 756; caṁ. 2.4.19; pā. 4.1.95.",
  "anya-e0201n4:31_0": "Rassā’kārantato apaccatthe ṇānubandho rassi’paccayo hoti vā.",
  "anya-e0201n4:32_0": "Dakkhassa apaccaṁ dakkhi. Evaṁ doṇi, vāsavi, sakyaputti, nāṭaputti, dāsaputti,",
  "anya-e0201n4:32_1": "dāruno apaccaṁ dāravi vicāretabbamidaṁ, varuṇassa apaccaṁ vāruṇi . Evaṁ kaṇḍi, bāladevi, pāvaki,",
  "anya-e0201n4:32_2": "jinadattassa apaccaṁ jenadatti, suddhodani, anuruddhi iccādi.",
  "anya-e0201n4:33_0": "439.Rājato ño jātiyaṁka. 347; rū. 368; nī. 756; caṁ. 2.4.70; pā. 4.1.137.",
  "anya-e0201n4:34_0": "Jātiyaṁ gamyamānāyaṁ rājasaddamhā apaccatthe ñapaccayo hoti vā.",
  "anya-e0201n4:35_0": "Rañño apaccaṁ rājañño, rājakulassa puttoti attho.",
  "anya-e0201n4:36_0": "Jātiyanti kiṁ? Rājaputto.",
  "anya-e0201n4:37_0": "440.Khattā yiyāka. 347; rū. 368; nī. 756; caṁ. 2.4.69; pā. 4.1.138.",
  "anya-e0201n4:38_0": "Jātiyaṁ gamyamānāyaṁ khattasaddamhā apaccatthe ya, iyapaccayā honti.",
  "anya-e0201n4:39_0": "Khattakulassa apaccaṁ khatyo, khattiyo.",
  "anya-e0201n4:40_0": "Jātiyantveva? Khatti.",
  "anya-e0201n4:41_0": "441.Manuto ssasaṇaka. 348; rū. 371; nī. 753; caṁ. 2.4.94, 95; pā. 4.1.161.",
  "anya-e0201n4:42_0": "Jātiyaṁ gamyamānāyaṁ manusaddamhā apaccatthe ssa, saṇapaccayā honti.",
  "anya-e0201n4:43_0": "Manuno apaccaṁ manusso, mānuso,",
  "anya-e0201n4:43_1": "manu nāma kappe ādikhattiyo mahāsammatarājā, itthiyaṁ manussī, mānusī,",
  "anya-e0201n4:44_0": "Jātiyantveva? Māṇavo.",
  "anya-e0201n4:45_0": "442.Janapadanāmasmā janakhattiyā raññe ca ṇoka. 352; rū. 376; nī. 765; caṁ. 2.4.96; pā. 4.1.168;",
  "anya-e0201n4:45_1": "‘‘janapadanāmasmā khattiyā…’’ (bahūsu).",
  "anya-e0201n4:46_0": "Janavācinā ca khattiyavācinā ca janapadanāmamhā raññe ca apacce ca ṇo hoti.",
  "anya-e0201n4:47_0": "Pañcālānaṁ janānaṁ rājā pañcālo,",
  "anya-e0201n4:47_1": "pañcālassa khattiyassa apaccaṁ pañcālo. Evaṁ kosalo, māgadho, okkāko dī. ni. 1.267.",
  "anya-e0201n4:48_0": "Janapadanāmasmāti kiṁ?",
  "anya-e0201n4:48_1": "Dasaratharañño putto dāsarathi dāsaraṭṭhi.",
  "anya-e0201n4:49_0": "Janakhattiyāti kiṁ?",
  "anya-e0201n4:49_1": "Pañcālassa brāhmaṇassa apaccaṁ pañcāli.",
  "anya-e0201n4:50_0": "443.Ṇya kurusivīhika. 346; rū. 367; nī. 755; caṁ. 2.4.101 …pe… 4.1.172.",
  "anya-e0201n4:51_0": "Kuru, sivisaddehi apacce raññe ca ṇyo hoti.",
  "anya-e0201n4:52_0": "Kururañño apaccaṁ korabyo jā. 1.14.228, 232, 236,",
  "anya-e0201n4:52_1": "kururaṭṭhavāsīnaṁ rājā korabyo, korabbo, pubbarūpattaṁ, sivirañño apaccaṁ sebyo, siviraṭṭhavāsīnaṁ rājā sebyo.",
  "anya-e0201n4:53_0": "Apaccarāsi niṭṭhito.",
  "anya-e0201n4:54_0": "Anekattharāsi",
  "anya-e0201n4:55_0": "444.Ṇa rāgā tena rattaṁka. 347; rū. 368; nī. 756; caṁ. 3.1.1 …pe… 4.2.1.",
  "anya-e0201n4:56_0": "Rajjanti vatthaṁ etenāti rāgo, rajanavatthu,",
  "anya-e0201n4:56_1": "rāgavācimhā tena rattanti atthe ṇo hoti.",
  "anya-e0201n4:57_0": "Kasāvena rattaṁ vatthaṁ kāsāvaṁ dha. pa. 9, kāsāyaṁ vā. Evaṁ kosumbhaṁ, haliddiyā rattaṁ hāliddaṁ, pāṭaṅgena rattaṁ pāṭaṅgaṁ, mañjiṭṭhaṁ, kuṅkumaṁ iccādi.",
  "anya-e0201n4:58_0": "‘‘Nīlaṁ vatthaṁ,",
  "anya-e0201n4:58_1": "pītaṁ vattha’’ntiādīsu pana nīla,",
  "anya-e0201n4:58_2": "pītādisaddā guṇasaddattā paccayena vinā guṇanissayaṁ dabbaṁ vadanti. Evaṁ sabbesu guṇasadda, jātisadda, nāmasaddesu.",
  "anya-e0201n4:59_0": "445.Nakkhatteninduyuttena kāleka. 352; rū. 376; nī. 765; caṁ. 3.1.5; pā. 4.2.3.",
  "anya-e0201n4:60_0": "Induyuttena nakkhattena lakkhite kāle tannakkhattavācīhi ṇo hoti.",
  "anya-e0201n4:61_0": "Puṇṇacandayuttena phussanakkhattena lakkhitā phussā, ratti, phusso, aho. Evaṁ māgho iccādi.",
  "anya-e0201n4:62_0": "Nakkhattenāti kiṁ? Garugahena lakkhitā ratti.",
  "anya-e0201n4:63_0": "Induyuttenāti kiṁ? Phussena lakkhito muhutto.",
  "anya-e0201n4:64_0": "Kāleti kiṁ? Phussena lakkhitā atthasiddhi.",
  "anya-e0201n4:65_0": "446.Sāssa devatā puṇṇamāsīka. 352; rū. 376; nī. 765; caṁ. 3.1.18, 19 …pe… 4.2.21-24.",
  "anya-e0201n4:66_0": "Sā assa devatā,",
  "anya-e0201n4:66_1": "sā assa puṇṇamāsīti atthe paṭhamantā ṇo hoti.",
  "anya-e0201n4:67_0": "Buddho assa devatāti buddho,",
  "anya-e0201n4:67_1": "yo buddhaṁ attano ārakkhadevataṁ viya garuṁ katvā vicarati,",
  "anya-e0201n4:67_2": "nirantaraṁ vā ‘‘buddho buddho’’ti vācaṁ nicchāreti, tassetaṁ nāmaṁ. Sugato assa devatāti sogato,",
  "anya-e0201n4:67_3": "mahindadevo assa devatāti māhindo. Evaṁ yāmo, somo, vāruṇo.",
  "anya-e0201n4:68_0": "Phussī assa puṇṇamāsīti phusso, māso. Evaṁ māgho, phagguno, citto, vesākho, jeṭṭhamūlo, āsaḷho, sāvaṇo, poṭṭhapādo, assayujo, kattiko, māgasiro.",
  "anya-e0201n4:69_0": "Puṇṇamāsīti kiṁ? Phussī assa pañcamī tithī.",
  "anya-e0201n4:70_0": "447.Tamadhīte taṁ jānāti kaṇikā caka. 351; rū. 374; nī. 764; caṁ. 3.1.37 …pe… 4.2.59.",
  "anya-e0201n4:71_0": "Etesu atthesu dutiyantā ṇo ca ko ca ṇiko cāti ete paccayā honti.",
  "anya-e0201n4:72_0": "Ṇamhi – byākaraṇaṁ adhīte jānāti vā veyyākaraṇo dī. ni. 1.256. Pakkhe ‘‘veyyākaraṇiko,",
  "anya-e0201n4:72_1": "byañjanaṁ adhīte jānāti vā veyyañjaniko’’ti imāni ṇikena sijjhanti.",
  "anya-e0201n4:73_0": "Kamhi-chandaṁ adhīte jānāti vā chando. Evaṁ padako dī. ni. 1.256, nāmako.",
  "anya-e0201n4:74_0": "Ṇikamhi-vinayaṁ adhīte jānāti vā venayiko, suttantiko, ābhidhammiko.",
  "anya-e0201n4:75_0": "Ettha ca ‘veyyākaraṇo’ti pade viyyākaraṇaṁ adhīteti vākyaṁ,",
  "anya-e0201n4:75_1": "‘veyañjaniko’ti pade viyañjanaṁ adhīteti. Upari ‘dovāriko,",
  "anya-e0201n4:75_2": "sovaggika’nti padesupi ‘duvāre niyutto,",
  "anya-e0201n4:75_3": "suvaggāya saṁvattatī’ti vākyaṁ,",
  "anya-e0201n4:75_4": "atthaṁ kathentena pana duvāra,",
  "anya-e0201n4:75_5": "suvaggasaddānaṁ taddhitabhāve eva siddhattā dvāreti ca saggāyāti ca kathetabbo.",
  "anya-e0201n4:76_0": "448.Tassa visaye deseka. 352; rū. 376; nī. 365; caṁ. 3.1.61; pā. 4.2.52, 53.",
  "anya-e0201n4:77_0": "Tassa desarūpe visaye chaṭṭhuntā ṇo hoti.",
  "anya-e0201n4:78_0": "Thūyamigā vasātino nāma, vasātīnaṁ visayo deso vāsāto.",
  "anya-e0201n4:78_1": "Idha adesarūpattā ṇo na hoti, cakkhussa visayo rūpaṁ.",
  "anya-e0201n4:79_0": "449.Nivāse tannāmeka. 352; rū. 376; nī. 365; caṁ. 3.1.64; pā. 4.2.69.",
  "anya-e0201n4:80_0": "Tannāmabhūte nivāse chaṭṭhyantā ṇo hoti.",
  "anya-e0201n4:81_0": "Sivīnaṁ nivāso deso sebyo.",
  "anya-e0201n4:81_1": "Vasaṁ adenti bhakkhantīti vasādā, byagghā sīhā vā, vasādānaṁ nivāso deso vāsādo.",
  "anya-e0201n4:82_0": "450.Anubhaveka. 352; rū. 376; nī. 765; caṁ. 3.1.65; pā. 4.2.70.",
  "anya-e0201n4:83_0": "Samīpe bhavaṁ anubhavaṁ, ‘‘adūrabhave’’tipi pāṭho,",
  "anya-e0201n4:83_1": "tannāme anubhave dese chaṭṭhyantā ṇo hoti.",
  "anya-e0201n4:84_0": "Vidisāya anubhavaṁ vedisaṁ, nagaraṁ,",
  "anya-e0201n4:84_1": "udumbarassa anubhavaṁ odumbaraṁ, vimānaṁ.",
  "anya-e0201n4:85_0": "451.Tena nibbatteka. 352; rū. 376; nī. 765; caṁ. 3.1.66; pā. 4.2.68.",
  "anya-e0201n4:86_0": "Tannāme tena nibbatte dese tatiyantā ṇo hoti.",
  "anya-e0201n4:87_0": "Kusambena nāma isinā nibbattā kosambī, itthiyaṁ ī, nagarī. Evaṁ kākandī, mākandī,",
  "anya-e0201n4:87_1": "sahassena dhanena nibbattā sāhassī, parikhā,",
  "anya-e0201n4:87_2": "ayañca tatiyā hetumhi kattari karaṇe ca yathāyogaṁ yujjati.",
  "anya-e0201n4:88_0": "452.Tamidhatthika. 352; rū. 376; nī. 765; caṁ. 3.1.67; pā. 4.2.67.",
  "anya-e0201n4:89_0": "Taṁ idha atthīti atthe tannāme dese paṭhamantā ṇo hoti.",
  "anya-e0201n4:90_0": "Udumbarā asmiṁ dese santīti odumbaro,",
  "anya-e0201n4:90_1": "badarā asmiṁ dese santīti bādaro. Evaṁ pabbajo.",
  "anya-e0201n4:91_0": "453.Tatra bhaveka. 352; rū. 376; nī. 765; caṁ. 3.2.48; pā. 4.2.133.",
  "anya-e0201n4:92_0": "Tatra bhavatthe sattamyantā ṇo hoti.",
  "anya-e0201n4:93_0": "Udake bhavo odako, maccho, urasi bhavo oraso, putto, sāgamo. Nagare bhavo nāgaro. Evaṁ jānapado, māgadho,",
  "anya-e0201n4:93_1": "kapilavatthumhi bhavo kāpilavatthavo,",
  "anya-e0201n4:93_2": "‘uvaṇṇassāvaṅa…’ti ussa avattaṁ. Kosambiyaṁ bhavo kosambo, mitte bhavā mettā, pure bhavā porī dī. ni. 1.9, vācā, manasmiṁ bhavo mānaso. Ettha pana –",
  "anya-e0201n4:94_0": "454.Manādīnaṁ sakaka. 404; rū. 370; nī. 859.",
  "anya-e0201n4:95_0": "Ṇānubandhe paccaye pare manādīnaṁ ante sāgamo hotīti sabbattha manogaṇādīnaṁ ante sāgamo.",
  "anya-e0201n4:96_0": "Mānaso, rāgo, mānasā, taṇhā, mānasaṁ, sukhaṁ. Evaṁ cetaso, cetasā, cetasaṁ. Kvaci mano eva mānasaṁ, ceto eva cetasotipi yujjati.",
  "anya-e0201n4:97_0": "455.Ajjādīhi tanoka. 352; rū. 376; nī. 765; caṁ. 3.15; pā. 4.2.105.",
  "anya-e0201n4:98_0": "Tatra bhavoti atthe ajjādīhi tano hoti.",
  "anya-e0201n4:99_0": "Ajja bhavo ajjatano, attho, ajjattanī, vibhatti, dvittaṁ, ajjatanaṁ, hitaṁ, sve bhavo svātano, mahāvuttinā essa āttaṁ. Hiyyo bhavo hiyyattano, hiyyattano, hiyyattanaṁ, ossa attaṁ dvittañca.",
  "anya-e0201n4:100_0": "456.Purāto ṇo caka. 352; rū. 376; nī. 765.",
  "anya-e0201n4:101_0": "Tatra bhavoti atthe purāsaddamhā ṇo ca tano ca honti.",
  "anya-e0201n4:102_0": "Pure bhavo purāṇo, idha ṇo anubandho na hoti, porāṇo vā, purātano.",
  "anya-e0201n4:103_0": "457.Amātvaccoka. 352; rū. 376; nī. 765; caṁ. 3.2.13; pā. 4.2.104.",
  "anya-e0201n4:104_0": "Amāsaddamhā bhavatthe acco hoti. ‘Amā’ti sahatthavācī.",
  "anya-e0201n4:105_0": "Rājakiccesu raññā saha bhavatīti amacco dī. ni. ṭī. 1.339.",
  "anya-e0201n4:106_0": "458.Majjhādīhimoka. 353; rū. 378; nī. 767; caṁ. 3.2.82; pā. 4.3.8, 22; ‘majjhāditvimo’ (bahūsu).",
  "anya-e0201n4:107_0": "Majjhādīhi bhavatthe imo hoti.",
  "anya-e0201n4:108_0": "Majjhe bhavo majjhimo. Evaṁ antimo, heṭṭhimo, uparimo, orimo, pacchimo, abbhantarimo, paccantimo, puratthimo.",
  "anya-e0201n4:109_0": "459.Kaṇa ṇeyya ṇeyyaka yiyāka. 352; rū. 376; nī. 765; caṁ. 3.2.4, 5, 6 …pe… 4.2.94, 95, 97, 119-130.",
  "anya-e0201n4:110_0": "Bhavatthe sattamyantā ete pañca paccayā honti.",
  "anya-e0201n4:111_0": "Kaṇa-kusinārāyaṁ bhavo kosinārako, magadhesu bhavo māgadhako, āraññako, vihāro.",
  "anya-e0201n4:112_0": "Ṇeyya-gaṅgāyaṁ bhavo gaṅgeyyo, pabbateyyo, vane bhavo vāneyyo.",
  "anya-e0201n4:113_0": "Ṇeyyaka-kosaleyyako , bārāṇaseyyako, campeyyako, mithileyyako, idha na vuddhi.",
  "anya-e0201n4:114_0": "Ya-gāme bhavo gammo, dive bhavo dibbo,",
  "anya-e0201n4:115_0": "Iya-gāmiyo, gāmiko, yassa kattaṁ, udare bhavo odariyo, odariko, dive bhavo diviyo, pañcāliyo, bodhipakkhiyo, lokiyo.",
  "anya-e0201n4:116_0": "460.Ṇikoka. 351; rū. 374; nī. 764; caṁ. 3.2.40, 41, 42; pā. 4.2.126, 127, 128.",
  "anya-e0201n4:117_0": "Bhavatthe sattamyantā ṇiko hoti.",
  "anya-e0201n4:118_0": "Sāradiko, divaso, sāradikā, ratti, sāradikaṁ, pupphaṁ.",
  "anya-e0201n4:118_1": "Bhavasaddena cettha aññepi atthe upalakkheti,",
  "anya-e0201n4:118_2": "pabbatato pakkhandā nadī pabbateyyā, kimīnaṁ kose jātaṁ koseyyaṁ, vatthaṁ. Evaṁ siveyyaṁ, bārāṇaseyyaṁ.",
  "anya-e0201n4:119_0": "461.Tamassa sippaṁ sīlaṁ paṇyaṁ paharaṇaṁ payojanaṁka. 351; rū. 374; nī. 764; caṁ. 3.4.49-66 …pe… 4.4.47-65.",
  "anya-e0201n4:120_0": "Tamassa sippaṁ, tamassa sīlaṁ, tamassa paṇyaṁ, tamassa paharaṇaṁ,",
  "anya-e0201n4:120_1": "tamassa payojananti atthesu paṭhamantā ṇiko hoti.",
  "anya-e0201n4:121_0": "Sippe – vīṇāvādanamassa sippaṁ veṇiko.",
  "anya-e0201n4:121_1": "Ettha ca vīṇāsaddena vīṇāvādanaṁ vuccati. Ekatthībhāvasāmatthiyañhetaṁ. Evaṁ sabbattha. Evaṁ modiṅgiko, pāṇaviko, vaṁsiko.",
  "anya-e0201n4:122_0": "Sīle-paṁsukūladhāraṇaṁ assa sīlaṁ paṁsukūliko,",
  "anya-e0201n4:122_1": "paṁsukūlaṁ dhāretuṁ sīlamassāti vā paṁsukūliko. Sīlasaddena cettha vata, dhamma, sādhukārāpi gayhanti,",
  "anya-e0201n4:122_2": "paṁsukūlaṁ dhāreti sīlenāti paṁsukūlikotipi yujjati. Evaṁ tecīvariko ,",
  "anya-e0201n4:122_3": "piṇḍaṁ piṇḍaṁ patatīti piṇḍapāto, piṇḍācārena laddhabhojanaṁ,",
  "anya-e0201n4:122_4": "piṇḍapātayāpanaṁ assa sīlanti piṇḍapātiko,",
  "anya-e0201n4:122_5": "piṇḍapātena yāpetuṁ sīlañca vatañca dhammo ca garukāro ca assāti piṇḍapātiko.",
  "anya-e0201n4:123_0": "‘Paṇya’nti vikkeyyavatthu vuccati,",
  "anya-e0201n4:123_1": "gandho paṇyaṁ assāti gandhiko. Evaṁ teliko, goḷiko.",
  "anya-e0201n4:124_0": "Paharanti etenāti paharaṇaṁ, āvudhabhaṇḍaṁ, cāpo paharaṇamassāti cāpiko. Evaṁ tomariko, muggariko.",
  "anya-e0201n4:125_0": "Payojanaṁ vuccati phalaṁ,",
  "anya-e0201n4:125_1": "upadhi payojanamassāti opadhikaṁ a. ni. 8.59, puññaṁ,",
  "anya-e0201n4:125_2": "sataṁ payojanamassāti sātikaṁ. Evaṁ sāhassikaṁ jā. 2.21.415.",
  "anya-e0201n4:126_0": "462.Taṁ hantārahati gacchatuñchati caratika. 351; rū. 374; nī. 764; caṁ. 3.4.27-43; pā. 4.4.28-46.",
  "anya-e0201n4:127_0": "Taṁ hanti, taṁ arahati, taṁ gacchati, taṁ uñchati,",
  "anya-e0201n4:127_1": "taṁ caratīti atthesu dutiyantā ṇiko hoti.",
  "anya-e0201n4:128_0": "Pakkhīhi pakkhino hantīti pakkhiko. Evaṁ sākuṇiko a. ni.",
  "anya-e0201n4:128_1": "2.263 (sākunikotipi dissati), māyūriko,",
  "anya-e0201n4:128_2": "macchehi macche hanatīti macchiko. Evaṁ dhenuko,",
  "anya-e0201n4:128_3": "magehi mage hanatīti māgaviko, majjhe vāgamo. Evaṁ hāriṇiko, ‘hariṇo’ti mago eva. Sūkariko, idha na vuddhi.",
  "anya-e0201n4:129_0": "Sataṁ arahatīti sātikaṁ. Evaṁ sāhassikaṁ.",
  "anya-e0201n4:130_0": "Paradāraṁ gacchatīti pāradāriko, paradāriko vā. Evaṁ pathiko, maggiko.",
  "anya-e0201n4:131_0": "Badare uñchati gavesatīti bādariko. Evaṁ āmalakiko.",
  "anya-e0201n4:132_0": "Dhammaṁ caratīti dhammiko. Evaṁ adhammiko.",
  "anya-e0201n4:133_0": "463.Tena kataṁ kītaṁ bandhaṁ abhisaṅkhataṁ saṁsaṭṭhaṁ hataṁ hanti jitaṁ jayati dibbati khaṇati tarati carati vahati jīvatika. 350; rū. 373; nī. 364; caṁ. 3.4.1-26; pā. 4.4.1-27.",
  "anya-e0201n4:134_0": "Tena kataṁ,",
  "anya-e0201n4:134_1": "tena kītaṁ…pe… tena jīvati iccatthesu tatiyantā ṇiko hoti.",
  "anya-e0201n4:135_0": "Kāyena kataṁ kāyikaṁ. Evaṁ vācasikaṁ, mānasikaṁ, vātena kato vātiko, ābādho.",
  "anya-e0201n4:136_0": "Satena mūlena kītaṁ bhaṇḍaṁ sātikaṁ. Evaṁ sāhassikaṁ.",
  "anya-e0201n4:137_0": "Varattāya yottāya bandhito vārattiko, ayasā bandhito āyasiko, sāgamo. Evaṁ pāsiko.",
  "anya-e0201n4:138_0": "Ghatena abhisaṅkhataṁ saṁsaṭṭhaṁ vā ghātikaṁ. Evaṁ goḷikaṁ, dādhikaṁ, māricikaṁ.",
  "anya-e0201n4:139_0": "Jālena hato jāliko, maccho.",
  "anya-e0201n4:140_0": "Jālena hantīti jāliko, jālakevaṭṭo. Evaṁ bāḷisiko saṁ. ni. 2.158.",
  "anya-e0201n4:141_0": "Akkhehi jitaṁ dhanaṁ akkhikaṁ. Evaṁ sālākikaṁ.",
  "anya-e0201n4:142_0": "Akkhehi jayati dibbatīti vā akkhiko.",
  "anya-e0201n4:143_0": "Khaṇittiyā khaṇatīti khāṇittiko. Evaṁ kuddāliko, idha na vuddhi.",
  "anya-e0201n4:144_0": "Uḷumpena taratīti oḷumpiko, uḷumpiko vā. Evaṁ nāviko jā. 2.20.149, gopucchiko.",
  "anya-e0201n4:145_0": "Sakaṭena caratīti sākaṭiko. Evaṁ rathiko, yāniko, daṇḍiko,",
  "anya-e0201n4:146_0": "Khandhena vahatīti khandhiko. Evaṁ aṁsiko, sīsiko, idha na vuddhi.",
  "anya-e0201n4:147_0": "Vetanena jīvatīti vetaniko. Evaṁ bhatiko, kasiko, kayiko, vikkayiko, bhatikādīsu na vuddhi.",
  "anya-e0201n4:148_0": "464.Tassa saṁvattatika. 351; rū. 374; nī. 765; caṁ. 3.4.67-69; pā. 4.4.66-68.",
  "anya-e0201n4:149_0": "Tassa saṁvattatīti atthe catutthyantā ṇiko hoti.",
  "anya-e0201n4:150_0": "Puna bhavāya saṁvattatīti ponobbhaviko, punassa ottaṁ, bhassa dvittaṁ, ponobbhavikā mahāva. 14, taṇhā, lokāya saṁvattatīti lokiko, suṭṭhu aggoti saggo,",
  "anya-e0201n4:150_1": "saggāya saṁvattatīti sovaggikaṁ dī. ni. 1.163, puññaṁ. Evaṁ diṭṭhadhammikaṁ, samparāyikaṁ.",
  "anya-e0201n4:151_0": "465.Tato sambhūtamāgataṁka. 351; rū. 374; nī. 765; caṁ. 3.3.49-51; …pe… 4.3.77-79.",
  "anya-e0201n4:152_0": "Tato sambhūtaṁ,",
  "anya-e0201n4:152_1": "tato āgataṁ iccatthesu pañcamyantā ṇiko hoti.",
  "anya-e0201n4:153_0": "Mātito sambhūtaṁ āgataṁ vā mattikaṁ pārā. 34, dvittaṁ rasso ca. Evaṁ pettikaṁ. Ṇya, ṇiyāpi dissanti,",
  "anya-e0201n4:153_1": "surabhito sambhūtaṁ sorabhyaṁ, thanato sambhūtaṁ thaññaṁ, pitito sambhūto pettiyo. Evaṁ mattiyo. Ṇyamhi-macco.",
  "anya-e0201n4:154_0": "466.Tattha vasati vidito bhatto niyuttoka. 351; rū. 374; nī. 765; caṁ. 3.4.70-75 …pe… 4.4.69-74.",
  "anya-e0201n4:155_0": "Etesvatthesu sattamyantā ṇiko hoti.",
  "anya-e0201n4:156_0": "Rukkhamūle vasatīti rukkhamūliko. Evaṁ āraññiko, sosāniko.",
  "anya-e0201n4:157_0": "Ettha ca vasatīti sāmaññavacanepi tassīla, tabbata, taddhamma,",
  "anya-e0201n4:157_1": "tassādhukāritānaṁ vasena attho veditabbo taddhitapaccayānaṁ pasiddhatthadīpakattā.",
  "anya-e0201n4:157_2": "Na hi rukkhamūle muhuttamattaṁ vasanto rukkhamūlikoti voharīyati.",
  "anya-e0201n4:158_0": "Loke vidito lokiko.",
  "anya-e0201n4:159_0": "Catumahārājesu bhattā cātumahārājikā saṁ. ni. 5.1081.",
  "anya-e0201n4:160_0": "Dvāre niyutto dovāriko. Evaṁ bhaṇḍāgāriko, navakammiko, idha na vuddhi. ‘‘Jātikiyo,",
  "anya-e0201n4:160_1": "andhakiyo’’ iccādīsu mahāvuttinā kiyo.",
  "anya-e0201n4:161_0": "467.Tassidaṁka. 351; rū. 374; nī. 764; caṁ. 3.3.85-102; pā. 4.3.120-133.",
  "anya-e0201n4:162_0": "Tassa idanti atthe chaṭṭhuntā ṇiko hoti.",
  "anya-e0201n4:163_0": "Saṅghassa ayaṁ saṅghiko, vihāro, saṅghikā, bhūmi, saṅghassa idaṁ saṅghikaṁ, bhaṇḍaṁ. Evaṁ puggalikaṁ, gaṇikaṁ, mahājanikaṁ,",
  "anya-e0201n4:163_1": "sakyaputtassa esoti sakyaputtiko. Evaṁ nāṭaputtiko, dāsaputtiko.",
  "anya-e0201n4:164_0": "468.Ṇikassiyo vāka. 404; rū. 370; nī. 756.",
  "anya-e0201n4:165_0": "Ṇikapaccayassa iyo hoti vā.",
  "anya-e0201n4:166_0": "Sakyaputtiyo, sakyaputtiko iccādi.",
  "anya-e0201n4:167_0": "469.Ṇoka. 352; rū. 376; nī. 765; caṁ. 3.3.85; pā. 4.3.120.",
  "anya-e0201n4:168_0": "Tassidanti atthe chaṭṭhuntā ṇo hoti.",
  "anya-e0201n4:169_0": "Kaccāyanassa idaṁ kaccāyanaṁ, byākaraṇaṁ. Evaṁ sogataṁ, sāsanaṁ, māhiṁsaṁ, maṁsādi.",
  "anya-e0201n4:170_0": "470.Gavādīhi yoka. 353; rū. 378; nī. 781.",
  "anya-e0201n4:171_0": "Tassidanti atthe gavādīhi yo hoti.",
  "anya-e0201n4:172_0": "471.Yamhi gossa caka. 78; rū. 31; nī. 229.",
  "anya-e0201n4:173_0": "Yavante paccaye pare gossa ca uvaṇṇānañca avaṅa hotīti avādeso.",
  "anya-e0201n4:173_1": "‘Tavaggavaraṇāna…’nti suttena vassa battaṁ, gunnaṁ idaṁ gabyaṁ, maṁsādi, du vuccati rukkho, tassa idaṁ dabyaṁ, dabbaṁ, mūlādi.",
  "anya-e0201n4:174_0": "Anekattharāsi niṭṭhito.",
  "anya-e0201n4:175_0": "Assatthirāsi",
  "anya-e0201n4:176_0": "472.Tametthassatthīti mantuka. 369; rū. 403; nī. 793; caṁ. 4.2.98; pā. 5.2.94.",
  "anya-e0201n4:177_0": "Taṁ ettha atthi,",
  "anya-e0201n4:177_1": "taṁ assa atthīti atthesu paṭhamantā mantupaccayo hoti, ivaṇṇu’vaṇṇo’kārehi mantu. Tattha ivaṇṇantehi niccaṁ,",
  "anya-e0201n4:177_2": "upaṭṭhitā sati etasmiṁ atthi, etassa vā atthīti satimā. Evaṁ gatimā, matimā, dhitimā saṁ. ni. 1.1952; jā. 2.22.1451, atthadassimā jā. 2.22.1451, sirīmā jā. aṭṭha. 1.avidūrenidānakathā iccādi.",
  "anya-e0201n4:178_0": "Uvaṇṇantehi pana –",
  "anya-e0201n4:179_0": "473.Āyussāyasa mantumhika. 371; rū. 404; nī. 797.",
  "anya-e0201n4:180_0": "Mantumhi pare āyussa āyasādeso hoti.",
  "anya-e0201n4:181_0": "Dīghaṁ āyu asmiṁ atthi,",
  "anya-e0201n4:181_1": "assa vā atthīti āyasmā mahāni. 49. Evaṁ cakkhumā, bandhumā, bhāṇumā iccādi.",
  "anya-e0201n4:182_0": "Bahū gāvo asmiṁ santi, assa vā santīti gomā. Candimā,",
  "anya-e0201n4:182_1": "pāpimāpadesu ca mahāvuttinā imantupaccayaṁ icchanti.",
  "anya-e0201n4:182_2": "Tattha candasaṅkhātaṁ vimānaṁ assa atthīti candimā dha. pa. 387, devaputto,",
  "anya-e0201n4:182_3": "upacārena pana vimānampi candimāti vuccati, devaputtopi candoti vuccati.",
  "anya-e0201n4:182_4": "Ati viya pāpo ajjhāsayo assa atthīti pāpimā saṁ. ni. 1.137, māro.",
  "anya-e0201n4:182_5": "Na hi appakena pāpena pāpimāti vuccati pahūtādivasena pasiddhe eva mantādīnaṁ pavattanato. Vuttañhi vuttiyaṁ –",
  "anya-e0201n4:183_0": "‘‘Pahūte ca pasaṁsāyaṁ, nindāyañcātisāyane.",
  "anya-e0201n4:184_0": "Niccayoge ca saṁsagge, hontime mantuādayo’’ti moga. 78.",
  "anya-e0201n4:185_0": "Tattha pahūte-gomā saṁ. ni. 1.12, dhanavāti.",
  "anya-e0201n4:186_0": "Pasaṁsāyaṁ-jātimā, guṇavāti.",
  "anya-e0201n4:187_0": "Nindāyaṁ-valimāti.",
  "anya-e0201n4:188_0": "Atisāyane – buddhimā, vaṇṇavāti.",
  "anya-e0201n4:189_0": "Niccayoge-satimā, sīlavā, daṇḍīti.",
  "anya-e0201n4:190_0": "Saṁsagge – haliddimāti.",
  "anya-e0201n4:191_0": "Tathā vijjamānehi eva satiādīhi satimā iccādayo vuccanti,",
  "anya-e0201n4:191_1": "na atītehi anāgatehi ca avijjamānehi, kasmā ?",
  "anya-e0201n4:191_2": "Atthisaddena paccuppannena niddiṭṭhattā.",
  "anya-e0201n4:191_3": "Evaṁ pana sati kathaṁ pubbepi tvaṁ satimā āsi,",
  "anya-e0201n4:191_4": "anāgatepi satimā bhavissasīti idaṁ siddhanti?",
  "anya-e0201n4:191_5": "Tadapi tadā vijjamānāya eva satiyā siddhanti.",
  "anya-e0201n4:192_0": "Go, asso,",
  "anya-e0201n4:192_1": "manusso iccādīsu jātisaddesu tesaṁ dabbābhidhānasamatthattā mantādayo na honti, tathā nīlo paṭo,",
  "anya-e0201n4:192_2": "sukko paṭoiccādīsu guṇasaddesu tisso,",
  "anya-e0201n4:192_3": "phussoiccādīsu nāmasaddesu ca.",
  "anya-e0201n4:192_4": "Yesaṁ pana dabbābhidhānasāmatthiyaṁ natthi, tesveva honti, buddhimā, paññavā, rūpavā, vaṇṇavā iccādi.",
  "anya-e0201n4:193_0": "374.Imiyāka. 353; rū. 378; nī. 768.",
  "anya-e0201n4:194_0": "Paṭhamantā mantvatthe ima, iyā honti.",
  "anya-e0201n4:195_0": "Bahavo puttā assa asmiṁ vā santīti puttimo,",
  "anya-e0201n4:195_1": "patthaṭā kitti assa asmiṁ vā atthīti kittimo. Evaṁ phalimo, khandhimo, rukkho, puttiyo, kappimo, kappiyo, jaṭimo, jaṭiyo,",
  "anya-e0201n4:195_2": "thiraṁ guṇajātaṁ assa asmiṁ vā atthīti theriyo, hānabhāgo assa atthi,",
  "anya-e0201n4:195_3": "asmiṁ vā vijjatīti hānabhāgiyo. Evaṁ ṭhitibhāgiyo, visesabhāgiyo, nibbedhabhāgiyo iccādi.",
  "anya-e0201n4:196_0": "Ettha ca pāḷiyaṁ candimā,",
  "anya-e0201n4:196_1": "puttimāsaddānaṁ simhi rājādigaṇarūpaṁ dissati, rattimābhāti candimā dha. pa. 387,",
  "anya-e0201n4:196_2": "puttehi nandati puttimāti saṁ. ni. 1.12.",
  "anya-e0201n4:196_3": "Kittimāsaddassa pana kittimassa kittimatoti rūpanti.",
  "anya-e0201n4:197_0": "475.Vantvāvaṇṇāka. 368; rū. 402; nī. 792; caṁ. 6.3.35 …pe… 8.2.9.",
  "anya-e0201n4:198_0": "Avaṇṇabhūtā paṭhamantā mantvatthe vantu hoti.",
  "anya-e0201n4:199_0": "Niccasīlavasena visuddhaṁ sīlaṁ assa atthi, asmiṁ vā vijjatīti sīlavā, pasattho guṇo assa atthi, asmiṁ vā vijjatīti guṇavā.",
  "anya-e0201n4:200_0": "Evaṁ sabbattha padatthānurūpaṁ mantvatthaviseso vattabbo,",
  "anya-e0201n4:200_1": "paṭisandhisahagatā paññā assa atthīti paññavā,",
  "anya-e0201n4:200_2": "paccaye pare dīghānaṁ kvaci rassattaṁ. Vidati etenāti vido, ñāṇaṁ, vido etassa atthi, etasmiṁ vā vijjatīti vidvā, byañjane pubbassaralopo.",
  "anya-e0201n4:201_0": "Avaṇṇāti kiṁ? Satimā, bandhumā.",
  "anya-e0201n4:202_0": "Bahulādhikārā rasmivā, lakkhivā, yasassivā, bhayadassivā, massuvā, gāṇḍīvadhanvātipi sijjhanti.",
  "anya-e0201n4:202_1": "Tattha gāṇḍīvadhanu assa atthi,",
  "anya-e0201n4:202_2": "asmiṁ vā vijjatīti gāṇḍīvadhanvā, byañjane pubbassaralopo.",
  "anya-e0201n4:203_0": "476.Daṇḍādīhikaī vāka. 366; rū. 400; nī. 790; caṁ. 4.2.118-121; pā. 5.2.115-6.",
  "anya-e0201n4:204_0": "Tehi mantvatthe ika, ī honti vā.",
  "anya-e0201n4:205_0": "Niccaṁ gahito daṇḍo assa atthi, asmiṁ vā vijjatīti daṇḍiko, daṇḍī, daṇḍavā. Evaṁ gandhiko, gandhī, gandhavā, rūpiko, rūpī, rūpavā.",
  "anya-e0201n4:205_1": "Iṇasāmike vattabbe dhanā iko, dhaniko, aññatra dhanī, dhanavā, atthiko, atthī, atthavā.",
  "anya-e0201n4:206_0": "Ettha ca asannihitena atthena attho assa atthīti atthiko,",
  "anya-e0201n4:206_1": "mahagghena atthiko mahagghatthiko. Evaṁ dhanatthiko, puññatthiko, seyyatthiko,",
  "anya-e0201n4:206_2": "ayaṁ attho etassāti idamatthī,",
  "anya-e0201n4:206_3": "pāṭavena attho assāti pāṭavatthī. Evaṁ chekatthī, kusalatthīiccādīni sijjhanti.",
  "anya-e0201n4:207_0": "Vaṇṇasaddantā pana īyeva hoti,",
  "anya-e0201n4:207_1": "brahmuno vaṇṇo saṇṭhānaṁ assa atthīti brahmavaṇṇī.",
  "anya-e0201n4:207_2": "Atha vā brahmuno vaṇṇo brahmavaṇṇo ,",
  "anya-e0201n4:207_3": "brahmavaṇṇo viya vaṇṇo yassa so brahmavaṇṇī. Evaṁ brahmavacchasī, ‘vacchasa’nti sīsaṁ,",
  "anya-e0201n4:207_4": "taddhitantasamāsapadaṁ nāmetaṁ. Evaṁ devavaṇṇī.",
  "anya-e0201n4:208_0": "Hattha, dantādīhi jātiyaṁ ī, hatthī, dantī, gajo, dāṭhī, kesarī, sīho, aññatra hatthavā, dantavā.",
  "anya-e0201n4:208_1": "Brahmacārimhi vattabbe vaṇṇato īyeva, vaṇṇī, aññatra vaṇṇavā. Pokkharādīhi dese īyeva, pokkharaṁ vuccati kamalaṁ, pokkharaṇī, puna itthiyaṁ nī, pubbaī-kārassa attaṁ, uppalinī, kumudinī, bhisinī, muḷālinī, sālukinī,",
  "anya-e0201n4:208_2": "padumaṁ ettha dese atthīti padumī, tato itthiyaṁ nī, paduminī, pubbaī-kārassa rassattaṁ,",
  "anya-e0201n4:208_3": "sabbaṁ kamalākarassa vā kamalagacchassa vā nāmaṁ, aññatra pokkharavā hatthī, idha soṇḍā pokkharaṁ nāma.",
  "anya-e0201n4:209_0": "Sikhī, sikhāvā, mālī, mālāvā, sīlī, sīlavā, balī, balavā. Samāsantepi ī, niddāsīlī, sabhāsīlī, bāhubalī, ūrubalī. Sukha, dukkhehi īyeva, sukhī, dukkhī iccādi.",
  "anya-e0201n4:210_0": "477.Tapādīhi sīka. 365; rū. 399; nī. 789; caṁ. 4.2.106; pā. 5.2.102; ‘… ssī’ (bahūsu).",
  "anya-e0201n4:211_0": "Tapādīhi mantvatthe sī hoti vā.",
  "anya-e0201n4:212_0": "Tapo assa asmiṁ vā vijjatīti tapassī, dvittaṁ. Evaṁ yasassī, tejassī, mano assa atthīti manassī.",
  "anya-e0201n4:213_0": "Vātveva? Yasavā.",
  "anya-e0201n4:214_0": "478.Ṇo tapāka. 370; rū. 405; nī. 795; caṁ. 4.2.106; pā. 5.2.103.",
  "anya-e0201n4:215_0": "Tapamhā mantvatthe ṇo hoti.",
  "anya-e0201n4:216_0": "Tapo assa atthīti tāpaso, itthiyaṁ tāpasī.",
  "anya-e0201n4:217_0": "479.Mukhādito roka. 367; rū. 401; nī. 791; caṁ. 4.2.110, 111; pā. 5.2.106, 107.",
  "anya-e0201n4:218_0": "Mukhādīhi mantvatthe ro hoti.",
  "anya-e0201n4:219_0": "Asaṁyataṁ mukhaṁ assa atthīti mukharo, susi assa atthīti susiro, rukkho,",
  "anya-e0201n4:219_1": "ūso khāro yasmiṁ atthīti ūsaro, khārabhūmippadeso,",
  "anya-e0201n4:219_2": "madhu raso assa atthīti madhuro, guḷo, nagā ettha santīti nagaro, bahupabbatappadeso, ‘‘nagara’’ntipi pāṭho, kuñjo vuccati hanu, kuñjaro, hatthī,",
  "anya-e0201n4:219_3": "uṇṇatā dantā assa santīti danturo, hatthīyeva, mahāvuttinā assa uttaṁ.",
  "anya-e0201n4:220_0": "480.Tundyādīhi bhoka. 364; rū. 398; nī. 387; caṁ. 4.2.148; pā. 5.2.139.",
  "anya-e0201n4:221_0": "Tundiiccādīhi mantvatthe bho hoti vā.",
  "anya-e0201n4:222_0": "Tundi vuccati vuddhā nābhi, tundibho,",
  "anya-e0201n4:222_1": "valiyo etasmiṁ atthīti valibho.",
  "anya-e0201n4:223_0": "Vātveva? Tundimā.",
  "anya-e0201n4:224_0": "481.Saddhāditvaka. 370; rū. 405; nī. 795; caṁ. 4.2.105; pā. 5.2.101 (saddādivha?).",
  "anya-e0201n4:225_0": "Saddhādīhi mantvatthe a hoti.",
  "anya-e0201n4:226_0": "Saddhā assa atthi, asmiṁ vā vijjatīti saddho. Evaṁ pañño, sato.",
  "anya-e0201n4:227_0": "Vātveva? Paññavā, satimā.",
  "anya-e0201n4:228_0": "482.Ālvābhijjhādīhika. 359; rū. 384; nī. 779; caṁ. 4.2.157; pā. 3.2.158.",
  "anya-e0201n4:229_0": "Abhijjhādīhi mantvatthe ālu hoti vā.",
  "anya-e0201n4:230_0": "Abhijjhā adhikā assa atthīti abhijjhālu,",
  "anya-e0201n4:230_1": "sītaladukkhaṁ adhikaṁ assa atthīti sītālu,",
  "anya-e0201n4:230_2": "dhajā bahulā asmiṁ rathe santīti dhajālu, dayā bahulā assāti dayālu,",
  "anya-e0201n4:230_3": "purisacittaṁ bahulaṁ assāti purisālu, purisalolā itthī.",
  "anya-e0201n4:231_0": "Vātveva? Dayāvā.",
  "anya-e0201n4:232_0": "483.Picchāditviloka. 364; rū. 398; nī. 787; caṁ. 4.2.102, 103; pā. 5.2.99, 100.",
  "anya-e0201n4:233_0": "Picchādito mantvatthe ilo hoti vā.",
  "anya-e0201n4:234_0": "Picchaṁ tūlaṁ assa atthi,",
  "anya-e0201n4:234_1": "tasmiṁ vā vijjatīti picchilo, picchavā, tūlarukkho, picchilā sippali sippalī, sīmbalī, semmalītipi dissati, phenilo pheṇilotipi dissati, phenavā, addāriṭṭhako, jaṭilo, jaṭāvā, tāpaso, tuṇḍilo, tuṇḍavā,",
  "anya-e0201n4:234_2": "adhikā vācā assa atthīti vācālo, mahāvuttinā ilopo.",
  "anya-e0201n4:235_0": "484.Sīlādito voka. 364; rū. 398; nī. 787; caṁ. 4.2.113; pā. 5.2.109.",
  "anya-e0201n4:236_0": "Sīlādīhi mantvatthe vo hoti.",
  "anya-e0201n4:237_0": "Niccarakkhitasīlaṁ assa atthi, asmiṁ vā vijjatīti sīlavo, puriso, sīlavā, itthī,",
  "anya-e0201n4:237_1": "kesā atidīghā asmiṁ santīti kesavo, kesavā,",
  "anya-e0201n4:237_2": "aparimāṇā aṇṇā udakā asmiṁ santīti aṇṇavo,",
  "anya-e0201n4:237_3": "mahantaṁ balaṁ assa atthīti balavo, balavā, balavaṁ. Gāṇḍī vuccati sandhi,",
  "anya-e0201n4:237_4": "bahavo gāṇḍī asmiṁ atthīti gāṇḍīvaṁ,",
  "anya-e0201n4:237_5": "dhanu gaṇḍassa gaṇḍamigasiṅgassa ayaṁ gāṇḍī,",
  "anya-e0201n4:237_6": "so assa atthīti gāṇḍīti gāṇḍīvo. (pañcakāṭīkā).",
  "anya-e0201n4:237_7": "gāṇḍīmeṇḍasiṅgamassa atthīti gāṇḍīvaṁ, dhanu. (payogasiddhi). gāṇḍī ganthi,",
  "anya-e0201n4:237_8": "so atthi assa asmiṁ vā gāṇḍīvo ajjunadhanu, (mugdhabodhaṭīkā),",
  "anya-e0201n4:237_9": "bahukā rājī assa atthīti rājīvaṁ, paṅkajaṁ.",
  "anya-e0201n4:238_0": "485.Māyāmedhāhi vīka. 364; rū. 398; nī. 787; caṁ. 4.2.137; pā. 5.2.121.",
  "anya-e0201n4:239_0": "Etehi mantvatthe vī hoti.",
  "anya-e0201n4:240_0": "Māyāvī, medhāvī.",
  "anya-e0201n4:241_0": "486.Issare āmyuvāmīka. 364; rū. 398; nī. 787; caṁ. 4.2.143; pā. 5.2.126; ‘‘sissare…’’ (bahūsu).",
  "anya-e0201n4:242_0": "Issarabhūte mantvatthe āmī, uvāmī honti.",
  "anya-e0201n4:243_0": "Issariyaṭṭhānabhūtaṁ saṁ assa atthīti sāmī, suvāmī su. ni. 671, itthiyaṁ sāminī, suvāminī, bindulopo, kāgame sāmiko.",
  "anya-e0201n4:244_0": "487.Lakkhyā ṇo a caka. 364; rū. 398; nī. 787; pā. 5.2.100.",
  "anya-e0201n4:245_0": "Lakkhīmhā mantvatthe ṇo hoti, īkārassa attañca hoti.",
  "anya-e0201n4:246_0": "Lakkhī sirī etassa atthīti lakkhaṇo.",
  "anya-e0201n4:247_0": "488.Aṅgā no kalyāṇeka. 364; rū. 398; nī. 787; pā. 5.2.100.",
  "anya-e0201n4:248_0": "Kalyāṇe vattabbe aṅgamhā mantvatthe no hoti.",
  "anya-e0201n4:249_0": "Kalyāṇaṁ aṅgaṁ etissā itthiyā atthīti aṅganā.",
  "anya-e0201n4:250_0": "489.So lomāka. 364; rū. 398; nī. 787; caṁ. 4.2.104; pā. 5.2.100.",
  "anya-e0201n4:251_0": "Lomamhā mantvatthe sapaccayo hoti.",
  "anya-e0201n4:252_0": "Bahūni lomāni assa santīti lomaso.",
  "anya-e0201n4:252_1": "Ettha ‘so’ti suttavibhāgena ‘‘sumedhaso,",
  "anya-e0201n4:252_2": "bhūrimedhaso’’ iccādīnipi sijjhanti.",
  "anya-e0201n4:253_0": "Assatthirāsi niṭṭhito.",
  "anya-e0201n4:254_0": "Bhāva, kammarāsi",
  "anya-e0201n4:255_0": "490.Tassabhāvakammesu tta tā ttana ṇya ṇeyyaṇiya ṇa iyāka. 360; rū. 387; nī. 780; caṁ. 4.1.136-153; pā. 5.1.119-136.",
  "anya-e0201n4:256_0": "Tassa bhāvo,",
  "anya-e0201n4:256_1": "tassa kammanti atthe chaṭṭhuntā ete aṭṭha paccayā bahulaṁ bhavanti.",
  "anya-e0201n4:257_0": "Tattha bhavanti buddhi, saddā etasmāti bhāvo,",
  "anya-e0201n4:257_1": "saddānaṁ attano atthesu ādimhi uppattikāraṇaṁ, cirakālaṁ pavattikāraṇañca.",
  "anya-e0201n4:257_2": "Tattha ādimhi pavattikāraṇaṁ byappattinimittaṁ nāma.",
  "anya-e0201n4:257_3": "Cirakālaṁ pavattikāraṇaṁ pavattinimittaṁ nāma. Tadubhayampi jāti, dabba, guṇa, kriyā, nāmavasena pañcavidhaṁ hoti.",
  "anya-e0201n4:258_0": "Tattha ‘‘gossa bhāvo gotta’’nti ettha gojāti bhāvo nāma.",
  "anya-e0201n4:259_0": "‘‘Daṇḍino bhāvo daṇḍitta’’nti ettha daṇḍadabbaṁ bhāvo nāma.",
  "anya-e0201n4:260_0": "‘‘Nīlassa paṭassa bhāvo nīlatta’’nti ettha nīlaguṇo bhāvo nāma.",
  "anya-e0201n4:261_0": "‘‘Pācakassa bhāvo pācakatta’’nti ettha pacanakriyā bhāvo nāma.",
  "anya-e0201n4:262_0": "‘‘Tissanāmassa janassa bhāvo tissatta’’nti ettha tissanāmaṁ bhāvo nāma.",
  "anya-e0201n4:263_0": "Tattha gossa bhāvoti gosaddaṁ sutvā godabbe gobuddhiyā vā godabbaṁ disvā tasmiṁ dabbe govohārassa vā pavattikāraṇanti attho.",
  "anya-e0201n4:263_1": "Evaṁ sesesupi yathānurūpaṁ attho veditabbo.",
  "anya-e0201n4:264_0": "Ttamhi-gottaṁ, daṇḍittaṁ, pācakattaṁ, tissattaṁ iccādi.",
  "anya-e0201n4:265_0": "Tāmhi-saṅgaṇikārāmatā , niddārāmatā, bhassārāmatā iccādi.",
  "anya-e0201n4:266_0": "Ttanamhi-puthujjanattanaṁ, vedanattanaṁ, jārattanaṁ, jāyattanaṁ iccādi.",
  "anya-e0201n4:267_0": "Ṇyamhi-alasassa bhāvo ālasyaṁ, samaṇassa bhāvo sāmaññaṁ,",
  "anya-e0201n4:267_1": "brāhmaṇassa bhāvo brāhmaññaṁ,",
  "anya-e0201n4:267_2": "sīlasamādhipaññāguṇo sāmaññañca brāhmaññañca nāma. Tāpasassa bhāvo tāpasyaṁ, nipuṇassa bhāvo nepuññaṁ, vipulassa bhāvo vepullaṁ, rañño bhāvo rajjaṁ,",
  "anya-e0201n4:267_3": "āpabbatassa khettassa bhāvo āpabbatyaṁ, dāyādassa bhāvo dāyajjaṁ, visamassa bhāvo vesammaṁ, sakhino bhāvo sakhyaṁ,",
  "anya-e0201n4:267_4": "vāṇijānaṁ bhāvo vāṇijjaṁ iccādi.",
  "anya-e0201n4:268_0": "Ṇeyyamhi – sucissa bhāvo soceyyaṁ. Evaṁ ādhipateyyaṁ iccādi.",
  "anya-e0201n4:269_0": "Ṇiyamhi-ālasiyaṁ, madabhāvo madiyaṁ. Evaṁ dakkhiyaṁ, purohitabhāvo porohitiyaṁ, byattassa bhāvo veyyattiyaṁ,",
  "anya-e0201n4:269_1": "byāvaṭassa bhāvo veyyāvaṭiyaṁ,",
  "anya-e0201n4:269_2": "imāni dve pubbe veyyākaraṇapadaṁ viya siddhāni.",
  "anya-e0201n4:270_0": "Ṇamhi-garuno bhāvo gāravo, paṭubhāvo pāṭavaṁ iccādi.",
  "anya-e0201n4:271_0": "Iyamhi-adhipatibhāvo adhipatiyaṁ, paṇḍitabhāvo paṇḍitiyaṁ, bahussutabhāvo bahussutiyaṁ, naggassa bhāvo naggiyaṁ, sūrabhāvo sūriyaṁ, vīrabhāvo vīriyaṁ iccādi.",
  "anya-e0201n4:272_0": "Kammatthe kammaṁ nāma kriyā, alasassa kammaṁ alasattaṁ, alasatā, alasattanaṁ, ālasyaṁ, ālaseyyaṁ, ālasiyaṁ, ālasaṁ, alasiyaṁ iccādi.",
  "anya-e0201n4:273_0": "491.Bya vaddhadāsā vāka. 360; rū. 387; nī. 780.",
  "anya-e0201n4:274_0": "Bhāva , kammesu vaddha, dāsehi byo hoti vā.",
  "anya-e0201n4:275_0": "Vaddhassa bhāvo kammaṁ vā vaddhabyaṁ, vaddhatā, dāsabyaṁ, dāsatā,",
  "anya-e0201n4:275_1": "‘vaddhava’nti idha ṇe pare vāgamo.",
  "anya-e0201n4:276_0": "492.Naṇa yuvā bo ca vayeka. 361; rū. 388; nī. 781; caṁ. 4.1.146; pā. 5.1.130; ‘…vassa’ (bahūsu).",
  "anya-e0201n4:277_0": "Vaye gamyamāne bhāva,",
  "anya-e0201n4:277_1": "kammesu yuvato naṇa hoti vā bāgamo ca.",
  "anya-e0201n4:278_0": "Yuvassa bhāvo yobbanaṁ.",
  "anya-e0201n4:279_0": "Vātveva? Yuvattaṁ, yuvatā.",
  "anya-e0201n4:280_0": "493.Aṇvādīhimoka. 360; rū. 387; nī. 780; caṁ. 4.1.139; pā. 5.1.122; ‘aṇvāditvimo’ (bahūsu).",
  "anya-e0201n4:281_0": "Tehi bhāve imo hoti vā.",
  "anya-e0201n4:282_0": "Aṇuno bhāvo aṇimā, laghuno bhāvo laghimā.",
  "anya-e0201n4:283_0": "494.Kassamahatamime kasamahāka. 404; rū. 370; ni. 859; ‘kassaka…’?.",
  "anya-e0201n4:284_0": "Imapaccaye pare kassa, mahantasaddānaṁ kamena kasa, mahā honti.",
  "anya-e0201n4:285_0": "Kassakassa kammaṁ kasimā (kisamahatamime kasamahā. imapaccaye pare kisa,",
  "anya-e0201n4:285_1": "mahanthasaddānaṁ kamena kasa, mahā honthi. kisassa bhāvo kasimā, moga. 4-133), mahantassa bhāvo mahimā. Sumanassa bhāvo somanassaṁ, ṇyamhi sāgamo,",
  "anya-e0201n4:285_2": "‘vaggalasehi te’ti yassa pararūpattaṁ. Evaṁ domanassaṁ,",
  "anya-e0201n4:285_3": "sundaraṁ vaco etasminti suvaco, suvacassa bhāvo sovacassaṁ. Evaṁ dovacassaṁ.",
  "anya-e0201n4:286_0": "‘‘Ārāmarāmaṇeyyakaṁ, uyyānarāmaṇeyyakaṁ,",
  "anya-e0201n4:286_1": "bhūmirāmaṇeyyakaṁ’’ iccādīsu ramitabbanti ramaṇaṁ,",
  "anya-e0201n4:286_2": "ramaṇaṁ ettha atthīti rāmaṇo, ārāmo,",
  "anya-e0201n4:286_3": "ārāmarāmaṇassa bhāvo ārāmarāmaṇeyyakaṁ, ṇeyyo,",
  "anya-e0201n4:286_4": "sakatthe ca ko kathaṁ rāmaṇiyakatthi?",
  "anya-e0201n4:286_5": "sakatthe kanthā ṇena siddhaṁ, (moga. 4-59), ārāmasampatti, ārāmasirīti vuttaṁ hoti. Evaṁ sesesu.",
  "anya-e0201n4:287_0": "Bhāva, kammarāsi niṭṭhito.",
  "anya-e0201n4:288_0": "Parimāṇarāsi",
  "anya-e0201n4:289_0": "495.Tamassa parimāṇaṁ ṇiko caka. 351; rū. 374; nī. 764; caṁ. 4.1.62; pā. 5.1.57, 58.",
  "anya-e0201n4:290_0": "Taṁ assa parimāṇanti atthe paṭhamantā ṇiko hoti ko ca. Parimīyate anenāti parimāṇaṁ.",
  "anya-e0201n4:291_0": "Doṇo parimāṇamassāti doṇiko. Evaṁ khāriko, kumbhiko,",
  "anya-e0201n4:291_1": "asītivassāni parimāṇamassāti āsītiko, vayo. Evaṁ nāvutiko,",
  "anya-e0201n4:291_2": "upaḍḍhakāyo parimāṇamassāti upaḍḍhakāyikaṁ, bimbohanaṁ, dve parimāṇamassāti dukaṁ. Evaṁ tikaṁ, catukkaṁ, pañcakaṁ, chakkaṁ, dvittaṁ. Dasakaṁ, satakaṁ.",
  "anya-e0201n4:292_0": "496.Yatetehi ttakoka. 391; rū. 423; nī. 830; pā. 5.1.22, 23",
  "anya-e0201n4:293_0": "Tamassa parimāṇanti atthe ya, ta,",
  "anya-e0201n4:293_1": "etasaddehi sadisadvibhūto ttako hoti.",
  "anya-e0201n4:294_0": "Yaṁ parimāṇamassāti yattakaṁ. Evaṁ tattakaṁ.",
  "anya-e0201n4:295_0": "497.Etasseṭa ttakeka. 404; rū. 370; nī. 859.",
  "anya-e0201n4:296_0": "Ttake pare etasaddassa eṭa hoti.",
  "anya-e0201n4:297_0": "Etaṁ parimāṇamassāti ettakaṁ,",
  "anya-e0201n4:297_1": "yāva parimāṇamassāti yāvattakaṁ. Evaṁ tāvattakaṁ, etāvattakaṁ. ‘Yatetehī’ti vacanena yāva, tāva, etāvāpi gayhanti.",
  "anya-e0201n4:298_0": "498.Sabbā ca ṭāvantuka. 391; rū. 423; nī. 830; caṁ. 4.2.43; pā. 5.2.39; ‘sabbā cacavantu’ (bahūsu).",
  "anya-e0201n4:299_0": "Tamassa parimāṇanti atthe ya,",
  "anya-e0201n4:299_1": "te’tehi ca sabbato ca ṭāvantu hoti, etassa dvittaṁ.",
  "anya-e0201n4:300_0": "Sabbaṁ parimāṇaṁ assāti sabbāvantaṁ, sabbāvā, attho, sabbāvanto, sabbāvantā, atthā, sabbāvati, atthe, sabbāvantesu, atthesu, itthiyaṁ sabbāvatī, sabbāvantī, parisā. Evaṁ yāvā, yāvantā, yāvanto, tāvā, tāvantā, tāvanto, ettāvā, ettāvantā, ettāvanto iccādi.",
  "anya-e0201n4:301_0": "Kvaci mahāvuttinā ekassa ta-kārassa lopo, yāvatako kāyo, tāvatako byāmo dī. ni. 3.200, yāvatikā yānassa bhūmi.",
  "anya-e0201n4:302_0": "499.Kiṁmhā rati rīva rīvataka rittakāka. 391; rū. 423; nī. 830; caṁ. 4.2.45; pā. 5.2.41.",
  "anya-e0201n4:303_0": "Taṁ assa parimāṇanti atthe kiṁsaddato ete cattāro paccayā bhavanti.",
  "anya-e0201n4:304_0": "500.Rānubandhentasarādissaka. 539; rū. 558; nī. 1124.",
  "anya-e0201n4:305_0": "Rānubandhe paccaye pare padantasarādissa lopo hoti.",
  "anya-e0201n4:305_1": "Ādisaddena padantabyañjanaṁ gayhati, suttavibhattena rīvantu, rittāvantupaccayā ca honti.",
  "anya-e0201n4:306_0": "Kiṁ parimāṇamassāti kati. Pañcakkhandhā kati kusalā, kati akusalā vibha. 151, kativassosi tvaṁ bhikkhu, ekavasso ahaṁ bhagavā mahāva. 78, kiṁ parimāṇaṁ assāti kīvaṁ, kiṁva dūro ito gāmo. Evaṁ kīvatakaṁ, kittakaṁ.",
  "anya-e0201n4:307_0": "Rīvantumhi – kīvanto hontu yācakā jā. 2.20.103 ti.",
  "anya-e0201n4:308_0": "Rittāvantumhi – kittāvatā khandhānaṁ khandhapaññatti saṁ. ni. 3.82,",
  "anya-e0201n4:308_1": "kittāvatā nu kho bhante rūpanti vuccati,",
  "anya-e0201n4:308_2": "kittāvatā nu kho bhante māroti vuccati saṁ. ni. 3.161.",
  "anya-e0201n4:309_0": "Pubbasuttena ṭāvantumhi – ettāvatā khandhānaṁ khandhapaññatti, ettāvatā rūpanti vuccati, ettāvatā māroti vuccati.",
  "anya-e0201n4:310_0": "501.Māne mattoka. 328; rū. 352; nī. 708; caṁ. 4.2.38; pā. 5.2.37.",
  "anya-e0201n4:311_0": "Mīyate etenāti mānaṁ, taṁ ummānaṁ, parimāṇanti duvidhaṁ, uddhaṁ mānaṁ ummānaṁ, tadaññaṁ mānaṁ parimāṇaṁ,",
  "anya-e0201n4:311_1": "imasmiṁ sutte pana sāmaññavacanattā duvidhampi labbhati,",
  "anya-e0201n4:311_2": "duvidhe māne pavattā hatthādisaddamhā tamassa parimāṇanti atthe mattapaccayo hoti.",
  "anya-e0201n4:312_0": "Hattho parimāṇaṁ assāti hatthamattaṁ,",
  "anya-e0201n4:312_1": "dve hatthā parimāṇaṁ assāti dvihatthamattaṁ,",
  "anya-e0201n4:312_2": "dve aṅguliyo parimāṇaṁ assāti dvaṅgulamattaṁ. Evaṁ caturaṅgulamattaṁ, vidatthimattaṁ, yojanamattaṁ ,",
  "anya-e0201n4:312_3": "tīṇi yojanāni parimāṇaṁ assāti tiyojanamattaṁ, nāḷimattaṁ, patthamattaṁ, doṇamattaṁ,",
  "anya-e0201n4:312_4": "palaṁ vuccati ummānasaṅkhāto pātiviseso,",
  "anya-e0201n4:312_5": "palaṁ parimāṇaṁ assāti palamattaṁ, pañcamattaṁ,",
  "anya-e0201n4:312_6": "pañcamattehi bhikkhusatehi saddhiṁ pārā. 1, tiṁsamattaṁ, saṭṭhimattaṁ, satamattaṁ, sahassamattaṁ, koṭimattaṁ, kumbhamattaṁ, cāṭimattaṁ, hatthimattaṁ, pabbatamattaṁ iccādi.",
  "anya-e0201n4:313_0": "‘Mattā’ti vā parimāṇavācisaddantaraṁ,",
  "anya-e0201n4:313_1": "hattho mattā etassāti hatthamattaṁ. Evaṁ dvihatthamattaṁ, iccādinā samāsopi yujjati.",
  "anya-e0201n4:313_2": "Abhedūpacārena pana hatthaparimāṇaṁ hatthoti katvā ‘‘dvihatthaṁ vatthaṁ, doṇo vīhi, doṇo māso’’ti sijjhati.",
  "anya-e0201n4:314_0": "502.Taggho cuddhaṁka. 328; rū. 352; nī. 708; caṁ. 4.2.39; pā. 5.2.37.",
  "anya-e0201n4:315_0": "Uddhaṁmāne pavattā saddā tamassa parimāṇanti atthe tagghapaccayo hoti matto ca.",
  "anya-e0201n4:316_0": "Jaṇṇu parimāṇamassāti jaṇṇutagghaṁ, jaṇṇumattaṁ.",
  "anya-e0201n4:317_0": "503.Ṇo ca purisāka. 352; rū. 376; nī. 765; caṁ. 4.2.40 …pe… 5.2.38.",
  "anya-e0201n4:318_0": "Uddhaṁmāne pavattā purisamhā ṇo ca hoti taggho ca matto ca.",
  "anya-e0201n4:319_0": "Catuhattho puriso parimāṇamassāti porisaṁ, tiporisaṁ, sataporisaṁ, gambhīraṁ. Evaṁ purisatagghaṁ, purisamattaṁ,",
  "anya-e0201n4:319_1": "uddhaṁ pasāritahatthena saddhiṁ pañcahatthaṁ purisapamāṇaṁ porisanti vadanti, ‘‘ekūnatīso vayasā’’ti dī. ni.",
  "anya-e0201n4:319_2": "2.214 (ekūnatiṁso) ettha ekūnatīsa vassāni āyuparimāṇaṁ assāti ekūnatīso. Evaṁ vīso, tīso, cattālīso, paññāso, sahasso brahmā, dvisahasso brahmā, dasasahasso brahmā.",
  "anya-e0201n4:319_3": "Ettha ca ‘‘sahassaparimāṇaṁ cakkavāḷaṁ assāti sahasso’’-iccādinā ṇapaccayena sijjhati.",
  "anya-e0201n4:320_0": "Parimāṇarāsi niṭṭhito.",
  "anya-e0201n4:321_0": "Saṅkhyārāsi",
  "anya-e0201n4:322_0": "504.Ekā kākyasahāyeka. 391; rū. 423; nī. 835; caṁ. 4.2.67; pā. 5.3.52.",
  "anya-e0201n4:323_0": "Asahāyatthe ekamhā ka, ākī honti vā.",
  "anya-e0201n4:324_0": "Asahāyo eko, ekako, ekākī, eko vā.",
  "anya-e0201n4:325_0": "Itthiyaṁ ekikā, ekākinī, ekā vā,",
  "anya-e0201n4:325_1": "‘adhātussa ke’ti suttena itthiyaṁ kamhi pare assa ittaṁ.",
  "anya-e0201n4:326_0": "505.Dviti catūhi tīyatthāka. 385; rū. 409; nī. 817; tisatthā?.",
  "anya-e0201n4:327_0": "Tehi tassa pūraṇanti atthe tīyo ca ttho ca honti.",
  "anya-e0201n4:328_0": "506.Dvitīnaṁ dutā tīyeka. 386, 410; nī. 818; tiye?.",
  "anya-e0201n4:329_0": "Tīye pare dvi, tisaddānaṁ du, tādesā honti.",
  "anya-e0201n4:330_0": "Dvinnaṁ pūraṇo dutīyo chaṭṭhasaṁgīti pāṭhesu dutiyotyādinā dissanti, dvinnaṁ pūraṇī dutīyā, dvinnaṁ pūraṇaṁ dutīyaṁ. Evaṁ tatīyo, tatīyā, tatīyaṁ. Catunnaṁ pūraṇo catuttho, catutthī, catutthaṁ.",
  "anya-e0201n4:331_0": "507.Ma pañcādikatihika. 373; rū. 406; nī. 802; caṁ. 4.2.55; pā. 5.2.49.",
  "anya-e0201n4:332_0": "Pañcādīhi ca katimhā ca tassa pūraṇanti atthe mo hoti.",
  "anya-e0201n4:333_0": "Pañcamo, pañcamī, pañcamaṁ. Evaṁ sattama, aṭṭhama, navama, dasama, ekādasamādi. Katinnaṁ pūraṇo katimo, katimī, tithī.",
  "anya-e0201n4:334_0": "508.Tassa pūraṇekādasādito vāka. 374; rū. 412; nī. 805; caṁ. 4.2.51; pā. 5.2.48.",
  "anya-e0201n4:335_0": "Pūrate anenāti pūraṇaṁ,",
  "anya-e0201n4:335_1": "ekādasādito tassa pūraṇanti atthe ṭānubandho apaccayo hoti vā.",
  "anya-e0201n4:336_0": "Ekādasannaṁ pūraṇo ekādaso, ekādasī, ekādasaṁ, ekādasamo vā. Evaṁ dvādaso, dvādasamo, teraso, terasamo, cuddaso, cuddasamo, pañcadaso, pañcadasamo, pannaraso, pannarasamo, soḷaso, soḷasamo, sattaraso, sattarasamo, aṭṭhāraso, aṭṭhārasamo.",
  "anya-e0201n4:337_0": "509.Ṭe satissa tissaka. 389; rū. 413; nī. 824.",
  "anya-e0201n4:338_0": "Ṭe pare satissa ti-kārassa lopo hotīti vīsati, tīsatīnaṁ tissa lopo.",
  "anya-e0201n4:339_0": "Ekūnavīso, ekūnavīsatimo, vīso, vīsatimo, tīso, tīsatimo, cattālīso, cattālīsamo, paññāso, paññāsamo.",
  "anya-e0201n4:339_1": "Saṭṭhyādito purimasuttena mo, saṭṭhimo, sattatimo, asītimo, navutimo.",
  "anya-e0201n4:340_0": "510.Satādīnami caka. 373; rū. 406; nī. 802; caṁ. 4.2.53 …pe… 5.2.57.",
  "anya-e0201n4:341_0": "Satādito tassa pūraṇatthe mo hoti,",
  "anya-e0201n4:341_1": "satādīnaṁ antassa ittañca hoti.",
  "anya-e0201n4:342_0": "Satassa pūraṇo satimo, dvisatimo, tisatimo, sahassimo.",
  "anya-e0201n4:343_0": "511.Chā ṭṭhaṭṭhamāka. 384; rū. 407; nī. 803.",
  "anya-e0201n4:344_0": "Chamhā tassa pūraṇanti atthe ṭṭha, ṭṭhamā honti.",
  "anya-e0201n4:345_0": "Chaṭṭho, chaṭṭhī, chaṭṭhaṁ, chaṭṭhamo, chaṭṭhamī, chaṭṭhamaṁ.",
  "anya-e0201n4:346_0": "512.Saṅkhyāya saccutīsāsadasantāyādhikāsmiṁ satasahasse ṭaka. 328; rū. 352; nī. 701; caṁ. 4.2.50 …pe… 5.2.45, 46; ‘…ḍo’ (bahūsu).",
  "anya-e0201n4:347_0": "Sati, uti, īsa, āsa,",
  "anya-e0201n4:347_1": "dasantāhi saṅkhyāhi te adhikā asmiṁ satasahasseti atthe ṭānubandho apaccayo hoti.",
  "anya-e0201n4:348_0": "Ettha ca ‘satasahasse’ti sate vā sahasse vāti attho.",
  "anya-e0201n4:349_0": "Tattha sahassasaddena sahassaṁ dasasahassaṁ satasahassaṁ dasasatasahassañca gayhati.",
  "anya-e0201n4:350_0": "Dasanta, satyanta, īsanta, āsanta,",
  "anya-e0201n4:350_1": "utyantāti evaṁ anukkamo veditabbo.",
  "anya-e0201n4:351_0": "Tattha dasa,",
  "anya-e0201n4:351_1": "ekādasato paṭṭhāya yāva aṭṭhārasā navasaṅkhyā dasantā nāma.",
  "anya-e0201n4:352_0": "Vīsati,",
  "anya-e0201n4:352_1": "ekavīsatito paṭṭhāya yāva aṭṭhavīsatiyā navasaṅkhyā ca tīsati,",
  "anya-e0201n4:352_2": "ekatīsatito paṭṭhāya yāva aṭṭhatīsatiyā navasaṅkhyā ca satyantā nāma.",
  "anya-e0201n4:353_0": "Cattālīsa,",
  "anya-e0201n4:353_1": "ekacattālīsato paṭṭhāya yāva aṭṭhacattālīsāya navasaṅkhyā īsantā nāma.",
  "anya-e0201n4:354_0": "Paññāsa ,",
  "anya-e0201n4:354_1": "ekapaññāsato paṭṭhāya yāva aṭṭhapaññāsāya navasaṅkhyā āsantā nāma.",
  "anya-e0201n4:355_0": "Navuti,",
  "anya-e0201n4:355_1": "ekanavutito paṭṭhāya yāva aṭṭhanavutiyā nava saṅkhyā utyantā nāma.",
  "anya-e0201n4:356_0": "Sesā ṭṭhunta, tyantāpi idha saṅgayhanti.",
  "anya-e0201n4:356_1": "Ṭṭhuntā nāma saṭṭhi,-ekasaṭṭhyādikā navasaṅkhyā. Tyantā nāma sattati,",
  "anya-e0201n4:356_2": "ekasattatyādikā navasaṅkhyā ca asīti, ekāsītyādikā navasaṅkhyā ca.",
  "anya-e0201n4:357_0": "Dasantāsu tāva – dasa adhikā yasmiṁ sate tayidaṁ dasasataṁ. Evaṁ dasasahassaṁ, dasasatasahassaṁ,",
  "anya-e0201n4:357_1": "ekādasa adhikā yasmiṁ sate tayidaṁ ekādasasataṁ. Evaṁ ekādasasahassaṁ, ekādasasatasahassaṁ. Evaṁ dvādasasatamiccādīni.",
  "anya-e0201n4:358_0": "Satyantāsu – ṭamhi ti-kāralopo,",
  "anya-e0201n4:358_1": "vīsati adhikā yasmiṁ sate tayidaṁ vīsasataṁ. Evaṁ ekavīsasataṁ, dvāvīsasataṁ iccādi,",
  "anya-e0201n4:358_2": "tīsati adhikā yasmiṁ sate tayidaṁ tīsasataṁ. Evaṁ ekatīsasataṁ, dvattīsasataṁ iccādi. Esa nayo sahassepi.",
  "anya-e0201n4:359_0": "Īsantāsu – cattālīsaṁ adhikā yasmiṁ sate tayidaṁ cattālīsasataṁ. Evaṁ ekacattālīsasataṁ, dvecattālīsasataṁ iccādi. Esa nayo sahassepi.",
  "anya-e0201n4:360_0": "Āsantāsu – paññāsaṁ adhikā yasmiṁ sate tayidaṁ paññāsasataṁ. Evaṁ ekapaññāsasataṁ, dvepaññāsasataṁ iccādi. Esa nayo sahassepi.",
  "anya-e0201n4:361_0": "Ṭṭhuntāsu – saṭṭhi adhikā yasmiṁ sate tayidaṁ saṭṭhisataṁ. Evaṁ ekasaṭṭhisataṁ, dvāsaṭṭhisataṁ iccādi. Esa nayo sahassepi.",
  "anya-e0201n4:362_0": "Tyantāsu – sattati adhikā, ekasattati adhikā, asīti adhikā,",
  "anya-e0201n4:362_1": "ekāsīti adhikā iccādinā vattabbā.",
  "anya-e0201n4:363_0": "Utyantāsu – navuti adhikā yasmiṁ sate tayidaṁ navutisataṁ. Evaṁ ekanavutisataṁ, dvenavutisataṁ iccādi. Esa nayo sahassepi.",
  "anya-e0201n4:364_0": "Atha vā dasantā nāma ekato paṭṭhāya dasasaṅkhyā.",
  "anya-e0201n4:365_0": "Satyantā nāma ekādasato paṭṭhāya vīsasaṅkhyā.",
  "anya-e0201n4:366_0": "Īsantā nāma ekatīsato paṭṭhāya dasasaṅkhyā.",
  "anya-e0201n4:367_0": "Āsantā nāma ekacattālīsato paṭṭhāya dasasaṅkhyā.",
  "anya-e0201n4:368_0": "Evaṁ ṭṭhunta, tyanta, utyantāpi veditabbā.",
  "anya-e0201n4:369_0": "Eko adhiko yasmiṁ sate tayidaṁ ekasataṁ, ‘‘athetthekasataṁ khatyā, anuyantā yasassino’’ti jā. 2.22.594 pāḷi.",
  "anya-e0201n4:369_1": "‘‘Dve adhikā yasmiṁ sate tayidaṁ dvisataṁ’’ iccādinā sabbaṁ vattabbaṁ, suvicittamidaṁ vidhānanti.",
  "anya-e0201n4:370_0": "Yathā pana ‘‘eko ca dasa ca ekādasa,",
  "anya-e0201n4:370_1": "ekādhikā vā dasa ekādasā’’ti sijjhati,",
  "anya-e0201n4:370_2": "tathā idhapi ‘‘dasa ca satañca dasasataṁ,",
  "anya-e0201n4:370_3": "dasādhikaṁ vā sataṁ dasasata’’ntiādinā vutte sabbaṁ taṁ vidhānaṁ samāsavasena sijjhati.",
  "anya-e0201n4:371_0": "Tattha pana ‘‘dve satāni dvisataṁ,",
  "anya-e0201n4:371_1": "tīṇi satāni tisata’’miccādīni ca ‘‘dve sahassāni dvisahassaṁ,",
  "anya-e0201n4:371_2": "tīṇi sahassāni tisahassa’’miccādīni ca ‘‘dve satasahassāni dvisatasahassaṁ,",
  "anya-e0201n4:371_3": "tīṇi satasahassāni tisatasahassa’’miccādīni ca digusamāse sijjhanti.",
  "anya-e0201n4:372_0": "513.Vārasaṅkhyāyakkhattuṁka. 646; rū. 419; nī. 1282; caṁ. 4.4.5; pā. 5.4.17.",
  "anya-e0201n4:373_0": "Vārasambandhibhūtā saṅkhyāsaddā kkhattuṁpaccayo hoti.",
  "anya-e0201n4:374_0": "Dve vārā dvikkhattuṁ. Evaṁ tikkhattuṁ, catukkhattuṁ, pañcakkhattuṁ, dasakkhattuṁ, satakkhattuṁ, sahassakkhattuṁ.",
  "anya-e0201n4:375_0": "514.Katimhāka. 646; rū. 419; nī. 1282; caṁ. 4.4.6; pā. 5.4.20.",
  "anya-e0201n4:376_0": "Vārasambandhibhūtā katisaddā kkhattuṁ hoti. Kati vārā katikkhattuṁ.",
  "anya-e0201n4:377_0": "515.Bahumhā dhā ca paccāsattiyāka. 646; rū. 419; nī. 1282; ‘paccāsattiyaṁ’ (bahūsu).",
  "anya-e0201n4:378_0": "Vārasambandhibhūtā bahusaddā paccāsattiyā sati dhā ca hoti kkhattuñca.",
  "anya-e0201n4:379_0": "Bahuvārā bahukkhattuṁ,",
  "anya-e0201n4:379_1": "bahusaddena anekavāraṁ upalakkheti, anekavārā anekakkhattuṁ. Evaṁ bahuvārā bahudhā, anekavārā anekadhā.",
  "anya-e0201n4:379_2": "Paccāsatti nāma vārānaṁ accāsannatā vuccati,",
  "anya-e0201n4:379_3": "divasassa bahukkhattuṁ bhuñjati, bahudhā bhuñjati,",
  "anya-e0201n4:379_4": "vārānaṁ dūrabhāve sati te paccayā na honti, māsassa bahuvāre bhuñjati.",
  "anya-e0201n4:380_0": "516.Sakiṁ vāka. 646; rū. 419; nī. 1282; caṁ. 4.4.8; pā. 5.4.19.",
  "anya-e0201n4:381_0": "Ekavāranti atthe sakinti nipaccate vā.",
  "anya-e0201n4:382_0": "Sakiṁ bhuñjati, ekavāraṁ bhuñjati.",
  "anya-e0201n4:383_0": "Saṅkhyārāsi niṭṭhito.",
  "anya-e0201n4:384_0": "Khuddakarāsi",
  "anya-e0201n4:385_0": "Pakārarāsi",
  "anya-e0201n4:386_0": "517.Dhāsaṅkhyāhika. 397; rū. 420; nī. 836; caṁ. 4.3.20; pā. 5.3.42.",
  "anya-e0201n4:387_0": "Saṅkhyāvācīhi pakāre dhā hoti.",
  "anya-e0201n4:388_0": "Dvīhi pakārehi dvidhā. Evaṁ tidhā, catudhā, pañcadhā, dasadhā, satadhā, sahassadhā, bahudhā, ekadhā, anekadhā.",
  "anya-e0201n4:389_0": "518.Vekā jjhaṁka. 397; rū. 420; nī. 837; caṁ. 4.3.24; pā. 5.3.46.",
  "anya-e0201n4:390_0": "Ekamhā pakāre jjhaṁ hoti vā.",
  "anya-e0201n4:391_0": "Ekena pakārena ekajjhaṁ, ekadhā vā.",
  "anya-e0201n4:392_0": "519.Dvitīhedhāka. 404; rū. 420-370; nī. 859; caṁ. 4.3.24; pā. 5.3.46.",
  "anya-e0201n4:393_0": "Dvitisaddehi pakāre edhā hoti vā.",
  "anya-e0201n4:394_0": "Dvedhā, tedhā, dvidhā, tidhā vā.",
  "anya-e0201n4:395_0": "520.Sabbādīhi pakāre thāka. 398; rū. 421; nī. 844; caṁ. 4.3.26; pā. 5.3.69.",
  "anya-e0201n4:396_0": "Bahubhedo vā sāmaññassa bhedako viseso vā pakāro, sabbādīhi pakāre thā hoti.",
  "anya-e0201n4:397_0": "Sabbena pakārena sabbathā, sabbehi pakārehi sabbathā, yādisena pakārena yathā, yādisehi pakārehi yathā. Evaṁ tathā, aññathā, ubhayathā, itarathā.",
  "anya-e0201n4:398_0": "521.Kathamitthaṁka. 399; rū. 422; nī. 845; pā. 5.3.24, 25.",
  "anya-e0201n4:399_0": "Ete saddā pakāre nipaccanti.",
  "anya-e0201n4:400_0": "Kena pakārena kathaṁ, iminā pakārena itthaṁ. Iminā suttena kiṁ, imasaddehi thaṁ,",
  "anya-e0201n4:400_1": "tthaṁpaccaye katvā kiṁssa kattaṁ, imassa ittañca kariyati.",
  "anya-e0201n4:401_0": "522.Tabbati jātiyoka. 398; rū. 421; nī. 844; caṁ. 4.3.26; pā. 5.3.69.",
  "anya-e0201n4:402_0": "So pakāro assa atthīti tabbā, tasmiṁ tabbati, pakāravante dabbeti attho.",
  "anya-e0201n4:402_1": "Taṁsāmaññavācimhā tabbati jātiyapaccayo hoti.",
  "anya-e0201n4:403_0": "Visesena paṭurūpo paṇḍito paṭujātiyo.",
  "anya-e0201n4:403_1": "Visesena mudurūpaṁ vatthu mudujātiyaṁ.",
  "anya-e0201n4:404_0": "523.So vīcchāppakāresuka. 397; rū. 420; nī. 836; caṁ. 4.4.2 …pe… 5.4.43.",
  "anya-e0201n4:405_0": "Vīcchāyaṁ pakāre ca sopaccayo hoti.",
  "anya-e0201n4:406_0": "Vīcchāyaṁ –",
  "anya-e0201n4:407_0": "Padaṁ padaṁ vāceti padaso vāceti.",
  "anya-e0201n4:407_1": "Khaṇḍaṁ khaṇḍaṁ karoti khaṇḍaso karoti,",
  "anya-e0201n4:407_2": "bilaṁ bilaṁ vibhajjati bilaso vibhajjati iccādi.",
  "anya-e0201n4:407_3": "Ettha ca ‘padaṁ padaṁ’ iccādīsu kriyāvisesane dutiyā.",
  "anya-e0201n4:408_0": "Pakāre –",
  "anya-e0201n4:409_0": "Bahūhi pakārehi puthuso,",
  "anya-e0201n4:409_1": "sabbehi pakārehi sabbaso iccādi.",
  "anya-e0201n4:410_0": "‘‘Yoniso upāyaso, ṭhānaso, hetuso, atthaso, dhammaso, suttaso,",
  "anya-e0201n4:410_1": "anubyañjanaso’’ iccādīsu pana mahāvuttinā tatiyekavacanassa sottaṁ. Tathā dīghaso, oraso iccādi.",
  "anya-e0201n4:411_0": "Iti pakārarāsi.",
  "anya-e0201n4:412_0": "Kularāsi",
  "anya-e0201n4:413_0": "524.Pitito bhātari reyyaṇaka. 352; rū. 376; nī. 765.",
  "anya-e0201n4:414_0": "Pitusaddamhā tassa bhātāti atthe reyyaṇa hoti.",
  "anya-e0201n4:415_0": "Pitu bhātā petteyyo a. ni. 6.44.",
  "anya-e0201n4:415_1": "‘Rānubandhentasarādissā’ti ussa lopo, tassa dvittaṁ.",
  "anya-e0201n4:416_0": "525.Mātito ca bhaginiyaṁ choka. 352; rū. 376; nī. 765.",
  "anya-e0201n4:417_0": "Mātito pitito ca bhaginiyaṁ cho hoti.",
  "anya-e0201n4:418_0": "Mātu bhaginī mātucchā udā. 22, pitu bhaginī pitucchā saṁ. ni. 2.243.",
  "anya-e0201n4:419_0": "526.Mātāpitūsvāmahoka. 352; rū. 376; nī. 765; caṁ. 3.1.60; pā. 4.2.36.",
  "anya-e0201n4:420_0": "Mātāpitūhi tesaṁ mātāpitūsu āmaho hoti.",
  "anya-e0201n4:421_0": "Mātu mātā mātāmahī, mātu pitā mātāmaho ma. ni. 2.411, pitu mātā pitāmahī, pitu pitā pitāmaho.",
  "anya-e0201n4:422_0": "Iti kularāsi.",
  "anya-e0201n4:423_0": "Hita, sādhu, araharāsi",
  "anya-e0201n4:424_0": "527.Hitereyyaṇaka. 352; rū. 376; nī. 765.",
  "anya-e0201n4:425_0": "Mātāpitūhi tesaṁ hite reyyaṇa hoti.",
  "anya-e0201n4:426_0": "Mātu hito metteyyo, pitu hito petteyyo. Mātāpitūsu suppaṭipanno.",
  "anya-e0201n4:427_0": "528.Iyo hiteka. 356; rū. 381; nī. 773.",
  "anya-e0201n4:428_0": "Tassa hitanti atthe iyo hoti.",
  "anya-e0201n4:429_0": "Upādānānaṁ hitaṁ upādāniyaṁ. Evaṁ oghaniyaṁ, yoganiyaṁ, ganthaniyaṁ, nīvaraṇiyaṁ,",
  "anya-e0201n4:429_1": "suttavibhattiyā aññatthesupi iyo, samānodare sayito sodariyo.",
  "anya-e0201n4:430_0": "529.Cakkhvādito ssoka. 353; rū. 378; nī. 767.",
  "anya-e0201n4:431_0": "Tassa hitanti atthe cakkhvādīhi sso hoti.",
  "anya-e0201n4:432_0": "Cakkhussa hitaṁ cakkhussaṁ a. ni. 5.208, subharūpaṁ cakkhubhesajjañca. Āyuno hitaṁ āyussaṁ a. ni. 5.231, āyuvaḍḍhanavidhi.",
  "anya-e0201n4:433_0": "530.Ṇyo tattha sādhuka. 353; rū. 378; nī. 767; caṁ. 3.4.100, 103; pā. 4.4.98, 103, 105.",
  "anya-e0201n4:434_0": "Tasmiṁ sādhūti atthe ṇyo hoti.",
  "anya-e0201n4:435_0": "Sabhāyaṁ sādhu sabbho,",
  "anya-e0201n4:435_1": "‘sādhū’ti kusalo yogyo hito vā. Mittānaṁ hitaṁ mettaṁ. Suttavibhāgā aññatrapi ṇyo, rathaṁ vahatīti racchā, rathavīthi.",
  "anya-e0201n4:436_0": "531.Kammāniyaññāka. 353; rū. 378; nī. 767.",
  "anya-e0201n4:437_0": "Tasmiṁ sādhūti atthe kammamhā niya, ññā honti.",
  "anya-e0201n4:438_0": "Kamme sādhu kammaniyaṁ, kammaññaṁ.",
  "anya-e0201n4:439_0": "532.Kathāditikoka. 353; rū. 378; nī. 767; caṁ. 3.4.104; pā. 4.4.102.",
  "anya-e0201n4:440_0": "Tattha sādhūti atthe kathādīhi iko hoti.",
  "anya-e0201n4:441_0": "Kathāyaṁ sādhu kathiko,",
  "anya-e0201n4:441_1": "dhammakathāyaṁ sādhu dhammakathiko, saṅgāme sādhu saṅgāmiko, gāmavāse sādhu gāmavāsiko, upavāse sādhu upavāsiko.",
  "anya-e0201n4:442_0": "533.Pathādīhi ṇeyyoka. 352; rū. 376; nī. 765; caṁ. 3.4.105; pā. 4.4.104.",
  "anya-e0201n4:443_0": "Tattha sādhūti atthe pathādīhi ṇeyyo hoti.",
  "anya-e0201n4:444_0": "Pathe sādhu pātheyyaṁ, saṁ vuccati dhanaṁ, tassa pati sapati, sapatimhi sādhu sāpateyyaṁ.",
  "anya-e0201n4:445_0": "534.Dakkhiṇāyāraheka. 352; rū. 376; nī. 765; caṁ. 4.1.80; pā. 5.1.69.",
  "anya-e0201n4:446_0": "Dakkhiṇāsaddamhā arahatthe ṇeyyo hoti.",
  "anya-e0201n4:447_0": "Dakkhiṇaṁ arahatīti dakkhiṇeyyo.",
  "anya-e0201n4:448_0": "535.Āyo tumantāka. 352; rū. 376; nī. 765; ‘rāyo tumantā’ (bahūsu).",
  "anya-e0201n4:449_0": "Tumantamhā arahatthe āyo hoti.",
  "anya-e0201n4:450_0": "Ghātetuṁ arahatīti ghātetāyo, jāpetuṁ arahatīti jāpetāyo, ‘jāpetu’nti hāpetuṁ,",
  "anya-e0201n4:450_1": "pabbājetuṁ arahatīti pabbājetāyo,",
  "anya-e0201n4:450_2": "mahāvuttinā āyamhi sabinduno ussa lopo.",
  "anya-e0201n4:451_0": "Iti hita, sādhu, araharāsi.",
  "anya-e0201n4:452_0": "Vikatirāsi",
  "anya-e0201n4:453_0": "536.Tassa vikārāvayavesu ṇa ṇika ṇeyyamayāka. 352, 351, 372; rū. 376, 374, 385; nī. 765, 764, 798; caṁ. 3.3.103; pā. 4.3.134.",
  "anya-e0201n4:454_0": "Tassa vikāro,",
  "anya-e0201n4:454_1": "tassa avayavoti atthesu ṇādayo honti,",
  "anya-e0201n4:454_2": "pakatiyā uttari avatthantarāpatti vikāro.",
  "anya-e0201n4:455_0": "Udumbarassa vikati odumbaraṁ, bhasmā,",
  "anya-e0201n4:455_1": "udumbarassa avayavo odumbaraṁ, paṇṇādi. Kapotāvayavo kāpotaṁ, maṁsalohitapattādi.",
  "anya-e0201n4:456_0": "Ṇikamhi-kappāsassa vikati kappāsikaṁ, suttaṁ vatthañca.",
  "anya-e0201n4:457_0": "Ṇeyyamhi-eṇissa avayavo eṇeyyaṁ, maṁsaṁ. Kosakimīnaṁ vikati koseyyaṁ, suttaṁ vatthañca.",
  "anya-e0201n4:458_0": "Mayamhi-tiṇānaṁ vikati tiṇamayaṁ. Evaṁ dārumayaṁ, naḷamayaṁ, mattikāmayaṁ, gunnaṁ vikati gomayaṁ, karīsaṁ.",
  "anya-e0201n4:459_0": "537.Jatuto mayaṇa vāka. 372; rū. 385; nī. 798; caṁ. 3.3.108; pā. 4.3.138; jatuto saṇa vā (bahūsu).",
  "anya-e0201n4:460_0": "Tassa vikārāvayavesu jatuto mayaṇa hoti vā.",
  "anya-e0201n4:461_0": "Jatuno vikāro jatumayaṁ.",
  "anya-e0201n4:462_0": "Iti vikatirāsi.",
  "anya-e0201n4:463_0": "Visesarāsi",
  "anya-e0201n4:464_0": "538.Taratamissikiyiṭṭhātisayeka. 363; rū. 390; nī. 786; caṁ. 4.3.45; pā. 5.3.55, 57.",
  "anya-e0201n4:465_0": "Atisayatthe ete paccayā bhavanti.",
  "anya-e0201n4:466_0": "Pāpānaṁ atisayena pāpoti pāpataro, pāpatamo, pāpissiko, pāpiyo, pāpiṭṭho, itthiyaṁ pāpatarā,",
  "anya-e0201n4:466_1": "atisayatopi atisayapaccayo hoti,",
  "anya-e0201n4:466_2": "atisayena pāpiṭṭho pāpiṭṭhataro.",
  "anya-e0201n4:467_0": "539.Vacchādīhi tanutte taroka. 363; rū. 390; nī. 786; caṁ. 4.3.74; pā. 5.3.91.",
  "anya-e0201n4:468_0": "Vacchādīhi sabbatanubhāve taro hoti.",
  "anya-e0201n4:469_0": "Atitaruṇo vaccho vacchataro, itthiyaṁ vacchatarī.",
  "anya-e0201n4:469_1": "Yobbanassa tanutte yobbanapattānaṁ susuttassa tanutte atitaruṇo usabho ukkhataro,",
  "anya-e0201n4:469_2": "assabhāvassa tanutte taruṇaasso assataro, itthiyaṁ assatarī.",
  "anya-e0201n4:469_3": "Sāmatthiyassa tanutte taruṇausabho usabhataro.",
  "anya-e0201n4:470_0": "540.Kiṁmhā niddhāraṇe taratamāka. 363; rū. 390; nī. 786; caṁ. 4.3.77; pā. 5.3.92, 93; ‘…ratara ratamā’ (bahūsu).",
  "anya-e0201n4:471_0": "Kiṁsaddā niddhāraṇe gamyamāne tara, tamā honti.",
  "anya-e0201n4:472_0": "Kataro bhavataṁ devadatto, kataro bhavataṁ yaññadatto, katamo bhavataṁ devadatto, katamo bhavataṁ yaññadatto, ‘kissa ko’ti suttena tara, tamesu kissa kattaṁ.",
  "anya-e0201n4:473_0": "Iti visesarāsi.",
  "anya-e0201n4:474_0": "Samūharāsi",
  "anya-e0201n4:475_0": "541.Samūhekaṇaṇaṇikāka. 354; rū. 379; nī. 771; caṁ. 3.1.43-47; pā. 4.2.37-42.",
  "anya-e0201n4:476_0": "Tassa samūhoti atthe kaṇa, ṇa, ṇikā honti.",
  "anya-e0201n4:477_0": "Gottapaccayantehi tāva – rājaññānaṁ samūho rājaññakaṁ, mānussakaṁ.",
  "anya-e0201n4:478_0": "Ukkhādīhi-ukkhānaṁ usabhānaṁ samūho okkhakaṁ, oṭṭhānaṁ samūho oṭṭhakaṁ, urabbhānaṁ samūho orabbhakaṁ. Evaṁ rājakaṁ, rājaputtakaṁ, hatthikaṁ, dhenukaṁ,",
  "anya-e0201n4:478_1": "sasaṁ adenti bhakkhantīti sasādakā, tesaṁ samūho sasādakakaṁ. Ikkhaṇikaṁ.",
  "anya-e0201n4:479_0": "Ṇamhi-amittānaṁ samūho amittaṁ.",
  "anya-e0201n4:480_0": "Ṇikamhi-apūpānaṁ samūho āpūpikaṁ,",
  "anya-e0201n4:480_1": "sakuṇānaṁ samūho sākuṇiko saṁkulānaṁ samūho saṁkulikaṁ?.",
  "anya-e0201n4:481_0": "542.Janādīhi tāka. 355; rū. 380; nī. 771; caṁ. 3.1.69; pā. 4.2.43.",
  "anya-e0201n4:482_0": "Tassa samūhoti atthe tā hoti.",
  "anya-e0201n4:483_0": "Janatā, rājatā, bandhutā, gāmatā, sahāyatā,",
  "anya-e0201n4:483_1": "nagaravāsīnaṁ samūho nāgaratā iccādi.",
  "anya-e0201n4:484_0": "543.Ayūbhadvitīhaṁseka. 354; rū. 379; nī. 771; caṁ. 4.2.47, 48; pā. 5.2.43, 44.",
  "anya-e0201n4:485_0": "Ubha, dvi, tīhi tassa aṁsatthe ayo hoti.",
  "anya-e0201n4:486_0": "Ubho aṁsā bhāgā assāti ubhayaṁ, dve aṁsā assāti dvayaṁ, tayo aṁsā assāti tayaṁ, vatthuttayaṁ, ratanattayaṁ,",
  "anya-e0201n4:486_1": "dve vā tayo vā aṁsā assāti dvattayaṁ.",
  "anya-e0201n4:487_0": "Iti samūharāsi.",
  "anya-e0201n4:488_0": "Datta, nibbattarāsi",
  "anya-e0201n4:489_0": "544.Tenadatte liyāka. 358, 356; rū. 383, 381; nī. 778, 773.",
  "anya-e0201n4:490_0": "Tena dattoti atthe la, iyā honti.",
  "anya-e0201n4:490_1": "Mahāvuttinā dinnasaddassa dattattaṁ.",
  "anya-e0201n4:491_0": "Devena dattoti devalo jā. 1.8.65. ‘Devilo’tipi devīlo? pāḷi. Deviyo, devadatto vā.",
  "anya-e0201n4:492_0": "Evaṁ brahmalo, brahmiyo, brahmadatto,",
  "anya-e0201n4:492_1": "sivena bissanudevarājena datto sīvalo, sīviyo, itthiyaṁ sīvali, sīviyi, sissa dīgho.",
  "anya-e0201n4:493_0": "545.Tena nibbatteka. 353; rū. 378; nī. 767; ‘tena nibbatte imo’?.",
  "anya-e0201n4:494_0": "Tena nibbatte imo hoti.",
  "anya-e0201n4:495_0": "Pākena nibbattaṁ pākimaṁ, pheṇena nibbattaṁ pheṇimaṁ, veṭhanena nibbattaṁ veṭhimaṁ. Evaṁ vedhimaṁ,",
  "anya-e0201n4:495_1": "gopphanena nibbattaṁ gopphimaṁ pārā. aṭṭha. 2.431, pupphadāmaṁ, karaṇena nibbattaṁ kittimaṁ, kuttimaṁ vā,",
  "anya-e0201n4:495_2": "mahāvuttinā karaṇassa kittaṁ kuttañca. Suttavibhattena saṁhārimaṁ, āhārimaṁ iccādīni sijjhanti.",
  "anya-e0201n4:496_0": "Iti datta, nibbattarāsi.",
  "anya-e0201n4:497_0": "La, ita, karāsi",
  "anya-e0201n4:498_0": "546.Tannissite loka. 358; rū. 383; nī. 778; ‘llo’ (bahūsu).",
  "anya-e0201n4:499_0": "Tannissitatthe lo hoti.",
  "anya-e0201n4:500_0": "Vedaṁ ñāṇaṁ nissitaṁ vedallaṁ, lassa dvittaṁ, duṭṭhu nissitaṁ duṭṭhullaṁ. ‘‘Madanīyaṁ, bandhanīyaṁ, mucchanīyaṁ, rajanīyaṁ, gamanīyaṁ,",
  "anya-e0201n4:500_1": "dassanīyaṁ’’ iccādīni karaṇe vā adhikaraṇe vā anīyapaccayena sijjhanti.",
  "anya-e0201n4:501_0": "‘Dhūmāyitatta’ntiādīsu dhūmo viya attānaṁ ācaratīti dhūmāyitaṁ, gaganaṁ,",
  "anya-e0201n4:501_1": "dhūmāyitaṁ eva dhūmāyitattaṁ, sakatthe tta. Evaṁ timirāyitattaṁ, nāmadhātuto saṁ. ni. 3.87 āyapaccayena siddhaṁ.",
  "anya-e0201n4:502_0": "547.Sañjātā tārakādvitvitoka. 555; rū. 612; nī. 1142; caṁ. 4.2.37 …pe… 5.2.36; ‘sañjātaṁ…’ (bahūsu).",
  "anya-e0201n4:503_0": "Tārakādīhi te assa sañjātāti atthe ito hoti.",
  "anya-e0201n4:504_0": "Tārakā sañjātā assāti tārakitaṁ, gaganaṁ.",
  "anya-e0201n4:504_1": "Pupphāni sañjātāni assāti pupphito. Evaṁ phalito, rukkho.",
  "anya-e0201n4:504_2": "Pallavāni sañjātāni assāti pallavitā, latā.",
  "anya-e0201n4:504_3": "Dukkhaṁ sañjātaṁ assāti dukkhito,",
  "anya-e0201n4:504_4": "sukhaṁ sañjātaṁ assāti sukhito.",
  "anya-e0201n4:505_0": "Paṇḍā vuccati paññā,",
  "anya-e0201n4:505_1": "paṇḍā sañjātā assāti paṇḍito, daṇḍo sañjāto assāti daṇḍito.",
  "anya-e0201n4:505_2": "Mahāvuttinā tassa natte malaṁ sañjātaṁ assāti malinaṁ.",
  "anya-e0201n4:505_3": "Tathā pipāsā sañjātā assāti pipāsito,",
  "anya-e0201n4:505_4": "jighacchā sañjātā assāti jighacchito,",
  "anya-e0201n4:505_5": "bubhukkhā sañjātā assāti bubhukkhito,",
  "anya-e0201n4:505_6": "mucchā sañjātā assāti mucchito,",
  "anya-e0201n4:505_7": "visaññā sañjātā assāti visaññito, nindā sañjātā assāti nindito.",
  "anya-e0201n4:506_0": "Evaṁ gabba-thambhe gabbito. Dabba-pāṭave dabbito.",
  "anya-e0201n4:506_1": "Antaraṁ sañjātaṁ assāti antarito,",
  "anya-e0201n4:506_2": "vaccaṁ sañjātaṁ assāti vaccito.",
  "anya-e0201n4:507_0": "548.Nindāññātappapaṭibhāgarassadayāsaññāsu koka. 391; rū. 423; nī. 835; caṁ. 4.3.62, 63, 64; pā. 5.3.73-79, 96, 97.",
  "anya-e0201n4:508_0": "Nindādīsu jotaniyesu nāmasmā ko hoti.",
  "anya-e0201n4:509_0": "Nindāyaṁ – kucchito samaṇo samaṇako. Evaṁ muṇḍako, assako, uddhumātakaṁ, vinīlakaṁ, vipubbakaṁ, aṭṭhikaṁ iccādi.",
  "anya-e0201n4:510_0": "Aññāte – aññāto asso assako,",
  "anya-e0201n4:510_1": "kassa ayaṁ assoti vā assako iccādi.",
  "anya-e0201n4:511_0": "Appatthe – appakaṁ telaṁ telakaṁ. Evaṁ ghatakaṁ, khuddakaṁ dhanu dhanukaṁ, rathakaṁ, gāmakaṁ iccādi.",
  "anya-e0201n4:512_0": "Paṭibhāgatthe – hatthirūpakaṁ hatthikaṁ. Evaṁ assakaṁ, balībaddako iccādi.",
  "anya-e0201n4:513_0": "Rasse-rasso manusso manussako. Evaṁ rukkhako, pilakkhako iccādi.",
  "anya-e0201n4:514_0": "Dayāyaṁ-anukampito putto puttako. Evaṁ vacchako, itthikā, ambakā, kumārikā iccādi.",
  "anya-e0201n4:515_0": "Saññāyaṁ-nāmamattena moro viya morako iccādi.",
  "anya-e0201n4:516_0": "Iti la, ita, ka rāsi.",
  "anya-e0201n4:517_0": "Abhūtatabbhāvarāsi",
  "anya-e0201n4:518_0": "549.Abhūtatabbhāve karāsabhūyoge vikārācīka. 391; rū. 423; nī. 835; caṁ. 4.4.35; pā. 5.4.50.",
  "anya-e0201n4:519_0": "Pubbe tassa abhūtassa vatthuno kadāci tathā bhavanaṁ abhūtatabbhāvo,",
  "anya-e0201n4:519_1": "tasmiṁ abhūtatabbhāve jotaniye sati karā’sa,",
  "anya-e0201n4:519_2": "bhūdhātūnaṁ yoge vikāravācimhā nāmasmā cānubandho īpaccayo hoti.",
  "anya-e0201n4:520_0": "Adhavalaṁ dhavalaṁ karoti dhavalīkaroti,",
  "anya-e0201n4:520_1": "adhavalo dhavalo siyā dhavalīsiyā,",
  "anya-e0201n4:520_2": "adhavalo dhavalo bhavati dhavalībhavati. Evaṁ dhavalīkāro, dhavalībhūto.",
  "anya-e0201n4:521_0": "Abhūtatabbhāveti kiṁ? Ghaṭaṁ karoti, ghaṭo atthi, ghaṭo bhavati.",
  "anya-e0201n4:522_0": "Karāsabhūyogeti kiṁ? Adhavalo dhavalo jāyate.",
  "anya-e0201n4:523_0": "Vikārāti kiṁ? Pakatiyā mā hotu, suvaṇṇaṁ kuṇḍalaṁ karoti,",
  "anya-e0201n4:523_1": "suvaṇṇassa kuṇḍalakaraṇaṁ nāma loke pakatirūpanti vuttaṁ hoti. Evaṁ suvaṇṇaṁ kuṇḍalaṁ siyā, suvaṇṇaṁ kuṇḍalaṁ bhavatīti.",
  "anya-e0201n4:524_0": "Iti abhūtatabbhāvarāsi.",
  "anya-e0201n4:525_0": "Sakattharāsi",
  "anya-e0201n4:526_0": "550.Sakattheka. 178, 360, 372; rū. 224, 387, 385, 378; nī. 364, 780, 798, 767.",
  "anya-e0201n4:527_0": "Sakatthepi paccayā dissanti. ‘Sakattho’ti sakapadattho,",
  "anya-e0201n4:527_1": "pakatiliṅgapadatthoti vuttaṁ hoti.",
  "anya-e0201n4:528_0": "Hīno eva hīnako, poto eva potako, devo eva devatā, yathābhūtameva yathābhuccaṁ, karuṇā eva kāruññaṁ, pattakālameva pattakallaṁ, ākāsānantameva ākāsānañcaṁ, pāguññameva pāguññatā, kammaññameva kammaññatā, dānaṁ eva dānamayaṁ, sīlaṁ eva sīlamayaṁ. Evaṁ bhāvanāmayaṁ iccādi.",
  "anya-e0201n4:529_0": "Yathā ca amaccaputtā eva ‘amaccaputtiyā’ti vuccanti,",
  "anya-e0201n4:529_1": "evaṁ ‘‘sakyaputto eva sakyaputtiyo,",
  "anya-e0201n4:529_2": "asamaṇo hoti asakyaputtiyo pārā. 55, evaṁ nāṭaputtiyo, dāsaputtiyo’’tipi yujjati.",
  "anya-e0201n4:530_0": "‘Bhayadassivā, atthadassimā’ti vantu,",
  "anya-e0201n4:530_1": "mantupaccayāsakatthepi yujjanti. ‘Brahmavaṇṇī,",
  "anya-e0201n4:530_2": "devavaṇṇī’ti ettha brahmuno vaṇṇo brahmavaṇṇo,",
  "anya-e0201n4:530_3": "brahmavaṇṇo viya vaṇṇo assa atthīti atthe sati īpaccayo paccayattho eva hoti, na sakattho.",
  "anya-e0201n4:530_4": "Brahmavaṇṇo viya vaṇṇo yassa soyaṁ brahmavaṇṇīti atthe sati sakatthoyeva.",
  "anya-e0201n4:530_5": "Api ca ekasmiṁ aññapadatthe dve samāsa,",
  "anya-e0201n4:530_6": "taddhitā vattantītipi yujjati,",
  "anya-e0201n4:530_7": "tathā ‘paguṇassa bhāvo pāguññatā’tiādīsu dve taddhitapaccayā bhāvattheti.",
  "anya-e0201n4:531_0": "Iti sakattharāsi.",
  "anya-e0201n4:532_0": "Niddiṭṭhapaccayarāsi",
  "anya-e0201n4:533_0": "551.Aññasmiṁka. 352; rū. 376; nī. 765.",
  "anya-e0201n4:534_0": "Pubbe niddiṭṭhā ṇādayo paccayā niddiṭṭhatthato aññesupi atthesu dissanti.",
  "anya-e0201n4:535_0": "Magadhesu jāto māgadho,",
  "anya-e0201n4:535_1": "magadhesu saṁvaḍḍhito māgadho, magadhesu nivuttho māgadho,",
  "anya-e0201n4:535_2": "magadhānaṁ magadhesu vā issaro māgadho iccādi, ṇo.",
  "anya-e0201n4:536_0": "Kāsiṁ agghatīti kāsiyo cūḷava. 376,",
  "anya-e0201n4:536_1": "‘kāsī’ti sataṁ vā sahassaṁ vā vuccati, iyo.",
  "anya-e0201n4:537_0": "Evamaññepi paccayā yathānurūpaṁ veditabbā.",
  "anya-e0201n4:538_0": "552.Dissantaññepi paccayāka. 351, 352; rū. 374, 376; nī. 764, 765.",
  "anya-e0201n4:539_0": "Pubbe niddiṭṭhapaccayehi aññepi paccayā niddiṭṭhesu aniddiṭṭhesu ca atthesu dissanti.",
  "anya-e0201n4:540_0": "Visadisā vividhā (moga.) mātaro vimātaro,",
  "anya-e0201n4:540_1": "tāsaṁ puttā vemātikā netti 95, ikaṇa.",
  "anya-e0201n4:541_0": "Pathe gacchantīti pathāvino ma. ni. 2.347,",
  "anya-e0201n4:541_1": "aghaṁ dukkhaṁ pāpaṁ vā gacchatīti aghāvī, āvī.",
  "anya-e0201n4:542_0": "Issā assa atthīti issukī jā. 1.6.43, ukī.",
  "anya-e0201n4:543_0": "Dhuraṁ vahantīti dhorayhā a. ni. 3.58, yhaṇa.",
  "anya-e0201n4:544_0": "Lobhassa hitā lobhaneyyā. Evaṁ dosaneyyā, mohaneyyā, aneyyo.",
  "anya-e0201n4:545_0": "Dassanaṁ arahatīti dassaneyyo. Evaṁ vandaneyyo, pūjaneyyo, namassaneyyo, eyyo.",
  "anya-e0201n4:546_0": "Oghānaṁ hitā oghaniyā, yoganiyā, ganthaniyā, kammaniyaṁ, attaniyaṁ, dassaniyaṁ, pūjaniyo, namassaniyo iccādi, aniyo.",
  "anya-e0201n4:547_0": "Yaṁ parimāṇaṁ assāti yāvaṁ, yāvantassa bhāvo yāvatvaṁ. Evaṁ tāvatvaṁ, tva.",
  "anya-e0201n4:548_0": "Paramānaṁ uttamapurisānaṁ bhāvo kammaṁ vā pāramī,",
  "anya-e0201n4:548_1": "samaggānaṁ bhāvo kammaṁ vā sāmaggī, ṇī.",
  "anya-e0201n4:549_0": "‘‘Nāgavatā, sīhavatā,",
  "anya-e0201n4:549_1": "ājaññavatā’’ iccādīsu bhāve vantupaccayaṁ icchanti.",
  "anya-e0201n4:550_0": "Mātu bhātā mātulo, ulo.",
  "anya-e0201n4:551_0": "Iti niddiṭṭhapaccayarāsi.",
  "anya-e0201n4:552_0": "Vuddhirāsi",
  "anya-e0201n4:553_0": "‘Padānamādissāyuvaṇṇassāeo ṇānubandhe’ti padādibhūtānaṁ akāra, ivaṇṇu’vaṇṇānaṁ ā, e, ovuddhi.",
  "anya-e0201n4:554_0": "Ādicco, vāsiṭṭho, venateyyo, meniko, pettikaṁ, odumbaraṁ, oḷumpiko, odagyaṁ, dobhaggaṁ, sobhaggaṁ iccādi.",
  "anya-e0201n4:555_0": "Ṇānubandheti kiṁ? Nāmako, padako, purātano.",
  "anya-e0201n4:556_0": "‘Majjhe’ti suttena padamajjhepi vuddhi, vāseṭṭho, aḍḍhateyyo iccādi.",
  "anya-e0201n4:557_0": "553.Saṁyogepi kvacika. 405; rū. 365; nī. 864; ‘pi’ (bahūsu natthi).",
  "anya-e0201n4:558_0": "Ṇānubandhe paccaye pare saṁyogepi kvaci vuddhi hoti.",
  "anya-e0201n4:559_0": "Petteyyo, pettikaṁ, decco, pamukhe sādhu pāmokkhaṁ, pamuditassa bhāvo pāmojjaṁ, vattabbanti vākyaṁ, bhajitabbanti bhāgyaṁ, bhoggaṁ, yoggaṁ iccādi.",
  "anya-e0201n4:560_0": "Iti vuddhirāsi.",
  "anya-e0201n4:561_0": "Loparāsi",
  "anya-e0201n4:562_0": "‘Lopovaṇṇivaṇṇāna’nti suttena ṇyamhi pare avaṇṇi’vaṇṇānaṁ lopo.",
  "anya-e0201n4:563_0": "Tattha avaṇṇe-paṇḍiccaṁ, tacchaṁ, dāyajjaṁ, dvidhā bhāvo dvejjhaṁ, karuṇāyeva kāruññaṁ iccādi.",
  "anya-e0201n4:564_0": "Ivaṇṇe-adhipatissa bhāvo ādhipaccaṁ. Evaṁ ādicco, koṇḍañño iccādi.",
  "anya-e0201n4:565_0": "‘Uvaṇṇassāvaṅa sare’ti sare pare uvaṇṇassa avaṅa hoti.",
  "anya-e0201n4:566_0": "Ṇamhi-lahuno bhāvo lāghavaṁ, rāghavaṁ, jamburukkhe bhavaṁ jambavaṁ.",
  "anya-e0201n4:566_1": "Tathā kapilavatthumhi bhavaṁ kāpilavatthavaṁ, vanaṁ. Bhātuno apaccaṁ bhātabyo, gabyaṁ, dabyaṁ.",
  "anya-e0201n4:567_0": "‘Ṭe satissā…’ti ṭamhi paccaye vīsati, tīsatīnaṁ tilopo.",
  "anya-e0201n4:568_0": "Vīsatiyā pūraṇo vīso, ekūnavīso. Evaṁ tīso, ekūnatīso.",
  "anya-e0201n4:569_0": "‘Rānubandhentasarādissā’ti rānubandhe paccaye padantasarādīnaṁ lopo.",
  "anya-e0201n4:570_0": "Metteyyo, petteyyo, kivaṁ, kittakaṁ, īdī, īdikkho, īdiso, āhacca, upahacca, sakkacca, adhikicca, kiriyā, vedagū, pāragū iccādi.",
  "anya-e0201n4:571_0": "554.Paccayānaṁ lopoka. 391; rū. 423; nī. 830;",
  "anya-e0201n4:571_1": "moggallāne ‘lopo’ tveva dissati.",
  "anya-e0201n4:572_0": "Paccayānaṁ kvaci lopo hoti.",
  "anya-e0201n4:573_0": "Buddhe ratanaṁ paṇītaṁ,",
  "anya-e0201n4:573_1": "cakkhu suññaṁ attena vā attaniyena vā saṁ. ni. 4.85.",
  "anya-e0201n4:573_2": "Ettha ca ratanassa bhāvo ratanaṁ, attano bhāvo attā,",
  "anya-e0201n4:573_3": "attano sakassa bhāvo attaniyanti evaṁ bhāvapaccayalopo.",
  "anya-e0201n4:574_0": "‘‘Buddhānussati dhammānussati’’ādīsu ‘‘buddhassa bhāvo buddho,",
  "anya-e0201n4:574_1": "buddhassa ayaṁ guṇo buddho’’tiādinā nayena paccayalopo veditabbo.",
  "anya-e0201n4:575_0": "555.Lopo vīmantuvantūnaṁka. 268; rū. 397; nī. 518.",
  "anya-e0201n4:576_0": "Iyi’ṭṭhesu paresu vī, mantu, vantūnaṁ lopo hoti.",
  "anya-e0201n4:577_0": "Medhāvīnaṁ atisayena medhāvīti medhiyo, medhiṭṭho,",
  "anya-e0201n4:577_1": "satimantānaṁ atisayena satimāti satiyo, satiṭṭho,",
  "anya-e0201n4:577_2": "guṇavantānaṁ atisayena guṇavāti guṇiyo, guṇiṭṭho.",
  "anya-e0201n4:578_0": "Iti loparāsi.",
  "anya-e0201n4:579_0": "Khuddakarāsi niṭṭhito.",
  "anya-e0201n4:580_0": "Nānāttarāsi",
  "anya-e0201n4:581_0": "556.Jo vuddhassiyiṭṭhesuka. 262; rū. 391; nī. 513; caṁ. 4.3.50; pā. 5.3.61, 62.",
  "anya-e0201n4:582_0": "Iyi’ṭṭhapaccayesu paresu vuddhasaddassa jo hoti.",
  "anya-e0201n4:583_0": "Vuddhānaṁ atisayena vuddhoti jeyyo, jeṭṭho.",
  "anya-e0201n4:584_0": "557.Bāḷhantikapasatthānaṁ sādhanedasajāka. 263, 264, 265; rū. 392, 393, 394; nī. 512, 514, 515; caṁ. 4.3.49, 51; pā. 5.3.60, 63; ‘… dasā’ (bahūsu).",
  "anya-e0201n4:585_0": "Iya, iṭṭhapaccayesu paresu bāḷha, antika, pasatthasaddānaṁ sādha, neda, sa, jādesā honti.",
  "anya-e0201n4:586_0": "Bāḷhānaṁ atisayena bāḷhoti sādhiyo, sādhiṭṭho,",
  "anya-e0201n4:586_1": "antikānaṁ atisayena antikoti nediyo, nediṭṭho,",
  "anya-e0201n4:586_2": "pasatthānaṁ atisayena pasatthoti seyyo, seṭṭho, jeyyo, jeṭṭho.",
  "anya-e0201n4:587_0": "558.Kaṇakana appayuvānaṁka. 266, 267; rū. 395, 396; nī. 516, 517; caṁ. 4.3.53; pā. 5.3.64.",
  "anya-e0201n4:588_0": "Iya , iṭṭhapaccayesu paresu appa, yuvasaddānaṁ kaṇa, kanaādesā honti.",
  "anya-e0201n4:589_0": "Appānaṁ navānaṁ atisayena appo navoti kaṇiyo, kaṇiṭṭho,",
  "anya-e0201n4:589_1": "yuvānaṁ taruṇānaṁ atisayena yuvā taruṇoti kaniyo, kaniṭṭho, kaniye vaye bhavā kaññā.",
  "anya-e0201n4:590_0": "559.Kosajjājjava pārisajja suhajja maddavārisyāsa bhājaññatheyyabāhusaccāka. 360, 361; rū. 387, 388; nī. 780, 781; ‘…rissā…’’ (bahūsu).",
  "anya-e0201n4:591_0": "Bhāva,",
  "anya-e0201n4:591_1": "kammesu ṇānubandhe paccaye pare ete saddā nipaccante. Tattha ajjava,",
  "anya-e0201n4:591_2": "maddavā’sabhasaddā ṇamhi sijjhanti, sesā ṇyamhi.",
  "anya-e0201n4:592_0": "Tattha ujuno bhāvo ajjavaṁ,",
  "anya-e0201n4:592_1": "iminā suttena ṇamhi ussa attaṁ,",
  "anya-e0201n4:592_2": "‘uvaṇṇassāvaṅa…’ iti ussa avattaṁ. Evaṁ muduno bhāvo maddavaṁ, usabhassa bhāvo āsabhaṁ, ussa āttaṁ. Kusitassa kusītassa? bhāvo kosajjaṁ, iminā ilopo, tyassa jjattaṁ,",
  "anya-e0201n4:592_3": "parisāsu uppanno pārisajjo dī. ni. 2.215, dāgamo, suhadayova suhado, yalopo, suhadassa bhāvo sohajjaṁ jā. 1.5.23, isino idaṁ ārisyaṁ, issa ārittaṁ,",
  "anya-e0201n4:592_4": "ājāniyassa ājānīyassātipi dissati bhāvo ājaññaṁ, yalopo,",
  "anya-e0201n4:592_5": "puna ‘lopovaṇṇivaṇṇāna’nti ilopo, tato paraṁ sandhirūpaṁ, ājāniyo eva vā ājañño jā. 1.1.24, sakatthe ṇyo, thenassa bhāvo, kammaṁ vā theyyaṁ, nassa yattaṁ,",
  "anya-e0201n4:592_6": "bahusutassa bhāvo bāhusaccaṁ, ussa attaṁ, puna sandhirūpaṁ.",
  "anya-e0201n4:593_0": "560.Adhātussa kepāṇiniye,",
  "anya-e0201n4:593_1": "cande ca ‘kāka’iti pañcamyantaṁ dissatesyādito ghessika. 404; rū. 370; nī. 859.",
  "anya-e0201n4:594_0": "‘Ghessī’ti ghe+assa+i, chapadamidaṁ suttaṁ.",
  "anya-e0201n4:595_0": "Adhātussa avayavabhūte kakāre pare pubbassa akārassa bahulaṁ i hoti kanissite ghe asyādito pare sati.",
  "anya-e0201n4:596_0": "Bālikā, ekikā, hatthipotikā, mahallikā, kumbhakārikā, kammakārikā, annadāyikā, upāsikā, sāvikā, dhammavācikā.",
  "anya-e0201n4:597_0": "Adhātussāti kiṁ? Kulupakā- bhikkhunī, dhenupakā, khīrupakā-vacchī,",
  "anya-e0201n4:597_1": "idha dhātvādesopi kakāro dhātusaññaṁ labhatiyeva.",
  "anya-e0201n4:598_0": "Keti kiṁ? Vedanā, cetanā.",
  "anya-e0201n4:599_0": "Asyāditoti kiṁ? Bahuparibbājakā-rājadhānī.",
  "anya-e0201n4:600_0": "Assāti kiṁ? Bahukattukā-sālā.",
  "anya-e0201n4:601_0": "Ettha ca bahavo paribbājakā yassā sā bahuparibbājakāti viggaho.",
  "anya-e0201n4:601_1": "Paribbājakasaddo pakatisyādisaddo hoti,",
  "anya-e0201n4:601_2": "tasmā kanissitassa ghasaññassa ākārassa syādito parattā pubbassa assa ittaṁ na bhavati. Yadi bhaveyya,",
  "anya-e0201n4:601_3": "bahukā paribbājikāyo yassanti atthappasaṅgo siyāti.",
  "anya-e0201n4:602_0": "Iti nānāttarāsi niṭṭhito.",
  "anya-e0201n4:603_0": "Iti niruttidīpaniyā nāma moggallānabyākaraṇa-",
  "anya-e0201n4:604_0": "Dīpaniyā taddhitakaṇḍo pañcamo."
}