{
  "vb16:0.1_0": "Vibhaṅga",
  "vb16:0.2_0": "Ñāṇavibhaṅga",
  "vb16:1.0_0": "1. Ekakamātikā",
  "vb16:1.1_0": "Ekavidhena ñāṇavatthu—",
  "vb16:1.2_0": "pañca viññāṇā na hetū, ahetukā,",
  "vb16:1.2_1": "hetuvippayuttā,",
  "vb16:1.2_2": "sappaccayā, saṅkhatā, arūpā, lokiyā, sāsavā,",
  "vb16:1.2_3": "saṁyojaniyā,",
  "vb16:1.2_4": "ganthaniyā, oghaniyā, yoganiyā,",
  "vb16:1.2_5": "nīvaraṇiyā,",
  "vb16:1.2_6": "parāmaṭṭhā,",
  "vb16:1.2_7": "upādāniyā,",
  "vb16:1.2_8": "saṅkilesikā, abyākatā,",
  "vb16:1.2_9": "sārammaṇā,",
  "vb16:1.2_10": "acetasikā, vipākā,",
  "vb16:1.2_11": "upādinnupādāniyā,",
  "vb16:1.2_12": "asaṅkiliṭṭhasaṅkilesikā,",
  "vb16:1.2_13": "na savitakkasavicārā,",
  "vb16:1.2_14": "na avitakkavicāramattā,",
  "vb16:1.2_15": "avitakkaavicārā,",
  "vb16:1.2_16": "na pītisahagatā,",
  "vb16:1.2_17": "neva dassanena na bhāvanāya pahātabbā,",
  "vb16:1.2_18": "neva dassanena na bhāvanāya pahātabbahetukā,",
  "vb16:1.2_19": "nevācayagāmināpacayagāmino,",
  "vb16:1.2_20": "nevasekkhanāsekkhā, parittā,",
  "vb16:1.2_21": "kāmāvacarā,",
  "vb16:1.2_22": "na rūpāvacarā,",
  "vb16:1.2_23": "na arūpāvacarā,",
  "vb16:1.2_24": "pariyāpannā,",
  "vb16:1.2_25": "no apariyāpannā, aniyatā,",
  "vb16:1.2_26": "aniyyānikā.",
  "vb16:2.1_0": "Uppannavatthukā uppannārammaṇā.",
  "vb16:3.1_0": "Purejātavatthukā purejātārammaṇā.",
  "vb16:4.1_0": "Ajjhattikavatthukā bāhirārammaṇā.",
  "vb16:5.1_0": "Asambhinnavatthukā asambhinnārammaṇā.",
  "vb16:6.1_0": "Nānāvatthukā nānārammaṇā.",
  "vb16:7.1_0": "Na aññamaññassa gocaravisayaṁ paccanubhonti.",
  "vb16:8.1_0": "Na asamannāhārā uppajjanti.",
  "vb16:9.1_0": "Na amanasikārā uppajjanti.",
  "vb16:10.1_0": "Na abbokiṇṇā uppajjanti.",
  "vb16:11.1_0": "Na apubbaṁ acarimaṁ uppajjanti.",
  "vb16:12.1_0": "Na aññamaññassa samanantarā uppajjanti.",
  "vb16:13.1_0": "Pañca viññāṇā anābhogā.",
  "vb16:14.1_0": "Pañcahi viññāṇehi na kañci dhammaṁ paṭivijānāti aññatra abhinipātamattā.",
  "vb16:15.1_0": "Pañcannaṁ viññāṇānaṁ samanantarāpi na kañci dhammaṁ paṭivijānāti.",
  "vb16:16.1_0": "Pañcahi viññāṇehi na kañci iriyāpathaṁ kappeti.",
  "vb16:17.1_0": "Pañcannaṁ viññāṇānaṁ samanantarāpi na kañci iriyāpathaṁ kappeti.",
  "vb16:18.1_0": "Pañcahi viññāṇehi na kāyakammaṁ na vacīkammaṁ paṭṭhapeti.",
  "vb16:19.1_0": "Pañcannaṁ viññāṇānaṁ samanantarāpi na kāyakammaṁ na vacīkammaṁ paṭṭhapeti.",
  "vb16:20.1_0": "Pañcahi viññāṇehi na kusalākusalaṁ dhammaṁ samādiyati.",
  "vb16:21.1_0": "Pañcannaṁ viññāṇānaṁ samanantarāpi na kusalākusalaṁ dhammaṁ samādiyati.",
  "vb16:22.1_0": "Pañcahi viññāṇehi na samāpajjati na vuṭṭhāti.",
  "vb16:23.1_0": "Pañcannaṁ viññāṇānaṁ samanantarāpi na samāpajjati na vuṭṭhāti.",
  "vb16:24.1_0": "Pañcahi viññāṇehi na cavati na uppajjati.",
  "vb16:25.1_0": "Pañcannaṁ viññāṇānaṁ samanantarāpi na cavati na uppajjati.",
  "vb16:26.1_0": "Pañcahi viññāṇehi na supati na paṭibujjhati na supinaṁ passati.",
  "vb16:27.1_0": "Pañcannaṁ viññāṇānaṁ samanantarāpi na supati na paṭibujjhati na supinaṁ passati,",
  "vb16:27.1_1": "yāthāvakavatthuvibhāvanā paññā.",
  "vb16:28.1_0": "Evaṁ ekavidhena ñāṇavatthu.",
  "vb16:29.0_0": "2. Dukamātikā",
  "vb16:29.1_0": "Duvidhena ñāṇavatthu—",
  "vb16:30.1_0": "Lokiyā paññā, lokuttarā paññā.",
  "vb16:31.1_0": "Kenaci viññeyyā paññā, kenaci na viññeyyā paññā.",
  "vb16:32.1_0": "Sāsavā paññā, anāsavā paññā.",
  "vb16:33.1_0": "Āsavavippayuttā sāsavā paññā, āsavavippayuttā anāsavā paññā.",
  "vb16:34.1_0": "Saṁyojaniyā paññā, asaṁyojaniyā paññā.",
  "vb16:35.1_0": "Saṁyojanavippayuttā saṁyojaniyā paññā, saṁyojanavippayuttā asaṁyojaniyā paññā.",
  "vb16:36.1_0": "Ganthaniyā paññā, aganthaniyā paññā.",
  "vb16:37.1_0": "Ganthavippayuttā ganthaniyā paññā, ganthavippayuttā aganthaniyā paññā.",
  "vb16:38.1_0": "Oghaniyā paññā, anoghaniyā paññā.",
  "vb16:39.1_0": "Oghavippayuttā oghaniyā paññā, oghavippayuttā anoghaniyā paññā.",
  "vb16:40.1_0": "Yoganiyā paññā, ayoganiyā paññā.",
  "vb16:41.1_0": "Yogavippayuttā yoganiyā paññā, yogavippayuttā ayoganiyā paññā.",
  "vb16:42.1_0": "Nīvaraṇiyā paññā, anīvaraṇiyā paññā.",
  "vb16:43.1_0": "Nīvaraṇavippayuttā nīvaraṇiyā paññā, nīvaraṇavippayuttā anīvaraṇiyā paññā.",
  "vb16:44.1_0": "Parāmaṭṭhā paññā, aparāmaṭṭhā paññā.",
  "vb16:45.1_0": "Parāmāsavippayuttā parāmaṭṭhā paññā, parāmāsavippayuttā aparāmaṭṭhā paññā.",
  "vb16:46.1_0": "Upādinnā paññā, anupādinnā paññā.",
  "vb16:47.1_0": "Upādāniyā paññā, anupādāniyā paññā.",
  "vb16:48.1_0": "Upādānavippayuttā upādāniyā paññā, upādānavippayuttā anupādāniyā paññā.",
  "vb16:49.1_0": "Saṅkilesikā paññā, asaṅkilesikā paññā.",
  "vb16:50.1_0": "Kilesavippayuttā saṅkilesikā paññā, kilesavippayuttā asaṅkilesikā paññā.",
  "vb16:51.1_0": "Savitakkā paññā, avitakkā paññā.",
  "vb16:52.1_0": "Savicārā paññā, avicārā paññā.",
  "vb16:53.1_0": "Sappītikā paññā, appītikā paññā.",
  "vb16:54.1_0": "Pītisahagatā paññā, na pītisahagatā paññā.",
  "vb16:55.1_0": "Sukhasahagatā paññā, na sukhasahagatā paññā.",
  "vb16:56.1_0": "Upekkhāsahagatā paññā, na upekkhāsahagatā paññā.",
  "vb16:57.1_0": "Kāmāvacarā paññā, na kāmāvacarā paññā.",
  "vb16:58.1_0": "Rūpāvacarā paññā, na rūpāvacarā paññā.",
  "vb16:59.1_0": "Arūpāvacarā paññā, na arūpāvacarā paññā.",
  "vb16:60.1_0": "Pariyāpannā paññā, apariyāpannā paññā.",
  "vb16:61.1_0": "Niyyānikā paññā, aniyyānikā paññā.",
  "vb16:62.1_0": "Niyatā paññā, aniyatā paññā.",
  "vb16:63.1_0": "Sauttarā paññā, anuttarā paññā.",
  "vb16:64.1_0": "Atthajāpikā paññā, jāpitatthā paññā.",
  "vb16:65.1_0": "Evaṁ duvidhena ñāṇavatthu.",
  "vb16:66.0_0": "3. Tikamātikā",
  "vb16:66.1_0": "Tividhena ñāṇavatthu—",
  "vb16:67.1_0": "Cintāmayā paññā, sutamayā paññā, bhāvanāmayā paññā.",
  "vb16:68.1_0": "Dānamayā paññā, sīlamayā paññā, bhāvanāmayā paññā.",
  "vb16:69.1_0": "Adhisīle paññā, adhicitte paññā, adhipaññāya paññā.",
  "vb16:70.1_0": "Āyakosallaṁ, apāyakosallaṁ, upāyakosallaṁ.",
  "vb16:71.1_0": "Vipākā paññā, vipākadhammadhammā paññā, nevavipākanavipākadhammadhammā paññā.",
  "vb16:72.1_0": "Upādinnupādāniyā paññā, anupādinnupādāniyā paññā, anupādinnaanupādāniyā paññā.",
  "vb16:73.1_0": "Savitakkasavicārā paññā, avitakkavicāramattā paññā, avitakkaavicārā paññā.",
  "vb16:74.1_0": "Pītisahagatā paññā, sukhasahagatā paññā, upekkhāsahagatā paññā.",
  "vb16:75.1_0": "Ācayagāminī paññā, apacayagāminī paññā, nevācayagāmināpacayagāminī paññā.",
  "vb16:76.1_0": "Sekkhā paññā, asekkhā paññā, nevasekkhanāsekkhā paññā.",
  "vb16:77.1_0": "Parittā paññā, mahaggatā paññā, appamāṇā paññā.",
  "vb16:78.1_0": "Parittārammaṇā paññā, mahaggatārammaṇā paññā, appamāṇārammaṇā paññā.",
  "vb16:79.1_0": "Maggārammaṇā paññā, maggahetukā paññā, maggādhipatinī paññā.",
  "vb16:80.1_0": "Uppannā paññā, anuppannā paññā, uppādinī paññā.",
  "vb16:81.1_0": "Atītā paññā, anāgatā paññā, paccuppannā paññā.",
  "vb16:82.1_0": "Atītārammaṇā paññā, anāgatārammaṇā paññā, paccuppannārammaṇā paññā.",
  "vb16:83.1_0": "Ajjhattā paññā, bahiddhā paññā, ajjhattabahiddhā paññā.",
  "vb16:84.1_0": "Ajjhattārammaṇā paññā, bahiddhārammaṇā paññā, ajjhattabahiddhārammaṇā paññā.",
  "vb16:85.1_0": "Savitakkasavicārā paññā atthi vipākā,",
  "vb16:85.1_1": "atthi vipākadhammadhammā,",
  "vb16:85.1_2": "atthi nevavipākanavipākadhammadhammā.",
  "vb16:86.1_0": "Atthi upādinnupādāniyā, atthi anupādinnupādāniyā, atthi anupādinnaanupādāniyā.",
  "vb16:87.1_0": "Atthi pītisahagatā, atthi sukhasahagatā, atthi upekkhāsahagatā.",
  "vb16:88.1_0": "Atthi ācayagāminī, atthi apacayagāminī, atthi nevācayagāmināpacayagāminī.",
  "vb16:89.1_0": "Atthi sekkhā, atthi asekkhā, atthi nevasekkhanāsekkhā.",
  "vb16:90.1_0": "Atthi parittā, atthi mahaggatā, atthi appamāṇā.",
  "vb16:91.1_0": "Atthi parittārammaṇā, atthi mahaggatārammaṇā, atthi appamāṇārammaṇā.",
  "vb16:92.1_0": "Atthi maggārammaṇā, atthi maggahetukā, atthi maggādhipatinī.",
  "vb16:93.1_0": "Atthi uppannā, atthi anuppannā, atthi uppādinī.",
  "vb16:94.1_0": "Atthi atītā, atthi anāgatā, atthi paccuppannā.",
  "vb16:95.1_0": "Atthi atītārammaṇā, atthi anāgatārammaṇā, atthi paccuppannārammaṇā.",
  "vb16:96.1_0": "Atthi ajjhattā, atthi bahiddhā, atthi ajjhattabahiddhā.",
  "vb16:97.1_0": "Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.",
  "vb16:98.1_0": "Avitakkavicāramattā paññā atthi vipākā,",
  "vb16:98.1_1": "atthi vipākadhammadhammā,",
  "vb16:98.1_2": "atthi nevavipākanavipākadhammadhammā.",
  "vb16:99.1_0": "Atthi upādinnupādāniyā, atthi anupādinnupādāniyā, atthi anupādinnaanupādāniyā.",
  "vb16:100.1_0": "Atthi ācayagāminī, atthi apacayagāminī, atthi nevācayagāmināpacayagāminī.",
  "vb16:101.1_0": "Atthi sekkhā, atthi asekkhā, atthi nevasekkhanāsekkhā.",
  "vb16:102.1_0": "Atthi uppannā, atthi anuppannā, atthi uppādinī.",
  "vb16:103.1_0": "Atthi atītā, atthi anāgatā, atthi paccuppannā.",
  "vb16:104.1_0": "Atthi ajjhattā, atthi bahiddhā, atthi ajjhattabahiddhā.",
  "vb16:105.1_0": "Avitakkaavicārā paññā atthi vipākā, atthi vipākadhammadhammā, atthi nevavipākanavipākadhammadhammā.",
  "vb16:106.1_0": "Atthi upādinnupādāniyā, atthi anupādinnupādāniyā, atthi anupādinnaanupādāniyā.",
  "vb16:107.1_0": "Atthi pītisahagatā, atthi sukhasahagatā, atthi upekkhāsahagatā.",
  "vb16:108.1_0": "Atthi ācayagāminī, atthi apacayagāminī, atthi nevācayagāmināpacayagāminī.",
  "vb16:109.1_0": "Atthi sekkhā, atthi asekkhā, atthi nevasekkhanāsekkhā.",
  "vb16:110.1_0": "Atthi parittārammaṇā, atthi mahaggatārammaṇā, atthi appamāṇārammaṇā.",
  "vb16:111.1_0": "Atthi maggārammaṇā, atthi maggahetukā, atthi maggādhipatinī.",
  "vb16:112.1_0": "Atthi uppannā, atthi anuppannā, atthi uppādinī.",
  "vb16:113.1_0": "Atthi atītā, atthi anāgatā, atthi paccuppannā.",
  "vb16:114.1_0": "Atthi atītārammaṇā, atthi anāgatārammaṇā, atthi paccuppannārammaṇā.",
  "vb16:115.1_0": "Atthi ajjhattā, atthi bahiddhā, atthi ajjhattabahiddhā.",
  "vb16:116.1_0": "Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.",
  "vb16:117.1_0": "Pītisahagatā paññā sukhasahagatā paññā atthi vipākā,",
  "vb16:117.1_1": "atthi vipākadhammadhammā,",
  "vb16:117.1_2": "atthi nevavipākanavipākadhammadhammā.",
  "vb16:118.1_0": "Atthi upādinnupādāniyā, atthi anupādinnupādāniyā, atthi anupādinnaanupādāniyā.",
  "vb16:119.1_0": "Atthi savitakkasavicārā, atthi avitakkavicāramattā, atthi avitakkaavicārā.",
  "vb16:120.1_0": "Atthi ācayagāminī, atthi apacayagāminī, atthi nevācayagāmināpacayagāminī.",
  "vb16:121.1_0": "Atthi sekkhā, atthi asekkhā, atthi nevasekkhanāsekkhā.",
  "vb16:122.1_0": "Atthi parittā, atthi mahaggatā, atthi appamāṇā.",
  "vb16:123.1_0": "Atthi parittārammaṇā, atthi mahaggatārammaṇā, atthi appamāṇārammaṇā.",
  "vb16:124.1_0": "Atthi maggārammaṇā, atthi maggahetukā, atthi maggādhipatinī.",
  "vb16:125.1_0": "Atthi uppannā, atthi anuppannā, atthi uppādinī.",
  "vb16:126.1_0": "Atthi atītā, atthi anāgatā, atthi paccuppannā.",
  "vb16:127.1_0": "Atthi atītārammaṇā, atthi anāgatārammaṇā, atthi paccuppannārammaṇā.",
  "vb16:128.1_0": "Atthi ajjhattā, atthi bahiddhā, atthi ajjhattabahiddhā.",
  "vb16:129.1_0": "Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.",
  "vb16:130.1_0": "Upekkhāsahagatā paññā atthi vipākā, atthi vipākadhammadhammā, atthi nevavipākanavipākadhammadhammā.",
  "vb16:131.1_0": "Atthi upādinnupādāniyā, atthi anupādinnupādāniyā, atthi anupādinnaanupādāniyā.",
  "vb16:132.1_0": "Atthi ācayagāminī, atthi apacayagāminī, atthi nevācayagāmināpacayagāminī.",
  "vb16:133.1_0": "Atthi sekkhā, atthi asekkhā, atthi nevasekkhanāsekkhā.",
  "vb16:134.1_0": "Atthi parittā, atthi mahaggatā, atthi appamāṇā.",
  "vb16:135.1_0": "Atthi parittārammaṇā, atthi mahaggatārammaṇā, atthi appamāṇārammaṇā.",
  "vb16:136.1_0": "Atthi maggārammaṇā, atthi maggahetukā, atthi maggādhipatinī.",
  "vb16:137.1_0": "Atthi uppannā, atthi anuppannā, atthi uppādinī.",
  "vb16:138.1_0": "Atthi atītā, atthi anāgatā, atthi paccuppannā.",
  "vb16:139.1_0": "Atthi atītārammaṇā, atthi anāgatārammaṇā, atthi paccuppannārammaṇā.",
  "vb16:140.1_0": "Atthi ajjhattā, atthi bahiddhā, atthi ajjhattabahiddhā.",
  "vb16:141.1_0": "Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.",
  "vb16:142.1_0": "Evaṁ tividhena ñāṇavatthu.",
  "vb16:143.0_0": "4. Catukkamātikā",
  "vb16:143.1_0": "Catubbidhena ñāṇavatthu—",
  "vb16:144.1_0": "Kammassakatañāṇaṁ, saccānulomikaṁ ñāṇaṁ, maggasamaṅgissa ñāṇaṁ, phalasamaṅgissa ñāṇaṁ.",
  "vb16:145.1_0": "Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ.",
  "vb16:146.1_0": "Kāmāvacarā paññā, rūpāvacarā paññā, arūpāvacarā paññā, apariyāpannā paññā.",
  "vb16:147.1_0": "Dhamme ñāṇaṁ, anvaye ñāṇaṁ, pariye ñāṇaṁ, sammutiñāṇaṁ.",
  "vb16:148.1_0": "Atthi paññā ācayāya no apacayāya,",
  "vb16:148.1_1": "atthi paññā apacayāya no ācayāya,",
  "vb16:148.1_2": "atthi paññā ācayāya ceva apacayāya ca,",
  "vb16:148.1_3": "atthi paññā nevācayāya no apacayāya.",
  "vb16:149.1_0": "Atthi paññā nibbidāya no paṭivedhāya,",
  "vb16:149.1_1": "atthi paññā paṭivedhāya no nibbidāya,",
  "vb16:149.1_2": "atthi paññā nibbidāya ceva paṭivedhāya ca,",
  "vb16:149.1_3": "atthi paññā neva nibbidāya no paṭivedhāya.",
  "vb16:150.1_0": "Hānabhāginī paññā, ṭhitibhāginī paññā, visesabhāginī paññā, nibbedhabhāginī paññā.",
  "vb16:151.1_0": "Catasso paṭisambhidā.",
  "vb16:152.1_0": "Catasso paṭipadā.",
  "vb16:153.1_0": "Cattāri ārammaṇāni.",
  "vb16:154.1_0": "Jarāmaraṇe ñāṇaṁ,",
  "vb16:154.1_1": "jarāmaraṇasamudaye ñāṇaṁ,",
  "vb16:154.1_2": "jarāmaraṇanirodhe ñāṇaṁ,",
  "vb16:154.1_3": "jarāmaraṇanirodhagāminiyā paṭipadāya ñāṇaṁ.",
  "vb16:155.1_0": "Jātiyā ñāṇaṁ …pe…",
  "vb16:155.2_0": "bhave ñāṇaṁ …pe…",
  "vb16:155.3_0": "upādāne ñāṇaṁ …pe…",
  "vb16:155.4_0": "taṇhāya ñāṇaṁ …pe…",
  "vb16:155.5_0": "vedanāya ñāṇaṁ …pe…",
  "vb16:155.6_0": "phasse ñāṇaṁ …pe…",
  "vb16:155.7_0": "saḷāyatane ñāṇaṁ …pe…",
  "vb16:155.8_0": "nāmarūpe ñāṇaṁ …pe…",
  "vb16:155.9_0": "viññāṇe ñāṇaṁ …pe…",
  "vb16:155.10_0": "saṅkhāresu ñāṇaṁ,",
  "vb16:155.10_1": "saṅkhārasamudaye ñāṇaṁ,",
  "vb16:155.10_2": "saṅkhāranirodhe ñāṇaṁ,",
  "vb16:155.10_3": "saṅkhāranirodhagāminiyā paṭipadāya ñāṇaṁ.",
  "vb16:155.11_0": "Evaṁ catubbidhena ñāṇavatthu.",
  "vb16:156.0_0": "5. Pañcakamātikā",
  "vb16:156.1_0": "Pañcavidhena ñāṇavatthu—",
  "vb16:157.1_0": "Pañcaṅgiko sammāsamādhi, pañcañāṇiko sammāsamādhi.",
  "vb16:158.1_0": "Evaṁ pañcavidhena ñāṇavatthu.",
  "vb16:159.0_0": "6. Chakkamātikā",
  "vb16:159.1_0": "Chabbidhena ñāṇavatthu—",
  "vb16:160.1_0": "Chasu abhiññāsu paññā.",
  "vb16:161.1_0": "Evaṁ chabbidhena ñāṇavatthu.",
  "vb16:162.0_0": "7. Sattakamātikā",
  "vb16:162.1_0": "Sattavidhena ñāṇavatthu—",
  "vb16:163.1_0": "Sattasattati ñāṇavatthūni.",
  "vb16:164.1_0": "Evaṁ sattavidhena ñāṇavatthu.",
  "vb16:165.0_0": "8. Aṭṭhakamātikā",
  "vb16:165.1_0": "Aṭṭhavidhena ñāṇavatthu—",
  "vb16:166.1_0": "Catūsu maggesu, catūsu phalesu paññā.",
  "vb16:167.1_0": "Evaṁ aṭṭhavidhena ñāṇavatthu.",
  "vb16:168.0_0": "9. Navakamātikā",
  "vb16:168.1_0": "Navavidhena ñāṇavatthu—",
  "vb16:169.1_0": "Navasu anupubbavihārasamāpattīsu paññā.",
  "vb16:170.1_0": "Evaṁ navavidhena ñāṇavatthu.",
  "vb16:171.0_0": "10. Dasakamātikā",
  "vb16:171.1_0": "Dasavidhena ñāṇavatthu—",
  "vb16:171.2_0": "dasa tathāgatassa tathāgatabalāni yehi balehi samannāgato tathāgato āsabhaṁ ṭhānaṁ paṭijānāti,",
  "vb16:171.2_1": "parisāsu sīhanādaṁ nadati,",
  "vb16:171.2_2": "brahmacakkaṁ pavatteti.",
  "vb16:171.3_0": "Katamāni dasa?",
  "vb16:172.1_0": "Idha tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.",
  "vb16:172.2_0": "Yampi tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti,",
  "vb16:172.2_1": "idampi tathāgatassa tathāgatabalaṁ hoti,",
  "vb16:172.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:172.2_3": "parisāsu sīhanādaṁ nadati,",
  "vb16:172.2_4": "brahmacakkaṁ pavatteti.",
  "vb16:173.1_0": "Puna caparaṁ tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.",
  "vb16:173.2_0": "Yampi tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti,",
  "vb16:173.2_1": "idampi tathāgatassa tathāgatabalaṁ hoti,",
  "vb16:173.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:173.2_3": "parisāsu sīhanādaṁ nadati,",
  "vb16:173.2_4": "brahmacakkaṁ pavatteti.",
  "vb16:174.1_0": "Puna caparaṁ tathāgato sabbatthagāminiṁ paṭipadaṁ yathābhūtaṁ pajānāti.",
  "vb16:174.2_0": "Yampi tathāgato sabbatthagāminiṁ paṭipadaṁ yathābhūtaṁ pajānāti,",
  "vb16:174.2_1": "idampi tathāgatassa tathāgatabalaṁ hoti,",
  "vb16:174.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:174.2_3": "parisāsu sīhanādaṁ nadati,",
  "vb16:174.2_4": "brahmacakkaṁ pavatteti.",
  "vb16:175.1_0": "Puna caparaṁ tathāgato anekadhātu nānādhātulokaṁ yathābhūtaṁ pajānāti.",
  "vb16:175.2_0": "Yampi tathāgato anekadhātu nānādhātulokaṁ yathābhūtaṁ pajānāti,",
  "vb16:175.2_1": "idampi tathāgatassa tathāgatabalaṁ hoti,",
  "vb16:175.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:175.2_3": "parisāsu sīhanādaṁ nadati,",
  "vb16:175.2_4": "brahmacakkaṁ pavatteti.",
  "vb16:176.1_0": "Puna caparaṁ tathāgato sattānaṁ nānādhimuttikataṁ yathābhūtaṁ pajānāti.",
  "vb16:176.2_0": "Yampi tathāgato sattānaṁ nānādhimuttikataṁ yathābhūtaṁ pajānāti,",
  "vb16:176.2_1": "idampi tathāgatassa tathāgatabalaṁ hoti,",
  "vb16:176.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:176.2_3": "parisāsu sīhanādaṁ nadati,",
  "vb16:176.2_4": "brahmacakkaṁ pavatteti.",
  "vb16:177.1_0": "Puna caparaṁ tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.",
  "vb16:177.2_0": "Yampi tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti,",
  "vb16:177.2_1": "idampi tathāgatassa tathāgatabalaṁ hoti,",
  "vb16:177.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:177.2_3": "parisāsu sīhanādaṁ nadati,",
  "vb16:177.2_4": "brahmacakkaṁ pavatteti.",
  "vb16:178.1_0": "Puna caparaṁ tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.",
  "vb16:178.2_0": "Yampi tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti,",
  "vb16:178.2_1": "idampi tathāgatassa tathāgatabalaṁ hoti,",
  "vb16:178.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:178.2_3": "parisāsu sīhanādaṁ nadati,",
  "vb16:178.2_4": "brahmacakkaṁ pavatteti.",
  "vb16:179.1_0": "Puna caparaṁ tathāgato pubbenivāsānussatiṁ yathābhūtaṁ pajānāti.",
  "vb16:179.2_0": "Yampi tathāgato pubbenivāsānussatiṁ yathābhūtaṁ pajānāti,",
  "vb16:179.2_1": "idampi tathāgatassa tathāgatabalaṁ hoti,",
  "vb16:179.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:179.2_3": "parisāsu sīhanādaṁ nadati,",
  "vb16:179.2_4": "brahmacakkaṁ pavatteti.",
  "vb16:180.1_0": "Puna caparaṁ tathāgato sattānaṁ cutūpapātaṁ yathābhūtaṁ pajānāti.",
  "vb16:180.2_0": "Yampi tathāgato sattānaṁ cutūpapātaṁ yathābhūtaṁ pajānāti,",
  "vb16:180.2_1": "idampi tathāgatassa tathāgatabalaṁ hoti,",
  "vb16:180.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:180.2_3": "parisāsu sīhanādaṁ nadati,",
  "vb16:180.2_4": "brahmacakkaṁ pavatteti.",
  "vb16:181.1_0": "Puna caparaṁ tathāgato āsavānaṁ khayaṁ yathābhūtaṁ pajānāti.",
  "vb16:181.2_0": "Yampi tathāgato āsavānaṁ khayaṁ yathābhūtaṁ pajānāti,",
  "vb16:181.2_1": "idampi tathāgatassa tathāgatabalaṁ hoti,",
  "vb16:181.2_2": "yaṁ balaṁ āgamma tathāgato āsabhaṁ ṭhānaṁ paṭijānāti,",
  "vb16:181.2_3": "parisāsu sīhanādaṁ nadati,",
  "vb16:181.2_4": "brahmacakkaṁ pavatteti.",
  "vb16:181.3_0": "Imāni dasa tathāgatassa tathāgatabalāni,",
  "vb16:181.3_1": "yehi balehi samannāgato tathāgato āsabhaṁ ṭhānaṁ paṭijānāti,",
  "vb16:181.3_2": "parisāsu sīhanādaṁ nadati,",
  "vb16:181.3_3": "brahmacakkaṁ pavatteti.",
  "vb16:182.1_0": "Evaṁ dasavidhena ñāṇavatthu.",
  "vb16:182.2_0": "Mātikā.",
  "vb16:183.0.1_0": "Niddesa",
  "vb16:183.0.2_0": "1. Ekakaniddesa",
  "vb16:183.1_0": "Pañca viññāṇā na hetumeva,",
  "vb16:183.1_1": "ahetukameva,",
  "vb16:183.1_2": "hetuvippayuttameva,",
  "vb16:183.1_3": "sappaccayameva,",
  "vb16:183.1_4": "saṅkhatameva,",
  "vb16:183.1_5": "arūpameva,",
  "vb16:183.1_6": "lokiyameva,",
  "vb16:183.1_7": "sāsavameva,",
  "vb16:183.1_8": "saṁyojaniyameva,",
  "vb16:183.1_9": "ganthaniyameva,",
  "vb16:183.1_10": "oghaniyameva,",
  "vb16:183.1_11": "yoganiyameva,",
  "vb16:183.1_12": "nīvaraṇiyameva,",
  "vb16:183.1_13": "parāmaṭṭhameva,",
  "vb16:183.1_14": "upādāniyameva,",
  "vb16:183.1_15": "saṅkilesikameva,",
  "vb16:183.1_16": "abyākatameva,",
  "vb16:183.1_17": "sārammaṇameva,",
  "vb16:183.1_18": "acetasikameva,",
  "vb16:183.1_19": "vipākameva,",
  "vb16:183.1_20": "upādinnupādāniyameva,",
  "vb16:183.1_21": "asaṅkiliṭṭhasaṅkilesikameva,",
  "vb16:183.1_22": "na savitakkasavicārameva,",
  "vb16:183.1_23": "na avitakkavicāramattameva,",
  "vb16:183.1_24": "avitakkaavicārameva,",
  "vb16:183.1_25": "na pītisahagatameva,",
  "vb16:183.1_26": "neva dassanena na bhāvanāya pahātabbameva,",
  "vb16:183.1_27": "neva dassanena na bhāvanāya pahātabbahetukameva,",
  "vb16:183.1_28": "nevācayagāmināpacayagāmimeva,",
  "vb16:183.1_29": "nevasekkhanāsekkhameva,",
  "vb16:183.1_30": "parittameva,",
  "vb16:183.1_31": "kāmāvacarameva,",
  "vb16:183.1_32": "na rūpāvacarameva,",
  "vb16:183.1_33": "na arūpāvacarameva,",
  "vb16:183.1_34": "pariyāpannameva,",
  "vb16:183.1_35": "no apariyāpannameva,",
  "vb16:183.1_36": "aniyatameva,",
  "vb16:183.1_37": "aniyyānikameva,",
  "vb16:183.1_38": "uppannaṁ manoviññāṇaviññeyyameva,",
  "vb16:183.1_39": "aniccameva,",
  "vb16:183.1_40": "jarābhibhūtameva.",
  "vb16:184.1_0": "Pañca viññāṇā uppannavatthukā, uppannārammaṇāti uppannasmiṁ vatthusmiṁ uppanne ārammaṇe uppajjanti.",
  "vb16:185.1_0": "Purejātavatthukā, purejātārammaṇāti purejātasmiṁ vatthusmiṁ purejāte ārammaṇe uppajjanti.",
  "vb16:186.1_0": "Ajjhattikavatthukā, bāhirārammaṇāti pañcannaṁ viññāṇānaṁ vatthu ajjhattikā, ārammaṇā bāhirā.",
  "vb16:187.1_0": "Asambhinnavatthukā, asambhinnārammaṇāti asambhinnasmiṁ vatthusmiṁ asambhinne ārammaṇe uppajjanti.",
  "vb16:188.1_0": "Nānāvatthukā,",
  "vb16:188.1_1": "nānārammaṇāti aññaṁ cakkhuviññāṇassa vatthu ca ārammaṇañca,",
  "vb16:188.1_2": "aññaṁ sotaviññāṇassa vatthu ca ārammaṇañca,",
  "vb16:188.1_3": "aññaṁ ghānaviññāṇassa vatthu ca ārammaṇañca,",
  "vb16:188.1_4": "aññaṁ jivhāviññāṇassa vatthu ca ārammaṇañca,",
  "vb16:188.1_5": "aññaṁ kāyaviññāṇassa vatthu ca ārammaṇañca.",
  "vb16:189.1_0": "Na aññamaññassa gocaravisayaṁ paccanubhontīti cakkhuviññāṇassa gocaravisayaṁ sotaviññāṇaṁ na paccanubhoti,",
  "vb16:189.1_1": "sotaviññāṇassa gocaravisayampi cakkhuviññāṇaṁ na paccanubhoti.",
  "vb16:189.2_0": "Cakkhuviññāṇassa gocaravisayaṁ ghānaviññāṇaṁ na paccanubhoti,",
  "vb16:189.2_1": "ghānaviññāṇassa gocaravisayampi cakkhuviññāṇaṁ na paccanubhoti.",
  "vb16:189.3_0": "Cakkhuviññāṇassa gocaravisayaṁ jivhāviññāṇaṁ na paccanubhoti,",
  "vb16:189.3_1": "jivhāviññāṇassa gocaravisayampi cakkhuviññāṇaṁ na paccanubhoti.",
  "vb16:189.4_0": "Cakkhuviññāṇassa gocaravisayaṁ kāyaviññāṇaṁ na paccanubhoti,",
  "vb16:189.4_1": "kāyaviññāṇassa gocaravisayampi cakkhuviññāṇaṁ na paccanubhoti.",
  "vb16:189.5_0": "Sotaviññāṇassa …pe…",
  "vb16:189.6_0": "ghānaviññāṇassa …pe…",
  "vb16:189.7_0": "jivhāviññāṇassa …pe…",
  "vb16:189.8_0": "kāyaviññāṇassa gocaravisayaṁ cakkhuviññāṇaṁ na paccanubhoti,",
  "vb16:189.8_1": "cakkhuviññāṇassa gocaravisayampi kāyaviññāṇaṁ na paccanubhoti.",
  "vb16:189.9_0": "Kāyaviññāṇassa gocaravisayaṁ sotaviññāṇaṁ na paccanubhoti,",
  "vb16:189.9_1": "sotaviññāṇassa gocaravisayampi kāyaviññāṇaṁ na paccanubhoti.",
  "vb16:189.10_0": "Kāyaviññāṇassa gocaravisayaṁ ghānaviññāṇaṁ na paccanubhoti,",
  "vb16:189.10_1": "ghānaviññāṇassa gocaravisayampi kāyaviññāṇaṁ na paccanubhoti.",
  "vb16:189.11_0": "Kāyaviññāṇassa gocaravisayaṁ jivhāviññāṇaṁ na paccanubhoti,",
  "vb16:189.11_1": "jivhāviññāṇassa gocaravisayampi kāyaviññāṇaṁ na paccanubhoti.",
  "vb16:190.1_0": "Na asamannāhārā uppajjantīti samannāharantassa uppajjanti.",
  "vb16:191.1_0": "Na amanasikārā uppajjantīti manasikarontassa uppajjanti.",
  "vb16:192.1_0": "Na abbokiṇṇā uppajjantīti na paṭipāṭiyā uppajjanti.",
  "vb16:193.1_0": "Na apubbaṁ acarimaṁ uppajjantīti na ekakkhaṇe uppajjanti.",
  "vb16:194.1_0": "Na aññamaññassa samanantarā uppajjantīti cakkhuviññāṇassa uppannasamanantarā sotaviññāṇaṁ na uppajjati,",
  "vb16:194.1_1": "sotaviññāṇassa uppannasamanantarāpi cakkhuviññāṇaṁ na uppajjati.",
  "vb16:194.2_0": "Cakkhuviññāṇassa uppannasamanantarā ghānaviññāṇaṁ na uppajjati,",
  "vb16:194.2_1": "ghānaviññāṇassa uppannasamanantarāpi cakkhuviññāṇaṁ na uppajjati.",
  "vb16:194.3_0": "Cakkhuviññāṇassa uppannasamanantarā jivhāviññāṇaṁ na uppajjati,",
  "vb16:194.3_1": "jivhāviññāṇassa uppannasamanantarāpi cakkhuviññāṇaṁ na uppajjati.",
  "vb16:194.4_0": "Cakkhuviññāṇassa uppannasamanantarā kāyaviññāṇaṁ na uppajjati,",
  "vb16:194.4_1": "kāyaviññāṇassa uppannasamanantarāpi cakkhuviññāṇaṁ na uppajjati.",
  "vb16:194.5_0": "Sotaviññāṇassa …pe…",
  "vb16:194.6_0": "ghānaviññāṇassa …pe…",
  "vb16:194.7_0": "jivhāviññāṇassa …pe…",
  "vb16:194.8_0": "kāyaviññāṇassa uppannasamanantarā cakkhuviññāṇaṁ na uppajjati,",
  "vb16:194.8_1": "cakkhuviññāṇassa uppannasamanantarāpi kāyaviññāṇaṁ na uppajjati.",
  "vb16:194.9_0": "Kāyaviññāṇassa uppannasamanantarā sotaviññāṇaṁ na uppajjati,",
  "vb16:194.9_1": "sotaviññāṇassa uppannasamanantarāpi kāyaviññāṇaṁ na uppajjati.",
  "vb16:194.10_0": "Kāyaviññāṇassa uppannasamanantarā ghānaviññāṇaṁ na uppajjati,",
  "vb16:194.10_1": "ghānaviññāṇassa uppannasamanantarāpi kāyaviññāṇaṁ na uppajjati.",
  "vb16:194.11_0": "Kāyaviññāṇassa uppannasamanantarā jivhāviññāṇaṁ na uppajjati,",
  "vb16:194.11_1": "jivhāviññāṇassa uppannasamanantarāpi kāyaviññāṇaṁ na uppajjati.",
  "vb16:195.1_0": "Pañca viññāṇā anābhogāti pañcannaṁ viññāṇānaṁ natthi āvaṭṭanā vā ābhogo vā samannāhāro vā manasikāro vā.",
  "vb16:196.1_0": "Pañcahi viññāṇehi na kañci dhammaṁ paṭivijānātīti pañcahi viññāṇehi na kañci dhammaṁ paṭivijānāti.",
  "vb16:197.1_0": "Aññatra abhinipātamattāti aññatra āpātamattā.",
  "vb16:198.1_0": "Pañcannaṁ viññāṇānaṁ samanantarāpi na kañci dhammaṁ paṭivijānātīti pañcannaṁ viññāṇānaṁ samanantarā manodhātuyāpi na kañci dhammaṁ paṭivijānāti.",
  "vb16:199.1_0": "Pañcahi viññāṇehi na kañci iriyāpathaṁ kappetīti pañcahi viññāṇehi na kañci iriyāpathaṁ kappeti—",
  "vb16:199.2_0": "gamanaṁ vā ṭhānaṁ vā nisajjaṁ vā seyyaṁ vā.",
  "vb16:200.1_0": "Pañcannaṁ viññāṇānaṁ samanantarāpi na kañci iriyāpathaṁ kappetīti pañcannaṁ viññāṇānaṁ samanantarā manodhātuyāpi na kañci iriyāpathaṁ kappeti—",
  "vb16:200.2_0": "gamanaṁ vā ṭhānaṁ vā nisajjaṁ vā seyyaṁ vā.",
  "vb16:201.1_0": "Pañcahi viññāṇehi na kāyakammaṁ na vacīkammaṁ paṭṭhapetīti pañcahi viññāṇehi na kāyakammaṁ na vacīkammaṁ paṭṭhapeti.",
  "vb16:202.1_0": "Pañcannaṁ viññāṇānaṁ samanantarāpi na kāyakammaṁ na vacīkammaṁ paṭṭhapetīti pañcannaṁ viññāṇānaṁ samanantarā",
  "vb16:202.1_1": "manodhātuyāpi na kāyakammaṁ na vacīkammaṁ paṭṭhapeti.",
  "vb16:203.1_0": "Pañcahi viññāṇehi na kusalākusalaṁ dhammaṁ samādiyatīti pañcahi viññāṇehi na kusalākusalaṁ dhammaṁ samādiyati.",
  "vb16:204.1_0": "Pañcannaṁ viññāṇānaṁ samanantarāpi na kusalākusalaṁ dhammaṁ samādiyatīti pañcannaṁ viññāṇānaṁ samanantarā",
  "vb16:204.1_1": "manodhātuyāpi na kusalākusalaṁ dhammaṁ samādiyati.",
  "vb16:205.1_0": "Pañcahi viññāṇehi na samāpajjati na vuṭṭhātīti pañcahi viññāṇehi na samāpajjati na vuṭṭhāti.",
  "vb16:206.1_0": "Pañcannaṁ viññāṇānaṁ samanantarāpi na samāpajjati na vuṭṭhātīti pañcannaṁ viññāṇānaṁ samanantarā manodhātuyāpi na samāpajjati na vuṭṭhāti.",
  "vb16:207.1_0": "Pañcahi viññāṇehi na cavati na uppajjatīti pañcahi viññāṇehi na cavati na uppajjati.",
  "vb16:208.1_0": "Pañcannaṁ viññāṇānaṁ samanantarāpi na cavati na uppajjatīti pañcannaṁ viññāṇānaṁ samanantarā manodhātuyāpi na cavati na uppajjati.",
  "vb16:209.1_0": "Pañcahi viññāṇehi na supati na paṭibujjhati na supinaṁ passatīti pañcahi viññāṇehi na supati na paṭibujjhati na supinaṁ passati.",
  "vb16:210.1_0": "Pañcannaṁ viññāṇānaṁ samanantarāpi na supati na paṭibujjhati na supinaṁ passatīti pañcannaṁ viññāṇānaṁ",
  "vb16:210.1_1": "samanantarā manodhātuyāpi na supati na paṭibujjhati na supinaṁ passati.",
  "vb16:211.1_0": "Evaṁ yāthāvakavatthuvibhāvanā paññā.",
  "vb16:212.1_0": "Evaṁ ekavidhena ñāṇavatthu.",
  "vb16:212.2_0": "Ekakaṁ.",
  "vb16:213.0_0": "2. Dukaniddesa",
  "vb16:213.1_0": "Tīsu bhūmīsu kusalābyākate paññā lokiyā paññā, catūsu maggesu catūsu phalesu paññā lokuttarā paññā.",
  "vb16:214.1_0": "Sabbāva paññā kenaci viññeyyā, kenaci na viññeyyā.",
  "vb16:215.1_0": "Tīsu bhūmīsu kusalābyākate paññā sāsavā paññā, catūsu maggesu catūsu phalesu paññā anāsavā paññā.",
  "vb16:216.1_0": "Tīsu bhūmīsu kusalābyākate paññā āsavavippayuttā sāsavā paññā,",
  "vb16:216.1_1": "catūsu maggesu catūsu phalesu paññā āsavavippayuttā anāsavā paññā.",
  "vb16:217.1_0": "Tīsu bhūmīsu kusalābyākate paññā saṁyojaniyā paññā,",
  "vb16:217.1_1": "catūsu maggesu catūsu phalesu paññā asaṁyojaniyā paññā.",
  "vb16:218.1_0": "Tīsu bhūmīsu kusalābyākate paññā saṁyojanavippayuttā saṁyojaniyā paññā,",
  "vb16:218.1_1": "catūsu maggesu catūsu phalesu paññā saṁyojanavippayuttā asaṁyojaniyā paññā.",
  "vb16:219.1_0": "Tīsu bhūmīsu kusalābyākate paññā ganthaniyā paññā,",
  "vb16:219.1_1": "catūsu maggesu catūsu phalesu paññā aganthaniyā paññā.",
  "vb16:220.1_0": "Tīsu bhūmīsu kusalābyākate paññā ganthavippayuttā ganthaniyā paññā,",
  "vb16:220.1_1": "catūsu maggesu catūsu phalesu paññā ganthavippayuttā aganthaniyā paññā.",
  "vb16:221.1_0": "Tīsu bhūmīsu kusalābyākate paññā oghaniyā paññā,",
  "vb16:221.1_1": "catūsu maggesu catūsu phalesu paññā anoghaniyā paññā.",
  "vb16:222.1_0": "Tīsu bhūmīsu kusalābyākate paññā oghavippayuttā oghaniyā paññā,",
  "vb16:222.1_1": "catūsu maggesu catūsu phalesu paññā oghavippayuttā anoghaniyā paññā.",
  "vb16:223.1_0": "Tīsu bhūmīsu kusalābyākate paññā yoganiyā paññā,",
  "vb16:223.1_1": "catūsu maggesu catūsu phalesu paññā ayoganiyā paññā.",
  "vb16:224.1_0": "Tīsu bhūmīsu kusalābyākate paññā yogavippayuttā yoganiyā paññā,",
  "vb16:224.1_1": "catūsu maggesu catūsu phalesu paññā yogavippayuttā ayoganiyā paññā.",
  "vb16:225.1_0": "Tīsu bhūmīsu kusalābyākate paññā nīvaraṇiyā paññā,",
  "vb16:225.1_1": "catūsu maggesu catūsu phalesu paññā anīvaraṇiyā paññā.",
  "vb16:226.1_0": "Tīsu bhūmīsu kusalābyākate paññā nīvaraṇavippayuttā nīvaraṇiyā paññā,",
  "vb16:226.1_1": "catūsu maggesu catūsu phalesu paññā nīvaraṇavippayuttā anīvaraṇiyā paññā.",
  "vb16:227.1_0": "Tīsu bhūmīsu kusalābyākate paññā parāmaṭṭhā paññā,",
  "vb16:227.1_1": "catūsu maggesu catūsu phalesu paññā aparāmaṭṭhā paññā.",
  "vb16:228.1_0": "Tīsu bhūmīsu kusalābyākate paññā parāmāsavippayuttā parāmaṭṭhā paññā,",
  "vb16:228.1_1": "catūsu maggesu catūsu phalesu paññā parāmāsavippayuttā aparāmaṭṭhā paññā.",
  "vb16:229.1_0": "Tīsu bhūmīsu vipāke paññā upādinnā paññā,",
  "vb16:229.1_1": "tīsu bhūmīsu kusale tīsu bhūmīsu kiriyābyākate catūsu maggesu catūsu phalesu paññā anupādinnā paññā.",
  "vb16:230.1_0": "Tīsu bhūmīsu kusalābyākate paññā upādāniyā paññā,",
  "vb16:230.1_1": "catūsu maggesu catūsu phalesu paññā anupādāniyā paññā.",
  "vb16:231.1_0": "Tīsu bhūmīsu kusalābyākate paññā upādānavippayuttā upādāniyā paññā,",
  "vb16:231.1_1": "catūsu maggesu catūsu phalesu paññā upādānavippayuttā anupādāniyā paññā.",
  "vb16:232.1_0": "Tīsu bhūmīsu kusalābyākate paññā saṅkilesikā paññā,",
  "vb16:232.1_1": "catūsu maggesu catūsu phalesu paññā asaṅkilesikā paññā.",
  "vb16:233.1_0": "Tīsu bhūmīsu kusalābyākate paññā kilesavippayuttā saṅkilesikā paññā,",
  "vb16:233.1_1": "catūsu maggesu catūsu phalesu paññā kilesavippayuttā asaṅkilesikā paññā.",
  "vb16:234.1_0": "Vitakkasampayuttā paññā savitakkā paññā, vitakkavippayuttā paññā avitakkā paññā.",
  "vb16:235.1_0": "Vicārasampayuttā paññā savicārā paññā, vicāravippayuttā paññā avicārā paññā.",
  "vb16:236.1_0": "Pītisampayuttā paññā sappītikā paññā, pītivippayuttā paññā appītikā paññā.",
  "vb16:237.1_0": "Pītisampayuttā paññā pītisahagatā paññā, pītivippayuttā paññā na pītisahagatā paññā.",
  "vb16:238.1_0": "Sukhasampayuttā paññā sukhasahagatā paññā, sukhavippayuttā paññā na sukhasahagatā paññā.",
  "vb16:239.1_0": "Upekkhāsampayuttā paññā upekkhāsahagatā paññā, upekkhāvippayuttā paññā na upekkhāsahagatā paññā.",
  "vb16:240.1_0": "Kāmāvacarakusalābyākate paññā kāmāvacarā paññā,",
  "vb16:240.1_1": "rūpāvacarā paññā arūpāvacarā paññā,",
  "vb16:240.1_2": "apariyāpannā paññā na kāmāvacarā paññā.",
  "vb16:241.1_0": "Rūpāvacarakusalābyākate paññā rūpāvacarā paññā,",
  "vb16:241.1_1": "kāmāvacarā paññā arūpāvacarā paññā apariyāpannā paññā na rūpāvacarā paññā.",
  "vb16:242.1_0": "Arūpāvacarakusalābyākate paññā arūpāvacarā paññā,",
  "vb16:242.1_1": "kāmāvacarā paññā rūpāvacarā paññā apariyāpannā paññā na arūpāvacarā paññā.",
  "vb16:243.1_0": "Tīsu bhūmīsu kusalābyākate paññā pariyāpannā paññā,",
  "vb16:243.1_1": "catūsu maggesu catūsu phalesu paññā apariyāpannā paññā.",
  "vb16:244.1_0": "Catūsu maggesu paññā niyyānikā paññā,",
  "vb16:244.1_1": "tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyyānikā paññā.",
  "vb16:245.1_0": "Catūsu maggesu paññā niyatā paññā,",
  "vb16:245.1_1": "tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyatā paññā.",
  "vb16:246.1_0": "Tīsu bhūmīsu kusalābyākate paññā sauttarā paññā, catūsu maggesu catūsu phalesu paññā anuttarā paññā.",
  "vb16:247.1_0": "Tattha katamā atthajāpikā paññā?",
  "vb16:248.1_0": "Catūsu bhūmīsu kusale arahato abhiññaṁ uppādentassa samāpattiṁ uppādentassa kiriyābyākate paññā atthajāpikā paññā,",
  "vb16:248.1_1": "catūsu bhūmīsu vipāke arahato uppannāya abhiññāya uppannāya samāpattiyā kiriyābyākate paññā jāpitatthā paññā.",
  "vb16:249.1_0": "Evaṁ duvidhena ñāṇavatthu.",
  "vb16:249.2_0": "Dukaṁ.",
  "vb16:250.0_0": "3. Tikaniddesa",
  "vb16:250.1_0": "Tattha katamā cintāmayā paññā?",
  "vb16:250.2_0": "Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṁ",
  "vb16:250.2_1": "vā saccānulomikaṁ vā rūpaṁ aniccanti vā vedanā …pe…",
  "vb16:250.3_0": "saññā …",
  "vb16:250.3_1": "saṅkhārā …",
  "vb16:250.3_2": "viññāṇaṁ aniccanti vā,",
  "vb16:250.3_3": "yaṁ evarūpiṁ anulomikaṁ khantiṁ diṭṭhiṁ ruciṁ mudiṁ pekkhaṁ dhammanijjhānakkhantiṁ parato assutvā paṭilabhati—",
  "vb16:250.4_0": "ayaṁ vuccati “cintāmayā paññā”.",
  "vb16:251.1_0": "Tattha katamā sutamayā paññā?",
  "vb16:251.2_0": "Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṁ",
  "vb16:251.2_1": "vā saccānulomikaṁ vā rūpaṁ aniccanti vā vedanā …pe…",
  "vb16:251.3_0": "saññā …",
  "vb16:251.3_1": "saṅkhārā …",
  "vb16:251.3_2": "viññāṇaṁ aniccanti vā,",
  "vb16:251.3_3": "yaṁ evarūpiṁ anulomikaṁ khantiṁ diṭṭhiṁ ruciṁ mudiṁ pekkhaṁ dhammanijjhānakkhantiṁ parato sutvā paṭilabhati—",
  "vb16:251.4_0": "ayaṁ vuccati “sutamayā paññā”.",
  "vb16:252.1_0": "Sabbāpi samāpannassa paññā bhāvanāmayā paññā.",
  "vb16:253.1_0": "Tattha katamā dānamayā paññā?",
  "vb16:253.2_0": "Dānaṁ ārabbha dānādhigaccha yā uppajjati paññā pajānanā …pe… amoho dhammavicayo sammādiṭṭhi—",
  "vb16:253.3_0": "ayaṁ vuccati “dānamayā paññā”.",
  "vb16:254.1_0": "Tattha katamā sīlamayā paññā?",
  "vb16:254.2_0": "Sīlaṁ ārabbha sīlādhigaccha yā uppajjati paññā pajānanā …pe… amoho dhammavicayo sammādiṭṭhi—",
  "vb16:254.3_0": "ayaṁ vuccati “sīlamayā paññā”.",
  "vb16:255.1_0": "Sabbāpi samāpannassa paññā bhāvanāmayā paññā.",
  "vb16:256.1_0": "Tattha katamā adhisīle paññā?",
  "vb16:256.2_0": "Pātimokkhasaṁvaraṁ saṁvarantassa yā uppajjati paññā pajānanā …pe… amoho dhammavicayo sammādiṭṭhi—",
  "vb16:256.3_0": "ayaṁ vuccati “adhisīle paññā”.",
  "vb16:257.1_0": "Tattha katamā adhicitte paññā?",
  "vb16:257.2_0": "Rūpāvacarārūpāvacarasamāpattiṁ samāpajjantassa yā uppajjati paññā pajānanā …pe…",
  "vb16:257.2_1": "amoho dhammavicayo sammādiṭṭhi—",
  "vb16:257.3_0": "ayaṁ vuccati “adhicitte paññā”.",
  "vb16:258.1_0": "Tattha katamā adhipaññāya paññā?",
  "vb16:258.2_0": "Catūsu maggesu catūsu phalesu paññā—",
  "vb16:258.3_0": "ayaṁ vuccati “adhipaññāya paññā”.",
  "vb16:259.1_0": "Tattha katamaṁ āyakosallaṁ?",
  "vb16:259.2_0": "“Ime dhamme manasikaroto anuppannā ceva akusalā dhammā na uppajjanti,",
  "vb16:259.2_1": "uppannā ca akusalā dhammā pahīyanti.",
  "vb16:259.3_0": "Ime vā panime dhamme manasikaroto anuppannā ceva kusalā dhammā uppajjanti,",
  "vb16:259.3_1": "uppannā ca kusalā dhammā bhiyyobhāvāya vepullāya bhāvanāya pāripūriyā saṁvattantī”ti—",
  "vb16:259.4_0": "yā tattha paññā pajānanā …pe… amoho dhammavicayo sammādiṭṭhi—",
  "vb16:259.5_0": "idaṁ vuccati “āyakosallaṁ”.",
  "vb16:260.1_0": "Tattha katamaṁ apāyakosallaṁ?",
  "vb16:260.2_0": "“Ime dhamme manasikaroto anuppannā ceva kusalā dhammā na uppajjanti,",
  "vb16:260.2_1": "uppannā ca kusalā dhammā nirujjhanti.",
  "vb16:260.3_0": "Ime vā panime dhamme manasikaroto anuppannā ceva akusalā dhammā uppajjanti,",
  "vb16:260.3_1": "uppannā ca akusalā dhammā bhiyyobhāvāya vepullāya saṁvattantī”ti—",
  "vb16:260.4_0": "yā tattha paññā pajānanā …pe… amoho dhammavicayo sammādiṭṭhi—",
  "vb16:260.5_0": "idaṁ vuccati “apāyakosallaṁ”.",
  "vb16:261.1_0": "Sabbāpi tatrupāyā paññā upāyakosallaṁ.",
  "vb16:262.1_0": "Catūsu bhūmīsu vipāke paññā vipākā paññā.",
  "vb16:263.1_0": "Catūsu bhūmīsu kusale paññā vipākadhammadhammā paññā.",
  "vb16:264.1_0": "Tīsu bhūmīsu kiriyābyākate paññā nevavipākanavipākadhammadhammā paññā.",
  "vb16:265.1_0": "Tīsu bhūmīsu vipāke paññā upādinnupādāniyā paññā.",
  "vb16:266.1_0": "Tīsu bhūmīsu kusale tīsu bhūmīsu kiriyābyākate paññā anupādinnupādāniyā paññā.",
  "vb16:267.1_0": "Catūsu maggesu catūsu phalesu paññā anupādinnaanupādāniyā paññā.",
  "vb16:268.1_0": "Vitakkavicārasampayuttā paññā savitakkasavicārā paññā.",
  "vb16:269.1_0": "Vitakkavippayuttā vicārasampayuttā paññā avitakkavicāramattā paññā.",
  "vb16:270.1_0": "Vitakkavicāravippayuttā paññā avitakkaavicārā paññā.",
  "vb16:271.1_0": "Pītisampayuttā paññā pītisahagatā paññā.",
  "vb16:272.1_0": "Sukhasampayuttā paññā sukhasahagatā paññā.",
  "vb16:273.1_0": "Upekkhāsampayuttā paññā upekkhāsahagatā paññā.",
  "vb16:274.1_0": "Tīsu bhūmīsu kusale paññā ācayagāminī paññā.",
  "vb16:275.1_0": "Catūsu maggesu paññā apacayagāminī paññā.",
  "vb16:276.1_0": "Catūsu bhūmīsu vipāke tīsu bhūmīsu kiriyābyākate paññā nevācayagāmināpacayagāminī paññā.",
  "vb16:277.1_0": "Catūsu maggesu tīsu phalesu paññā sekkhā paññā.",
  "vb16:278.1_0": "Upariṭṭhimā arahattaphale paññā asekkhā paññā.",
  "vb16:279.1_0": "Tīsu bhūmīsu kusale tīsu bhūmīsu vipāke tīsu bhūmīsu kiriyābyākate paññā nevasekkhanāsekkhā paññā.",
  "vb16:280.1_0": "Kāmāvacarakusalābyākate paññā parittā paññā.",
  "vb16:281.1_0": "Rūpāvacarārūpāvacarakusalābyākate paññā mahaggatā paññā.",
  "vb16:282.1_0": "Catūsu maggesu catūsu phalesu paññā appamāṇā paññā.",
  "vb16:283.1_0": "Tattha katamā parittārammaṇā paññā?",
  "vb16:283.2_0": "Paritte dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:283.3_0": "ayaṁ vuccati “parittārammaṇā paññā”.",
  "vb16:284.1_0": "Tattha katamā mahaggatārammaṇā paññā?",
  "vb16:284.2_0": "Mahaggate dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:284.3_0": "ayaṁ vuccati “mahaggatārammaṇā paññā”.",
  "vb16:285.1_0": "Tattha katamā appamāṇārammaṇā paññā?",
  "vb16:285.2_0": "Appamāṇe dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:285.3_0": "ayaṁ vuccati “appamāṇārammaṇā paññā”.",
  "vb16:286.1_0": "Tattha katamā maggārammaṇā paññā?",
  "vb16:286.2_0": "Ariyamaggaṁ ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:286.3_0": "ayaṁ vuccati “maggārammaṇā paññā”.",
  "vb16:287.1_0": "Catūsu maggesu paññā maggahetukā paññā.",
  "vb16:288.1_0": "Tattha katamā maggādhipatinī paññā?",
  "vb16:288.2_0": "Ariyamaggaṁ adhipatiṁ karitvā yā uppajjati paññā pajānanā …pe… amoho dhammavicayo sammādiṭṭhi—",
  "vb16:288.3_0": "ayaṁ vuccati “maggādhipatinī paññā”.",
  "vb16:289.1_0": "Catūsu bhūmīsu vipāke paññā siyā uppannā, siyā uppādinī, na vattabbā anuppannāti.",
  "vb16:289.2_0": "Catūsu bhūmīsu kusale tīsu bhūmīsu kiriyābyākate paññā siyā uppannā,",
  "vb16:289.2_1": "siyā anuppannā,",
  "vb16:289.2_2": "na vattabbā uppādinīti.",
  "vb16:290.1_0": "Sabbāva paññā siyā atītā, siyā anāgatā, siyā paccuppannā.",
  "vb16:291.1_0": "Tattha katamā atītārammaṇā paññā?",
  "vb16:291.2_0": "Atīte dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:291.3_0": "ayaṁ vuccati “atītārammaṇā paññā”.",
  "vb16:292.1_0": "Tattha katamā anāgatārammaṇā paññā?",
  "vb16:292.2_0": "Anāgate dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:292.3_0": "ayaṁ vuccati “anāgatārammaṇā paññā”.",
  "vb16:293.1_0": "Tattha katamā paccuppannārammaṇā paññā?",
  "vb16:293.2_0": "Paccuppanne dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:293.3_0": "ayaṁ vuccati “paccuppannārammaṇā paññā”.",
  "vb16:294.1_0": "Sabbāva paññā siyā ajjhattā, siyā bahiddhā, siyā ajjhattabahiddhā.",
  "vb16:295.1_0": "Tattha katamā ajjhattārammaṇā paññā?",
  "vb16:295.2_0": "Ajjhatte dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:295.3_0": "ayaṁ vuccati “ajjhattārammaṇā paññā”.",
  "vb16:296.1_0": "Tattha katamā bahiddhārammaṇā paññā?",
  "vb16:296.2_0": "Bahiddhādhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:296.3_0": "ayaṁ vuccati “bahiddhārammaṇā paññā”.",
  "vb16:297.1_0": "Tattha katamā ajjhattabahiddhārammaṇā paññā?",
  "vb16:297.2_0": "Ajjhattabahiddhā dhamme ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:297.3_0": "ayaṁ vuccati “ajjhattabahiddhārammaṇā paññā”.",
  "vb16:298.1_0": "Evaṁ tividhena ñāṇavatthu.",
  "vb16:298.2_0": "Tikaṁ.",
  "vb16:299.0_0": "4. Catukkaniddesa",
  "vb16:299.1_0": "Tattha katamaṁ kammassakatañāṇaṁ?",
  "vb16:299.2_0": "“Atthi dinnaṁ,",
  "vb16:299.2_1": "atthi yiṭṭhaṁ,",
  "vb16:299.2_2": "atthi hutaṁ,",
  "vb16:299.2_3": "atthi sukatadukkaṭānaṁ kammānaṁ phalaṁ vipāko,",
  "vb16:299.2_4": "atthi ayaṁ loko,",
  "vb16:299.2_5": "atthi paro loko,",
  "vb16:299.2_6": "atthi mātā,",
  "vb16:299.2_7": "atthi pitā,",
  "vb16:299.2_8": "atthi sattā opapātikā,",
  "vb16:299.2_9": "atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī”ti—",
  "vb16:299.3_0": "yā evarūpā paññā pajānanā …pe… amoho dhammavicayo sammādiṭṭhi—",
  "vb16:299.4_0": "idaṁ vuccati “kammassakatañāṇaṁ”.",
  "vb16:299.5_0": "Ṭhapetvā saccānulomikaṁ ñāṇaṁ, sabbāpi sāsavā kusalā paññā kammassakatañāṇaṁ.",
  "vb16:300.1_0": "Tattha katamaṁ saccānulomikaṁ ñāṇaṁ?",
  "vb16:300.2_0": "“Rūpaṁ aniccan”ti vā vedanā …pe…",
  "vb16:300.3_0": "saññā …",
  "vb16:300.3_1": "saṅkhārā …",
  "vb16:300.3_2": "“viññāṇaṁ aniccan”ti vā yā evarūpī anulomikā khanti diṭṭhi ruci mudi pekkhā dhammanijjhānakkhanti—",
  "vb16:300.4_0": "idaṁ vuccati “saccānulomikaṁ ñāṇaṁ”.",
  "vb16:301.1_0": "Catūsu maggesu paññā maggasamaṅgissa ñāṇaṁ.",
  "vb16:302.1_0": "Catūsu phalesu paññā phalasamaṅgissa ñāṇaṁ.",
  "vb16:303.1_0": "Maggasamaṅgissa ñāṇaṁ dukkhepetaṁ ñāṇaṁ,",
  "vb16:303.1_1": "dukkhasamudayepetaṁ ñāṇaṁ,",
  "vb16:303.1_2": "dukkhanirodhepetaṁ ñāṇaṁ,",
  "vb16:303.1_3": "dukkhanirodhagāminiyā paṭipadāyapetaṁ ñāṇaṁ.",
  "vb16:304.1_0": "Tattha katamaṁ dukkhe ñāṇaṁ?",
  "vb16:304.2_0": "Dukkhaṁ ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:304.3_0": "idaṁ vuccati “dukkhe ñāṇaṁ”.",
  "vb16:305.1_0": "Dukkhasamudayaṁ ārabbha …pe…",
  "vb16:305.2_0": "dukkhanirodhaṁ ārabbha …pe…",
  "vb16:305.3_0": "dukkhanirodhagāminiṁ paṭipadaṁ ārabbha yā uppajjati paññā pajānanā …pe…",
  "vb16:305.3_1": "amoho dhammavicayo sammādiṭṭhi—",
  "vb16:305.4_0": "idaṁ vuccati “dukkhanirodhagāminiyā paṭipadāya ñāṇaṁ”.",
  "vb16:306.1_0": "Kāmāvacarakusalābyākate paññā kāmāvacarā paññā,",
  "vb16:306.1_1": "rūpāvacarakusalābyākate paññā rūpāvacarā paññā,",
  "vb16:306.1_2": "arūpāvacarakusalābyākate paññā arūpāvacarā paññā,",
  "vb16:306.1_3": "catūsu maggesu catūsu phalesu paññā apariyāpannā paññā.",
  "vb16:307.1_0": "Tattha katamaṁ dhamme ñāṇaṁ?",
  "vb16:307.2_0": "Catūsu maggesu catūsu phalesu paññā dhamme ñāṇaṁ.",
  "vb16:308.1_0": "So iminā dhammena ñātena diṭṭhena pattena viditena pariyogāḷhena atītānāgatena nayaṁ neti.",
  "vb16:308.2_0": "“Ye hi keci atītamaddhānaṁ samaṇā vā brāhmaṇā vā dukkhaṁ abbhaññaṁsu,",
  "vb16:308.2_1": "dukkhasamudayaṁ abbhaññaṁsu,",
  "vb16:308.2_2": "dukkhanirodhaṁ abbhaññaṁsu,",
  "vb16:308.2_3": "dukkhanirodhagāminiṁ paṭipadaṁ abbhaññaṁsu,",
  "vb16:308.2_4": "imaññeva te dukkhaṁ abbhaññaṁsu,",
  "vb16:308.2_5": "imaññeva te dukkhasamudayaṁ abbhaññaṁsu,",
  "vb16:308.2_6": "imaññeva te dukkhanirodhaṁ abbhaññaṁsu,",
  "vb16:308.2_7": "imaññeva te dukkhanirodhagāminiṁ paṭipadaṁ abbhaññaṁsu.",
  "vb16:308.3_0": "Ye hi keci anāgatamaddhānaṁ samaṇā vā brāhmaṇā vā dukkhaṁ abhijānissanti,",
  "vb16:308.3_1": "dukkhasamudayaṁ abhijānissanti,",
  "vb16:308.3_2": "dukkhanirodhaṁ abhijānissanti,",
  "vb16:308.3_3": "dukkhanirodhagāminiṁ paṭipadaṁ abhijānissanti,",
  "vb16:308.3_4": "imaññeva te dukkhaṁ abhijānissanti,",
  "vb16:308.3_5": "imaññeva te dukkhasamudayaṁ abhijānissanti,",
  "vb16:308.3_6": "imaññeva te dukkhanirodhaṁ abhijānissanti,",
  "vb16:308.3_7": "imaññeva te dukkhanirodhagāminiṁ paṭipadaṁ abhijānissantī”ti—",
  "vb16:308.4_0": "yā tattha paññā pajānanā …pe… amoho dhammavicayo sammādiṭṭhi—",
  "vb16:308.5_0": "idaṁ vuccati “anvaye ñāṇaṁ”.",
  "vb16:309.1_0": "Tattha katamaṁ pariye ñāṇaṁ?",
  "vb16:309.2_0": "Idha bhikkhu parasattānaṁ parapuggalānaṁ cetasā ceto paricca pajānāti.",
  "vb16:309.3_0": "Sarāgaṁ vā cittaṁ “sarāgaṁ cittan”ti pajānāti,",
  "vb16:309.3_1": "vītarāgaṁ vā cittaṁ “vītarāgaṁ cittan”ti pajānāti,",
  "vb16:309.3_2": "sadosaṁ vā cittaṁ “sadosaṁ cittan”ti pajānāti,",
  "vb16:309.3_3": "vītadosaṁ vā cittaṁ “vītadosaṁ cittan”ti pajānāti,",
  "vb16:309.3_4": "samohaṁ vā cittaṁ “samohaṁ cittan”ti pajānāti,",
  "vb16:309.3_5": "vītamohaṁ vā cittaṁ “vītamohaṁ cittan”ti pajānāti,",
  "vb16:309.3_6": "saṅkhittaṁ vā cittaṁ “saṅkhittaṁ cittan”ti pajānāti,",
  "vb16:309.3_7": "vikkhittaṁ vā cittaṁ “vikkhittaṁ cittan”ti pajānāti,",
  "vb16:309.3_8": "mahaggataṁ vā cittaṁ “mahaggataṁ cittan”ti pajānāti,",
  "vb16:309.3_9": "amahaggataṁ vā cittaṁ “amahaggataṁ cittan”ti pajānāti,",
  "vb16:309.3_10": "sauttaraṁ vā cittaṁ “sauttaraṁ cittan”ti pajānāti,",
  "vb16:309.3_11": "anuttaraṁ vā cittaṁ “anuttaraṁ cittan”ti pajānāti,",
  "vb16:309.3_12": "samāhitaṁ vā cittaṁ “samāhitaṁ cittan”ti pajānāti,",
  "vb16:309.3_13": "asamāhitaṁ vā cittaṁ “asamāhitaṁ cittan”ti pajānāti,",
  "vb16:309.3_14": "vimuttaṁ vā cittaṁ “vimuttaṁ cittan”ti pajānāti,",
  "vb16:309.3_15": "avimuttaṁ vā cittaṁ “avimuttaṁ cittan”ti pajānātīti—",
  "vb16:309.4_0": "yā tattha paññā pajānanā …pe… amoho dhammavicayo sammādiṭṭhi—",
  "vb16:309.5_0": "idaṁ vuccati “pariye ñāṇaṁ”.",
  "vb16:310.1_0": "Ṭhapetvā dhamme ñāṇaṁ anvaye ñāṇaṁ pariye ñāṇaṁ, avasesā paññā sammutiñāṇaṁ.",
  "vb16:311.1_0": "Tattha katamā paññā ācayāya no apacayāya?",
  "vb16:311.2_0": "Kāmāvacarakusale paññā ācayāya no apacayāya.",
  "vb16:312.1_0": "Catūsu maggesu paññā apacayāya no ācayāya.",
  "vb16:313.1_0": "Rūpāvacarārūpāvacarakusale paññā ācayāya ceva apacayāya ca.",
  "vb16:314.1_0": "Avasesā paññā neva ācayāya no apacayāya.",
  "vb16:315.1_0": "Tattha katamā paññā nibbidāya no paṭivedhāya?",
  "vb16:315.2_0": "Yāya paññāya kāmesu vītarāgo hoti, na ca abhiññāyo paṭivijjhati na ca saccāni—",
  "vb16:315.3_0": "ayaṁ vuccati “paññā nibbidāya no paṭivedhāya”.",
  "vb16:316.1_0": "Sveva paññāya kāmesu vītarāgo samāno abhiññāyo paṭivijjhati na ca saccāni—",
  "vb16:316.2_0": "ayaṁ vuccati “paññā paṭivedhāya no nibbidāya”.",
  "vb16:317.1_0": "Catūsu maggesu paññā nibbidāya ceva paṭivedhāya ca.",
  "vb16:318.1_0": "Avasesā paññā neva nibbidāya no paṭivedhāya.",
  "vb16:319.1_0": "Tattha katamā hānabhāginī paññā?",
  "vb16:319.2_0": "Paṭhamassa jhānassa lābhiṁ kāmasahagatā saññāmanasikārā samudācaranti hānabhāginī paññā.",
  "vb16:320.1_0": "Tadanudhammatā sati santiṭṭhati ṭhitibhāginī paññā.",
  "vb16:321.1_0": "Avitakkasahagatā saññāmanasikārā samudācaranti visesabhāginī paññā.",
  "vb16:322.1_0": "Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.",
  "vb16:322.2_0": "Dutiyassa jhānassa lābhiṁ vitakkasahagatā saññāmanasikārā samudācaranti hānabhāginī paññā.",
  "vb16:322.3_0": "Tadanudhammatā sati santiṭṭhati ṭhitibhāginī paññā.",
  "vb16:322.4_0": "Upekkhāsahagatā saññāmanasikārā samudācaranti visesabhāginī paññā.",
  "vb16:322.5_0": "Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.",
  "vb16:322.6_0": "Tatiyassa jhānassa lābhiṁ pītisukhasahagatā saññāmanasikārā samudācaranti hānabhāginī paññā.",
  "vb16:322.7_0": "Tadanudhammatā sati santiṭṭhati ṭhitibhāginī paññā.",
  "vb16:322.8_0": "Adukkhamasukhasahagatā saññāmanasikārā samudācaranti visesabhāginī paññā.",
  "vb16:322.9_0": "Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.",
  "vb16:322.10_0": "Catutthassa jhānassa lābhiṁ upekkhāsahagatā saññāmanasikārā samudācaranti hānabhāginī paññā.",
  "vb16:322.11_0": "Tadanudhammatā sati santiṭṭhati ṭhitibhāginī paññā.",
  "vb16:322.12_0": "Ākāsānañcāyatanasahagatā saññāmanasikārā samudācaranti visesabhāginī paññā.",
  "vb16:322.13_0": "Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.",
  "vb16:322.14_0": "Ākāsānañcāyatanassa lābhiṁ rūpasahagatā saññāmanasikārā samudācaranti hānabhāginī paññā.",
  "vb16:322.15_0": "Tadanudhammatā sati santiṭṭhati ṭhitibhāginī paññā.",
  "vb16:322.16_0": "Viññāṇañcāyatanasahagatā saññāmanasikārā samudācaranti visesabhāginī paññā.",
  "vb16:322.17_0": "Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.",
  "vb16:322.18_0": "Viññāṇañcāyatanassa lābhiṁ ākāsānañcāyatanasahagatā saññāmanasikārā samudācaranti hānabhāginī paññā.",
  "vb16:322.19_0": "Tadanudhammatā sati santiṭṭhati ṭhitibhāginī paññā.",
  "vb16:322.20_0": "Ākiñcaññāyatanasahagatā saññāmanasikārā samudācaranti visesabhāginī paññā.",
  "vb16:322.21_0": "Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.",
  "vb16:322.22_0": "Ākiñcaññāyatanassa lābhiṁ viññāṇañcāyatanasahagatā saññāmanasikārā samudācaranti hānabhāginī paññā.",
  "vb16:322.23_0": "Tadanudhammatā sati santiṭṭhati ṭhitibhāginī paññā.",
  "vb16:322.24_0": "Nevasaññānāsaññāyatanasahagatā saññāmanasikārā samudācaranti visesabhāginī paññā.",
  "vb16:322.25_0": "Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.",
  "vb16:323.1_0": "Tattha katamā catasso paṭisambhidā?",
  "vb16:323.2_0": "Atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb16:323.3_0": "Atthe ñāṇaṁ atthapaṭisambhidā,",
  "vb16:323.3_1": "dhamme ñāṇaṁ dhammapaṭisambhidā,",
  "vb16:323.3_2": "tatra dhammaniruttābhilāpe ñāṇaṁ niruttipaṭisambhidā,",
  "vb16:323.3_3": "ñāṇesu ñāṇaṁ paṭibhānapaṭisambhidā.",
  "vb16:323.4_0": "Imā catasso paṭisambhidā.",
  "vb16:324.1_0": "Tattha katamā catasso paṭipadā?",
  "vb16:324.2_0": "Dukkhapaṭipadā dandhābhiññā paññā,",
  "vb16:324.2_1": "dukkhapaṭipadā khippābhiññā paññā,",
  "vb16:324.2_2": "sukhapaṭipadā dandhābhiññā paññā,",
  "vb16:324.2_3": "sukhapaṭipadā khippābhiññā paññā.",
  "vb16:325.1_0": "Tattha katamā dukkhapaṭipadā dandhābhiññā paññā?",
  "vb16:325.2_0": "Kicchena kasirena samādhiṁ uppādentassa dandhaṁ taṇṭhānaṁ abhijānantassa yā uppajjati paññā pajānanā …pe…",
  "vb16:325.2_1": "amoho dhammavicayo sammādiṭṭhi—",
  "vb16:325.3_0": "ayaṁ vuccati “dukkhapaṭipadā dandhābhiññā paññā”.",
  "vb16:326.1_0": "Tattha katamā dukkhapaṭipadā khippābhiññā paññā?",
  "vb16:326.2_0": "Kicchena kasirena samādhiṁ uppādentassa khippaṁ taṇṭhānaṁ abhijānantassa yā uppajjati paññā pajānanā …pe…",
  "vb16:326.2_1": "amoho dhammavicayo sammādiṭṭhi—",
  "vb16:326.3_0": "ayaṁ vuccati “dukkhapaṭipadā khippābhiññā paññā”.",
  "vb16:327.1_0": "Tattha katamā sukhapaṭipadā dandhābhiññā paññā?",
  "vb16:327.2_0": "Akicchena akasirena samādhiṁ uppādentassa dandhaṁ taṇṭhānaṁ abhijānantassa yā uppajjati paññā pajānanā …pe…",
  "vb16:327.2_1": "amoho dhammavicayo sammādiṭṭhi—",
  "vb16:327.3_0": "ayaṁ vuccati “sukhapaṭipadā dandhābhiññā paññā”.",
  "vb16:328.1_0": "Tattha katamā sukhapaṭipadā khippābhiññā paññā?",
  "vb16:328.2_0": "Akicchena akasirena samādhiṁ uppādentassa khippaṁ taṇṭhānaṁ abhijānantassa yā uppajjati paññā pajānanā …pe…",
  "vb16:328.2_1": "amoho dhammavicayo sammādiṭṭhi—",
  "vb16:328.3_0": "ayaṁ vuccati “sukhapaṭipadā khippābhiññā paññā”.",
  "vb16:328.4_0": "Imā catasso paṭipadā.",
  "vb16:329.1_0": "Tattha katamāni cattāri ārammaṇāni?",
  "vb16:329.2_0": "Parittā parittārammaṇā paññā,",
  "vb16:329.2_1": "parittā appamāṇārammaṇā paññā,",
  "vb16:329.2_2": "appamāṇā parittārammaṇā paññā,",
  "vb16:329.2_3": "appamāṇā appamāṇārammaṇā paññā.",
  "vb16:330.1_0": "Tattha katamā parittā parittārammaṇā paññā?",
  "vb16:330.2_0": "Samādhissa na nikāmalābhissa ārammaṇaṁ thokaṁ pharantassa yā uppajjati paññā pajānanā …pe…",
  "vb16:330.2_1": "amoho dhammavicayo sammādiṭṭhi—",
  "vb16:330.3_0": "ayaṁ vuccati “parittā parittārammaṇā paññā”.",
  "vb16:331.1_0": "Tattha katamā parittā appamāṇārammaṇā paññā?",
  "vb16:331.2_0": "Samādhissa na nikāmalābhissa ārammaṇaṁ vipulaṁ pharantassa yā uppajjati paññā pajānanā …pe…",
  "vb16:331.2_1": "amoho dhammavicayo sammādiṭṭhi—",
  "vb16:331.3_0": "ayaṁ vuccati “parittā appamāṇārammaṇā paññā”.",
  "vb16:332.1_0": "Tattha katamā appamāṇā parittārammaṇā paññā?",
  "vb16:332.2_0": "Samādhissa nikāmalābhissa ārammaṇaṁ thokaṁ pharantassa yā uppajjati paññā pajānanā …pe…",
  "vb16:332.2_1": "amoho dhammavicayo sammādiṭṭhi—",
  "vb16:332.3_0": "ayaṁ vuccati “appamāṇā parittārammaṇā paññā”.",
  "vb16:333.1_0": "Tattha katamā appamāṇā appamāṇārammaṇā paññā?",
  "vb16:333.2_0": "Samādhissa nikāmalābhissa ārammaṇaṁ vipulaṁ pharantassa yā uppajjati paññā pajānanā …pe…",
  "vb16:333.2_1": "amoho dhammavicayo sammādiṭṭhi—",
  "vb16:333.3_0": "ayaṁ vuccati “appamāṇā appamāṇārammaṇā paññā”.",
  "vb16:333.4_0": "Imāni cattāri ārammaṇāni.",
  "vb16:334.1_0": "Maggasamaṅgissa ñāṇaṁ jarāmaraṇepetaṁ ñāṇaṁ,",
  "vb16:334.1_1": "jarāmaraṇasamudayepetaṁ ñāṇaṁ,",
  "vb16:334.1_2": "jarāmaraṇanirodhepetaṁ ñāṇaṁ,",
  "vb16:334.1_3": "jarāmaraṇanirodhagāminiyā paṭipadāyapetaṁ ñāṇaṁ.",
  "vb16:335.1_0": "Tattha katamaṁ jarāmaraṇe ñāṇaṁ?",
  "vb16:335.2_0": "Jarāmaraṇaṁ ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:335.3_0": "idaṁ vuccati “jarāmaraṇe ñāṇaṁ”.",
  "vb16:336.1_0": "Jarāmaraṇasamudayaṁ ārabbha …pe…",
  "vb16:336.2_0": "jarāmaraṇanirodhaṁ ārabbha …pe…",
  "vb16:336.3_0": "jarāmaraṇanirodhagāminiṁ paṭipadaṁ ārabbha yā uppajjati paññā pajānanā …pe…",
  "vb16:336.3_1": "amoho dhammavicayo sammādiṭṭhi—",
  "vb16:336.4_0": "idaṁ vuccati “jarāmaraṇanirodhagāminiyā paṭipadāya ñāṇaṁ”.",
  "vb16:337.1_0": "Dhammasamaṅgissa ñāṇaṁ jātiyāpetaṁ ñāṇaṁ …pe…",
  "vb16:337.2_0": "bhavepetaṁ ñāṇaṁ …pe…",
  "vb16:337.3_0": "upādānepetaṁ ñāṇaṁ …pe…",
  "vb16:337.4_0": "taṇhāyapetaṁ ñāṇaṁ …pe…",
  "vb16:337.5_0": "vedanāyapetaṁ ñāṇaṁ …pe…",
  "vb16:337.6_0": "phassepetaṁ ñāṇaṁ …pe…",
  "vb16:337.7_0": "saḷāyatanepetaṁ ñāṇaṁ …pe…",
  "vb16:337.8_0": "nāmarūpepetaṁ ñāṇaṁ …pe…",
  "vb16:337.9_0": "viññāṇepetaṁ ñāṇaṁ …pe…",
  "vb16:337.10_0": "saṅkhāresupetaṁ ñāṇaṁ,",
  "vb16:337.10_1": "saṅkhārasamudayepetaṁ ñāṇaṁ,",
  "vb16:337.10_2": "saṅkhāranirodhepetaṁ ñāṇaṁ,",
  "vb16:337.10_3": "saṅkhāranirodhagāminiyā paṭipadāyapetaṁ ñāṇaṁ.",
  "vb16:338.1_0": "Tattha katamaṁ saṅkhāresu ñāṇaṁ?",
  "vb16:338.2_0": "Saṅkhāre ārabbha yā uppajjati paññā pajānanā …pe… amoho dhammavicayo sammādiṭṭhi—",
  "vb16:338.3_0": "idaṁ vuccati “saṅkhāresu ñāṇaṁ”.",
  "vb16:339.1_0": "Saṅkhārasamudayaṁ ārabbha …pe…",
  "vb16:339.2_0": "saṅkhāranirodhaṁ ārabbha …pe…",
  "vb16:339.3_0": "saṅkhāranirodhagāminiṁ paṭipadaṁ ārabbha yā uppajjati paññā pajānanā …pe…",
  "vb16:339.3_1": "amoho dhammavicayo sammādiṭṭhi—",
  "vb16:339.4_0": "idaṁ vuccati “saṅkhāranirodhagāminiyā paṭipadāya ñāṇaṁ”. –24",
  "vb16:340.1_0": "Evaṁ catubbidhena ñāṇavatthu.",
  "vb16:341.1_0": "Catukkaṁ.",
  "vb16:342.0_0": "5. Pañcakaniddesa",
  "vb16:342.1_0": "Tattha katamo pañcaṅgiko sammāsamādhi?",
  "vb16:342.2_0": "Pītipharaṇatā, sukhapharaṇatā, cetopharaṇatā, ālokapharaṇatā, paccavekkhaṇānimittaṁ.",
  "vb16:342.3_0": "Dvīsu jhānesu paññā pītipharaṇatā.",
  "vb16:342.4_0": "Tīsu jhānesu paññā sukhapharaṇatā.",
  "vb16:342.5_0": "Paracitte ñāṇaṁ cetopharaṇatā.",
  "vb16:342.6_0": "Dibbacakkhu ālokapharaṇatā.",
  "vb16:342.7_0": "Tamhā tamhā samādhimhā vuṭṭhitassa paccavekkhaṇāñāṇaṁ paccavekkhaṇānimittaṁ.",
  "vb16:342.8_0": "Ayaṁ vuccati “pañcaṅgiko sammāsamādhi”.",
  "vb16:343.1_0": "Tattha katamo pañcañāṇiko sammāsamādhi?",
  "vb16:343.2_0": "“Ayaṁ samādhi paccuppannasukho ceva āyatiñca sukhavipāko”ti paccattaññeva ñāṇaṁ uppajjati.",
  "vb16:343.3_0": "“Ayaṁ samādhi ariyo nirāmiso”ti paccattaññeva ñāṇaṁ uppajjati.",
  "vb16:343.4_0": "“Ayaṁ samādhi akāpurisasevito”ti paccattaññeva ñāṇaṁ uppajjati.",
  "vb16:343.5_0": "“Ayaṁ samādhi santo paṇīto paṭippassaddhaladdho ekodibhāvādhigato na sasaṅkhāraniggayhavāritagato”ti paccattaññeva ñāṇaṁ uppajjati.",
  "vb16:343.6_0": "“So kho panāhaṁ imaṁ samādhiṁ sato samāpajjāmi sato vuṭṭhahāmī”ti paccattaññeva ñāṇaṁ uppajjati.",
  "vb16:343.7_0": "Ayaṁ pañcañāṇiko sammāsamādhi.",
  "vb16:343.8_0": "Evaṁ pañcavidhena ñāṇavatthu.",
  "vb16:344.1_0": "Pañcakaṁ.",
  "vb16:345.0_0": "6. Chakkaniddesa",
  "vb16:345.1_0": "Tattha katamā chasu abhiññāsu paññā?",
  "vb16:345.2_0": "Iddhividhe ñāṇaṁ,",
  "vb16:345.2_1": "sotadhātuvisuddhiyā ñāṇaṁ,",
  "vb16:345.2_2": "paracitte ñāṇaṁ,",
  "vb16:345.2_3": "pubbenivāsānussatiyā ñāṇaṁ,",
  "vb16:345.2_4": "sattānaṁ cutūpapāte ñāṇaṁ,",
  "vb16:345.2_5": "āsavānaṁ khaye ñāṇaṁ—",
  "vb16:345.3_0": "imā chasu abhiññāsu paññā.",
  "vb16:345.4_0": "Evaṁ chabbidhena ñāṇavatthu.",
  "vb16:346.1_0": "Chakkaṁ.",
  "vb16:347.0_0": "7. Sattakaniddesa",
  "vb16:347.1_0": "Tattha katamāni sattasattati ñāṇavatthūni?",
  "vb16:347.2_0": "Jātipaccayā jarāmaraṇanti ñāṇaṁ,",
  "vb16:347.2_1": "asati jātiyā natthi jarāmaraṇanti ñāṇaṁ,",
  "vb16:347.2_2": "atītampi addhānaṁ jātipaccayā jarāmaraṇanti ñāṇaṁ,",
  "vb16:347.2_3": "asati jātiyā natthi jarāmaraṇanti ñāṇaṁ,",
  "vb16:347.2_4": "anāgatampi addhānaṁ jātipaccayā jarāmaraṇanti ñāṇaṁ,",
  "vb16:347.2_5": "asati jātiyā natthi jarāmaraṇanti ñāṇaṁ.",
  "vb16:347.3_0": "Yampissa taṁ dhammaṭṭhitiñāṇaṁ tampi khayadhammaṁ vayadhammaṁ virāgadhammaṁ nirodhadhammanti ñāṇaṁ;",
  "vb16:347.4_0": "bhavapaccayā jātīti ñāṇaṁ …pe…",
  "vb16:347.5_0": "upādānapaccayā bhavoti ñāṇaṁ …pe…",
  "vb16:347.6_0": "taṇhāpaccayā upādānanti ñāṇaṁ …pe…",
  "vb16:347.7_0": "vedanāpaccayā taṇhāti ñāṇaṁ …pe…",
  "vb16:347.8_0": "phassapaccayā vedanāti ñāṇaṁ …pe…",
  "vb16:347.9_0": "saḷāyatanapaccayā phassoti ñāṇaṁ …pe…",
  "vb16:347.10_0": "nāmarūpapaccayā saḷāyatananti ñāṇaṁ …pe…",
  "vb16:347.11_0": "viññāṇapaccayā nāmarūpanti ñāṇaṁ …pe…",
  "vb16:347.12_0": "saṅkhārapaccayā viññāṇanti ñāṇaṁ …pe…",
  "vb16:347.13_0": "avijjāpaccayā saṅkhārāti ñāṇaṁ,",
  "vb16:347.13_1": "asati avijjāya natthi saṅkhārāti ñāṇaṁ,",
  "vb16:347.13_2": "atītampi addhānaṁ avijjāpaccayā saṅkhārāti ñāṇaṁ,",
  "vb16:347.13_3": "asati avijjāya natthi saṅkhārāti ñāṇaṁ,",
  "vb16:347.13_4": "anāgatampi addhānaṁ avijjāpaccayā saṅkhārāti ñāṇaṁ,",
  "vb16:347.13_5": "asati avijjāya natthi saṅkhārāti ñāṇaṁ.",
  "vb16:347.14_0": "Yampissa taṁ dhammaṭṭhitiñāṇaṁ tampi khayadhammaṁ vayadhammaṁ virāgadhammaṁ nirodhadhammanti ñāṇaṁ.",
  "vb16:347.15_0": "Imāni sattasattati ñāṇavatthūni.",
  "vb16:347.16_0": "Evaṁ sattavidhena ñāṇavatthu.",
  "vb16:348.1_0": "Sattakaṁ.",
  "vb16:349.0_0": "8. Aṭṭhakaniddesa",
  "vb16:349.1_0": "Tattha katamā catūsu maggesu catūsu phalesu paññā?",
  "vb16:349.2_0": "Sotāpattimagge paññā,",
  "vb16:349.2_1": "sotāpattiphale paññā,",
  "vb16:349.2_2": "sakadāgāmimagge paññā,",
  "vb16:349.2_3": "sakadāgāmiphale paññā,",
  "vb16:349.2_4": "anāgāmimagge paññā,",
  "vb16:349.2_5": "anāgāmiphale paññā,",
  "vb16:349.2_6": "arahattamagge paññā,",
  "vb16:349.2_7": "arahattaphale paññā—",
  "vb16:349.3_0": "imā catūsu maggesu catūsu phalesu paññā.",
  "vb16:349.4_0": "Evaṁ aṭṭhavidhena ñāṇavatthu.",
  "vb16:350.1_0": "Aṭṭhakaṁ.",
  "vb16:351.0_0": "9. Navakaniddesa",
  "vb16:351.1_0": "Tattha katamā navasu anupubbavihārasamāpattīsu paññā?",
  "vb16:351.2_0": "Paṭhamajjhānasamāpattiyā paññā,",
  "vb16:351.2_1": "dutiyajjhānasamāpattiyā paññā,",
  "vb16:351.2_2": "tatiyajjhānasamāpattiyā paññā,",
  "vb16:351.2_3": "catutthajjhānasamāpattiyā paññā,",
  "vb16:351.2_4": "ākāsānañcāyatanasamāpattiyā paññā,",
  "vb16:351.2_5": "viññāṇañcāyatanasamāpattiyā paññā,",
  "vb16:351.2_6": "ākiñcaññāyatanasamāpattiyā paññā,",
  "vb16:351.2_7": "nevasaññānāsaññāyatanasamāpattiyā paññā,",
  "vb16:351.2_8": "saññāvedayitanirodhasamāpattiyā vuṭṭhitassa paccavekkhaṇāñāṇaṁ—",
  "vb16:351.3_0": "imā navasu anupubbavihārasamāpattīsu paññā.",
  "vb16:351.4_0": "Evaṁ navavidhena ñāṇavatthu.",
  "vb16:352.1_0": "Navakaṁ.",
  "vb16:353.0_0": "10. Dasakaniddesa",
  "vb16:353.1_0": "Tattha katamaṁ tathāgatassa ṭhānañca ṭhānato aṭṭhānañca aṭṭhānato yathābhūtaṁ ñāṇaṁ?",
  "vb16:353.2_0": "Idha tathāgato “aṭṭhānametaṁ anavakāso yaṁ diṭṭhisampanno puggalo kañci saṅkhāraṁ niccato upagaccheyya,",
  "vb16:353.2_1": "netaṁ ṭhānaṁ vijjatī”ti pajānāti.",
  "vb16:353.3_0": "“Ṭhānañca kho etaṁ vijjati yaṁ puthujjano kañci saṅkhāraṁ niccato upagaccheyya,",
  "vb16:353.3_1": "ṭhānametaṁ vijjatī”ti pajānāti.",
  "vb16:353.4_0": "“Aṭṭhānametaṁ anavakāso yaṁ diṭṭhisampanno puggalo kañci saṅkhāraṁ sukhato upagaccheyya,",
  "vb16:353.4_1": "netaṁ ṭhānaṁ vijjatī”ti pajānāti.",
  "vb16:353.5_0": "“Ṭhānañca kho etaṁ vijjati yaṁ puthujjano kañci saṅkhāraṁ sukhato upagaccheyya,",
  "vb16:353.5_1": "ṭhānametaṁ vijjatī”ti pajānāti.",
  "vb16:353.6_0": "“Aṭṭhānametaṁ anavakāso yaṁ diṭṭhisampanno puggalo kañci dhammaṁ atthato upagaccheyya,",
  "vb16:353.6_1": "netaṁ ṭhānaṁ vijjatī”ti pajānāti.",
  "vb16:353.7_0": "“Ṭhānañca kho etaṁ vijjati yaṁ puthujjano kañci dhammaṁ atthato upagaccheyya,",
  "vb16:353.7_1": "ṭhānametaṁ vijjatī”ti pajānāti.",
  "vb16:353.8_0": "“Aṭṭhānametaṁ anavakāso yaṁ diṭṭhisampanno puggalo mātaraṁ jīvitā voropeyya,",
  "vb16:353.8_1": "netaṁ ṭhānaṁ vijjatī”ti pajānāti.",
  "vb16:353.9_0": "“Ṭhānañca kho etaṁ vijjati yaṁ puthujjano mātaraṁ jīvitā voropeyya, ṭhānametaṁ vijjatī”ti pajānāti.",
  "vb16:354.1_0": "“Aṭṭhānametaṁ anavakāso yaṁ diṭṭhisampanno puggalo pitaraṁ jīvitā voropeyya …pe…",
  "vb16:354.2_0": "arahantaṁ jīvitā voropeyya …pe…",
  "vb16:354.3_0": "paduṭṭhena cittena tathāgatassa lohitaṁ uppādeyya …pe…",
  "vb16:354.4_0": "saṅghaṁ bhindeyya …pe…",
  "vb16:354.5_0": "aññaṁ satthāraṁ uddiseyya …pe…",
  "vb16:354.6_0": "aṭṭhamaṁ bhavaṁ nibbatteyya, netaṁ ṭhānaṁ vijjatī”ti pajānāti.",
  "vb16:354.7_0": "“Ṭhānañca kho etaṁ vijjati yaṁ puthujjano aṭṭhamaṁ bhavaṁ nibbatteyya,",
  "vb16:354.7_1": "ṭhānametaṁ vijjatī”ti pajānāti.",
  "vb16:355.1_0": "“Aṭṭhānametaṁ anavakāso yaṁ ekissā lokadhātuyā dve arahanto sammāsambuddhā apubbaṁ acarimaṁ uppajjeyyuṁ,",
  "vb16:355.1_1": "netaṁ ṭhānaṁ vijjatī”ti pajānāti.",
  "vb16:355.2_0": "“Ṭhānañca kho etaṁ vijjati yaṁ ekissā lokadhātuyā eko arahaṁ sammāsambuddho uppajjeyya,",
  "vb16:355.2_1": "ṭhānametaṁ vijjatī”ti pajānāti.",
  "vb16:355.3_0": "“Aṭṭhānametaṁ anavakāso yaṁ ekissā lokadhātuyā dve rājāno cakkavattī apubbaṁ acarimaṁ uppajjeyyuṁ,",
  "vb16:355.3_1": "netaṁ ṭhānaṁ vijjatī”ti pajānāti.",
  "vb16:355.4_0": "“Ṭhānañca kho etaṁ vijjati yaṁ ekissā lokadhātuyā eko rājā cakkavattī uppajjeyya,",
  "vb16:355.4_1": "ṭhānametaṁ vijjatī”ti pajānāti.",
  "vb16:356.1_0": "“Aṭṭhānametaṁ anavakāso yaṁ itthī arahaṁ assa sammāsambuddho, netaṁ ṭhānaṁ vijjatī”ti pajānāti.",
  "vb16:356.2_0": "“Ṭhānañca kho etaṁ vijjati yaṁ puriso arahaṁ assa sammāsambuddho, ṭhānametaṁ vijjatī”ti pajānāti.",
  "vb16:356.3_0": "“Aṭṭhānametaṁ anavakāso yaṁ itthī rājā assa cakkavattī, netaṁ ṭhānaṁ vijjatī”ti pajānāti.",
  "vb16:356.4_0": "“Ṭhānañca kho etaṁ vijjati yaṁ puriso rājā assa cakkavattī, ṭhānametaṁ vijjatī”ti pajānāti.",
  "vb16:356.5_0": "“Aṭṭhānametaṁ anavakāso yaṁ itthī sakkattaṁ kareyya,",
  "vb16:356.5_1": "mārattaṁ kareyya,",
  "vb16:356.5_2": "brahmattaṁ kareyya,",
  "vb16:356.5_3": "netaṁ ṭhānaṁ vijjatī”ti pajānāti.",
  "vb16:356.6_0": "“Ṭhānañca kho etaṁ vijjati yaṁ puriso sakkattaṁ kareyya,",
  "vb16:356.6_1": "mārattaṁ kareyya,",
  "vb16:356.6_2": "brahmattaṁ kareyya,",
  "vb16:356.6_3": "ṭhānametaṁ vijjatī”ti pajānāti.",
  "vb16:357.1_0": "“Aṭṭhānametaṁ anavakāso yaṁ kāyaduccaritassa iṭṭho kanto manāpo vipāko nibbatteyya,",
  "vb16:357.1_1": "netaṁ ṭhānaṁ vijjatī”ti pajānāti.",
  "vb16:357.2_0": "“Ṭhānañca kho etaṁ vijjati yaṁ kāyaduccaritassa aniṭṭho akanto amanāpo vipāko nibbatteyya,",
  "vb16:357.2_1": "ṭhānametaṁ vijjatī”ti pajānāti.",
  "vb16:357.3_0": "“Aṭṭhānametaṁ anavakāso yaṁ vacīduccaritassa …pe…",
  "vb16:357.4_0": "yaṁ manoduccaritassa iṭṭho kanto manāpo vipāko nibbatteyya, netaṁ ṭhānaṁ vijjatī”ti pajānāti.",
  "vb16:357.5_0": "“Ṭhānañca kho etaṁ vijjati yaṁ vacīduccaritassa …pe…",
  "vb16:357.6_0": "yaṁ manoduccaritassa aniṭṭho akanto amanāpo vipāko nibbatteyya, ṭhānametaṁ vijjatī”ti pajānāti.",
  "vb16:358.1_0": "“Aṭṭhānametaṁ anavakāso yaṁ kāyasucaritassa aniṭṭho akanto amanāpo vipāko nibbatteyya,",
  "vb16:358.1_1": "netaṁ ṭhānaṁ vijjatī”ti pajānāti.",
  "vb16:358.2_0": "“Ṭhānañca kho etaṁ vijjati yaṁ kāyasucaritassa iṭṭho kanto manāpo vipāko nibbatteyya,",
  "vb16:358.2_1": "ṭhānametaṁ vijjatī”ti pajānāti.",
  "vb16:358.3_0": "“Aṭṭhānametaṁ anavakāso yaṁ vacīsucaritassa …pe…",
  "vb16:358.4_0": "yaṁ manosucaritassa aniṭṭho akanto amanāpo vipāko nibbatteyya, netaṁ ṭhānaṁ vijjatī”ti pajānāti.",
  "vb16:358.5_0": "“Ṭhānañca kho etaṁ vijjati yaṁ vacīsucaritassa …pe…",
  "vb16:358.6_0": "yaṁ manosucaritassa iṭṭho kanto manāpo vipāko nibbatteyya, ṭhānametaṁ vijjatī”ti pajānāti.",
  "vb16:359.1_0": "“Aṭṭhānametaṁ anavakāso yaṁ kāyaduccaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya,",
  "vb16:359.1_1": "netaṁ ṭhānaṁ vijjatī”ti pajānāti.",
  "vb16:359.2_0": "“Ṭhānañca kho etaṁ vijjati yaṁ kāyaduccaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya,",
  "vb16:359.2_1": "ṭhānametaṁ vijjatī”ti pajānāti.",
  "vb16:359.3_0": "“Aṭṭhānametaṁ anavakāso yaṁ vacīduccaritasamaṅgī …pe…",
  "vb16:359.4_0": "yaṁ manoduccaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya,",
  "vb16:359.4_1": "netaṁ ṭhānaṁ vijjatī”ti pajānāti.",
  "vb16:359.5_0": "“Ṭhānañca kho etaṁ vijjati yaṁ vacīduccaritasamaṅgī …pe…",
  "vb16:359.6_0": "yaṁ manoduccaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya,",
  "vb16:359.6_1": "ṭhānametaṁ vijjatī”ti pajānāti.",
  "vb16:360.1_0": "“Aṭṭhānametaṁ anavakāso yaṁ kāyasucaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya,",
  "vb16:360.1_1": "netaṁ ṭhānaṁ vijjatī”ti pajānāti.",
  "vb16:360.2_0": "“Ṭhānañca kho etaṁ vijjati yaṁ kāyasucaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya,",
  "vb16:360.2_1": "ṭhānametaṁ vijjatī”ti pajānāti.",
  "vb16:360.3_0": "“Aṭṭhānametaṁ anavakāso yaṁ vacīsucaritasamaṅgī …pe…",
  "vb16:360.4_0": "yaṁ manosucaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya,",
  "vb16:360.4_1": "netaṁ ṭhānaṁ vijjatī”ti pajānāti.",
  "vb16:360.5_0": "“Ṭhānañca kho etaṁ vijjati yaṁ vacīsucaritasamaṅgī …pe…",
  "vb16:360.6_0": "yaṁ manosucaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya,",
  "vb16:360.6_1": "ṭhānametaṁ vijjatī”ti pajānāti.",
  "vb16:360.7_0": "“Ye ye dhammā yesaṁ yesaṁ dhammānaṁ hetū paccayā upādāya taṁ taṁ ṭhānaṁ,",
  "vb16:360.7_1": "ye ye dhammā yesaṁ yesaṁ dhammānaṁ na hetū appaccayā upādāya taṁ taṁ aṭṭhānan”ti.",
  "vb16:360.8_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:360.9_0": "idaṁ tathāgatassa ṭhānañca ṭhānato aṭṭhānañca aṭṭhānato yathābhūtaṁ ñāṇaṁ.",
  "vb16:361.1_0": "Tattha katamaṁ tathāgatassa atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ?",
  "vb16:361.2_0": "Idha tathāgato pajānāti—",
  "vb16:361.3_0": "“atthekaccāni pāpakāni kammasamādānāni gatisampattipaṭibāḷhāni na vipaccanti.",
  "vb16:361.4_0": "Atthekaccāni pāpakāni kammasamādānāni upadhisampattipaṭibāḷhāni na vipaccanti.",
  "vb16:361.5_0": "Atthekaccāni pāpakāni kammasamādānāni kālasampattipaṭibāḷhāni na vipaccanti.",
  "vb16:361.6_0": "Atthekaccāni pāpakāni kammasamādānāni payogasampattipaṭibāḷhāni na vipaccanti.",
  "vb16:362.1_0": "Atthekaccāni pāpakāni kammasamādānāni gativipattiṁ āgamma vipaccanti.",
  "vb16:362.2_0": "Atthekaccāni pāpakāni kammasamādānāni upadhivipattiṁ āgamma vipaccanti.",
  "vb16:362.3_0": "Atthekaccāni pāpakāni kammasamādānāni kālavipattiṁ āgamma vipaccanti.",
  "vb16:362.4_0": "Atthekaccāni pāpakāni kammasamādānāni payogavipattiṁ āgamma vipaccanti.",
  "vb16:363.1_0": "Atthekaccāni kalyāṇāni kammasamādānāni gativipattipaṭibāḷhāni na vipaccanti.",
  "vb16:363.2_0": "Atthekaccāni kalyāṇāni kammasamādānāni upadhivipattipaṭibāḷhāni na vipaccanti.",
  "vb16:363.3_0": "Atthekaccāni kalyāṇāni kammasamādānāni kālavipattipaṭibāḷhāni na vipaccanti.",
  "vb16:363.4_0": "Atthekaccāni kalyāṇāni kammasamādānāni payogavipattipaṭibāḷhāni na vipaccanti.",
  "vb16:364.1_0": "Atthekaccāni kalyāṇāni kammasamādānāni gatisampattiṁ āgamma vipaccanti.",
  "vb16:364.2_0": "Atthekaccāni kalyāṇāni kammasamādānāni upadhisampattiṁ āgamma vipaccanti.",
  "vb16:364.3_0": "Atthekaccāni kalyāṇāni kammasamādānāni kālasampattiṁ āgamma vipaccanti.",
  "vb16:364.4_0": "Atthekaccāni kalyāṇāni kammasamādānāni payogasampattiṁ āgamma vipaccantī”ti.",
  "vb16:364.5_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:364.6_0": "idaṁ tathāgatassa atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ.",
  "vb16:365.1_0": "Tattha katamaṁ tathāgatassa sabbatthagāminiṁ paṭipadaṁ yathābhūtaṁ ñāṇaṁ?",
  "vb16:365.2_0": "Idha tathāgato “ayaṁ maggo ayaṁ paṭipadā nirayagāmī”ti pajānāti,",
  "vb16:365.2_1": "“ayaṁ maggo ayaṁ paṭipadā tiracchānayonigāmī”ti pajānāti,",
  "vb16:365.2_2": "“ayaṁ maggo ayaṁ paṭipadā pettivisayagāmī”ti pajānāti,",
  "vb16:365.2_3": "“ayaṁ maggo ayaṁ paṭipadā manussalokagāmī”ti pajānāti,",
  "vb16:365.2_4": "“ayaṁ maggo ayaṁ paṭipadā devalokagāmī”ti pajānāti,",
  "vb16:365.2_5": "“ayaṁ maggo ayaṁ paṭipadā nibbānagāmī”ti pajānātīti.",
  "vb16:365.3_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:365.4_0": "idaṁ tathāgatassa sabbatthagāminiṁ paṭipadaṁ yathābhūtaṁ ñāṇaṁ.",
  "vb16:366.1_0": "Tattha katamaṁ tathāgatassa anekadhātunānādhātulokaṁ yathābhūtaṁ ñāṇaṁ?",
  "vb16:366.2_0": "Idha tathāgato khandhanānattaṁ pajānāti,",
  "vb16:366.2_1": "āyatananānattaṁ pajānāti,",
  "vb16:366.2_2": "dhātunānattaṁ pajānāti,",
  "vb16:366.2_3": "anekadhātunānādhātulokanānattaṁ pajānātīti.",
  "vb16:366.3_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:366.4_0": "idaṁ tathāgatassa anekadhātunānādhātulokaṁ yathābhūtaṁ ñāṇaṁ.",
  "vb16:367.1_0": "Tattha katamaṁ tathāgatassa sattānaṁ nānādhimuttikataṁ yathābhūtaṁ ñāṇaṁ?",
  "vb16:367.2_0": "Idha tathāgato pajānāti—",
  "vb16:367.3_0": "“santi sattā hīnādhimuttikā, santi sattā paṇītādhimuttikā.",
  "vb16:367.4_0": "Hīnādhimuttikā sattā hīnādhimuttike satte sevanti bhajanti payirupāsanti.",
  "vb16:367.5_0": "Paṇītādhimuttikā sattā paṇītādhimuttike satte sevanti bhajanti payirupāsanti.",
  "vb16:368.1_0": "Atītampi addhānaṁ hīnādhimuttikā sattā hīnādhimuttike satte seviṁsu bhajiṁsu payirupāsiṁsu,",
  "vb16:368.1_1": "paṇītādhimuttikā sattā paṇītādhimuttike satte seviṁsu bhajiṁsu payirupāsiṁsu.",
  "vb16:369.1_0": "Anāgatampi addhānaṁ hīnādhimuttikā sattā hīnādhimuttike satte sevissanti bhajissanti payirupāsissanti,",
  "vb16:369.1_1": "paṇītādhimuttikā sattā paṇītādhimuttike satte sevissanti bhajissanti payirupāsissantī”ti.",
  "vb16:369.2_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:369.3_0": "idaṁ tathāgatassa sattānaṁ nānādhimuttikataṁ yathābhūtaṁ ñāṇaṁ.",
  "vb16:370.1_0": "Tattha katamaṁ tathāgatassa parasattānaṁ parapuggalānaṁ indriyaparopariyattaṁ yathābhūtaṁ ñāṇaṁ?",
  "vb16:370.2_0": "Idha tathāgato sattānaṁ āsayaṁ pajānāti,",
  "vb16:370.2_1": "anusayaṁ pajānāti,",
  "vb16:370.2_2": "caritaṁ pajānāti,",
  "vb16:370.2_3": "adhimuttiṁ pajānāti,",
  "vb16:370.2_4": "apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye bhabbābhabbe satte pajānāti.",
  "vb16:371.1_0": "Katamo ca sattānaṁ āsayo?",
  "vb16:371.2_0": "“Sassato loko”ti vā,",
  "vb16:371.2_1": "“asassato loko”ti vā,",
  "vb16:371.2_2": "“antavā loko”ti vā,",
  "vb16:371.2_3": "“anantavā loko”ti vā,",
  "vb16:371.2_4": "“taṁ jīvaṁ taṁ sarīran”ti vā,",
  "vb16:371.2_5": "“aññaṁ jīvaṁ aññaṁ sarīran”ti vā,",
  "vb16:371.2_6": "“hoti tathāgato paraṁ maraṇā”ti vā,",
  "vb16:371.2_7": "“na hoti tathāgato paraṁ maraṇā”ti vā,",
  "vb16:371.2_8": "“hoti ca na ca hoti tathāgato paraṁ maraṇā”ti vā,",
  "vb16:371.2_9": "“neva hoti na na hoti tathāgato paraṁ maraṇā”ti vā,",
  "vb16:371.2_10": "iti bhavadiṭṭhisannissitā vā sattā honti vibhavadiṭṭhisannissitā vā.",
  "vb16:371.3_0": "Ete vā pana ubho ante anupagamma idappaccayatā paṭiccasamuppannesu dhammesu anulomikā khanti paṭiladdhā hoti yathābhūtaṁ ñāṇaṁ.",
  "vb16:371.4_0": "Ayaṁ sattānaṁ āsayo.",
  "vb16:372.1_0": "Katamo ca sattānaṁ anusayo?",
  "vb16:372.2_0": "Sattānusayā—",
  "vb16:372.3_0": "kāmarāgānusayo,",
  "vb16:372.3_1": "paṭighānusayo,",
  "vb16:372.3_2": "mānānusayo,",
  "vb16:372.3_3": "diṭṭhānusayo,",
  "vb16:372.3_4": "vicikicchānusayo,",
  "vb16:372.3_5": "bhavarāgānusayo,",
  "vb16:372.3_6": "avijjānusayo.",
  "vb16:372.4_0": "Yaṁ loke piyarūpaṁ sātarūpaṁ ettha sattānaṁ rāgānusayo anuseti.",
  "vb16:372.5_0": "Yaṁ loke appiyarūpaṁ asātarūpaṁ ettha sattānaṁ paṭighānusayo anuseti.",
  "vb16:372.6_0": "Iti imesu dvīsu dhammesu avijjānupatitā.",
  "vb16:372.7_0": "Tadekaṭṭho māno ca diṭṭhi ca vicikicchā ca daṭṭhabbā.",
  "vb16:372.8_0": "Ayaṁ sattānaṁ anusayo.",
  "vb16:373.1_0": "Katamañca sattānaṁ caritaṁ?",
  "vb16:373.2_0": "Puññābhisaṅkhāro, apuññābhisaṅkhāro, āneñjābhisaṅkhāro, parittabhūmako vā mahābhūmako vā—",
  "vb16:373.3_0": "idaṁ sattānaṁ caritaṁ.",
  "vb16:374.1_0": "Katamā ca sattānaṁ adhimutti?",
  "vb16:374.2_0": "Santi sattā hīnādhimuttikā, santi sattā paṇītādhimuttikā.",
  "vb16:374.3_0": "Hīnādhimuttikā sattā hīnādhimuttike satte sevanti bhajanti payirupāsanti.",
  "vb16:374.4_0": "Paṇītādhimuttikā sattā paṇītādhimuttike satte sevanti bhajanti payirupāsanti.",
  "vb16:375.1_0": "Atītampi addhānaṁ hīnādhimuttikā sattā hīnādhimuttike satte seviṁsu bhajiṁsu payirupāsiṁsu.",
  "vb16:375.2_0": "Paṇītādhimuttikā sattā paṇītādhimuttike satte seviṁsu bhajiṁsu payirupāsiṁsu.",
  "vb16:376.1_0": "Anāgatampi addhānaṁ hīnādhimuttikā sattā hīnādhimuttike satte sevissanti bhajissanti payirupāsissanti.",
  "vb16:376.2_0": "Paṇītādhimuttikā sattā paṇītādhimuttike satte sevissanti bhajissanti payirupāsissanti.",
  "vb16:376.3_0": "Ayaṁ sattānaṁ adhimutti.",
  "vb16:377.1_0": "Katame te sattā mahārajakkhā?",
  "vb16:377.2_0": "Dasa kilesavatthūni—",
  "vb16:377.3_0": "lobho, doso, moho, māno, diṭṭhi, vicikicchā, thinaṁ, uddhaccaṁ, ahirikaṁ, anottappaṁ.",
  "vb16:377.4_0": "Yesaṁ sattānaṁ imāni dasa kilesavatthūni āsevitāni bhāvitāni bahulīkatāni ussadagatāni,",
  "vb16:377.4_1": "ime te sattā mahārajakkhā.",
  "vb16:378.1_0": "Katame te sattā apparajakkhā?",
  "vb16:378.2_0": "Yesaṁ sattānaṁ imāni dasa kilesavatthūni anāsevitāni abhāvitāni abahulīkatāni anussadagatāni,",
  "vb16:378.2_1": "ime te sattā apparajakkhā.",
  "vb16:379.1_0": "Katame te sattā mudindriyā?",
  "vb16:379.2_0": "Pañcindriyāni—",
  "vb16:379.3_0": "saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.",
  "vb16:379.4_0": "Yesaṁ sattānaṁ imāni pañcindriyāni anāsevitāni abhāvitāni abahulīkatāni anussadagatāni,",
  "vb16:379.4_1": "ime te sattā mudindriyā.",
  "vb16:380.1_0": "Katame te sattā tikkhindriyā?",
  "vb16:380.2_0": "Yesaṁ sattānaṁ imāni pañcindriyāni āsevitāni bhāvitāni bahulīkatāni ussadagatāni,",
  "vb16:380.2_1": "ime te sattā tikkhindriyā.",
  "vb16:381.1_0": "Katame te sattā dvākārā?",
  "vb16:381.2_0": "Ye te sattā pāpāsayā pāpānusayā pāpacaritā pāpādhimuttikā mahārajakkhā mudindriyā,",
  "vb16:381.2_1": "ime te sattā dvākārā.",
  "vb16:382.1_0": "Katame te sattā svākārā?",
  "vb16:382.2_0": "Ye te sattā kalyāṇāsayā kalyāṇacaritā kalyāṇādhimuttikā apparajakkhā tikkhindriyā,",
  "vb16:382.2_1": "ime te sattā svākārā.",
  "vb16:383.1_0": "Katame te sattā duviññāpayā?",
  "vb16:383.2_0": "Ye ca te sattā dvākārā, teva te sattā duviññāpayā.",
  "vb16:383.3_0": "Ye ca te sattā svākārā, teva te sattā suviññāpayā.",
  "vb16:384.1_0": "Katame te sattā abhabbā?",
  "vb16:384.2_0": "Ye te sattā kammāvaraṇena samannāgatā kilesāvaraṇena samannāgatā vipākāvaraṇena samannāgatā assaddhā",
  "vb16:384.2_1": "acchandikā duppaññā abhabbā niyāmaṁ okkamituṁ kusalesu dhammesu sammattaṁ,",
  "vb16:384.2_2": "ime te sattā abhabbā.",
  "vb16:385.1_0": "Katame te sattā bhabbā?",
  "vb16:385.2_0": "Ye te sattā na kammāvaraṇena samannāgatā na kilesāvaraṇena samannāgatā na vipākāvaraṇena samannāgatā",
  "vb16:385.2_1": "saddhā chandikā paññavanto bhabbā niyāmaṁ okkamituṁ kusalesu dhammesu sammattaṁ,",
  "vb16:385.2_2": "ime te sattā bhabbāti.",
  "vb16:385.3_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:385.4_0": "idaṁ tathāgatassa parasattānaṁ parapuggalānaṁ indriyaparopariyattaṁ yathābhūtaṁ ñāṇaṁ.",
  "vb16:386.1_0": "Tattha katamaṁ tathāgatassa jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ?",
  "vb16:386.2_0": "Jhāyīti cattāro jhāyī.",
  "vb16:386.3_0": "Atthekacco jhāyī sampattiṁyeva samānaṁ vipattīti pacceti,",
  "vb16:386.3_1": "atthekacco jhāyī vipattiṁyeva samānaṁ sampattīti pacceti,",
  "vb16:386.3_2": "atthekacco jhāyī sampattiṁyeva samānaṁ sampattīti pacceti,",
  "vb16:386.3_3": "atthekacco jhāyī vipattiṁyeva samānaṁ vipattīti pacceti—",
  "vb16:386.4_0": "ime cattāro jhāyī.",
  "vb16:387.1_0": "Aparepi cattāro jhāyī.",
  "vb16:387.2_0": "Atthekacco jhāyī dandhaṁ samāpajjati khippaṁ vuṭṭhāti,",
  "vb16:387.2_1": "atthekacco jhāyī khippaṁ samāpajjati dandhaṁ vuṭṭhāti,",
  "vb16:387.2_2": "atthekacco jhāyī dandhaṁ samāpajjati dandhaṁ vuṭṭhāti,",
  "vb16:387.2_3": "atthekacco jhāyī khippaṁ samāpajjati khippaṁ vuṭṭhāti—",
  "vb16:387.3_0": "ime cattāro jhāyī.",
  "vb16:388.1_0": "Aparepi cattāro jhāyī.",
  "vb16:388.2_0": "Atthekacco jhāyī samādhismiṁ samādhikusalo hoti, na samādhismiṁ samāpattikusalo;",
  "vb16:388.3_0": "atthekacco jhāyī samādhismiṁ samāpattikusalo hoti, na samādhismiṁ samādhikusalo;",
  "vb16:388.4_0": "atthekacco jhāyī samādhismiṁ samādhikusalo ca hoti, samādhismiṁ samāpattikusalo ca;",
  "vb16:388.5_0": "atthekacco jhāyī neva samādhismiṁ samādhikusalo hoti, na samādhismiṁ samāpattikusalo—",
  "vb16:388.6_0": "ime cattāro jhāyī.",
  "vb16:389.1_0": "“Jhānan”ti.",
  "vb16:389.2_0": "Cattāri jhānāni—",
  "vb16:389.3_0": "paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.",
  "vb16:390.1_0": "“Vimokkho”ti.",
  "vb16:390.2_0": "Aṭṭha vimokkhā.",
  "vb16:390.3_0": "Rūpī rūpāni passati—",
  "vb16:390.4_0": "ayaṁ paṭhamo vimokkho.",
  "vb16:391.1_0": "Ajjhattaṁ arūpasaññī bahiddhā rūpāni passati—",
  "vb16:391.2_0": "ayaṁ dutiyo vimokkho.",
  "vb16:392.1_0": "Subhanteva adhimutto hoti—",
  "vb16:392.2_0": "ayaṁ tatiyo vimokkho.",
  "vb16:393.1_0": "Sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā “ananto ākāso”ti ākāsānañcāyatanaṁ upasampajja viharati—",
  "vb16:393.2_0": "ayaṁ catuttho vimokkho.",
  "vb16:394.1_0": "Sabbaso ākāsānañcāyatanaṁ samatikkamma “anantaṁ viññāṇan”ti viññāṇañcāyatanaṁ upasampajja viharati—",
  "vb16:394.2_0": "ayaṁ pañcamo vimokkho.",
  "vb16:395.1_0": "Sabbaso viññāṇañcāyatanaṁ samatikkamma “natthi kiñcī”ti ākiñcaññāyatanaṁ upasampajja viharati—",
  "vb16:395.2_0": "ayaṁ chaṭṭho vimokkho.",
  "vb16:396.1_0": "Sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati—",
  "vb16:396.2_0": "ayaṁ sattamo vimokkho.",
  "vb16:397.1_0": "Sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati—",
  "vb16:397.2_0": "ayaṁ aṭṭhamo vimokkho.",
  "vb16:398.1_0": "“Samādhī”ti.",
  "vb16:398.2_0": "Tayo samādhī—",
  "vb16:398.3_0": "savitakkasavicāro samādhi, avitakkavicāramatto samādhi, avitakkaavicāro samādhi.",
  "vb16:399.1_0": "“Samāpattī”ti.",
  "vb16:399.2_0": "Nava anupubbavihārasamāpattiyo—",
  "vb16:399.3_0": "paṭhamajjhānasamāpatti,",
  "vb16:399.3_1": "dutiyajjhānasamāpatti,",
  "vb16:399.3_2": "tatiyajjhānasamāpatti,",
  "vb16:399.3_3": "catutthajjhānasamāpatti,",
  "vb16:399.3_4": "ākāsānañcāyatanasamāpatti,",
  "vb16:399.3_5": "viññāṇañcāyatanasamāpatti,",
  "vb16:399.3_6": "ākiñcaññāyatanasamāpatti,",
  "vb16:399.3_7": "nevasaññānāsaññāyatanasamāpatti,",
  "vb16:399.3_8": "saññāvedayitanirodhasamāpatti.",
  "vb16:400.1_0": "“Saṅkilesan”ti hānabhāgiyo dhammo.",
  "vb16:400.2_0": "“Vodānan”ti visesabhāgiyo dhammo.",
  "vb16:400.3_0": "“Vuṭṭhānan”ti.",
  "vb16:400.4_0": "Vodānampi vuṭṭhānaṁ, tamhā tamhā samādhimhā vuṭṭhānampi vuṭṭhānanti.",
  "vb16:400.5_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:400.6_0": "idaṁ tathāgatassa jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ.",
  "vb16:401.1_0": "Tattha katamaṁ tathāgatassa pubbenivāsānussati yathābhūtaṁ ñāṇaṁ?",
  "vb16:401.2_0": "Idha tathāgato anekavihitaṁ pubbenivāsaṁ anussarati, seyyathidaṁ—",
  "vb16:401.3_0": "ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo",
  "vb16:401.3_1": "tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi",
  "vb16:401.3_2": "saṁvaṭṭakappe anekepi vivaṭṭakappe anekepi saṁvaṭṭavivaṭṭakappe “amutrāsiṁ evaṁnāmo evaṅgotto evaṁvaṇṇo",
  "vb16:401.3_3": "evamāhāro evaṁsukhadukkhappaṭisaṁvedī evamāyupariyanto,",
  "vb16:401.3_4": "so tato cuto amutra udapādiṁ;",
  "vb16:401.4_0": "tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto,",
  "vb16:401.4_1": "so tato cuto idhūpapanno”ti.",
  "vb16:401.5_0": "Iti sākāraṁ sauddesaṁ anekavihitaṁ pubbenivāsaṁ anussaratīti.",
  "vb16:401.6_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:401.7_0": "idaṁ tathāgatassa pubbenivāsānussati yathābhūtaṁ ñāṇaṁ.",
  "vb16:402.1_0": "Tattha katamaṁ tathāgatassa sattānaṁ cutūpapātaṁ yathābhūtaṁ ñāṇaṁ?",
  "vb16:402.2_0": "Idha tathāgato dibbena cakkhunā visuddhena atikkantamānusakena satte passati cavamāne upapajjamāne hīne",
  "vb16:402.2_1": "paṇīte suvaṇṇe dubbaṇṇe sugate duggate yathākammūpage satte pajānāti—",
  "vb16:402.3_0": "“ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā",
  "vb16:402.3_1": "ariyānaṁ upavādakā micchādiṭṭhikā micchādiṭṭhikammasamādānā.",
  "vb16:402.4_0": "Te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā.",
  "vb16:402.5_0": "Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā",
  "vb16:402.5_1": "ariyānaṁ anupavādakā sammādiṭṭhikā sammādiṭṭhikammasamādānā.",
  "vb16:402.6_0": "Te kāyassa bhedā paraṁ maraṇā sugatiṁ saggaṁ lokaṁ upapannā”ti.",
  "vb16:402.7_0": "Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe",
  "vb16:402.7_1": "dubbaṇṇe sugate duggate yathākammūpage satte pajānātīti.",
  "vb16:402.8_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:402.9_0": "idaṁ tathāgatassa sattānaṁ cutūpapātaṁ yathābhūtaṁ ñāṇaṁ.",
  "vb16:403.1_0": "Tattha katamaṁ tathāgatassa āsavānaṁ khayaṁ yathābhūtaṁ ñāṇaṁ?",
  "vb16:403.2_0": "Idha tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatīti.",
  "vb16:403.3_0": "Yā tattha paññā pajānanā …pe… amoho dhammavicayo sammādiṭṭhi—",
  "vb16:403.4_0": "idaṁ tathāgatassa āsavānaṁ khayaṁ yathābhūtaṁ ñāṇanti.",
  "vb16:404.1_0": "Dasakaṁ.",
  "vb16:405.1_0": "Ñāṇavibhaṅgo niṭṭhito."
}