{
  "anya-e0813n4:0_0": "4. Taddhitakaṇḍa",
  "anya-e0813n4:1_0": "Apaccataddhita",
  "anya-e0813n4:2_0": "232.Vāṇapacce.",
  "anya-e0813n4:3_0": "Chaṭṭhantā saddā “tassāpacca”miccasmiṁ atthe ṇo vā hoti.",
  "anya-e0813n4:3_1": "Vāti vākyatthaṁ.",
  "anya-e0813n4:3_2": "Ṇenevāpaccatthassa vuttattā apaccasaddāppayogo.",
  "anya-e0813n4:4_0": "“Tesaṁ vibhatyā” do tesaṁgahaṇena vibhattilopo. Tathottaratra.",
  "anya-e0813n4:5_0": "“Tesaṁ ṇo lopaṁ”ti paccayānaṁ ṇassa lopo.",
  "anya-e0813n4:6_0": "“Vuddhādisarassa vā saṁyogantassa saṇe ce”ti saṇakāre pare asaṁyogantassādisarassa vuddhi.",
  "anya-e0813n4:7_0": "Tassāpaniyame –",
  "anya-e0813n4:8_0": "Ayuvaṇṇānañcāyo vuddhi.",
  "anya-e0813n4:9_0": "Akārivaṇṇuvaṇṇānaṁ āeovuddhiyo honti, casaddena kvaci na.",
  "anya-e0813n4:10_0": "Saralopādi, taddhitattā nāmamiva kate syādi.",
  "anya-e0813n4:11_0": "Taddhitābhidheyyaliṅga–vibhattivacanā siyuṁ.",
  "anya-e0813n4:12_0": "Samūhabhāvajā bhīyo, sakatthe ṇyo napuṁsake.",
  "anya-e0813n4:13_0": "Tā tutthiyaṁ nipātā te, dhāmithaṁpaccayantakā.",
  "anya-e0813n4:14_0": "Vasiṭṭhassāpaccaṁ poso vāsiṭṭho,",
  "anya-e0813n4:14_1": "itthī vāsiṭṭhī,",
  "anya-e0813n4:14_2": "napuṁsakaṁ vāsiṭṭhaṁ.",
  "anya-e0813n4:14_3": "Vikappavidhānato taddhitena samāsassāccantaṁ bādhāyā bhāvā vasiṭṭhā paccantipi hoti.",
  "anya-e0813n4:15_0": "Napuṁsakena vāpīti, saddasatthavidū viduṁ.",
  "anya-e0813n4:16_0": "233. Vā apacceti cādhikāro.",
  "anya-e0813n4:17_0": "Ṇāyana ṇāna vacchādito.",
  "anya-e0813n4:18_0": "Vacchādito gottagaṇato ṇāyano ṇāno ca vā hoti.",
  "anya-e0813n4:19_0": "Apaccaṁ paputtappabhuti gottaṁ. Kaccassāpaccaṁ kaccāyano, kaccāno vā. Saṁyogantattā na vuddhi.",
  "anya-e0813n4:20_0": "234.",
  "anya-e0813n4:20_1": "“Ṇeyyo kattikādīhī”ti ṇeyyo,",
  "anya-e0813n4:20_2": "vinatāya apaccaṁ venateyyo vinateyyo vā.",
  "anya-e0813n4:20_3": "Na pakkhe vuddhi,",
  "anya-e0813n4:20_4": "ṇeyyoti yogavibhāgena “tassa dīyate” tyatthepi ṇeyyo,",
  "anya-e0813n4:20_5": "dakkhiṇā dīyate yassa so dakkhiṇeyyo.",
  "anya-e0813n4:21_0": "235.Ato ṇi vā.",
  "anya-e0813n4:22_0": "Akārantato apacce ṇi vā hoti, puna vāsaddena ṇiko, akārantā anakārantā ca bopi.",
  "anya-e0813n4:23_0": "Dakkhi, sakyaputtiko, maṇḍabbo, bhātubbo. Dvittaṁ.",
  "anya-e0813n4:24_0": "236. “Ṇavo pagvādīhī” ti ṇavo. Manuno apaccaṁ māṇavo.",
  "anya-e0813n4:25_0": "237. “Ṇera vidhavādito”ti ṇero, sāmaṇero.",
  "anya-e0813n4:26_0": "Saṁsaṭṭhādianekatthataddhita",
  "anya-e0813n4:27_0": "238.",
  "anya-e0813n4:27_1": "“Yena vā saṁsaṭṭhaṁ tarati carati vahati ṇiko”ti ṇiko.",
  "anya-e0813n4:27_2": "Vākārena nekatthenekapaccayā ca.",
  "anya-e0813n4:27_3": "Ghatena saṁsaṭṭho ghātiko, odano.",
  "anya-e0813n4:27_4": "Uḷūpena taratīti oḷūpiko,",
  "anya-e0813n4:27_5": "uḷūpiko vā,",
  "anya-e0813n4:27_6": "na pakkhe vuddhi.",
  "anya-e0813n4:28_0": "Sakaṭena caratīti sākaṭiko. Sīsena vahatīti sīsiko, na vuddhi.",
  "anya-e0813n4:29_0": "Itthiliṅgato eyyako, ṇako ca.",
  "anya-e0813n4:29_1": "Campāyaṁ jāto campeyyako.",
  "anya-e0813n4:29_2": "Evaṁ bārāṇaseyyako. Ṇako –",
  "anya-e0813n4:29_3": "kusinārāyaṁ vasatīti kosinārako.",
  "anya-e0813n4:29_4": "Janapadato ṇako ca –",
  "anya-e0813n4:29_5": "magadhesu vasati,",
  "anya-e0813n4:29_6": "tesaṁ issaro vā māgadhako.",
  "anya-e0813n4:30_0": "Tajjātiyā visiṭṭhatthe ājānīyo.",
  "anya-e0813n4:30_1": "Assajātiyā visiṭṭho assājānīyo.",
  "anya-e0813n4:30_2": "Ño - agganti jānitabbaṁ aggaññaṁ, dvittaṁ.",
  "anya-e0813n4:31_0": "239.Tamadhīte tena katādisannidhānaniyogasippabhaṇḍa jīvikatthesu ca.",
  "anya-e0813n4:32_0": "Taṁ adhīte iccādīsvatthesu ādisaddena hatādīsu ca ṇiko vā hoti.",
  "anya-e0813n4:32_1": "Abhidhammamadhīteti ābhidhammiko,",
  "anya-e0813n4:32_2": "abhidhammiko vā,",
  "anya-e0813n4:32_3": "na pakkhe vuddhi.",
  "anya-e0813n4:32_4": "Vacasā kataṁ kammaṁ vācasikaṁ.",
  "anya-e0813n4:32_5": "Evaṁ mānasikaṁ, ettha –",
  "anya-e0813n4:33_0": "“Sa sare vāgamo”tīhānuvattitādisaddena sāgamo.",
  "anya-e0813n4:34_0": "Sarīre sannidhānā vedanā sārīrikā.",
  "anya-e0813n4:34_1": "Dvāre niyutto dovāriko,",
  "anya-e0813n4:34_2": "ettha- “māyūnamāgamo ṭhāne”ti vakārato pubbe okārāgamo.",
  "anya-e0813n4:35_0": "Sippanti gītādikalā,",
  "anya-e0813n4:35_1": "vīṇā assa sippanti veṇiko,",
  "anya-e0813n4:35_2": "atra vīṇeti vīṇāvādanaṁ.",
  "anya-e0813n4:35_3": "Gandho assa bhaṇḍanti gandhiko,",
  "anya-e0813n4:35_4": "mage hantvā jīvatīti māgaviko,",
  "anya-e0813n4:35_5": "vakārāgamo.",
  "anya-e0813n4:35_6": "Jālena hato jāliko,",
  "anya-e0813n4:35_7": "suttena baddho suttiko,",
  "anya-e0813n4:35_8": "cāpo assa āyudhanti cāpiko,",
  "anya-e0813n4:35_9": "vāto assa ābādho atthīti vā vātiko,",
  "anya-e0813n4:35_10": "buddhe pasanno buddhiko,",
  "anya-e0813n4:35_11": "vatthena kītaṁ bhaṇḍaṁ vatthikaṁ.",
  "anya-e0813n4:36_0": "Kumbho assa parimāṇaṁ,",
  "anya-e0813n4:36_1": "ta marahati,",
  "anya-e0813n4:36_2": "tesaṁ rāsi vā kumbhiko.",
  "anya-e0813n4:36_3": "Akkhena dibbatīti akkhiko,",
  "anya-e0813n4:36_4": "magadhesu vasati,",
  "anya-e0813n4:36_5": "jātoti vā māgadhiko iccādi.",
  "anya-e0813n4:37_0": "240.Ṇa rāgā tena rattaṁ tassedamaññatthesu ca.",
  "anya-e0813n4:38_0": "Tena rattaṁ tyādyatthesu ṇo vā hoti. Kasāvena rattaṁ kāsāvaṁ.",
  "anya-e0813n4:39_0": "Evaṁ nīlaṁ pītamiccādi. Na vuddhi, mahisassa idaṁ māhisaṁ, siṅgaṁ.",
  "anya-e0813n4:40_0": "Evaṁ rājaporisaṁ,",
  "anya-e0813n4:40_1": "ettha “ayuvaṇṇānañcā” do puna vuddhiggahaṇena uttarapadassa vuddhi.",
  "anya-e0813n4:40_2": "Magadhehi āgato,",
  "anya-e0813n4:40_3": "tatra jāto,",
  "anya-e0813n4:40_4": "tesaṁ issaro,",
  "anya-e0813n4:40_5": "te assa nivāsoti vā māgadho,",
  "anya-e0813n4:40_6": "kattikādīhi yutto kattiko, māso.",
  "anya-e0813n4:41_0": "Buddho assa devatāti buddho.",
  "anya-e0813n4:41_1": "Byākaraṇaṁ avecca adhīteti veyyākaraṇo.",
  "anya-e0813n4:41_2": "Ettha “māyūnamā”dinā yakārato pubbe e āgamo,",
  "anya-e0813n4:41_3": "yassa dvittaṁ.",
  "anya-e0813n4:41_4": "Sagarehi nibbatto sāgaroiccādi.",
  "anya-e0813n4:42_0": "241.Jātādīnamimiyā ca.",
  "anya-e0813n4:43_0": "Jātādīsu imo iyo ca hoti,",
  "anya-e0813n4:43_1": "casaddena kiyo ca.",
  "anya-e0813n4:43_2": "Pacchā jāto pacchimo,",
  "anya-e0813n4:43_3": "manussajātiyā jāto manussajātiyo.",
  "anya-e0813n4:43_4": "Ante niyutto antimo, antiyo.",
  "anya-e0813n4:44_0": "Evaṁ andhakiyo. Putto assa atthīti puttimo, puttiyo. Evaṁ kappiyo.",
  "anya-e0813n4:45_0": "242.",
  "anya-e0813n4:45_1": "“Tadassaṭṭhānamīyo ce”ti īyo,",
  "anya-e0813n4:45_2": "cakārena hitādyatthepi,",
  "anya-e0813n4:45_3": "bandhanassa ṭhānaṁ bandhanīyaṁ,",
  "anya-e0813n4:45_4": "caṅkamanassa hitaṁ caṅkamanīyaṁ.",
  "anya-e0813n4:46_0": "243. “Ālu tabbahule”ti ālu. Abhijjhābahulo abhijjhālu.",
  "anya-e0813n4:47_0": "Visesataddhita",
  "anya-e0813n4:48_0": "244.Visese taratamissikiyiṭṭhā.",
  "anya-e0813n4:49_0": "Atisayatthe tarādayo honti.",
  "anya-e0813n4:50_0": "Ayametesaṁ atisayena pāpoti pāpataro, pāpatamo, pāpissiko, pāpiyo, pāpiṭṭho vā.",
  "anya-e0813n4:51_0": "“Vuddhassa jo iyiṭṭhesū”ti vuddhassa jādese –",
  "anya-e0813n4:51_1": "“saralopā”do pakatiggahaṇena pakatyabhāvā issa e. Jeyyo, jeṭṭho.",
  "anya-e0813n4:52_0": "Evaṁ “pasatthassa so ce”ti sādese seyyo, seṭṭho.",
  "anya-e0813n4:53_0": "Assatthitaddhita",
  "anya-e0813n4:54_0": "245. “Tadassatthīti vī ce”ti vī. Medhā assa atthīti medhāvī.",
  "anya-e0813n4:55_0": "246. Evaṁ “tapādito sī”ti sī, dvittaṁ, tapassī.",
  "anya-e0813n4:56_0": "247. “Daṇḍādito ika ī”ti iko, ī ca. Daṇḍiko, daṇḍī.",
  "anya-e0813n4:57_0": "248. “Guṇādito vantū”ti vantu. Guṇavā, paññavā. Yadādinā rasso.",
  "anya-e0813n4:58_0": "249. “Satyādīhi mantū”ti mantu. Satimā, bhānumā.",
  "anya-e0813n4:59_0": "250. “Āyussukārāsmantumhī”ti ussa asa. Āyasmā.",
  "anya-e0813n4:60_0": "251. “Saddhādito ṇa” iti ṇo. Saddho.",
  "anya-e0813n4:61_0": "252.",
  "anya-e0813n4:61_1": "“Tappakativacane mayo”ti mayo.",
  "anya-e0813n4:61_2": "Suvaṇṇena pakataṁ sovaṇṇamayaṁ,",
  "anya-e0813n4:61_3": "suvaṇṇamayaṁ vā.",
  "anya-e0813n4:61_4": "Pakkhe - yadādinā vuddhi.",
  "anya-e0813n4:62_0": "Etesamo lope.",
  "anya-e0813n4:63_0": "Vibhattilope manādīnamantassa o hoti. Manomayaṁ.",
  "anya-e0813n4:64_0": "Saṅkhyātaddhita",
  "anya-e0813n4:65_0": "253. Saṅkhyāpūraṇe tyadhikāro.",
  "anya-e0813n4:66_0": "“Dvitīhi tiyo”ti tiyo, “tiye dutāpi ce”ti dvitīnaṁ dutā. Dvinnaṁ pūraṇo dutiyo, evaṁ tatiyo.",
  "anya-e0813n4:67_0": "254. “Catucchehi thaṭhā”ti thaṭhā. Catuttho, chaṭṭho.",
  "anya-e0813n4:68_0": "255.Tesamaḍḍhūpapadena aḍḍhuḍḍha divaḍḍha diyaḍḍhāḍḍhatiyā.",
  "anya-e0813n4:69_0": "Catuttha dutiya tatiyānaṁ aḍḍhūpapadena saha aḍḍhuḍḍha divaḍḍha diyaḍḍhāḍḍhatiyā honti.",
  "anya-e0813n4:70_0": "Aḍḍhena catuttho aḍḍhuḍḍho, aḍḍhena dutiyo divaḍḍho, diyaḍḍho vā, aḍḍhena tatiyo aḍḍhatiyo.",
  "anya-e0813n4:71_0": "256. “Saṅkhyāpūraṇe mo”ti mo, pañcamo. Itthiyaṁ pañcannaṁ pūraṇī pañcamī.",
  "anya-e0813n4:72_0": "Eko ca dasa cāti dvande kate –",
  "anya-e0813n4:73_0": "Dvekaṭṭhānamākāro vā.",
  "anya-e0813n4:74_0": "Saṅkhyāne uttarapade dviekaaṭṭhaiccetesa mantassa ā vā hoti. Ekādasa pañcīva. Evaṁ dvādasa.",
  "anya-e0813n4:75_0": "Yadādinā tissa teādese “ekādito dassa ra saṅkhyāne”ti dasasadde dassa ro. Terasa.",
  "anya-e0813n4:76_0": "257.",
  "anya-e0813n4:76_1": "“Catūpapadassa lopo tuttarapadādicassa cucopi navā”ti catusadde tussa lopo cassa cu ca. Cuddasa.",
  "anya-e0813n4:77_0": "“Dase so niccañce”ti chassa soādese – “ḷa darānaṁ”ti dasasadde dassa ḷo. Soḷasa, aṭṭhārasa.",
  "anya-e0813n4:78_0": "258. “Vīsati dasesu bā dvissa tū”ti dvissa bā. Bāvīsati, ekādasannaṁ pūraṇo ekādasamo.",
  "anya-e0813n4:79_0": "259. “Ekādito dasassī”ti itthiyaṁ ī. Ekādasī iccādi.",
  "anya-e0813n4:80_0": "“Dvādito konekatthe ce”ti ko, dve parimāṇāni asseti dvikaṁ. Evaṁ tikādi.",
  "anya-e0813n4:81_0": "260. “Samūhatthe kaṇṇā”ti kaṇa ca, ṇo ca. Manussānaṁ samūho mānussako, mānusso vā.",
  "anya-e0813n4:82_0": "Ṇe kate –",
  "anya-e0813n4:82_1": "“jhalānamiyuvā sare vā” tīha vākārena issa ayādese – dvayaṁ, tayaṁ.",
  "anya-e0813n4:82_2": "Evaṁ “gāmajanabandhusahāyādīhi tā”ti tā. Gāmatā, nāgaratā.",
  "anya-e0813n4:83_0": "Bhāvataddhita",
  "anya-e0813n4:84_0": "261.Ṇyattatā bhāve tu.",
  "anya-e0813n4:85_0": "Bhāvatthe ṇyattatā honti. Tusaddena ttano ca. Sakatthādīsupi ṇyo, sakatthe tā ca.",
  "anya-e0813n4:86_0": "262.",
  "anya-e0813n4:87_0": "Hontyasmā saddañāṇāni,",
  "anya-e0813n4:88_0": "Bhāvo sā saddavuttiyā;",
  "anya-e0813n4:89_0": "Nimittabhūtaṁ nāmañca,",
  "anya-e0813n4:90_0": "Jāti dabbaṁ kriyā guṇo.",
  "anya-e0813n4:91_0": "263. Yathā –",
  "anya-e0813n4:91_1": "candassa bhāvo candattaṁ.",
  "anya-e0813n4:91_2": "Iha nāmavasā candasaddo candaddabbe vattate,",
  "anya-e0813n4:91_3": "nimittassa rūpānugatañca ñāṇaṁ.",
  "anya-e0813n4:91_4": "Evaṁ manussattanti manussajātivasā.",
  "anya-e0813n4:91_5": "Yadādinā īssa rasse –",
  "anya-e0813n4:91_6": "daṇḍittanti daṇḍaddabbasambandhā.",
  "anya-e0813n4:91_7": "Pācakattanti pacanakriyāsambandhā.",
  "anya-e0813n4:91_8": "Nīlattanti nīlaguṇavasā.",
  "anya-e0813n4:92_0": "Evaṁ ṇyādīsupi yathāyogaṁ ñeyyaṁ. Ṇyo.",
  "anya-e0813n4:93_0": "Avaṇṇo ye lopañca.",
  "anya-e0813n4:94_0": "Ye pare avaṇṇo lupyate, cakārena ikāropi.",
  "anya-e0813n4:95_0": "Yavataṁ talaṇadakārānaṁ byañjanāni calaña jakāratta”nti yakārayuttānaṁ tādīnaṁ cādayo,",
  "anya-e0813n4:95_1": "kāraggahaṇena sakapabhamādito parayakārassa pubbena saha kvaci pubbarūpañca, dvittaṁ.",
  "anya-e0813n4:95_2": "Paṇḍiccaṁ, kosallaṁ, sāmaññaṁ, sohajjaṁ, porissaṁ, nepakkaṁ, sāruppaṁ, osabbhaṁ, opammaṁ.",
  "anya-e0813n4:96_0": "Āttañca.",
  "anya-e0813n4:97_0": "Iuiccetesaṁ ā hoti, rikārāgamo ca ṭhāne.",
  "anya-e0813n4:98_0": "Saralopādinā ilopo. Isino bhāvo.",
  "anya-e0813n4:99_0": "Ārissaṁ. Evaṁ mudutā, arahatā, ntassa yadādinā lopo.",
  "anya-e0813n4:100_0": "Puthujjanattanaṁ,",
  "anya-e0813n4:100_1": "akiñcanameva ākiñcaññaṁ,",
  "anya-e0813n4:100_2": "kuṇḍaniyā apaccaṁ koṇḍañño,",
  "anya-e0813n4:100_3": "ettha vuddhādo vākārena saṁyogantassāpi vuddhi.",
  "anya-e0813n4:101_0": "Padāya hitaṁ pajjaṁ,",
  "anya-e0813n4:101_1": "dhanāyaṁ saṁvattanikaṁ dhaññaṁ,",
  "anya-e0813n4:101_2": "satito sambhūtaṁ saccaṁ, ilopo,",
  "anya-e0813n4:101_3": "tīsu na vuddhi.",
  "anya-e0813n4:101_4": "Devo eva devatā.",
  "anya-e0813n4:102_0": "264.",
  "anya-e0813n4:102_1": "“Ṇa visamādīhī”ti bhāve ṇo. Vesamaṁ.",
  "anya-e0813n4:102_2": "Ujuno bhāvo ajjavaṁ.",
  "anya-e0813n4:102_3": "Ettha ussa ātte parūkārassa yadādinā avo.",
  "anya-e0813n4:103_0": "265. “Ramaṇīyādito kaṇti kaṇa. Mānaññakaṁ.",
  "anya-e0813n4:104_0": "Abyayataddhita",
  "anya-e0813n4:105_0": "266.",
  "anya-e0813n4:105_1": "“Vibhāge dhā ce”ti dhā,",
  "anya-e0813n4:105_2": "cakārena soppaccayo ca.",
  "anya-e0813n4:105_3": "Ekena vibhāgena ekadhā,",
  "anya-e0813n4:105_4": "nipātattā silopo.",
  "anya-e0813n4:105_5": "Padavibhāgena padaso.",
  "anya-e0813n4:106_0": "267.",
  "anya-e0813n4:106_1": "“Sabbanāmehi pakāravacane tu thā”ti thā.",
  "anya-e0813n4:106_2": "Tukārena thattā ca.",
  "anya-e0813n4:106_3": "Sabbo pakāro,",
  "anya-e0813n4:106_4": "sabbena pakārena vā sabbathā.",
  "anya-e0813n4:106_5": "Evaṁ aññathattā.",
  "anya-e0813n4:107_0": "268. “Kimimehi tha”nti thaṁ, kādese-kathaṁ. Iādese-itthaṁ, thanti yogavibhāgena thaṁ-bahutthaṁ.",
  "anya-e0813n4:108_0": "269.",
  "anya-e0813n4:108_1": "Amalinaṁ malinaṁ karotītyādyatthe-abhūtatabbhāve gamyamāne karabhūyoge sati nāmato yadādinā īppaccayo,",
  "anya-e0813n4:108_2": "malinīkaroti setaṁ.",
  "anya-e0813n4:108_3": "Abhasmano bhasmano karaṇanti bhasmīkaraṇaṁ kaṭṭhassa.",
  "anya-e0813n4:108_4": "Amalino malino bhavatīti malinībhavati seto.",
  "anya-e0813n4:108_5": "Īppaccayantopi nipāto.",
  "anya-e0813n4:108_6": "Abhūtatabbhāveti kiṁ,",
  "anya-e0813n4:108_7": "ghaṭaṁ karoti,",
  "anya-e0813n4:108_8": "ghaṭo bhavati.",
  "anya-e0813n4:109_0": "Karabhūyogeti kiṁ, amalino malino jāyate.",
  "anya-e0813n4:110_0": "Avatthāvatovatthayā, bhūtassaññāya vatthuno.",
  "anya-e0813n4:111_0": "Tāyāvatthāya bhavanaṁ, abhūtatabbhavaṁ viduṁ.",
  "anya-e0813n4:112_0": "Taddhito."
}