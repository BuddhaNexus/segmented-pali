{
  "tika-vin07t55:0_0": "Sedamocanagāthā",
  "tika-vin07t55:1_0": "Avippavāsapañhāvaṇṇanā",
  "tika-vin07t55:2_0": "479.",
  "tika-vin07t55:2_1": "Sedamocanagāthāsu akappiyasambhogoti anupasampannehi saddhiṁ kātuṁ paṭikkhitto uposathādisaṁvāso eva vutto.",
  "tika-vin07t55:2_2": "Pañhā mesāti ettha ma-kāro padasandhikaro.",
  "tika-vin07t55:2_3": "Esāti ca liṅgavipallāsavasena vuttaṁ, pañho esoti attho.",
  "tika-vin07t55:2_4": "Pañha-saddo vā dviliṅgo daṭṭhabbo. Tenāha ‘‘esā pañhā’’tiādi.",
  "tika-vin07t55:3_0": "Garubhaṇḍaṁ sandhāyāti garubhaṇḍena garubhaṇḍaparivattanaṁ sandhāya. Dasāti dasa avandiyapuggale. Ekādaseti abhabbapuggale.",
  "tika-vin07t55:3_1": "Sikkhāya asādhāraṇoti khurabhaṇḍaṁ dhāretuṁ anuññātasikkhāpadena bhikkhūhi asādhāraṇasikkhāpadoti attho.",
  "tika-vin07t55:4_0": "Ubbhakkhake na vadāmīti akkhato uddhaṁ sīse ṭhitamukhamaggepi pārājikaṁ sandhāya na vadāmi.",
  "tika-vin07t55:4_1": "Adhonābhinti nābhito heṭṭhā ṭhitavaccapassāvamaggepi vivajjiya aññasmiṁ sarīrappadese methunadhammapaccayā kathaṁ pārājiko siyāti attho.",
  "tika-vin07t55:5_0": "Chejjavatthunti pārājikaṁ.",
  "tika-vin07t55:6_0": "Avippavāsapañhāvaṇṇanā niṭṭhitā.",
  "tika-vin07t55:7_0": "Pārājikādipañhāvaṇṇanā",
  "tika-vin07t55:8_0": "480.Dussakuṭiādīnīti ādi-saddena acchataratipupaṭṭādīhi,",
  "tika-vin07t55:8_1": "tiṇapaṇṇādīhi ca paṭicchannakuṭiyo saṅgaṇhāti.",
  "tika-vin07t55:8_2": "Tādisāya hi kuṭiyā bahi ṭhatvā anto ṭhitāya itthiyā magge dussādinā santhataṁ katvā pavesentopi pārājiko siyā.",
  "tika-vin07t55:8_3": "Liṅgaparivattaṁ sandhāya vuttāti liṅge parivatte paṭiggahaṇassa vijahanato puna appaṭiggahetvā paribhuñjanāpattiṁ sandhāya vuttaṁ.",
  "tika-vin07t55:9_0": "Pāḷiyaṁ bhikkhū siyā vīsatiyā samāgatāti vīsatiyā saṅkhātāya bhikkhū samāgatā,",
  "tika-vin07t55:9_1": "etena sabbakammārahataṁ saṅghassa dasseti.",
  "tika-vin07t55:10_0": "Nivatthoti gāthāya antaravāsakena nivattho uttarāsaṅgena diguṇaṁ katvā pārutasaṅghāṭiyo.",
  "tika-vin07t55:10_1": "Iti tāni tīṇipi cīvarāni kāye gatāneva bhikkhuniyā bindumattaṁ kāḷakaṁ udakena dhovitamatte nissaggiyāni hontīti attho.",
  "tika-vin07t55:11_0": "Itthiṁ haneti gāthāya na mātubhūtaṁ itthiṁ haneyya,",
  "tika-vin07t55:11_1": "na pitubhūtaṁ purisaṁ haneyya.",
  "tika-vin07t55:11_2": "Anariyanti tañca anarahantameva haneyya,",
  "tika-vin07t55:11_3": "etena arahantaghātakopi na hotīti dasseti.",
  "tika-vin07t55:11_4": "Anantaraṁ phuseti ānantariyaṁ phusatīti attho.",
  "tika-vin07t55:12_0": "481.Suppatiṭṭhita-nigrodhasadisanti yojanavitthataṁ rukkhaṁ sandhāya vuttaṁ.",
  "tika-vin07t55:13_0": "Sattarasakesūti bhikkhunīnaṁ paññattasattarasasaṅghādisesesu.",
  "tika-vin07t55:14_0": "Pārājikādipañhāvaṇṇanā niṭṭhitā."
}