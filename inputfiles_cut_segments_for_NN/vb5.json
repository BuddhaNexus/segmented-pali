{
  "vb5:0.1_0": "Vibhaṅga",
  "vb5:0.2_0": "Indriyavibhaṅga",
  "vb5:1.0_0": "1. Abhidhammabhājanīya",
  "vb5:1.1_0": "Bāvīsatindriyāni—",
  "vb5:1.2_0": "cakkhundriyaṁ,",
  "vb5:1.2_1": "sotindriyaṁ,",
  "vb5:1.2_2": "ghānindriyaṁ,",
  "vb5:1.2_3": "jivhindriyaṁ,",
  "vb5:1.2_4": "kāyindriyaṁ,",
  "vb5:1.2_5": "manindriyaṁ,",
  "vb5:1.2_6": "itthindriyaṁ,",
  "vb5:1.2_7": "purisindriyaṁ,",
  "vb5:1.2_8": "jīvitindriyaṁ,",
  "vb5:1.2_9": "sukhindriyaṁ,",
  "vb5:1.2_10": "dukkhindriyaṁ,",
  "vb5:1.2_11": "somanassindriyaṁ,",
  "vb5:1.2_12": "domanassindriyaṁ,",
  "vb5:1.2_13": "upekkhindriyaṁ,",
  "vb5:1.2_14": "saddhindriyaṁ,",
  "vb5:1.2_15": "vīriyindriyaṁ,",
  "vb5:1.2_16": "satindriyaṁ,",
  "vb5:1.2_17": "samādhindriyaṁ,",
  "vb5:1.2_18": "paññindriyaṁ,",
  "vb5:1.2_19": "anaññātaññassāmītindriyaṁ,",
  "vb5:1.2_20": "aññindriyaṁ,",
  "vb5:1.2_21": "aññātāvindriyaṁ.",
  "vb5:2.1_0": "Tattha katamaṁ cakkhundriyaṁ?",
  "vb5:2.2_0": "Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso—",
  "vb5:2.3_0": "idaṁ vuccati “cakkhundriyaṁ”. ",
  "vb5:3.1_0": "Tattha katamaṁ sotindriyaṁ …pe…",
  "vb5:3.2_0": "ghānindriyaṁ …pe…",
  "vb5:3.3_0": "jivhindriyaṁ …pe…",
  "vb5:3.4_0": "kāyindriyaṁ?",
  "vb5:3.5_0": "Yo kāyo catunnaṁ mahābhūtānaṁ upādāya pasādo …pe… suñño gāmopeso—",
  "vb5:3.6_0": "idaṁ vuccati “kāyindriyaṁ”. ",
  "vb5:4.1_0": "Tattha katamaṁ manindriyaṁ?",
  "vb5:4.2_0": "Ekavidhena manindriyaṁ—",
  "vb5:4.3_0": "phassasampayuttaṁ.",
  "vb5:4.4_0": "Duvidhena manindriyaṁ—",
  "vb5:4.5_0": "atthi sahetukaṁ, atthi ahetukaṁ.",
  "vb5:4.6_0": "Tividhena manindriyaṁ—",
  "vb5:4.7_0": "atthi kusalaṁ, atthi akusalaṁ, atthi abyākataṁ.",
  "vb5:4.8_0": "Catubbidhena manindriyaṁ—",
  "vb5:4.9_0": "atthi kāmāvacaraṁ, atthi rūpāvacaraṁ, atthi arūpāvacaraṁ, atthi apariyāpannaṁ.",
  "vb5:4.10_0": "Pañcavidhena manindriyaṁ—",
  "vb5:4.11_0": "atthi sukhindriyasampayuttaṁ,",
  "vb5:4.11_1": "atthi dukkhindriyasampayuttaṁ,",
  "vb5:4.11_2": "atthi somanassindriyasampayuttaṁ,",
  "vb5:4.11_3": "atthi domanassindriyasampayuttaṁ,",
  "vb5:4.11_4": "atthi upekkhindriyasampayuttaṁ.",
  "vb5:4.12_0": "Chabbidhena manindriyaṁ—",
  "vb5:4.13_0": "cakkhuviññāṇaṁ …pe… manoviññāṇaṁ.",
  "vb5:4.14_0": "Evaṁ chabbidhena manindriyaṁ.",
  "vb5:5.1_0": "Sattavidhena manindriyaṁ—",
  "vb5:5.2_0": "cakkhuviññāṇaṁ …pe… kāyaviññāṇaṁ, manodhātu, manoviññāṇadhātu.",
  "vb5:5.3_0": "Evaṁ sattavidhena manindriyaṁ.",
  "vb5:6.1_0": "Aṭṭhavidhena manindriyaṁ—",
  "vb5:6.2_0": "cakkhuviññāṇaṁ …pe…",
  "vb5:6.2_1": "kāyaviññāṇaṁ atthi sukhasahagataṁ,",
  "vb5:6.2_2": "atthi dukkhasahagataṁ,",
  "vb5:6.2_3": "manodhātu,",
  "vb5:6.2_4": "manoviññāṇadhātu.",
  "vb5:6.3_0": "Evaṁ aṭṭhavidhena manindriyaṁ.",
  "vb5:7.1_0": "Navavidhena manindriyaṁ—",
  "vb5:7.2_0": "cakkhuviññāṇaṁ …pe…",
  "vb5:7.2_1": "kāyaviññāṇaṁ,",
  "vb5:7.2_2": "manodhātu,",
  "vb5:7.2_3": "manoviññāṇadhātu atthi kusalā,",
  "vb5:7.2_4": "atthi akusalā,",
  "vb5:7.2_5": "atthi abyākatā.",
  "vb5:7.3_0": "Evaṁ navavidhena manindriyaṁ.",
  "vb5:8.1_0": "Dasavidhena manindriyaṁ—",
  "vb5:8.2_0": "cakkhuviññāṇaṁ …pe…",
  "vb5:8.2_1": "kāyaviññāṇaṁ atthi sukhasahagataṁ,",
  "vb5:8.2_2": "atthi dukkhasahagataṁ,",
  "vb5:8.2_3": "manodhātu,",
  "vb5:8.2_4": "manoviññāṇadhātu atthi kusalā,",
  "vb5:8.2_5": "atthi akusalā,",
  "vb5:8.2_6": "atthi abyākatā.",
  "vb5:8.3_0": "Evaṁ dasavidhena manindriyaṁ …pe…",
  "vb5:8.4_0": "evaṁ bahuvidhena manindriyaṁ.",
  "vb5:8.5_0": "Idaṁ vuccati “manindriyaṁ”. ",
  "vb5:9.1_0": "Tattha katamaṁ itthindriyaṁ?",
  "vb5:9.2_0": "Yaṁ itthiyā itthiliṅgaṁ itthinimittaṁ itthikuttaṁ itthākappo itthattaṁ itthibhāvo—",
  "vb5:9.3_0": "idaṁ vuccati “itthindriyaṁ”. ",
  "vb5:10.1_0": "Tattha katamaṁ purisindriyaṁ?",
  "vb5:10.2_0": "Yaṁ purisassa purisaliṅgaṁ purisanimittaṁ purisakuttaṁ purisākappo purisattaṁ purisabhāvo—",
  "vb5:10.3_0": "idaṁ vuccati “purisindriyaṁ”. ",
  "vb5:11.1_0": "Tattha katamaṁ jīvitindriyaṁ?",
  "vb5:11.2_0": "Jīvitindriyaṁ duvidhena—",
  "vb5:11.3_0": "atthi rūpajīvitindriyaṁ, atthi arūpajīvitindriyaṁ.",
  "vb5:12.1_0": "Tattha katamaṁ rūpajīvitindriyaṁ?",
  "vb5:12.2_0": "Yo tesaṁ rūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—",
  "vb5:12.3_0": "idaṁ vuccati “rūpajīvitindriyaṁ”.",
  "vb5:13.1_0": "Tattha katamaṁ arūpajīvitindriyaṁ?",
  "vb5:13.2_0": "Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—",
  "vb5:13.3_0": "idaṁ vuccati “arūpajīvitindriyaṁ”.",
  "vb5:13.4_0": "Idaṁ vuccati “jīvitindriyaṁ”. ",
  "vb5:14.1_0": "Tattha katamaṁ sukhindriyaṁ?",
  "vb5:14.2_0": "Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—",
  "vb5:14.3_0": "idaṁ vuccati “sukhindriyaṁ”. ",
  "vb5:15.1_0": "Tattha katamaṁ dukkhindriyaṁ?",
  "vb5:15.2_0": "Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—",
  "vb5:15.3_0": "idaṁ vuccati “dukkhindriyaṁ”. ",
  "vb5:16.1_0": "Tattha katamaṁ somanassindriyaṁ?",
  "vb5:16.2_0": "Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—",
  "vb5:16.3_0": "idaṁ vuccati “somanassindriyaṁ”. ",
  "vb5:17.1_0": "Tattha katamaṁ domanassindriyaṁ?",
  "vb5:17.2_0": "Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—",
  "vb5:17.3_0": "idaṁ vuccati “domanassindriyaṁ”. ",
  "vb5:18.1_0": "Tattha katamaṁ upekkhindriyaṁ?",
  "vb5:18.2_0": "Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—",
  "vb5:18.3_0": "idaṁ vuccati “upekkhindriyaṁ”. ",
  "vb5:19.1_0": "Tattha katamaṁ saddhindriyaṁ?",
  "vb5:19.2_0": "Yā saddhā saddahanā okappanā abhippasādo saddhā saddhindriyaṁ saddhābalaṁ—",
  "vb5:19.3_0": "idaṁ vuccati “saddhindriyaṁ”. ",
  "vb5:20.1_0": "Tattha katamaṁ vīriyindriyaṁ?",
  "vb5:20.2_0": "Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā",
  "vb5:20.2_1": "anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ—",
  "vb5:20.3_0": "idaṁ vuccati “vīriyindriyaṁ”. ",
  "vb5:21.1_0": "Tattha katamaṁ satindriyaṁ?",
  "vb5:21.2_0": "Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—",
  "vb5:21.3_0": "idaṁ vuccati “satindriyaṁ”. ",
  "vb5:22.1_0": "Tattha katamaṁ samādhindriyaṁ?",
  "vb5:22.2_0": "Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—",
  "vb5:22.3_0": "idaṁ vuccati “samādhindriyaṁ”. ",
  "vb5:23.1_0": "Tattha katamaṁ paññindriyaṁ?",
  "vb5:23.2_0": "Yā paññā pajānanā …pe… amoho dhammavicayo sammādiṭṭhi—",
  "vb5:23.3_0": "idaṁ vuccati “paññindriyaṁ”. ",
  "vb5:24.1_0": "Tattha katamaṁ anaññātaññassāmītindriyaṁ?",
  "vb5:24.2_0": "Yā tesaṁ dhammānaṁ anaññātānaṁ adiṭṭhānaṁ appattānaṁ aviditānaṁ asacchikatānaṁ sacchikiriyāya paññā pajānanā …pe…",
  "vb5:24.2_1": "amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—",
  "vb5:24.3_0": "idaṁ vuccati “anaññātaññassāmītindriyaṁ”. ",
  "vb5:25.1_0": "Tattha katamaṁ aññindriyaṁ?",
  "vb5:25.2_0": "Yā tesaṁ dhammānaṁ ñātānaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe…",
  "vb5:25.2_1": "amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—",
  "vb5:25.3_0": "idaṁ vuccati “aññindriyaṁ”. ",
  "vb5:26.1_0": "Tattha katamaṁ aññātāvindriyaṁ?",
  "vb5:26.2_0": "Yā tesaṁ dhammānaṁ aññātāvīnaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe…",
  "vb5:26.2_1": "amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—",
  "vb5:26.3_0": "idaṁ vuccati “aññātāvindriyaṁ”. ",
  "vb5:27.1_0": "Abhidhammabhājanīyaṁ.",
  "vb5:28.0_0": "2. Pañhāpucchaka",
  "vb5:28.1_0": "Bāvīsatindriyāni—",
  "vb5:28.2_0": "cakkhundriyaṁ,",
  "vb5:28.2_1": "sotindriyaṁ,",
  "vb5:28.2_2": "ghānindriyaṁ,",
  "vb5:28.2_3": "jivhindriyaṁ,",
  "vb5:28.2_4": "kāyindriyaṁ,",
  "vb5:28.2_5": "manindriyaṁ,",
  "vb5:28.2_6": "itthindriyaṁ,",
  "vb5:28.2_7": "purisindriyaṁ,",
  "vb5:28.2_8": "jīvitindriyaṁ,",
  "vb5:28.2_9": "sukhindriyaṁ,",
  "vb5:28.2_10": "dukkhindriyaṁ,",
  "vb5:28.2_11": "somanassindriyaṁ,",
  "vb5:28.2_12": "domanassindriyaṁ,",
  "vb5:28.2_13": "upekkhindriyaṁ,",
  "vb5:28.2_14": "saddhindriyaṁ,",
  "vb5:28.2_15": "vīriyindriyaṁ,",
  "vb5:28.2_16": "satindriyaṁ,",
  "vb5:28.2_17": "samādhindriyaṁ,",
  "vb5:28.2_18": "paññindriyaṁ,",
  "vb5:28.2_19": "anaññātaññassāmītindriyaṁ,",
  "vb5:28.2_20": "aññindriyaṁ,",
  "vb5:28.2_21": "aññātāvindriyaṁ.",
  "vb5:29.1_0": "Bāvīsatīnaṁ indriyānaṁ kati kusalā, kati akusalā, kati abyākatā …pe… kati saraṇā, kati araṇā?",
  "vb5:30.0_0": "2.1. Tika",
  "vb5:30.1_0": "Dasindriyā abyākatā.",
  "vb5:30.2_0": "Domanassindriyaṁ akusalaṁ.",
  "vb5:30.3_0": "Anaññātaññassāmītindriyaṁ kusalaṁ.",
  "vb5:30.4_0": "Cattārindriyā siyā kusalā, siyā abyākatā.",
  "vb5:30.5_0": "Cha indriyā siyā kusalā, siyā akusalā, siyā abyākatā. ",
  "vb5:31.1_0": "Dvādasindriyā na vattabbā—“sukhāya vedanāya sampayuttā”tipi,",
  "vb5:31.1_1": "“dukkhāya vedanāya sampayuttā”tipi,",
  "vb5:31.1_2": "“adukkhamasukhāya vedanāya sampayuttā”tipi.",
  "vb5:31.2_0": "Cha indriyā siyā sukhāya vedanāya sampayuttā, siyā adukkhamasukhāya vedanāya sampayuttā.",
  "vb5:31.3_0": "Tīṇindriyā siyā sukhāya vedanāya sampayuttā,",
  "vb5:31.3_1": "siyā dukkhāya vedanāya sampayuttā,",
  "vb5:31.3_2": "siyā adukkhamasukhāya vedanāya sampayuttā.",
  "vb5:31.4_0": "Jīvitindriyaṁ siyā sukhāya vedanāya sampayuttaṁ,",
  "vb5:31.4_1": "siyā dukkhāya vedanāya sampayuttaṁ,",
  "vb5:31.4_2": "siyā adukkhamasukhāya vedanāya sampayuttaṁ,",
  "vb5:31.4_3": "siyā na vattabbaṁ—“sukhāya vedanāya sampayuttan”tipi,",
  "vb5:31.4_4": "“dukkhāya vedanāya sampayuttan”tipi,",
  "vb5:31.4_5": "“adukkhamasukhāya vedanāya sampayuttan”tipi.",
  "vb5:32.1_0": "Sattindriyā nevavipākanavipākadhammadhammā.",
  "vb5:32.2_0": "Tīṇindriyā vipākā.",
  "vb5:32.3_0": "Dvindriyā vipākadhammadhammā.",
  "vb5:32.4_0": "Aññindriyaṁ siyā vipākaṁ, siyā vipākadhammadhammaṁ.",
  "vb5:32.5_0": "Navindriyā siyā vipākā, siyā vipākadhammadhammā, siyā nevavipākanavipākadhammadhammā. ",
  "vb5:33.1_0": "Navindriyā upādinnupādāniyā.",
  "vb5:33.2_0": "Domanassindriyaṁ anupādinnupādāniyaṁ.",
  "vb5:33.3_0": "Tīṇindriyā anupādinnaanupādāniyā.",
  "vb5:33.4_0": "Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā. ",
  "vb5:34.1_0": "Navindriyā asaṅkiliṭṭhasaṅkilesikā.",
  "vb5:34.2_0": "Domanassindriyaṁ saṅkiliṭṭhasaṅkilesikaṁ.",
  "vb5:34.3_0": "Tīṇindriyā asaṅkiliṭṭhaasaṅkilesikā.",
  "vb5:34.4_0": "Tīṇindriyā siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.",
  "vb5:34.5_0": "Cha indriyā siyā saṅkiliṭṭhasaṅkilesikā,",
  "vb5:34.5_1": "siyā asaṅkiliṭṭhasaṅkilesikā,",
  "vb5:34.5_2": "siyā asaṅkiliṭṭhaasaṅkilesikā.",
  "vb5:35.1_0": "Navindriyā avitakkaavicārā.",
  "vb5:35.2_0": "Domanassindriyaṁ savitakkasavicāraṁ.",
  "vb5:35.3_0": "Upekkhindriyaṁ siyā savitakkasavicāraṁ, siyā avitakkaavicāraṁ.",
  "vb5:35.4_0": "Ekādasindriyā siyā savitakkasavicārā, siyā avitakkavicāramattā, siyā avitakkaavicārā. ",
  "vb5:36.1_0": "Ekādasindriyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.",
  "vb5:36.2_0": "Somanassindriyaṁ siyā pītisahagataṁ na sukhasahagataṁ na upekkhāsahagataṁ,",
  "vb5:36.2_1": "siyā na vattabbaṁ—“pītisahagatan”ti.",
  "vb5:36.3_0": "Cha indriyā siyā pītisahagatā, siyā sukhasahagatā, siyā upekkhāsahagatā.",
  "vb5:36.4_0": "Cattārindriyā siyā pītisahagatā,",
  "vb5:36.4_1": "siyā sukhasahagatā,",
  "vb5:36.4_2": "siyā upekkhāsahagatā,",
  "vb5:36.4_3": "siyā na vattabbā—“pītisahagatā”tipi,",
  "vb5:36.4_4": "“sukhasahagatā”tipi,",
  "vb5:36.4_5": "“upekkhāsahagatā”tipi.",
  "vb5:37.1_0": "Pannarasindriyā neva dassanena na bhāvanāya pahātabbā.",
  "vb5:37.2_0": "Domanassindriyaṁ siyā dassanena pahātabbaṁ, siyā bhāvanāya pahātabbaṁ.",
  "vb5:37.3_0": "Cha indriyā siyā dassanena pahātabbā,",
  "vb5:37.3_1": "siyā bhāvanāya pahātabbā,",
  "vb5:37.3_2": "siyā neva dassanena na bhāvanāya pahātabbā.",
  "vb5:38.1_0": "Pannarasindriyā neva dassanena na bhāvanāya pahātabbahetukā.",
  "vb5:38.2_0": "Domanassindriyaṁ siyā dassanena pahātabbahetukaṁ, siyā bhāvanāya pahātabbahetukaṁ.",
  "vb5:38.3_0": "Cha indriyā siyā dassanena pahātabbahetukā,",
  "vb5:38.3_1": "siyā bhāvanāya pahātabbahetukā,",
  "vb5:38.3_2": "siyā neva dassanena na bhāvanāya pahātabbahetukā.",
  "vb5:39.1_0": "Dasindriyā nevācayagāmināpacayagāmino.",
  "vb5:39.2_0": "Domanassindriyaṁ ācayagāmi.",
  "vb5:39.3_0": "Anaññātaññassāmītindriyaṁ apacayagāmi.",
  "vb5:39.4_0": "Aññindriyaṁ siyā apacayagāmi, siyā nevācayagāmināpacayagāmi.",
  "vb5:39.5_0": "Navindriyā siyā ācayagāmino, siyā apacayagāmino, siyā nevācayagāmināpacayagāmino. ",
  "vb5:40.1_0": "Dasindriyā nevasekkhanāsekkhā.",
  "vb5:40.2_0": "Dvindriyā sekkhā.",
  "vb5:40.3_0": "Aññātāvindriyaṁ asekkhaṁ.",
  "vb5:40.4_0": "Navindriyā siyā sekkhā, siyā asekkhā, siyā nevasekkhanāsekkhā. ",
  "vb5:41.1_0": "Dasindriyā parittā.",
  "vb5:41.2_0": "Tīṇindriyā appamāṇā.",
  "vb5:41.3_0": "Navindriyā siyā parittā, siyā mahaggatā, siyā appamāṇā. ",
  "vb5:42.1_0": "Sattindriyā anārammaṇā.",
  "vb5:42.2_0": "Dvindriyā parittārammaṇā.",
  "vb5:42.3_0": "Tīṇindriyā appamāṇārammaṇā.",
  "vb5:42.4_0": "Domanassindriyaṁ siyā parittārammaṇaṁ siyā mahaggatārammaṇaṁ,",
  "vb5:42.4_1": "na appamāṇārammaṇaṁ,",
  "vb5:42.4_2": "siyā na vattabbaṁ—“parittārammaṇan”tipi,",
  "vb5:42.4_3": "“mahaggatārammaṇan”tipi.",
  "vb5:42.5_0": "Navindriyā siyā parittārammaṇā,",
  "vb5:42.5_1": "siyā mahaggatārammaṇā,",
  "vb5:42.5_2": "siyā appamāṇārammaṇā,",
  "vb5:42.5_3": "siyā na vattabbā—“parittārammaṇā”tipi,",
  "vb5:42.5_4": "“mahaggatārammaṇā”tipi,",
  "vb5:42.5_5": "“appamāṇārammaṇā”tipi.",
  "vb5:43.1_0": "Navindriyā majjhimā.",
  "vb5:43.2_0": "Domanassindriyaṁ hīnaṁ.",
  "vb5:43.3_0": "Tīṇindriyā paṇītā.",
  "vb5:43.4_0": "Tīṇindriyā siyā majjhimā, siyā paṇītā.",
  "vb5:43.5_0": "Cha indriyā siyā hīnā, siyā majjhimā, siyā paṇītā. ",
  "vb5:44.1_0": "Dasindriyā aniyatā.",
  "vb5:44.2_0": "Anaññātaññassāmītindriyaṁ sammattaniyataṁ.",
  "vb5:44.3_0": "Cattārindriyā siyā sammattaniyatā, siyā aniyatā.",
  "vb5:44.4_0": "Domanassindriyaṁ siyā micchattaniyataṁ, siyā aniyataṁ.",
  "vb5:44.5_0": "Cha indriyā siyā micchattaniyatā, siyā sammattaniyatā, siyā aniyatā. ",
  "vb5:45.1_0": "Sattindriyā anārammaṇā.",
  "vb5:45.2_0": "Cattārindriyā na vattabbā—“maggārammaṇā”tipi, “maggahetukā”tipi, “maggādhipatino”tipi.",
  "vb5:45.3_0": "Anaññātaññassāmītindriyaṁ na maggārammaṇaṁ,",
  "vb5:45.3_1": "siyā maggahetukaṁ,",
  "vb5:45.3_2": "siyā maggādhipati,",
  "vb5:45.3_3": "siyā na vattabbaṁ—“maggahetukan”tipi,",
  "vb5:45.3_4": "“maggādhipatī”tipi.",
  "vb5:45.4_0": "Aññindriyaṁ na maggārammaṇaṁ,",
  "vb5:45.4_1": "siyā maggahetukaṁ,",
  "vb5:45.4_2": "siyā maggādhipati,",
  "vb5:45.4_3": "siyā na vattabbaṁ—“maggahetukan”tipi,",
  "vb5:45.4_4": "“maggādhipatī”tipi.",
  "vb5:45.5_0": "Navindriyā siyā maggārammaṇā,",
  "vb5:45.5_1": "siyā maggahetukā,",
  "vb5:45.5_2": "siyā maggādhipatino,",
  "vb5:45.5_3": "siyā na vattabbā—“maggārammaṇā”tipi,",
  "vb5:45.5_4": "“maggahetukā”tipi,",
  "vb5:45.5_5": "“maggādhipatino”tipi.",
  "vb5:46.1_0": "Dasindriyā siyā uppannā, siyā uppādino, na vattabbā—“anuppannā”ti.",
  "vb5:46.2_0": "Dvindriyā siyā uppannā, siyā anuppannā, na vattabbā—“uppādino”ti.",
  "vb5:46.3_0": "Dasindriyā siyā uppannā, siyā anuppannā, siyā uppādino. ",
  "vb5:47.1_0": "Siyā atītā, siyā anāgatā, siyā paccuppannā. ",
  "vb5:48.1_0": "Sattindriyā anārammaṇā.",
  "vb5:48.2_0": "Dvindriyā paccuppannārammaṇā.",
  "vb5:48.3_0": "Tīṇindriyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.",
  "vb5:48.4_0": "Dasindriyā siyā atītārammaṇā,",
  "vb5:48.4_1": "siyā anāgatārammaṇā,",
  "vb5:48.4_2": "siyā paccuppannārammaṇā,",
  "vb5:48.4_3": "siyā na vattabbā—“atītārammaṇā”tipi,",
  "vb5:48.4_4": "“anāgatārammaṇā”tipi,",
  "vb5:48.4_5": "“paccuppannārammaṇā”tipi.",
  "vb5:49.1_0": "Siyā ajjhattā, siyā bahiddhā, siyā ajjhattabahiddhā. ",
  "vb5:50.1_0": "Sattindriyā anārammaṇā.",
  "vb5:50.2_0": "Tīṇindriyā bahiddhārammaṇā.",
  "vb5:50.3_0": "Cattārindriyā siyā ajjhattārammaṇā,",
  "vb5:50.3_1": "siyā bahiddhārammaṇā,",
  "vb5:50.3_2": "siyā ajjhattabahiddhārammaṇā,",
  "vb5:50.3_3": "aṭṭhindriyā siyā ajjhattārammaṇā,",
  "vb5:50.3_4": "siyā bahiddhārammaṇā,",
  "vb5:50.3_5": "siyā ajjhattabahiddhārammaṇā,",
  "vb5:50.3_6": "siyā na vattabbā—“ajjhattārammaṇā”tipi,",
  "vb5:50.3_7": "“bahiddhārammaṇā”tipi,",
  "vb5:50.3_8": "“ajjhattabahiddhārammaṇā”tipi.",
  "vb5:51.1_0": "Pañcindriyā anidassanasappaṭighā.",
  "vb5:51.2_0": "Sattarasindriyā anidassanaappaṭighā. ",
  "vb5:52.0.1_0": "2.2. 2.2 Duka",
  "vb5:52.0.2_0": "2.2.1. Hetugocchaka",
  "vb5:52.1_0": "Cattārindriyā hetū.",
  "vb5:52.2_0": "Aṭṭhārasindriyā na hetū.",
  "vb5:52.3_0": "Sattindriyā sahetukā.",
  "vb5:52.4_0": "Navindriyā ahetukā.",
  "vb5:52.5_0": "Cha indriyā siyā sahetukā, siyā ahetukā.",
  "vb5:52.6_0": "Sattindriyā hetusampayuttā.",
  "vb5:52.7_0": "Navindriyā hetuvippayuttā.",
  "vb5:52.8_0": "Cha indriyā siyā hetusampayuttā, siyā hetuvippayuttā.",
  "vb5:52.9_0": "Cattārindriyā hetū ceva sahetukā ca.",
  "vb5:52.10_0": "Navindriyā na vattabbā—“hetū ceva sahetukā cā”tipi, “sahetukā ceva na ca hetū”tipi.",
  "vb5:52.11_0": "Tīṇindriyā na vattabbā—“hetū ceva sahetukā cā”ti.",
  "vb5:52.12_0": "Sahetukā ceva na ca hetū.",
  "vb5:52.13_0": "Cha indriyā na vattabbā—“hetū ceva sahetukā cā”ti,",
  "vb5:52.13_1": "siyā sahetukā ceva na ca hetū,",
  "vb5:52.13_2": "siyā na vattabbā—“sahetukā ceva na ca hetū”ti.",
  "vb5:53.1_0": "Cattārindriyā hetū ceva hetusampayuttā ca.",
  "vb5:53.2_0": "Navindriyā na vattabbā—“hetū ceva hetusampayuttā cā”tipi, “hetusampayuttā ceva na ca hetū”tipi.",
  "vb5:53.3_0": "Tīṇindriyā na vattabbā—“hetū ceva hetusampayuttā cā”ti, hetusampayuttā ceva na ca hetū.",
  "vb5:53.4_0": "Cha indriyā na vattabbā—“hetū ceva hetusampayuttā cā”ti,",
  "vb5:53.4_1": "siyā hetusampayuttā ceva na ca hetū,",
  "vb5:53.4_2": "siyā na vattabbā—“hetusampayuttā ceva na ca hetū”ti.",
  "vb5:54.1_0": "Navindriyā na hetū ahetukā.",
  "vb5:54.2_0": "Tīṇindriyā na hetū sahetukā.",
  "vb5:54.3_0": "Cattārindriyā na vattabbā—“na hetū sahetukā”tipi, “na hetū ahetukā”tipi.",
  "vb5:54.4_0": "Cha indriyā siyā na hetū sahetukā, siyā na hetū ahetukā.",
  "vb5:55.0_0": "2.2.2. Cūḷantaraduka",
  "vb5:55.1_0": "Sappaccayā.",
  "vb5:55.2_0": "Saṅkhatā.",
  "vb5:55.3_0": "Anidassanā.",
  "vb5:55.4_0": "Pañcindriyā sappaṭighā.",
  "vb5:55.5_0": "Sattarasindriyā appaṭighā.",
  "vb5:55.6_0": "Sattindriyā rūpā.",
  "vb5:55.7_0": "Cuddasindriyā arūpā.",
  "vb5:55.8_0": "Jīvitindriyaṁ siyā rūpaṁ, siyā arūpaṁ.",
  "vb5:55.9_0": "Dasindriyā lokiyā.",
  "vb5:55.10_0": "Tīṇindriyā lokuttarā.",
  "vb5:55.11_0": "Navindriyā siyā lokiyā, siyā lokuttarā;",
  "vb5:55.12_0": "kenaci viññeyyā, kenaci na viññeyyā.",
  "vb5:56.0_0": "2.2.3. Āsavagocchaka",
  "vb5:56.1_0": "No āsavā.",
  "vb5:56.2_0": "Dasindriyā sāsavā.",
  "vb5:56.3_0": "Tīṇindriyā anāsavā.",
  "vb5:56.4_0": "Navindriyā siyā sāsavā, siyā anāsavā.",
  "vb5:56.5_0": "Pannarasindriyā āsavavippayuttā.",
  "vb5:56.6_0": "Domanassindriyaṁ āsavasampayuttaṁ.",
  "vb5:56.7_0": "Cha indriyā siyā āsavasampayuttā, siyā āsavavippayuttā.",
  "vb5:56.8_0": "Dasindriyā na vattabbā—“āsavā ceva sāsavā cā”ti, sāsavā ceva no ca āsavā.",
  "vb5:56.9_0": "Tīṇindriyā na vattabbā—“āsavā ceva sāsavā cā”tipi, “sāsavā ceva no ca āsavā”tipi.",
  "vb5:56.10_0": "Navindriyā na vattabbā—“āsavā ceva sāsavā cā”ti,",
  "vb5:56.10_1": "siyā sāsavā ceva no ca āsavā,",
  "vb5:56.10_2": "siyā na vattabbā—“sāsavā ceva no ca āsavā”ti.",
  "vb5:57.1_0": "Pannarasindriyā na vattabbā—“āsavā ceva āsavasampayuttā cā”tipi,",
  "vb5:57.1_1": "“āsavasampayuttā ceva no ca āsavā”tipi.",
  "vb5:57.2_0": "Domanassindriyaṁ na vattabbaṁ—“āsavo ceva āsavasampayuttañcā”ti, āsavasampayuttañceva no ca āsavo.",
  "vb5:57.3_0": "Cha indriyā na vattabbā—“āsavā ceva āsavasampayuttā cā”ti,",
  "vb5:57.3_1": "siyā āsavasampayuttā ceva no ca āsavā,",
  "vb5:57.3_2": "siyā na vattabbā—“āsavasampayuttā ceva no ca āsavā”ti.",
  "vb5:57.4_0": "Navindriyā āsavavippayuttasāsavā.",
  "vb5:57.5_0": "Tīṇindriyā āsavavippayuttaanāsavā.",
  "vb5:57.6_0": "Domanassindriyaṁ na vattabbaṁ—“āsavavippayuttasāsavan”tipi, “āsavavippayuttaanāsavan”tipi.",
  "vb5:57.7_0": "Tīṇindriyā siyā āsavavippayuttasāsavā, siyā āsavavippayuttaanāsavā.",
  "vb5:57.8_0": "Cha indriyā siyā āsavavippayuttasāsavā,",
  "vb5:57.8_1": "siyā āsavavippayuttaanāsavā,",
  "vb5:57.8_2": "siyā na vattabbā—“āsavavippayuttasāsavā”tipi,",
  "vb5:57.8_3": "“āsavavippayuttaanāsavā”tipi.",
  "vb5:58.0_0": "2.2.4. Saṁyojanagocchaka",
  "vb5:58.1_0": "No saṁyojanā.",
  "vb5:58.2_0": "Dasindriyā saṁyojaniyā.",
  "vb5:58.3_0": "Tīṇindriyā asaṁyojaniyā.",
  "vb5:58.4_0": "Navindriyā siyā saṁyojaniyā, siyā asaṁyojaniyā.",
  "vb5:58.5_0": "Pannarasindriyā saṁyojanavippayuttā.",
  "vb5:58.6_0": "Domanassindriyaṁ saṁyojanasampayuttaṁ.",
  "vb5:58.7_0": "Cha indriyā siyā saṁyojanasampayuttā, siyā saṁyojanavippayuttā.",
  "vb5:58.8_0": "Dasindriyā na vattabbā—“saṁyojanā ceva saṁyojaniyā cā”ti, saṁyojaniyā ceva no ca saṁyojanā.",
  "vb5:58.9_0": "Tīṇindriyā na vattabbā—“saṁyojanā ceva saṁyojaniyā cā”tipi, “saṁyojaniyā ceva no ca saṁyojanā”tipi.",
  "vb5:58.10_0": "Navindriyā na vattabbā—“saṁyojanā ceva saṁyojaniyā cā”ti,",
  "vb5:58.10_1": "siyā saṁyojaniyā ceva no ca saṁyojanā,",
  "vb5:58.10_2": "siyā na vattabbā—“saṁyojaniyā ceva no ca saṁyojanā”ti.",
  "vb5:59.1_0": "Pannarasindriyā na vattabbā—“saṁyojanā ceva saṁyojanasampayuttā cā”tipi,",
  "vb5:59.1_1": "“saṁyojanasampayuttā ceva no ca saṁyojanā”tipi.",
  "vb5:59.2_0": "Domanassindriyaṁ na vattabbaṁ—“saṁyojanañceva saṁyojanasampayuttañcā”ti,",
  "vb5:59.2_1": "saṁyojanasampayuttañceva no ca saṁyojanaṁ.",
  "vb5:59.3_0": "Cha indriyā na vattabbā—“saṁyojanā ceva saṁyojanasampayuttā cā”ti,",
  "vb5:59.3_1": "siyā saṁyojanasampayuttā ceva no ca saṁyojanā,",
  "vb5:59.3_2": "siyā na vattabbā—“saṁyojanasampayuttā ceva no ca saṁyojanā”ti.",
  "vb5:60.1_0": "Navindriyā saṁyojanavippayuttasaṁyojaniyā.",
  "vb5:60.2_0": "Tīṇindriyā saṁyojanavippayuttaasaṁyojaniyā.",
  "vb5:60.3_0": "Domanassindriyaṁ na vattabbaṁ—“saṁyojanavippayuttasaṁyojaniyan”tipi,",
  "vb5:60.3_1": "“saṁyojanavippayuttaasaṁyojaniyan”tipi.",
  "vb5:60.4_0": "Tīṇindriyā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā.",
  "vb5:60.5_0": "Cha indriyā siyā saṁyojanavippayuttasaṁyojaniyā,",
  "vb5:60.5_1": "siyā saṁyojanavippayuttaasaṁyojaniyā,",
  "vb5:60.5_2": "siyā na vattabbā—“saṁyojanavippayuttasaṁyojaniyā”tipi,",
  "vb5:60.5_3": "“saṁyojanavippayuttaasaṁyojaniyā”tipi.",
  "vb5:61.0_0": "2.2.5. Ganthagocchaka",
  "vb5:61.1_0": "No ganthā.",
  "vb5:61.2_0": "Dasindriyā ganthaniyā.",
  "vb5:61.3_0": "Tīṇindriyā aganthaniyā.",
  "vb5:61.4_0": "Navindriyā siyā ganthaniyā, siyā aganthaniyā.",
  "vb5:61.5_0": "Pannarasindriyā ganthavippayuttā.",
  "vb5:61.6_0": "Domanassindriyaṁ ganthasampayuttaṁ.",
  "vb5:61.7_0": "Cha indriyā siyā ganthasampayuttā, siyā ganthavippayuttā.",
  "vb5:61.8_0": "Dasindriyā na vattabbā—“ganthā ceva ganthaniyā cā”ti, ganthaniyā ceva no ca ganthā.",
  "vb5:61.9_0": "Tīṇindriyā na vattabbā—“ganthā ceva ganthaniyā cā”tipi, “ganthaniyā ceva no ca ganthā”tipi.",
  "vb5:61.10_0": "Navindriyā na vattabbā—“ganthā ceva ganthaniyā cā”ti,",
  "vb5:61.10_1": "siyā ganthaniyā ceva no ca ganthā,",
  "vb5:61.10_2": "siyā na vattabbā—“ganthaniyā ceva no ca ganthā”ti.",
  "vb5:62.1_0": "Pannarasindriyā na vattabbā—“ganthā ceva ganthasampayuttā cā”tipi,",
  "vb5:62.1_1": "“ganthasampayuttā ceva no ca ganthā”tipi.",
  "vb5:62.2_0": "Domanassindriyaṁ na vattabbaṁ—“gantho ceva ganthasampayuttañcā”ti,",
  "vb5:62.2_1": "ganthasampayuttañceva no ca gantho.",
  "vb5:62.3_0": "Cha indriyā na vattabbā—“ganthā ceva ganthasampayuttā cā”ti,",
  "vb5:62.3_1": "siyā ganthasampayuttā ceva no ca ganthā,",
  "vb5:62.3_2": "siyā na vattabbā—“ganthasampayuttā ceva no ca ganthā”ti.",
  "vb5:63.1_0": "Navindriyā ganthavippayuttaganthaniyā.",
  "vb5:63.2_0": "Tīṇindriyā ganthavippayuttaaganthaniyā.",
  "vb5:63.3_0": "Domanassindriyaṁ na vattabbaṁ—“ganthavippayuttaganthaniyan”tipi, “ganthavippayuttaaganthaniyan”tipi.",
  "vb5:63.4_0": "Tīṇindriyā siyā ganthavippayuttaganthaniyā, siyā ganthavippayuttaaganthaniyā.",
  "vb5:63.5_0": "Cha indriyā siyā ganthavippayuttaganthaniyā,",
  "vb5:63.5_1": "siyā ganthavippayuttaaganthaniyā,",
  "vb5:63.5_2": "siyā na vattabbā—“ganthavippayuttaganthaniyā”tipi,",
  "vb5:63.5_3": "“ganthavippayuttaaganthaniyā”tipi.",
  "vb5:64.0_0": "5.2.2.6. Oghayoganīvaraṇagocchaka",
  "vb5:64.1_0": "No oghā …pe…",
  "vb5:64.2_0": "no yogā …pe…",
  "vb5:64.3_0": "no nīvaraṇā.",
  "vb5:64.4_0": "Dasindriyā nīvaraṇiyā.",
  "vb5:64.5_0": "Tīṇindriyā anīvaraṇiyā.",
  "vb5:64.6_0": "Navindriyā siyā nīvaraṇiyā, siyā anīvaraṇiyā.",
  "vb5:64.7_0": "Pannarasindriyā nīvaraṇavippayuttā.",
  "vb5:64.8_0": "Domanassindriyaṁ nīvaraṇasampayuttaṁ.",
  "vb5:64.9_0": "Cha indriyā siyā nīvaraṇasampayuttā, siyā nīvaraṇavippayuttā.",
  "vb5:64.10_0": "Dasindriyā na vattabbā—“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.",
  "vb5:64.11_0": "Tīṇindriyā na vattabbā—“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi.",
  "vb5:64.12_0": "Navindriyā na vattabbā—“nīvaraṇā ceva nīvaraṇiyā cā”ti,",
  "vb5:64.12_1": "siyā nīvaraṇiyā ceva no ca nīvaraṇā,",
  "vb5:64.12_2": "siyā na vattabbā—“nīvaraṇiyā ceva no ca nīvaraṇā”ti.",
  "vb5:65.1_0": "Pannarasindriyā na vattabbā—“nīvaraṇā ceva nīvaraṇasampayuttā cā”tipi,",
  "vb5:65.1_1": "“nīvaraṇasampayuttā ceva no ca nīvaraṇā”tipi.",
  "vb5:65.2_0": "Domanassindriyaṁ na vattabbaṁ—“nīvaraṇañceva nīvaraṇasampayuttañcā”ti,",
  "vb5:65.2_1": "nīvaraṇasampayuttañceva no ca nīvaraṇaṁ.",
  "vb5:65.3_0": "Cha indriyā na vattabbā—“nīvaraṇā ceva nīvaraṇasampayuttā cā”ti,",
  "vb5:65.3_1": "siyā nīvaraṇasampayuttā ceva no ca nīvaraṇā,",
  "vb5:65.3_2": "siyā na vattabbā—“nīvaraṇasampayuttā ceva no ca nīvaraṇā”ti.",
  "vb5:66.1_0": "Navindriyā nīvaraṇavippayuttanīvaraṇiyā.",
  "vb5:66.2_0": "Tīṇindriyā nīvaraṇavippayuttaanīvaraṇiyā.",
  "vb5:66.3_0": "Domanassindriyaṁ na vattabbaṁ—“nīvaraṇavippayuttanīvaraṇiyan”tipi,",
  "vb5:66.3_1": "“nīvaraṇavippayuttaanīvaraṇiyan”tipi.",
  "vb5:66.4_0": "Tīṇindriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā.",
  "vb5:66.5_0": "Cha indriyā siyā nīvaraṇavippayuttanīvaraṇiyā,",
  "vb5:66.5_1": "siyā nīvaraṇavippayuttaanīvaraṇiyā,",
  "vb5:66.5_2": "siyā na vattabbā—“nīvaraṇavippayuttanīvaraṇiyā”tipi,",
  "vb5:66.5_3": "“nīvaraṇavippayuttaanīvaraṇiyā”tipi.",
  "vb5:67.0_0": "2.2.9. Parāmāsagocchaka",
  "vb5:67.1_0": "No parāmāsā.",
  "vb5:67.2_0": "Dasindriyā parāmaṭṭhā.",
  "vb5:67.3_0": "Tīṇindriyā aparāmaṭṭhā.",
  "vb5:67.4_0": "Navindriyā siyā parāmaṭṭhā, siyā aparāmaṭṭhā.",
  "vb5:67.5_0": "Soḷasindriyā parāmāsavippayuttā.",
  "vb5:67.6_0": "Cha indriyā siyā parāmāsasampayuttā, siyā parāmāsavippayuttā.",
  "vb5:67.7_0": "Dasindriyā na vattabbā—“parāmāsā ceva parāmaṭṭhā cā”ti, parāmaṭṭhā ceva no ca parāmāsā.",
  "vb5:67.8_0": "Tīṇindriyā na vattabbā—“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi.",
  "vb5:67.9_0": "Navindriyā na vattabbā—“parāmāsā ceva parāmaṭṭhā cā”ti,",
  "vb5:67.9_1": "siyā parāmaṭṭhā ceva no ca parāmāsā,",
  "vb5:67.9_2": "siyā na vattabbā—“parāmaṭṭhā ceva no ca parāmāsā”ti.",
  "vb5:67.10_0": "Dasindriyā parāmāsavippayuttaparāmaṭṭhā.",
  "vb5:67.11_0": "Tīṇindriyā parāmāsavippayuttaaparāmaṭṭhā.",
  "vb5:67.12_0": "Tīṇindriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā.",
  "vb5:67.13_0": "Cha indriyā siyā parāmāsavippayuttaparāmaṭṭhā,",
  "vb5:67.13_1": "siyā parāmāsavippayuttaaparāmaṭṭhā,",
  "vb5:67.13_2": "siyā na vattabbā—“parāmāsavippayuttaparāmaṭṭhā”tipi,",
  "vb5:67.13_3": "“parāmāsavippayuttaaparāmaṭṭhā”tipi.",
  "vb5:68.0_0": "2.2.10. Mahantaraduka",
  "vb5:68.1_0": "Sattindriyā anārammaṇā.",
  "vb5:68.2_0": "Cuddasindriyā sārammaṇā.",
  "vb5:68.3_0": "Jīvitindriyā siyā sārammaṇaṁ, siyā anārammaṇaṁ.",
  "vb5:68.4_0": "Ekavīsatindriyā no cittā.",
  "vb5:68.5_0": "Manindriyaṁ cittaṁ.",
  "vb5:68.6_0": "Terasindriyā cetasikā.",
  "vb5:68.7_0": "Aṭṭhindriyā acetasikā.",
  "vb5:68.8_0": "Jīvitindriyaṁ siyā cetasikaṁ, siyā acetasikaṁ.",
  "vb5:68.9_0": "Terasindriyā cittasampayuttā.",
  "vb5:68.10_0": "Sattindriyā cittavippayuttā.",
  "vb5:68.11_0": "Jīvitindriyaṁ siyā cittasampayuttaṁ, siyā cittavippayuttaṁ.",
  "vb5:68.12_0": "Manindriyaṁ na vattabbaṁ—“cittena sampayuttan”tipi, “cittena vippayuttan”tipi.",
  "vb5:69.1_0": "Terasindriyā cittasaṁsaṭṭhā.",
  "vb5:69.2_0": "Sattindriyā cittavisaṁsaṭṭhā.",
  "vb5:69.3_0": "Jīvitindriyaṁ siyā cittasaṁsaṭṭhaṁ, siyā cittavisaṁsaṭṭhaṁ.",
  "vb5:69.4_0": "Manindriyaṁ na vattabbaṁ—“cittena saṁsaṭṭhan”tipi, “cittena visaṁsaṭṭhan”tipi.",
  "vb5:69.5_0": "Terasindriyā cittasamuṭṭhānā.",
  "vb5:69.6_0": "Aṭṭhindriyā no cittasamuṭṭhānā.",
  "vb5:69.7_0": "Jīvitindriyaṁ siyā cittasamuṭṭhānaṁ, siyā no cittasamuṭṭhānaṁ.",
  "vb5:70.1_0": "Terasindriyā cittasahabhuno.",
  "vb5:70.2_0": "Aṭṭhindriyā no cittasahabhuno.",
  "vb5:70.3_0": "Jīvitindriyaṁ siyā cittasahabhū, siyā no cittasahabhū.",
  "vb5:70.4_0": "Terasindriyā cittānuparivattino.",
  "vb5:70.5_0": "Aṭṭhindriyā no cittānuparivattino.",
  "vb5:70.6_0": "Jīvitindriyaṁ siyā cittānuparivatti, siyā no cittānuparivatti.",
  "vb5:71.1_0": "Terasindriyā cittasaṁsaṭṭhasamuṭṭhānā.",
  "vb5:71.2_0": "Aṭṭhindriyā no cittasaṁsaṭṭhasamuṭṭhānā.",
  "vb5:71.3_0": "Jīvitindriyaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ.",
  "vb5:71.4_0": "Terasindriyā cittasaṁsaṭṭhasamuṭṭhānasahabhuno.",
  "vb5:71.5_0": "Aṭṭhindriyā no cittasaṁsaṭṭhasamuṭṭhānasahabhuno.",
  "vb5:71.6_0": "Jīvitindriyaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū.",
  "vb5:71.7_0": "Terasindriyā cittasaṁsaṭṭhasamuṭṭhānānuparivattino.",
  "vb5:71.8_0": "Aṭṭhindriyā no cittasaṁsaṭṭhasamuṭṭhānānuparivattino.",
  "vb5:71.9_0": "Jīvitindriyaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti.",
  "vb5:72.0_0": "2.2.11. Upādānagocchaka",
  "vb5:72.1_0": "Cha indriyā ajjhattikā.",
  "vb5:72.2_0": "Soḷasindriyā bāhirā.",
  "vb5:72.3_0": "Sattindriyā upādā.",
  "vb5:72.4_0": "Cuddasindriyā no upādā.",
  "vb5:72.5_0": "Jīvitindriyaṁ siyā upādā, siyā no upādā.",
  "vb5:72.6_0": "Navindriyā upādinnā.",
  "vb5:72.7_0": "Cattārindriyā anupādinnā.",
  "vb5:72.8_0": "Navindriyā siyā upādinnā, siyā anupādinnā.",
  "vb5:73.0_0": "2.2.12. Kilesagocchaka",
  "vb5:73.1_0": "No upādānā.",
  "vb5:73.2_0": "Dasindriyā upādāniyā.",
  "vb5:73.3_0": "Tīṇindriyā anupādāniyā.",
  "vb5:73.4_0": "Navindriyā siyā upādāniyā, siyā anupādāniyā.",
  "vb5:73.5_0": "Soḷasindriyā upādānavippayuttā.",
  "vb5:73.6_0": "Cha indriyā siyā upādānasampayuttā, siyā upādānavippayuttā.",
  "vb5:73.7_0": "Dasindriyā na vattabbā—“upādānā ceva upādāniyā cā”ti, upādāniyā ceva no ca upādānā.",
  "vb5:73.8_0": "Tīṇindriyā na vattabbā—“upādānā ceva upādāniyā cā”tipi, “upādāniyā ceva no ca upādānā”tipi.",
  "vb5:73.9_0": "Navindriyā na vattabbā—“upādānā ceva upādāniyā cā”ti, siyā upādāniyā ceva no ca upādānā.",
  "vb5:73.10_0": "Dasindriyā siyā upādāniyā ceva no ca upādānā, siyā na vattabbā—“upādāniyā ceva no ca upādānā”ti.",
  "vb5:74.1_0": "Soḷasindriyā na vattabbā—“upādānā ceva upādānasampayuttā cā”tipi,",
  "vb5:74.1_1": "“upādānasampayuttā ceva no ca upādānā”tipi.",
  "vb5:74.2_0": "Cha indriyā na vattabbā—“upādānā ceva upādānasampayuttā cā”ti,",
  "vb5:74.2_1": "siyā upādānasampayuttā ceva no ca upādānā,",
  "vb5:74.2_2": "siyā na vattabbā—“upādānasampayuttā ceva no ca upādānā”ti.",
  "vb5:74.3_0": "Dasindriyā upādānavippayuttaupādāniyā.",
  "vb5:74.4_0": "Tīṇindriyā upādānavippayuttaanupādāniyā.",
  "vb5:74.5_0": "Tīṇindriyā siyā upādānavippayuttaupādāniyā, siyā upādānavippayuttaanupādāniyā.",
  "vb5:74.6_0": "Cha indriyā siyā upādānavippayuttaupādāniyā,",
  "vb5:74.6_1": "siyā upādānavippayuttaanupādāniyā,",
  "vb5:74.6_2": "siyā na vattabbā—“upādānavippayuttaupādāniyā”tipi,",
  "vb5:74.6_3": "“upādānavippayuttaanupādāniyā”tipi.",
  "vb5:75.0_0": "2.2.13. Piṭṭhiduka",
  "vb5:75.1_0": "No kilesā.",
  "vb5:75.2_0": "Dasindriyā saṅkilesikā.",
  "vb5:75.3_0": "Tīṇindriyā asaṅkilesikā.",
  "vb5:75.4_0": "Navindriyā siyā saṅkilesikā, siyā asaṅkilesikā.",
  "vb5:75.5_0": "Pannarasindriyā asaṅkiliṭṭhā.",
  "vb5:75.6_0": "Domanassindriyaṁ saṅkiliṭṭhaṁ.",
  "vb5:75.7_0": "Cha indriyā siyā saṅkiliṭṭhā, siyā asaṅkiliṭṭhā.",
  "vb5:75.8_0": "Pannarasindriyā kilesavippayuttā.",
  "vb5:75.9_0": "Domanassindriyaṁ kilesasampayuttaṁ.",
  "vb5:75.10_0": "Cha indriyā siyā kilesasampayuttā, siyā kilesavippayuttā.",
  "vb5:75.11_0": "Dasindriyā na vattabbā—“kilesā ceva saṅkilesikā cā”ti, saṅkilesikā ceva no ca kilesā.",
  "vb5:75.12_0": "Tīṇindriyā na vattabbā—“kilesā ceva saṅkilesikā cā”tipi, “saṅkilesikā ceva no ca kilesā”tipi.",
  "vb5:75.13_0": "Navindriyā na vattabbā—“kilesā ceva saṅkilesikā cā”ti,",
  "vb5:75.13_1": "siyā saṅkilesikā ceva no ca kilesā,",
  "vb5:75.13_2": "siyā na vattabbā—“saṅkilesikā ceva no ca kilesā”ti.",
  "vb5:76.1_0": "Pannarasindriyā na vattabbā—“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi.",
  "vb5:76.2_0": "Domanassindriyaṁ na vattabbaṁ—“kileso ceva saṅkiliṭṭhañcā”ti, saṅkiliṭṭhañceva no ca kileso.",
  "vb5:76.3_0": "Cha indriyā na vattabbā—“kilesā ceva saṅkiliṭṭhā cā”ti,",
  "vb5:76.3_1": "siyā saṅkiliṭṭhā ceva no ca kilesā,",
  "vb5:76.3_2": "siyā na vattabbā—“saṅkiliṭṭhā ceva no ca kilesā”ti.",
  "vb5:77.1_0": "Pannarasindriyā na vattabbā—“kilesā ceva kilesasampayuttā cā”tipi,",
  "vb5:77.1_1": "“kilesasampayuttā ceva no ca kilesā”tipi.",
  "vb5:77.2_0": "Domanassindriyaṁ na vattabbaṁ—“kileso ceva kilesasampayuttañcā”ti,",
  "vb5:77.2_1": "kilesasampayuttañceva no ca kileso.",
  "vb5:77.3_0": "Cha indriyā na vattabbā—“kilesā ceva kilesasampayuttā cā”ti,",
  "vb5:77.3_1": "siyā kilesasampayuttā ceva no ca kilesā,",
  "vb5:77.3_2": "siyā na vattabbā—“kilesasampayuttā ceva no ca kilesā”ti.",
  "vb5:77.4_0": "Navindriyā kilesavippayuttasaṅkilesikā.",
  "vb5:77.5_0": "Tīṇindriyā kilesavippayuttaasaṅkilesikā.",
  "vb5:77.6_0": "Domanassindriyaṁ na vattabbaṁ—“kilesavippayuttasaṅkilesikan”tipi,",
  "vb5:77.6_1": "“kilesavippayuttaasaṅkilesikan”tipi.",
  "vb5:77.7_0": "Tīṇindriyā siyā kilesavippayuttasaṅkilesikā, siyā kilesavippayuttaasaṅkilesikā.",
  "vb5:77.8_0": "Cha indriyā siyā kilesavippayuttasaṅkilesikā,",
  "vb5:77.8_1": "siyā kilesavippayuttaasaṅkilesikā,",
  "vb5:77.8_2": "siyā na vattabbā—“kilesavippayuttasaṅkilesikā”tipi,",
  "vb5:77.8_3": "“kilesavippayuttaasaṅkilesikā”tipi.",
  "vb5:78.1_0": "Pannarasindriyā na dassanena pahātabbā.",
  "vb5:78.2_0": "Sattindriyā siyā dassanena pahātabbā, siyā na dassanena pahātabbā.",
  "vb5:78.3_0": "Pannarasindriyā na bhāvanāya pahātabbā.",
  "vb5:78.4_0": "Sattindriyā siyā bhāvanāya pahātabbā, siyā na bhāvanāya pahātabbā.",
  "vb5:78.5_0": "Pannarasindriyā na dassanena pahātabbahetukā.",
  "vb5:78.6_0": "Sattindriyā siyā dassanena pahātabbahetukā, siyā na dassanena pahātabbahetukā.",
  "vb5:78.7_0": "Pannarasindriyā na bhāvanāya pahātabbahetukā.",
  "vb5:78.8_0": "Sattindriyā siyā bhāvanāya pahātabbahetukā, siyā na bhāvanāya pahātabbahetukā.",
  "vb5:79.1_0": "Navindriyā avitakkā.",
  "vb5:79.2_0": "Domanassindriyaṁ savitakkaṁ.",
  "vb5:79.3_0": "Dvādasindriyā siyā savitakkā, siyā avitakkā.",
  "vb5:79.4_0": "Navindriyā avicārā.",
  "vb5:79.5_0": "Domanassindriyaṁ savicāraṁ.",
  "vb5:79.6_0": "Dvādasindriyā siyā savicārā, siyā avicārā.",
  "vb5:79.7_0": "Ekādasindriyā appītikā.",
  "vb5:79.8_0": "Ekādasindriyā siyā sappītikā, siyā appītikā.",
  "vb5:79.9_0": "Ekādasindriyā na pītisahagatā.",
  "vb5:79.10_0": "Ekādasindriyā siyā pītisahagatā, siyā na pītisahagatā.",
  "vb5:79.11_0": "Dvādasindriyā na sukhasahagatā.",
  "vb5:79.12_0": "Dasindriyā siyā sukhasahagatā, siyā na sukhasahagatā.",
  "vb5:79.13_0": "Dvādasindriyā na upekkhāsahagatā.",
  "vb5:79.14_0": "Dasindriyā siyā upekkhāsahagatā, siyā na upekkhāsahagatā.",
  "vb5:80.1_0": "Dasindriyā kāmāvacarā.",
  "vb5:80.2_0": "Tīṇindriyā na kāmāvacarā.",
  "vb5:80.3_0": "Navindriyā siyā kāmāvacarā, siyā na kāmāvacarā.",
  "vb5:80.4_0": "Terasindriyā na rūpāvacarā.",
  "vb5:80.5_0": "Navindriyā siyā rūpāvacarā, siyā na rūpāvacarā.",
  "vb5:80.6_0": "Cuddasindriyā na arūpāvacarā.",
  "vb5:80.7_0": "Aṭṭhindriyā siyā arūpāvacarā, siyā na arūpāvacarā.",
  "vb5:80.8_0": "Dasindriyā pariyāpannā.",
  "vb5:80.9_0": "Tīṇindriyā apariyāpannā.",
  "vb5:80.10_0": "Navindriyā siyā pariyāpannā, siyā apariyāpannā.",
  "vb5:80.11_0": "Ekādasindriyā aniyyānikā.",
  "vb5:80.12_0": "Anaññātaññassāmītindriyaṁ niyyānikaṁ.",
  "vb5:80.13_0": "Dasindriyā siyā niyyānikā, siyā aniyyānikā.",
  "vb5:80.14_0": "Dasindriyā aniyatā.",
  "vb5:80.15_0": "Anaññātaññassāmītindriyaṁ niyataṁ.",
  "vb5:80.16_0": "Ekādasindriyā siyā niyatā, siyā aniyatā.",
  "vb5:80.17_0": "Dasindriyā sauttarā.",
  "vb5:80.18_0": "Tīṇindriyā anuttarā.",
  "vb5:80.19_0": "Navindriyā siyā sauttarā, siyā anuttarā.",
  "vb5:80.20_0": "Pannarasindriyā araṇā.",
  "vb5:80.21_0": "Domanassindriyaṁ saraṇaṁ.",
  "vb5:80.22_0": "Cha indriyā siyā saraṇā, siyā araṇāti. ",
  "vb5:81.1_0": "Pañhāpucchakaṁ.",
  "vb5:82.1_0": "Indriyavibhaṅgo niṭṭhito."
}