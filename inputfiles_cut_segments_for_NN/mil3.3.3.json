{
  "mil3.3.3:0.1_0": "Milindapañha",
  "mil3.3.3:0.2_0": "Vicāravagga",
  "mil3.3.3:0.3_0": "3. Koṭipaññāyanapañha",
  "mil3.3.3:1.1_0": "Rājā āha—",
  "mil3.3.3:1.2_0": "“bhante nāgasena,",
  "mil3.3.3:1.2_1": "yaṁ panetaṁ brūsi ‘purimā koṭi na paññāyatī’ti, katamā ca sā purimā koṭī”ti?",
  "mil3.3.3:1.3_0": "“Yo kho, mahārāja, atīto addhā, esā purimā koṭī”ti.",
  "mil3.3.3:1.4_0": "“Bhante nāgasena,",
  "mil3.3.3:1.4_1": "yaṁ panetaṁ brūsi ‘purimā koṭi na paññāyatī’ti, kiṁ pana, bhante,",
  "mil3.3.3:1.4_2": "sabbāpi purimā koṭi na paññāyatī”ti?",
  "mil3.3.3:1.5_0": "“Kāci, mahārāja, paññāyati, kāci na paññāyatī”ti.",
  "mil3.3.3:1.6_0": "“Katamā, bhante, paññāyati, katamā na paññāyatī”ti?",
  "mil3.3.3:1.7_0": "“Ito pubbe, mahārāja,",
  "mil3.3.3:1.7_1": "sabbena sabbaṁ sabbathā sabbaṁ avijjā nāhosīti esā purimā koṭi na paññāyati, yaṁ ahutvā sambhoti, hutvā paṭivigacchati, esā purimā koṭi paññāyatī”ti.",
  "mil3.3.3:2.1_0": "“Bhante nāgasena, yaṁ ahutvā sambhoti, hutvā paṭivigacchati,",
  "mil3.3.3:2.1_1": "nanu taṁ ubhato chinnaṁ atthaṁ gacchatī”ti?",
  "mil3.3.3:2.2_0": "“Yadi, mahārāja,",
  "mil3.3.3:2.2_1": "ubhato chinnaṁ atthaṁ gacchati,",
  "mil3.3.3:2.2_2": "ubhato chinnā sakkā vaḍḍhetun”ti?",
  "mil3.3.3:2.3_0": "“Āma sāpi sakkā vaḍḍhetun”ti.",
  "mil3.3.3:2.4_0": "“Nāhaṁ, bhante,",
  "mil3.3.3:2.4_1": "etaṁ pucchāmi koṭito sakkā vaḍḍhetun”ti?",
  "mil3.3.3:2.5_0": "“Āma sakkā vaḍḍhetun”ti.",
  "mil3.3.3:3.1_0": "“Opammaṁ karohī”ti.",
  "mil3.3.3:3.2_0": "Thero tassa rukkhūpamaṁ akās,",
  "mil3.3.3:3.2_1": "“khandhā ca kevalassa dukkhakkhandhassa bījānī”ti.",
  "mil3.3.3:4.1_0": "“Kallosi, bhante nāgasenā”ti.",
  "mil3.3.3:5.1_0": "Koṭipaññāyanapañho tatiyo."
}