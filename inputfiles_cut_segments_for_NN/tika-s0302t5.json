{
  "tika-s0302t5:0_0": "6. Lābhasakkārasaṁyuttaṁ",
  "tika-s0302t5:1_0": "1. Paṭhamavaggo",
  "tika-s0302t5:2_0": "1. Dāruṇasuttavaṇṇanā",
  "tika-s0302t5:3_0": "157.Thaddhoti kakkhaḷo aniṭṭhassa padānato.",
  "tika-s0302t5:3_1": "Catupaccayalābhoti catunnaṁ paccayānaṁ paṭilābho.",
  "tika-s0302t5:3_2": "Sakkāroti tehiyeva paccayehi susaṅkhatehi pūjanā,",
  "tika-s0302t5:3_3": "so pana atthato sampattiyevāti āha ‘‘tesaṁyeva…pe…",
  "tika-s0302t5:3_4": "lābho’’ti.",
  "tika-s0302t5:3_5": "Vaṇṇaghosoti guṇakittanā.",
  "tika-s0302t5:3_6": "Antarāyassa anativattanato antarāyiko anatthāvahattā.",
  "tika-s0302t5:4_0": "Dāruṇasuttavaṇṇanā niṭṭhitā.",
  "tika-s0302t5:5_0": "2. Baḷisasuttavaṇṇanā",
  "tika-s0302t5:6_0": "158.",
  "tika-s0302t5:6_1": "Baḷisena carati,",
  "tika-s0302t5:6_2": "tena vā jīvatīti bāḷisiko.",
  "tika-s0302t5:6_3": "Tenāha ‘‘baḷisaṁ gahetvā caramāno’’ti.",
  "tika-s0302t5:6_4": "Āmisagatanti āmisūpagataṁ āmisapatitaṁ.",
  "tika-s0302t5:6_5": "Tenāha ‘‘āmisamakkhita’’nti.",
  "tika-s0302t5:6_6": "Bhinnādhikaraṇānampi bāhiratthasamāso hotevāti āha ‘‘āmise cakkhudassana’’nti.",
  "tika-s0302t5:6_7": "Ayo vuccati sukhaṁ,",
  "tika-s0302t5:6_8": "tabbidhuratāya anayo,",
  "tika-s0302t5:6_9": "dukkhanti āha ‘‘dukkhaṁ patto’’ti.",
  "tika-s0302t5:6_10": "Assāti etena.",
  "tika-s0302t5:6_11": "Kattuatthe hi etaṁ sāmivacanaṁ.",
  "tika-s0302t5:6_12": "Yathā kilesā vattanti,",
  "tika-s0302t5:6_13": "evaṁ pavattamāno puggalo kilesavippayogo na hotīti vuttaṁ ‘‘yathā kilesamārassa kāmo,",
  "tika-s0302t5:6_14": "evaṁ kattabbo’’ti.",
  "tika-s0302t5:7_0": "Baḷisasuttavaṇṇanā niṭṭhitā.",
  "tika-s0302t5:8_0": "3-4. Kummasuttādivaṇṇanā",
  "tika-s0302t5:9_0": "159-160.",
  "tika-s0302t5:9_1": "Aṭṭhikacchapā vuccanti yesaṁ kapālamatthake tikhiṇā aṭṭhikoṭi hoti,",
  "tika-s0302t5:9_2": "tesaṁ samūho aṭṭhikacchapakulaṁ.",
  "tika-s0302t5:9_3": "Macchakacchapādīnaṁ sarīre lambantī papatatīti papatā,",
  "tika-s0302t5:9_4": "vuccamānākāro ayakaṇṭako.",
  "tika-s0302t5:9_5": "Ayakosaketi ayomayakosake.",
  "tika-s0302t5:9_6": "Kaṇṇikasallasaṇṭhānoti attanikāpanasallasaṇṭhāno.",
  "tika-s0302t5:9_7": "Ayakaṇṭakoti ayomayavaṅkakaṇṭako.",
  "tika-s0302t5:9_8": "Nikkhamati ettha athāvarato.",
  "tika-s0302t5:9_9": "Pavesitamatto hi so.",
  "tika-s0302t5:9_10": "Idāni tvaṁ ‘‘amhāka’’nti na vattabbo.",
  "tika-s0302t5:9_11": "Ito anantarasutteti catutthasuttamāha.",
  "tika-s0302t5:10_0": "Kummasuttādivaṇṇanā niṭṭhitā.",
  "tika-s0302t5:11_0": "5. Mīḷhakasuttavaṇṇanā",
  "tika-s0302t5:12_0": "161.Mīḷhakāti evaṁ itthiliṅgavasena vuccamānā. Gūthapāṇakāti gūthabhakkhapāṇakā. Antoti kucchiyaṁ.",
  "tika-s0302t5:13_0": "Mīḷhakasuttavaṇṇanā niṭṭhitā.",
  "tika-s0302t5:14_0": "6. Asanisuttavaṇṇanā",
  "tika-s0302t5:15_0": "162.",
  "tika-s0302t5:15_1": "‘‘Ime lābhasakkāraṁ anāharantā jighacchādidukkhaṁ pāpuṇantū’’ti evaṁ na sattānaṁ dukkhakāmatāya evamāhāti ānetvā sambandho.",
  "tika-s0302t5:15_2": "Anantadukkhaṁ anubhoti aparāparaṁ uppajjanakaakusalacittānaṁ bahubhāvato.",
  "tika-s0302t5:16_0": "Asanisuttavaṇṇanā niṭṭhitā.",
  "tika-s0302t5:17_0": "7. Diddhasuttavaṇṇanā",
  "tika-s0302t5:18_0": "163. Acchavisayuttāti vā diddhe gatena gatadiddhena. Tenāha ‘‘visamakkhitenā’’ti.",
  "tika-s0302t5:19_0": "Diddhasuttavaṇṇanā niṭṭhitā.",
  "tika-s0302t5:20_0": "8. Siṅgālasuttavaṇṇanā",
  "tika-s0302t5:21_0": "164.Jarasiṅgālotveva vuccati sarīrasobhāya abhāvato.",
  "tika-s0302t5:21_1": "Sarīrassa uggatakaṇṭakattā ukkaṇṭakena nāma.",
  "tika-s0302t5:21_2": "Phuṭatīti phalati bhijjati.",
  "tika-s0302t5:22_0": "Siṅgālasuttavaṇṇanā niṭṭhitā.",
  "tika-s0302t5:23_0": "9. Verambhasuttavaṇṇanā",
  "tika-s0302t5:24_0": "165.Kāyaṁna rakkhati nāma chabbīsatiyā sāruppānaṁ pariccajanato.",
  "tika-s0302t5:24_1": "Vācaṁ na rakkhati nāma rāgasāmantā ca kodhasāmantā ca yāva nicchāraṇato.",
  "tika-s0302t5:25_0": "Verambhasuttavaṇṇanā niṭṭhitā.",
  "tika-s0302t5:26_0": "10. Sagāthakasuttavaṇṇanā",
  "tika-s0302t5:27_0": "166.‘‘Yassa sakkariyamānassā’’ti ettha asakkārena cūbhayanti asakkārena ca ubhayañca,",
  "tika-s0302t5:27_1": "kadāci sakkārena,",
  "tika-s0302t5:27_2": "kadāci asakkārena kadāci ubhayenāti attho.",
  "tika-s0302t5:27_3": "Tenāha ‘‘asakkārenā’’tiādi.",
  "tika-s0302t5:27_4": "Satatavihārānaṁ sampattiyā sātatikoti āha ‘‘arahatta…pe…",
  "tika-s0302t5:27_5": "sukhumadiṭṭhī’’tiādi.",
  "tika-s0302t5:27_6": "Tathā hi sā ‘‘vajirūpamañāṇa’’nti vuccati.",
  "tika-s0302t5:27_7": "Āgatattāti phalasamāpattiṁ samāpajjituṁ tassā pubbaparikammaṁ upagatattā.",
  "tika-s0302t5:28_0": "Sagāthakasuttavaṇṇanā niṭṭhitā.",
  "tika-s0302t5:29_0": "Paṭhamavaggavaṇṇanā niṭṭhitā.",
  "tika-s0302t5:30_0": "2. Dutiyavaggo",
  "tika-s0302t5:31_0": "1-2. Suvaṇṇapātisuttādivaṇṇanā",
  "tika-s0302t5:32_0": "167-168.Cāletuṁ na sakkoti sīlapabbatasannissitattā.",
  "tika-s0302t5:32_1": "Aññaṁ vā kiccaṁ karoti pageva sīlassa chaḍḍitattā.",
  "tika-s0302t5:32_2": "Tatiyādīsu apubbaṁ natthi.",
  "tika-s0302t5:33_0": "Suvaṇṇapātisuttādivaṇṇanā niṭṭhitā.",
  "tika-s0302t5:34_0": "Dutiyavaggavaṇṇanā niṭṭhitā.",
  "tika-s0302t5:35_0": "3. Tatiyavaggo",
  "tika-s0302t5:36_0": "1. Mātugāmasuttavaṇṇanā",
  "tika-s0302t5:37_0": "170.",
  "tika-s0302t5:37_1": "Yaṁ visabhāgavatthu purisassa cittaṁ pariyādāya ṭhātuṁ sakkotīti vuccati,",
  "tika-s0302t5:37_2": "tato visesato lābhasakkārova sattānaṁ cittaṁ pariyādāya ṭhātuṁ sakkotīti dassento bhagavā ‘‘na tassa,",
  "tika-s0302t5:37_3": "bhikkhave’’tiādimavocāti dassento ‘‘na tassā’’tiādimāha.",
  "tika-s0302t5:38_0": "Mātugāmasuttavaṇṇanā niṭṭhitā.",
  "tika-s0302t5:39_0": "2. Kalyāṇīsuttavaṇṇanā",
  "tika-s0302t5:40_0": "171.Dutiyaṁ uttānameva, tasseva atthassa kevalaṁ janapadakalyāṇīvasena vuttaṁ.",
  "tika-s0302t5:41_0": "Kalyāṇīsuttavaṇṇanā niṭṭhitā.",
  "tika-s0302t5:42_0": "3-6. Ekaputtakasuttādivaṇṇanā",
  "tika-s0302t5:43_0": "172-175.Saddhāti ariyamaggena āgatasaddhā adhippetāti āha ‘‘sotāpannā’’ti.",
  "tika-s0302t5:44_0": "Ekaputtakasuttādivaṇṇanā niṭṭhitā.",
  "tika-s0302t5:45_0": "7. Tatiyasamaṇabrāhmaṇasuttavaṇṇanā",
  "tika-s0302t5:46_0": "176.Evamādīti ādi-saddena bāhusaccasaṁvarasīlādīnaṁ saṅgaho daṭṭhabbo.",
  "tika-s0302t5:46_1": "Lābhasakkārassa samudayaṁ uppattikāraṇaṁ samudayasaccavasena dukkhasaccassa uppattihetutāvasena.",
  "tika-s0302t5:47_0": "Tatiyasamaṇabrāhmaṇasuttavaṇṇanā niṭṭhitā.",
  "tika-s0302t5:48_0": "8. Chavisuttavaṇṇanā",
  "tika-s0302t5:49_0": "177.Lābhasakkārasilokonarakādīsu nibbattentoti idaṁ tannissayaṁ kilesagaṇaṁ sandhāyāha.",
  "tika-s0302t5:49_1": "Nibbattentoti nibbattāpento.",
  "tika-s0302t5:49_2": "Imaṁ manussaattabhāvaṁ nāseti manussattaṁ puna nibbattituṁ appadānavasena.",
  "tika-s0302t5:49_3": "Tasmāti duggatinibbattāpanato idha maraṇadukkhāvahanato ca.",
  "tika-s0302t5:50_0": "Chavisuttavaṇṇanā niṭṭhitā.",
  "tika-s0302t5:51_0": "9. Rajjusuttavaṇṇanā",
  "tika-s0302t5:52_0": "178.Kharā pharusā chaviādīni chindane samatthā.",
  "tika-s0302t5:53_0": "Rajjusuttavaṇṇanā niṭṭhitā.",
  "tika-s0302t5:54_0": "10. Bhikkhusuttavaṇṇanā",
  "tika-s0302t5:55_0": "179.Taṁ sandhāyāti diṭṭhadhammasukhavihārassa okāsābhāvaṁ sandhāya.",
  "tika-s0302t5:56_0": "Bhikkhusuttavaṇṇanā niṭṭhitā.",
  "tika-s0302t5:57_0": "Tatiyavaggavaṇṇanā niṭṭhitā.",
  "tika-s0302t5:58_0": "4. Catutthavaggo",
  "tika-s0302t5:59_0": "1-4. Bhindisuttādivaṇṇanā",
  "tika-s0302t5:60_0": "180-183.Devadatto sagge vā nibbatteyyātiādi parikappavacanaṁ.",
  "tika-s0302t5:60_1": "Na hi paccekabodhiyaṁ niyatagatiko antarā maggaphalāni adhigantuṁ bhabboti.",
  "tika-s0302t5:60_2": "Soti anavajjadhammo.",
  "tika-s0302t5:60_3": "Assāti devadattassa.",
  "tika-s0302t5:60_4": "Samucchedamagamā katūpacitassa mahato pāpadhammassa balena tasmiṁ attabhāve samucchedabhāvato,",
  "tika-s0302t5:60_5": "na accantāya.",
  "tika-s0302t5:60_6": "Akusalaṁ nāmetaṁ abalaṁ,",
  "tika-s0302t5:60_7": "kusalaṁ viya na mahābalaṁ,",
  "tika-s0302t5:60_8": "tasmā tasmiṁyeva attabhāve tādisānaṁ puggalānaṁ atekicchatā,",
  "tika-s0302t5:60_9": "aññathā sammattaniyāmo viya micchattaniyāmo accantiko siyā.",
  "tika-s0302t5:60_10": "Yadi evaṁ vaṭṭakhāṇukajotanā kathanti?",
  "tika-s0302t5:60_11": "Āsevanāvasena,",
  "tika-s0302t5:60_12": "tasmā yathā ‘‘sakiṁ nimuggo nimuggo eva bālo’’ti vuttaṁ,",
  "tika-s0302t5:60_13": "evaṁ vaṭṭakhāṇukajotanā.",
  "tika-s0302t5:60_14": "Yādise hi paccaye paṭicca puggalo taṁ dassanaṁ gaṇhi,",
  "tika-s0302t5:60_15": "tathā ca paṭipanno,",
  "tika-s0302t5:60_16": "puna acintappativatte paccaye patitato sīsukkhipanamassa na hotīti na vattabbaṁ.",
  "tika-s0302t5:61_0": "Bhindisuttādivaṇṇanā niṭṭhitā.",
  "tika-s0302t5:62_0": "5. Acirapakkantasuttavaṇṇanā",
  "tika-s0302t5:63_0": "184.Kāle sampatteti gabbhassa paripākagatattā vijāyanakāle sampatte.",
  "tika-s0302t5:63_1": "Potanti assatariyā puttaṁ.",
  "tika-s0302t5:63_2": "Etanti ‘‘gabbho assatariṁ yathā’’ti etaṁ vacanaṁ.",
  "tika-s0302t5:64_0": "Acirapakkantasuttavaṇṇanā niṭṭhitā.",
  "tika-s0302t5:65_0": "6. Pañcarathasatasuttavaṇṇanā",
  "tika-s0302t5:66_0": "185.",
  "tika-s0302t5:66_1": "Abhiharīyatīti abhihāro,",
  "tika-s0302t5:66_2": "bhattaṁyeva abhihāro bhattābhihāroti āha ‘‘abhiharitabbaṁ bhatta’’nti.",
  "tika-s0302t5:66_3": "Macchapittanti vāḷamacchapittaṁ.",
  "tika-s0302t5:66_4": "Pakkhipeyyunti uragādinā osiñceyyuṁ.",
  "tika-s0302t5:67_0": "Pañcarathasatasuttavaṇṇanā niṭṭhitā.",
  "tika-s0302t5:68_0": "7-13. Mātusuttādivaṇṇanā",
  "tika-s0302t5:69_0": "186-187.Mātupi hetūti attano mātuyā uppannaanatthāvahassa pahānahetupi.",
  "tika-s0302t5:69_1": "Ito paresūti ‘‘pitupi hetū’’ti evamādīsu.",
  "tika-s0302t5:70_0": "Mātusuttādivaṇṇanā niṭṭhitā.",
  "tika-s0302t5:71_0": "Sāratthappakāsiniyā saṁyuttanikāya-aṭṭhakathāya",
  "tika-s0302t5:72_0": "Lābhasakkārasaṁyuttavaṇṇanāya līnatthappakāsanā samattā."
}