{
  "anya-e0801n3:0_0": "(3) Tatiyo kaṇḍo (samāso)",
  "anya-e0801n3:1_0": "1. Syādi syādinekatthaṁ.",
  "anya-e0801n3:2_0": "Syādyantaṁ syādyantena sahekatthaṁ hotīti idamadhikataṁ veditabbaṁ,",
  "anya-e0801n3:2_1": "so ca bhinnatthānamekatthībhāvo samāsoti vuccate.",
  "anya-e0801n3:3_0": "2. Asaṅkhyaṁvibhatti sampatti samīpa sākalyābhāva yathā pacchāyugapadatthe.",
  "anya-e0801n3:4_0": "Asaṅkhyaṁ ,",
  "anya-e0801n3:4_1": "syādyantaṁ vibhatyādīnamatthe vattamānaṁ syādyantena sahekatthaṁ bhavati,",
  "anya-e0801n3:4_2": "tattha vibhatyatthe tāva itthīsu kathā pavattā adhitthi.",
  "anya-e0801n3:4_3": "Sampatti dvidhā attasampatti samiddhi ca,",
  "anya-e0801n3:4_4": "sampannaṁ brahmaṁ sabrahmaṁ licchavīnaṁ,",
  "anya-e0801n3:4_5": "samiddhi bhikkhānaṁ subhikkhaṁ.",
  "anya-e0801n3:4_6": "Samīpe kumbhassa samīpamupakumbhaṁ.",
  "anya-e0801n3:4_7": "Sākalyesatiṇamajjhoharati,",
  "anya-e0801n3:4_8": "sāgyadhīte.",
  "anya-e0801n3:4_9": "Abhāvo sambandhibhedā bahuvidho,",
  "anya-e0801n3:4_10": "tatra iddhābhāve-vigatā iddhi saddikānaṁ dussaddikaṁ,",
  "anya-e0801n3:4_11": "atthābhāve-abhāvo makkhikānaṁ nimmakkhikaṁ,",
  "anya-e0801n3:4_12": "ahikkamābhāve-atigatāni tiṇāni nittiṇaṁ,",
  "anya-e0801n3:4_13": "sampatyābhāve-atigataṁ lahupāvuraṇaṁ atilahupāvuraṇaṁ,",
  "anya-e0801n3:4_14": "lahupāvuraṇassa nāyamupabhogakāloti attho.",
  "anya-e0801n3:4_15": "Yathā etthā-nekavidho,",
  "anya-e0801n3:4_16": "tatra yoggatāyaṁ-anurūpaṁ surūpovahati,",
  "anya-e0801n3:4_17": "vicchāyaṁ-anvaddhamāsaṁ,",
  "anya-e0801n3:4_18": "atthānativattiyaṁ-yathāsatti,",
  "anya-e0801n3:4_19": "sadisatte,",
  "anya-e0801n3:4_20": "sadiso kikhiyā sakikhi,",
  "anya-e0801n3:4_21": "ānupubbiye-anujeṭṭhaṁ,",
  "anya-e0801n3:4_22": "pacchādattheanurathaṁ,",
  "anya-e0801n3:4_23": "yugapadatthe-sacakkaṁ nidhehi.",
  "anya-e0801n3:5_0": "3. Yathā na tulye.",
  "anya-e0801n3:6_0": "Yathāsaddo tulyatthe vattamāno syādyantena sahekattho na bhavati, yathā devadatto tathā yaññadatto.",
  "anya-e0801n3:7_0": "4. Yāvāvadhāraṇe.",
  "anya-e0801n3:8_0": "Yāvasaddo-vadhāraṇe vattamāno syādyantena sahekattho bhavati,",
  "anya-e0801n3:8_1": "avadhāraṇa mettakatā paricchedo,",
  "anya-e0801n3:8_2": "yāvāmattaṁ brāhmaṇe āmantaya,",
  "anya-e0801n3:8_3": "yāvajīvaṁ,",
  "anya-e0801n3:8_4": "avadhāraṇeti kiṁ?",
  "anya-e0801n3:8_5": "Yāva dinnaṁ tāva bhuttaṁ,",
  "anya-e0801n3:8_6": "nāvadhārayāmi kittakaṁ mayā bhuttanti.",
  "anya-e0801n3:9_0": "5. Payyapā bahi tiro pure pacchā vā pañcamyā.",
  "anya-e0801n3:10_0": "Pariādayo pañcamyantena sahekatthā honti vā,",
  "anya-e0801n3:10_1": "paripabbataṁ vassi devo paripabbatā,",
  "anya-e0801n3:10_2": "apapabbataṁ vassi devo apapabbatā,",
  "anya-e0801n3:10_3": "āpāṭaliputtaṁ vassi devo āpāṭaliputtā,",
  "anya-e0801n3:10_4": "bahigāmaṁ bahi gāmā,",
  "anya-e0801n3:10_5": "tiropabbataṁ tiropabbatā,",
  "anya-e0801n3:10_6": "purebhattaṁ purebhattā,",
  "anya-e0801n3:10_7": "pacchābhattaṁ pacchābhattā,",
  "anya-e0801n3:10_8": "vetādhikāro.",
  "anya-e0801n3:11_0": "6. Samīpāyāmesvanu.",
  "anya-e0801n3:12_0": "Anusaddo sāmīpye āyāme ca vattamāno syādyantena sahekattho hoti vā,",
  "anya-e0801n3:12_1": "anuvanamasani gatā,",
  "anya-e0801n3:12_2": "anugaṅgaṁ bārāṇasī,",
  "anya-e0801n3:12_3": "samīpāyāmesvīti kiṁ?",
  "anya-e0801n3:12_4": "Rakkhamanuvijjotate vijju.",
  "anya-e0801n3:13_0": "7. Tiṭṭhagvādīni.",
  "anya-e0801n3:14_0": "Tiṭṭhaguppabhutīni ekatthībhāvavisaye nipātīyante,",
  "anya-e0801n3:14_1": "tiṭṭhantī gāvo yasmiṁ kāle tiṭṭhagu kālo,",
  "anya-e0801n3:14_2": "vahaggu kālo.",
  "anya-e0801n3:14_3": "Āyatīgavaṁ,",
  "anya-e0801n3:14_4": "khaleyavaṁ,",
  "anya-e0801n3:14_5": "lūnayavaṁ lūyamānayavamiccādi,",
  "anya-e0801n3:14_6": "cyanto pettha kesā kesi,",
  "anya-e0801n3:14_7": "daṇḍā daṇḍi,",
  "anya-e0801n3:14_8": "tathā velāppabhāvanatthopi,",
  "anya-e0801n3:14_9": "pāto nahānaṁ pātarahānaṁ,",
  "anya-e0801n3:14_10": "sāyaṁ nayānaṁ sāyanahānaṁ,",
  "anya-e0801n3:14_11": "pātakālaṁ sāyakālaṁ,",
  "anya-e0801n3:14_12": "pātameghaṁ sāyameghaṁ,",
  "anya-e0801n3:14_13": "pātamaggaṁ sāyamaggaṁ.",
  "anya-e0801n3:15_0": "8.",
  "anya-e0801n3:15_1": "Ore pari paṭi pāre majjhe heṭṭhuddhādho-ntovāchaṭṭhiyā.",
  "anya-e0801n3:15_2": "Orādayo saddā chaṭṭhiyantena sahekatthā vā honti,",
  "anya-e0801n3:15_3": "ekārantattaṁ nipātanato,",
  "anya-e0801n3:15_4": "oregaṅgaṁ,",
  "anya-e0801n3:15_5": "parisikharaṁ,",
  "anya-e0801n3:15_6": "paṭisotaṁ,",
  "anya-e0801n3:15_7": "pāreyamunaṁ,",
  "anya-e0801n3:15_8": "majjhegaṅgaṁ,",
  "anya-e0801n3:15_9": "heṭṭhāpāsādaṁ,",
  "anya-e0801n3:15_10": "uddhagaṅgaṁ,",
  "anya-e0801n3:15_11": "adhogaṅgaṁ,",
  "anya-e0801n3:15_12": "anthopāsādaṁ,",
  "anya-e0801n3:15_13": "puna vāvidhānā ‘gaṅgāora’ miccādīpi honti.",
  "anya-e0801n3:16_0": "9. Taṁ napuṁsakaṁ.",
  "anya-e0801n3:17_0": "Yadetamatikkantamekatthaṁ ,",
  "anya-e0801n3:17_1": "taṁ napuṁsakaliṅgaṁ veditabbaṁ,",
  "anya-e0801n3:17_2": "tathā cevodāhaṭaṁ,",
  "anya-e0801n3:17_3": "vā kvaci bahulādhikārā,",
  "anya-e0801n3:17_4": "yathāparisaṁ yathāparisāya,",
  "anya-e0801n3:17_5": "sakāya sakāya parisāyāti attho.",
  "anya-e0801n3:18_0": "10. Amādi.",
  "anya-e0801n3:19_0": "Amādi syādyantaṁ syādyantena saha bahulamekatthaṁ hoti gāmaṁ gato gāmagato,",
  "anya-e0801n3:19_1": "muhuttaṁ sukhaṁ muhuttasukhaṁ,",
  "anya-e0801n3:19_2": "vuttiyevopapadasamāse kumbhakāro, sapāko,",
  "anya-e0801n3:19_3": "tantavāyo, varāharo.",
  "anya-e0801n3:19_4": "Ntamānaktavantūti vākyameva,",
  "anya-e0801n3:19_5": "dhammaṁ suṇanto,",
  "anya-e0801n3:19_6": "dhammaṁ suṇamāno,",
  "anya-e0801n3:19_7": "odanaṁ bhuttavā.",
  "anya-e0801n3:20_0": "Raññā hato rājahato,",
  "anya-e0801n3:20_1": "asinā chinno asicchinno,",
  "anya-e0801n3:20_2": "pitusadiso, pitusamo,",
  "anya-e0801n3:20_3": "sukhasahagataṁ,",
  "anya-e0801n3:20_4": "dadhinā upasittaṁ bhojanaṁ dadhibhojanaṁ,",
  "anya-e0801n3:20_5": "guḷena misso odano guḷodano,",
  "anya-e0801n3:20_6": "vuttipadenevopasittādikiriyāyākhyāpanato natthāyuttatthatā.",
  "anya-e0801n3:20_7": "Kvaci vuttiyeva urago, pādapo.",
  "anya-e0801n3:20_8": "Kvaci vākyameva pharasunā chinnavā,",
  "anya-e0801n3:20_9": "dassanena pahātabbā.",
  "anya-e0801n3:21_0": "Buddhassa deyyaṁ buddhadeyyaṁ,",
  "anya-e0801n3:21_1": "yūpāya dāru yūpādāru,",
  "anya-e0801n3:21_2": "rajanāya doṇi rajanadoṇi.",
  "anya-e0801n3:21_3": "Idha na hoti saṅghassa dātabbaṁ.",
  "anya-e0801n3:21_4": "Kathaṁ ‘etadattho etadatthā etadattha’nti?",
  "anya-e0801n3:21_5": "Aññapadatthe bhavissati.",
  "anya-e0801n3:22_0": "Savarehi bhayaṁ savarabhayaṁ,",
  "anya-e0801n3:22_1": "gāmaniggato,",
  "anya-e0801n3:22_2": "methunāpeto,",
  "anya-e0801n3:22_3": "kvaci vuttiyeva kammajaṁ, cittajaṁ,",
  "anya-e0801n3:22_4": "idha na hoti rukkhā patito.",
  "anya-e0801n3:23_0": "Rañño puriso rājapuriso.",
  "anya-e0801n3:23_1": "Bahulādhikārā ntamānaniddhāriyapūraṇabhāvatittatthehi na hoti-mamānukubbaṁ,",
  "anya-e0801n3:23_2": "mamānukurumāno,",
  "anya-e0801n3:23_3": "gunnaṁ kaṇhā sampannakhīratamā,",
  "anya-e0801n3:23_4": "sissānaṁ pañcamo,",
  "anya-e0801n3:23_5": "paṭassa sukkatā,",
  "anya-e0801n3:23_6": "kvaci hoteva-vattamānasāmīpyaṁ,",
  "anya-e0801n3:23_7": "kathaṁ ‘brāhmaṇassa sukkā dantā’ti?",
  "anya-e0801n3:23_8": "Sāpekkhatāya na hoti.",
  "anya-e0801n3:23_9": "Idha pana hoteva ‘candanagandho,",
  "anya-e0801n3:23_10": "nadighoso,",
  "anya-e0801n3:23_11": "kaññārūpaṁ,",
  "anya-e0801n3:23_12": "kāyasamphasso,",
  "anya-e0801n3:23_13": "phalaraso’ti,",
  "anya-e0801n3:23_14": "phalānaṁ titto,",
  "anya-e0801n3:23_15": "phalānamāsito,",
  "anya-e0801n3:23_16": "phasānaṁ suhito.",
  "anya-e0801n3:24_0": "Brāhmaṇassa uccaṁ gehanti sāpekkhatāya na hoti,",
  "anya-e0801n3:24_1": "‘rañño pāṭaliputtakassa dhana’nti dhanasambandhe chaṭṭhīti pāṭaliputtakena sambandhābhāvā na hessati,",
  "anya-e0801n3:24_2": "‘rañño go ca asso ca puriso cā’ti bhinnatthatāya vākyameva,",
  "anya-e0801n3:24_3": "‘rañño gavāssapurisā rājagavāssapurisā’ti vutti hotevekattibhāve.",
  "anya-e0801n3:25_0": "Dāne soṇḍo dānasoṇḍo,",
  "anya-e0801n3:25_1": "dhammarato,",
  "anya-e0801n3:25_2": "dānābhirato.",
  "anya-e0801n3:25_3": "Kvaci vuttiyeva kucchisayo,",
  "anya-e0801n3:25_4": "thalaṭṭho, paṅkajaṁ,",
  "anya-e0801n3:25_5": "saroruhaṁ.",
  "anya-e0801n3:25_6": "Idha na hoti bhojane mattaññutā,",
  "anya-e0801n3:25_7": "indriyesu guttadvāratā,",
  "anya-e0801n3:25_8": "āsane nisinno,",
  "anya-e0801n3:25_9": "āsane nisīditabbaṁ.",
  "anya-e0801n3:26_0": "11. Visesanamekatthena.",
  "anya-e0801n3:27_0": "Visesanaṁ syāntaṁ visessena syādyantena samānādhikaraṇena sahekatthaṁ hoti,",
  "anya-e0801n3:27_1": "nīlañca taṁ uppalañceti nīluppalaṁ,",
  "anya-e0801n3:27_2": "chinnañca taṁ paruḷhañceti chinnaparaḷhaṁ,",
  "anya-e0801n3:27_3": "satthīva satthī,",
  "anya-e0801n3:27_4": "satthī ca sā sāmā ceti satthisāmā,",
  "anya-e0801n3:27_5": "sīhova sīho,",
  "anya-e0801n3:27_6": "muni ca so sīho ceti munisīho,",
  "anya-e0801n3:27_7": "sīlameva dhanaṁ sīladhanaṁ.",
  "anya-e0801n3:28_0": "Kvaci vākyameva puṇṇo mantāṇiputto,",
  "anya-e0801n3:28_1": "citto gahapati.",
  "anya-e0801n3:28_2": "Kvaci vuttiyeva kaṇhasappo,",
  "anya-e0801n3:28_3": "lohitasāli,",
  "anya-e0801n3:28_4": "visesananti kiṁ?",
  "anya-e0801n3:28_5": "Tacchako sappo,",
  "anya-e0801n3:28_6": "ekattheneti kiṁ?",
  "anya-e0801n3:28_7": "Kāḷamhā añño.",
  "anya-e0801n3:28_8": "Kathaṁ ‘pattajīviko,",
  "anya-e0801n3:28_9": "āpannajīviko,",
  "anya-e0801n3:28_10": "māsajāto’ti?",
  "anya-e0801n3:28_11": "Aññapadatthe bhavissati.",
  "anya-e0801n3:29_0": "12. Naña.",
  "anya-e0801n3:30_0": "Nañiccetaṁ syādyantaṁ syādyantena sahekatthaṁ hoti,",
  "anya-e0801n3:30_1": "na brāhmaṇo abrāhmaṇo,",
  "anya-e0801n3:30_2": "bahulādhikārato asamatthatthehi,",
  "anya-e0801n3:30_3": "kehici hoti ‘apunageyyā gāthā,",
  "anya-e0801n3:30_4": "anokāsaṁ kāretvā,",
  "anya-e0801n3:30_5": "amūlā mūlaṁ gantvā.",
  "anya-e0801n3:30_6": "Īsaṁkaḷāro,",
  "anya-e0801n3:30_7": "īsaṁpiṅgaloti ‘syādi syādine’ti samāso,",
  "anya-e0801n3:30_8": "vākyameva vātippasaṅgābhāvā.",
  "anya-e0801n3:31_0": "13. Kupādayo niccamasyādividhimhi.",
  "anya-e0801n3:32_0": "Kusaddo pādayo ca syādyantena sahekatthā honti niccaṁ syādividhivisayato-ñattha,",
  "anya-e0801n3:32_1": "kucchito brāhmaṇo kubrāhmaṇo,",
  "anya-e0801n3:32_2": "īsakaṁ uṇhaṁ kaduṇhaṁ, panāyako, abhiseko,",
  "anya-e0801n3:32_3": "pakaritvā, pakataṁ,",
  "anya-e0801n3:32_4": "duppuriso, dukkaṭaṁ, supuriso, sukataṁ,",
  "anya-e0801n3:32_5": "abhitthutaṁ,",
  "anya-e0801n3:32_6": "atitthutaṁ, ākaḷāro, ābaddho.",
  "anya-e0801n3:33_0": "(9) ‘‘Pādayo gatādyatthe paṭhamāya’’. Pagato ācariyo pācariyo, pantevāsī.",
  "anya-e0801n3:34_0": "(10) ‘‘Accādayo kantādyatthe dutiyāya’’. Atikkanto mañcamatimañco, atimālo.",
  "anya-e0801n3:35_0": "(11) ‘‘Avādayo kuṭṭhādyatthe tatiyāya’’. Avakuṭṭhaṁ kokilāya vanaṁ avakokilaṁ, avamayūraṁ.",
  "anya-e0801n3:36_0": "(12) ‘‘Pariyādayo gilānādyatthe catutthiyā’’. Parigilāno ajjhenāya pariyajjheno.",
  "anya-e0801n3:37_0": "(13) ‘‘Nyādayo kantādyatthe pañcamiyā’’.",
  "anya-e0801n3:38_0": "Nikkhanto kosambiyā nikkosampi, asyādividhimhīti kiṁ? Rukkhaṁ pati vijjotate.",
  "anya-e0801n3:39_0": "14. Cī kriyatthehi.",
  "anya-e0801n3:40_0": "Cīppaccayanto kiriyatthehi syādyantehi sahekattho hoti, malinīkariya.",
  "anya-e0801n3:41_0": "15. Bhūsanādarānādaresvalaṁsāsā.",
  "anya-e0801n3:42_0": "Bhūsanādisvatthe svalamādayo saddā kiriyatthehi syādyantehi sahekatthā honti,",
  "anya-e0801n3:42_1": "alaṁkariya, sakkacca,",
  "anya-e0801n3:42_2": "asakkacca.",
  "anya-e0801n3:42_3": "Bhūsanādīsūti kiṁ?",
  "anya-e0801n3:42_4": "Alaṁbhutvā gato,",
  "anya-e0801n3:42_5": "sakkatvā gato,",
  "anya-e0801n3:42_6": "asakkatvā gato,",
  "anya-e0801n3:42_7": "pariyattaṁ sobhanamasobhananti attho.",
  "anya-e0801n3:43_0": "16. Aññe ca.",
  "anya-e0801n3:44_0": "Aññe ca saddā kiriyatthehi syādyantehi saha bahulamekatthā bhavanti,",
  "anya-e0801n3:44_1": "purobhūya,",
  "anya-e0801n3:44_2": "tirobhūya,",
  "anya-e0801n3:44_3": "tirokariya,",
  "anya-e0801n3:44_4": "urasikariya,",
  "anya-e0801n3:44_5": "manasikariya,",
  "anya-e0801n3:44_6": "majjhekariya,",
  "anya-e0801n3:44_7": "tuṇhībhūya.",
  "anya-e0801n3:45_0": "17. Vānekaññatthe.",
  "anya-e0801n3:46_0": "Anekaṁ syādyantamaññassa padassatthe ekatthaṁ vā hoti,",
  "anya-e0801n3:46_1": "bahūni dhanāni yassa so bahudhano,",
  "anya-e0801n3:46_2": "lambā kaṇṇā yassa so lambakaṇṇo,",
  "anya-e0801n3:46_3": "vajiraṁ pāṇimhi yassa soyaṁ vajirapāṇi,",
  "anya-e0801n3:46_4": "mattā bahavo mātaṅgā ettha mattabahumātaṅgaṁ vanaṁ,",
  "anya-e0801n3:46_5": "āruḷho vānaro yaṁ rukkhaṁ so āruḷhavānaro,",
  "anya-e0801n3:46_6": "jitāni indriyāni yena so jitindriyo,",
  "anya-e0801n3:46_7": "dinnaṁ bhojanaṁ yassa so dinnabhojano,",
  "anya-e0801n3:46_8": "apagataṁ kāḷakaṁ yasmā paṭā so-yamapagatakāḷako,",
  "anya-e0801n3:46_9": "upagatā dasa yesaṁ te upadasā,",
  "anya-e0801n3:46_10": "āsannadasā,",
  "anya-e0801n3:46_11": "adūradasā,",
  "anya-e0801n3:46_12": "adhikadasā,",
  "anya-e0801n3:46_13": "tayo dasa parimāṇamesaṁ tidasā,",
  "anya-e0801n3:46_14": "kathaṁ dasasaddo saṅkhyāne vattate?",
  "anya-e0801n3:46_15": "Parimāṇasaddasannidhānā,",
  "anya-e0801n3:46_16": "yathā pañca parimāṇamesaṁ pañcakā sakunāti,",
  "anya-e0801n3:46_17": "dve vā tayo vā parimāṇamesaṁ dvattayo vāsaddatthe vā dve vā tayo vā dvattayo.",
  "anya-e0801n3:47_0": "Dakkhiṇassā ca pubbassā ca disāya yadantarāḷaṁ dakkhiṇapubbā disā,",
  "anya-e0801n3:47_1": "dakkhiṇā ca sā pubbā cāti vā,",
  "anya-e0801n3:47_2": "saha puttenāgato saputto,",
  "anya-e0801n3:47_3": "salomako vijjamānalomakoti attho,",
  "anya-e0801n3:47_4": "evaṁ sapakkhako,",
  "anya-e0801n3:47_5": "atthī khīrā brāhmaṇīti atthisaddo vijjamānatthe nipāto,",
  "anya-e0801n3:47_6": "kvaci gatatthatāya padantarānamappayogo,",
  "anya-e0801n3:47_7": "kaṇṭhaṭṭhā kāḷā assa kaṇṭhekāḷo,",
  "anya-e0801n3:47_8": "oṭṭhassa mukhamiva mukhamassa oṭṭhamukho,",
  "anya-e0801n3:47_9": "kesasaṅghāto cūḷā assa kesacūḷo,",
  "anya-e0801n3:47_10": "suvaṇṇavikāro alaṅkāro assa suvaṇṇālaṅkāro,",
  "anya-e0801n3:47_11": "papatitaṁ paṇṇamassa papatitapaṇṇo, papaṇṇo,",
  "anya-e0801n3:47_12": "avijjamānā puttā assa avijjamānaputto,",
  "anya-e0801n3:47_13": "na santi puttā assa aputte,",
  "anya-e0801n3:47_14": "kvaci na hoti pañca bhuttavanto assa bhātuno putto assa atthīti bahulādhikārato.",
  "anya-e0801n3:48_0": "18. Tattha gahetvā tena paharitvā yuddhe sarūpaṁ.",
  "anya-e0801n3:49_0": "Sattamyantaṁ tatiyantañca sarūpamanekaṁ tattha gahetvā tena paharitvā yuddhe-ññapadatthe ekatthaṁ vā hoti,",
  "anya-e0801n3:49_1": "kesesu ca kesesu ca gahetvā yuddhaṁ pavattaṁ kesākesi,",
  "anya-e0801n3:49_2": "daṇḍehi ca daṇḍehi ca paharitvā yuddhaṁ pavattaṁ daṇḍādaṇḍi,",
  "anya-e0801n3:49_3": "muṭṭhāmuṭṭhi,",
  "anya-e0801n3:49_4": "‘‘ci vītiyāre’’ (3-51) ti ci samāsanto,",
  "anya-e0801n3:49_5": "‘‘cismiṁ’’ (3.66) ti akāro.",
  "anya-e0801n3:49_6": "Tattha teneti kiṁ?",
  "anya-e0801n3:49_7": "Kāyañca kāyañca gahetvā yuddhaṁ pavattaṁ.",
  "anya-e0801n3:49_8": "Gahetvā paharitvāti kiṁ?",
  "anya-e0801n3:49_9": "Rathe ca rathe ca ṭhatvā yuddhaṁ pavatti.",
  "anya-e0801n3:49_10": "Yuddheti kiṁ?",
  "anya-e0801n3:49_11": "Hatthe ca hatthe ca gahetvā sakhyaṁ pavattaṁ.",
  "anya-e0801n3:49_12": "Sarūpanti kiṁ?",
  "anya-e0801n3:49_13": "Daṇḍehi ca musalehi ca paharitvā yuddha pavattaṁ.",
  "anya-e0801n3:50_0": "19. Catthe.",
  "anya-e0801n3:51_0": "Anekaṁ syādyantaṁ catthe ekatthaṁ vā bhavati.",
  "anya-e0801n3:51_1": "Samuccayonvācayo itarītarayogo samāhāro ca ca saddatthā,",
  "anya-e0801n3:51_2": "tattha samuccayānvācayesu nekatthībhāvo sambhavati,",
  "anya-e0801n3:51_3": "tesu hi samuccayo aññamaññanirapekkhā namattappadhānānaṁ katthaci kiriyāvisese cīyamānatā,",
  "anya-e0801n3:51_4": "yathā ‘dhave ca khadire ca palāse ca chindā’ti.",
  "anya-e0801n3:51_5": "Anvācayo ca yattheko padhānabhāvena vidhīyate aparo ca guṇabhāvena,",
  "anya-e0801n3:51_6": "yathā ‘bhikkhañcara gāvo cānaye’ti.",
  "anya-e0801n3:51_7": "Itaradvaye tu sambhavati,",
  "anya-e0801n3:51_8": "tesu hi aññamaññasāpekkhānamavayavabhadānugato itarītarayogo,",
  "anya-e0801n3:51_9": "yathā ‘sāriputtamoggallānā’ti,",
  "anya-e0801n3:51_10": "assāvayavappadhānattā bahuvacanameva.",
  "anya-e0801n3:51_11": "Aññamaññasāpekkhānameva tirohitāvayavabhedo samudāyappadhāno samāhāro,",
  "anya-e0801n3:51_12": "yathā ‘chattupāhana’nti,",
  "anya-e0801n3:51_13": "assa pana samudāyappadhānattā ekavacanameva.",
  "anya-e0801n3:52_0": "Te ca samāhārītarītarayogā bahulaṁ vidhānā niyatavisayāyeva honti,",
  "anya-e0801n3:52_1": "tatrāyaṁ visayavibhāgo nirutthipiṭakāgato-pāṇitūriyayoggasenaṅgānaṁ,",
  "anya-e0801n3:52_2": "niccaverīnaṁ,",
  "anya-e0801n3:52_3": "saṅkhyāparimāṇa-saññānaṁ,",
  "anya-e0801n3:52_4": "khuddajantukānaṁ,",
  "anya-e0801n3:52_5": "pacanacaṇḍālānaṁ,",
  "anya-e0801n3:52_6": "caraṇasādhāraṇānaṁ,",
  "anya-e0801n3:52_7": "ekajjhāyanapāvacanānaṁ,",
  "anya-e0801n3:52_8": "liṅgavisesānaṁ,",
  "anya-e0801n3:52_9": "vividhaviruddhānaṁ disānaṁ,",
  "anya-e0801n3:52_10": "nadīnañca niccaṁ samāhārekattaṁ bhavati,",
  "anya-e0801n3:52_11": "tiṇarukkhapasusakunadhanadhaññabyañjanajanappadānaṁ vā,",
  "anya-e0801n3:52_12": "aññesamitarītarayogova.",
  "anya-e0801n3:53_0": "Pāṇyaṅgānaṁ-cakkhusotaṁ,",
  "anya-e0801n3:53_1": "mukhanāsikaṁ,",
  "anya-e0801n3:53_2": "hanugīvaṁ,",
  "anya-e0801n3:53_3": "chavimaṁsalohitaṁ,",
  "anya-e0801n3:53_4": "nāmarūpaṁ,",
  "anya-e0801n3:53_5": "jarāmaraṇaṁ.",
  "anya-e0801n3:53_6": "Turiyaṅgānaṁ-alasatālambaraṁ,",
  "anya-e0801n3:53_7": "murajagomukhaṁ,",
  "anya-e0801n3:53_8": "saṅkhadeṇḍimaṁ,",
  "anya-e0801n3:53_9": "maddavikapāṇavikaṁ,",
  "anya-e0801n3:53_10": "gītavāditaṁ,",
  "anya-e0801n3:53_11": "sammatālaṁ.",
  "anya-e0801n3:53_12": "Yoggaṅgānaṁ phālapācanaṁ,",
  "anya-e0801n3:53_13": "yuganaṅgalaṁ.",
  "anya-e0801n3:53_14": "Senaṅgānaṁ-asisattitomarapiṇḍaṁ,",
  "anya-e0801n3:53_15": "asicammaṁ,",
  "anya-e0801n3:53_16": "dhanukalāpaṁ,",
  "anya-e0801n3:53_17": "paharaṇāvaraṇaṁ.",
  "anya-e0801n3:53_18": "Niccaverīnaṁ-ahinakulaṁ,",
  "anya-e0801n3:53_19": "bīḷālamūsikaṁ,",
  "anya-e0801n3:53_20": "kākolūkaṁ,",
  "anya-e0801n3:53_21": "nāgasupaṇṇaṁ.",
  "anya-e0801n3:53_22": "Saṅkhyāparimāṇa saññānaṁ-ekakadukaṁ,",
  "anya-e0801n3:53_23": "dukatikaṁ,",
  "anya-e0801n3:53_24": "tikacatukkaṁ,",
  "anya-e0801n3:53_25": "catukkapañcakaṁ,",
  "anya-e0801n3:53_26": "dasekādasakaṁ.",
  "anya-e0801n3:53_27": "Khuddajantukānaṁ kīṭapaṭaṅgaṁ,",
  "anya-e0801n3:53_28": "kunthakipillikaṁ,",
  "anya-e0801n3:53_29": "ḍaṁsamakasaṁ,",
  "anya-e0801n3:53_30": "makkhikakipillikaṁ.",
  "anya-e0801n3:53_31": "Pacanacaṇḍālānaṁ-orabbhikasūkarikaṁ,",
  "anya-e0801n3:53_32": "sākunti kamāgavikaṁ,",
  "anya-e0801n3:53_33": "sapākacaṇḍālaṁ,",
  "anya-e0801n3:53_34": "venarathakāraṁ,",
  "anya-e0801n3:53_35": "pukkusa chavaḍāhakaṁ.",
  "anya-e0801n3:53_36": "Caraṇasādhāraṇānaṁ-atisabhāradvājaṁ,",
  "anya-e0801n3:53_37": "kaṭhakalāpaṁ,",
  "anya-e0801n3:53_38": "sīlapaññāṇaṁ,",
  "anya-e0801n3:53_39": "samathavipassanaṁ,",
  "anya-e0801n3:53_40": "vijjācaraṇaṁ.",
  "anya-e0801n3:53_41": "Ekajjhāyanapāvacanānaṁ dīghamajjhimaṁ,",
  "anya-e0801n3:53_42": "ekuttarasaṁyuttakaṁ,",
  "anya-e0801n3:53_43": "khandhakavibhaṅgaṁ.",
  "anya-e0801n3:53_44": "Liṅgavisesānaṁ-itthipukhaṁ,",
  "anya-e0801n3:53_45": "dāsidāsaṁ,",
  "anya-e0801n3:53_46": "cīvarapiṇḍapātasenāsanagilānappaccayabhesajjaparikkhāraṁ,",
  "anya-e0801n3:53_47": "tiṇakaṭṭhasākhāpalāsaṁ,",
  "anya-e0801n3:53_48": "‘lābhī hoti cīvarapiṇḍapātasenā- sanagilānappaccayabhesajjaparikkhārāna’ntipi dissati.",
  "anya-e0801n3:53_49": "Vividhaviruddhānaṁ kusalākusalaṁ ,",
  "anya-e0801n3:53_50": "sāvajjānavajjaṁ,",
  "anya-e0801n3:53_51": "hīnappaṇītaṁ,",
  "anya-e0801n3:53_52": "kaṇhasukkaṁ,",
  "anya-e0801n3:53_53": "chekapāpakaṁ.",
  "anya-e0801n3:53_54": "Disānaṁ pubbāparaṁ,",
  "anya-e0801n3:53_55": "dakkhiṇuttaraṁ,",
  "anya-e0801n3:53_56": "pubbadakkhiṇaṁ,",
  "anya-e0801n3:53_57": "pubbuttaraṁ,",
  "anya-e0801n3:53_58": "adharuttaraṁ,",
  "anya-e0801n3:53_59": "aparadakkhiṇaṁ,",
  "anya-e0801n3:53_60": "aparuttaraṁ.",
  "anya-e0801n3:53_61": "Nadīnaṁ-gaṅgāyamunaṁ,",
  "anya-e0801n3:53_62": "mahisarabhu.",
  "anya-e0801n3:54_0": "Tiṇavisesānaṁ-kāsakusaṁ kāsakusā,",
  "anya-e0801n3:54_1": "usīrabīraṇaṁ usīrabīraṇā,",
  "anya-e0801n3:54_2": "muñjapabbajaṁ muñjapabbajaṁ muñjapabbajā.",
  "anya-e0801n3:54_3": "Rukkhavisesānaṁ khadirapalāsaṁ khadirapalāsā,",
  "anya-e0801n3:54_4": "vossakaṇṇaṁ dhavāssakaṇṇā,",
  "anya-e0801n3:54_5": "pilakkhanigrodhaṁ pilakkhanigrodhā,",
  "anya-e0801n3:54_6": "assatthakapitthanaṁ assatthakapitthanā,",
  "anya-e0801n3:54_7": "sākasālaṁ sākasālā.",
  "anya-e0801n3:54_8": "Pasuvisesānaṁ-gajagavajaṁ gajagavajā,",
  "anya-e0801n3:54_9": "gomahisaṁ gomahisā,",
  "anya-e0801n3:54_10": "eṇeyyagomahisaṁ eṇeyyagomahisā,",
  "anya-e0801n3:54_11": "eṇeyyavarāhaṁ eṇeyyavarāhā,",
  "anya-e0801n3:54_12": "ajeḷakaṁ ajeḷakā,",
  "anya-e0801n3:54_13": "kukkurasūkaraṁ kukkurasūkarā,",
  "anya-e0801n3:54_14": "hatthigavāssavaḷavaṁ hatthigavāssavaḷavā.",
  "anya-e0801n3:54_15": "Sakunavisesānaṁ-haṁsabalāvaṁ haṁsabalāvā,",
  "anya-e0801n3:54_16": "kāraṇḍavacakkavākaṁ kāraṇḍavacakkavākā,",
  "anya-e0801n3:54_17": "bakabalākaṁ bakabalākā.",
  "anya-e0801n3:54_18": "Dhanānaṁ-hiraññasuvaṇṇaṁ hiraññasuvaṇṇā,",
  "anya-e0801n3:54_19": "maṇisaṅkhamuttāveḷuriyaṁ maṇisaṅkhamuttāveḷuriyā,",
  "anya-e0801n3:54_20": "jātarūparajataṁ jātarūparajatā.",
  "anya-e0801n3:54_21": "Dhaññānaṁ-sāliyavakaṁ sāliyavakā,",
  "anya-e0801n3:54_22": "tilamuggamāsaṁ tilamuggamāsā,",
  "anya-e0801n3:54_23": "nipphāvakulatthaṁ nipphāvakulatthā.",
  "anya-e0801n3:54_24": "Byañjanānaṁ-sākasuvaṁ sākasuvā,",
  "anya-e0801n3:54_25": "gabyamāhisaṁ gabyamāhisā,",
  "anya-e0801n3:54_26": "eṇeyyavārāhaṁ eṇeyyavārāhā,",
  "anya-e0801n3:54_27": "migamāyūraṁ migamāyūrā.",
  "anya-e0801n3:54_28": "Janapadānaṁ-kāsikosalaṁ kāsikosalā,",
  "anya-e0801n3:54_29": "vajjimallaṁ vajjimallā,",
  "anya-e0801n3:54_30": "cetivaṁsaṁ cetivaṁsā,",
  "anya-e0801n3:54_31": "macchasūrasenaṁ macchasūrasenā,",
  "anya-e0801n3:54_32": "kurupañcālaṁ kurupañcālā.",
  "anya-e0801n3:54_33": "Itarītarayogo yathā-candimasūriyā,",
  "anya-e0801n3:54_34": "samaṇabrāhmaṇā mātāpitaro iccādi.",
  "anya-e0801n3:55_0": "Etasmiṁ ekatthībhāvakaṇḍe yaṁ vuttaṁ pubbaṁ,",
  "anya-e0801n3:55_1": "tadeva pubbaṁ nipatati kamātikkame payojanābhāvā.",
  "anya-e0801n3:55_2": "Kvaci vipallāsopi hoti bahulādhikārato,",
  "anya-e0801n3:55_3": "dantānaṁ rājā rājadanto,",
  "anya-e0801n3:55_4": "katthaci kamaṁ paccānādarā pubbakālassāpi paranipāto,",
  "anya-e0801n3:55_5": "littavāsito,",
  "anya-e0801n3:55_6": "naggamusito,",
  "anya-e0801n3:55_7": "sittasammaṭṭho,",
  "anya-e0801n3:55_8": "bhaṭṭhaluñcito.",
  "anya-e0801n3:55_9": "Catthe yadekatthaṁ tattha keci pubbapadaṁ bahudhā niyamenti,",
  "anya-e0801n3:55_10": "tadiha byabhicāradassāna na vuttanti daṭṭhabbaṁ.",
  "anya-e0801n3:56_0": "20. Samāhāre napuṁsakaṁ.",
  "anya-e0801n3:57_0": "Catthe samāhāre yadekatthaṁ,",
  "anya-e0801n3:57_1": "taṁ napuṁsakaliṅgaṁ bhavati,",
  "anya-e0801n3:57_2": "tathācevodāhaṭaṁ,",
  "anya-e0801n3:57_3": "katthaci na hoti ‘sabhāparisāyā’ti ñāpakā,",
  "anya-e0801n3:57_4": "ādhipaccaparivāro,",
  "anya-e0801n3:57_5": "chandapārisuddhi,",
  "anya-e0801n3:57_6": "paṭisandhipavattiyaṁ.",
  "anya-e0801n3:58_0": "21. Saṅkhyādi.",
  "anya-e0801n3:59_0": "Ekatthe samāhāre saṅkhyādi napuṁsakaliṅgaṁ bhavati,",
  "anya-e0801n3:59_1": "pañcagavaṁ,",
  "anya-e0801n3:59_2": "catuppathaṁ,",
  "anya-e0801n3:59_3": "samāhārassekattā ekavacanameva hoti,",
  "anya-e0801n3:59_4": "samāhāretveva pañcakāpālo pūvo, tiputto.",
  "anya-e0801n3:60_0": "22. Kvacekattañca chaṭṭhiyā.",
  "anya-e0801n3:61_0": "Chaṭṭhiyekatthe kvaci napuṁsakattaṁ hotekatthañca,",
  "anya-e0801n3:61_1": "salabhānaṁ chāyā salabhacchāyaṁ,",
  "anya-e0801n3:61_2": "evaṁ sakuntānaṁ chāyā sakuntacchāyaṁ,",
  "anya-e0801n3:61_3": "pāsādacchāyaṁ pāsādacchāyā,",
  "anya-e0801n3:61_4": "gharacchāyaṁ gharacchāyā,",
  "anya-e0801n3:61_5": "amanussasabhāya napuṁsakekattaṁ bhavati brahmasabhaṁ,",
  "anya-e0801n3:61_6": "devasabhaṁ,",
  "anya-e0801n3:61_7": "indasabhaṁ,",
  "anya-e0801n3:61_8": "yakkhasabhaṁ,",
  "anya-e0801n3:61_9": "sarabhasabhaṁ,",
  "anya-e0801n3:61_10": "manussasabhāyaṁ pana khattiyasabhā,",
  "anya-e0801n3:61_11": "rājasabhā iccevamādi,",
  "anya-e0801n3:61_12": "kvacīti kiṁ rājapuriso.",
  "anya-e0801n3:62_0": "23. Syādīsu rasso.",
  "anya-e0801n3:63_0": "Napuṁsake vattamānassa rasso hoti syādīsu. Salabhacchāyaṁ, syādīsūti kiṁ? Salabhacchāye.",
  "anya-e0801n3:64_0": "24. Ghapassantassāppadhānassa.",
  "anya-e0801n3:65_0": "Antabhūtassa appadhānassa ghapassa syādīsu rasso hoti.",
  "anya-e0801n3:65_1": "Bahumālo poso,",
  "anya-e0801n3:65_2": "nikkosambi,",
  "anya-e0801n3:65_3": "ativāmoru,",
  "anya-e0801n3:65_4": "antassāti kiṁ?",
  "anya-e0801n3:65_5": "Rājā kaññāpiyo,",
  "anya-e0801n3:65_6": "appadhānassāti kiṁ?",
  "anya-e0801n3:65_7": "Rājakumārī brahmabandhū.",
  "anya-e0801n3:66_0": "25. Gossu.",
  "anya-e0801n3:67_0": "Antabhūtassa appadhānassa gossa syādīsu u hoti. Cittagu,",
  "anya-e0801n3:67_1": "appadhānassātveva? Sugo,",
  "anya-e0801n3:67_2": "antassātveva? Gokulaṁ.",
  "anya-e0801n3:68_0": "26. Itthiyamatvā.",
  "anya-e0801n3:69_0": "Itthiyaṁ vattamānato akārantato nāmasmā āpaccayo hoti. Dhammadinnā.",
  "anya-e0801n3:70_0": "37. Nadādito vī.",
  "anya-e0801n3:71_0": "Nadādīhi itthiyaṁ vīppaccayo hoti. Nadī, mahī, kumārī, taruṇī, vāruṇī, gotamī.",
  "anya-e0801n3:71_1": "(14) ‘‘Gotovā’’ gāvī go,",
  "anya-e0801n3:71_2": "ākatigaṇo-yaṁ,",
  "anya-e0801n3:71_3": "koro ‘‘ntantūnaṁ vīmhi to vā’’ (3-36) ti visesanattho.",
  "anya-e0801n3:72_0": "28. Yakkhāditinī ca.",
  "anya-e0801n3:73_0": "Yakkhādito itthiyaṁ inī hoti vīca. Yakkhinī yakkhī, nāginī nāgī, sīhinī sīhī.",
  "anya-e0801n3:74_0": "26. Ārāmikādīhi.",
  "anya-e0801n3:75_0": "Ārāmikādito inī hotitthiyaṁ.",
  "anya-e0801n3:75_1": "Ārāmikinī,",
  "anya-e0801n3:75_2": "anantarāyikinī,",
  "anya-e0801n3:75_3": "rājinī (15) ‘‘saññāyaṁ mānuso’’ mānusinī,",
  "anya-e0801n3:75_4": "aññatra mānusī.",
  "anya-e0801n3:76_0": "30. Yuvaṇṇehi nī.",
  "anya-e0801n3:77_0": "Itthiyamivaṇṇuvaṇṇantehi nī hoti bahulaṁ.",
  "anya-e0801n3:77_1": "Sadāpayatapāṇinī, daṇḍinī,",
  "anya-e0801n3:77_2": "bhikkhunī,",
  "anya-e0801n3:77_3": "khattabandhunī,",
  "anya-e0801n3:77_4": "paracittavidunī,",
  "anya-e0801n3:77_5": "mātuādito kasmā na hoti?",
  "anya-e0801n3:77_6": "Itthippaccayaṁ vināpi itthattābhidhānato.",
  "anya-e0801n3:78_0": "31. Ktimhāññatthe.",
  "anya-e0801n3:79_0": "Ktimhāññattheyeva itthiyaṁ nī hoti bahulaṁ.",
  "anya-e0801n3:79_1": "Sāhaṁ ahiṁ sāratinī,",
  "anya-e0801n3:79_2": "tassā muṭṭhassatiniyā,",
  "anya-e0801n3:79_3": "sā gāvī vacchagiddhinī,",
  "anya-e0801n3:79_4": "aññattheti kiṁ?",
  "anya-e0801n3:79_5": "Dhammarati.",
  "anya-e0801n3:80_0": "32. Gharaṇyādayo.",
  "anya-e0801n3:81_0": "Gharaṇippabhutayo nīppaccantāsādhavo bhavanti. Gharaṇī,",
  "anya-e0801n3:81_1": "pokkharaṇī,",
  "anya-e0801n3:81_2": "īssa-ttaṁ nipātanā,",
  "anya-e0801n3:81_3": "(16) ‘‘ācariyā vā ya-lopo ca’’ ācarinī, ācariyā.",
  "anya-e0801n3:82_0": "33. Mātulāditvānī bhariyāyaṁ.",
  "anya-e0801n3:83_0": "Mātulādito bhariyāyamānī hoti. Mātulānī, vāruṇānī,",
  "anya-e0801n3:83_1": "gahapatānī,",
  "anya-e0801n3:83_2": "ācariyānī,",
  "anya-e0801n3:83_3": "(17) ‘‘abhariyāyaṁ khattiyā vā’’ khattiyānī khattiyā,",
  "anya-e0801n3:83_4": "nadādipāṭhā bhariyāyantu khattiyī.",
  "anya-e0801n3:84_0": "34. Upamāsaṁhita sahita saññata saha saphavāma lakkhaṇāditūrutū.",
  "anya-e0801n3:85_0": "Ūrusaddā upamānādipubbā ittiyamū hoti.",
  "anya-e0801n3:85_1": "Karabhorū,",
  "anya-e0801n3:85_2": "saṁhitorū, sahitorū,",
  "anya-e0801n3:85_3": "saññatorū, sahorū, saphorū, vāmorū,",
  "anya-e0801n3:85_4": "lakkhaṇorū,",
  "anya-e0801n3:85_5": "ūtiyogavibhāgā ū brahmabandhū.",
  "anya-e0801n3:86_0": "35. Yuvā ti.",
  "anya-e0801n3:87_0": "Yuvasaddato ti hotitthiyaṁ. Yuvati.",
  "anya-e0801n3:88_0": "36. Ntantūnaṁ vīmhito vā.",
  "anya-e0801n3:89_0": "Vīmhi ntantūnaṁ to vā hoti. Gacchatī gacchantī, sīlavatī sīlavantī.",
  "anya-e0801n3:90_0": "37. Bhavato bhoto.",
  "anya-e0801n3:91_0": "Vīmhi bhavato bhotādeso hoti vā. Bhotī bhavantī.",
  "anya-e0801n3:92_0": "38. Gossāvaṅa.",
  "anya-e0801n3:93_0": "Gosaddassa vīmhāvaṅa hoti. Gāvī.",
  "anya-e0801n3:94_0": "39. Puthussa pathavaputhavā.",
  "anya-e0801n3:95_0": "Vīmhi puthussa pathavaputhavā honti. Pathavī, puthavī, ṭhe pathavī.",
  "anya-e0801n3:96_0": "40. Samāsantva.",
  "anya-e0801n3:97_0": "Samāsantva iti cādhikarīyati.",
  "anya-e0801n3:98_0": "41. Pāpādīhi bhūmiyā.",
  "anya-e0801n3:99_0": "Pāpādīhī parā yā bhūmi tassā samāsanto a hoti. Pāpabhūmaṁ, jātibhūmaṁ.",
  "anya-e0801n3:100_0": "42. Saṅkhyāhi.",
  "anya-e0801n3:101_0": "Saṅkhyāhi parā yā bhūmi tassā samāsanto a hoti. Dvibhūmaṁ, tibhūmaṁ.",
  "anya-e0801n3:102_0": "43. Nadīgodāvarīnaṁ.",
  "anya-e0801n3:103_0": "Saṅkhyāhi parāsaṁ nadīgodāvarīnaṁ samāsanto a hoti,",
  "anya-e0801n3:103_1": "pañcanadaṁ,",
  "anya-e0801n3:103_2": "sattagodāvaraṁ,",
  "anya-e0801n3:103_3": "saṅkhyāhitveva? Mahānadī,",
  "anya-e0801n3:103_4": "nadīgodāvarīnanti kiṁ? Dasitthi.",
  "anya-e0801n3:104_0": "44. Asaṅkhyehi cāṅgulyānaññāsaṅkhyatthesu.",
  "anya-e0801n3:105_0": "Asaṅkhyehi saṅkhyāhi ca parāya aṅgulyā samāsanto a hoti no ce aññapadatthe asaṅkhyatthe ca samāso vattate.",
  "anya-e0801n3:105_1": "Niggatamaṅgulīhi niraṅgulaṁ,",
  "anya-e0801n3:105_2": "accaṅgulaṁ,",
  "anya-e0801n3:105_3": "dve aṅguliyo samāhaṭā dvaṅgulaṁ,",
  "anya-e0801n3:105_4": "anaññāsaṅkhyatthesūti kiṁ?",
  "anya-e0801n3:105_5": "Pañcaṅguli hattho, upaṅguli,",
  "anya-e0801n3:105_6": "kathaṁ ‘dve aṅgulīmānamassāti dvaṅgula’nti?",
  "anya-e0801n3:105_7": "Nātra samāsoññapadatthe vihito mattādīnaṁ lope kate tattha vattate.",
  "anya-e0801n3:105_8": "Aṅgulasaddo vā pamāṇavāci saddantaraṁ,",
  "anya-e0801n3:105_9": "yathā ‘senaṅgulappamāṇena aṅgulānaṁ sataṁ puṇṇaṁ catuddasa vā aṅgulānī’ti.",
  "anya-e0801n3:106_0": "45. Dīghāhovassekadesehi ca rattyā.",
  "anya-e0801n3:107_0": "Dīghādīhi asaṅkhyehi saṅkhyāhi ca paramasmā rattiyā samāsanto a hoti.",
  "anya-e0801n3:107_1": "Dīgharattaṁ,",
  "anya-e0801n3:107_2": "ahorattaṁ (tto),",
  "anya-e0801n3:107_3": "vassārattaṁ (tto),",
  "anya-e0801n3:107_4": "pubbarattaṁ,",
  "anya-e0801n3:107_5": "apararattaṁ,",
  "anya-e0801n3:107_6": "aḍḍhurattaṁ,",
  "anya-e0801n3:107_7": "atikkanto rattiṁ atiratto,",
  "anya-e0801n3:107_8": "dverattī samāhaṭā dirattaṁ (tto),",
  "anya-e0801n3:107_9": "vā kvaci bahulādhikārā ekarattaṁ (tto), ekaratti,",
  "anya-e0801n3:107_10": "anaññāsaṅkhyatthesutveva?",
  "anya-e0801n3:107_11": "Dīgharattihemanto, uparatti,",
  "anya-e0801n3:107_12": "kvaci hoteva bahulaṁ vidhānāyathārattaṁ.",
  "anya-e0801n3:108_0": "46. Gotvacatthe cālope.",
  "anya-e0801n3:109_0": "Gosaddā alopavisayā samāsanto a hoti na ce catthe samāso aññapadatthe asaṅkhyatthe ca, rājagavo,",
  "anya-e0801n3:109_1": "paramagavo,",
  "anya-e0801n3:109_2": "pañcagavadhano,",
  "anya-e0801n3:109_3": "dasagavaṁ,",
  "anya-e0801n3:109_4": "alopeti kiṁ?",
  "anya-e0801n3:109_5": "Pañcahi gohi kīto pañcagu,",
  "anya-e0801n3:109_6": "acattheti ki?",
  "anya-e0801n3:109_7": "Ajassagāvo,",
  "anya-e0801n3:109_8": "anaññāsaṅkhyatthesutveva? Cittagu, upagu.",
  "anya-e0801n3:110_0": "47. Rattindivadāragavacaturassā.",
  "anya-e0801n3:111_0": "Ete saddā aantā nipaccante.",
  "anya-e0801n3:111_1": "Ratto ca divā ca rattindivaṁ,",
  "anya-e0801n3:111_2": "ratti ca divā ca rattindivaṁ,",
  "anya-e0801n3:111_3": "dārā ca gāvo ca dāragavaṁ,",
  "anya-e0801n3:111_4": "catasso assiyo assa caturasso.",
  "anya-e0801n3:112_0": "48. Āyāmenugavaṁ.",
  "anya-e0801n3:113_0": "Anugavanti nipaccate āyāme gamyamāne. Anugavaṁ sakaṭaṁ, āyāmeti kiṁ? Gunnaṁ pañchā anugu.",
  "anya-e0801n3:114_0": "49. Akkhismāññatthe. Akkhismā samāsanto a hoti aññatthe ce samādhasā. Visālakkho, visālakkhī.",
  "anya-e0801n3:115_0": "50. Dārumyaṅgulyā.",
  "anya-e0801n3:116_0": "Aṅgulantā aññapadatthe dārumhi samāsanto a hoti.",
  "anya-e0801n3:116_1": "Dvaṅgulaṁdāru,",
  "anya-e0801n3:116_2": "pañcaṅgulaṁ,",
  "anya-e0801n3:116_3": "aṅgulisadisāvayavaṁ dhaññādīnaṁ vikkhepakaṁ dāruṁ vuccate,",
  "anya-e0801n3:116_4": "pamāṇe tu pubbe viya siddhaṁ sakharājasaddā akārantāva,",
  "anya-e0801n3:116_5": "sissopi na dissati,",
  "anya-e0801n3:116_6": "gāṇḍī vadhanvāti pakatantarena siddhaṁ.",
  "anya-e0801n3:117_0": "51. Ci vītihāre.",
  "anya-e0801n3:118_0": "Oghābyatihāre gamyamāne aññapadatthe vattamānato ci hoti.",
  "anya-e0801n3:118_1": "Kesākesi daṇḍādaṇḍi,",
  "anya-e0801n3:118_2": "cakāro ‘‘cismi’’nti (3.66) visesanattho, sugandhi,",
  "anya-e0801n3:118_3": "duggantīti payogo na dissate.",
  "anya-e0801n3:119_0": "52. Ltvitthiyūhi ko.",
  "anya-e0801n3:120_0": "Ltuppaccayantehi,",
  "anya-e0801n3:120_1": "itthiyamīkārūkārantehi ca bahulaṁ kappaccayo hoti aññapadatthe.",
  "anya-e0801n3:120_2": "Bahukattuko,",
  "anya-e0801n3:120_3": "bahukumāriko,",
  "anya-e0801n3:120_4": "bahubrahmabandhuko,",
  "anya-e0801n3:120_5": "bahulaṁtveva? Subbhū.",
  "anya-e0801n3:121_0": "53. Vāññato.",
  "anya-e0801n3:122_0": "Aññehi aññapadatthe ko vā bahulaṁ hoti. Bahumālako, bahumālo.",
  "anya-e0801n3:123_0": "54. Uttarapade. Etamadhikataṁ veditabbaṁ.",
  "anya-e0801n3:124_0": "55. Imassidaṁ.",
  "anya-e0801n3:125_0": "Uttarapade parato imassa idaṁ hoti. Idamaṭṭhitā, idappaccayatā, niggahītalopo passa ca dvibhāvo.",
  "anya-e0801n3:126_0": "56. Puṁ pumassa vā. Pumassa puṁ hotuttarapade vibhāsā. Pulliṅgaṁ, pumaliṅgaṁ.",
  "anya-e0801n3:127_0": "57. Ṭantantūnaṁ.",
  "anya-e0801n3:128_0": "Esaṁ ṭa hotuttarapade kvaci vā.",
  "anya-e0801n3:128_1": "Bhavampatiṭṭhāmayaṁ,",
  "anya-e0801n3:128_2": "bhagavaṁmūlakā no dhammā,",
  "anya-e0801n3:128_3": "bahulādhikārā tarādīsu ca pageva mahattarī,",
  "anya-e0801n3:128_4": "rattaññumahattaṁ.",
  "anya-e0801n3:129_0": "58. A. Esaṁ a hotuttarapade. Guṇavantapatiṭṭho-smi.",
  "anya-e0801n3:130_0": "59.",
  "anya-e0801n3:130_1": "Manādyāpādīnamo maye ca.",
  "anya-e0801n3:130_2": "Manādīnamāpādīnaṁ ca o hotuttarapade maye ca.",
  "anya-e0801n3:130_3": "Manoseṭṭhā, manomayā,",
  "anya-e0801n3:130_4": "rajojallaṁ,",
  "anya-e0801n3:130_5": "rajomayaṁ, āpogataṁ, āpomayaṁ,",
  "anya-e0801n3:130_6": "anuyanti disodisaṁ.",
  "anya-e0801n3:131_0": "60. Parassa saṅkhyāsu.",
  "anya-e0801n3:132_0": "Saṅkhyāsuttarapadesu parassa o hoti. Parosataṁ, parosahassaṁ, saṅkhyāsūti kiṁ? Paradattūpajīvino.",
  "anya-e0801n3:133_0": "61. Jane puthassu.",
  "anya-e0801n3:134_0": "Jane uttarapade puthassa u hoti. Ariyehi puthagevāyaṁ janoti puthujjano.",
  "anya-e0801n3:135_0": "62. So chassāhāyatane vā.",
  "anya-e0801n3:136_0": "Ahe āyatane cuttarapade chassa so vā hoti. Sāhaṁ chāhaṁ, saḷāyatanaṁ, chaḷāyatanaṁ.",
  "anya-e0801n3:137_0": "63. Ltupitādīnamāraṅaraṅa.",
  "anya-e0801n3:138_0": "Ltuppaccayantānaṁ pitādīnañca yathākkamamāraṅaraṅa vā hontuttarapade,",
  "anya-e0801n3:138_1": "satthāradassanaṁ,",
  "anya-e0801n3:138_2": "kattāraniddeso,",
  "anya-e0801n3:138_3": "mātarapitaro, vātveva?",
  "anya-e0801n3:138_4": "Satthudassanaṁ,",
  "anya-e0801n3:138_5": "mātāpitaro.",
  "anya-e0801n3:139_0": "64. Vijjāyonisambandhānamā tatra catthe.",
  "anya-e0801n3:140_0": "Ltupitādīnaṁ vijjāsambandhīnaṁ yonisambandhīnaṁ ca tesveva ltupitādīsu vijjāyonisambandhisuttarapadesu catthavisaye ā hoti.",
  "anya-e0801n3:140_1": "Hotāpotaro mātāpitaro,",
  "anya-e0801n3:140_2": "ltupitādīnaṁ tveva?",
  "anya-e0801n3:140_3": "Puttabhātaro,",
  "anya-e0801n3:140_4": "tatreti kiṁ?",
  "anya-e0801n3:140_5": "Pitupitāmahā,",
  "anya-e0801n3:140_6": "cattheti kiṁ?",
  "anya-e0801n3:140_7": "Mātubhātā,",
  "anya-e0801n3:140_8": "vijjāyonisambandhānanti kiṁ?",
  "anya-e0801n3:140_9": "Dātubhattāro.",
  "anya-e0801n3:141_0": "65. Putte.",
  "anya-e0801n3:142_0": "Putte uttarapade catthavisaye ltupitādīnaṁ vijjāyoni sambandhānamā hoti. Pitāputtā, mātāputtā.",
  "anya-e0801n3:143_0": "66. Cismiṁ.",
  "anya-e0801n3:144_0": "Cippaccayante uttarapade ā hoti. Kesākesi, muṭṭhāmuṭṭhi.",
  "anya-e0801n3:145_0": "67. Itthiyambhāsitapumitthī pumevekatthe.",
  "anya-e0801n3:146_0": "Itthiyaṁ vattamāne ekatthe samānādhikaraṇe uttarapade pare bhāsitapumā itthī pumeva hoti.",
  "anya-e0801n3:146_1": "Kumārabhariyo,",
  "anya-e0801n3:146_2": "dīghajaṅgho, yuvajāyo,",
  "anya-e0801n3:146_3": "itthiyanti kiṁ?",
  "anya-e0801n3:146_4": "Kalyāṇī padhānamesaṁ kalyāṇippadhānā,",
  "anya-e0801n3:146_5": "bhāsitapumeti kiṁ?",
  "anya-e0801n3:146_6": "Kaññābhariyo,",
  "anya-e0801n3:146_7": "itthīti kiṁ?",
  "anya-e0801n3:146_8": "Gāmaṇikulaṁ diṭṭhi assa gāmaṇidiṭṭhi,",
  "anya-e0801n3:146_9": "ekattheti kiṁ?",
  "anya-e0801n3:146_10": "Kalyāṇiyā mātā kalyāṇimātā.",
  "anya-e0801n3:147_0": "68. Kvaci paccaye.",
  "anya-e0801n3:148_0": "Bhāsitapumitthī paccaye kvaci pumeva moti. Byattatarā, byattatamā.",
  "anya-e0801n3:149_0": "69. Sabbādayo vuttimatte.",
  "anya-e0801n3:150_0": "Itthivācakā sabbādayo vuttimatte pumeva honti.",
  "anya-e0801n3:150_1": "Tassā mukhaṁ tammukhaṁ,",
  "anya-e0801n3:150_2": "tassaṁ tatra,",
  "anya-e0801n3:150_3": "tāya tato,",
  "anya-e0801n3:150_4": "tassaṁ velāyaṁ tadā.",
  "anya-e0801n3:151_0": "70. Jāyāya jayaṁ patimhi.",
  "anya-e0801n3:152_0": "Patimhi pare jāyāya jayaṁ hoti,",
  "anya-e0801n3:152_1": "jayampatī,",
  "anya-e0801n3:152_2": "‘jānipatī’ti pakatantarena siddhaṁ,",
  "anya-e0801n3:152_3": "tathā ‘dampatī,",
  "anya-e0801n3:152_4": "jampatī’ti.",
  "anya-e0801n3:153_0": "71. Saññāyamudodakassa.",
  "anya-e0801n3:154_0": "Saññāyamudakassuttarapade udādeso hoti. Udadhi, udapānaṁ.",
  "anya-e0801n3:155_0": "72. Kumbhādīsu vā.",
  "anya-e0801n3:156_0": "Kumbhādīsuttarapadesu udakassa udādeso vā hoti.",
  "anya-e0801n3:156_1": "Udakumbho udakakumbho,",
  "anya-e0801n3:156_2": "udapatto udakapatto,",
  "anya-e0801n3:156_3": "udabindhu udakabindhu,",
  "anya-e0801n3:156_4": "ākatigaṇo-yaṁ.",
  "anya-e0801n3:157_0": "73. Sotādīsūlopo.",
  "anya-e0801n3:158_0": "Sotādīsuttarapadesu udakassa ussa lopo hoti. Dakasotaṁ, dakarakkhaso.",
  "anya-e0801n3:159_0": "74. Ṭa naña ssa.",
  "anya-e0801n3:160_0": "Uttarapade naña saddassa ṭa hoti. Abrāhmaṇo, ñakāro kiṁ? Kevalassa mā hotu pāmanaputto.",
  "anya-e0801n3:161_0": "75. Ana sare.",
  "anya-e0801n3:162_0": "Sarādo uttarapade naña saddassa ana hoti. Anakkhātaṁ.",
  "anya-e0801n3:163_0": "76. Nakhādayo.",
  "anya-e0801n3:164_0": "Nakhādayo saddā anana ṭādesā nipaccante.",
  "anya-e0801n3:164_1": "Nāssa khamatthīti nakho,",
  "anya-e0801n3:164_2": "akhamaññaṁ,",
  "anya-e0801n3:164_3": "saññāsaddesu ca nipphattimattaṁ yathākathañci kattabbaṁnāssa kulamathīti nakulo,",
  "anya-e0801n3:164_4": "akulamaññaṁ,",
  "anya-e0801n3:164_5": "nakha nakula napuṁsakanakkhatta nāka evamādi.",
  "anya-e0801n3:165_0": "77. Nago vāppāṇini.",
  "anya-e0801n3:166_0": "Nagaiccappāṇini vā nipaccate.",
  "anya-e0801n3:166_1": "Nago rukkho,",
  "anya-e0801n3:166_2": "nago pabbato,",
  "anya-e0801n3:166_3": "ago rukkho,",
  "anya-e0801n3:166_4": "ago pabbato,",
  "anya-e0801n3:166_5": "appāṇinīti kiṁ?",
  "anya-e0801n3:166_6": "Ago vasalo sītena.",
  "anya-e0801n3:167_0": "78. Sahassa so-ññatthe.",
  "anya-e0801n3:168_0": "Aññapadatthavutthimhi samāse uttarapade pare sahassa so vā hoti. Saputto,",
  "anya-e0801n3:168_1": "sahaputto,",
  "anya-e0801n3:168_2": "aññattheti kiṁ?",
  "anya-e0801n3:168_3": "Saha katvā,",
  "anya-e0801n3:168_4": "saha yujjhitvā.",
  "anya-e0801n3:169_0": "79. Saññāyaṁ.",
  "anya-e0801n3:170_0": "Sahassuttarapade so hoti saññāyaṁ. Sāssatthaṁ, sapalāsaṁ.",
  "anya-e0801n3:171_0": "80. Appaccakkhe.",
  "anya-e0801n3:172_0": "Appaccakkhe gamyamāne sahassa so hotuttarapade, sāggi kapoto, sapisācā vātamaṇḍalikā.",
  "anya-e0801n3:173_0": "81. Akāle sakatthe.",
  "anya-e0801n3:174_0": "Sakatthappadhānassa sahasaddassa akāle uttarapade so hoti.",
  "anya-e0801n3:174_1": "Sampannaṁ brahmaṁ sabrahmaṁ,",
  "anya-e0801n3:174_2": "sacakkaṁ nidhehi,",
  "anya-e0801n3:174_3": "sadhuraṁ pājehi,",
  "anya-e0801n3:174_4": "akāleti kiṁ?",
  "anya-e0801n3:174_5": "Saha pubbaṇhaṁ,",
  "anya-e0801n3:174_6": "sahāparaṇhaṁ.",
  "anya-e0801n3:175_0": "82. Ganthantādhikye.",
  "anya-e0801n3:176_0": "Ganthante ādhikye ca vattamānassa sahassa so hotuttarapade.",
  "anya-e0801n3:176_1": "Sakalaṁ jotimadhīte samuhuttaṁ,",
  "anya-e0801n3:176_2": "kālattho ārambho,",
  "anya-e0801n3:176_3": "ādhikye-sadoṇā khārī,",
  "anya-e0801n3:176_4": "samāsako kahāpaṇo,",
  "anya-e0801n3:176_5": "niccatthoyamārambho.",
  "anya-e0801n3:177_0": "83. Samānassa pakkhādīsu vā.",
  "anya-e0801n3:178_0": "Pakkhādīsuttarapadesu samānassa so hoti vā.",
  "anya-e0801n3:178_1": "Sapakkho samānapakkho,",
  "anya-e0801n3:178_2": "sajoti samānajoti,",
  "anya-e0801n3:178_3": "pakkhādīsūti kiṁ?",
  "anya-e0801n3:178_4": "Samānasīlo, pakkha, joti, janapada, ratti, pattinī, pattī, nābhi,",
  "anya-e0801n3:178_5": "bandhu brahmacārī, nāma, gotta, rūpa, ṭhāna, vaṇṇa, vayo, vacana, dhamma, jātiya, ghacca.",
  "anya-e0801n3:179_0": "84. Udare iye.",
  "anya-e0801n3:180_0": "Udare iye pare parato samānassa so vā hoti. Sodariyo, samānodariyo, iyeti kiṁ? Samānodaratā.",
  "anya-e0801n3:181_0": "85. Rīrikkhakesu.",
  "anya-e0801n3:182_0": "Etesu samānassa so hoti. Sarī, sarikkho, sariso.",
  "anya-e0801n3:183_0": "86. Sabbādīnamā.",
  "anya-e0801n3:184_0": "Rīrikkhakesu sabbādīnamā hoti. Yādī, yādikkho, yādiso.",
  "anya-e0801n3:185_0": "87. Ntakimimānaṁ ṭākīṭī.",
  "anya-e0801n3:186_0": "Rīrikkhakesu ntasadda kiṁsadda imasaddānaṁ ṭākīṭī honti yathākkamaṁ. Bhavādī,",
  "anya-e0801n3:186_1": "bhavādikkho,",
  "anya-e0801n3:186_2": "bhavādiso, kīdī, kīdikkho, kīdiso, īdī, īdikkho, īdiso.",
  "anya-e0801n3:187_0": "88. Tumhāmhānaṁ tāmekasmiṁ.",
  "anya-e0801n3:188_0": "Rīrikkhakesu tumhāmhānaṁ tāmā hontekasmiṁ yathākkamaṁ. Tādī, tādikkho, tādiso, mādī, mādikkho, mādiso.",
  "anya-e0801n3:188_1": "Ekasminti kiṁ? Tumhādī, amhādī,",
  "anya-e0801n3:188_2": "tumhādikkho,",
  "anya-e0801n3:188_3": "amhādikkho,",
  "anya-e0801n3:188_4": "tumhādiso, amhādiso.",
  "anya-e0801n3:189_0": "89. Taṁ mamaññatra.",
  "anya-e0801n3:190_0": "Rīrikkhakantato aññasmiṁ uttarapade tumhāmhānamekasmiṁ taṁmaṁ honti yathākkamaṁ, tandīpā, mandīpā,",
  "anya-e0801n3:190_1": "taṁsaraṇā,",
  "anya-e0801n3:190_2": "maṁsaraṇā, tayyogo,",
  "anya-e0801n3:190_3": "mayyogoti bindulopo.",
  "anya-e0801n3:191_0": "90. Vetasseṭa.",
  "anya-e0801n3:192_0": "Rīrikkhakesvetasseṭa vā hoti, edī, etādī, edikkho, etādikkho, ediso, etādiso.",
  "anya-e0801n3:193_0": "91. Vidhādīsu dvissa du.",
  "anya-e0801n3:194_0": "Dvissa du hoti vidhādīsu, duvidho, dupaṭṭaṁ evamādi.",
  "anya-e0801n3:195_0": "92. Di guṇādīsu.",
  "anya-e0801n3:196_0": "Guṇādīsu dvissa di hoti, dviguṇaṁ, diratti, digu evamādi.",
  "anya-e0801n3:197_0": "93. Tīsva.",
  "anya-e0801n3:198_0": "Tīsu dvissa ahoti. Dvattikkhattuṁ, dvittipattapurā.",
  "anya-e0801n3:199_0": "94. Ā saṅkhyāyāsatādo-naññatthe.",
  "anya-e0801n3:200_0": "Saṅkhyāyamuttarapade dvissa ā hoti asatādo anaññadhattha. Dvādasa,",
  "anya-e0801n3:200_1": "dvāvīsati dvattiṁsa,",
  "anya-e0801n3:200_2": "saṅkhyāyanti kiṁ? Dirattaṁ,",
  "anya-e0801n3:200_3": "asatādoti kiṁ? Disataṁ,",
  "anya-e0801n3:200_4": "disahassaṁ.",
  "anya-e0801n3:200_5": "Anaññattheti kiṁ? Dvidasā.",
  "anya-e0801n3:201_0": "95. Tisse.",
  "anya-e0801n3:202_0": "Saṅkhyāyamuttarapade tissa e hoti asatādo anaññatthe, terasa, tevīsa, tettiṁsa,",
  "anya-e0801n3:202_1": "saṅkhyāyaṁtveva? Tirattaṁ,",
  "anya-e0801n3:202_2": "asatādotveva? Tisataṁ,",
  "anya-e0801n3:202_3": "anaññatthetveva? Ticatukā.",
  "anya-e0801n3:203_0": "96. Cattālīsādo vā.",
  "anya-e0801n3:204_0": "Tisse vā hoti cattālīsādo,",
  "anya-e0801n3:204_1": "tecattālāsaṁ ticattālīsaṁ,",
  "anya-e0801n3:204_2": "tepaññāsaṁ tipaññāsaṁ,",
  "anya-e0801n3:204_3": "tesaṭṭhi tisaṭṭhi,",
  "anya-e0801n3:204_4": "tesattati tisattati,",
  "anya-e0801n3:204_5": "teasīti tiyāsīti,",
  "anya-e0801n3:204_6": "tenavuti tinavuti,",
  "anya-e0801n3:204_7": "asatādotveva? Tisataṁ.",
  "anya-e0801n3:205_0": "97. Dvissā ca.",
  "anya-e0801n3:206_0": "Asatādo-naññatthe cattālīsādo dvisse vā hoti ā ca.",
  "anya-e0801n3:206_1": "Dvecattālīsaṁ,",
  "anya-e0801n3:206_2": "dvācattālīsaṁ dvicattālīsaṁ,",
  "anya-e0801n3:206_3": "dvepaññāsaṁ,",
  "anya-e0801n3:206_4": "dvāpaññāsaṁ dvipaññāsaṁ iccādi.",
  "anya-e0801n3:207_0": "98. Bācattālīsādo.",
  "anya-e0801n3:208_0": "Dvissa bā vā hoti acattālīsādo-naññatthe.",
  "anya-e0801n3:208_1": "Bārasa dvādasa,",
  "anya-e0801n3:208_2": "bāvīsati dvāvīsati,",
  "anya-e0801n3:208_3": "battiṁsa dvattiṁsa,",
  "anya-e0801n3:208_4": "acattālīsādoti kiṁ?",
  "anya-e0801n3:208_5": "Dvicattālīsaṁ.",
  "anya-e0801n3:209_0": "99. Vīsatidasesu pañcassa paṇṇapannā.",
  "anya-e0801n3:210_0": "Vīsatidasesu paresu pañcassa paṇṇapannā honti vā yathākkamaṁ.",
  "anya-e0801n3:210_1": "Paṇṇavīsati pañcavīsati,",
  "anya-e0801n3:210_2": "pannarasva pañcadasa.",
  "anya-e0801n3:211_0": "100. Catussa cuco dase.",
  "anya-e0801n3:212_0": "Catussa cuco honti vā dasasadde pare. Cuddasa, coddasa, catuddasa.",
  "anya-e0801n3:213_0": "101. Chassa so.",
  "anya-e0801n3:214_0": "Chassa soiccayamādeso hoti dasasadde pare. Soḷasa.",
  "anya-e0801n3:215_0": "102. Ekaṭṭhānamā.",
  "anya-e0801n3:216_0": "Ekaaṭṭhānaṁ ā hoti dase pare. Ekādasa, aṭṭhārasa.",
  "anya-e0801n3:217_0": "103. Ra saṅkhyāto vā.",
  "anya-e0801n3:218_0": "Saṅkhyāto parassa dasassa ra hoti vibhāsā.",
  "anya-e0801n3:218_1": "Ekārasa ekādasa,",
  "anya-e0801n3:218_2": "bārasa dvādasa,",
  "anya-e0801n3:218_3": "pannarasa pañcadasa,",
  "anya-e0801n3:218_4": "sattarasa sattadasa,",
  "anya-e0801n3:218_5": "aṭṭhārasa aṭṭhādasa,",
  "anya-e0801n3:218_6": "pannabādesesu niccaṁ,",
  "anya-e0801n3:218_7": "idha na hoti catuddasa.",
  "anya-e0801n3:219_0": "104. Chatīhi ḷo ca.",
  "anya-e0801n3:220_0": "Chatīhi parassa dasassa ḷo hoti ro ca, soḷasa sorasa, teḷasa terasa.",
  "anya-e0801n3:221_0": "105. Catuttha tatiyāna maḍḍhuḍḍhatiyā.",
  "anya-e0801n3:222_0": "Aḍḍhā paresaṁ catutthatatiyānaṁ uḍḍhatiyā honti yathākkamaṁ.",
  "anya-e0801n3:222_1": "Aḍḍhena catuttho aḍḍhuḍḍho,",
  "anya-e0801n3:222_2": "aḍḍhena tatiyo aḍḍhatiyo,",
  "anya-e0801n3:222_3": "kathaṁ aḍḍhateyyoti?",
  "anya-e0801n3:222_4": "Sakatthe ṇye uttarapadavuḍḍhi.",
  "anya-e0801n3:223_0": "106. Dutiyassa saha diyaḍḍhadivaḍḍhā.",
  "anya-e0801n3:224_0": "Aḍḍhā parassa dutiyassa saha aḍḍhasaddena diyaḍḍhadivaḍḍhā honti.",
  "anya-e0801n3:224_1": "Aḍḍhena dutiyo diyaḍḍho,",
  "anya-e0801n3:224_2": "divaḍḍho vā.",
  "anya-e0801n3:225_0": "107. Sare kada kussuttaratthe.",
  "anya-e0801n3:226_0": "Kussuttarapadatthe vattamānassa sarādo uttarapade kadādeso hoti. Kadannaṁ,",
  "anya-e0801n3:226_1": "kadasanaṁ,",
  "anya-e0801n3:226_2": "sareti kiṁ? Kuputto,",
  "anya-e0801n3:226_3": "uttarattheti kiṁ?",
  "anya-e0801n3:226_4": "Kuoḍḍho rājā.",
  "anya-e0801n3:227_0": "108. Kāppatthe.",
  "anya-e0801n3:228_0": "Appatthe vattamānassa kussa kā hoti uttarapadatthe, appakaṁ lavaṇaṁ kālavaṇaṁ.",
  "anya-e0801n3:229_0": "109. Purise vā.",
  "anya-e0801n3:230_0": "Kussa purise kā hoti vā.",
  "anya-e0801n3:230_1": "Kāpuriso kupuriso,",
  "anya-e0801n3:230_2": "ayamappattavibhāsā,",
  "anya-e0801n3:230_3": "appatthe tu pubbena niccaṁ hoti īsaṁ puriso kāpuriso.",
  "anya-e0801n3:231_0": "110. Pubbāparajjasāyamajjhehāhassa ṇho.",
  "anya-e0801n3:232_0": "Pubbādīhuttarapadassa ahassa ṇhādeso hoti, pubbaṇho, aparaṇho, ajjaṇho, sāyaṇho, majjhaṇho (paṇho).",
  "anya-e0801n3:233_0": "Iti moggallāne byākaraṇe vuttiyaṁ",
  "anya-e0801n3:234_0": "Samāsakaṇḍo tatiyo."
}