{
  "mil6.2.9:0.1_0": "Milindapañha",
  "mil6.2.9:0.2_0": "Anumānapañha",
  "mil6.2.9:0.3_0": "Nippapañcavagga",
  "mil6.2.9:0.4_0": "9. Sūriyatapanapañha",
  "mil6.2.9:1.1_0": "“Bhante nāgasena, ayaṁ sūriyo sabbakālaṁ kaṭhinaṁ tapati, udāhu kiñcikālaṁ mandaṁ tapatī”ti?",
  "mil6.2.9:1.2_0": "“Sabbakālaṁ, mahārāja, sūriyo kaṭhinaṁ tapati, na kiñcikālaṁ mandaṁ tapatī”ti.",
  "mil6.2.9:1.3_0": "“Yadi,",
  "mil6.2.9:1.3_1": "bhante nāgasena,",
  "mil6.2.9:1.3_2": "sūriyo sabbakālaṁ kaṭhinaṁ tapati,",
  "mil6.2.9:1.3_3": "kissa pana appekadā sūriyo kaṭhinaṁ tapati,",
  "mil6.2.9:1.3_4": "appekadā mandaṁ tapatī”ti?",
  "mil6.2.9:1.4_0": "“Cattārome, mahārāja, sūriyassa rogā, yesaṁ aññatarena rogena paṭipīḷito sūriyo mandaṁ tapati.",
  "mil6.2.9:1.5_0": "Katame cattāro?",
  "mil6.2.9:1.6_0": "Abbhaṁ, mahārāja, sūriyassa rogo, tena rogena paṭipīḷito sūriyo mandaṁ tapati.",
  "mil6.2.9:1.7_0": "Mahikā, mahārāja, sūriyassa rogo, tena rogena paṭipīḷito sūriyo mandaṁ tapati.",
  "mil6.2.9:1.8_0": "Megho, mahārāja, sūriyassa rogo, tena rogena paṭipīḷito sūriyo mandaṁ tapati.",
  "mil6.2.9:1.9_0": "Rāhu, mahārāja, sūriyassa rogo, tena rogena paṭipīḷito sūriyo mandaṁ tapati.",
  "mil6.2.9:1.10_0": "Ime kho, mahārāja,",
  "mil6.2.9:1.10_1": "cattāro sūriyassa rogā,",
  "mil6.2.9:1.10_2": "yesaṁ aññatarena rogena paṭipīḷito sūriyo mandaṁ tapatī”ti.",
  "mil6.2.9:1.11_0": "“Acchariyaṁ,",
  "mil6.2.9:1.11_1": "bhante nāgasena, abbhutaṁ,",
  "mil6.2.9:1.11_2": "bhante nāgasena,",
  "mil6.2.9:1.11_3": "sūriyassapi tāva tejosampannassa rogo uppajjissati,",
  "mil6.2.9:1.11_4": "kimaṅgaṁ pana aññesaṁ sattānaṁ, natthi, bhante,",
  "mil6.2.9:1.11_5": "esā vibhatti aññassa aññatra tavādisena buddhimatā”ti.",
  "mil6.2.9:2.1_0": "Sūriyatapanapañho navamo."
}