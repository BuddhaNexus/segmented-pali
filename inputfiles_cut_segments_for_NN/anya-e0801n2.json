{
  "anya-e0801n2:0_0": "2. Dutiyo kaṇḍo (syādi)",
  "anya-e0801n2:1_0": "1. Dve dve-kānekesu nāmasmā si yo, aṁ yo, nā hi, sa naṁ, smā hi, sa naṁ, smiṁ su.",
  "anya-e0801n2:2_0": "Etesaṁ dve dve honti ekānekatthesu vattamānato nāmasmā.",
  "anya-e0801n2:2_1": "Muni munayo,",
  "anya-e0801n2:2_2": "muniṁ munayo,",
  "anya-e0801n2:2_3": "muninā munīhi,",
  "anya-e0801n2:2_4": "munissa munīnaṁ,",
  "anya-e0801n2:2_5": "munismā munīhi,",
  "anya-e0801n2:2_6": "munissa munīnaṁ,",
  "anya-e0801n2:2_7": "munismiṁ munīsu,",
  "anya-e0801n2:2_8": "evaṁ kumārī kumāriyo,",
  "anya-e0801n2:2_9": "kaññā kaññāyoti.",
  "anya-e0801n2:2_10": "Etāni satta dukāni satta vibhattiyo vibhāgo vibhatīti katvā,",
  "anya-e0801n2:2_11": "ettha siamitī-kārā-kārā ‘‘kimaṁ sisu’’ 2,200 ti saṁketatthā.",
  "anya-e0801n2:3_0": "2. Kamme dutiyā.",
  "anya-e0801n2:4_0": "Karīyati kattu kiriyāyā-bhisambandhīyatīti kammaṁ,",
  "anya-e0801n2:4_1": "tasmiṁ dutiyāvibhatti hotaṁ.",
  "anya-e0801n2:4_2": "Kaṭaṁ karoti,",
  "anya-e0801n2:4_3": "odanaṁ pacati,",
  "anya-e0801n2:4_4": "ādiccaṁ passati.",
  "anya-e0801n2:5_0": "‘Odano paccatī’ti odanasaddato kammatā nappatīyate,",
  "anya-e0801n2:5_1": "kiñcarahi?",
  "anya-e0801n2:5_2": "Ākhyātato.",
  "anya-e0801n2:5_3": "‘Kaṭaṁ karoti vipulaṁ dassanīya’nti attheva guṇayuttassa kammatā,",
  "anya-e0801n2:5_4": "icchitepi kammattāva dutiyā siddhā gāvuṁ payo dohati,",
  "anya-e0801n2:5_5": "gomantaṁ gāvaṁ yācati,",
  "anya-e0801n2:5_6": "gāvamavarundhati vajaṁ,",
  "anya-e0801n2:5_7": "māṇavakaṁ maggaṁ pucchati,",
  "anya-e0801n2:5_8": "gomantaṁ gāvaṁ bhikkhate,",
  "anya-e0801n2:5_9": "rukkhamavacināti phalāni,",
  "anya-e0801n2:5_10": "sissaṁ dhammaṁ brūte,",
  "anya-e0801n2:5_11": "sissaṁ dhammamanusāsatīti.",
  "anya-e0801n2:5_12": "Evaṁ anicchitepi ahiṁ laṅghayati,",
  "anya-e0801n2:5_13": "visaṁ bhakkheti.",
  "anya-e0801n2:5_14": "Yaṁnevicchitaṁ nāpi anicchitaṁ,",
  "anya-e0801n2:5_15": "tatthāpi dutiyā siddhā.",
  "anya-e0801n2:5_16": "Gāmaṁ gacchanto rukkhamūlamupasappati.",
  "anya-e0801n2:6_0": "Pathaviṁ adhisessati,",
  "anya-e0801n2:6_1": "gāmamadhitiṭṭhati,",
  "anya-e0801n2:6_2": "rukkhamajjhāsatetiadhisīṭhāsānaṁpayoge-dhikaraṇe kammavacanicchā,",
  "anya-e0801n2:6_3": "vatticchāto hi kārakāni honti.",
  "anya-e0801n2:6_4": "Taṁ yathā-valāhakā vijjotate,",
  "anya-e0801n2:6_5": "valāhakassa vijjotate,",
  "anya-e0801n2:6_6": "valāhako vijjotate,",
  "anya-e0801n2:6_7": "valāhake vijjotate,",
  "anya-e0801n2:6_8": "valāhakena vijjotateti.",
  "anya-e0801n2:6_9": "Evamabhinivisassa vā dhammamabhinivisate dhamme vā.",
  "anya-e0801n2:7_0": "Tathā upanvajjhāvasassābhojana nivuttivacanassa gāmamupavasati, ga,",
  "anya-e0801n2:7_1": "mamanuvasati,",
  "anya-e0801n2:7_2": "pabbatamadhivasati,",
  "anya-e0801n2:7_3": "gharamāvasati.",
  "anya-e0801n2:7_4": "Abhojananivutti vacanassāti kiṁ?",
  "anya-e0801n2:7_5": "Gāme upavasati,",
  "anya-e0801n2:7_6": "bhojananivuttiṁ karotīti attho.",
  "anya-e0801n2:7_7": "Tappānācārepi kammattāva dutiyā siyā nadimpivati,",
  "anya-e0801n2:7_8": "gāmaṁ carati,",
  "anya-e0801n2:7_9": "evaṁ ‘sace maṁ ālapissatī’tiādīsupi.",
  "anya-e0801n2:7_10": "Vihitāva patidhayoge dutiyā –",
  "anya-e0801n2:7_11": "‘paṭibhantu taṁ cunda bojjhaṅgā’ti.",
  "anya-e0801n2:7_12": "Taṁ pati bojjhaṅgā bhāsantūti attho,",
  "anya-e0801n2:7_13": "yadātu dhātunāyutto pati,",
  "anya-e0801n2:7_14": "tadā tenā-yogā sambandhe chaṭṭhīva ‘tassa nappaṭibhātī’ti.",
  "anya-e0801n2:7_15": "Akkhe dibbati,",
  "anya-e0801n2:7_16": "akkhehi dibbati,",
  "anya-e0801n2:7_17": "akkhesu dibbatīti kammakaraṇādhikaraṇavacanicchā.",
  "anya-e0801n2:8_0": "3. Kāladdhānamaccantasaṁyoge.",
  "anya-e0801n2:9_0": "Kiriyā, guṇa,",
  "anya-e0801n2:9_1": "dabbehi sākallena kāladdhānaṁ sambandho accantasaṁyogo.",
  "anya-e0801n2:9_2": "Tasmiṁ viññāyamāne kālasaddehi addhaaddehi ca dutiyā hoti.",
  "anya-e0801n2:9_3": "Māsamadhīte,",
  "anya-e0801n2:9_4": "māsaṁ kalyāṇi,",
  "anya-e0801n2:9_5": "māsaṁ guḷadhānā,",
  "anya-e0801n2:9_6": "kosamadhīte,",
  "anya-e0801n2:9_7": "kosaṁ kuṭilā nadī,",
  "anya-e0801n2:9_8": "kosaṁ pabbato.",
  "anya-e0801n2:9_9": "Acantasaṁyogeti kiṁ?",
  "anya-e0801n2:9_10": "Māsassa dvīhamadhīte,",
  "anya-e0801n2:9_11": "kosassekadese pabbato.",
  "anya-e0801n2:10_0": "Pubbaṇhasamayaṁ nivāsetvā,",
  "anya-e0801n2:10_1": "ekaṁ samayaṁ bhagavā,",
  "anya-e0801n2:10_2": "imaṁ rattiṁ cattāro mahārājāti evamādīsu kālavācī hi accantasaṁyogattāva dutiyā siddhā.",
  "anya-e0801n2:10_3": "Vibhattivipallāsenapi vā bahulaṁvidhānā.",
  "anya-e0801n2:11_0": "Phalappattiyaṁ kiriyāparisamattyapavaggo,",
  "anya-e0801n2:11_1": "tasmiṁ viññāyamāne kāladdhānaṁ kiriyāyāccantasaṁyoge tatiyābhimatā,",
  "anya-e0801n2:11_2": "sāpi karaṇattāva siddhā ‘māsenānuvāko-dhīto,",
  "anya-e0801n2:11_3": "kosenānuvāko-dhīto’ti.",
  "anya-e0801n2:11_4": "Anapavaggetu asādhakatamattākaraṇattābhāve dutiyāva ‘māsamadhīto-nuvāko,",
  "anya-e0801n2:11_5": "na cāne na gahito’ti.",
  "anya-e0801n2:12_0": "Kārakamajjhe ye kāladdhānavācino,",
  "anya-e0801n2:12_1": "tato sattamīpañcamiyo abhimatā ‘ajja bhutvā devadatto dvihe bhuñjissati,",
  "anya-e0801n2:12_2": "dvīhā bhuñjissati,",
  "anya-e0801n2:12_3": "atraṭṭho-yamissāso kose lakkhaṁ vijjhati,",
  "anya-e0801n2:12_4": "kosā lakkhaṁ vijjhatī’ti,",
  "anya-e0801n2:12_5": "tāpīha sakasakakārakavacanicchāyeva siddhā.",
  "anya-e0801n2:13_0": "4. Gati bodhāhāra saddatthākammaka bhajjādīnaṁ payojje.",
  "anya-e0801n2:14_0": "Gamanatthānaṁ bodhatthānaṁ āhāratthānaṁ saddatthānamakammakānaṁ bhajjādīnañca payojje kattari dutiyā hoti.",
  "anya-e0801n2:14_1": "Sāmatthiyā ca payojakabyāpārena kammatāvassa hotīti patīyate.",
  "anya-e0801n2:14_2": "Gamayati māṇavakaṁ gāmaṁ,",
  "anya-e0801n2:14_3": "yāpayati māṇavakaṁ gāmaṁ,",
  "anya-e0801n2:14_4": "bodhayati māṇavakaṁ dhammaṁ,",
  "anya-e0801n2:14_5": "vedayati māṇavakaṁ dhammaṁ,",
  "anya-e0801n2:14_6": "bhojayati māṇa-vakaṁ modakaṁ,",
  "anya-e0801n2:14_7": "āsayati māṇavakaṁ modakaṁ,",
  "anya-e0801n2:14_8": "ajjhāpayati māṇavakaṁ vedaṁ,",
  "anya-e0801n2:14_9": "pāṭhayati māṇavakaṁ vedaṁ,",
  "anya-e0801n2:14_10": "āsayati devadattaṁ,",
  "anya-e0801n2:14_11": "sāyayati devadattaṁ,",
  "anya-e0801n2:14_12": "aññaṁ bhajjāpeti,",
  "anya-e0801n2:14_13": "aññaṁ koṭṭāpeti,",
  "anya-e0801n2:14_14": "aññaṁ santharāpeti.",
  "anya-e0801n2:14_15": "Etesamevāti kiṁ?",
  "anya-e0801n2:14_16": "Pāceti odanaṁ devadattena yaññadatto.",
  "anya-e0801n2:14_17": "Payojjeti kiṁ?",
  "anya-e0801n2:14_18": "Gacchati devadatto.",
  "anya-e0801n2:14_19": "Yadā carahi gamayati devadattaṁ yaññadatto,",
  "anya-e0801n2:14_20": "tamaparo payojeti,",
  "anya-e0801n2:14_21": "tadā gamayati devadattaṁ yaññadatteneti bhavitabbaṁ …",
  "anya-e0801n2:14_22": "gamayatissā-gamanatthattā.",
  "anya-e0801n2:15_0": "5. Harādīnaṁ vā.",
  "anya-e0801n2:16_0": "Harādīnaṁ payojje kattari dutiyā hoti vā.",
  "anya-e0801n2:16_1": "Hāreti bhāraṁ devadattaṁ devadatteneti vā,",
  "anya-e0801n2:16_2": "ajjhohāreti sattuṁ devadattaṁ devadatteneti vā,",
  "anya-e0801n2:16_3": "kāreti kaṭaṁ devadattaṁ devadatteneti vā dassayate janaṁ rājaṁ janeneti vā,",
  "anya-e0801n2:16_4": "abhivādayate guruṁ devadattaṁ devadatteneti vā.",
  "anya-e0801n2:17_0": "6. Na khādādīnaṁ.",
  "anya-e0801n2:18_0": "Khādādīnaṁ payojje kattari dutiyā na hoti.",
  "anya-e0801n2:18_1": "Khādayati devadattena,",
  "anya-e0801n2:18_2": "ādayati devadattena, avha,",
  "anya-e0801n2:18_3": "payati devadattena,",
  "anya-e0801n2:18_4": "saddāyayati devadattena,",
  "anya-e0801n2:18_5": "kandayati devadattena,",
  "anya-e0801n2:18_6": "nāyayati devadattena.",
  "anya-e0801n2:19_0": "(1) Vahissāniyantuke. Vāhayati bhāraṁ devadattena aniyantuketi kiṁ? Vāha-yati bhāraṁ balībadde.",
  "anya-e0801n2:20_0": "(2) Bhakkhissāhiṁ sāyaṁ.",
  "anya-e0801n2:20_1": "Bhakkhayati modake devadattena.",
  "anya-e0801n2:20_2": "Ahiṁsāyanti kiṁ?",
  "anya-e0801n2:20_3": "Bhakkhayati balībadde sassaṁ.",
  "anya-e0801n2:21_0": "7. Jhādīhi yuttā.",
  "anya-e0801n2:22_0": "Dhīādīhi yuttato dutiyā hoti.",
  "anya-e0801n2:22_1": "Dhiratthu maṁ pūtikāyaṁ,",
  "anya-e0801n2:22_2": "antarā ca rājagahaṁ antarā ca nālandaṁ,",
  "anya-e0801n2:22_3": "samādhānamantarena,",
  "anya-e0801n2:22_4": "mucalindamabhito saramiccādi,",
  "anya-e0801n2:22_5": "chaṭṭhiyāpavādo-yaṁ.",
  "anya-e0801n2:23_0": "8. Lakkhaṇitthambhūtavicchāsvabhinā.",
  "anya-e0801n2:24_0": "Lakkhaṇādīsvatthesvabhinā yuttamhā dutiyā mahāti.",
  "anya-e0801n2:24_1": "Rukkhamabhi vijjotate vijju,",
  "anya-e0801n2:24_2": "sādhu devadatto mātaramabhi,",
  "anya-e0801n2:24_3": "rukkhaṁ rukkhamabhitiṭṭhati.",
  "anya-e0801n2:25_0": "9. Patiparīhi bhāge ca.",
  "anya-e0801n2:26_0": "Patiparīhi yuttamhā lakkhaṇādīsu bhāge catthe dutiyā hoti.",
  "anya-e0801n2:26_1": "Rukkhaṁ pati vijjotate vijju,",
  "anya-e0801n2:26_2": "sādhu devadatto mātaraṁ pati,",
  "anya-e0801n2:26_3": "rukkhaṁ rukkhaṁ pati tiṭṭhati,",
  "anya-e0801n2:26_4": "yadettha maṁ pati siyā.",
  "anya-e0801n2:26_5": "Rukkhaṁ pari vijjotate vijju,",
  "anya-e0801n2:26_6": "sādhu devadatto mātaraṁ pari,",
  "anya-e0801n2:26_7": "rukkhaṁ rukkhaṁ pari tiṭṭhati,",
  "anya-e0801n2:26_8": "yadettha maṁ pari siyā.",
  "anya-e0801n2:27_0": "10. Anunā.",
  "anya-e0801n2:28_0": "Lakkhaṇādīsvatthesvanunā yuttamhā dutiyā hoti.",
  "anya-e0801n2:28_1": "Rukkhamanu vijjotate vijju,",
  "anya-e0801n2:28_2": "saccakiriyamanu vuṭṭhi pāvassi,",
  "anya-e0801n2:28_3": "hetu ca lakkhaṇaṁ bhavati,",
  "anya-e0801n2:28_4": "sādhu devadatto mātaramanu,",
  "anya-e0801n2:28_5": "rukkhaṁ rukkhamanu tiṭṭhati,",
  "anya-e0801n2:28_6": "yadettha maṁ anu siyā.",
  "anya-e0801n2:29_0": "11. Sahatthe.",
  "anya-e0801n2:30_0": "Sahatthe-nunā yuttamhā dutiyā hoti. Pabbatamanu senā tiṭṭhati.",
  "anya-e0801n2:31_0": "12. Hīne.",
  "anya-e0801n2:32_0": "Hīnatthe-nunā yuttamhā dutiyā hoti. Anu sāriputtaṁ paññavanto.",
  "anya-e0801n2:33_0": "13. Upena.",
  "anya-e0801n2:34_0": "Hīnatthe upena yuttamhā dutiyā hoti. Upa sāriputtaṁ paññavantho.",
  "anya-e0801n2:35_0": "14. Sattamyādhikye.",
  "anya-e0801n2:36_0": "Ādhikyatthe upena yuttamhā sattamī hoti. Upa khāriyaṁ doṇo.",
  "anya-e0801n2:37_0": "15. Sāmitte-dhinā.",
  "anya-e0801n2:38_0": "Sāmibhāvatthe-dhinā yuttamhā sattamī hoti. Adhi brahmadatte pañcālā, adhi pañcālesu brahmadatto.",
  "anya-e0801n2:39_0": "16. Kattukareṇesu tatiyā.",
  "anya-e0801n2:40_0": "Kattari karaṇe ca kārake tatiyā hoti.",
  "anya-e0801n2:40_1": "Purisena kataṁ,",
  "anya-e0801n2:40_2": "asinā chindati.",
  "anya-e0801n2:40_3": "Pakatiyā-bhirūpo,",
  "anya-e0801n2:40_4": "gotthena gotamo,",
  "anya-e0801n2:40_5": "sumedho nāma nāmena,",
  "anya-e0801n2:40_6": "jātiyā sattavassikoti bhūdhātussa sambhavā karaṇe eva tatiyā.",
  "anya-e0801n2:40_7": "Evaṁ samena dhāvati visamena dhāvati,",
  "anya-e0801n2:40_8": "dvidoṇena dhaññaṁ kiṇāti,",
  "anya-e0801n2:40_9": "pañcakena pasavo kiṇātīti.",
  "anya-e0801n2:41_0": "17. Sahatthena.",
  "anya-e0801n2:42_0": "Sahatthena yoge tatiyā siyā.",
  "anya-e0801n2:42_1": "Puttena saha gato,",
  "anya-e0801n2:42_2": "puttena saddhiṁ āgato,",
  "anya-e0801n2:42_3": "tatiyāpi chaṭṭhīva appadhāne eva bhavati.",
  "anya-e0801n2:43_0": "18. Lakkhaṇe.",
  "anya-e0801n2:44_0": "Lakkhaṇe vattamānato tatiyā siyā.",
  "anya-e0801n2:44_1": "Tidaṇḍakena paribbājakamaddakkhī,",
  "anya-e0801n2:44_2": "akkhinā kāṇo,",
  "anya-e0801n2:44_3": "tena hi aṅgena aṅgino vikāro lakkhīyate.",
  "anya-e0801n2:45_0": "19. Hetumhi.",
  "anya-e0801n2:46_0": "Takkiriyā yogge tatiyā siyā. Annena vasati, vijjāya yaso.",
  "anya-e0801n2:47_0": "20. Pañcamīṇe vā.",
  "anya-e0801n2:48_0": "Iṇe hetumhi pañcamī hoti vā. Satasmā baddho, satena vā.",
  "anya-e0801n2:49_0": "21. Guṇe.",
  "anya-e0801n2:50_0": "Paraṅgabhūte hetumhi pañcamī hoti vā.",
  "anya-e0801n2:50_1": "Jaḷattā baddho jaḷattena vā,",
  "anya-e0801n2:50_2": "paññāya mutto,",
  "anya-e0801n2:50_3": "hutvā abhāvatoaniccā,",
  "anya-e0801n2:50_4": "saṅkhāranirodhā viññāṇanirodho.",
  "anya-e0801n2:51_0": "22. Chaṭṭhī hetvatthehi.",
  "anya-e0801n2:52_0": "Hetvatthavācīhi yoge hetumhi chaṭṭhī siyā. Udarassa hetu, udarassa kāraṇā.",
  "anya-e0801n2:53_0": "23. Sabbādito sabbā.",
  "anya-e0801n2:54_0": "Hetvatthehi yoge sabbādīhi sabbā vibhattiyo honti. Ko hetu,",
  "anya-e0801n2:54_1": "kaṁ hetuṁ,",
  "anya-e0801n2:54_2": "kena hetunā,",
  "anya-e0801n2:54_3": "kassa hetussa,",
  "anya-e0801n2:54_4": "kasmā hetusmā,",
  "anya-e0801n2:54_5": "kassa hetussa,",
  "anya-e0801n2:54_6": "kasmiṁ hetusmiṁ,",
  "anya-e0801n2:54_7": "kiṁ kāraṇaṁ,",
  "anya-e0801n2:54_8": "kena kāraṇena,",
  "anya-e0801n2:54_9": "kiṁ nimittaṁ,",
  "anya-e0801n2:54_10": "kena nimittena,",
  "anya-e0801n2:54_11": "kiṁ payojanaṁ,",
  "anya-e0801n2:54_12": "kena payojanena iccevamādi.",
  "anya-e0801n2:54_13": "Hetvatthehītveva?",
  "anya-e0801n2:54_14": "Kena kataṁ.",
  "anya-e0801n2:55_0": "24. Catutthī sampadāne.",
  "anya-e0801n2:56_0": "Yassa sammā padīyate tasmiṁ catutthī siyā.",
  "anya-e0801n2:56_1": "Saṅghassa dadāti.",
  "anya-e0801n2:56_2": "Ādhāravivakkhāyaṁ sattamīpi siyā saṅghe dehi.",
  "anya-e0801n2:57_0": "25. Tādatthye.",
  "anya-e0801n2:58_0": "Tasse-daṁ tadatthaṁ,",
  "anya-e0801n2:58_1": "tadatthabhāve jotanīye nāmasmā catutthī siyā.",
  "anya-e0801n2:58_2": "Sītassa paṭighātāya,",
  "anya-e0801n2:58_3": "atthāya hitāya (sukhāya) devamanussānaṁ,",
  "anya-e0801n2:58_4": "nālaṁ dārabharaṇāya,",
  "anya-e0801n2:58_5": "yūpāya dāru,",
  "anya-e0801n2:58_6": "pākāya vajatītvevamādi.",
  "anya-e0801n2:59_0": "Kassa sāduṁ na ruccabhi,",
  "anya-e0801n2:59_1": "mā-yasmantānampi saṅghabhedo ruccittha,",
  "anya-e0801n2:59_2": "khamati saṅghassa,",
  "anya-e0801n2:59_3": "bhattamassa nacchādesīti chaṭṭhī sambandhavacanicchāyaṁ,",
  "anya-e0801n2:59_4": "na cevaṁ virodho siyā sadisarūpattā,",
  "anya-e0801n2:59_5": "evaṁvidhesu ca sambandhassa saddikānumatattā ,",
  "anya-e0801n2:59_6": "kassa vā tvaṁ dhammaṁ rocesīti atthamatte paṭhamā.",
  "anya-e0801n2:60_0": "Evamaññāpi vidhaññayyā, paratopi yathāgamaṁ.",
  "anya-e0801n2:61_0": "Rañño sataṁ dhāreti,",
  "anya-e0801n2:61_1": "rañño chattaṁ dhāretīti sambandhe chaṭṭhī,",
  "anya-e0801n2:61_2": "evaṁ rañño silāghate,",
  "anya-e0801n2:61_3": "rañño hanute,",
  "anya-e0801n2:61_4": "rañño upatiṭṭhate,",
  "anya-e0801n2:61_5": "rañño sapate,",
  "anya-e0801n2:61_6": "devāpi tassa pihayanti tādino,",
  "anya-e0801n2:61_7": "tassa kujjha mahāvīra,",
  "anya-e0801n2:61_8": "yadihaṁ tassa pakuppeyyaṁ,",
  "anya-e0801n2:61_9": "duhayati disānaṁ megho,",
  "anya-e0801n2:61_10": "yo mittānaṁ na dūbhati,",
  "anya-e0801n2:61_11": "yo appaduṭṭhassa narassa dussati,",
  "anya-e0801n2:61_12": "kyāhaṁ ayyānaṁ aparajjhāmi,",
  "anya-e0801n2:61_13": "issayanti samaṇānaṁ titthiyā,",
  "anya-e0801n2:61_14": "dhammena nayamānānaṁ kā usūyā rañño bhāgyamārajjhati,",
  "anya-e0801n2:61_15": "rañño bhāgyamikkhate,",
  "anya-e0801n2:61_16": "tena yācito ayācito vā tassa gāvo paṭisuṇāti,",
  "anya-e0801n2:61_17": "gāvo āsuṇāti,",
  "anya-e0801n2:61_18": "bhagavato paccassosuṁ,",
  "anya-e0801n2:61_19": "hotu patigiṇāti,",
  "anya-e0801n2:61_20": "hotvanugiṇāti,",
  "anya-e0801n2:61_21": "ārocayāmi vo pativedayāmi vo,",
  "anya-e0801n2:61_22": "dhammaṁ te desessāmi,",
  "anya-e0801n2:61_23": "yathā vo bhagavā byākareyya,",
  "anya-e0801n2:61_24": "alaṁ te idha vāsena,",
  "anya-e0801n2:61_25": "kiṁ te jaṭāhi dummedha,",
  "anya-e0801n2:61_26": "arahati mallo mallassāti.",
  "anya-e0801n2:62_0": "Jīvitaṁ tiṇāyapi na maññamānoti tādatthya catutthī,",
  "anya-e0801n2:62_1": "tiṇena yo attho tadatthāyapīti attho,",
  "anya-e0801n2:62_2": "‘‘yo ca sītañca uṇhañca,",
  "anya-e0801n2:62_3": "tiṇā bhiyyo na maññati’’ tiṇamiva jīvitaṁ maññamānoti savisayāva vibhattiyo.",
  "anya-e0801n2:62_4": "Saggāya gacchatīti tādatthye catutthī,",
  "anya-e0801n2:62_5": "yo hi saggaṁ gacchati tadatthaṁ tassa gamananti,",
  "anya-e0801n2:62_6": "kammavacanicchāyantu dutiyāva saggaṁ gacchatīti.",
  "anya-e0801n2:63_0": "Āyu bhoto hotu,",
  "anya-e0801n2:63_1": "ciraṁ jīvitaṁ,",
  "anya-e0801n2:63_2": "bhaddaṁ kalyāṇaṁ atthaṁ payojanaṁ,",
  "anya-e0801n2:63_3": "kusalaṁ anāmayaṁ,",
  "anya-e0801n2:63_4": "hitaṁ pathyaṁ sukhaṁ sātaṁ bhoto hotu,",
  "anya-e0801n2:63_5": "sādhu sammuti metassa,",
  "anya-e0801n2:63_6": "puttassāvikareyya guyhamatthaṁ,",
  "anya-e0801n2:63_7": "tassa me sakko pāturahosi,",
  "anya-e0801n2:63_8": "tassa pahiṇeyya,",
  "anya-e0801n2:63_9": "bhikkhūnaṁ dutaṁ pāhesi,",
  "anya-e0801n2:63_10": "kappati samaṇānaṁ āyogo,",
  "anya-e0801n2:63_11": "ekassa dvinnaṁ tiṇṇaṁ vā pahoti,",
  "anya-e0801n2:63_12": "upamaṁ te karissāmi,",
  "anya-e0801n2:63_13": "añjaliṁ te paggaṇhāmi,",
  "anya-e0801n2:63_14": "tassa phāsu,",
  "anya-e0801n2:63_15": "lokassattho,",
  "anya-e0801n2:63_16": "namo te purisājañña,",
  "anya-e0801n2:63_17": "sotthi tassa,",
  "anya-e0801n2:63_18": "alaṁ mallo mallassa,",
  "anya-e0801n2:63_19": "samattho mallo mallassa,",
  "anya-e0801n2:63_20": "tassa hitaṁ,",
  "anya-e0801n2:63_21": "tassa sukhaṁ,",
  "anya-e0801n2:63_22": "svāgataṁ te mahārājāti sabbattha chaṭṭhī sambandhe,",
  "anya-e0801n2:63_23": "evaṁvidhamaññampeva viññeyyaṁ yathāgamaṁ.",
  "anya-e0801n2:64_0": "26. Pañcamyavadhismā.",
  "anya-e0801n2:65_0": "Padatthāvadhismā pañcamīvibhatti hoti.",
  "anya-e0801n2:65_1": "Gāmasmā āgacchatu,",
  "anya-e0801n2:65_2": "evaṁ corasmā bhāyati,",
  "anya-e0801n2:65_3": "corasmā uttasati,",
  "anya-e0801n2:65_4": "orasmā tāyati,",
  "anya-e0801n2:65_5": "corasmā rakkhatīti,",
  "anya-e0801n2:65_6": "sace bhāyatha dukkhassa,",
  "anya-e0801n2:65_7": "pamāde bhayadassivā,",
  "anya-e0801n2:65_8": "tasanti daṇḍassāti chaṭṭhī sattamiyopi honteva sambandhādhāravacanicchāyaṁ.",
  "anya-e0801n2:66_0": "Ajjhenā parājeti,",
  "anya-e0801n2:66_1": "paṭipakkhe parājetīti savisayāva vibhattiyo.",
  "anya-e0801n2:66_2": "Sace kevaṭṭassa parajjissāmīti chaṭṭhīpi hoti sambandhavacanicchāyaṁ.",
  "anya-e0801n2:66_3": "Yavehi gāvo vāreti,",
  "anya-e0801n2:66_4": "pāpā cittaṁ nivāraye,",
  "anya-e0801n2:66_5": "kāke rakkhati taṇḍulāti savisayeva pañcamī.",
  "anya-e0801n2:66_6": "Cittaṁ rakkhetha medhāvīti dutiyāva dissati kammatthe.",
  "anya-e0801n2:66_7": "Upajjhāyā antaradhāyati ,",
  "anya-e0801n2:66_8": "upajjhāyā adhite,",
  "anya-e0801n2:66_9": "kāmato jāyate sokoti savisaye pañcamī.",
  "anya-e0801n2:67_0": "Tattheva-ntaradhāyi su,",
  "anya-e0801n2:67_1": "naṭassa suṇoti,",
  "anya-e0801n2:67_2": "padumaṁ tattha jāyethāti sattamīchaṭṭhiyopi honteva savisaye.",
  "anya-e0801n2:67_3": "Himavantā pabhavati gaṅgā,",
  "anya-e0801n2:67_4": "pāṇātipātā viramassu khippaṁ,",
  "anya-e0801n2:67_5": "añño devadattā,",
  "anya-e0801n2:67_6": "bhinno devadattāti savisayeva pañcamī.",
  "anya-e0801n2:67_7": "Evaṁ ārā so āsavakkhayā,",
  "anya-e0801n2:67_8": "itaro devadattā,",
  "anya-e0801n2:67_9": "uddhaṁ pādatalā adho kesamatthakā,",
  "anya-e0801n2:67_10": "pubbo gāmā,",
  "anya-e0801n2:67_11": "pubbeva sambodhā,",
  "anya-e0801n2:67_12": "tato paraṁ,",
  "anya-e0801n2:67_13": "tato aparena samayena,",
  "anya-e0801n2:67_14": "tatuttarinti.",
  "anya-e0801n2:67_15": "Sambandhavacanicchāyaṁ chaṭṭhīpi purato gāmassa,",
  "anya-e0801n2:67_16": "dakkhiṇato gāmassa,",
  "anya-e0801n2:67_17": "upari pabbatassa,",
  "anya-e0801n2:67_18": "heṭṭhā pāsādassāti.",
  "anya-e0801n2:67_19": "Pāsādamāruyha pekkhati pāsādā pekkhati,",
  "anya-e0801n2:67_20": "āsane upavisitvā pekkhati āsanā pekkhatīti avadhivacanicchāyaṁ pañcamī.",
  "anya-e0801n2:68_0": "Pucchānākhyānesu kuto bhavaṁ?",
  "anya-e0801n2:68_1": "Pātaṭaliputtasmāti.",
  "anya-e0801n2:68_2": "Tathā desakālamānepi pāṭaliputtasmā rājagahaṁ satta yojanāni,",
  "anya-e0801n2:68_3": "sattasu yojanesūti vā.",
  "anya-e0801n2:68_4": "Evaṁ ito tiṇṇaṁ māsāna-maccayenāti,",
  "anya-e0801n2:68_5": "kicchāladdhanti guṇe pañcamī.",
  "anya-e0801n2:68_6": "Kicchena me adhigatanti hetumhi karaṇe vā tatiyā.",
  "anya-e0801n2:68_7": "Evaṁ thokā mutto,",
  "anya-e0801n2:68_8": "thokena muttoti.",
  "anya-e0801n2:68_9": "Thokaṁ calatīti kiriyāvisesane kammani dutiyā.",
  "anya-e0801n2:69_0": "Dūranti katthayogepi savisayeva pañcamīchaṭṭhiyo siyuṁ,",
  "anya-e0801n2:69_1": "dūraṁ gāmasmā,",
  "anya-e0801n2:69_2": "antikaṁ gāmasmā,",
  "anya-e0801n2:69_3": "dūraṁ gāmassa,",
  "anya-e0801n2:69_4": "antikaṁ gāmassāti,",
  "anya-e0801n2:69_5": "dūranti katthehi tu sabbāva savisaye siyuṁ bādhakābhāvā dūro gāmo,",
  "anya-e0801n2:69_6": "antiko gāmotvevamādi.",
  "anya-e0801n2:70_0": "Keci panāhu ‘asattavacanahetehi pāṭipadikatthe dutiyātatiyāpañcamīsattamiyo,",
  "anya-e0801n2:70_1": "sattavacanehi tu sabbāva savisaye’ti,",
  "anya-e0801n2:70_2": "te panaññeheva paṭikkhittā.",
  "anya-e0801n2:70_3": "Dūraṁ maggo,",
  "anya-e0801n2:70_4": "antikaṁ maggoti kiriyāvisesanaṁ…",
  "anya-e0801n2:70_5": "bhūdhātussa gammamānattā.",
  "anya-e0801n2:70_6": "Visuddho lobhanīyehi dhammehi,",
  "anya-e0801n2:70_7": "parimutto so dukkhasmā vivicceva kāmehi,",
  "anya-e0801n2:70_8": "gambhīrato ca puthulato ca yojanaṁ,",
  "anya-e0801n2:70_9": "āyāmena yojanaṁ,",
  "anya-e0801n2:70_10": "tato pabhuti,",
  "anya-e0801n2:70_11": "yato sarāmi attānanti savisayeva vibhattiyo.",
  "anya-e0801n2:71_0": "27. Apaparīhi vajjane.",
  "anya-e0801n2:72_0": "Vajjane vattamānehi apaparīhi yoge pañcamī hoti.",
  "anya-e0801n2:72_1": "Apa sālāya āyanti vāṇijā,",
  "anya-e0801n2:72_2": "pari sālāya āyanti vāṇijā,",
  "anya-e0801n2:72_3": "sālaṁ vajjetvāti attho.",
  "anya-e0801n2:72_4": "Vajjaneti kiṁ?",
  "anya-e0801n2:72_5": "Rukkhaṁ parivijjotate vijju.",
  "anya-e0801n2:72_6": "Āpāṭaliputtasmā vassi devoti mariyādā-bhividhīsvavadhi visayeva pañcamī,",
  "anya-e0801n2:72_7": "vinā pāṭaliputtena saha veti viseso,",
  "anya-e0801n2:72_8": "evaṁ yāva pāṭaliputtasmā vassi devoti.",
  "anya-e0801n2:73_0": "28. Paṭinidhipaṭidānesu patinā.",
  "anya-e0801n2:74_0": "Paṭinidhimhi paṭidāne ca vattamānena patinā yoge nāmasmā pañcamī vibhatti hoti.",
  "anya-e0801n2:74_1": "Buddhasmā pati sāriputto,",
  "anya-e0801n2:74_2": "ghatamassa tesasmā pati dadāti,",
  "anya-e0801n2:74_3": "paṭinidhipaṭidānesūti kiṁ?",
  "anya-e0801n2:74_4": "Rukkhaṁ pati vijjotate.",
  "anya-e0801n2:75_0": "29. Rite dutiyā ca.",
  "anya-e0801n2:76_0": "Ritesaddena yoge nāmasmā dutiyā hoti pañcamī ca. Rite saddhammaṁ, rite saddhammā.",
  "anya-e0801n2:77_0": "30. Vinā-ññatra tatiyā ca.",
  "anya-e0801n2:78_0": "Vinā-ññatrasaddehi yoge nāmasmā tatiyā ca hoti dutiyā pañcamiyo ca.",
  "anya-e0801n2:78_1": "Vinā vātena,",
  "anya-e0801n2:78_2": "vinā vātaṁ,",
  "anya-e0801n2:78_3": "vinā vātasmā,",
  "anya-e0801n2:78_4": "aññatra ekena piṇḍapātanīhārakena,",
  "anya-e0801n2:78_5": "aññatra dhammaṁ,",
  "anya-e0801n2:78_6": "aññatra dhammā.",
  "anya-e0801n2:79_0": "31. Puthanānāhi.",
  "anya-e0801n2:80_0": "Etehi yoge tatiyā hoti pañcamī ca. Puthageva janena, puthageva janasmā, janena nānā, janasmā nānā.",
  "anya-e0801n2:81_0": "32. Sattamyādhāre.",
  "anya-e0801n2:82_0": "Kiriyādhāra bhūta kattu kammānaṁ dhāraṇena yo kiriyāyādhāro tasmiṁ kārake nāmasmā sattamī hoti.",
  "anya-e0801n2:82_1": "Kaṭe nisīdati (devadatto),",
  "anya-e0801n2:82_2": "thāliyaṁ odanaṁ pacati,",
  "anya-e0801n2:82_3": "ākāse sakunā,",
  "anya-e0801n2:82_4": "bhilesu telaṁ,",
  "anya-e0801n2:82_5": "gaṅgāyaṁ vajo.",
  "anya-e0801n2:83_0": "33. Nimitte.",
  "anya-e0801n2:84_0": "Nimittatthe sattamī hoti. Ajinamhi haññate dīpi, musāvāde pācitthiyaṁ.",
  "anya-e0801n2:85_0": "34. Yabbhāvobhāvalakkhaṇaṁ.",
  "anya-e0801n2:86_0": "Yassa bhāvo bhāvantarassa lakkhaṇaṁ bhavati,",
  "anya-e0801n2:86_1": "tato sattamī hoti.",
  "anya-e0801n2:86_2": "Gāvīsu duyhamānāsu gato,",
  "anya-e0801n2:86_3": "duddhāsu āgato.",
  "anya-e0801n2:86_4": "Bhāvoti kiṁ?",
  "anya-e0801n2:86_5": "Yo jaṭāhi so bhuñjati.",
  "anya-e0801n2:86_6": "Bhāvalakkhaṇanti kiṁ?",
  "anya-e0801n2:86_7": "Yo bhuñjati so devadatto,",
  "anya-e0801n2:86_8": "‘‘akāle vassati tassa,",
  "anya-e0801n2:86_9": "tāle tassa na vassatī’’ti visayasattamī.",
  "anya-e0801n2:87_0": "35. Chaṭṭhī cānādare.",
  "anya-e0801n2:88_0": "Yassa bhāvo bhāvantarassa lakkhaṇaṁ bhavati,",
  "anya-e0801n2:88_1": "tato chaṭṭhī bhavati sattamī ca anādare gamyamāne.",
  "anya-e0801n2:88_2": "‘‘Ākoṭayanto so neti,",
  "anya-e0801n2:88_3": "sivirājassa pekkhato’’,",
  "anya-e0801n2:88_4": "‘‘maccu gacchati ādāya,",
  "anya-e0801n2:88_5": "pekkhamāne mahājane’’.",
  "anya-e0801n2:89_0": "Gunnaṁ sāmīti sambandhe chaṭṭhī,",
  "anya-e0801n2:89_1": "gosu sāmīti visayasattamī,",
  "anya-e0801n2:89_2": "evaṁ gunnamissaro,",
  "anya-e0801n2:89_3": "gosvissaro,",
  "anya-e0801n2:89_4": "gunnaṁ adhipati,",
  "anya-e0801n2:89_5": "gosu adhipati,",
  "anya-e0801n2:89_6": "gunnaṁ dāyādo,",
  "anya-e0801n2:89_7": "gosu dāhādo,",
  "anya-e0801n2:89_8": "dunnaṁ sakkhi,",
  "anya-e0801n2:89_9": "gosu sakkhi,",
  "anya-e0801n2:89_10": "gunnaṁ patibhū,",
  "anya-e0801n2:89_11": "gosu patibhū,",
  "anya-e0801n2:89_12": "gunnaṁ pasūto,",
  "anya-e0801n2:89_13": "gosu pasūto,",
  "anya-e0801n2:89_14": "kusalā naccagītassa,",
  "anya-e0801n2:89_15": "kusalā naccagīte,",
  "anya-e0801n2:89_16": "āyutto kaṭakaraṇassa,",
  "anya-e0801n2:89_17": "āyutto kaṭakaraṇeti.",
  "anya-e0801n2:90_0": "Tathādhāravacanicchāyaṁ sattamī,",
  "anya-e0801n2:90_1": "bhikkhūsu abhivādenti,",
  "anya-e0801n2:90_2": "muddhani dhumbitvā,",
  "anya-e0801n2:90_3": "bāhāsu gahetvā,",
  "anya-e0801n2:90_4": "hatthesu piṇḍāya caranti,",
  "anya-e0801n2:90_5": "pathesu gacchanti,",
  "anya-e0801n2:90_6": "kadalīsu gaje rakkhantīti.",
  "anya-e0801n2:90_7": "Ñāṇasmiṁ pasannoti visayasattamī,",
  "anya-e0801n2:90_8": "ñāṇena pasannoti karaṇe tatiyā,",
  "anya-e0801n2:90_9": "evaṁ ñāṇasmiṁ ussukko ñāṇena ussukkoti.",
  "anya-e0801n2:91_0": "36. Yato niddhāraṇaṁ.",
  "anya-e0801n2:92_0": "Jātiguṇakiriyāhi samudāyatekadesassa puthakkaraṇaṁ niddhāraṇaṁ.",
  "anya-e0801n2:92_1": "Yato taṁ karīyati,",
  "anya-e0801n2:92_2": "tato chaṭṭhīsattamiyo honti.",
  "anya-e0801n2:92_3": "Sālayo sūkadhaññānaṁ pathyatamā,",
  "anya-e0801n2:92_4": "sālayo sūkadhaññesu pathyatamā,",
  "anya-e0801n2:92_5": "kaṇhā gāvīnaṁ sampannakhīratamā,",
  "anya-e0801n2:92_6": "kaṇhā gāvīsu sampannakhīratamā,",
  "anya-e0801n2:92_7": "gacchataṁ dhāvanto sīghatamo,",
  "anya-e0801n2:92_8": "gacchantesu dhāvanto sīghatamo.",
  "anya-e0801n2:92_9": "Sīlameva sutā seyyoti avadhimhiyeva pañcamī.",
  "anya-e0801n2:93_0": "37. Paṭhamātthamatte.",
  "anya-e0801n2:94_0": "Nāmassābhidheyyamatte paṭhamāvibhatti hoti. Rukkho.",
  "anya-e0801n2:94_1": "Itthi pumā napuṁsakanti liṅgampi saddatthova,",
  "anya-e0801n2:94_2": "tathā doṇo khārī āḷhakanti parimāṇampi saddatthova,",
  "anya-e0801n2:94_3": "eko dve bahavoti saṅkhyāpi saddatthova.",
  "anya-e0801n2:95_0": "38. Āmantaṇe.",
  "anya-e0801n2:96_0": "Sato saddenābhimukhīkaraṇamāmantaṇaṁ.",
  "anya-e0801n2:96_1": "Tasmiṁ visaye paṭhamā vibhatti hoti.",
  "anya-e0801n2:96_2": "Bhopurisa,",
  "anya-e0801n2:96_3": "bhokkatthi,",
  "anya-e0801n2:96_4": "bho napuṁsaka.",
  "anya-e0801n2:97_0": "39. Chaṭṭhī sambandhe.",
  "anya-e0801n2:98_0": "Kiriyākārakasañjāto assedambhāvahetuko sambandho nāma.",
  "anya-e0801n2:98_1": "Tasmiṁ chaṭṭhī vibhatti hoti.",
  "anya-e0801n2:98_2": "Rañño puriso,",
  "anya-e0801n2:98_3": "sarati rajjassāti sambandhe chaṭṭhī,",
  "anya-e0801n2:98_4": "rajjasambandhiniṁ satiṁ karotīti attho,",
  "anya-e0801n2:98_5": "kammavacanicchārantu dutiyāva sarati rajjaṁ.",
  "anya-e0801n2:98_6": "Tathā rajakassa vatthaṁ dadāti,",
  "anya-e0801n2:98_7": "paharato piṭṭhiṁ dadāti,",
  "anya-e0801n2:98_8": "bālo pūrati pāpassa,",
  "anya-e0801n2:98_9": "amacce tāta jānāhi,",
  "anya-e0801n2:98_10": "dhīre atthassa kovide,",
  "anya-e0801n2:98_11": "divasassa tikkhattuṁ,",
  "anya-e0801n2:98_12": "sakiṁ pakkhassa,",
  "anya-e0801n2:98_13": "pūraṁ hiraññasuvaṇṇassa kumbhantvevamādi.",
  "anya-e0801n2:99_0": "Kitakappayoge kaktukammesu bahulaṁ sambandhavacanicchāyaṁ chaṭṭhī,",
  "anya-e0801n2:99_1": "sādhu sammato bahujanassa,",
  "anya-e0801n2:99_2": "suppaṭividdhā buddhānaṁ dhammadhātu,",
  "anya-e0801n2:99_3": "dhammassa gutto medhāvī,",
  "anya-e0801n2:99_4": "amataṁ tesaṁ paribhuttaṁ,",
  "anya-e0801n2:99_5": "tassa bhavanti vattāro,",
  "anya-e0801n2:99_6": "avisaṁvādako lokassa,",
  "anya-e0801n2:99_7": "alajjīnaṁ nissāya,",
  "anya-e0801n2:99_8": "catunnaṁ mahābhūtānaṁ upādāya pasādotvevamādi.",
  "anya-e0801n2:100_0": "Kattukammavacanicchāyantu tatiyā dutiyāyo ca,",
  "anya-e0801n2:100_1": "sañcatto pitarā ahaṁ,",
  "anya-e0801n2:100_2": "sarasi tvaṁ evarūpiṁ vācaṁ bhāsitā,",
  "anya-e0801n2:100_3": "bhagavantaṁ dassanāyatvevamādi.",
  "anya-e0801n2:101_0": "40. Tulyatthena vā tatiyā.",
  "anya-e0801n2:102_0": "Tulyatthena yoge chaṭṭhī hoti tatiyā vā,",
  "anya-e0801n2:102_1": "tulyo pitu,",
  "anya-e0801n2:102_2": "tulyo pitarā,",
  "anya-e0801n2:102_3": "sadiso pitu,",
  "anya-e0801n2:102_4": "sadiso pitarā,",
  "anya-e0801n2:102_5": "iha kathaṁ tatiyā na hoti?",
  "anya-e0801n2:102_6": "Ajjunassa tulā natthi,",
  "anya-e0801n2:102_7": "kesavassupamā na ceti,",
  "anya-e0801n2:102_8": "nete tulyatthā,",
  "anya-e0801n2:102_9": "kiñjarahi tulyānamopammatthā.",
  "anya-e0801n2:103_0": "41. Ato yonaṁ ṭāṭe.",
  "anya-e0801n2:104_0": "Akāranthato nāmasmā yonaṁ ṭāṭe honti yathākkamaṁ,",
  "anya-e0801n2:104_1": "ṭakārā sabbadesatthā,",
  "anya-e0801n2:104_2": "buddhā buddhe,",
  "anya-e0801n2:104_3": "atoti kiṁ? Kaññāyo, itthiyo, vadhuyo,",
  "anya-e0801n2:104_4": "idha kasmā na bhavati aggayo.",
  "anya-e0801n2:104_5": "Avidhānasāmatthiyā.",
  "anya-e0801n2:105_0": "42. Ninaṁ vā.",
  "anya-e0801n2:106_0": "Akārantato nāmasmā ninaṁ ṭāṭe vā honti yathākkamaṁ. Rūpā, rūpe, rūpāni, atotveva aṭṭhīni.",
  "anya-e0801n2:107_0": "43. Smāsmiṁnaṁ.",
  "anya-e0801n2:108_0": "Akārantato nāmasmā smāsminnaṁ ṭāṭe vā honti yathākkamaṁ.",
  "anya-e0801n2:108_1": "Buddhā buddhasmā,",
  "anya-e0801n2:108_2": "buddhe buddhasmiṁ,",
  "anya-e0801n2:108_3": "atotveva aggismā aggismiṁ.",
  "anya-e0801n2:109_0": "44. Sassāya catutthiyā.",
  "anya-e0801n2:110_0": "Akārantato parassa sassa catutthiyā āyo hoti vā.",
  "anya-e0801n2:110_1": "Buddhāya buddhassa,",
  "anya-e0801n2:110_2": "bhiyyo tādatthyeyevāyamāyo dissate,",
  "anya-e0801n2:110_3": "kvacidevaññattha,",
  "anya-e0801n2:110_4": "atotveva isissa,",
  "anya-e0801n2:110_5": "catutthiyāti kiṁ?",
  "anya-e0801n2:110_6": "Buddhassa mukhaṁ,",
  "anya-e0801n2:110_7": "attatthanti atthasaddena samāso.",
  "anya-e0801n2:111_0": "Sabbāditopi smāsmiṁsānaṁ ṭāṭeāyā honteva…",
  "anya-e0801n2:111_1": "niruttikārānumatattā buddhavacane sandassanavato ca,",
  "anya-e0801n2:111_2": "tatrodamudāharaṇaṁ ‘asmā lokā paramhā ca,",
  "anya-e0801n2:111_3": "ubhayā dhaṁsate naro’,",
  "anya-e0801n2:111_4": "‘tyāhaṁ mante paratthaddho’,",
  "anya-e0801n2:111_5": "‘yāyeva kho panatthāya āgaccheyyātho tamevatthaṁ sādhukaṁ manasikareyyātho’ti.",
  "anya-e0801n2:112_0": "45. Ghapatekasmiṁ nādīnaṁ yayā.",
  "anya-e0801n2:113_0": "Ghapato nādīnamekasmiṁ yayā honi yathākkamaṁ. Kaññāya, rattiyā, itthiyā, dhenuyā, vadhuyā,",
  "anya-e0801n2:113_1": "ekasminti kiṁ? Kaññāhi, rattīhi.",
  "anya-e0801n2:114_0": "46. Ssā vā tetimāmūhi.",
  "anya-e0801n2:115_0": "Ghapasaññehi tetimāmūhi nādīnamekasmiṁssā vā hoti,",
  "anya-e0801n2:115_1": "tassā kataṁ,",
  "anya-e0801n2:115_2": "tassā dīyate,",
  "anya-e0801n2:115_3": "tassā nissaṭaṁ,",
  "anya-e0801n2:115_4": "tassā pariggaho,",
  "anya-e0801n2:115_5": "tassā patiṭṭhitaṁ, tāya vā,",
  "anya-e0801n2:115_6": "evaṁ etissā etāya,",
  "anya-e0801n2:115_7": "imissā imāya,",
  "anya-e0801n2:115_8": "amussā amuyā,",
  "anya-e0801n2:115_9": "etehīti kiṁ? Sabbāya,",
  "anya-e0801n2:115_10": "nādīnaṁ tveva? Sā,",
  "anya-e0801n2:115_11": "ghapatotveva?",
  "anya-e0801n2:115_12": "Tāhi amūhi.",
  "anya-e0801n2:116_0": "47. Naṁmhi nuka dvādīnaṁ sattarasannaṁ.",
  "anya-e0801n2:117_0": "Dvādīnaṁ sattarasannaṁ saṅkhyānaṁ nuka hoti naṁmhi vibhattamhi,",
  "anya-e0801n2:117_1": "dvinnaṁ catunnaṁ,",
  "anya-e0801n2:117_2": "pañcannaṁ,",
  "anya-e0801n2:117_3": "evaṁ yāva aṭṭhārasannaṁ,",
  "anya-e0801n2:117_4": "ukāro uccāraṇattho,",
  "anya-e0801n2:117_5": "kakāro antāvayavattho,",
  "anya-e0801n2:117_6": "tena naṁmhi na dīgho.",
  "anya-e0801n2:118_0": "48. Basukatinnaṁ.",
  "anya-e0801n2:119_0": "Naṁmhi bahuno katissa ca nuka hoti, bahunnaṁ, katinnaṁ.",
  "anya-e0801n2:120_0": "49. Ṇṇaṁṇṇannaṁ tito jhā.",
  "anya-e0801n2:121_0": "Jhasaññā tito naṁvacanassa ṇṇaṁṇṇannaṁ hoti, tiṇṇaṁ, tiṇṇannaṁ, jhāti kiṁ tissannaṁ.",
  "anya-e0801n2:122_0": "50. Ubhinnaṁ.",
  "anya-e0801n2:123_0": "Ubhā naṁvacanassa innaṁ hoti, ubhinnaṁ.",
  "anya-e0801n2:124_0": "51. Suña sassa.",
  "anya-e0801n2:125_0": "Nāmasmā sassa suña hoti, buddhassa, dvisakārapāṭhena siddhe lāghavatthamidaṁ.",
  "anya-e0801n2:126_0": "52. Ssaṁssāssāyesvitare kaññebhimānami.",
  "anya-e0801n2:127_0": "Ssamādīsvitarādīnami hoti,",
  "anya-e0801n2:127_1": "itarissaṁ, itarissā, ekissaṁ, ekissā, aññissaṁ, aññissā, etissaṁ, etissā, etissāya, imissaṁ, imissā, imissāya,",
  "anya-e0801n2:127_2": "esviti kiṁ? Itarāya,",
  "anya-e0801n2:127_3": "esanti kiṁ?",
  "anya-e0801n2:127_4": "Sabbassaṁ, sabbassā.",
  "anya-e0801n2:128_0": "53. Tāya vā.",
  "anya-e0801n2:129_0": "Ssamādīsu tassā vā i hoti, tissaṁ tassaṁ, tissā tassā, tissāya tassāya, ssaṁssāssāyesvitveva? Tāya.",
  "anya-e0801n2:130_0": "54. Tetimāto sassa ssāya.",
  "anya-e0801n2:131_0": "Tāetāimāto sassa ssāyo hoti vā. Tassāya tāya, etissāya etāya, imissāya imāya.",
  "anya-e0801n2:132_0": "55. Ratyādīhi ṭo smino.",
  "anya-e0801n2:133_0": "Ratyādīhi smino ṭo hoti vā, ratto rattiyaṁ, ādo ādismiṁ.",
  "anya-e0801n2:134_0": "56. Suhisubhasso.",
  "anya-e0801n2:135_0": "Ubhassa suhisvo hoti. Ubhosu, ubhohi.",
  "anya-e0801n2:136_0": "57. Ltupitādinamā simhi.",
  "anya-e0801n2:137_0": "Ltuppaccayantānaṁ pitādīnaṁ ca ā hoti simhi. Kattā, pitā. Pitu, mātu, bhāvu, mītu, duhitu, jāmātu, nattu, hotu, potu.",
  "anya-e0801n2:138_0": "58. Ge a ca.",
  "anya-e0801n2:139_0": "Ltupitādīnaṁ a hoti ge ā ca, bho katta, bho kattā, bho pita, bho pitā.",
  "anya-e0801n2:140_0": "59. Ayunaṁ vā dīgho.",
  "anya-e0801n2:141_0": "A i u iccesaṁ vā dīgho hoti ge pare tiliṅge.",
  "anya-e0801n2:141_1": "Bho purisā,",
  "anya-e0801n2:141_2": "bho purisa, bho aggī, bho aggi,",
  "anya-e0801n2:141_3": "bho bhikkhū,",
  "anya-e0801n2:141_4": "bho bhikkhū.",
  "anya-e0801n2:142_0": "60. Ghabrahmādite.",
  "anya-e0801n2:143_0": "Ghato brahmādito ca gasse vā hoti.",
  "anya-e0801n2:143_1": "Bhoti kaññe,",
  "anya-e0801n2:143_2": "bhoti kaññā,",
  "anya-e0801n2:143_3": "bho brahme,",
  "anya-e0801n2:143_4": "bho brahma,",
  "anya-e0801n2:143_5": "bho khatte,",
  "anya-e0801n2:143_6": "bho khatta, bho ise, bho isi,",
  "anya-e0801n2:143_7": "bho sakhe,",
  "anya-e0801n2:143_8": "bho sakha.",
  "anya-e0801n2:143_9": "Sakhi sakhīti itthiyaṁ siddhameva.",
  "anya-e0801n2:143_10": "Ākatigaṇo-yaṁ,",
  "anya-e0801n2:143_11": "evamaññatrāpi.",
  "anya-e0801n2:144_0": "61. Nammādīhi.",
  "anya-e0801n2:145_0": "Ammādīhi gasse na hoti. Bhoti ammā, bhoti annā, bhoti ambā.",
  "anya-e0801n2:146_0": "62. Rasso vā.",
  "anya-e0801n2:147_0": "Ammādīnaṁ ge rasso hoti vā. Bhoti amma, bhoti ammā.",
  "anya-e0801n2:148_0": "63. Gho ssaṁ, ssā, ssāyaṁ tiṁsu.",
  "anya-e0801n2:149_0": "Ssamādīsu gho rasso hoti. Tassaṁ, tassā, tassāya, taṁ, sabhatiṁ, esviti kiṁ? Tāya, sabhāya.",
  "anya-e0801n2:150_0": "64. Ekavacana yosva-ghonaṁ.",
  "anya-e0801n2:151_0": "Ekavacane yosu ca ghaokārantavajjitā naṁ nāmānaṁ rasso hoti tiliṅge. Itthiṁ, itthiyā, itthiyo,",
  "anya-e0801n2:151_1": "vadhuṁ vadhuyā, vadhuyo, daṇḍiṁ, daṇḍinā, daṇḍino,",
  "anya-e0801n2:151_2": "sayambhuṁ,",
  "anya-e0801n2:151_3": "sayambhunā,",
  "anya-e0801n2:151_4": "sayambhuvo,",
  "anya-e0801n2:151_5": "agho nanti kiṁ? Kaññāya, kaññāyo,",
  "anya-e0801n2:151_6": "oggahaṇamuttaratthaṁ.",
  "anya-e0801n2:152_0": "65. Ge vā.",
  "anya-e0801n2:153_0": "Aghonaṁ ge vā rasso hoti tiliṅge, itthi, itthī, vadhu, vadhū, daṇḍi, daṇḍī, sayambhu, sayambhū.",
  "anya-e0801n2:153_1": "Aghonaṁtveva?",
  "anya-e0801n2:153_2": "Bhoti kaññā, bho go.",
  "anya-e0801n2:154_0": "66. Sismiṁ nānapuṁsakassa.",
  "anya-e0801n2:155_0": "Napuṁsakavajjitassa nāmassa sismiṁ rasso na hoti. Itthī, daṇḍī, vadhū, sayambhū.",
  "anya-e0801n2:155_1": "Sisminti kiṁ? Itthiṁ,",
  "anya-e0801n2:155_2": "anapuṁsakassāti kiṁ?",
  "anya-e0801n2:155_3": "Daṇḍi kulaṁ.",
  "anya-e0801n2:156_0": "67. Gossāgasihinaṁsu gāvagavā.",
  "anya-e0801n2:157_0": "Gasihinaṁvajjitāsu vibhattīsu gosaddassa gāvagavā honti. (Gāvaṁ, gavaṁ), gāvo, gavo, gāvena, gavena, gāvassa, gavassa, gāvasmā, gavasmā, gāve, gave.",
  "anya-e0801n2:157_1": "Agasihinaṁsūti kiṁ? Bho go,",
  "anya-e0801n2:157_2": "go tiṭṭhati, gohi, gonaṁ.",
  "anya-e0801n2:158_0": "68. Sumhi vā.",
  "anya-e0801n2:159_0": "Gossa sumhi gāvagavā honti vā. Gāvesu, gavesu, gosu.",
  "anya-e0801n2:160_0": "69. Gavaṁ sena.",
  "anya-e0801n2:161_0": "Gossa se vā gavaṁ hoti saha sena. Gavaṁ, gāvassa, gavassa.",
  "anya-e0801n2:162_0": "70. Gunnaṁ ca naṁnā.",
  "anya-e0801n2:163_0": "Naṁvacanena saha gossa gunnaṁ hoti gavaṁca vā. Gunnaṁ, gavaṁ, gonaṁ.",
  "anya-e0801n2:164_0": "71. Nāssā.",
  "anya-e0801n2:165_0": "Goto nāssa ā hoti vā. Gāvā, gavā, gāvena, gavena.",
  "anya-e0801n2:166_0": "72. Gāvumhi.",
  "anya-e0801n2:167_0": "Aṁvacane gossa gāvha vā hoti. Vāvhaṁ, gāvaṁ, gavaṁ. Gossa goṇādeso na kato… saddantarattā.",
  "anya-e0801n2:168_0": "73. Yaṁ pīto.",
  "anya-e0801n2:169_0": "Pasaññīto aṁvacanassa yaṁ vā hoti. Itthiyaṁ, itthiṁ. Pītoti kiṁ? Daṇḍiṁ, rattiṁ.",
  "anya-e0801n2:170_0": "74. Naṁ jhīto.",
  "anya-e0801n2:171_0": "Jhasaññīto aṁvacanassa naṁ vā hoti. Daṇḍinaṁ, daṇḍiṁ.",
  "anya-e0801n2:171_1": "Kathaṁ ‘buddhaṁ ādiccabandhuna’nti?",
  "anya-e0801n2:171_2": "Yogavibhāvā.",
  "anya-e0801n2:171_3": "Jhāti kiṁ? Itthiṁ. Īti kiṁ? Aggiṁ.",
  "anya-e0801n2:172_0": "75. Yonaṁ none pume.",
  "anya-e0801n2:173_0": "Jhīto yonaṁ none vā honti yathākkamaṁ pulliṅge. Daṇḍīno, daṇḍine, daṇḍī,",
  "anya-e0801n2:173_1": "jhīto tveva? Itthiyo,",
  "anya-e0801n2:173_2": "pumeti kiṁ?",
  "anya-e0801n2:173_3": "Daṇḍīni kulāni.",
  "anya-e0801n2:174_0": "76. No.",
  "anya-e0801n2:175_0": "Jhīto yonaṁ no vā hoti pulliṅge. Daṇḍino tiṭṭhanti, daṇḍino passa, daṇḍī vā.",
  "anya-e0801n2:176_0": "77. Smino ni.",
  "anya-e0801n2:177_0": "Jhīto smiṁvacanassa ni hoti vā, daṇḍini, daṇḍismiṁ, jhīto tveva? Aggismiṁ.",
  "anya-e0801n2:178_0": "78. Ambvādīhi.",
  "anya-e0801n2:179_0": "Ambuādīhi sminoni hoti vā,",
  "anya-e0801n2:179_1": "phalaṁ patati ambuni,",
  "anya-e0801n2:179_2": "pupphaṁ yathā paṁsuni ātape kataṁ, vātveva? Ambumhi, paṁsumhi.",
  "anya-e0801n2:180_0": "79. Kammādito.",
  "anya-e0801n2:181_0": "Kammādito smino ni hoti vā.",
  "anya-e0801n2:181_1": "Kammani kamme. Kamma, camma, vesma,",
  "anya-e0801n2:181_2": "bhasma (asma), brahma, atta, ātuma, ghamma, muddha.",
  "anya-e0801n2:181_3": "Kammāditoti kiṁ? Buddhe.",
  "anya-e0801n2:182_0": "80. Nāsseno.",
  "anya-e0801n2:183_0": "Kammādito nāvacanassa eno vā hoti. Kammena, kammanā, cammena, cammanā, kammāditotveva? Buddhena.",
  "anya-e0801n2:184_0": "81. Jhalā sassa no.",
  "anya-e0801n2:185_0": "Jhalato sassa no vā hoti.",
  "anya-e0801n2:185_1": "Aggino aggissa,",
  "anya-e0801n2:185_2": "daṇḍino daṇḍissa,",
  "anya-e0801n2:185_3": "bhikkhuno bhikkhussa,",
  "anya-e0801n2:185_4": "sayambhuno sayambhussa,",
  "anya-e0801n2:186_0": "Kathaṁ ‘yo ca sisso mahāmune’ ti?",
  "anya-e0801n2:186_1": "(3) ‘‘Ito kvaci sassa ṭānubandho’’ti brahmādīsu pāṭhā sassa e ṭānubandho.",
  "anya-e0801n2:187_0": "82. Nā smāssa.",
  "anya-e0801n2:188_0": "Jhalato smāssa nā hoti vā.",
  "anya-e0801n2:188_1": "Agginā aggismā,",
  "anya-e0801n2:188_2": "daṇḍinā daṇḍismā,",
  "anya-e0801n2:188_3": "bhikkhunā bhikkhusmā,",
  "anya-e0801n2:188_4": "sayambhunā sayambhusmā.",
  "anya-e0801n2:189_0": "83. Lā yo naṁ vo pume.",
  "anya-e0801n2:190_0": "Lato yonaṁ vo hoti vā pulliṅge. Bhikkhavo bhikkhū, sayambhuvo sayambhūpumeti kiṁ? Āyūni.",
  "anya-e0801n2:191_0": "84. Jantvādito no ca.",
  "anya-e0801n2:192_0": "Jantvādito yonaṁ no hoti vo ca vā pulliṅge. Jantuno,",
  "anya-e0801n2:192_1": "jantavo jantuyo,",
  "anya-e0801n2:192_2": "gotrabhuno,",
  "anya-e0801n2:192_3": "gotrabhuvo gotrabhū.",
  "anya-e0801n2:192_4": "Sahabhuno,",
  "anya-e0801n2:192_5": "sahabhuvo sahabhū.",
  "anya-e0801n2:193_0": "85. Kūto.",
  "anya-e0801n2:194_0": "Kūpaccayantato yonaṁ no vā hoti pulliṅge, viduno vidū, viññuno viññū, sabbaññuno sabbaññū.",
  "anya-e0801n2:195_0": "86. Dhalāpo-musmā.",
  "anya-e0801n2:196_0": "Amusaddato yonaṁ lopova hoti pulliṅge, amū, pumetveva? Amuyo amūni. Vopavādoyaṁ.",
  "anya-e0801n2:197_0": "87. Na no sassa.",
  "anya-e0801n2:198_0": "Amusmā sassa no na hoti, amussa, noti kiṁ? Amuyā.",
  "anya-e0801n2:199_0": "88. Yolopanisu dīgho.",
  "anya-e0801n2:200_0": "Yonaṁ lope nisu ca dīgho hoti, aṭṭhī aṭṭhīni, yolopanisūti kiṁ? Rattiyo.",
  "anya-e0801n2:201_0": "89. Sunaṁhisu.",
  "anya-e0801n2:202_0": "Esu nāmassa dīgho hoti. Aggīsu, aggīnaṁ, aggīhi.",
  "anya-e0801n2:203_0": "90. Pañcādīnaṁ cuddasannama.",
  "anya-e0801n2:204_0": "Pañcādīnaṁ cuddasannaṁ sunaṁhisva hoti. Pañcasu,",
  "anya-e0801n2:204_1": "pañcannaṁ, pañcahi, chasu, channaṁ, chahi,",
  "anya-e0801n2:204_2": "evaṁ yāva aṭṭharasā.",
  "anya-e0801n2:205_0": "91. Yvādo ntussa.",
  "anya-e0801n2:206_0": "Yvādīsu ntussa a hoti.",
  "anya-e0801n2:206_1": "Guṇavantā,",
  "anya-e0801n2:206_2": "guṇavantaṁ,",
  "anya-e0801n2:206_3": "guṇavante,",
  "anya-e0801n2:206_4": "guṇavantena iccādi,",
  "anya-e0801n2:206_5": "yvā-doti kiṁ?",
  "anya-e0801n2:206_6": "Guṇavā tiṭṭhati.",
  "anya-e0801n2:207_0": "92. Ntassa ca ṭa vaṁse.",
  "anya-e0801n2:208_0": "Aṁsesu ntappaccayassa ṭa hoti vā ntussa ca.",
  "anya-e0801n2:208_1": "Yaṁ yaṁ hi rāja bhajati santaṁvāyadi vā asaṁ,",
  "anya-e0801n2:208_2": "kiccā-nakubbassa kareyya kiccaṁ,",
  "anya-e0801n2:208_3": "himavaṁva pabbataṁ,",
  "anya-e0801n2:208_4": "sujātimantopi ajātimassa.",
  "anya-e0801n2:208_5": "Yogavibhāgenāññatrāpi.",
  "anya-e0801n2:208_6": "Cakkhumā andhitā honti,",
  "anya-e0801n2:208_7": "vaggumudātīriyā pana bhikkhū vaṇṇavā honti.",
  "anya-e0801n2:209_0": "93. Yosu jhissa pume.",
  "anya-e0801n2:210_0": "Jhasaññassa issa yosu vā ṭa hoti pulliṅge.",
  "anya-e0801n2:210_1": "Aggayo aggī,",
  "anya-e0801n2:210_2": "jhaggahaṇaṁ kiṁ?",
  "anya-e0801n2:210_3": "Ikārantasamudāyassa ṭa mā siyābhi, rattiyo,",
  "anya-e0801n2:210_4": "iggahaṇaṁ kiṁ? Daṇḍino,",
  "anya-e0801n2:210_5": "pumeti kiṁ? Aṭṭhīni.",
  "anya-e0801n2:211_0": "94. Vevosu lussa.",
  "anya-e0801n2:212_0": "Lasaññassa ussa vevosu ṭa hoti.",
  "anya-e0801n2:212_1": "Bhikkhave,",
  "anya-e0801n2:212_2": "bhikkhavo,",
  "anya-e0801n2:212_3": "vevosūti kiṁ? Jantuyo,",
  "anya-e0801n2:212_4": "uggahaṇaṁ kiṁ?",
  "anya-e0801n2:212_5": "Sayambhuvo.",
  "anya-e0801n2:213_0": "95. Yomhi vā kvaci.",
  "anya-e0801n2:214_0": "Yomhi kvaci lasaññassa ussa vā ṭa hoti. Hetayo,",
  "anya-e0801n2:214_1": "nandanti taṁ kurayo dassanena,",
  "anya-e0801n2:214_2": "ajjeva taṁ kurayo pāpayatu. Vāti kiṁ? Hetuyo.",
  "anya-e0801n2:215_0": "96. Pumālapane vevo.",
  "anya-e0801n2:216_0": "Lasaññato uto yossālapane vevo honti vā pulliṅge.",
  "anya-e0801n2:216_1": "Bhikkhave,",
  "anya-e0801n2:216_2": "bhikkhavo bhikkhū,",
  "anya-e0801n2:216_3": "pumeti kiṁ āyūni,",
  "anya-e0801n2:216_4": "ālapaneti kiṁ?",
  "anya-e0801n2:216_5": "Jantuyo tiṭṭhanti,",
  "anya-e0801n2:216_6": "lutotveva? Dhenuyo,",
  "anya-e0801n2:216_7": "sayambhuvo.",
  "anya-e0801n2:217_0": "97. Smāhismiṁ naṁ mhābhimhi.",
  "anya-e0801n2:218_0": "Nāmasmā paresaṁ smāhisminnaṁ mhā bhimhi vā honti yathākkamaṁ.",
  "anya-e0801n2:218_1": "Buddhamhā buddhasmā,",
  "anya-e0801n2:218_2": "buddhebhi buddhehi,",
  "anya-e0801n2:218_3": "buddhamhi buddhasmiṁ,",
  "anya-e0801n2:218_4": "bahulādhikārāapavādavisayepi,",
  "anya-e0801n2:218_5": "dasasahassimhi dhātuyā.",
  "anya-e0801n2:219_0": "98. Suhisvasse.",
  "anya-e0801n2:220_0": "Akārantassa suhisve hoti. Buddhesu buddhehi.",
  "anya-e0801n2:221_0": "99. Sabbādīnaṁ naṁmhīca.",
  "anya-e0801n2:222_0": "Akārantānaṁ sabbādīnaṁ e hoti naṁmhi suhisu ca. Sabbesaṁ, sabbesu, sabbehi,",
  "anya-e0801n2:222_1": "sabbādīnanti kiṁ?",
  "anya-e0801n2:222_2": "Buddhānaṁ,",
  "anya-e0801n2:222_3": "assetveva? Amūsaṁ.",
  "anya-e0801n2:222_4": "Sabba katara katama ubhaya itara añña aññatara aññatama (4) ‘‘pubbaparā-varadakkhiṇuttarā-dharāni vavatthāyamasaññāyaṁ’’",
  "anya-e0801n2:222_5": "(pā,1,1,34) ya tya ta eta ima amu kiṁ eka tumha amha.",
  "anya-e0801n2:223_0": "100. Saṁsānaṁ.",
  "anya-e0801n2:224_0": "Sabbādito naṁvacanassa saṁsānaṁ honti. Sabbesaṁ, sabbesānaṁ.",
  "anya-e0801n2:225_0": "101. Ghapā sassa ssā vā.",
  "anya-e0801n2:226_0": "Sabbādīnaṁ ghapato sassa ssā vā hoti, sabbassā sabbāya, paggahaṇamuttaratthaṁ.",
  "anya-e0801n2:227_0": "102. Smino ssaṁ.",
  "anya-e0801n2:228_0": "Sabbādīnaṁ ghapato smino ssaṁ vā hoti, sabbassaṁ sabbāya, amussaṁ amuyā.",
  "anya-e0801n2:229_0": "103. Yaṁ.",
  "anya-e0801n2:230_0": "Ghapato smino yaṁ vā hoti,",
  "anya-e0801n2:230_1": "kaññāyaṁ kaññāya,",
  "anya-e0801n2:230_2": "rattiyaṁ rattiyā,",
  "anya-e0801n2:230_3": "vadhuyaṁ vadhuyā,",
  "anya-e0801n2:230_4": "sabbāyaṁ sabbāya,",
  "anya-e0801n2:230_5": "amuyaṁ amuyā.",
  "anya-e0801n2:231_0": "104. Tiṁ sabhāparisāya.",
  "anya-e0801n2:232_0": "Sabhāparisāhi smino tiṁ vā hoti, sabhatiṁ sabhāya, parisatiṁ parisāya.",
  "anya-e0801n2:233_0": "105. Padādīhi si.",
  "anya-e0801n2:234_0": "Ehi smino si hoti vā, padasi padasmiṁ, bilasi bilasmiṁ.",
  "anya-e0801n2:235_0": "106. Nāssa sā.",
  "anya-e0801n2:236_0": "Padādīhi nāssa sā hoti vā, padasā padena, bilasā bilena.",
  "anya-e0801n2:237_0": "107. Kodhādīhi.",
  "anya-e0801n2:238_0": "Ehi nāssa sā hoti vā, kodhasā kodhena, atthasā atthena.",
  "anya-e0801n2:239_0": "108. Atena.",
  "anya-e0801n2:240_0": "Akārantato parassa nāvacanassa enādeso hoti, buddhena, atoti kiṁ? Agginā.",
  "anya-e0801n2:241_0": "109.Sisso.",
  "anya-e0801n2:242_0": "Akārantato nāmasmā sissa o hoti, buddho, atotveva? Aggi.",
  "anya-e0801n2:243_0": "110. Kvace vā.",
  "anya-e0801n2:244_0": "Akārantato nāmasmā sissa e hoti vā kvaci,",
  "anya-e0801n2:244_1": "vanappagumbe yathā phussitagge.",
  "anya-e0801n2:244_2": "Apavādavisayepi bahulaṁvīdhānā-sukhe dukkhe . Vāti kiṁ?",
  "anya-e0801n2:244_3": "Vanappagumbo kvacīti kiṁ?",
  "anya-e0801n2:244_4": "Pakkhe sabbattha mā hotu.",
  "anya-e0801n2:245_0": "111. Aṁ napuṁsake.",
  "anya-e0801n2:246_0": "Akārantato nāmasmā sissa aṁ hoti napuṁsakaliṅge. Rūpaṁ.",
  "anya-e0801n2:247_0": "112. Yonaṁ ni.",
  "anya-e0801n2:248_0": "Akārantato nāmasmā yonaṁ ni hoti napuṁsake.",
  "anya-e0801n2:248_1": "Sabbāni rūpāni,",
  "anya-e0801n2:248_2": "niccavidhāne phalaṁ ekaccādisabbādīnaṁ paṭhamāyaṁ.",
  "anya-e0801n2:249_0": "113. Jhalā vā.",
  "anya-e0801n2:250_0": "Jhalato yonaṁ ni hoti vā napuṁsake, aṭṭhīni aṭṭhī, āyūni āyū.",
  "anya-e0801n2:251_0": "114. Lopo.",
  "anya-e0801n2:252_0": "Jhalato yonaṁ lopo hoti, aṭṭhī, āyū, aggī, bhikkhū,",
  "anya-e0801n2:252_1": "jhalātveva? Aggayo.",
  "anya-e0801n2:252_2": "Pageva kasmā na hoti?",
  "anya-e0801n2:252_3": "Antaraṅgattā akārassa.",
  "anya-e0801n2:253_0": "115. Jantuhetvīghapehi vā.",
  "anya-e0801n2:254_0": "Jantuhetūhi īkārantehi ghapa saññehi ca paresaṁ yonaṁ vā lopo hoti,",
  "anya-e0801n2:254_1": "jantū jantuyo,",
  "anya-e0801n2:254_2": "hetū hetuyo,",
  "anya-e0801n2:254_3": "daṇḍī daṇḍiyo,",
  "anya-e0801n2:254_4": "kaññā kaññāyo,",
  "anya-e0801n2:254_5": "rattī rattiyo,",
  "anya-e0801n2:254_6": "itthī itthiyo,",
  "anya-e0801n2:254_7": "dhenū dhenuyo,",
  "anya-e0801n2:254_8": "vadhū vadhuyo.",
  "anya-e0801n2:255_0": "116. Ye passivaṇṇassa.",
  "anya-e0801n2:256_0": "Pasaññassa ivaṇṇassa lopo hoti vā yakāre,",
  "anya-e0801n2:256_1": "ratyo ratyā, ratyaṁ,",
  "anya-e0801n2:256_2": "pokkharañño,",
  "anya-e0801n2:256_3": "pokkharaññā,",
  "anya-e0801n2:256_4": "pokkharaññaṁ, vā tveva? Rattiyo,",
  "anya-e0801n2:256_5": "passāti kiṁ? Daṇḍiyo,",
  "anya-e0801n2:256_6": "ivaṇṇassāti kiṁ?",
  "anya-e0801n2:256_7": "Dhenuyo vadhuyo.",
  "anya-e0801n2:256_8": "Kathaṁ ‘anuññāto ahaṁ matyā’ti?",
  "anya-e0801n2:256_9": "‘Ye passā’ti yogavibhāgā.",
  "anya-e0801n2:257_0": "117. Gasīnaṁ.",
  "anya-e0801n2:258_0": "Nāmasmā gasīnaṁ lopo hoti vijjhantarābhāve, bho purisa, ayaṁ, daṇḍī.",
  "anya-e0801n2:259_0": "118. Asaṅkhyehi sabbāsaṁ.",
  "anya-e0801n2:260_0": "Avijjamānasaṅkhyehi parāsaṁ sabbāsaṁ vibhattīnaṁ lopo hoti,",
  "anya-e0801n2:260_1": "ca vā eva evaṁ,",
  "anya-e0801n2:260_2": "etasmāyeva liṅgā asaṅkhyehi syādyuppatti anumīyate.",
  "anya-e0801n2:261_0": "119. Ekatthatāyaṁ.",
  "anya-e0801n2:262_0": "Ekatthībhāve sabbāsaṁ vibhattīnaṁ lopo hoti bahulaṁ,",
  "anya-e0801n2:262_1": "puttīyati,",
  "anya-e0801n2:262_2": "rājapuriso, vāsiṭṭho,",
  "anya-e0801n2:262_3": "kvaci na hoti bahulaṁ vidhānā-parantapo,",
  "anya-e0801n2:262_4": "bhagandaro,",
  "anya-e0801n2:262_5": "parassapadaṁ,",
  "anya-e0801n2:262_6": "attanopadaṁ,",
  "anya-e0801n2:262_7": "gavampati,",
  "anya-e0801n2:262_8": "devānaṁpiyatisso, antevāsī,",
  "anya-e0801n2:262_9": "janesuto mamattaṁ māmako.",
  "anya-e0801n2:263_0": "120. Pubbasmāmādito.",
  "anya-e0801n2:264_0": "Amādekatthā pubbaṁ yadekatthaṁ tato parāsaṁ sabbāsaṁ vibhattīnaṁ lopo hoti. Adhitthi.",
  "anya-e0801n2:264_1": "Idha na hoti bahulaṁ",
  "anya-e0801n2:265_0": "Vidhānā yathāpatthīyā, yathāparisāya, pubbasmāti kiṁ? Gāmagato.",
  "anya-e0801n2:266_0": "121. Nātoma pañcamiyā.",
  "anya-e0801n2:267_0": "Amādekatthā pubbaṁ yadekatthamakārantaṁ,",
  "anya-e0801n2:267_1": "tato parāsaṁ sabbāsaṁ vibhattīnaṁ lopo na hoti, antu,",
  "anya-e0801n2:267_2": "bhavatyapañcamyā,",
  "anya-e0801n2:267_3": "upakumbhaṁ,",
  "anya-e0801n2:267_4": "apañcamiyāti kiṁ?",
  "anya-e0801n2:267_5": "Upakumbhā ānaya.",
  "anya-e0801n2:268_0": "122. Vā tatiyāsattaminaṁ.",
  "anya-e0801n2:269_0": "Amādekatthā pubbaṁ yadekatthamakārantaṁ,",
  "anya-e0801n2:269_1": "tato parāsaṁ tatiyāsatthamīnaṁ vā aṁ hoti,",
  "anya-e0801n2:269_2": "upakumbhena kataṁ,",
  "anya-e0801n2:269_3": "upakumbhaṁ kataṁ,",
  "anya-e0801n2:269_4": "upakumte nidhehi,",
  "anya-e0801n2:269_5": "upakumbhaṁ nidhehi.",
  "anya-e0801n2:270_0": "123. Rājasī nāmhi.",
  "anya-e0801n2:271_0": "Nāmhi rājassi vā hoti, sabbadattena rājinā, vātveva? Raññā.",
  "anya-e0801n2:272_0": "124. Sunaṁhisū.",
  "anya-e0801n2:273_0": "Rājassa ū hoti vā sunaṁhisu, rājūsu rājesu, rājūnaṁ raññaṁ, rājūhi rājehi.",
  "anya-e0801n2:274_0": "125. Imassāditthiyaṁṭe.",
  "anya-e0801n2:275_0": "Imasaddassānitthiyaṁ ṭe hoti vā sunaṁhisu,",
  "anya-e0801n2:275_1": "esu imesu,",
  "anya-e0801n2:275_2": "esaṁ imesaṁ,",
  "anya-e0801n2:275_3": "esi imehi,",
  "anya-e0801n2:275_4": "anitthiyanti kiṁ? Imāsu, imāsaṁ, imāhi.",
  "anya-e0801n2:276_0": "126. Nāmha nimi.",
  "anya-e0801n2:277_0": "Imasaddassānitthiyaṁ nāmhi anaimiiccādesā honti, anena imīnā, anitthiyaṁtveva? Imāya.",
  "anya-e0801n2:278_0": "127. Simha napuṁsakassāyaṁ.",
  "anya-e0801n2:279_0": "Imasaddassānapuṁsakassa ayaṁ hoti simhi, ayaṁ puriso, ayaṁ itthī, anapuṁsakassāti kiṁ? Imaṁ.",
  "anya-e0801n2:280_0": "128. Tyatetānaṁ tassa so.",
  "anya-e0801n2:281_0": "Tyatetānamanapuṁsakānaṁ tassa so hoti simhi,",
  "anya-e0801n2:281_1": "syo puriso,",
  "anya-e0801n2:281_2": "syā itthī, evaṁ so, sā, eso, esā,",
  "anya-e0801n2:281_3": "anapuṁsakassetveva? Tyaṁ, taṁ, etaṁ.",
  "anya-e0801n2:282_0": "129. Massāmussa.",
  "anya-e0801n2:283_0": "Anapuṁsakassāmussa makārassa so hoti simhi, asu puriso, asu itthī.",
  "anya-e0801n2:284_0": "130. Ke vā.",
  "anya-e0801n2:285_0": "Amussa massa ke vā so hoti, asuko amuko, asukā amukā, asukaṁ amukaṁ, asukāni amukāni.",
  "anya-e0801n2:286_0": "131. Tatassa no tabbāsu.",
  "anya-e0801n2:287_0": "Tasaddassa tassa no vā hoti sabbāsu vibhattīsu, ne te nāyo tāyo, naṁ taṁ, nāni tāni iccādi.",
  "anya-e0801n2:288_0": "132. Ṭa sasmāsmiṁssāyassaṁssāsaṁmhāmhisvi massa ca.",
  "anya-e0801n2:289_0": "Sādīsvimassa tatassa ca ṭo vā hoti,",
  "anya-e0801n2:289_1": "assa imassa,",
  "anya-e0801n2:289_2": "asmā imasmā,",
  "anya-e0801n2:289_3": "asmiṁ imasmiṁ,",
  "anya-e0801n2:289_4": "assāya imissāya,",
  "anya-e0801n2:289_5": "assaṁ imissaṁ,",
  "anya-e0801n2:289_6": "assā imissā,",
  "anya-e0801n2:289_7": "āsaṁ imāsaṁ,",
  "anya-e0801n2:289_8": "amhā imamhā,",
  "anya-e0801n2:289_9": "amhi imamhi,",
  "anya-e0801n2:289_10": "assa tassa,",
  "anya-e0801n2:289_11": "asmā tasmā,",
  "anya-e0801n2:289_12": "asmiṁ tasmiṁ,",
  "anya-e0801n2:289_13": "assāya tassāya,",
  "anya-e0801n2:289_14": "assaṁ tassaṁ,",
  "anya-e0801n2:289_15": "assā tassā,",
  "anya-e0801n2:289_16": "āsaṁ tāsaṁ,",
  "anya-e0801n2:289_17": "amhā tamhā,",
  "anya-e0801n2:289_18": "amhi tamhi,",
  "anya-e0801n2:289_19": "ssāyādiggahaṇamādesantare mā hotūti.",
  "anya-e0801n2:290_0": "133. Ṭe sissisismā.",
  "anya-e0801n2:291_0": "Isismā sissa ṭe vā hoti, ‘yo nvajja vinaye kaṅkhaṁ, atthadhammavidū ise’, vātveva? Isi.",
  "anya-e0801n2:292_0": "134. Dutiyassa yossa.",
  "anya-e0801n2:293_0": "Isismā parassa dutiyāyossa ṭe vā hoti,",
  "anya-e0801n2:293_1": "‘samaṇe brāhmaṇe vande,",
  "anya-e0801n2:293_2": "sampannacaraṇe ise’, vātveva?",
  "anya-e0801n2:293_3": "Isayo passa,",
  "anya-e0801n2:293_4": "dutiyassāti kiṁ?",
  "anya-e0801n2:293_5": "Isayo tiṭṭhanti.",
  "anya-e0801n2:294_0": "135. Ekaccādīha to.",
  "anya-e0801n2:295_0": "Akārantehi ekaccādīhi yonaṁ ṭe hoti,",
  "anya-e0801n2:295_1": "ekacce tiṭṭhanti,",
  "anya-e0801n2:295_2": "ekace passa,",
  "anya-e0801n2:295_3": "atoti kiṁ? Ekaccāyo,",
  "anya-e0801n2:295_4": "evaṁ esa sa paṭhama.",
  "anya-e0801n2:296_0": "136. Na nissa ṭā.",
  "anya-e0801n2:297_0": "Ekaccādīhi parassa nissa ṭā na hoti, ekaccāni.",
  "anya-e0801n2:298_0": "137. Sabbādīhī .",
  "anya-e0801n2:299_0": "Sabbādīhi parassa nissa ṭā na hoti, sabbāni.",
  "anya-e0801n2:300_0": "138. Yonameṭa.",
  "anya-e0801n2:301_0": "Akārantehi sabbādīhi yonameṭa hoti, sabbe tiṭṭhanti, sabbe passa, atotveva? Sabbāyo.",
  "anya-e0801n2:302_0": "139. Nāññaṁ canāmappadhānā.",
  "anya-e0801n2:303_0": "Nāmabhūtehī appadhānehi ca sabbādīhi yaṁ vuttaṁ,",
  "anya-e0801n2:303_1": "yañcāññaṁ sabbādikāriyaṁ,",
  "anya-e0801n2:303_2": "taṁ na hoti, te sabbā,",
  "anya-e0801n2:303_3": "te piyasabbā,",
  "anya-e0801n2:303_4": "te atisabbā.",
  "anya-e0801n2:304_0": "140. Tatiyatthayoge.",
  "anya-e0801n2:305_0": "Tatiyatthena yoge sabbādīhi yaṁ vuttaṁ,",
  "anya-e0801n2:305_1": "yañcāññaṁ sabbādi kāriyaṁ,",
  "anya-e0801n2:305_2": "taṁ na hoti,",
  "anya-e0801n2:305_3": "māsena pubbānaṁ māsapubbānaṁ.",
  "anya-e0801n2:306_0": "141. Catthasamāse.",
  "anya-e0801n2:307_0": "Catthasamāsavisaye sabbādīhi yaṁ vuttaṁ,",
  "anya-e0801n2:307_1": "yañcāññaṁ sabbādikāriyaṁ,",
  "anya-e0801n2:307_2": "taṁ na hoti,",
  "anya-e0801n2:307_3": "ikkhiṇuttarapubbānaṁ,",
  "anya-e0801n2:307_4": "samāseti kiṁ?",
  "anya-e0801n2:307_5": "Amusañca tesañca dehi.",
  "anya-e0801n2:308_0": "142. Veṭa.",
  "anya-e0801n2:309_0": "Etthasamāsavisadhaya sabbādīhi yadhassaṭa vutto, tassa vā hoti, pugguttare, pubbuttarā.",
  "anya-e0801n2:310_0": "143. Pubbādīhi chahī.",
  "anya-e0801n2:311_0": "Etehi pubbādīhi chahi savisaye eṭa vā hoti,",
  "anya-e0801n2:311_1": "pubbe pubbā,",
  "anya-e0801n2:311_2": "pare parā,",
  "anya-e0801n2:311_3": "apare aparā,",
  "anya-e0801n2:311_4": "dakkhiṇe dakkhiṇā,",
  "anya-e0801n2:311_5": "uttare uttarā,",
  "anya-e0801n2:311_6": "adhare adharā,",
  "anya-e0801n2:311_7": "chahitikiṁ? Ye.",
  "anya-e0801n2:312_0": "144. Manādīhi smiṁsaṁnāsmānaṁ sisoosāsā.",
  "anya-e0801n2:313_0": "Manādīhi smimādīnaṁ sisoosāsā vā honti yathākkamaṁ,",
  "anya-e0801n2:313_1": "manasi manasmiṁ,",
  "anya-e0801n2:313_2": "manaso manassa,",
  "anya-e0801n2:313_3": "mano manaṁ,",
  "anya-e0801n2:313_4": "manasā manena,",
  "anya-e0801n2:313_5": "manasā manasmā,",
  "anya-e0801n2:313_6": "kathaṁ ‘putto jāto acetaso,",
  "anya-e0801n2:313_7": "hitvā yāti sumedhaso,",
  "anya-e0801n2:313_8": "suddhuttaravāsasā,",
  "anya-e0801n2:313_9": "hemakappanavāsase’ti?",
  "anya-e0801n2:313_10": "Sakattheṇatthā.",
  "anya-e0801n2:313_11": "Manatama tapa teja sira ura vaca oja rajayasa paya (6) ‘‘saravayā-yavāsacetā jalāsayākkhayalohapaṭamanesu’’.",
  "anya-e0801n2:314_0": "145. Sato saba bhe.",
  "anya-e0801n2:315_0": "Santhasaddassa saba bhavati bhakāre, sabbhi.",
  "anya-e0801n2:316_0": "146. Bhavato vā bhonto gayonāse.",
  "anya-e0801n2:317_0": "Bhavantasaddassa bhontādeso vā hoti gayonāse,",
  "anya-e0801n2:317_1": "bhonta bhavaṁ,",
  "anya-e0801n2:317_2": "bhonto bhavanto,",
  "anya-e0801n2:317_3": "bhotā bhavatā,",
  "anya-e0801n2:317_4": "bhoto bhavato,",
  "anya-e0801n2:317_5": "bho iti āmantaṇe nipāto ‘kuto nu āgacchatha bho tayo janā’,",
  "anya-e0801n2:317_6": "evaṁ bhavantati,",
  "anya-e0801n2:317_7": "bhaddeti saddantharena siddhaṁ,",
  "anya-e0801n2:317_8": "saddhanthaiti dassa dvibhāvena.",
  "anya-e0801n2:318_0": "147. Sissāggito ni.",
  "anya-e0801n2:319_0": "Aggismā sissa ni yoti vā, aggini aggi.",
  "anya-e0801n2:320_0": "148. Ntassaṁ.",
  "anya-e0801n2:321_0": "Simhi ntappaccayassa aṁ hoti vā, gacchaṁ gacchanto.",
  "anya-e0801n2:322_0": "149. Bhūto.",
  "anya-e0801n2:323_0": "Bhūdhātuto ntassa aṁ hoti simhi niccaṁ punabbidhānā, bhavaṁ.",
  "anya-e0801n2:324_0": "150. Mahantārahantānaṁ ṭā vā.",
  "anya-e0801n2:325_0": "Simhi mahantārahantānaṁ ntassa ṭā vā hoti, mahā mahaṁ, arahā arahaṁ.",
  "anya-e0801n2:326_0": "151. Ntussa.",
  "anya-e0801n2:327_0": "Simhi ntussa ṭā hoti, guṇavā.",
  "anya-e0801n2:328_0": "152. Aṁṅaṁ napuṁsake.",
  "anya-e0801n2:329_0": "Ntussa aṁṅaṁ honti simhi napuṁsake,",
  "anya-e0801n2:329_1": "guṇavaṁ kulaṁ,",
  "anya-e0801n2:329_2": "guṇavantaṁ kulaṁ,",
  "anya-e0801n2:329_3": "napuṁsaketiṁ kiṁ?",
  "anya-e0801n2:329_4": "Sīlavā bhikkhu.",
  "anya-e0801n2:330_0": "153. Himavato vā o.",
  "anya-e0801n2:331_0": "Himavato simhī ntussa o vā hoti, himavanto himavā.",
  "anya-e0801n2:332_0": "154. Rājādiyuvāditvā.",
  "anya-e0801n2:333_0": "Rājādīhiyuvādīhi ca sissa ā hoti, rājā, yuvā.",
  "anya-e0801n2:333_1": "Rāja brahma sakha atta ātuma (7) ‘‘dhammo vāññatthe’’ daḷhadhammā, asma,",
  "anya-e0801n2:333_2": "(8) ‘‘imo bhāve’’ aṇimā, (mahimā,",
  "anya-e0801n2:333_3": "garimā) laghimā,",
  "anya-e0801n2:333_4": "yuva sā suvā maghava puma vattaha.",
  "anya-e0801n2:334_0": "155. Vāmhānaṅa.",
  "anya-e0801n2:335_0": "Rājādīnaṁ yuvādīnaṁ ca ānaṅa hoti vā aṁmhi, rājānaṁ rājaṁ, yuvānaṁ yuvaṁ.",
  "anya-e0801n2:336_0": "156. Yonamāno.",
  "anya-e0801n2:337_0": "Rājādīhi yuvādīhi ca yonaṁ āno vā hoti, rājāno yuvāno, vā tveva? Rājā rāje, yuvā yuve.",
  "anya-e0801n2:338_0": "157. Āyono ca sakhā.",
  "anya-e0801n2:339_0": "Sakhato yona māyo no honti vā āno ca, sakhāyo, sakhino, sakhāno, vā tveva? Sakhā, sakhe.",
  "anya-e0801n2:340_0": "158. Ṭe smino.",
  "anya-e0801n2:341_0": "Sakhato smino ṭe hoti, sakhe, niccattho-yamārambho.",
  "anya-e0801n2:342_0": "159. Nonāsesvi.",
  "anya-e0801n2:343_0": "Sakhassa i hoti nonāsesu, sakhino, sakhinā, sakhissa.",
  "anya-e0801n2:344_0": "160. Smānaṁsu vā.",
  "anya-e0801n2:345_0": "Sakhassa i vā hoti smānaṁsu, sakhismā sakhasmā, sakhīnaṁ sakhānaṁ.",
  "anya-e0801n2:346_0": "161. Yosvaṁhisu cāraṅa.",
  "anya-e0801n2:347_0": "Sakhassa āraṅa vā hoti yosvaṁhisu smānaṁsu ca,",
  "anya-e0801n2:347_1": "sakhāro sakhāyo,",
  "anya-e0801n2:347_2": "sakhāresu sakhesu,",
  "anya-e0801n2:347_3": "sakhāraṁ sakhaṁ,",
  "anya-e0801n2:347_4": "sakhārehi sakhehi,",
  "anya-e0801n2:347_5": "sakhārā sakhā, sakhasmā,",
  "anya-e0801n2:347_6": "sakhārānaṁ sakhānaṁ.",
  "anya-e0801n2:348_0": "162. Lthupitādīnamase.",
  "anya-e0801n2:349_0": "Ltuppaccayantānaṁ pitādīnaṁ ca āraṅa hotī sato-ññatra, kattāro, pitaro, kattāraṁ, pitaraṁ, kattārā, pitarā, kattari, pitari,",
  "anya-e0801n2:349_1": "aseti kiṁ? Kattuno, pituno.",
  "anya-e0801n2:350_0": "163. Namhi vā.",
  "anya-e0801n2:351_0": "Namhi ltupitādīnumānaṅa vā hoti, kattārānaṁ kattūnaṁ, ditarānaṁ pitunnaṁ.",
  "anya-e0801n2:352_0": "164. Ā.",
  "anya-e0801n2:353_0": "Namhi ltupitādīnamā vā hotī, kattānaṁ kattūnaṁ, pītānaṁ pitunnaṁ.",
  "anya-e0801n2:354_0": "165. Salopo.",
  "anya-e0801n2:355_0": "Ltupitādihi sassa lopo vā hoti, katthu katthuno, sakamantātu sakamandhātuno, pītu pituno.",
  "anya-e0801n2:356_0": "166. Suhisvāraṅa.",
  "anya-e0801n2:357_0": "Suhisu ltupitādīnamāraṅa vā hoti,",
  "anya-e0801n2:357_1": "kattāresu kattūsu,",
  "anya-e0801n2:357_2": "pitaresu pitūsu,",
  "anya-e0801n2:357_3": "kattārehi kattūhi,",
  "anya-e0801n2:357_4": "pitarehi pītūhī.",
  "anya-e0801n2:358_0": "167. Najjāyosmāma.",
  "anya-e0801n2:359_0": "Yosu nadisaddassa āma vā hoti, najjāyo nadiyo.",
  "anya-e0801n2:360_0": "168. Ṭi katimhā.",
  "anya-e0801n2:361_0": "Katimhā dhayānaṁ ṭi hoti, kati tiṭṭhanti, kati passa.",
  "anya-e0801n2:362_0": "169. Ṭa pañcādīhi cuddasahi.",
  "anya-e0801n2:363_0": "Pañcādīhi cuddasahi saṁkhyāhi yonaṁ ṭo hoti pañca, pañca,",
  "anya-e0801n2:363_1": "evaṁ yāva aṭṭhārasā.",
  "anya-e0801n2:363_2": "Pañcādīhīti kiṁ? Dve, tayo, cattāro,",
  "anya-e0801n2:363_3": "cuddhasahīti kiṁ?",
  "anya-e0801n2:363_4": "Dve visatiyo.",
  "anya-e0801n2:364_0": "170. Ubhagohi ṭo.",
  "anya-e0801n2:365_0": "Ubhagohi yonaṁ ṭo hoti, ubho, ubho, gāvo, gāvo,",
  "anya-e0801n2:365_1": "kathaṁ ‘imekaratthiṁ ubhayo vasāmā’ti?",
  "anya-e0801n2:365_2": "Ṭomhi yakārāgamo.",
  "anya-e0801n2:366_0": "171. Āraṅa smā.",
  "anya-e0801n2:367_0": "Āravādesato yonaṁ ṭo hoti, sakhāro, kattāro, pitaro.",
  "anya-e0801n2:368_0": "172. Ṭoṭe vā.",
  "anya-e0801n2:369_0": "Āravādesamhā yonaṁ ṭoṭe vā honti yathākkamaṁ, sakhāro, sakhāre sakhāyo, ṭoggahaṇaṁ lāghavatthaṁ.",
  "anya-e0801n2:370_0": "173. Ṭā nāsmānaṁ.",
  "anya-e0801n2:371_0": "Āravādesamhā nāsmānaṁ ṭā hoti, kattārā, kattarā. Kūci vā hoti bayulādhikārā, etādisā sakhāramhā.",
  "anya-e0801n2:372_0": "174. Ṭi smino.",
  "anya-e0801n2:373_0": "Āravādesamhā smino ṭi hoti, kattari, vitari.",
  "anya-e0801n2:374_0": "175. Divādito.",
  "anya-e0801n2:375_0": "Divādīhi nāmehi smino ṭi hoti, divi, bhuvi. Niccaṁ vakārāgamo.",
  "anya-e0801n2:376_0": "176. Rassāraṅa.",
  "anya-e0801n2:377_0": "Smimhi āro rasso hoti, kattari, nattari.",
  "anya-e0801n2:378_0": "177. Pitādīnamanatvādīnaṁ.",
  "anya-e0801n2:379_0": "Natvādivajjitānaṁ pitādīnamāro rasso hoti sabbāsu vibhattīsu, pitaro, pitaraṁ,",
  "anya-e0801n2:379_1": "anutvādīnanti kiṁ? Nattāro.",
  "anya-e0801n2:380_0": "178. Yuvādīnaṁ suhisvānaṅa.",
  "anya-e0801n2:381_0": "Suhisu yuvādīnaṁ ānaṅa hoti, yuvānesu, yuvānehi.",
  "anya-e0801n2:382_0": "179. Nonānesvā.",
  "anya-e0801n2:383_0": "Esu yuvādīnamā hoti, yuvāno, yuvānā, yuvāne.",
  "anya-e0801n2:384_0": "180. Smāsminnaṁ nāne.",
  "anya-e0801n2:385_0": "Yuvādīhi smāsminnaṁ nāne honti yathākkamaṁ, yuvānā, yuvāne.",
  "anya-e0801n2:386_0": "181. Yonaṁ none vā.",
  "anya-e0801n2:387_0": "Yuvādīhi yonaṁ none vā honti yathākkamaṁ, yuvāno, yuvāne, vāti kiṁ?",
  "anya-e0801n2:387_1": "Yuve passa,",
  "anya-e0801n2:387_2": "noggahaṇaṁ lāghavatthaṁ.",
  "anya-e0801n2:388_0": "182. Ito ññatthe pume.",
  "anya-e0801n2:389_0": "Aññapadatthe vattamānā ikārantato nāmasmā yonaṁ none vā honti yathākkamaṁ pulliṅge,",
  "anya-e0801n2:389_1": "tomaraṅkusapāṇino,",
  "anya-e0801n2:389_2": "tomaraṅkusapāṇine, vātveva?",
  "anya-e0801n2:389_3": "Tomaraṅkusapāṇayo,",
  "anya-e0801n2:389_4": "aññattheti kiṁ? Pāṇayo.",
  "anya-e0801n2:390_0": "183. Ne smino kvaci.",
  "anya-e0801n2:391_0": "Aññapadatthe vatthamānā ikārantato nāmasmā smino ne hoti vā kvaci pulliṅge,",
  "anya-e0801n2:391_1": "kataññumhi ca posamhi,",
  "anya-e0801n2:391_2": "sīlavante ariya vuttine, vātveva?",
  "anya-e0801n2:391_3": "Ariyavuttimhi,",
  "anya-e0801n2:391_4": "pumetveva?",
  "anya-e0801n2:391_5": "Ariyavuttiyā.",
  "anya-e0801n2:392_0": "184. Pumā.",
  "anya-e0801n2:393_0": "Pumasaddato smino yaṁ vuttaṁ, taṁ vā hoti, pumāne pume.",
  "anya-e0801n2:394_0": "185. Nāmhi.",
  "anya-e0801n2:395_0": "Pumassa nāmhi yaṁ vuttaṁ, taṁ vā hoti, pumānā pumena.",
  "anya-e0801n2:396_0": "186. Sumhā ca.",
  "anya-e0801n2:397_0": "Pumassa sumhi yaṁ vuttaṁ, taṁ ā ca vā hoti, pumānesu, pumāsu pumesuṁ.",
  "anya-e0801n2:398_0": "187. Gassaṁ.",
  "anya-e0801n2:399_0": "Pumasaddato gassa aṁ vā hoti, bho pumaṁ bho puma, bho ittipumaṁ bho itthipuma.",
  "anya-e0801n2:400_0": "188. Sāssaṁse cānaṅa.",
  "anya-e0801n2:401_0": "Sāsaddassa ānaṅa hoti aṁse ge ca, sānaṁ, sānassa, cabhā sāna.",
  "anya-e0801n2:402_0": "189. Vattahā sanaṁnaṁ nonānaṁ.",
  "anya-e0801n2:403_0": "Vattahā sanaṁnaṁ nonānaṁ honti yathākkamaṁ, vattahāno, vattahānānaṁ.",
  "anya-e0801n2:404_0": "190. Brahmassu vā.",
  "anya-e0801n2:405_0": "Brahmassa u vā hoti sanaṁsu, brahmuno brahmassa, brahmūnaṁ brahmānaṁ.",
  "anya-e0801n2:406_0": "191. Nāmhi.",
  "anya-e0801n2:407_0": "Brahmassa u hoti nāmhi, brahmunā.",
  "anya-e0801n2:408_0": "192. Pumakammathāmaddhānaṁ vā sasmāsu ca.",
  "anya-e0801n2:409_0": "Pumādinamu hoti vā sasmāsu nāmhi ca,",
  "anya-e0801n2:409_1": "pumuno pumassa,",
  "anya-e0801n2:409_2": "pumunā pumānā,",
  "anya-e0801n2:409_3": "pumunā pumānā,",
  "anya-e0801n2:409_4": "kammuno kammassa,",
  "anya-e0801n2:409_5": "kammunā kammasmā,",
  "anya-e0801n2:409_6": "kammunā kammanā,",
  "anya-e0801n2:409_7": "thāmuno thāmassa,",
  "anya-e0801n2:409_8": "thāmunā thāmasmā,",
  "anya-e0801n2:409_9": "thāmunā thāmena,",
  "anya-e0801n2:409_10": "addhuno addhassa,",
  "anya-e0801n2:409_11": "addhunā addhasmā,",
  "anya-e0801n2:409_12": "addhunā addhanā.",
  "anya-e0801n2:410_0": "193. Yuvā sassino.",
  "anya-e0801n2:411_0": "Yuvā sassa vā ino hoti, yuvino yuvassa.",
  "anya-e0801n2:412_0": "194. No-ttātumā.",
  "anya-e0801n2:413_0": "Attātumehi sassa no hoti vā, attano attassa, ātumano ātumassa.",
  "anya-e0801n2:414_0": "195. Suhīsu naka.",
  "anya-e0801n2:415_0": "Attaātumānaṁ suhisu vā naka hoti,",
  "anya-e0801n2:415_1": "attanesu attesu ātumanesu ātumesu,",
  "anya-e0801n2:415_2": "attanehi attehi ātumanehi ātumehi,",
  "anya-e0801n2:415_3": "kathaṁ ‘verinesu’ti?",
  "anya-e0801n2:415_4": "‘Naka’ iti yogavibhāgā.",
  "anya-e0801n2:416_0": "196. Smāssa nā brahmā ca.",
  "anya-e0801n2:417_0": "Brahmā attaātumehi ca svāssa nā hoti, brahmunā, attanā, ātumanā.",
  "anya-e0801n2:418_0": "197. Imetānamenānvādese dutiyāyaṁ.",
  "anya-e0801n2:419_0": "Imaetasaddānaṁ kathitānukathanavisaye dutiyāyamenādeso hoti,",
  "anya-e0801n2:419_1": "imaṁ bhikkhuṁ vinayamajjhāpaya,",
  "anya-e0801n2:419_2": "atho enaṁ dhammamajjhāpaya,",
  "anya-e0801n2:419_3": "ime bhikkhū vinayamajjhāpaya,",
  "anya-e0801n2:419_4": "atho ene dhammamajjhāpaya,",
  "anya-e0801n2:419_5": "evametassa ca yojaniyaṁ.",
  "anya-e0801n2:420_0": "198. Kissa ko sabbāsu.",
  "anya-e0801n2:421_0": "Sabbāsu vibhattisu kissa ko hoti, ko, eka, kā, kāyo, kaṁ, kāni, keneccāmi.",
  "anya-e0801n2:422_0": "199. Ki sasmiṁsu vānitthiyaṁ.",
  "anya-e0801n2:423_0": "Anitthiyaṁ kissa ki vā hoti sasmiṁsu, kissa kassa, kismiṁ kasmiṁ, anitthiyanti kiṁ? Kassā, kassaṁ.",
  "anya-e0801n2:424_0": "200. Kimaṁsisu saha napuṁsake.",
  "anya-e0801n2:425_0": "Aṁsisu saha tehi kiṁsaddassa kiṁ hoti napuṁsake. Kiṁ, kiṁ, napuṁsaketi kiṁ? Ko, kaṁ.",
  "anya-e0801n2:426_0": "201. Imassidaṁ vā.",
  "anya-e0801n2:427_0": "Aṁsisu saha teti imassa idaṁ hoti vā napuṁsake, idaṁ imaṁ, idaṁ imaṁ.",
  "anya-e0801n2:428_0": "202. Amussāduṁ.",
  "anya-e0801n2:429_0": "Aṁsisu saha tehi amussa aduṁ hoti vā napuṁsake, aduṁ amuṁ, aduṁ amuṁ.",
  "anya-e0801n2:430_0": "203. Sumhāmussāsmā.",
  "anya-e0801n2:431_0": "Amhassa asmā hoti vā sumhi, bhattirasmāsu yā tava, vā tveva? Amhesu.",
  "anya-e0801n2:432_0": "204. Naṁmhi ticatunnamitthiyaṁ tissacatassā.",
  "anya-e0801n2:433_0": "Naṁmhi ticatunnaṁ tissacatassā honti itthiyaṁ yathākkamaṁ,",
  "anya-e0801n2:433_1": "tissannaṁ catassannaṁ,",
  "anya-e0801n2:433_2": "itthiyanti kiṁ?",
  "anya-e0801n2:433_3": "Tiṇṇaṁ catunnaṁ.",
  "anya-e0801n2:434_0": "205. Tissocatasso yomhi savibhattīnaṁ.",
  "anya-e0801n2:435_0": "Vibhattisahitānaṁ ticatunnaṁ yomhi tisso catasso honti itthiyaṁ yathākkamaṁ, tisso catasso.",
  "anya-e0801n2:436_0": "206. Tīṇicattāri napuṁsake.",
  "anya-e0801n2:437_0": "Yomhi savibhattīnaṁ ticatunnaṁ yathākkamaṁ tīṇicattāri honti napuṁsake, tīṇi. Cattāri.",
  "anya-e0801n2:438_0": "207. Pume tayo cattāro.",
  "anya-e0801n2:439_0": "Yomhi savibhattīnaṁ ticatunnaṁ tayocattāro honti yathākkamaṁ pulliṅge, tayo, cattāro.",
  "anya-e0801n2:440_0": "208. Caturo vā catussa.",
  "anya-e0801n2:441_0": "Catusaddassa savibhattissa yomhi caturo vā hoti pulliṅge,",
  "anya-e0801n2:441_1": "caturo janā saṁvidhāya,",
  "anya-e0801n2:441_2": "kathaṁ ‘caturo nimitte nāddassāsi’nti?",
  "anya-e0801n2:441_3": "Liṅgavipallāsā.",
  "anya-e0801n2:442_0": "209. Mayamasmāmhassa.",
  "anya-e0801n2:443_0": "Yosvamhassa savibhattissa mayamasmā vā honti yathākkamaṁ, mayaṁ, asmā, amhe.",
  "anya-e0801n2:444_0": "210. Naṁsesvasmākaṁmamaṁ.",
  "anya-e0801n2:445_0": "Naṁsesvamussa savibhattissa asmākaṁ mamaṁ honti vā yathākkamaṁ, asmākaṁ, amhākaṁ, mamaṁ mama.",
  "anya-e0801n2:446_0": "211. Simha-haṁ.",
  "anya-e0801n2:447_0": "Simhi amhassa savibhattissa ahaṁ hoti, ahaṁ.",
  "anya-e0801n2:448_0": "212. Tumhassa tuvaṁtvamamhi ca.",
  "anya-e0801n2:449_0": "Aṁmhi simhi ca tumhassa savibhattissa tuvaṁtvaṁ honti yathākkamaṁ, tuvaṁ, tvaṁ.",
  "anya-e0801n2:450_0": "213. Tayātayīnaṁ tva vā tassa.",
  "anya-e0801n2:451_0": "Tumhassa tayātayīnaṁ takārassa tva hoti vā, tvayā tayā, tvayi tayi.",
  "anya-e0801n2:452_0": "214. Smāmhi tvamhā.",
  "anya-e0801n2:453_0": "Svāmhi tumhassa savibhattissa tvamhā hoti vā, pattā nissaṁ sayaṁ tvamhā, vā tveva? Tvayā.",
  "anya-e0801n2:454_0": "215. Ntantūnaṁntoyomhī paṭhame.",
  "anya-e0801n2:455_0": "Paṭhame yomhi ntantūnaṁ savibhattīnaṁ ntoiccādeso vā hoti,",
  "anya-e0801n2:455_1": "gacchanto,",
  "anya-e0801n2:455_2": "gacchantā,",
  "anya-e0801n2:455_3": "guṇavanto guṇavantā.",
  "anya-e0801n2:456_0": "216. Taṁ naṁmhi.",
  "anya-e0801n2:457_0": "Naṁmhi ntantūnaṁ savibhatthīnaṁ taṁ vā hoti, gacchataṁ gacchantānaṁ, guṇavataṁ guṇavantānaṁ.",
  "anya-e0801n2:458_0": "217. Totātitā sasmāsmiṁnāsu.",
  "anya-e0801n2:459_0": "Sādīsu ntantūnaṁ savibhattīnaṁ totātitā honti vā yathākkamaṁ,",
  "anya-e0801n2:459_1": "gacchato gacchantassa,",
  "anya-e0801n2:459_2": "guṇavato guṇavantassa,",
  "anya-e0801n2:459_3": "gacchatā gacchantamhā,",
  "anya-e0801n2:459_4": "guṇavatā guṇavanthamhā,",
  "anya-e0801n2:459_5": "gacchati gacchante,",
  "anya-e0801n2:459_6": "guṇavati guṇavante,",
  "anya-e0801n2:459_7": "gacchatā gacchantena,",
  "anya-e0801n2:459_8": "guṇavatā guṇavantena.",
  "anya-e0801n2:460_0": "218. Ṭaṭāaṁ ge.",
  "anya-e0801n2:461_0": "Ge pare ntantūnaṁ savibhattīnaṁ ṭaṭāaṁ iccādesā honti,",
  "anya-e0801n2:461_1": "bho gaccha,",
  "anya-e0801n2:461_2": "bho gacchā,",
  "anya-e0801n2:461_3": "bho gacchaṁ,",
  "anya-e0801n2:461_4": "to guṇava,",
  "anya-e0801n2:461_5": "bho guṇavā,",
  "anya-e0801n2:461_6": "bho guṇavaṁ.",
  "anya-e0801n2:462_0": "219. Yomhi dvinnaṁ duvedve.",
  "anya-e0801n2:463_0": "Yomhī dvīssa savibhattissa duvedve honti paccekaṁ, duve, dve.",
  "anya-e0801n2:464_0": "220. Duvinnaṁ naṁmhi vā. Naṁmhi dvissa savibhattissa duvinnaṁ hoti vā, duvinnaṁ, dvinnaṁ.",
  "anya-e0801n2:465_0": "221. Rājassa raññaṁ. Naṁmhi rājassa savibhattissa raññaṁ hoti vā, raññaṁ rājānaṁ.",
  "anya-e0801n2:466_0": "222. Nāsmāsu raññā. Nāsmāsu rājassa savibhattissa raññā hoti, raññā kataṁ, raññā nissaṭaṁ.",
  "anya-e0801n2:467_0": "223.",
  "anya-e0801n2:467_1": "Rañño raññassa rājino se.",
  "anya-e0801n2:467_2": "Se rājassa savibhattissa rañño raññassa rājino honti, rañño, raññassa, rājino.",
  "anya-e0801n2:468_0": "224. Smimhi raññerājini. Smimhi rājassa savibhattissa raññe rājini honti, raññe, rājini.",
  "anya-e0801n2:469_0": "225.",
  "anya-e0801n2:469_1": "Samāse vā.",
  "anya-e0801n2:469_2": "Samāsavisaye ete ādesā rājassa vā honti,",
  "anya-e0801n2:469_3": "kāsiraññā kāsirājena,",
  "anya-e0801n2:469_4": "kāsiraññā kāsirājasmā,",
  "anya-e0801n2:469_5": "kāsirañño kāsirājassa,",
  "anya-e0801n2:469_6": "kāsiraññe kāsirāje.",
  "anya-e0801n2:470_0": "226.",
  "anya-e0801n2:470_1": "Smimhi tumhāmhānaṁ tayimayi.",
  "anya-e0801n2:470_2": "Smimhi tumhaamusaddānaṁ savibhattīnaṁ tayimayi honti yathākkamaṁ, tayi, mayi.",
  "anya-e0801n2:471_0": "227. Aṁmhi taṁ maṁ tavaṁ mamaṁ.",
  "anya-e0801n2:472_0": "Aṁmhi tumhaamhasaddānaṁ savibhattīnaṁ taṁ maṁ tavaṁ mamaṁ honti yathākkamaṁ, taṁ, maṁ, tavaṁ, mamaṁ,",
  "anya-e0801n2:473_0": "228. Nāsmāsu tayāmayā.",
  "anya-e0801n2:474_0": "Nāsmāsu tumhaamhasaddānaṁ savibhattīnaṁ tayāmayā honti yathākkamaṁ,",
  "anya-e0801n2:474_1": "tayā kataṁ,",
  "anya-e0801n2:474_2": "mayā kataṁ,",
  "anya-e0801n2:474_3": "tayā nissaṭaṁ,",
  "anya-e0801n2:474_4": "mayā nissaṭaṁ.",
  "anya-e0801n2:475_0": "229. Tava mama tuyhaṁ mayhaṁ se.",
  "anya-e0801n2:476_0": "Se tumhaamhasaddānaṁ savibhattīnaṁ tava mama tuyhaṁ mayhaṁ honti yathākkamaṁ, tava, tuyhaṁ, mama, mayhaṁ.",
  "anya-e0801n2:477_0": "230. Ṅaṁṅākaṁ naṁmhi.",
  "anya-e0801n2:478_0": "Naṁmhi tumhaamhasaddānaṁ savibhattīnaṁ ṅaṁṅākaṁ honti paccekaṁ, tumhaṁ, tumhākaṁ, amhaṁ, amhākaṁ,",
  "anya-e0801n2:478_1": "yathāsaṅkhyamatra na vivacchate.",
  "anya-e0801n2:479_0": "231. Dutiye yomhi vā.",
  "anya-e0801n2:480_0": "Tumhaamhasaddānaṁ savibhattīnaṁ paccekaṁ ṅaṁṅākaṁ vā honti yomhi dutiye, tumhaṁ, tumhākaṁ, tumhe, amhaṁ, amhākaṁ, amhe.",
  "anya-e0801n2:481_0": "232. Apādādo padatekavākye.",
  "anya-e0801n2:482_0": "Idamadhikataṁ veditabbaṁ. Pajjate-nenatthoti padaṁ-syādyantaṁ tyādyantaṁ ca, padasamūho vākyaṁ.",
  "anya-e0801n2:483_0": "233. Yonaṁhisvapañcamyā vono.",
  "anya-e0801n2:484_0": "Apañcamiyā yonaṁhisvapādādo vattamānānaṁ padasmā paresaṁ ekavākye ṭhitānaṁ tumhāmhasaddānaṁ savibhattīnaṁ vono honti vā yathākkamaṁ,",
  "anya-e0801n2:484_1": "tiṭṭhatha vo,",
  "anya-e0801n2:484_2": "tiṭṭhatha tumhe,",
  "anya-e0801n2:484_3": "tiṭṭhāma no,",
  "anya-e0801n2:484_4": "tiṭṭhāma mayaṁ,",
  "anya-e0801n2:484_5": "passati vo,",
  "anya-e0801n2:484_6": "passati tumhe,",
  "anya-e0801n2:484_7": "passati no,",
  "anya-e0801n2:484_8": "passati amhe,",
  "anya-e0801n2:484_9": "dīyate vo,",
  "anya-e0801n2:484_10": "dīyate tumhaṁ,",
  "anya-e0801n2:484_11": "dīyate no,",
  "anya-e0801n2:484_12": "dīyate amhaṁ,",
  "anya-e0801n2:484_13": "dhanaṁ vo,",
  "anya-e0801n2:484_14": "dhanaṁ tumhaṁ,",
  "anya-e0801n2:484_15": "dhanaṁ no dhanaṁ amhaṁ, kataṁ vo,",
  "anya-e0801n2:484_16": "kataṁ tumhehi, kataṁ no,",
  "anya-e0801n2:484_17": "kataṁ amhehi,",
  "anya-e0801n2:484_18": "apañcamyāti kiṁ?",
  "anya-e0801n2:484_19": "Nissaṭaṁ tumhehi,",
  "anya-e0801n2:484_20": "nissaṭaṁ amhehi,",
  "anya-e0801n2:484_21": "apādādotveva?",
  "anya-e0801n2:484_22": "‘Balañca bhikkhūnamanuppadinnaṁ,",
  "anya-e0801n2:484_23": "tumhehi puññaṁ pasutaṁ anappakaṁ’,",
  "anya-e0801n2:484_24": "padatotveva?",
  "anya-e0801n2:484_25": "Tumhe tiṭṭhatha,",
  "anya-e0801n2:484_26": "ekavākyetveva?",
  "anya-e0801n2:484_27": "Devadatto tiṭṭhati gāme,",
  "anya-e0801n2:484_28": "tumhe tiṭṭhatha nagare,",
  "anya-e0801n2:484_29": "savibhattīnaṁtveva?",
  "anya-e0801n2:484_30": "Arahati dhammo tumhādisānaṁ,",
  "anya-e0801n2:484_31": "arahati dhammo amhādisānaṁ.",
  "anya-e0801n2:485_0": "234. Teme nāse.",
  "anya-e0801n2:486_0": "Nāmhi se ca apādādo vattamānānaṁ padasmā paresaṁ ekavākye ṭhitānaṁ tumhāmhasaddānaṁ savibhattīnaṁ teme vā honti yathākkamaṁ, kataṁ te,",
  "anya-e0801n2:486_1": "kataṁ tayā, kataṁ me,",
  "anya-e0801n2:486_2": "kataṁ mayā,",
  "anya-e0801n2:486_3": "dīyate te,",
  "anya-e0801n2:486_4": "dīyate tava dīyate me,",
  "anya-e0801n2:486_5": "dīyate mama,",
  "anya-e0801n2:486_6": "dhanaṁ te,",
  "anya-e0801n2:486_7": "dhanaṁ tava,",
  "anya-e0801n2:486_8": "dhanaṁ me,",
  "anya-e0801n2:486_9": "dhanaṁ mama.",
  "anya-e0801n2:487_0": "235. Anvādese.",
  "anya-e0801n2:488_0": "Kathitānukathanavisaye tumhaamha-saddānamādesā niccaṁ bhavanti punabbidhānā,",
  "anya-e0801n2:488_1": "gāmo tumhaṁ pariggaho,",
  "anya-e0801n2:488_2": "atho janapado vo pariggaho.",
  "anya-e0801n2:489_0": "236. Sapubbā paṭhamantā vā.",
  "anya-e0801n2:490_0": "Vijjamānapubbasmā paṭhamantā paresaṁ tumhaamhasaddānamādesā vā honti anvādesepi,",
  "anya-e0801n2:490_1": "gāme paṭo tumhākaṁ,",
  "anya-e0801n2:490_2": "atho nagare kambalo vo,",
  "anya-e0801n2:490_3": "atho nagare kambalo tumhākaṁ,",
  "anya-e0801n2:490_4": "sapubbāti kiṁ?",
  "anya-e0801n2:490_5": "Paṭo tumhākaṁ,",
  "anya-e0801n2:490_6": "atho kambalo vo,",
  "anya-e0801n2:490_7": "paṭhamantāti ki?",
  "anya-e0801n2:490_8": "Paṭo nāgare tumhākaṁ,",
  "anya-e0801n2:490_9": "atho kambalo gāme vo.",
  "anya-e0801n2:491_0": "237. Na ca vā hā hevayoge.",
  "anya-e0801n2:492_0": "Cādīhi yoge tumhaamhasaddānamādesā na honti,",
  "anya-e0801n2:492_1": "gāmo tava ca pariggaho,",
  "anya-e0801n2:492_2": "mama ca pariggaho,",
  "anya-e0801n2:492_3": "gāmo tava vā pariggaho,",
  "anya-e0801n2:492_4": "mama vā pariggaho,",
  "anya-e0801n2:492_5": "gāmo tava ha pariggaho,",
  "anya-e0801n2:492_6": "mama ha pariggaho,",
  "anya-e0801n2:492_7": "gāmo tavāha pariggaho,",
  "anya-e0801n2:492_8": "mamāha pariggaho,",
  "anya-e0801n2:492_9": "gāmo taveva pariggaho,",
  "anya-e0801n2:492_10": "mameva pariggaho,",
  "anya-e0801n2:492_11": "evaṁ sabbattha udāharitabbaṁ,",
  "anya-e0801n2:492_12": "yogeti kiṁ?",
  "anya-e0801n2:492_13": "Gāmo ca te pariggaho,",
  "anya-e0801n2:492_14": "nagarañca me pariggaho.",
  "anya-e0801n2:493_0": "238. Dassanatthe nālocane.",
  "anya-e0801n2:494_0": "Dassanatthesu ālocanavajjitesu payujjamānesu tumhaamhasaddānamādesā na honti,",
  "anya-e0801n2:494_1": "gāmo tumhe uddissāgato,",
  "anya-e0801n2:494_2": "gāmo amhe uddissāgato,",
  "anya-e0801n2:494_3": "anālocaneti kiṁ?",
  "anya-e0801n2:494_4": "Gāmo vo āloceti,",
  "anya-e0801n2:494_5": "gāmo no āloceti.",
  "anya-e0801n2:495_0": "293.",
  "anya-e0801n2:495_1": "Āmantaṇaṁ pubbamasantaṁva.",
  "anya-e0801n2:495_2": "Āmantaṇaṁ pubbamavijjamānaṁ viya hoti tumhāmhasaddānamādesavisaye,",
  "anya-e0801n2:495_3": "devadatta tava pariggaho,",
  "anya-e0801n2:495_4": "āmantaṇanti kiṁ?",
  "anya-e0801n2:495_5": "Kambalo te pariggaho,",
  "anya-e0801n2:495_6": "pubbamiti kiṁ?",
  "anya-e0801n2:495_7": "‘Mayetaṁ sabbamakkhātaṁ,",
  "anya-e0801n2:495_8": "tumhākaṁ dvijapuṅgavā ,",
  "anya-e0801n2:495_9": "parassa hi avijjamānatte ‘apādādo’ti paṭisedho na siyā.",
  "anya-e0801n2:495_10": "Ivāti kiṁ?",
  "anya-e0801n2:495_11": "Savanaṁ yathā siyā.",
  "anya-e0801n2:496_0": "240. Na sāmaññavacanamekatthe.",
  "anya-e0801n2:497_0": "Samānādhikaraṇe parato sāmaññavacanamāmantaṇamasantaṁ viya na hoti,",
  "anya-e0801n2:497_1": "māṇavaka jaṭilaka te pariggaho.",
  "anya-e0801n2:497_2": "Parassāvijjamānattepi pubbarūpamupādāyādeso hoti,",
  "anya-e0801n2:497_3": "sāmaññavacananti kiṁ?",
  "anya-e0801n2:497_4": "Devadatta māṇavaka tava pariggaho,",
  "anya-e0801n2:497_5": "ekattheti kiṁ?",
  "anya-e0801n2:497_6": "Devadatta yaññadatta tumhaṁ pariggaho.",
  "anya-e0801n2:498_0": "241. Bahūsu vā.",
  "anya-e0801n2:499_0": "Bahūsu vattamānamāmantaṇaṁ sāmaññavacanamekatthe avijjamānaṁ viya vā na hoti,",
  "anya-e0801n2:499_1": "brāhmaṇā guṇavanto tumhākaṁ pariggaho,",
  "anya-e0801n2:499_2": "brāhmaṇā guṇavanto vo pariggaho.",
  "anya-e0801n2:500_0": "Iti moggallāne byākaraṇe vuttiyaṁ",
  "anya-e0801n2:501_0": "Syādikaṇḍo dutiyo."
}