{
  "anya-e0807n2:0_0": "3. Kārakakaṇḍa",
  "anya-e0807n2:1_0": "Atha vibhattīna+matthabhedā vuccante.",
  "anya-e0807n2:2_0": "Tattha ekampi atthaṁ kammādivasena ekattādivasena ca vibhajantīti vibhattiyo, syādayo.",
  "anya-e0807n2:2_1": "Tā pana paṭhamādibhedena sattavidhā.",
  "anya-e0807n2:2_2": "Tā yathā “paṭhamā+tthamatte”ti paṭhamāvibhatti hoti.",
  "anya-e0807n2:2_3": "Sissa okāra+lopa+a-mādesesu naro itthī napuṁsakaṁ.",
  "anya-e0807n2:3_0": "Sakattha+dabba+liṅgāni, saṁkhyā+kammādipañcakaṁ;",
  "anya-e0807n2:4_0": "Nāmattho tassa sāmañña-matthamatthaṁ pavuccate.",
  "anya-e0807n2:5_0": "So nāmattho ca –",
  "anya-e0807n2:6_0": "Jāti kriyā guṇo dabbaṁ, tathā nāmanti pañcadhā;",
  "anya-e0807n2:7_0": "Saddassa+ttho sa saddopi, pañcadhāva+tra bhijjate.",
  "anya-e0807n2:8_0": "Kathaṁ jātisaddo guṇasaddotyādinā.",
  "anya-e0807n2:9_0": "Bhinnesva+bhinnadhī+saddā, sabalādīsu yabbalā;",
  "anya-e0807n2:10_0": "Vattante jāti esā+ssa, mālā sutta+mivā+nvitā.",
  "anya-e0807n2:11_0": "Adabbabhūtaṁ kattādi-kārakaggāmasādhiyaṁ;",
  "anya-e0807n2:12_0": "Padatthaṁ kattukammaṭṭhaṁ, kriya+micchanti tabbidū.",
  "anya-e0807n2:13_0": "Dabbassito tato bhinno, nimitto tappatītiyā;",
  "anya-e0807n2:14_0": "Vinassanasabhāvo ca, nigguṇova guṇo+ccate.",
  "anya-e0807n2:15_0": "Ettha paṭo sukkoti vinassanasabhāvo ca casaddena vipulo ākāsoti avinassanasabhāvo ca attani visuṁ guṇarahito guṇo+ccate tyattho.",
  "anya-e0807n2:16_0": "Yaṁ yaṁ visessate kiñci, taṁ taṁ dabba+miho+ccate;",
  "anya-e0807n2:17_0": "Jātyādinopya+to tādi, dabbattaṁ parikappate.",
  "anya-e0807n2:18_0": "Ettha gojāti assajātīti vutte jāti dabbaṁ.",
  "anya-e0807n2:18_1": "Nīlo guṇoti ca guṇo dabbaṁ.",
  "anya-e0807n2:18_2": "Pacanakriyāti ca gamanādikriyāto visesiyatīti kriyāva dabbaṁ.",
  "anya-e0807n2:19_0": "Nāmarūpena sadabbe, kvaci saññī kathīyate;",
  "anya-e0807n2:20_0": "Nāmanti taṁ yathā citto, saññā saddo tu taddhanī.",
  "anya-e0807n2:21_0": "Nāmassa dabbattepi cittotyādi nāmeneva pasijjhati,",
  "anya-e0807n2:21_1": "no ghaṭa+paṭādayova dabbattena,",
  "anya-e0807n2:21_2": "tasmā nāma+miti saññī kathīyate,",
  "anya-e0807n2:21_3": "taṁvācakattā tabbatī cittādi saññāsaddoti nicchiyateyya+dhippāyo.",
  "anya-e0807n2:22_0": "Ayaṁ pañcavidhopi attho saddattho ceva sāmatthiyā gamyamānattho cāti dubbidho.",
  "anya-e0807n2:22_1": "Tathā hi “pīno divā na bhuñjeyya”miti bhuttinirākati saddattho.",
  "anya-e0807n2:22_2": "Rattibhutti tu sāmatthiyā+vagamyate.",
  "anya-e0807n2:22_3": "Tene+taṁ vuccati –",
  "anya-e0807n2:23_0": "Atthappatītiyaṁ sadda-byāpāro tividho bhave;",
  "anya-e0807n2:24_0": "Mukhyo lakkhaṇa+byañjana-sabhāvo cāti ettha tu.",
  "anya-e0807n2:25_0": "Mukhyo tu nirantaratthe, lakkhaṇo tu tirohite;",
  "anya-e0807n2:26_0": "Atthe+taro tu vākyassa, attheyeva pavattati.",
  "anya-e0807n2:27_0": "“Mañce”ti nirantaratthe vattamāno mukhyo,",
  "anya-e0807n2:27_1": "“mañcā ugghosantī”ti tirohitatthe vattamāno lakkhaṇo,",
  "anya-e0807n2:27_2": "gāthādisakalavākyassa+tthe vattamāno byañjanasabhāvo.",
  "anya-e0807n2:28_0": "Byāpārassa pabhedena, tidhā saddopi vācako;",
  "anya-e0807n2:29_0": "Lakkhaṇiko byañjakoti, tadatthopi tidhā mato.",
  "anya-e0807n2:30_0": "Vacco lakkhaṇiko byaṅgyo, cevaṁ saddo suvācako;",
  "anya-e0807n2:31_0": "Vuttakamena jātyādi-bhedena pañcadhā bhaveti.",
  "anya-e0807n2:32_0": "38. Āmantaṇe –",
  "anya-e0807n2:33_0": "Ti āmantaṇādhike atthamatte paṭhamāvibhatti hoti. Bho nara, bho itthi, bho napuṁsaka.",
  "anya-e0807n2:34_0": "Saddenā+bhimukhīkāro, vijjamānassa vatthuno;",
  "anya-e0807n2:35_0": "Āmantaṇaṁ vidhātabbe, natthi “rājā bhave”ti+daṁ.",
  "anya-e0807n2:36_0": "Kriyā nimittaṁ kārakantu kamma, kattu, karaṇa,",
  "anya-e0807n2:36_1": "sampadāna, avadhi,",
  "anya-e0807n2:36_2": "ādhārabhedena chabbidhaṁ,",
  "anya-e0807n2:36_3": "taṁ yathā –",
  "anya-e0807n2:37_0": "2,2. Kamme dutiyā",
  "anya-e0807n2:38_0": "Karīyati kattukiriyāya sambandhīyatīti kammaṁ,",
  "anya-e0807n2:38_1": "tasmiṁ kammakārake dutiyāvibhatti hoti.",
  "anya-e0807n2:38_2": "Taṁ tividhaṁ nibbatti, vikati,",
  "anya-e0807n2:38_3": "patti bhedena,",
  "anya-e0807n2:38_4": "tattha nibbattikamme mātā puttaṁ vijāyati,",
  "anya-e0807n2:38_5": "āhāro sukhaṁ janayati,",
  "anya-e0807n2:38_6": "kaṭaṁ karoti datto.",
  "anya-e0807n2:38_7": "Vikatiyaṁ kaṭṭha+maṅgāraṁ karoti,",
  "anya-e0807n2:38_8": "suvaṇṇaṁ kaṭakaṁ karoti,",
  "anya-e0807n2:38_9": "vīhayo lunāti.",
  "anya-e0807n2:38_10": "Pattiyaṁ datto gharaṁ pavisati,",
  "anya-e0807n2:38_11": "ādiccaṁ passati,",
  "anya-e0807n2:38_12": "dhammaṁ suṇāti,",
  "anya-e0807n2:38_13": "paṇḍite payirupāsati.",
  "anya-e0807n2:39_0": "Vuttañca –",
  "anya-e0807n2:40_0": "Nibbatti+vikati+patti-bhedā kammaṁ tidhā mataṁ;",
  "anya-e0807n2:41_0": "Kattukriyābhigammantaṁ, sukha+maṅgāraṁ+gharaṁ yathāti.",
  "anya-e0807n2:42_0": "Kaṭaṁ karoti vipulaṁ dassanīyanti attheva guṇayuttassa kammatā,",
  "anya-e0807n2:42_1": "vipulaṁ karoti,",
  "anya-e0807n2:42_2": "dassanīyaṁ karotīti kriyāya sambandhiyamānattā.",
  "anya-e0807n2:42_3": "Odano paccateti odanasaddato kammatā nappatīyate,",
  "anya-e0807n2:42_4": "kiñcarahi ākhyātato.",
  "anya-e0807n2:43_0": "Icchitakammaṁ yathā-gāvuṁ payo dohati,",
  "anya-e0807n2:43_1": "gomantaṁ gāvaṁ yācati,",
  "anya-e0807n2:43_2": "gāva+mava rundhati vajaṁ,",
  "anya-e0807n2:43_3": "māṇavakaṁ maggaṁ pucchati,",
  "anya-e0807n2:43_4": "gomantaṁ gāvaṁ bhikkhate,",
  "anya-e0807n2:43_5": "rukkha+mavacināti phalāni,",
  "anya-e0807n2:43_6": "rukkhātyattho.",
  "anya-e0807n2:43_7": "Sissaṁ dhammaṁ brūte.",
  "anya-e0807n2:43_8": "Ettha payo,",
  "anya-e0807n2:43_9": "gāvaṁ iccādi icchitaṁ, gāvuṁ,",
  "anya-e0807n2:43_10": "gomanta+miccādi anicchitaṁ.",
  "anya-e0807n2:43_11": "Eva+manicchitepi kaṇṭakaṁ maddati,",
  "anya-e0807n2:43_12": "visaṁ gilati.",
  "anya-e0807n2:43_13": "Yaṁ nevi+cchitaṁ,",
  "anya-e0807n2:43_14": "nāpi anicchitaṁ,",
  "anya-e0807n2:43_15": "tatrāpi gāmaṁ gacchanto rukkhamūla+mupasappati.",
  "anya-e0807n2:44_0": "Ādhāre adhisi+ṭhā+sānaṁ payoge ca,",
  "anya-e0807n2:44_1": "pathaviṁ adhisessati,",
  "anya-e0807n2:44_2": "gāma+madhitiṭṭhati,",
  "anya-e0807n2:44_3": "rukkha+majjhāsateti.",
  "anya-e0807n2:44_4": "Ettha pathavinti pathaviyanti attho.",
  "anya-e0807n2:44_5": "Eva+mabhi,",
  "anya-e0807n2:44_6": "nipubbavisassāpi,",
  "anya-e0807n2:44_7": "dhamma+mabhinivisate,",
  "anya-e0807n2:44_8": "dhamme vā.",
  "anya-e0807n2:44_9": "Tathā upa,",
  "anya-e0807n2:44_10": "nva+jjhā+pubbavasatissa,",
  "anya-e0807n2:44_11": "gāma+mupavasati,",
  "anya-e0807n2:44_12": "gāma+manuvasati,",
  "anya-e0807n2:44_13": "vihāra+madhivasati,",
  "anya-e0807n2:44_14": "gāma+māvasati,",
  "anya-e0807n2:44_15": "agāraṁ ajjhavasati,",
  "anya-e0807n2:44_16": "ettha gāmanti gāmetyattho.",
  "anya-e0807n2:44_17": "Tathā tappānā+cārepi,",
  "anya-e0807n2:44_18": "nadiṁ pibati,",
  "anya-e0807n2:44_19": "gāmaṁ carati,",
  "anya-e0807n2:44_20": "nadiyaṁtyattho.",
  "anya-e0807n2:44_21": "Sace maṁ nālapissatīti mayā saddhiṁtyattho.",
  "anya-e0807n2:44_22": "Vihitāva paṭi-yogepi dutiyā,",
  "anya-e0807n2:44_23": "paṭibhantu taṁ cunda bojjhaṅgā,",
  "anya-e0807n2:44_24": "tampaṭi bojjhaṅgā bhāsantūti attho.",
  "anya-e0807n2:44_25": "Upamā maṁ patibhāti,",
  "anya-e0807n2:44_26": "upamā maṁ upaṭṭhātityattho.",
  "anya-e0807n2:44_27": "Dhātunāyutte “tassa nappaṭibhātī”ti chaṭṭhī.",
  "anya-e0807n2:45_0": "3. Kāladdhāna+maccantasaṁyoge",
  "anya-e0807n2:46_0": "Kāladdhānaṁ dabba+guṇa+kriyāhi accantasaṁyoge tehi kāladdhānavācīhi dutiyā hoti.",
  "anya-e0807n2:46_1": "Kāle-sattāhaṁ gavapānaṁ,",
  "anya-e0807n2:46_2": "māsaṁ maṁsodanaṁ,",
  "anya-e0807n2:46_3": "saradaṁ ramaṇīyā nadī,",
  "anya-e0807n2:46_4": "sabbakālaṁ ramaṇīyaṁ nandanaṁ,",
  "anya-e0807n2:46_5": "tayo māse abhidhammaṁ deseti.",
  "anya-e0807n2:46_6": "Addhani-yojanaṁ vanarāji,",
  "anya-e0807n2:46_7": "yojanaṁ dīgho pabbato,",
  "anya-e0807n2:46_8": "kosaṁ sajjhāyati.",
  "anya-e0807n2:47_0": "Pubbanhasamayaṁ nivāsetvā,",
  "anya-e0807n2:47_1": "ekaṁ samayaṁ bhagavā,",
  "anya-e0807n2:47_2": "imaṁ rattiṁ cattāro mahārājānoti evamādīsu kālavācīhi accantasaṁyoge dutiyā,",
  "anya-e0807n2:47_3": "bahulaṁvidhānā vibhattivipallāso vā.",
  "anya-e0807n2:47_4": "Māsenā+nuvāko+dhīto,",
  "anya-e0807n2:47_5": "kosenā+nuvāko+dhītoti karaṇatthe tatiyā.",
  "anya-e0807n2:48_0": "4. Gatibodhāhārasaddatthākammakabhajjādīnaṁ payojje",
  "anya-e0807n2:49_0": "Gatyatthānaṁ bodhatthānaṁ āhāratthānaṁ saddatthāna+makammakānaṁ bhajjādīnañca payojje kattari dutiyā hoti.",
  "anya-e0807n2:49_1": "Datto gamayati māṇavakaṁ gāmaṁ,",
  "anya-e0807n2:49_2": "yāpayati vā.",
  "anya-e0807n2:49_3": "Guru bodhayati māṇavakaṁ dhammaṁ,",
  "anya-e0807n2:49_4": "vedayati vā.",
  "anya-e0807n2:49_5": "Mātā bhojayati putta+modanaṁ,",
  "anya-e0807n2:49_6": "āsayati vā.",
  "anya-e0807n2:49_7": "Guru ajjhāpayati sissaṁ vedaṁ,",
  "anya-e0807n2:49_8": "pāṭhayati vā.",
  "anya-e0807n2:49_9": "Payojjato+ññatra kamme dutiyā.",
  "anya-e0807n2:49_10": "Poso āsayati dattaṁ,",
  "anya-e0807n2:49_11": "sāyayati vā.",
  "anya-e0807n2:49_12": "Poso aññaṁ bhajjāpeti,",
  "anya-e0807n2:49_13": "aññaṁ koṭṭāpeti,",
  "anya-e0807n2:49_14": "aññaṁ santharāpeti.",
  "anya-e0807n2:50_0": "5. Harādīnaṁ vā",
  "anya-e0807n2:51_0": "Harādīnaṁ payojje kattari dutiyā hoti vā.",
  "anya-e0807n2:51_1": "Poso hāreti bhāraṁ dattaṁ,",
  "anya-e0807n2:51_2": "datteneti vā.",
  "anya-e0807n2:51_3": "Dassayate janaṁ rājā,",
  "anya-e0807n2:51_4": "janeneti vā.",
  "anya-e0807n2:51_5": "Abhivādayate guruṁ dattaṁ,",
  "anya-e0807n2:51_6": "datteneti vā.",
  "anya-e0807n2:51_7": "Ajjhohāreti sattuṁ dattaṁ,",
  "anya-e0807n2:51_8": "datteneti vā.",
  "anya-e0807n2:51_9": "Kāreti datto dattaṁ,",
  "anya-e0807n2:51_10": "datteneti vā.",
  "anya-e0807n2:51_11": "Pakkhe sabbatra kattari tatiyā.",
  "anya-e0807n2:52_0": "6. Na khādādīnaṁ",
  "anya-e0807n2:53_0": "Khādādīnaṁ payojje kattari dutiyā na hoti.",
  "anya-e0807n2:53_1": "Gatyatthādīsu kvaci paṭisedhattha+midaṁ.",
  "anya-e0807n2:53_2": "Khādayati datto dattena,",
  "anya-e0807n2:53_3": "ādayati dattena,",
  "anya-e0807n2:53_4": "avhāpayati datthena,",
  "anya-e0807n2:53_5": "saddāyayati dattena,",
  "anya-e0807n2:53_6": "nāyayati dattena,",
  "anya-e0807n2:53_7": "kandayati dattena.",
  "anya-e0807n2:54_0": "7. Jhādīhi yuttā",
  "anya-e0807n2:55_0": "Dhiādīhi yuttato dutiyā hoti.",
  "anya-e0807n2:55_1": "Dhi+ratthu+maṁ putikāyaṁ,",
  "anya-e0807n2:55_2": "antarā ca rājagahaṁ antarā ca nālandaṁ,",
  "anya-e0807n2:55_3": "rājagahassa ca nālandassa ca vivarabhūte majjheti attho.",
  "anya-e0807n2:55_4": "Samādhāna+mantarena,",
  "anya-e0807n2:55_5": "mucalinda+mabhito saraṁ.",
  "anya-e0807n2:55_6": "Chaṭṭhyatthe+yaṁ dutiyā.",
  "anya-e0807n2:56_0": "8. Lakkhaṇitthambhūtavicchāsva+bhinā",
  "anya-e0807n2:57_0": "Lakkhaṇādīsva+tthesu abhinā yuttamhā dutiyā hoti.",
  "anya-e0807n2:57_1": "Rukkha+mabhivijjotate cando,",
  "anya-e0807n2:57_2": "ettha rukkho lakkhaṇaṁ,",
  "anya-e0807n2:57_3": "cando lakkhitabbo,",
  "anya-e0807n2:57_4": "tatra abhinā rukkhassa lakkhaṇavuttitā pakāsīyatīti rukkho abhinā yutto nāma.",
  "anya-e0807n2:57_5": "Sādhu devadatto mātara+mabhi,",
  "anya-e0807n2:57_6": "mātari sādhuttaṁ pattotyattho.",
  "anya-e0807n2:57_7": "Rukkhaṁ rukkhaṁabhi vijjotate cando,",
  "anya-e0807n2:57_8": "rukkhe rukkhetyattho.",
  "anya-e0807n2:58_0": "9. Patiparīhi bhāge ca",
  "anya-e0807n2:59_0": "Patiparīhi yuttato lakkhaṇādīsu bhāge ca+tthe dutiyā hoti.",
  "anya-e0807n2:59_1": "Rukkhaṁpati vijjotate,",
  "anya-e0807n2:59_2": "sādhu devadatto mātaraṁpati,",
  "anya-e0807n2:59_3": "rukkhaṁ rukkhaṁpati tiṭṭhati,",
  "anya-e0807n2:59_4": "ya+dettha maṁ pati siyā,",
  "anya-e0807n2:59_5": "yo mama bhāgo,",
  "anya-e0807n2:59_6": "so dīyatutyattho.",
  "anya-e0807n2:59_7": "Evaṁ rukkhaṁparityādipi.",
  "anya-e0807n2:60_0": "10. Anunāti",
  "anya-e0807n2:61_0": "Lakkhaṇādīsu dutiyā.",
  "anya-e0807n2:61_1": "Rukkhamanu vijjotate,",
  "anya-e0807n2:61_2": "saccakiriya+manu vassi,",
  "anya-e0807n2:61_3": "hetu ca lakkhaṇaṁ bhavati,",
  "anya-e0807n2:61_4": "sādhu devadatto mātara+manu,",
  "anya-e0807n2:61_5": "rukkhaṁ rukkha+manu vijjotate,",
  "anya-e0807n2:61_6": "yadettha maṁanu siyā.",
  "anya-e0807n2:62_0": "11. Sahatthe",
  "anya-e0807n2:63_0": "Sahatthe anunā yuttamhā dutiyā. Pabbata+manu tiṭṭhati, pabbatena saha tyattho.",
  "anya-e0807n2:64_0": "12. Hīne",
  "anya-e0807n2:65_0": "Hīnatthe anunā yuttamhā dutiyā. Anusāriputtaṁ paññavanto bhikkhū, sāriputtato paññāya hīnātyattho.",
  "anya-e0807n2:66_0": "13. Upena",
  "anya-e0807n2:67_0": "Hīnatthe upena yuttamhā dutiyā. Upasāriputtaṁ paññavanto.",
  "anya-e0807n2:68_0": "16. Kattukaraṇesu tatiyā",
  "anya-e0807n2:69_0": "Kattari karaṇe ca kārake tatiyā hoti.",
  "anya-e0807n2:69_1": "Jinena desito dhammo,",
  "anya-e0807n2:69_2": "buddhena jito māro,",
  "anya-e0807n2:69_3": "ahinā daṭṭho naro.",
  "anya-e0807n2:69_4": "Yattha kāraṇakāraṇampi kāraṇavasena vuccati,",
  "anya-e0807n2:69_5": "tatthāpi tatiyā,",
  "anya-e0807n2:69_6": "corehi gāmo daḍḍho,",
  "anya-e0807n2:69_7": "tiṇehi bhattaṁ siddhaṁ,",
  "anya-e0807n2:69_8": "saddhehi kāritā vihārā.",
  "anya-e0807n2:70_0": "Attapadhāno kiriyaṁ, yo nibbatteti kārako;",
  "anya-e0807n2:71_0": "Apayutto payutto vā, sa kattāti pavuccati.",
  "anya-e0807n2:72_0": "Karaṇe-taṁ pana duvidhaṁ ajjhattikabāhiravasena,",
  "anya-e0807n2:72_1": "yathā hatthena kammaṁ karoti,",
  "anya-e0807n2:72_2": "cakkhunā rūpaṁ passati,",
  "anya-e0807n2:72_3": "manasā dhammaṁ viññāyati.",
  "anya-e0807n2:72_4": "Dattena vihayo lunāti,",
  "anya-e0807n2:72_5": "agginā kuṭiṁ jhāpeti.",
  "anya-e0807n2:73_0": "Bāhirañca tathā+jjhattaṁ, karaṇaṁ duvidhaṁ yathā;",
  "anya-e0807n2:74_0": "Vīhiṁ lunāti dattena, nettena canda+mikkhate.",
  "anya-e0807n2:75_0": "Pakatiyā abhirūpo,",
  "anya-e0807n2:75_1": "gottena gotamo iccādi bhūdhātussa sambhavā karaṇe tatiyā.",
  "anya-e0807n2:75_2": "Tathā sāriputtoti nāmena vissuto,",
  "anya-e0807n2:75_3": "jātiyā khattiyo buddho,",
  "anya-e0807n2:75_4": "jātiyā sattavassiko,",
  "anya-e0807n2:75_5": "sippena naḷakāro so,",
  "anya-e0807n2:75_6": "ekūnatiṁso vayasā,",
  "anya-e0807n2:75_7": "evaṁ samena dhāvati,",
  "anya-e0807n2:75_8": "visamena dhāvati,",
  "anya-e0807n2:75_9": "dvidoṇena dhaññaṁ kiṇāti.",
  "anya-e0807n2:76_0": "17. Sahatthena",
  "anya-e0807n2:77_0": "Sahatthena yoge tatiyā siyā.",
  "anya-e0807n2:77_1": "Tatiyāpi chaṭṭhīva appadhāne eva bhavati.",
  "anya-e0807n2:77_2": "Puttena sahā+gato,",
  "anya-e0807n2:77_3": "puttena saddhiṁ āgato,",
  "anya-e0807n2:77_4": "vitakkena saha vattati,",
  "anya-e0807n2:77_5": "puttena saha thūlo,",
  "anya-e0807n2:77_6": "nisīdi bhagavā saddhiṁ bhikkhusaṅghena,",
  "anya-e0807n2:77_7": "sahassena samaṁ mitā,",
  "anya-e0807n2:77_8": "sabbehi me piyehi manāpehi nānābhāvo.",
  "anya-e0807n2:78_0": "18. Lakkhaṇe",
  "anya-e0807n2:79_0": "Lakkhaṇe vattamānato tatiyā.",
  "anya-e0807n2:79_1": "Bhinnena sīsena paggharantena lohitena paṭīvissake ujjhāpesi,",
  "anya-e0807n2:79_2": "ūnapañcabandhanena pattena aññaṁ navaṁ pattaṁ cetāpeyya,",
  "anya-e0807n2:79_3": "tidaṇḍakena paribbājaka+maddakkhi,",
  "anya-e0807n2:79_4": "akkhinā kāṇo,",
  "anya-e0807n2:79_5": "hatthena kuṇī,",
  "anya-e0807n2:79_6": "pādena khañjo,",
  "anya-e0807n2:79_7": "piṭṭhiyā khujjo.",
  "anya-e0807n2:79_8": "Tena hi vikalaṅgena vikalaṅgino vikāro lakkhiyate.",
  "anya-e0807n2:80_0": "19. Hetumhi",
  "anya-e0807n2:81_0": "Vāsādilakkhaṇakriyāya hetuto tatiyā.",
  "anya-e0807n2:81_1": "Annena vasati,",
  "anya-e0807n2:81_2": "vijjāya vasati,",
  "anya-e0807n2:81_3": "na jaccā vasalo hoti,",
  "anya-e0807n2:81_4": "kammunā vasalo hoti,",
  "anya-e0807n2:81_5": "dānena bhogavā,",
  "anya-e0807n2:81_6": "ācārena kulaṁ,",
  "anya-e0807n2:81_7": "tena pāṇi kāmadado.",
  "anya-e0807n2:82_0": "20. Pañcamī+ṇe vā",
  "anya-e0807n2:83_0": "Iṇe hetumhi pañcamī vā. Satasmā baddho, satena vā.",
  "anya-e0807n2:84_0": "21. Guṇe",
  "anya-e0807n2:85_0": "Paraṅgabhūte hetumhi pañcamī hoti vā.",
  "anya-e0807n2:85_1": "Jaḷattā baddho,",
  "anya-e0807n2:85_2": "jaḷattenavā,",
  "anya-e0807n2:85_3": "paññāya mutto,",
  "anya-e0807n2:85_4": "hutvā abhāvato aniccā,",
  "anya-e0807n2:85_5": "saṅkhāranirodhā viññāṇanirodho.",
  "anya-e0807n2:85_6": "Bahulaṁvidhānā sattamyatthehipi,",
  "anya-e0807n2:85_7": "tena samayena,",
  "anya-e0807n2:85_8": "kālena dhammasākacchā,",
  "anya-e0807n2:85_9": "puratthimena dhataraṭṭho,",
  "anya-e0807n2:85_10": "dakkhiṇena virūḷhako,",
  "anya-e0807n2:85_11": "uttarena kapilavatthu,",
  "anya-e0807n2:85_12": "yena bhagavā,",
  "anya-e0807n2:85_13": "tenupasaṅkami,",
  "anya-e0807n2:85_14": "so vo mama+ccayena satthāti.",
  "anya-e0807n2:85_15": "Māsena bhuñjati,",
  "anya-e0807n2:85_16": "ekāheneva bārāṇasiṁ pāvisi,",
  "anya-e0807n2:85_17": "navahi māsehi vihāraṁ kārāpesi,",
  "anya-e0807n2:85_18": "kahāpaṇena ūno,",
  "anya-e0807n2:85_19": "dhanena vikalo,",
  "anya-e0807n2:85_20": "asinā kalaho,",
  "anya-e0807n2:85_21": "ācārena nipuṇo,",
  "anya-e0807n2:85_22": "guḷena missakaṁ,",
  "anya-e0807n2:85_23": "vācāya sakhilo,",
  "anya-e0807n2:85_24": "maṇinā attho,",
  "anya-e0807n2:85_25": "dhanena attho,",
  "anya-e0807n2:85_26": "yojanena gacchati iccādi hetumhi karaṇe vā tatiyā.",
  "anya-e0807n2:85_27": "Attanāva attānaṁ sammannatīti paccatte bahulaṁvidhānā kattari tatiyā.",
  "anya-e0807n2:85_28": "Evaṁ tilehi khette vapatīti kammatthe,",
  "anya-e0807n2:85_29": "sumuttā mayaṁ tena mahāsamaṇenāti pañcamyatthe ca.",
  "anya-e0807n2:86_0": "24. Catutthī sampadāne",
  "anya-e0807n2:87_0": "Acetanaṁ sacetanaṁ vā paṭiggāhakabhāvenā+pekkhitaṁ,",
  "anya-e0807n2:87_1": "taṁ sampadānaṁ,",
  "anya-e0807n2:87_2": "tañca dā-dāneti dhātuto byappena yuttameva,",
  "anya-e0807n2:87_3": "tattha catutthī hoti.",
  "anya-e0807n2:87_4": "Tañca dīyamānassa vatthuno anivāraṇa+jjhesanā+numatito tividho,",
  "anya-e0807n2:87_5": "yathā buddhassa pupphaṁ deti,",
  "anya-e0807n2:87_6": "bodhirukkhassa jalaṁ deti,",
  "anya-e0807n2:87_7": "yācakassa dhanaṁ deti,",
  "anya-e0807n2:87_8": "bhikkhūnaṁ dānaṁ deti.",
  "anya-e0807n2:88_0": "Anirākaraṇā+rādha-na+bbhanuññavasena hi;",
  "anya-e0807n2:89_0": "Sampadānaṁ tidhā vuttaṁ, rukkha+yācaka+bhikkhavo.",
  "anya-e0807n2:90_0": "Ādhāravivakkhāyaṁ sattamīpi,",
  "anya-e0807n2:90_1": "saṅghe gotami dehi,",
  "anya-e0807n2:90_2": "saṅghe dinne ahañceva pūjito bhavissāmi,",
  "anya-e0807n2:90_3": "yā palālamayaṁ mālaṁ,",
  "anya-e0807n2:90_4": "nārī datvāna cetiyeti.",
  "anya-e0807n2:91_0": "25. Tādatthye",
  "anya-e0807n2:92_0": "Tādatthye catutthī siyā.",
  "anya-e0807n2:92_1": "Tadatthassa bhāve,",
  "anya-e0807n2:92_2": "tādatthyaṁ,",
  "anya-e0807n2:92_3": "tasmiṁ tadatthabhāve jotanīyeva catutthī siyā.",
  "anya-e0807n2:92_4": "Tadatthassa bhāvoti nimittanimittīsambandhe chaṭṭhī,",
  "anya-e0807n2:92_5": "tasmā chaṭṭhāpavādo+yaṁ.",
  "anya-e0807n2:92_6": "Samepi nimittanimittīnaṁ sambandhe nimittabhūtayūpatova catutthī,",
  "anya-e0807n2:92_7": "no nimittībhūtadāruto.",
  "anya-e0807n2:92_8": "Yūpāya dāru,",
  "anya-e0807n2:92_9": "pākāya vajati,",
  "anya-e0807n2:92_10": "buddhassatthāya jīvitaṁ pariccajāmi,",
  "anya-e0807n2:92_11": "neva davāya,",
  "anya-e0807n2:92_12": "na madāya,",
  "anya-e0807n2:92_13": "ūnassa pāripūriyā,",
  "anya-e0807n2:92_14": "atthāya hitāya sukhāya saṁvattati,",
  "anya-e0807n2:92_15": "lokānukampāya,",
  "anya-e0807n2:92_16": "phāsu vihārāya.",
  "anya-e0807n2:93_0": "Iccāyaṁ kaccāyane upari vakkhamānassa catutthīti sādhitattā idha chaṭṭhīti dīpanatthaṁ vuccate –",
  "anya-e0807n2:94_0": "Kassa sādu naruccati,",
  "anya-e0807n2:94_1": "mā ayasmantānampi saṅghabhedo ruccittha,",
  "anya-e0807n2:94_2": "khamati saṅghassa,",
  "anya-e0807n2:94_3": "bhatta+massa nacchādetīti chaṭṭhī sambandhavacanicchāyaṁ,",
  "anya-e0807n2:94_4": "na ce+vaṁ virodho siyā,",
  "anya-e0807n2:94_5": "sadisarūpattā,",
  "anya-e0807n2:94_6": "evaṁvidhesu ca sambandhassa saddikānumatattā.",
  "anya-e0807n2:94_7": "Tathā hi bhāgavuttiyā “upapadavibhatti chaṭṭhiyā+pavādā”ti vuttaṁ,",
  "anya-e0807n2:94_8": "saddantare vihitā vibhatti upapadavibhatti.",
  "anya-e0807n2:95_0": "Kassa vā tvaṁ dhammaṁ rocesīti atthamatte paṭhamā,",
  "anya-e0807n2:95_1": "kassa vā tuyhanti avatvā kassa vā tvaṁ dhammaṁ rocesīti atthamatte paṭhamāvasena byabhicāradassanā.",
  "anya-e0807n2:95_2": "Eva+maññāpi viññeyyā,",
  "anya-e0807n2:95_3": "paratopi yathāgamaṁ.",
  "anya-e0807n2:96_0": "Rañño sataṁ dhāreti rañño chattaṁ dhāretīti sambandhe chaṭṭhīva.",
  "anya-e0807n2:96_1": "Silāgha=kathane,",
  "anya-e0807n2:96_2": "evaṁ rañño silāghate iccādi,",
  "anya-e0807n2:96_3": "thutiṁ karotītyattho.",
  "anya-e0807n2:96_4": "Hanu=apanayane,",
  "anya-e0807n2:96_5": "rañño hanute,",
  "anya-e0807n2:96_6": "vañcetītyattho.",
  "anya-e0807n2:96_7": "Upatiṭṭheyya sakyaputtānaṁ vaḍḍhakī,",
  "anya-e0807n2:96_8": "upagaccheyyātyattho.",
  "anya-e0807n2:96_9": "Sapa=akkose,",
  "anya-e0807n2:96_10": "mayhaṁ sapate,",
  "anya-e0807n2:96_11": "saccaṁ kurutetyattho.",
  "anya-e0807n2:96_12": "Dhara=dhāraṇe,",
  "anya-e0807n2:96_13": "suvaṇṇaṁ te dhārayate,",
  "anya-e0807n2:96_14": "iṇaṁ te dhārayati,",
  "anya-e0807n2:96_15": "assa rañño nāgaṁ dhārayāma.",
  "anya-e0807n2:96_16": "Piha=icchāyaṁ,",
  "anya-e0807n2:96_17": "devāpi tassa pihayanti tādino,",
  "anya-e0807n2:96_18": "tesaṁ pihayanti sambuddhānaṁ satīmataṁ,",
  "anya-e0807n2:96_19": "pihayanti=patthenti.",
  "anya-e0807n2:96_20": "Tassa kujjha mahāvīra,",
  "anya-e0807n2:96_21": "yadi+haṁ tassa pakuppeyyaṁ,",
  "anya-e0807n2:96_22": "dubhayati disānaṁ megho,",
  "anya-e0807n2:96_23": "yo mittānaṁ na dūbhati,",
  "anya-e0807n2:96_24": "yo appaduṭṭhassa narassa dussati.",
  "anya-e0807n2:96_25": "Issa=issāyaṁ,",
  "anya-e0807n2:96_26": "titthiyā issayanti samaṇānaṁ.",
  "anya-e0807n2:96_27": "Usūya=dosāvikaraṇe,",
  "anya-e0807n2:96_28": "dujjanā guṇavantānaṁ ussūyanti,",
  "anya-e0807n2:96_29": "kā usuyā vijānataṁ.",
  "anya-e0807n2:96_30": "Idha+sidha+rādha+sādha=saṁsiddhiyaṁ,",
  "anya-e0807n2:96_31": "ārādho me rañño,",
  "anya-e0807n2:96_32": "rañño bhāgya+mārajjhati,",
  "anya-e0807n2:96_33": "kyā+haṁ ayyānaṁ aparajjhāmi,",
  "anya-e0807n2:96_34": "āyasmato upālittherassa upasampadāpekkho upatisso.",
  "anya-e0807n2:96_35": "Bhikkhū bhagavato paccassosuṁ,",
  "anya-e0807n2:96_36": "āsuṇanti buddhassa bhikkhū,",
  "anya-e0807n2:96_37": "tassa bhikkhuno janoanugiṇāti,",
  "anya-e0807n2:96_38": "patigiṇāti,",
  "anya-e0807n2:96_39": "sādhukāradānādinā taṁ ussahatītyattho.",
  "anya-e0807n2:96_40": "Ārocayāmi vo bhikkhave,",
  "anya-e0807n2:96_41": "paṭivedayāmi vo,",
  "anya-e0807n2:96_42": "āmantayāmi te mahārāja,",
  "anya-e0807n2:96_43": "dhammaṁ te desissāmi,",
  "anya-e0807n2:96_44": "desetu bhante bhagavā dhammaṁ bhikkhūnaṁ,",
  "anya-e0807n2:96_45": "yathā no bhagavā byākareyya,",
  "anya-e0807n2:96_46": "niruttiṁ te pavakkhāmi,",
  "anya-e0807n2:96_47": "alaṁ me rajjaṁ,",
  "anya-e0807n2:96_48": "alaṁ bhikkhu pattassa,",
  "anya-e0807n2:96_49": "alaṁ mallo mallassa,",
  "anya-e0807n2:96_50": "arahati mallo mallassa,",
  "anya-e0807n2:96_51": "alaṁ te idha vāsena,",
  "anya-e0807n2:96_52": "kiṁ me ekena tiṇṇenāti sabbattha sambandhe chaṭṭhī.",
  "anya-e0807n2:97_0": "Evaṁ āyu bhoto hotu,",
  "anya-e0807n2:97_1": "ciraṁ jīvitaṁ, bhaddaṁ, kalyāṇaṁ, atthaṁ,",
  "anya-e0807n2:97_2": "payojanaṁ, kusalaṁ, anāmayaṁ, hitaṁ, patthaṁ, sukhaṁ, sātaṁ,",
  "anya-e0807n2:97_3": "bhoto hotu,",
  "anya-e0807n2:97_4": "sādhu sammuti me tassa,",
  "anya-e0807n2:97_5": "puttassā+vikareyya guyha+matthaṁ,",
  "anya-e0807n2:97_6": "tassa me sakko pāturahosi,",
  "anya-e0807n2:97_7": "tassa pahiṇeyya,",
  "anya-e0807n2:97_8": "bhikkhūnaṁ dūtaṁ pāhesi,",
  "anya-e0807n2:97_9": "kappati samaṇānaṁ āyogo,",
  "anya-e0807n2:97_10": "ekassa dvinnaṁ tiṇṇaṁ vā pahoti,",
  "anya-e0807n2:97_11": "upamaṁ te karissāmi,",
  "anya-e0807n2:97_12": "añjaliṁte paggaṇhāmi,",
  "anya-e0807n2:97_13": "tassa phāsu,",
  "anya-e0807n2:97_14": "lokassa+ttho,",
  "anya-e0807n2:97_15": "namo te purisājañña,",
  "anya-e0807n2:97_16": "sotthi tassa,",
  "anya-e0807n2:97_17": "samattho mallo mallassa,",
  "anya-e0807n2:97_18": "tassa hitaṁ,",
  "anya-e0807n2:97_19": "tassa sukhaṁ,",
  "anya-e0807n2:97_20": "svāgataṁ te mahārājāti sabbattha sambandhe chaṭṭhī.",
  "anya-e0807n2:98_0": "26. Pañcamya+vadhismā",
  "anya-e0807n2:99_0": "Padatthāvadhismā pañcamīvibhatti hoti.",
  "anya-e0807n2:100_0": "Samepya+pagame dvinnaṁ, pubbarūpā ya+daccutaṁ;",
  "anya-e0807n2:101_0": "Vuccate ta+dapādānaṁ, taṁ calācalato dvidhā;",
  "anya-e0807n2:102_0": "Yathā+ssā dhāvatā poso, pato, rukkhāphalanti ca.",
  "anya-e0807n2:103_0": "Tattha calāvadhi dhāvatā assā puriso patati, acalāvadhi pabbatā otaranti vanacārakāti.",
  "anya-e0807n2:104_0": "Tañca avadhi visayakriyāvisesassa niddiṭṭhattā niddiṭṭhavisayaṁ,",
  "anya-e0807n2:104_1": "yattha apa apagamanakriyaṁ upāttaṁ=ajjhāhaṭaṁ visayaṁ katvā pavattati,",
  "anya-e0807n2:104_2": "taṁ upāttaṁ.",
  "anya-e0807n2:104_3": "Yaṁ kenaci guṇena ukkaṁsiyati,",
  "anya-e0807n2:104_4": "taṁ anumeyyaṁ.",
  "anya-e0807n2:104_5": "Yathā gāmā apenti munayo,",
  "anya-e0807n2:104_6": "nagarā niggato rājā,",
  "anya-e0807n2:104_7": "pāpā cittaṁ nivārenti.",
  "anya-e0807n2:104_8": "Valāhakā vijjotate,",
  "anya-e0807n2:104_9": "kusulato pacatīti.",
  "anya-e0807n2:104_10": "Ettha ca vaḷāhakā nikkhamma,",
  "anya-e0807n2:104_11": "kusulato apanetvāti ca pubbakriyā ajjhāharīyati.",
  "anya-e0807n2:104_12": "Mathurā pāṭaliputtakehi abhirūpāti anumīyati.",
  "anya-e0807n2:104_13": "Vuttañhi –",
  "anya-e0807n2:105_0": "Niddiṭṭhavisayaṁ kiñci, upāttavisayaṁ tathā;",
  "anya-e0807n2:106_0": "Anumeyyavisayañceti, tidhā+hu avadhiṁ budhāti.",
  "anya-e0807n2:107_0": "Bhayahetumhi-corā bhayaṁ jāyati,",
  "anya-e0807n2:107_1": "taṇhāya jāyati bhayaṁ,",
  "anya-e0807n2:107_2": "pāpato uttasati,",
  "anya-e0807n2:107_3": "natthi soko kuto bhayaṁ.",
  "anya-e0807n2:107_4": "Akkhātari-upajjhāyā sikkhaṁ gaṇhāti,",
  "anya-e0807n2:107_5": "ācariyamhā adhīto suṇāti vā.",
  "anya-e0807n2:107_6": "Buddhasmā parājenti aññatitthiyā,",
  "anya-e0807n2:107_7": "parājitā bhavantītyattho.",
  "anya-e0807n2:107_8": "Himavatā pabhavati gaṅgā,",
  "anya-e0807n2:107_9": "aciravatiyā pabhavanti kunnadiyo.",
  "anya-e0807n2:107_10": "Urasmā jāto putto,",
  "anya-e0807n2:107_11": "kammato jātaṁ indriyaṁ,",
  "anya-e0807n2:107_12": "upajjhāyā antaradhāyati sisso,",
  "anya-e0807n2:107_13": "mātāpitūhi antaradhārayati putto,",
  "anya-e0807n2:107_14": "nilīyatītyattho.",
  "anya-e0807n2:107_15": "Dūratthayogekīvadūro ito naḷakāragāmo,",
  "anya-e0807n2:107_16": "tato have dūrataraṁ vadanti,",
  "anya-e0807n2:107_17": "gāmato nātidūre,",
  "anya-e0807n2:107_18": "ārakā te moghapurisā imasmā dhammavinayā,",
  "anya-e0807n2:107_19": "ārakā tehi bhagavā dūratova namassanti,",
  "anya-e0807n2:107_20": "addasa dūratova āgacchantaṁ.",
  "anya-e0807n2:107_21": "Antikatthayoge-antikaṁ gāmā,",
  "anya-e0807n2:107_22": "āsannaṁ gāmā,",
  "anya-e0807n2:107_23": "samīpaṁ gāmā.",
  "anya-e0807n2:107_24": "Parimāṇe-ito mathurāya catūsu yojanesu saṁkassaṁ,",
  "anya-e0807n2:107_25": "rājagahato pañcacattālīsayojanamatthake sāvatthi.",
  "anya-e0807n2:107_26": "Kālaparimāṇe-ito ekanavutikappamatthake,",
  "anya-e0807n2:107_27": "ito vassasatasahassassa accayena buddho loke uppajjissati.",
  "anya-e0807n2:107_28": "Pāsādā saṁkameyya,",
  "anya-e0807n2:107_29": "pāsādaṁ abhiruhitvā saṁkameyyāti attho,",
  "anya-e0807n2:107_30": "tathā hatthikkhandhā saṁkameyya,",
  "anya-e0807n2:107_31": "abhidhammā pucchanti,",
  "anya-e0807n2:107_32": "abhidhammaṁ sutvāti attho,",
  "anya-e0807n2:107_33": "āsanā vuṭṭhaheyya.",
  "anya-e0807n2:107_34": "Disatthavācīhi yoge-ito sā purimā disā,",
  "anya-e0807n2:107_35": "ito sā dakkhiṇā disā,",
  "anya-e0807n2:107_36": "avīcito yāva bhavaggaṁ,",
  "anya-e0807n2:107_37": "uddhaṁ pādatalā,",
  "anya-e0807n2:107_38": "adho kesamatthakā.",
  "anya-e0807n2:107_39": "Vibhajane-yato paṇītataro vā visiṭṭhataro vā natthi,",
  "anya-e0807n2:107_40": "attadanto tato varaṁ,",
  "anya-e0807n2:107_41": "kiñcāpi dānato sīlaṁ varaṁ,",
  "anya-e0807n2:107_42": "tato mayā bahutaraṁ sutaṁ,",
  "anya-e0807n2:107_43": "sīlameva sutā seyyo.",
  "anya-e0807n2:107_44": "Āratippayoge-ārati virati pāpā,",
  "anya-e0807n2:107_45": "pāṇātipātā veramaṇi,",
  "anya-e0807n2:107_46": "adinnādānā paṭivirato,",
  "anya-e0807n2:107_47": "appaṭiviratā musāvādā.",
  "anya-e0807n2:107_48": "Suddhatthayoge-lobhanīyehi dhammehi suddho,",
  "anya-e0807n2:107_49": "mātuto ca pituto ca suddho anupakkuṭṭho.",
  "anya-e0807n2:107_50": "Pamocanatthayoge-parimutto dukkhasmāti vadāmi,",
  "anya-e0807n2:107_51": "mutto+smi mārabandhanā,",
  "anya-e0807n2:107_52": "na te muccanti maccunā,",
  "anya-e0807n2:107_53": "mutto+haṁ+sabbapāsehi.",
  "anya-e0807n2:107_54": "Vivecane-vivicceva kāmehi,",
  "anya-e0807n2:107_55": "vivicca akusalehi dhammehi.",
  "anya-e0807n2:107_56": "Pamāṇatthe-āyāmato ca vitthārato ca yojanaṁ,",
  "anya-e0807n2:107_57": "gambhīrato ca puthulato ca yojanaṁ candabhāgāya parimāṇaṁ,",
  "anya-e0807n2:107_58": "parikkhepato navayojanasataparimāṇo majjhimadeso.",
  "anya-e0807n2:107_59": "Pubbādiyoge-pubbeva me bhikkhave sambodhā,",
  "anya-e0807n2:107_60": "ito pubbe nāhosi,",
  "anya-e0807n2:107_61": "tato paraṁ paccantimā janapadā,",
  "anya-e0807n2:107_62": "tato aparena samayena.",
  "anya-e0807n2:107_63": "Pañhe-kuto+si tvaṁ,",
  "anya-e0807n2:107_64": "kuto bhavaṁ,",
  "anya-e0807n2:107_65": "pāṭaliputtato.",
  "anya-e0807n2:107_66": "Kicchā laddhanti guṇe pañcamī,",
  "anya-e0807n2:107_67": "kicchena me adhigatanti hetumhi karaṇe vā tatiyā,",
  "anya-e0807n2:107_68": "evaṁ thokā mutto,",
  "anya-e0807n2:107_69": "thokena muttoti.",
  "anya-e0807n2:108_0": "Kathaṁ “thokaṁ calatī”ti,",
  "anya-e0807n2:108_1": "kriyāvisesane kammani dutiyā,",
  "anya-e0807n2:108_2": "thokaṁ calanaṁ karotītyattho,",
  "anya-e0807n2:108_3": "thokanti calanakriyāya visesanattā kriyāvisesanaṁ.",
  "anya-e0807n2:109_0": "Kriyāvisesanaṁ nāma, kammatte+kattasaṇṭhitā;",
  "anya-e0807n2:110_0": "Nyāyasiddhaṁ yato tasmā, tadatthaṁ na visuṁ vidhi.",
  "anya-e0807n2:111_0": "Nyāyasiddhaṁva=calananti yasmā bhāve ano,",
  "anya-e0807n2:111_1": "tasmā bhāvasse+kattā ekavacananti ñāyā ekattañca,",
  "anya-e0807n2:111_2": "bhāve anattā napuṁsakattañca,",
  "anya-e0807n2:111_3": "karotikriyāya sambandhena kammattañca sijjhatīti.",
  "anya-e0807n2:111_4": "Kara+bhūdhātavo ca –",
  "anya-e0807n2:112_0": "Kāriyarūpābhidhātvatthā, sabbe sattāya yujjare;",
  "anya-e0807n2:113_0": "Tato kriyā ca bhāvo ca, sāmaññaṁ tesu gamyate –",
  "anya-e0807n2:114_0": "Ti vuttattā yujjanti.",
  "anya-e0807n2:115_0": "Thokatthe-thokā muccati.",
  "anya-e0807n2:115_1": "Sabbattha savisaye pañcamī.",
  "anya-e0807n2:115_2": "Ettha “vivakkhā lokikā sā ca,",
  "anya-e0807n2:115_3": "na sakkā anivattituṁ”ti vuttattā aniṭṭhappasaṅgo na siyā.",
  "anya-e0807n2:115_4": "Mariyādāyaṁ-āpabbatā khettaṁ.",
  "anya-e0807n2:115_5": "Abhividhimhi-ābrahmalokā saddo abbhuggacchati,",
  "anya-e0807n2:115_6": "pabbataṁ vajjetvā,",
  "anya-e0807n2:115_7": "brahmalokamhi byāpetvāti ca attho.",
  "anya-e0807n2:115_8": "Ettha vajjamānasīmā mariyādā,",
  "anya-e0807n2:115_9": "gayhamānasīmā abhividhi.",
  "anya-e0807n2:116_0": "27. Apaparīhi vajjane",
  "anya-e0807n2:117_0": "Vajjane vattamānehī apaparīhi yoge pañcamī hoti.",
  "anya-e0807n2:117_1": "Apasālāya āyanti vāṇijā,",
  "anya-e0807n2:117_2": "parisālāya āyanti vāṇijā,",
  "anya-e0807n2:117_3": "sālaṁ vajjetvāti attho.",
  "anya-e0807n2:118_0": "28. Paṭinidhipatidānesu patinā",
  "anya-e0807n2:119_0": "Paṭinidhimhi patidāne ca vattamānena patinā yoge nāmasmā pañcamī hoti.",
  "anya-e0807n2:119_1": "Buddhasmā pati sāriputto,",
  "anya-e0807n2:119_2": "ghata+massa telasmā pati dadāti.",
  "anya-e0807n2:120_0": "29. Rite dutiyā ca",
  "anya-e0807n2:121_0": "Ritesaddayoge nāmasmā dutiyā hoti pañcamī ca. Rite saddhammā, rite saddhammaṁ.",
  "anya-e0807n2:122_0": "30. Vinā+ññatra tatiyā ca",
  "anya-e0807n2:123_0": "Vinā+ññatrayoge nāmasmā tatiyā dutiyā pañcamī ca.",
  "anya-e0807n2:123_1": "Vinā vātena,",
  "anya-e0807n2:123_2": "vinā vātaṁ,",
  "anya-e0807n2:123_3": "vinā vātasmā.",
  "anya-e0807n2:123_4": "Aññatra ekena piṇḍapātanīhārakena,",
  "anya-e0807n2:123_5": "aññatra dhammaṁ,",
  "anya-e0807n2:123_6": "aññatra dhammā.",
  "anya-e0807n2:124_0": "31. Puthanānāhi",
  "anya-e0807n2:125_0": "Etehi yoge tatiyā hoti pañcamī ca.",
  "anya-e0807n2:125_1": "Bhinnayogakaraṇaṁ dutiyānivattanatthaṁ.",
  "anya-e0807n2:125_2": "Puthageva janena,",
  "anya-e0807n2:125_3": "puthageva janasmā,",
  "anya-e0807n2:125_4": "janena nānā,",
  "anya-e0807n2:125_5": "janasmā nānā.",
  "anya-e0807n2:126_0": "39. Chaṭṭhī sambandhe",
  "anya-e0807n2:127_0": "Sambandhe chaṭṭhī hoti.",
  "anya-e0807n2:127_1": "Rañño purisoti vutte yasmā rājā dadāti,",
  "anya-e0807n2:127_2": "puriso gaṇhāti,",
  "anya-e0807n2:127_3": "tasmā rājapurisoti viññāyati.",
  "anya-e0807n2:127_4": "Evameva yo yassa āyatto sevakādibhāvena bhaṇḍabhāvena vā samīpa+samūhā+vayava+vikāra+kāriya+avatthā+jāti+guṇa+kriyādivasena vā,",
  "anya-e0807n2:127_5": "ṭhānīvasena vā,",
  "anya-e0807n2:127_6": "āgamīvasena vā,",
  "anya-e0807n2:127_7": "so tividhopi attho sambandho nāma.",
  "anya-e0807n2:127_8": "Vuttañhi –",
  "anya-e0807n2:128_0": "Kriyākārakasañjāto, asse+daṁbhāvahetuko;",
  "anya-e0807n2:129_0": "Sambandho nāma so attho, tattha chaṭṭhī vidhīyate.",
  "anya-e0807n2:130_0": "Pāratantyañhi sambandho, tattha chaṭṭhī bhave tito;",
  "anya-e0807n2:131_0": "Upādhi+ṭhānyā+gamito, na visessādito titoti.",
  "anya-e0807n2:132_0": "Upādhisaṅkhātavisesanato tāva-rañño puriso.",
  "anya-e0807n2:132_1": "Ettha ca brāhmaṇādisāmito nivattetīti rājā visesanaṁ,",
  "anya-e0807n2:132_2": "puriso tena visesiyatīti visesso.",
  "anya-e0807n2:132_3": "Bhaṇḍasambandhato-pahutaṁ me dhanaṁ sakka,",
  "anya-e0807n2:132_4": "ekassa paṭivīso,",
  "anya-e0807n2:132_5": "bhikkhussa pattacīvaraṁ.",
  "anya-e0807n2:132_6": "Samīpato-ambavanassa avidūre,",
  "anya-e0807n2:132_7": "nibbānasseva santike.",
  "anya-e0807n2:132_8": "Samūhe-suvaṇṇassa rāsi,",
  "anya-e0807n2:132_9": "bhikkhūnaṁ samūho.",
  "anya-e0807n2:132_10": "Avayave-manussasseva te sīsaṁ,",
  "anya-e0807n2:132_11": "rukkhassa sākhā.",
  "anya-e0807n2:132_12": "Vikāre-suvaṇṇassa vikati,",
  "anya-e0807n2:132_13": "bhaṭṭhadhaññānaṁ sattu.",
  "anya-e0807n2:132_14": "Kāriye-yavassa aṅkuro,",
  "anya-e0807n2:132_15": "meghassa saddo,",
  "anya-e0807n2:132_16": "puttāpi tassa bahavo,",
  "anya-e0807n2:132_17": "kammānaṁ phalaṁ vipāko.",
  "anya-e0807n2:132_18": "Avatthāyaṁ-khandhānaṁ pātubhāvo, jarā, bhedo vā.",
  "anya-e0807n2:132_19": "Jātiyaṁ-manussassa bhāvo,",
  "anya-e0807n2:132_20": "manussānaṁ jāti.",
  "anya-e0807n2:132_21": "Guṇe-suvaṇṇassa vaṇṇo,",
  "anya-e0807n2:132_22": "vaṇṇo na khīyetha tathāgatassa buddhassa guṇaghoso,",
  "anya-e0807n2:132_23": "pupphānaṁ gandho,",
  "anya-e0807n2:132_24": "phalānaṁ raso,",
  "anya-e0807n2:132_25": "cittassa phusanā,",
  "anya-e0807n2:132_26": "sippikānaṁ sataṁ natthi,",
  "anya-e0807n2:132_27": "tilānaṁ muṭṭhi,",
  "anya-e0807n2:132_28": "tesaṁ samāyogo,",
  "anya-e0807n2:132_29": "sandhino vimokkho,",
  "anya-e0807n2:132_30": "tathāgatassa paññāpāramiṁ ārabbha,",
  "anya-e0807n2:132_31": "sukhaṁ te,",
  "anya-e0807n2:132_32": "dukkhaṁ te,",
  "anya-e0807n2:132_33": "cetaso parivitakko udapādi,",
  "anya-e0807n2:132_34": "paññāya paṭubhāvo,",
  "anya-e0807n2:132_35": "rūpassa lahutā,",
  "anya-e0807n2:132_36": "mudutā vā,",
  "anya-e0807n2:132_37": "upacayo vā.",
  "anya-e0807n2:132_38": "Kriyāsambandhe-pādassa ukkhepanaṁ,",
  "anya-e0807n2:132_39": "avakkhepanaṁ vā,",
  "anya-e0807n2:132_40": "hatthassa samiñjanaṁ, dānaṁ,",
  "anya-e0807n2:132_41": "pasāraṇaṁ,",
  "anya-e0807n2:132_42": "dhātūnaṁ gamanaṁ, ṭhānaṁ, nisajjā,",
  "anya-e0807n2:132_43": "sayanaṁ vā,",
  "anya-e0807n2:132_44": "tathāgatassa nāmagottādi,",
  "anya-e0807n2:132_45": "tassa kāraṇaṁ,",
  "anya-e0807n2:132_46": "tassa mātāpitaro,",
  "anya-e0807n2:132_47": "tassa purato pāturahosi,",
  "anya-e0807n2:132_48": "nagarassa dakkhiṇato,",
  "anya-e0807n2:132_49": "vassānaṁ tatiye māse,",
  "anya-e0807n2:132_50": "na tassa upamā,",
  "anya-e0807n2:132_51": "kuverassa bali iccādi. Api ca –",
  "anya-e0807n2:133_0": "Gāvassa jāti, dhavalo, gati, siṅgaṁ, nāmanti+dha;",
  "anya-e0807n2:134_0": "Dabbassāpi ca jātyādi, visessā honti kāmato.",
  "anya-e0807n2:135_0": "Gottañca sabalodissa, pāka+mannassa sukkatā;",
  "anya-e0807n2:136_0": "Paṭassa, siṅgaṁmeṇḍassa, nā+ññesaṁti visessate.",
  "anya-e0807n2:137_0": "Ṭhānito-yuvaṇṇāna+meo luttā.",
  "anya-e0807n2:137_1": "Āgamito-suña sassa.",
  "anya-e0807n2:137_2": "Sāmiyoge-devāna+mindo,",
  "anya-e0807n2:137_3": "migānaṁ rājā.",
  "anya-e0807n2:137_4": "Rujādiyoge-devadattassa rujati,",
  "anya-e0807n2:137_5": "tassa rogo uppajji,",
  "anya-e0807n2:137_6": "mahāsenāpatīnaṁ ujjhāpetabbaṁ,",
  "anya-e0807n2:137_7": "rajakassa vatthaṁ dadāti,",
  "anya-e0807n2:137_8": "musāvādassa ottappaṁ iccādi.",
  "anya-e0807n2:137_9": "Yajassa yoge-pupphassa buddhassa yajati,",
  "anya-e0807n2:137_10": "pupphenātyattho.",
  "anya-e0807n2:137_11": "Evaṁ ghatassa aggiṁ juhati.",
  "anya-e0807n2:137_12": "Suhitatthe-pattaṁ odanassa pūretvā,",
  "anya-e0807n2:137_13": "pūraṁ nānāpakārassa asucino,",
  "anya-e0807n2:137_14": "pūraṁ hiraññasuvaṇṇassa,",
  "anya-e0807n2:137_15": "pūrati bālo pāpassa.",
  "anya-e0807n2:137_16": "Kitakappayoge-bahulaṁvidhānā chaṭṭhī,",
  "anya-e0807n2:137_17": "rañño sammato, pūjito, sakkato, apacito,",
  "anya-e0807n2:137_18": "mānito vā,",
  "anya-e0807n2:137_19": "amataṁ tesaṁ bhikkhave aparibhuttaṁ,",
  "anya-e0807n2:137_20": "yesaṁ kāyagatā sati aparibhuttā,",
  "anya-e0807n2:137_21": "sādhusammato bahujanassa,",
  "anya-e0807n2:137_22": "suppaṭividdhā buddhānaṁ dhammadhātu,",
  "anya-e0807n2:137_23": "dhammassa gutto medhāvī.",
  "anya-e0807n2:137_24": "Kammatthe-tassa bhavanti vattāro,",
  "anya-e0807n2:137_25": "sahasā kammassa kattāro,",
  "anya-e0807n2:137_26": "amatassa dātā,",
  "anya-e0807n2:137_27": "bhinnānaṁ sandhātā,",
  "anya-e0807n2:137_28": "sahitānaṁ anuppadātā,",
  "anya-e0807n2:137_29": "bodhetā pajāya,",
  "anya-e0807n2:137_30": "kammassa kārako natthi,",
  "anya-e0807n2:137_31": "vipākassa ca vedako,",
  "anya-e0807n2:137_32": "avisaṁvādako lokassa,",
  "anya-e0807n2:137_33": "catunnaṁ mahābhūtānaṁ upādāya pasādo.",
  "anya-e0807n2:137_34": "Sarati+cchāyoge-mātu sarati,",
  "anya-e0807n2:137_35": "na tesaṁ koci sarati,",
  "anya-e0807n2:137_36": "sattānaṁ kammapaccayā,",
  "anya-e0807n2:137_37": "puttassa icchati.",
  "anya-e0807n2:137_38": "Karotissa (yoge) –",
  "anya-e0807n2:137_39": "udakassa patikurute,",
  "anya-e0807n2:137_40": "kaṇḍassa patikurute,",
  "anya-e0807n2:137_41": "abhisaṅkharotītyattho.",
  "anya-e0807n2:137_42": "Pañcamiyatthe parihānibhayatthayogepi chaṭṭhī,",
  "anya-e0807n2:137_43": "assavanatāya dhammassa pariyāyanti,",
  "anya-e0807n2:137_44": "kinnu kho ahaṁ tassa sukhassa bhāyāmi,",
  "anya-e0807n2:137_45": "sabbe tasanti daṇḍassa,",
  "anya-e0807n2:137_46": "sabbe bhāyanti maccuno,",
  "anya-e0807n2:137_47": "bhīto catunnaṁ āsīvisānaṁ ghoravisānaṁ iccādi.",
  "anya-e0807n2:138_0": "40. Tulyatthena vā tatiyā",
  "anya-e0807n2:139_0": "Tulyatthena yoge vā chaṭṭhī hoti tatiyā ca. Pitu tulyo, pitarā vā, mātu tulyo, mātarā vā.",
  "anya-e0807n2:140_0": "32. Sattamyā+dhāre",
  "anya-e0807n2:141_0": "Kattukammaṭṭhānaṁ nisajja+pacanādikriyānaṁ yo ādhāro,",
  "anya-e0807n2:141_1": "taṁ ādhārakārakaṁ nāma.",
  "anya-e0807n2:141_2": "Kathaṁ kaṭe nisīdati devadatto,",
  "anya-e0807n2:141_3": "thāliyaṁ odanaṁ pacati,",
  "anya-e0807n2:141_4": "devadatta+taṇḍulānaṁ kattu+kammānaṁ dhāraṇato tadaṭṭhaāsana+pacanakriyaṁ kaṭa+thāliyo dhārenti nāma,",
  "anya-e0807n2:141_5": "tasmiṁ sattamīvibhatti hoti.",
  "anya-e0807n2:142_0": "So byāpiko,",
  "anya-e0807n2:142_1": "opasilesiko, vesayiko,",
  "anya-e0807n2:142_2": "sāmīpikoti catubbidho.",
  "anya-e0807n2:142_3": "Tattha yo ādheyyassa nissesādhārabhūto,",
  "anya-e0807n2:142_4": "so byāpiko,",
  "anya-e0807n2:142_5": "yathā tilesu telaṁ atthi,",
  "anya-e0807n2:142_6": "khīresu jalaṁ,",
  "anya-e0807n2:142_7": "dadhimhi sappi.",
  "anya-e0807n2:142_8": "Paccekasiddhānaṁ bhāvānaṁ yaṁ ādheyyabhāvena upasilesanaṁ allīyanaṁ atthi,",
  "anya-e0807n2:142_9": "so opasilesiko.",
  "anya-e0807n2:142_10": "Yathā āsane nisinno saṅgho,",
  "anya-e0807n2:142_11": "thāliyaṁ odanaṁ pacati,",
  "anya-e0807n2:142_12": "ghaṭe udaka+matthi,",
  "anya-e0807n2:142_13": "dūre ṭhito,",
  "anya-e0807n2:142_14": "samīpe ṭhito.",
  "anya-e0807n2:142_15": "Yattha samīpe samīpīvohāraṁ katvā tadāyattatādīpanatthaṁ ādhārabhāvo upacarīyati,",
  "anya-e0807n2:142_16": "taṁ sāmīpikaṁ,",
  "anya-e0807n2:142_17": "yathā gaṅgāyaṁ ghoso,",
  "anya-e0807n2:142_18": "gaṅgāya samīpe vajotyattho.",
  "anya-e0807n2:142_19": "Sāvatthiyaṁ viharati jetavane.",
  "anya-e0807n2:142_20": "Yattha aññathābhāvavasena desantarāvacchedavasena vā ādhāraparikappo,",
  "anya-e0807n2:142_21": "so vesayito.",
  "anya-e0807n2:142_22": "Yathā ākāse sakuṇā caranti,",
  "anya-e0807n2:142_23": "bhūmiyaṁ manussā,",
  "anya-e0807n2:142_24": "jale macchā,",
  "anya-e0807n2:142_25": "pāsādesu patito,",
  "anya-e0807n2:142_26": "pāpasmiṁ ramatī mano,",
  "anya-e0807n2:142_27": "pasanno buddhasāsane,",
  "anya-e0807n2:142_28": "paññāya sādhu,",
  "anya-e0807n2:142_29": "vinaye nipuṇo,",
  "anya-e0807n2:142_30": "mātari sādhu,",
  "anya-e0807n2:142_31": "pitari nipuṇo.",
  "anya-e0807n2:143_0": "Kiriyā kattu+kammaṭṭhā, ādhārīyati yena so;",
  "anya-e0807n2:144_0": "Ādhāro catudhā vutto, byāpakādippabhedato.",
  "anya-e0807n2:145_0": "Byāpako tilakhīrādi, kaṭo opasilesiko;",
  "anya-e0807n2:146_0": "Sāmīpiko tu gaṅgādi, ākāso visayo mato.",
  "anya-e0807n2:147_0": "33. Nimitte",
  "anya-e0807n2:148_0": "Nimittatthe sattamī hoti.",
  "anya-e0807n2:148_1": "Ajinamhi haññate dīpi,",
  "anya-e0807n2:148_2": "kuñjaro dantesu haññate,",
  "anya-e0807n2:148_3": "aṇumattesu vajjesu bhayadassāvī,",
  "anya-e0807n2:148_4": "sampajānamusāvāde pācittiyaṁ.",
  "anya-e0807n2:148_5": "Sabbattha nimityattho.",
  "anya-e0807n2:149_0": "34. Yabbhāvo bhāvalakkhaṇaṁ",
  "anya-e0807n2:150_0": "Yassa bhāvo bhāvantarassa lakkhaṇaṁ bhavati,",
  "anya-e0807n2:150_1": "tato sattamī.",
  "anya-e0807n2:150_2": "Kāle gāvīsu duyhamānāsugato,",
  "anya-e0807n2:150_3": "duddhāsu āgato.",
  "anya-e0807n2:150_4": "Etthagamanakriyāya dohanakriyācihanaṁ,",
  "anya-e0807n2:150_5": "āgamanakriyāya duddhākriyācihanaṁ,",
  "anya-e0807n2:150_6": "eva+muparipi.",
  "anya-e0807n2:150_7": "Pubbaṇhasamaye gato,",
  "anya-e0807n2:150_8": "sāyanhasamaye āgato,",
  "anya-e0807n2:150_9": "jāyamāne kho sāriputta bodhisatte ayaṁ dasasahassī lokadhātu sampakampi.",
  "anya-e0807n2:151_0": "Pāsāṇā sakkharā ceva, kaṭhalā khāṇukaṇṭakā;",
  "anya-e0807n2:152_0": "Sabbe maggā vivajjanti, gacchante lokanāyake.",
  "anya-e0807n2:153_0": "Imasmiṁ sati idaṁ hoti iccādi. “Akāle vassatī tassa, kāle tassa na vassatī”ti visayasattamī.",
  "anya-e0807n2:154_0": "35. Chaṭṭhī cā+nādare",
  "anya-e0807n2:155_0": "Yassa bhāvo bhāvantarassa lakkhaṇaṁ bhavati,",
  "anya-e0807n2:155_1": "tato chaṭṭhī hoti sattamī cā+nādare gamyamāne.",
  "anya-e0807n2:155_2": "Akāmakānaṁ mātāpitūnaṁ rudantānaṁ pabbaji,",
  "anya-e0807n2:155_3": "mātāpitūsu rudantesu vā.",
  "anya-e0807n2:155_4": "“Ākoṭayanto so neti,",
  "anya-e0807n2:155_5": "sivirājassa pekkhate”,",
  "anya-e0807n2:155_6": "“maccu ādāya gacchati,",
  "anya-e0807n2:155_7": "pekkhamāne mahājane”.",
  "anya-e0807n2:156_0": "Gunnaṁ sāmīti sambandhe chaṭṭhī,",
  "anya-e0807n2:156_1": "gosu sāmīti visayasattamī.",
  "anya-e0807n2:156_2": "Evaṁ gunnamissaro,",
  "anya-e0807n2:156_3": "gosvi+ssaro,",
  "anya-e0807n2:156_4": "gunnaṁ adhipati,",
  "anya-e0807n2:156_5": "gosu adhipati,",
  "anya-e0807n2:156_6": "gunnaṁ dāyādo,",
  "anya-e0807n2:156_7": "gosu dāyādo,",
  "anya-e0807n2:156_8": "gunnaṁ sakkhī,",
  "anya-e0807n2:156_9": "gosu sakkhī,",
  "anya-e0807n2:156_10": "gunnaṁ patibhū,",
  "anya-e0807n2:156_11": "gosu patibhū,",
  "anya-e0807n2:156_12": "gunnaṁ pasuto,",
  "anya-e0807n2:156_13": "gosu pasuto,",
  "anya-e0807n2:156_14": "kusalā naccagītassa,",
  "anya-e0807n2:156_15": "kusalā naccagīte,",
  "anya-e0807n2:156_16": "āyutto kaṭakaraṇassa,",
  "anya-e0807n2:156_17": "āyutto kaṭakaraṇe.",
  "anya-e0807n2:156_18": "Tathā ādhāravacanicchāyaṁ sattamī,",
  "anya-e0807n2:156_19": "bhikkhūsu abhivādenti,",
  "anya-e0807n2:156_20": "muddhani cumbitvā,",
  "anya-e0807n2:156_21": "bāhāsu gahetvā,",
  "anya-e0807n2:156_22": "hatthesu piṇḍāya caranti,",
  "anya-e0807n2:156_23": "kadalīsu gaje rakkhanti,",
  "anya-e0807n2:156_24": "ñāṇasmiṁ pasanno,",
  "anya-e0807n2:156_25": "ñāṇasmiṁ ussukkoti visayasattamī.",
  "anya-e0807n2:157_0": "36. Yato niddhāraṇaṁ",
  "anya-e0807n2:158_0": "Jātiguṇakriyāhi samudāyate+kadesassa puthakkaraṇaṁ niddhāraṇaṁ,",
  "anya-e0807n2:158_1": "yato taṁ karīyati,",
  "anya-e0807n2:158_2": "tato chaṭṭhīsattamiyo honti.",
  "anya-e0807n2:158_3": "Sālayo sūkadhaññānaṁ pathyatamā,",
  "anya-e0807n2:158_4": "sūkadhaññesu sālayo pathyatamā.",
  "anya-e0807n2:158_5": "Kaṇhā gāvīnaṁ sampannakhīratamā,",
  "anya-e0807n2:158_6": "kaṇhā gāvīsu sampannakhīratamā.",
  "anya-e0807n2:158_7": "Gacchataṁ dhāvanto sīghatamā,",
  "anya-e0807n2:158_8": "gacchantesu dhāvanto sīghatamā.",
  "anya-e0807n2:159_0": "14. Sattamyā+dhikye",
  "anya-e0807n2:160_0": "Ādhikye atthe upena yuttamhā sattamī hoti.",
  "anya-e0807n2:160_1": "Upakhāriyaṁ doṇo,",
  "anya-e0807n2:160_2": "khāriyā doṇo adhikotyattho.",
  "anya-e0807n2:160_3": "Tathā upanikkhe kahāpaṇaṁ.",
  "anya-e0807n2:161_0": "15. Sāmitthe+dhinā",
  "anya-e0807n2:162_0": "Sāmibhāvatthe adhinā yuttamhā sattamī hoti.",
  "anya-e0807n2:162_1": "Adhibrahmadatte pañcālā,",
  "anya-e0807n2:162_2": "adhipañcālesu brahmadatto,",
  "anya-e0807n2:162_3": "brahmadattissarā pañcālāti attho.",
  "anya-e0807n2:162_4": "Adhidevesu buddho,",
  "anya-e0807n2:162_5": "sammutidevādīhi buddho adhikotyattho.",
  "anya-e0807n2:163_0": "Ettha ca yathāvuttesu atthesu ayaṁ bhedo –",
  "anya-e0807n2:164_0": "Kārakaṁ sādhakaṁ nibbattakaṁ kriyānimittanti atthato ekameva,",
  "anya-e0807n2:164_1": "tañca daṇḍo, dhavalo, pacanaṁ, citto,",
  "anya-e0807n2:164_2": "goti dabba+guṇa+kriyā+nāma+jātibhedena pañcavidhampi kamma+kattādivasena chabbidhaṁ,",
  "anya-e0807n2:164_3": "taṁ sattikārakaṁ,",
  "anya-e0807n2:164_4": "tadādhārabhūtadabbādayo tatraṭṭhakārakaṁ,",
  "anya-e0807n2:164_5": "na mukhyato.",
  "anya-e0807n2:164_6": "Mukhyato ce honti,",
  "anya-e0807n2:164_7": "tesaṁ sattidabbānaṁ aññamaññabyāvaṭarūpattā yo ādhāro,",
  "anya-e0807n2:164_8": "so ādhāroyeva,",
  "anya-e0807n2:164_9": "kismiñcikāle karaṇaṁ vā katturūpabhūto vā na hoti,",
  "anya-e0807n2:164_10": "tasmā thāli pacati,",
  "anya-e0807n2:164_11": "thāliyā pacati,",
  "anya-e0807n2:164_12": "thāliyaṁ pacatītyādinā ekassa vatthuno kattu+karaṇā+dhārabhedo na siyā.",
  "anya-e0807n2:164_13": "Sattipakkhe pana dabbādīnaṁ anekasattiyā ādhārattā sattiyā dabbādayo vivakkhitā taṁ taṁ kārakaṁ hotīti dabbādīnaṁ abhedepi kārakabhedo yujjate.",
  "anya-e0807n2:164_14": "Vuttañhi –",
  "anya-e0807n2:165_0": "Vicittakattuādīhi, saṁyogā ekavatthuno;",
  "anya-e0807n2:166_0": "Nānāttaṁ yujjate nāṭya-bhedena naṭakassi+vāti.",
  "anya-e0807n2:167_0": "Thāli vatthuto ekā cedapi sattikārakabhūtakattu+karaṇā+dhārādīnaṁ bhedena bheda+mupayāti,",
  "anya-e0807n2:167_1": "kimiva rāma+rāvaṇādivesadhārīnaṭako tesaṁ nāmavasena rāmo,",
  "anya-e0807n2:167_2": "rāvaṇoti bheda+mupayāti,",
  "anya-e0807n2:167_3": "ta+mivāti adhippāyo.",
  "anya-e0807n2:168_0": "Puna+rapi –",
  "anya-e0807n2:169_0": "Yathe+kopi paṭo sutta, pītādiguṇasaṁyuto;",
  "anya-e0807n2:170_0": "Sukko paṭoti pītoti, bhedaṁ yātye+vameva+yaṁ.",
  "anya-e0807n2:171_0": "Ettha ca sattibhūtakattādayo mukhyakārakaṁ,",
  "anya-e0807n2:171_1": "taṁyogena dabbabhūtathālī guṇakārakaṁ,",
  "anya-e0807n2:171_2": "te ca kathaṁ kriyāya kārakā honti.",
  "anya-e0807n2:171_3": "Kattā attanā patiṭṭhitāya hasati+naccaticcādikriyāya nimittaṁ hoti.",
  "anya-e0807n2:171_4": "Kammañca attanā patiṭṭhitakriyāya tadatthabhūtaindhanādīni pavattentaṁ “odanaṁ pacatī”tyādo nimittaṁ.",
  "anya-e0807n2:171_5": "‘Kaṭṭhehi paccatī’tyādo kaṭṭhāni jalanakriyāya sādhetabbapākassa aṅgabhāvena nimittaṁ.",
  "anya-e0807n2:171_6": "‘Pharasunā chindatī’tyādo pharasu ca kaṭṭhānaṁ dvidhāpavattiyā nimittaṁ.",
  "anya-e0807n2:171_7": "Kammañca kriyāya sambandhīyamānabyāpye sati nimittabhāvena kriyāya nimittaṁ.",
  "anya-e0807n2:171_8": "Tathā sampadānā+vadhi+ādhārānaṁ ‘gāvo dadāti’ ‘gāmasmā apanayati’ ‘thāliyaṁ pacatī’tyādīsu godānā+panayana+pacanakriyānaṁ",
  "anya-e0807n2:171_9": "nimittattā kriyāya nimittāni honti.",
  "anya-e0807n2:171_10": "Tesaṁ yathāsakaṁ kriyāya pavattako kattā,",
  "anya-e0807n2:171_11": "tasmā sa eva padhāno kattāti vohāraṁ labhati,",
  "anya-e0807n2:171_12": "aññesaṁ karaṇādīnaṁ kattubhāve satipi appadhānattā taṁ na labhati.",
  "anya-e0807n2:172_0": "Codakena vuttañhi –",
  "anya-e0807n2:173_0": "Nanu sāmagyamīnāyaṁ, kriyāsiddhi kathaṁ vada;",
  "anya-e0807n2:174_0": "Ekassa kattuno eva, sabbesaṁ kattutaṁ vinā.",
  "anya-e0807n2:175_0": "Sabbesaṁ karaṇādīnaṁ, kattutāya viyogato;",
  "anya-e0807n2:176_0": "Karaṇādīnaṁ abhāvattā, kārakaṁ na hi chabbidhanti.",
  "anya-e0807n2:177_0": "Vuccate –",
  "anya-e0807n2:178_0": "Yadyapya+tthi hi kattuttaṁ, sabhāvā karaṇādisu;",
  "anya-e0807n2:179_0": "Kriyāsiddhyā tathāpye+ta+mappadhānaṁ paraṅgato.",
  "anya-e0807n2:180_0": "Etaṁ sabhāvato upalabbhamānaṁ karaṇādīsu kattuttaṁ paresaṁ karaṇādīnaṁ jalana+dhāraṇādikriyāya aṅgaṁ upāyati appadhānanti adhippāyo.",
  "anya-e0807n2:181_0": "Kārakaṁ chabbidhaṁ saññā-vasā chabbīsatividhaṁ;",
  "anya-e0807n2:182_0": "Pabhedā sattadhā kammaṁ, kattā pañcavidho bhave.",
  "anya-e0807n2:183_0": "Karaṇaṁ duvidhaṁ hoti, sampadānaṁ tidhā mataṁ;",
  "anya-e0807n2:184_0": "Apādānaṁ pañcavidhaṁ, ādhāro tu catubbidho.",
  "anya-e0807n2:185_0": "Vibhattiyo pana –",
  "anya-e0807n2:186_0": "Paccatta+mupayogañca, karaṇaṁ sampadāniyaṁ;",
  "anya-e0807n2:187_0": "Nissakkaṁ sāmivacanaṁ, bhumma+mālapana+ṭṭhamaṁti.",
  "anya-e0807n2:188_0": "Iti payogasiddhiyaṁ kārakakaṇḍo tatiyo."
}