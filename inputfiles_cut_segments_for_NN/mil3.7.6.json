{
  "mil3.7.6:0.1_0": "Milindapañha",
  "mil3.7.6:0.2_0": "Arūpadhammavavatthānavagga",
  "mil3.7.6:0.3_0": "6. Bojjhaṅgapañha",
  "mil3.7.6:1.1_0": "Rājā āha—",
  "mil3.7.6:1.2_0": "“kati nu kho, bhante nāgasena, bojjhaṅgā”ti?",
  "mil3.7.6:1.3_0": "“Satta kho, mahārāja, bojjhaṅgā”ti.",
  "mil3.7.6:1.4_0": "“Katihi pana, bhante, bojjhaṅgehi bujjhatī”ti?",
  "mil3.7.6:1.5_0": "“Ekena kho, mahārāja, bojjhaṅgena bujjhati dhammavicayasambojjhaṅgenā”ti.",
  "mil3.7.6:1.6_0": "“Atha kissa nu kho, bhante, vuccanti ‘satta bojjhaṅgā’”ti?",
  "mil3.7.6:1.7_0": "“Taṁ kiṁ maññasi, mahārāja, asi kosiyā pakkhitto aggahito hatthena ussahati chejjaṁ chinditun”ti.",
  "mil3.7.6:1.8_0": "“Na hi, bhante”ti.",
  "mil3.7.6:1.9_0": "“Evameva kho, mahārāja, dhammavicayasambojjhaṅgena vinā chahi bojjhaṅgehi na bujjhatī”ti.",
  "mil3.7.6:2.1_0": "“Kallosi, bhante nāgasenā”ti.",
  "mil3.7.6:3.1_0": "Bojjhaṅgapañho chaṭṭho."
}