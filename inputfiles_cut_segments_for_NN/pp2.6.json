{
  "pp2.6:0.1_0": "Puggalapaññatti",
  "pp2.6:0.2_0": "Niddesa",
  "pp2.6:0.3_0": "6. Chakkapuggalapaññatti",
  "pp2.6:1.1_0": "Tatra yvāyaṁ puggalo pubbe ananussutesu dhammesu sāmaṁ saccāni abhisambujjhati,",
  "pp2.6:1.1_1": "tattha ca sabbaññutaṁ pāpuṇāti balesu ca vasībhāvaṁ,",
  "pp2.6:1.1_2": "sammāsambuddho tena daṭṭhabbo.",
  "pp2.6:2.1_0": "Tatra yvāyaṁ puggalo pubbe ananussutesu dhammesu sāmaṁ saccāni abhisambujjhati,",
  "pp2.6:2.1_1": "na ca tattha sabbaññutaṁ pāpuṇāti na ca balesu vasībhāvaṁ,",
  "pp2.6:2.1_2": "paccekasambuddho tena daṭṭhabbo.",
  "pp2.6:3.1_0": "Tatra yvāyaṁ puggalo pubbe ananussutesu dhammesu sāmaṁ saccāni anabhisambujjhati,",
  "pp2.6:3.1_1": "diṭṭheva dhamme dukkhassantakaro hoti,",
  "pp2.6:3.1_2": "sāvakapāramiñca pāpuṇāti,",
  "pp2.6:3.1_3": "sāriputtamoggallānā tena daṭṭhabbā.",
  "pp2.6:4.1_0": "Tatra yvāyaṁ puggalo pubbe ananussutesu dhammesu sāmaṁ saccāni anabhisambujjhati,",
  "pp2.6:4.1_1": "diṭṭheva dhamme dukkhassantakaro hoti,",
  "pp2.6:4.1_2": "na ca sāvakapāramiṁ pāpuṇāti,",
  "pp2.6:4.1_3": "avasesā arahantā tena daṭṭhabbā.",
  "pp2.6:5.1_0": "Tatra yvāyaṁ puggalo pubbe ananussutesu dhammesu sāmaṁ saccāni anabhisambujjhati,",
  "pp2.6:5.1_1": "na ca diṭṭheva dhamme dukkhassantakaro hoti,",
  "pp2.6:5.1_2": "anāgāmī hoti anāgantā itthattaṁ,",
  "pp2.6:5.1_3": "anāgāmī tena daṭṭhabbo.",
  "pp2.6:6.1_0": "Tatra yvāyaṁ puggalo pubbe ananussutesu dhammesu sāmaṁ saccāni anabhisambujjhati,",
  "pp2.6:6.1_1": "na ca diṭṭheva dhamme dukkhassantakaro hoti,",
  "pp2.6:6.1_2": "āgantā itthattaṁ,",
  "pp2.6:6.1_3": "sotāpannasakadāgāmino tena daṭṭhabbā.",
  "pp2.6:7.1_0": "Chakkaniddeso."
}