{
  "anya-e0905n1:0_0": "Saṅghādisesa sikkhāpucchā",
  "anya-e0905n1:1_0": "1. Sukkavissaṭṭhisaṅghādisesa sikkhāpucchā",
  "anya-e0905n1:2_0": "Pucchā –",
  "anya-e0905n1:2_1": "yaṁ tena āvuso bhagavatā jānatā passatā arahatā sammāsambuddhena upakkamitvā asuciṁ mocentassa saṅghādiseso kattha paññatto.",
  "anya-e0905n1:3_0": "Vissajjanā – sāvatthiyaṁ bhante paññatto.",
  "anya-e0905n1:4_0": "Pucchā – kaṁ āvuso ārabbha paññatto.",
  "anya-e0905n1:5_0": "Vissajjanā – āyasmantaṁ bhante seyyasakaṁ ārabbha paññatto.",
  "anya-e0905n1:6_0": "Pucchā – kismiṁ āvuso vatthusmiṁ paññatto.",
  "anya-e0905n1:7_0": "Vissajjanā –",
  "anya-e0905n1:7_1": "āyasmā bhante seyyasako hatthena upakkamitvā asuciṁ mocesi,",
  "anya-e0905n1:7_2": "tasmiṁ bhante vatthusmiṁ paññatto.",
  "anya-e0905n1:8_0": "Pucchā – atthi āvuso tattha paññatti anupaññatti anuppannapaññatti.",
  "anya-e0905n1:9_0": "Vissajjanā – ekā bhante paññatti, ekā anupaññatti, anuppannapaññatti tasmiṁ natthi.",
  "anya-e0905n1:10_0": "Pucchā – katamā āvuso tattha mūlapaññatti.",
  "anya-e0905n1:11_0": "Vissajjanā – sañcetanikā sukkavissaṭṭhi saṅghādisesoti ayaṁ bhante tattha mūlapaññatti.",
  "anya-e0905n1:12_0": "Pucchā – katamā panāvuso tattha anupaññatti.",
  "anya-e0905n1:13_0": "Vissajjanā – aññatra supinantāti ayaṁ bhante tattha anupaññatti.",
  "anya-e0905n1:14_0": "Pucchā – katamā panāvuso tattha paripuṇṇapaññatti.",
  "anya-e0905n1:15_0": "Vissajjanā –",
  "anya-e0905n1:15_1": "sañcetanikā sukkavissaṭṭhi aññatrasupinantā saṅghādisoti ayaṁ bhante tattha paripuṇṇapaññatti.",
  "anya-e0905n1:16_0": "Pucchā – sādhāraṇa paññattinukho āvuso asādhāraṇa paññattinukho.",
  "anya-e0905n1:17_0": "Vissajjanā – asādhāraṇapaññatti bhante.",
  "anya-e0905n1:18_0": "Pucchā – tattha āvuso upakkamitvā asuciṁ mocento kati āpattiyo āpajjati.",
  "anya-e0905n1:19_0": "Vissajjanā –",
  "anya-e0905n1:19_1": "upakkamitvā bhante asuciṁ mocento tisso āpattiyo āpajjati,",
  "anya-e0905n1:19_2": "ceteti upakkamati muccati āpatti",
  "anya-e0905n1:20_0": "Saṅghādisesassa , ceteti upakkamati na muccati āpatti thullaccayassa, payoge dukkaṭaṁ.",
  "anya-e0905n1:21_0": "Pucchā – kesaṁ āvuso anāpatti.",
  "anya-e0905n1:22_0": "Vissajjanā –",
  "anya-e0905n1:22_1": "channaṁ bhante anāpatti supinantena mocentassa na mocanādhippāyassa ummattakassa khittacittassa vedanāṭṭassa",
  "anya-e0905n1:22_2": "ādikammikassa imesaṁ kho bhante channaṁ anāpatti.",
  "anya-e0905n1:23_0": "Pucchā – pañcannaṁ āvuso pātimokkhuddesānaṁ katamena uddesena uddesaṁ āgacchati.",
  "anya-e0905n1:24_0": "Vissajjanā – pañcannaṁ bhante pātimokkhuddesānaṁ tatiyena uddesena uddesaṁ āgacchati.",
  "anya-e0905n1:25_0": "Pucchā – catunnaṁ āvuso vipattīnaṁ katamā vipatti.",
  "anya-e0905n1:26_0": "Vissajjanā – catunnaṁ bhante vipattīnaṁ sīlavipatti.",
  "anya-e0905n1:27_0": "Pucchā – kā āvuso vipatti.",
  "anya-e0905n1:28_0": "Vissajjanā – asaṁvaro bhante vipatti.",
  "anya-e0905n1:29_0": "Pucchā – kā āvuso sampatti.",
  "anya-e0905n1:30_0": "Vissajjanā – saṁvaro bhante sampatti.",
  "anya-e0905n1:31_0": "Pucchā – kā āvuso paṭipatti.",
  "anya-e0905n1:32_0": "Vissajjanā –",
  "anya-e0905n1:32_1": "na eva rūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu ayaṁ bhante paṭipatti.",
  "anya-e0905n1:33_0": "Pucchā – kati āvuso atthavase paṭicca bhagavatā upakkamitvā asuciṁ mocentassa saṅghādiseso paññatto.",
  "anya-e0905n1:34_0": "Vissajjanā –",
  "anya-e0905n1:34_1": "dasa bhante atthavase paṭicca bhagavatā upakkamitvā asuciṁ mocentassa saṅghādiseso paññatto saṅghasuṭṭhutāya…pe…",
  "anya-e0905n1:34_2": "vinayānuggahāya.",
  "anya-e0905n1:35_0": "Pucchā – kattha āvuso ṭhitaṁ.",
  "anya-e0905n1:36_0": "Vissajjanā – sikkhākāmesu bhante ṭhitaṁ.",
  "anya-e0905n1:37_0": "Pucchā – ke āvuso dhārenti.",
  "anya-e0905n1:38_0": "Vissajjanā – yesaṁ bhante vattati te dhārenti.",
  "anya-e0905n1:39_0": "Pucchā – kassa āvuso vacanaṁ.",
  "anya-e0905n1:40_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n1:41_0": "Pucchā – kenāvuso ābhataṁ.",
  "anya-e0905n1:42_0": "Vissajjanā – paramparāya bhante ābhataṁ.",
  "anya-e0905n1:43_0": "Pucchā –",
  "anya-e0905n1:43_1": "atthi nukho āvuso tattha sanidāne sapadabhājanīye savinītavatthuke upanetabbaṁ vā apanetabbaṁ vā akkharapadapaccābhaṭṭhaṁ vā viraddhapadabyañjanaṁ vā.",
  "anya-e0905n1:44_0": "Saṁgāyanatthāya saṅghassa ñāpanaṁ",
  "anya-e0905n1:45_0": "Suṇātu me bhante saṅgho āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ paṭhamassa saṅghādisesa sikkhāpadassa nidānampi pucchiṁ,",
  "anya-e0905n1:45_1": "puggalampi pucchiṁ,",
  "anya-e0905n1:45_2": "vatthumpi pucchiṁ,",
  "anya-e0905n1:45_3": "paññattimpi pucchiṁ,",
  "anya-e0905n1:45_4": "anupaññattimpi pucchi,",
  "anya-e0905n1:45_5": "āpattimpi pucchiṁ,",
  "anya-e0905n1:45_6": "anāpattimpi pucchiṁ,",
  "anya-e0905n1:45_7": "aññānipi evarūpāni anekāni pucchitabbaṭṭhānāni pucchiṁ,",
  "anya-e0905n1:45_8": "puṭṭho puṭṭho ca so āyasmā vicittasārābhivaṁso vissajjesi,",
  "anya-e0905n1:45_9": "itihidaṁ bhante paṭhama saṅghādisesa sikkhāpadaṁ saparivāraṁ nimmalaṁ suparisuddhaṁ tasseva bhagavato vacanaṁ arahato sammāsambuddhassa.",
  "anya-e0905n1:45_10": "Tasmā yathāpure mahākassapādayo mahātheravarā porāṇasaṁgītikārā brahmacariyassa ciraṭṭhitiyā bahujanahitāya",
  "anya-e0905n1:45_11": "bahujanasukhāya lokānukampāya atthāya hitāya sukhāya devamanussānaṁ dhammavinayaṁ saṁgāyiṁsuceva anusaṁgāyiṁsuca,",
  "anya-e0905n1:45_12": "evameva mayampi sabbeva chaṭṭhasaṁgītimahādhammasabhā pariyāpannā idaṁ paṭhamaṁ saṅghādisesa sikkhāpadaṁ",
  "anya-e0905n1:45_13": "nidānato paṭṭhāya ekaccānaṁ vacasā sajjhāyavasena ekaccānaṁ manasā manasikaraṇavasenaca ekato gaṇasajjhāyaṁ",
  "anya-e0905n1:45_14": "katvā saṁgāyeyyāma.",
  "anya-e0905n1:46_0": "Pucchā –",
  "anya-e0905n1:46_1": "yaṁ tena āvuso bhagavatā…pe…",
  "anya-e0905n1:46_2": "sammāsambuddhena mātukāmena saddhiṁ kāyasaṁsaggaṁ samāpajjantassa ca,",
  "anya-e0905n1:46_3": "mātugāmaṁ duṭṭhullāhi vācāhi obhāsantassa ca,",
  "anya-e0905n1:46_4": "mātugāmassa santike attakāma pāricariyāya vaṇṇaṁ bhāsantassa ca,",
  "anya-e0905n1:46_5": "sañcarittaṁ samāpajjantassa ca saṅghādiseso kattha paññatto.",
  "anya-e0905n1:47_0": "Vissajjanā – sāvatthiyaṁ bhante paññatto.",
  "anya-e0905n1:48_0": "Pucchā – kaṁ āvuso ārabbha paññatto.",
  "anya-e0905n1:49_0": "Vissajjanā – āyasmantaṁ bhante udāyittheraṁ ārabbha paññatto.",
  "anya-e0905n1:50_0": "Pucchā – kismiṁ āvuso vatthusmiṁ paññatto.",
  "anya-e0905n1:51_0": "Vissajjanā –",
  "anya-e0905n1:51_1": "āyasmā bhante udāyitthero mātugāmena saddhiṁ kāyasaṁsaggaṁ samāpajji,",
  "anya-e0905n1:51_2": "āyasmāyeva bhante udāyitthero mātugāmaṁ duṭṭhullāhi vācāhi obhāsi,",
  "anya-e0905n1:51_3": "āyasmāyeva bhante udāyitthero mātugāmassa santike attakāma pāricariyāya vaṇṇaṁ abhāsi,",
  "anya-e0905n1:51_4": "āyasmāyeva bhante udāyitthero sañcarittaṁ samāpajjiṁ,",
  "anya-e0905n1:51_5": "tasmiṁ bhante vatthusmiṁ paññatto.",
  "anya-e0905n1:52_0": "6. Kuṭikāra saṅghādisesa sikkhāpucchā",
  "anya-e0905n1:53_0": "Pucchā –",
  "anya-e0905n1:53_1": "yaṁ tena āvuso…pe…",
  "anya-e0905n1:53_2": "sammāsambuddhena saññācikāya kuṭiṁ kārāpentassa saṅghādiseso kattha paññatto.",
  "anya-e0905n1:54_0": "Vissajjanā – āḷaviyaṁ bhante paññattho.",
  "anya-e0905n1:55_0": "Pucchā – kaṁ āvuso ārabbha paññatto.",
  "anya-e0905n1:56_0": "Vissajjanā – āḷavike bhante bhikkhū ārabbha paññatto.",
  "anya-e0905n1:57_0": "Pucchā – kismiṁ āvuso vatthusmiṁ paññatto.",
  "anya-e0905n1:58_0": "Vissajjanā – āḷavikā bhante bhikkhū saññācikāyo kuṭiyo kārāpesuṁ, tasmiṁ bhante vatthusmiṁ paññatto.",
  "anya-e0905n1:59_0": "7. Vihārakāra saṅghādisesa sikkhāpucchā",
  "anya-e0905n1:60_0": "Pucchā –",
  "anya-e0905n1:60_1": "yaṁ tena āvuso…pe…",
  "anya-e0905n1:60_2": "sammāsambuddhena mahallakaṁ vihāraṁ kārāpentassa saṅghādiseso kattha paññatto.",
  "anya-e0905n1:61_0": "Vissajjanā – kosambiyaṁ bhante.",
  "anya-e0905n1:62_0": "Pucchā – kaṁ āvuso ārabbha paññatto.",
  "anya-e0905n1:63_0": "Vissajjanā – āyasmantaṁ bhante channattheraṁ ārabbha paññatto.",
  "anya-e0905n1:64_0": "Pucchā – kismiṁ āvuso vatthusmiṁ paññatto.",
  "anya-e0905n1:65_0": "Vissajjanā –",
  "anya-e0905n1:65_1": "āyasmā bhante channo vihāravatthuṁ sodhento aññataraṁ cetiyarukkhaṁ chedāpesi gāmapūjitaṁ nigamapūjitaṁ nagara pūjitaṁ janapadapūjitaṁ raṭṭhapūjitaṁ,",
  "anya-e0905n1:65_2": "tasmiṁ bhante vatthusmiṁ paññatto.",
  "anya-e0905n1:66_0": "8-9. Duṭṭhadosa saṅghādisesa sikkhāpucchā",
  "anya-e0905n1:67_0": "Pucchā –",
  "anya-e0905n1:67_1": "yaṁ tena āvuso bhagavatā…pe…",
  "anya-e0905n1:67_2": "sammāsambuddhena bhikkhuṁ amūlakena pārājikena dhammena anuddhaṁsentassa ca,",
  "anya-e0905n1:67_3": "bhikkhuṁ aññabhāgiyassa adhikaraṇassa kiñcidesaṁ lesamattaṁ upādāya pārājikena dhammena anuddhaṁsentassa ca saṅghādiseso kattha paññatto.",
  "anya-e0905n1:68_0": "Vissajjanā – rājagahe bhante paññatto.",
  "anya-e0905n1:69_0": "Pucchā – kaṁ āvuso ārabbha kismiṁ vatthusmiṁ paññatto.",
  "anya-e0905n1:70_0": "Vissajjanā –",
  "anya-e0905n1:70_1": "mettiyabhūmajakā bhante bhikkhū ārabbha paññatto,",
  "anya-e0905n1:70_2": "mettiyabhūmajakā bhante bhikkhū āyasmantaṁ dabbaṁ mallaputtaṁ amūlakena pārājikena dhammena anuddhaṁsesuṁ,",
  "anya-e0905n1:70_3": "teyeva bhante mettiyabhūmajakā bhikkhū āyasmantaṁ dabbaṁ mallaputtaṁ aññabhāgiyassa adhikaraṇassa kiñcidesaṁ",
  "anya-e0905n1:70_4": "lesamattaṁ upādāya pārājikena dhammena anuddhaṁsesuṁ,",
  "anya-e0905n1:70_5": "tasmiṁ bhante vatthusmiṁ, paññatto.",
  "anya-e0905n1:71_0": "10. Saṅghabhedaka saṅghādisesa sikkhāpucchā",
  "anya-e0905n1:72_0": "Pucchā –",
  "anya-e0905n1:72_1": "yaṁ tena āvuso bhagavatā…pe…",
  "anya-e0905n1:72_2": "sammāsambuddhena saṅghabhedakassa bhikkhuno yāvatatiyaṁ samanubhāsanāya appaṭinissajjantassa saṅghādiseso kattha paññatto.",
  "anya-e0905n1:73_0": "Vissajjanā – rājagahe bhante paññatto.",
  "anya-e0905n1:74_0": "Pucchā – kaṁ āvuso ārabbha kismiṁ vatthusmiṁ paññattho.",
  "anya-e0905n1:75_0": "Vissajjanā – devadattaṁ bhante ārabbha paññatto.",
  "anya-e0905n1:76_0": "Devadatto bhante samaggassa saṅghassa bhedāya parakkami, tasmiṁ bhante vatthusmiṁ paññatto.",
  "anya-e0905n1:77_0": "11. Bhedānuvattaka sikkhāpucchā",
  "anya-e0905n1:78_0": "Pucchā –",
  "anya-e0905n1:78_1": "yaṁ tena āvuso bhagavatā…pe…",
  "anya-e0905n1:78_2": "sammāsambuddhena bhedānuvattakānaṁ bhikkhūnaṁ yāvatatiyaṁ samanubhāsanāya appaṭinissajjantānaṁ saṅghādiseso kattha paññatto.",
  "anya-e0905n1:79_0": "Vissajjanā – rājagahe bhante paññatto.",
  "anya-e0905n1:80_0": "Pucchā – kaṁ āvuso ārabbha kismiṁ vatthusmiṁ paññatto.",
  "anya-e0905n1:81_0": "Vissajjanā –",
  "anya-e0905n1:81_1": "sambahule bhante bhikkhū ārabbha paññatto,",
  "anya-e0905n1:81_2": "sambahulā bhante bhikkhū devadattassa saṅghābhedāya parakkamantassa anuvattakā ahesuṁ vaggavādakā,",
  "anya-e0905n1:81_3": "tasmiṁ bhante vatthusmiṁ paññatto.",
  "anya-e0905n1:82_0": "12. Dubbaca, saṅghādisesa sikkhāpucchā",
  "anya-e0905n1:83_0": "Pucchā –",
  "anya-e0905n1:83_1": "yaṁ tena āvuso bhagavatā…pe…",
  "anya-e0905n1:83_2": "sammāsambuddhena dubbacassa bhikkhuno yāvatatiyaṁ samanubhāsanāya appaṭinissajjantassa saṅghādiseso kattha paññatto.",
  "anya-e0905n1:84_0": "Vissajjanā – kosambiyaṁ bhante paññatto.",
  "anya-e0905n1:85_0": "Pucchā – kaṁ āvuso ārabbha kismiṁ vatthusmiṁ paññatto.",
  "anya-e0905n1:86_0": "Vissajjanā –",
  "anya-e0905n1:86_1": "āyasmantaṁ bhante channaṁ ārabbha paññatto,",
  "anya-e0905n1:86_2": "āyasmā bhante channo bhikkhūhi sahadhammikaṁ vuccamāno attānaṁ avacanīyaṁ akāsi,",
  "anya-e0905n1:86_3": "tasmiṁ bhante vatthusmiṁ paññatto.",
  "anya-e0905n1:87_0": "13. Kuladūsaka saṅghādisesa sikkhāpucchā",
  "anya-e0905n1:88_0": "Pucchā –",
  "anya-e0905n1:88_1": "yaṁ tena āvuso bhagavatā…pe…",
  "anya-e0905n1:88_2": "sammāsambuddhena kuladūsakassa bhikkhuno yāvatatiyaṁ samanubhāsanāya appaṭinissajjantassa saṅghādiseso kattha paññatto.",
  "anya-e0905n1:89_0": "Vissajjanā – sāvatthiyaṁ bhante paññatto.",
  "anya-e0905n1:90_0": "Pucchā – kaṁ ārabbha āvuso kismiṁ vatthusmiṁ paññatto.",
  "anya-e0905n1:91_0": "Vissajjanā –",
  "anya-e0905n1:91_1": "assaji punabbasuke bhante bhikkhū ārabbha paññatto,",
  "anya-e0905n1:91_2": "assajipunabbasukā bhante bhikkhū saṅghena pabbājanīyakammakatā chandagāmitā dosagāmitā mohagāmitā bhayagāmitā pāpesuṁ,",
  "anya-e0905n1:91_3": "tasmiṁ bhante vatthusmiṁ paññatto.",
  "anya-e0905n1:92_0": "Aniyata sikkhāpucchā",
  "anya-e0905n1:93_0": "Pucchā –",
  "anya-e0905n1:93_1": "yaṁ tena āvuso bhagavatā…pe…",
  "anya-e0905n1:93_2": "sammāsambuddhena paṭhamo ca aniyato dutiyo ca aniyato kattha paññatto.",
  "anya-e0905n1:94_0": "Vissajjanā – sāvatthiyaṁ bhante paññatto.",
  "anya-e0905n1:95_0": "Pucchā – kaṁ āvuso ārabbha kismiṁ vatthusmiṁ paññatto.",
  "anya-e0905n1:96_0": "Vissajjanā –",
  "anya-e0905n1:96_1": "āyasmantaṁ bhante udāyiṁ ārabbha paññatto,",
  "anya-e0905n1:96_2": "āyasmā bhante udāyī mātugāmena saddhiṁ ekoekāya raho paṭicchanne āsane alaṁkammaniye nisajjaṁ kappesi,",
  "anya-e0905n1:96_3": "tasmiñca vatthusmiṁ,",
  "anya-e0905n1:96_4": "āyasmāyeva bhante udāyī mātugāmena saddhiṁ raho nisajjaṁ akāsi,",
  "anya-e0905n1:96_5": "tasmiñca bhante vatthusmiṁ paññatto.",
  "anya-e0905n1:97_0": "Pucchā – kassa āvuso vacanaṁ.",
  "anya-e0905n1:98_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n1:99_0": "Pucchā – kenāvuso ābhataṁ.",
  "anya-e0905n1:100_0": "Vissajjanā – paramparāya bhante ābhataṁ.",
  "anya-e0905n1:101_0": "Pucchā – atthi nukho āvuso ettha kocipi viraddhadoso.",
  "anya-e0905n1:102_0": "Vissajjanā – natthi bhante.",
  "anya-e0905n1:103_0": "Saṁgāyanatthāya saṅghassañāpanaṁ",
  "anya-e0905n1:104_0": "Suṇātu me bhante saṅgho,",
  "anya-e0905n1:104_1": "ahaṁ bhante āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ paṭhama duṭṭhadosa sikkhāpadato",
  "anya-e0905n1:104_2": "paṭṭhāya pucchitabbāni anekāni ṭhānāni pucchiṁ,",
  "anya-e0905n1:104_3": "so ca āyasmā puṭṭho puṭṭho vissajjeti,",
  "anya-e0905n1:104_4": "itihidaṁ bhante sabbaṁ sikkhāpadaṁ nimmalaṁ suparisuddhaṁ tasseva bhagavato vacanaṁ arahato sammāsambuddhassa,",
  "anya-e0905n1:104_5": "tasmā yathāpure mahākassapādayo mahātheravarā porāṇasaṁgītikārā brahmacariyassa ciraṭṭhitiyā bahujanahitāya",
  "anya-e0905n1:104_6": "bahujanasukhāya lokānukampāya atthāya hitāya sukhāya devamanussānaṁ saṁgāyiṁsuceva anusaṁgāyiṁsuca,",
  "anya-e0905n1:104_7": "evameva mayampi dāni sabbeva chaṭṭhasaṁgīti mahādhammasabhāpariyāpannā imāni sikkhāpadāni ekato gaṇasajjhāyaṁ katvā saṁgāyeyyāma."
}