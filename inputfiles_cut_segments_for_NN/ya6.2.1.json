{
  "ya6.2.1:0.1_0": "6 Saṅkhārayamaka",
  "ya6.2.1:0.2_0": "6.2 Pavattivāra",
  "ya6.2.1:0.3_0": "6.2.1. Uppādavāra",
  "ya6.2.1:1.0.1_0": "6.2.1.1 Paccuppannavāra",
  "ya6.2.1:1.0.2_0": "6.2.1.1.1. Anulomapuggala",
  "ya6.2.1:1.1_0": "Yassa kāyasaṅkhāro uppajjati tassa vacīsaṅkhāro uppajjatīti?",
  "ya6.2.1:2.1_0": "Vinā vitakkavicārehi assāsapassāsānaṁ uppādakkhaṇe tesaṁ kāyasaṅkhāro uppajjati,",
  "ya6.2.1:2.1_1": "no ca tesaṁ vacīsaṅkhāro uppajjati.",
  "ya6.2.1:2.1_2": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁ kāyasaṅkhāro ca uppajjati vacīsaṅkhāro ca uppajjati.",
  "ya6.2.1:3.1_0": "Yassa vā pana vacīsaṅkhāro uppajjati tassa kāyasaṅkhāro uppajjatīti?",
  "ya6.2.1:4.1_0": "Vinā assāsapassāsehi vitakkavicārānaṁ uppādakkhaṇe tesaṁ vacīsaṅkhāro uppajjati,",
  "ya6.2.1:4.1_1": "no ca tesaṁ kāyasaṅkhāro uppajjati.",
  "ya6.2.1:4.1_2": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁ vacīsaṅkhāro ca uppajjati kāyasaṅkhāro ca uppajjati.",
  "ya6.2.1:5.1_0": "Yassa kāyasaṅkhāro uppajjati tassa cittasaṅkhāro uppajjatīti? Āmantā.",
  "ya6.2.1:6.1_0": "Yassa vā pana cittasaṅkhāro uppajjati tassa kāyasaṅkhāro uppajjatīti?",
  "ya6.2.1:7.1_0": "Vinā assāsapassāsehi cittassa uppādakkhaṇe tesaṁ cittasaṅkhāro uppajjati,",
  "ya6.2.1:7.1_1": "no ca tesaṁ kāyasaṅkhāro uppajjati.",
  "ya6.2.1:7.1_2": "Assāsapassāsānaṁ uppādakkhaṇe tesaṁ cittasaṅkhāro ca uppajjati kāyasaṅkhāro ca uppajjati.",
  "ya6.2.1:8.1_0": "Yassa vacīsaṅkhāro uppajjati tassa cittasaṅkhāro uppajjatīti? Āmantā.",
  "ya6.2.1:9.1_0": "Yassa vā pana cittasaṅkhāro uppajjati tassa vacīsaṅkhāro uppajjatīti?",
  "ya6.2.1:10.1_0": "Vinā vitakkavicārehi cittassa uppādakkhaṇe tesaṁ cittasaṅkhāro uppajjati,",
  "ya6.2.1:10.1_1": "no ca tesaṁ vacīsaṅkhāro uppajjati.",
  "ya6.2.1:10.1_2": "Vitakkavicārānaṁ uppādakkhaṇe tesaṁ cittasaṅkhāro ca uppajjati vacīsaṅkhāro ca uppajjati.",
  "ya6.2.1:11.0_0": "6.2.1.1.2. Anulomaokāsa",
  "ya6.2.1:11.1_0": "Yattha kāyasaṅkhāro uppajjati tattha vacīsaṅkhāro uppajjatīti?",
  "ya6.2.1:12.1_0": "Dutiyajjhāne tatiyajjhāne tattha kāyasaṅkhāro uppajjati,",
  "ya6.2.1:12.1_1": "no ca tattha vacīsaṅkhāro uppajjati.",
  "ya6.2.1:12.1_2": "Paṭhamajjhāne kāmāvacare tattha kāyasaṅkhāro ca uppajjati vacīsaṅkhāro ca uppajjati.",
  "ya6.2.1:13.1_0": "Yattha vā pana vacīsaṅkhāro uppajjati tattha kāyasaṅkhāro uppajjatīti?",
  "ya6.2.1:14.1_0": "Rūpāvacare arūpāvacare tattha vacīsaṅkhāro uppajjati,",
  "ya6.2.1:14.1_1": "no ca tattha kāyasaṅkhāro uppajjati.",
  "ya6.2.1:14.1_2": "Paṭhamajjhāne kāmāvacare tattha vacīsaṅkhāro ca uppajjati kāyasaṅkhāro ca uppajjati.",
  "ya6.2.1:15.1_0": "Yattha kāyasaṅkhāro uppajjati tattha cittasaṅkhāro uppajjatīti? Āmantā.",
  "ya6.2.1:16.1_0": "Yattha vā pana cittasaṅkhāro uppajjati tattha kāyasaṅkhāro uppajjatīti?",
  "ya6.2.1:17.1_0": "Catutthajjhāne rūpāvacare arūpāvacare tattha cittasaṅkhāro uppajjati,",
  "ya6.2.1:17.1_1": "no ca tattha kāyasaṅkhāro uppajjati.",
  "ya6.2.1:17.1_2": "Paṭhamajjhāne dutiyajjhāne tatiyajjhāne kāmāvacare tattha cittasaṅkhāro ca uppajjati kāyasaṅkhāro ca uppajjati.",
  "ya6.2.1:18.1_0": "Yattha vacīsaṅkhāro uppajjati tattha cittasaṅkhāro uppajjatīti? Āmantā.",
  "ya6.2.1:19.1_0": "Yattha vā pana cittasaṅkhāro uppajjati tattha vacīsaṅkhāro uppajjatīti?",
  "ya6.2.1:20.1_0": "Dutiyajjhāne tatiyajjhāne catutthajjhāne tattha cittasaṅkhāro uppajjati,",
  "ya6.2.1:20.1_1": "no ca tattha vacīsaṅkhāro uppajjati.",
  "ya6.2.1:20.1_2": "Paṭhamajjhāne kāmāvacare rūpāvacare arūpāvacare tattha cittasaṅkhāro ca uppajjati vacīsaṅkhāro ca uppajjati.",
  "ya6.2.1:21.0_0": "6.2.1.1.3. Anulomapuggalokāsa",
  "ya6.2.1:21.1_0": "Yassa yattha kāyasaṅkhāro uppajjati …pe….",
  "ya6.2.1:22.1_0": "(Yassakampi yassayatthakampi sadisaṁ.)",
  "ya6.2.1:23.0_0": "6.2.1.1.4. Paccanīkapuggala",
  "ya6.2.1:23.1_0": "Yassa kāyasaṅkhāro nuppajjati tassa vacīsaṅkhāro nuppajjatīti?",
  "ya6.2.1:24.1_0": "Vinā assāsapassāsehi vitakkavicārānaṁ uppādakkhaṇe tesaṁ kāyasaṅkhāro nuppajjati,",
  "ya6.2.1:24.1_1": "no ca tesaṁ vacīsaṅkhāro nuppajjati.",
  "ya6.2.1:24.1_2": "Sabbesaṁ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṁ",
  "ya6.2.1:24.1_3": "asaññasattānaṁ tesaṁ kāyasaṅkhāro ca nuppajjati vacīsaṅkhāro ca nuppajjati.",
  "ya6.2.1:25.1_0": "Yassa vā pana vacīsaṅkhāro nuppajjati tassa kāyasaṅkhāro nuppajjatīti?",
  "ya6.2.1:26.1_0": "Vinā vitakkavicārehi assāsapassāsānaṁ uppādakkhaṇe tesaṁ vacīsaṅkhāro nuppajjati,",
  "ya6.2.1:26.1_1": "no ca tesaṁ kāyasaṅkhāro nuppajjati.",
  "ya6.2.1:26.1_2": "Sabbesaṁ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṁ",
  "ya6.2.1:26.1_3": "asaññasattānaṁ tesaṁ vacīsaṅkhāro ca nuppajjati kāyasaṅkhāro ca nuppajjati.",
  "ya6.2.1:27.1_0": "Yassa kāyasaṅkhāro nuppajjati tassa cittasaṅkhāro nuppajjatīti?",
  "ya6.2.1:28.1_0": "Vinā assāsapassāsehi cittassa uppādakkhaṇe tesaṁ kāyasaṅkhāro nuppajjati,",
  "ya6.2.1:28.1_1": "no ca tesaṁ cittasaṅkhāro nuppajjati.",
  "ya6.2.1:28.1_2": "Sabbesaṁ cittassa bhaṅgakkhaṇe nirodhasamāpannānaṁ asaññasattānaṁ tesaṁ kāyasaṅkhāro ca nuppajjati cittasaṅkhāro ca nuppajjati.",
  "ya6.2.1:29.1_0": "Yassa vā pana cittasaṅkhāro nuppajjati tassa kāyasaṅkhāro nuppajjatīti? Āmantā.",
  "ya6.2.1:30.1_0": "Yassa vacīsaṅkhāro nuppajjati tassa cittasaṅkhāro nuppajjatīti?",
  "ya6.2.1:31.1_0": "Vinā vitakkavicārehi cittassa uppādakkhaṇe tesaṁ vacīsaṅkhāro nuppajjati,",
  "ya6.2.1:31.1_1": "no ca tesaṁ cittasaṅkhāro nuppajjati.",
  "ya6.2.1:31.1_2": "Sabbesaṁ cittassa bhaṅgakkhaṇe nirodhasamāpannānaṁ asaññasattānaṁ tesaṁ vacīsaṅkhāro ca nuppajjati cittasaṅkhāro ca nuppajjati.",
  "ya6.2.1:32.1_0": "Yassa vā pana cittasaṅkhāro nuppajjati tassa vacīsaṅkhāro nuppajjatīti? Āmantā.",
  "ya6.2.1:33.0_0": "6.2.1.1.5. Paccanīkaokāsa",
  "ya6.2.1:33.1_0": "Yattha kāyasaṅkhāro nuppajjati tattha vacīsaṅkhāro nuppajjatīti?",
  "ya6.2.1:34.1_0": "Rūpāvacare arūpāvacare tattha kāyasaṅkhāro nuppajjati,",
  "ya6.2.1:34.1_1": "no ca tattha vacīsaṅkhāro nuppajjati.",
  "ya6.2.1:34.1_2": "Catutthajjhāne asaññasatte tattha kāyasaṅkhāro ca nuppajjati vacīsaṅkhāro ca nuppajjati.",
  "ya6.2.1:35.1_0": "Yattha vā pana vacīsaṅkhāro nuppajjati tattha kāyasaṅkhāro nuppajjatīti?",
  "ya6.2.1:36.1_0": "Dutiyajjhāne tatiyajjhāne tattha vacīsaṅkhāro nuppajjati,",
  "ya6.2.1:36.1_1": "no ca tattha kāyasaṅkhāro nuppajjati.",
  "ya6.2.1:36.1_2": "Catutthajjhāne asaññasatte tattha vacīsaṅkhāro ca nuppajjati kāyasaṅkhāro ca nuppajjati.",
  "ya6.2.1:37.1_0": "Yattha kāyasaṅkhāro nuppajjati tattha cittasaṅkhāro nuppajjatīti?",
  "ya6.2.1:38.1_0": "Catutthajjhāne rūpāvacare arūpāvacare tattha kāyasaṅkhāro nuppajjati,",
  "ya6.2.1:38.1_1": "no ca tattha cittasaṅkhāro nuppajjati.",
  "ya6.2.1:38.1_2": "Asaññasatte tattha kāyasaṅkhāro ca nuppajjati cittasaṅkhāro ca nuppajjati.",
  "ya6.2.1:39.1_0": "Yattha vā pana …pe… ? Āmantā.",
  "ya6.2.1:40.1_0": "Yattha vacīsaṅkhāro nuppajjati tattha cittasaṅkhāro nuppajjatīti?",
  "ya6.2.1:41.1_0": "Dutiyajjhāne tatiyajjhāne catutthajjhāne tattha vacīsaṅkhāro nuppajjati,",
  "ya6.2.1:41.1_1": "no ca tattha cittasaṅkhāro nuppajjati.",
  "ya6.2.1:41.1_2": "Asaññasatte tattha vacīsaṅkhāro ca nuppajjati cittasaṅkhāro ca nuppajjati.",
  "ya6.2.1:42.1_0": "Yattha vā pana …pe… ? Āmantā.",
  "ya6.2.1:43.0_0": "6.2.1.1.6. Paccanīkapuggalokāsa",
  "ya6.2.1:43.1_0": "Yassa yattha kāyasaṅkhāro nuppajjati tassa tattha vacīsaṅkhāro nuppajjatīti?",
  "ya6.2.1:44.1_0": "Vinā assāsapassāsehi vitakkavicārānaṁ uppādakkhaṇe tesaṁ tattha kāyasaṅkhāro nuppajjati,",
  "ya6.2.1:44.1_1": "no ca tesaṁ tattha vacīsaṅkhāro nuppajjati.",
  "ya6.2.1:44.1_2": "Sabbesaṁ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe asaññasattānaṁ",
  "ya6.2.1:44.1_3": "tesaṁ tattha kāyasaṅkhāro ca nuppajjati vacīsaṅkhāro ca nuppajjati.",
  "ya6.2.1:45.1_0": "Yassa vā pana yattha …pe… ? Āmantā.",
  "ya6.2.1:46.1_0": "(Yassakampi yassayatthakampi sadisaṁ vitthāretabbaṁ,",
  "ya6.2.1:46.1_1": "yassayatthake nirodhasamāpannānanti na labbhati.)",
  "ya6.2.1:47.0.1_0": "6.2.1.2. Atītavāra",
  "ya6.2.1:47.0.2_0": "6.2.1.2.1. Anulomapuggala",
  "ya6.2.1:47.1_0": "Yassa kāyasaṅkhāro uppajjittha tassa vacīsaṅkhāro uppajjitthāti? Āmantā.",
  "ya6.2.1:48.1_0": "Yassa vā pana …pe… ? Āmantā.",
  "ya6.2.1:49.1_0": "Yassa kāyasaṅkhāro uppajjittha tassa cittasaṅkhāro uppajjitthāti? Āmantā.",
  "ya6.2.1:50.1_0": "Yassa vā pana …pe… ? Āmantā.",
  "ya6.2.1:51.1_0": "Yassa vacīsaṅkhāro uppajjittha tassa cittasaṅkhāro uppajjitthāti? Āmantā.",
  "ya6.2.1:52.1_0": "Yassa vā pana …pe… ? Āmantā.",
  "ya6.2.1:53.0_0": "6.2.1.2.2. Anulomaokāsa",
  "ya6.2.1:53.1_0": "Yattha kāyasaṅkhāro uppajjittha …pe…",
  "ya6.2.1:54.1_0": "(Yatthakampi sabbattha ekasadisaṁ.)",
  "ya6.2.1:55.0_0": "6.2.1.2.3. Anulomapuggalokāsa",
  "ya6.2.1:55.1_0": "Yassa yattha kāyasaṅkhāro uppajjittha tassa tattha vacīsaṅkhāro uppajjitthāti?",
  "ya6.2.1:56.1_0": "Dutiyajjhānaṁ tatiyajjhānaṁ samāpannānaṁ tesaṁ tattha kāyasaṅkhāro uppajjittha,",
  "ya6.2.1:56.1_1": "no ca tesaṁ tattha vacīsaṅkhāro uppajjittha.",
  "ya6.2.1:56.1_2": "Paṭhamajjhānaṁ samāpannānaṁ kāmāvacarānaṁ tesaṁ tattha kāyasaṅkhāro ca uppajjittha vacīsaṅkhāro ca uppajjittha.",
  "ya6.2.1:57.1_0": "Yassa vā pana yattha vacīsaṅkhāro uppajjittha tassa tattha kāyasaṅkhāro uppajjitthāti?",
  "ya6.2.1:58.1_0": "Rūpāvacarānaṁ arūpāvacarānaṁ tesaṁ tattha vacīsaṅkhāro uppajjittha,",
  "ya6.2.1:58.1_1": "no ca tesaṁ tattha kāyasaṅkhāro uppajjittha.",
  "ya6.2.1:58.1_2": "Paṭhamajjhānaṁ samāpannānaṁ kāmāvacarānaṁ tesaṁ tattha vacīsaṅkhāro ca uppajjittha kāyasaṅkhāro ca uppajjittha.",
  "ya6.2.1:59.1_0": "Yassa yattha kāyasaṅkhāro uppajjittha tassa tattha cittasaṅkhāro uppajjitthāti? Āmantā.",
  "ya6.2.1:60.1_0": "Yassa vā pana yattha cittasaṅkhāro uppajjittha tassa tattha kāyasaṅkhāro uppajjitthāti?",
  "ya6.2.1:61.1_0": "Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha cittasaṅkhāro uppajjittha,",
  "ya6.2.1:61.1_1": "no ca tesaṁ tattha kāyasaṅkhāro uppajjittha.",
  "ya6.2.1:61.1_2": "Paṭhamajjhānaṁ dutiyajjhānaṁ tatiyajjhānaṁ samāpannānaṁ kāmāvacarānaṁ tesaṁ tattha cittasaṅkhāro ca uppajjittha kāyasaṅkhāro ca uppajjittha.",
  "ya6.2.1:62.1_0": "Yassa yattha vacīsaṅkhāro uppajjittha tassa tattha cittasaṅkhāro uppajjitthāti? Āmantā.",
  "ya6.2.1:63.1_0": "Yassa vā pana yattha cittasaṅkhāro uppajjittha tassa tattha vacīsaṅkhāro uppajjitthāti?",
  "ya6.2.1:64.1_0": "Dutiyajjhānaṁ tatiyajjhānaṁ catutthajjhānaṁ samāpannānaṁ suddhāvāsānaṁ dutiye citte vattamāne tesaṁ tattha cittasaṅkhāro uppajjittha,",
  "ya6.2.1:64.1_1": "no ca tesaṁ tattha vacīsaṅkhāro uppajjittha.",
  "ya6.2.1:64.1_2": "Paṭhamajjhānaṁ samāpannānaṁ kāmāvacarānaṁ itaresaṁ rūpāvacarānaṁ arūpāvacarānaṁ tesaṁ tattha cittasaṅkhāro ca uppajjittha vacīsaṅkhāro ca uppajjittha.",
  "ya6.2.1:65.0_0": "6.2.1.2.4. Paccanīkapuggala",
  "ya6.2.1:65.1_0": "Yassa kāyasaṅkhāro nuppajjittha tassa vacīsaṅkhāro nuppajjitthāti? Natthi.",
  "ya6.2.1:66.1_0": "Yassa vā pana vacīsaṅkhāro nuppajjittha tassa kāyasaṅkhāro nuppajjitthāti? Natthi.",
  "ya6.2.1:67.1_0": "Yassa kāyasaṅkhāro nuppajjittha tassa cittasaṅkhāro nuppajjitthāti? Natthi.",
  "ya6.2.1:68.1_0": "Yassa vā pana …pe… ? Natthi.",
  "ya6.2.1:69.1_0": "Yassa vacīsaṅkhāro nuppajjittha tassa cittasaṅkhāro nuppajjitthāti? Natthi.",
  "ya6.2.1:70.1_0": "Yassa vā pana …pe… ? Natthi.",
  "ya6.2.1:71.0_0": "6.2.1.2.5. Paccanīkaokāsa",
  "ya6.2.1:71.1_0": "Yattha kāyasaṅkhāro nuppajjittha …pe….",
  "ya6.2.1:72.0_0": "6.2.1.2.6. Paccanīkapuggalokāsa",
  "ya6.2.1:72.1_0": "Yassa yattha kāyasaṅkhāro nuppajjittha tassa tattha vacīsaṅkhāro nuppajjitthāti?",
  "ya6.2.1:73.1_0": "Rūpāvacarānaṁ arūpāvacarānaṁ tesaṁ tattha kāyasaṅkhāro nuppajjittha,",
  "ya6.2.1:73.1_1": "no ca tesaṁ tattha vacīsaṅkhāro nuppajjittha.",
  "ya6.2.1:73.1_2": "Catutthajjhānaṁ samāpannānaṁ suddhāvāsānaṁ dutiye citte vattamāne asaññasattānaṁ tesaṁ tattha kāyasaṅkhāro",
  "ya6.2.1:73.1_3": "ca nuppajjittha vacīsaṅkhāro ca nuppajjittha.",
  "ya6.2.1:74.1_0": "Yassa vā pana yattha vacīsaṅkhāro nuppajjittha tassa tattha kāyasaṅkhāro nuppajjitthāti?",
  "ya6.2.1:75.1_0": "Dutiyajjhānaṁ tatiyajjhānaṁ samāpannānaṁ tesaṁ tattha vacīsaṅkhāro nuppajjittha,",
  "ya6.2.1:75.1_1": "no ca tesaṁ tattha kāyasaṅkhāro nuppajjittha.",
  "ya6.2.1:75.1_2": "Catutthajjhānaṁ samāpannānaṁ suddhāvāsānaṁ dutiye citte vattamāne asaññasattānaṁ tesaṁ tattha vacīsaṅkhāro",
  "ya6.2.1:75.1_3": "ca nuppajjittha kāyasaṅkhāro ca nuppajjittha.",
  "ya6.2.1:76.1_0": "Yassa yattha kāyasaṅkhāro nuppajjittha tassa tattha cittasaṅkhāro nuppajjitthāti?",
  "ya6.2.1:77.1_0": "Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha kāyasaṅkhāro nuppajjittha,",
  "ya6.2.1:77.1_1": "no ca tesaṁ tattha cittasaṅkhāro nuppajjittha.",
  "ya6.2.1:77.1_2": "Suddhāvāsaṁ upapajjantānaṁ asaññasattānaṁ tesaṁ tattha kāyasaṅkhāro ca nuppajjittha cittasaṅkhāro ca nuppajjittha.",
  "ya6.2.1:78.1_0": "Yassa vā pana yattha …pe… ? Āmantā.",
  "ya6.2.1:79.1_0": "Yassa yattha vacīsaṅkhāro nuppajjittha tassa tattha cittasaṅkhāro nuppajjitthāti?",
  "ya6.2.1:80.1_0": "Dutiyajjhānaṁ tatiyajjhānaṁ catutthajjhānaṁ samāpannānaṁ suddhāvāsānaṁ dutiye citte vattamāne tesaṁ tattha vacīsaṅkhāro nuppajjittha,",
  "ya6.2.1:80.1_1": "no ca tesaṁ tattha cittasaṅkhāro nuppajjittha.",
  "ya6.2.1:80.1_2": "Suddhāvāsaṁ upapajjantānaṁ asaññasattānaṁ tesaṁ tattha vacīsaṅkhāro ca nuppajjittha cittasaṅkhāro ca nuppajjittha.",
  "ya6.2.1:81.1_0": "Yassa vā pana yattha …pe… ? Āmantā.",
  "ya6.2.1:82.0.1_0": "6.2.1.3. Anāgatavāra",
  "ya6.2.1:82.0.2_0": "6.2.1.3.1. Anulomapuggala",
  "ya6.2.1:82.1_0": "Yassa kāyasaṅkhāro uppajjissati tassa vacīsaṅkhāro uppajjissatīti? Āmantā.",
  "ya6.2.1:83.1_0": "Yassa vā pana vacīsaṅkhāro uppajjissati tassa kāyasaṅkhāro uppajjissatīti?",
  "ya6.2.1:84.1_0": "Yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ",
  "ya6.2.1:84.1_1": "ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ vacīsaṅkhāro uppajjissati,",
  "ya6.2.1:84.1_2": "no ca tesaṁ kāyasaṅkhāro uppajjissati.",
  "ya6.2.1:84.1_3": "Itaresaṁ tesaṁ vacīsaṅkhāro ca uppajjissati kāyasaṅkhāro ca uppajjissati.",
  "ya6.2.1:85.1_0": "Yassa kāyasaṅkhāro uppajjissati tassa cittasaṅkhāro uppajjissatīti? Āmantā.",
  "ya6.2.1:86.1_0": "Yassa vā pana cittasaṅkhāro uppajjissati tassa kāyasaṅkhāro uppajjissatīti?",
  "ya6.2.1:87.1_0": "Yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ",
  "ya6.2.1:87.1_1": "ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ cittasaṅkhāro uppajjissati,",
  "ya6.2.1:87.1_2": "no ca tesaṁ kāyasaṅkhāro uppajjissati.",
  "ya6.2.1:87.1_3": "Itaresaṁ tesaṁ cittasaṅkhāro ca uppajjissati kāyasaṅkhāro ca uppajjissati.",
  "ya6.2.1:88.1_0": "Yassa vacīsaṅkhāro uppajjissati tassa cittasaṅkhāro uppajjissatīti? Āmantā.",
  "ya6.2.1:89.1_0": "Yassa vā pana cittasaṅkhāro uppajjissati tassa vacīsaṅkhāro uppajjissatīti?",
  "ya6.2.1:90.1_0": "Yassa cittassa anantarā avitakkaavicāraṁ pacchimacittaṁ uppajjissati tesaṁ cittasaṅkhāro uppajjissati,",
  "ya6.2.1:90.1_1": "no ca tesaṁ vacīsaṅkhāro uppajjissati.",
  "ya6.2.1:90.1_2": "Itaresaṁ tesaṁ cittasaṅkhāro ca uppajjissati vacīsaṅkhāro ca uppajjissati.",
  "ya6.2.1:91.0_0": "6.2.1.3.2. Anulomaokāsa",
  "ya6.2.1:91.1_0": "Yattha kāyasaṅkhāro uppajjissati …pe….",
  "ya6.2.1:92.0_0": "6.2.1.3.3. Anulomapuggalokāsa",
  "ya6.2.1:92.1_0": "Yassa yattha kāyasaṅkhāro uppajjissati tassa tattha vacīsaṅkhāro uppajjissatīti?",
  "ya6.2.1:93.1_0": "Dutiyajjhānaṁ tatiyajjhānaṁ samāpannānaṁ tesaṁ tattha kāyasaṅkhāro uppajjissati,",
  "ya6.2.1:93.1_1": "no ca tesaṁ tattha vacīsaṅkhāro uppajjissati.",
  "ya6.2.1:93.1_2": "Paṭhamajjhānaṁ samāpannānaṁ kāmāvacarānaṁ tesaṁ tattha kāyasaṅkhāro ca uppajjissati vacīsaṅkhāro ca uppajjissati.",
  "ya6.2.1:94.1_0": "Yassa vā pana yattha vacīsaṅkhāro uppajjissati tassa tattha kāyasaṅkhāro uppajjissatīti?",
  "ya6.2.1:95.1_0": "Yassa cittassa anantarā kāmāvacarānaṁ pacchimacittaṁ uppajjissati rūpāvacarānaṁ arūpāvacarānaṁ tesaṁ tattha vacīsaṅkhāro uppajjissati,",
  "ya6.2.1:95.1_1": "no ca tesaṁ tattha kāyasaṅkhāro uppajjissati.",
  "ya6.2.1:95.1_2": "Paṭhamajjhānaṁ samāpannānaṁ itaresaṁ kāmāvacarānaṁ tesaṁ tattha vacīsaṅkhāro ca uppajjissati kāyasaṅkhāro ca uppajjissati.",
  "ya6.2.1:96.1_0": "Yassa yattha kāyasaṅkhāro uppajjissati tassa tattha cittasaṅkhāro uppajjissatīti? Āmantā.",
  "ya6.2.1:97.1_0": "Yassa vā pana yattha cittasaṅkhāro uppajjissati tassa tattha kāyasaṅkhāro uppajjissatīti?",
  "ya6.2.1:98.1_0": "Yassa cittassa anantarā kāmāvacarānaṁ pacchimacittaṁ uppajjissati catutthajjhānaṁ samāpannānaṁ rūpāvacarānaṁ",
  "ya6.2.1:98.1_1": "arūpāvacarānaṁ tesaṁ tattha cittasaṅkhāro uppajjissati,",
  "ya6.2.1:98.1_2": "no ca tesaṁ tattha kāyasaṅkhāro uppajjissati.",
  "ya6.2.1:98.1_3": "Paṭhamajjhānaṁ dutiyajjhānaṁ tatiyajjhānaṁ samāpannānaṁ itaresaṁ kāmāvacarānaṁ tesaṁ tattha cittasaṅkhāro",
  "ya6.2.1:98.1_4": "ca uppajjissati kāyasaṅkhāro ca uppajjissati.",
  "ya6.2.1:99.1_0": "Yassa yattha vacīsaṅkhāro uppajjissati tassa tattha cittasaṅkhāro uppajjissatīti? Āmantā.",
  "ya6.2.1:100.1_0": "Yassa vā pana yattha cittasaṅkhāro uppajjissati tassa tattha vacīsaṅkhāro uppajjissatīti?",
  "ya6.2.1:101.1_0": "Yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ tatiyajjhānaṁ catutthajjhānaṁ",
  "ya6.2.1:101.1_1": "samāpannānaṁ tesaṁ tattha cittasaṅkhāro uppajjissati,",
  "ya6.2.1:101.1_2": "no ca tesaṁ tattha vacīsaṅkhāro uppajjissati.",
  "ya6.2.1:101.1_3": "Paṭhamajjhānaṁ samāpannānaṁ kāmāvacarānaṁ itaresaṁ rūpāvacarānaṁ arūpāvacarānaṁ tesaṁ tattha cittasaṅkhāro",
  "ya6.2.1:101.1_4": "ca uppajjissati vacīsaṅkhāro ca uppajjissati.",
  "ya6.2.1:102.0_0": "6.2.1.3.4. Paccanīkapuggala",
  "ya6.2.1:102.1_0": "Yassa kāyasaṅkhāro nuppajjissati tassa vacīsaṅkhāro nuppajjissatīti?",
  "ya6.2.1:103.1_0": "Yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ",
  "ya6.2.1:103.1_1": "ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ kāyasaṅkhāro nuppajjissati,",
  "ya6.2.1:103.1_2": "no ca tesaṁ vacīsaṅkhāro nuppajjissati.",
  "ya6.2.1:103.1_3": "Pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro",
  "ya6.2.1:103.1_4": "ca nuppajjissati vacīsaṅkhāro ca nuppajjissati.",
  "ya6.2.1:104.1_0": "Yassa vā pana …pe… ? Āmantā.",
  "ya6.2.1:105.1_0": "Yassa kāyasaṅkhāro nuppajjissati tassa cittasaṅkhāro nuppajjissatīti?",
  "ya6.2.1:106.1_0": "Yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ",
  "ya6.2.1:106.1_1": "ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ kāyasaṅkhāro nuppajjissati,",
  "ya6.2.1:106.1_2": "no ca tesaṁ cittasaṅkhāro nuppajjissati.",
  "ya6.2.1:106.1_3": "Pacchimacittasamaṅgīnaṁ tesaṁ kāyasaṅkhāro ca nuppajjissati cittasaṅkhāro ca nuppajjissati.",
  "ya6.2.1:107.1_0": "Yassa vā pana cittasaṅkhāro …pe… ? Āmantā.",
  "ya6.2.1:108.1_0": "Yassa vacīsaṅkhāro nuppajjissati tassa cittasaṅkhāro nuppajjissatīti?",
  "ya6.2.1:109.1_0": "Yassa cittassa anantarā avitakkaavicāraṁ pacchimacittaṁ uppajjissati tesaṁ vacīsaṅkhāro nuppajjissati,",
  "ya6.2.1:109.1_1": "no ca tesaṁ cittasaṅkhāro nuppajjissati.",
  "ya6.2.1:109.1_2": "Pacchimacittasamaṅgīnaṁ tesaṁ vacīsaṅkhāro ca nuppajjissati cittasaṅkhāro ca nuppajjissati.",
  "ya6.2.1:110.1_0": "Yassa vā pana …pe… ? Āmantā.",
  "ya6.2.1:111.0_0": "6.2.1.3.5. Paccanīkaokāsa",
  "ya6.2.1:111.1_0": "Yattha kāyasaṅkhāro nuppajjissati …pe….",
  "ya6.2.1:112.0_0": "6.2.1.3.6. Paccanīkapuggalokāsa",
  "ya6.2.1:112.1_0": "Yassa yattha kāyasaṅkhāro nuppajjissati tassa tattha vacīsaṅkhāro nuppajjissatīti?",
  "ya6.2.1:113.1_0": "Yassa cittassa anantarā kāmāvacarānaṁ pacchimacittaṁ uppajjissati rūpāvacarānaṁ arūpāvacarānaṁ tesaṁ tattha kāyasaṅkhāro nuppajjissati,",
  "ya6.2.1:113.1_1": "no ca tesaṁ tattha vacīsaṅkhāro nuppajjissati.",
  "ya6.2.1:113.1_2": "Pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati catutthajjhānaṁ",
  "ya6.2.1:113.1_3": "samāpannānaṁ asaññasattānaṁ tesaṁ tattha kāyasaṅkhāro ca nuppajjissati vacīsaṅkhāro ca nuppajjissati.",
  "ya6.2.1:114.1_0": "Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjissatīti?",
  "ya6.2.1:115.1_0": "Dutiyajjhānaṁ tatiyajjhānaṁ samāpannānaṁ tesaṁ tattha vacīsaṅkhāro nuppajjissati,",
  "ya6.2.1:115.1_1": "no ca tesaṁ tattha kāyasaṅkhāro nuppajjissati.",
  "ya6.2.1:115.1_2": "Pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati catutthajjhānaṁ",
  "ya6.2.1:115.1_3": "samāpannānaṁ asaññasattānaṁ tesaṁ tattha vacīsaṅkhāro ca nuppajjissati kāyasaṅkhāro ca nuppajjissati.",
  "ya6.2.1:116.1_0": "Yassa yattha kāyasaṅkhāro nuppajjissati tassa tattha cittasaṅkhāro nuppajjissatīti?",
  "ya6.2.1:117.1_0": "Yassa cittassa anantarā kāmāvacarānaṁ pacchimacittaṁ uppajjissati catutthajjhānaṁ samāpannānaṁ rūpāvacarānaṁ",
  "ya6.2.1:117.1_1": "arūpāvacarānaṁ tesaṁ tattha kāyasaṅkhāro nuppajjissati,",
  "ya6.2.1:117.1_2": "no ca tesaṁ tattha cittasaṅkhāro nuppajjissati.",
  "ya6.2.1:117.1_3": "Pacchimacittasamaṅgīnaṁ asaññasattānaṁ tesaṁ tattha kāyasaṅkhāro ca nuppajjissati cittasaṅkhāro ca nuppajjissati.",
  "ya6.2.1:118.1_0": "Yassa vā pana yattha …pe… ? Āmantā.",
  "ya6.2.1:119.1_0": "Yassa yattha vacīsaṅkhāro nuppajjissati tassa tattha cittasaṅkhāro nuppajjissatīti?",
  "ya6.2.1:120.1_0": "Yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ tatiyajjhānaṁ catutthajjhānaṁ",
  "ya6.2.1:120.1_1": "samāpannānaṁ tesaṁ tattha vacīsaṅkhāro nuppajjissati,",
  "ya6.2.1:120.1_2": "no ca tesaṁ tattha cittasaṅkhāro nuppajjissati.",
  "ya6.2.1:120.1_3": "Pacchimacittasamaṅgīnaṁ asaññasattānaṁ tesaṁ tattha vacīsaṅkhāro ca nuppajjissati cittasaṅkhāro ca nuppajjissati.",
  "ya6.2.1:121.1_0": "Yassa vā pana yattha …pe… ? Āmantā.",
  "ya6.2.1:122.0.1_0": "6.2.1.4. Paccuppannātītavāra",
  "ya6.2.1:122.0.2_0": "6.2.1.4.1. Anulomapuggala",
  "ya6.2.1:122.1_0": "Yassa kāyasaṅkhāro uppajjati tassa vacīsaṅkhāro uppajjitthāti? Āmantā.",
  "ya6.2.1:123.1_0": "Yassa vā pana vacīsaṅkhāro uppajjittha tassa kāyasaṅkhāro uppajjatīti?",
  "ya6.2.1:124.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṁ asaññasattānaṁ tesaṁ vacīsaṅkhāro uppajjittha,",
  "ya6.2.1:124.1_1": "no ca tesaṁ kāyasaṅkhāro uppajjati.",
  "ya6.2.1:124.1_2": "Assāsapassāsānaṁ uppādakkhaṇe tesaṁ vacīsaṅkhāro ca uppajjittha kāyasaṅkhāro ca uppajjati.",
  "ya6.2.1:125.1_0": "Yassa kāyasaṅkhāro uppajjati tassa cittasaṅkhāro uppajjitthāti? Āmantā.",
  "ya6.2.1:126.1_0": "Yassa vā pana cittasaṅkhāro uppajjittha tassa kāyasaṅkhāro uppajjatīti?",
  "ya6.2.1:127.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṁ asaññasattānaṁ tesaṁ cittasaṅkhāro uppajjittha,",
  "ya6.2.1:127.1_1": "no ca tesaṁ kāyasaṅkhāro uppajjati.",
  "ya6.2.1:127.1_2": "Assāsapassāsānaṁ uppādakkhaṇe tesaṁ cittasaṅkhāro ca uppajjittha kāyasaṅkhāro ca uppajjati.",
  "ya6.2.1:128.1_0": "Yassa vacīsaṅkhāro uppajjati tassa cittasaṅkhāro uppajjitthāti? Āmantā.",
  "ya6.2.1:129.1_0": "Yassa vā pana cittasaṅkhāro uppajjittha tassa vacīsaṅkhāro uppajjatīti?",
  "ya6.2.1:130.1_0": "Sabbesaṁ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṁ asaññasattānaṁ tesaṁ cittasaṅkhāro uppajjittha,",
  "ya6.2.1:130.1_1": "no ca tesaṁ vacīsaṅkhāro uppajjati.",
  "ya6.2.1:130.1_2": "Vitakkavicārānaṁ uppādakkhaṇe tesaṁ cittasaṅkhāro ca uppajjittha vacīsaṅkhāro ca uppajjati.",
  "ya6.2.1:131.0_0": "6.2.1.4.2. Anulomaokāsa",
  "ya6.2.1:131.1_0": "Yattha kāyasaṅkhāro uppajjati …pe….",
  "ya6.2.1:132.0_0": "6.2.1.4.3. Anulomapuggalokāsa",
  "ya6.2.1:132.1_0": "Yassa yattha kāyasaṅkhāro uppajjati tassa tattha vacīsaṅkhāro uppajjitthāti?",
  "ya6.2.1:133.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁ tattha kāyasaṅkhāro uppajjati,",
  "ya6.2.1:133.1_1": "no ca tesaṁ tattha vacīsaṅkhāro uppajjittha.",
  "ya6.2.1:133.1_2": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁ tattha kāyasaṅkhāro ca uppajjati vacīsaṅkhāro ca uppajjittha.",
  "ya6.2.1:134.1_0": "Yassa vā pana yattha vacīsaṅkhāro uppajjittha tassa tattha kāyasaṅkhāro uppajjatīti?",
  "ya6.2.1:135.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi",
  "ya6.2.1:135.1_1": "cittassa uppādakkhaṇe rūpāvacarānaṁ arūpāvacarānaṁ tesaṁ tattha vacīsaṅkhāro uppajjittha,",
  "ya6.2.1:135.1_2": "no ca tesaṁ tattha kāyasaṅkhāro uppajjati.",
  "ya6.2.1:135.1_3": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁ tattha vacīsaṅkhāro ca uppajjittha kāyasaṅkhāro ca uppajjati.",
  "ya6.2.1:136.1_0": "Yassa yattha kāyasaṅkhāro uppajjati tassa tattha cittasaṅkhāro uppajjitthāti? Āmantā.",
  "ya6.2.1:137.1_0": "Yassa vā pana yattha cittasaṅkhāro uppajjittha tassa tattha kāyasaṅkhāro uppajjatīti?",
  "ya6.2.1:138.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe tesaṁ tattha cittasaṅkhāro uppajjittha,",
  "ya6.2.1:138.1_1": "no ca tesaṁ tattha kāyasaṅkhāro uppajjati.",
  "ya6.2.1:138.1_2": "Assāsapassāsānaṁ uppādakkhaṇe tesaṁ tattha cittasaṅkhāro ca uppajjittha kāyasaṅkhāro ca uppajjati.",
  "ya6.2.1:139.1_0": "Yassa yattha vacīsaṅkhāro uppajjati tassa tattha cittasaṅkhāro uppajjitthāti? Āmantā.",
  "ya6.2.1:140.1_0": "Yassa vā pana yattha cittasaṅkhāro uppajjittha tassa tattha vacīsaṅkhāro uppajjatīti?",
  "ya6.2.1:141.1_0": "Sabbesaṁ cittassa bhaṅgakkhaṇe vinā vitakkavicārehi cittassa uppādakkhaṇe tesaṁ tattha cittasaṅkhāro uppajjittha,",
  "ya6.2.1:141.1_1": "no ca tesaṁ tattha vacīsaṅkhāro uppajjati.",
  "ya6.2.1:141.1_2": "Vitakkavicārānaṁ uppādakkhaṇe tesaṁ tattha cittasaṅkhāro ca uppajjittha vacīsaṅkhāro ca uppajjati.",
  "ya6.2.1:142.0_0": "6.2.1.4.4. Paccanīkapuggala",
  "ya6.2.1:142.1_0": "Yassa kāyasaṅkhāro nuppajjati tassa vacīsaṅkhāro nuppajjitthāti? Uppajjittha.",
  "ya6.2.1:143.1_0": "Yassa vā pana vacīsaṅkhāro nuppajjittha tassa kāyasaṅkhāro nuppajjatīti? Natthi.",
  "ya6.2.1:144.1_0": "Yassa kāyasaṅkhāro nuppajjati tassa cittasaṅkhāro nuppajjitthāti? Uppajjittha.",
  "ya6.2.1:145.1_0": "Yassa vā pana cittasaṅkhāro nuppajjittha tassa kāyasaṅkhāro nuppajjatīti? Natthi.",
  "ya6.2.1:146.1_0": "Yassa vacīsaṅkhāro nuppajjati tassa cittasaṅkhāro nuppajjitthāti? Uppajjittha.",
  "ya6.2.1:147.1_0": "Yassa vā pana …pe… ? Natthi.",
  "ya6.2.1:148.0_0": "6.2.1.4.5. Paccanīkaokāsa",
  "ya6.2.1:148.1_0": "Yattha kāyasaṅkhāro nuppajjati …pe….",
  "ya6.2.1:149.0_0": "6.2.1.4.6. Paccanīkapuggalokāsa",
  "ya6.2.1:149.1_0": "Yassa yattha kāyasaṅkhāro nuppajjati tassa tattha vacīsaṅkhāro nuppajjitthāti?",
  "ya6.2.1:150.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi",
  "ya6.2.1:150.1_1": "cittassa uppādakkhaṇe rūpāvacarānaṁ arūpāvacarānaṁ tesaṁ tattha kāyasaṅkhāro nuppajjati,",
  "ya6.2.1:150.1_2": "no ca tesaṁ tattha vacīsaṅkhāro nuppajjittha.",
  "ya6.2.1:150.1_3": "Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi",
  "ya6.2.1:150.1_4": "cittassa uppādakkhaṇe catutthajjhānaṁ samāpannānaṁ suddhāvāsānaṁ dutiye citte vattamāne asaññasattānaṁ",
  "ya6.2.1:150.1_5": "tesaṁ tattha kāyasaṅkhāro ca nuppajjati vacīsaṅkhāro ca nuppajjittha.",
  "ya6.2.1:151.1_0": "Yassa vā pana yattha vacīsaṅkhāro nuppajjittha tassa tattha kāyasaṅkhāro nuppajjatīti?",
  "ya6.2.1:152.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁ tattha vacīsaṅkhāro nuppajjittha,",
  "ya6.2.1:152.1_1": "no ca tesaṁ tattha kāyasaṅkhāro nuppajjati.",
  "ya6.2.1:152.1_2": "Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi",
  "ya6.2.1:152.1_3": "cittassa uppādakkhaṇe catutthajjhānaṁ samāpannānaṁ suddhāvāsānaṁ dutiye citte vattamāne asaññasattānaṁ",
  "ya6.2.1:152.1_4": "tesaṁ tattha vacīsaṅkhāro ca nuppajjittha kāyasaṅkhāro ca nuppajjati.",
  "ya6.2.1:153.1_0": "Yassa yattha kāyasaṅkhāro nuppajjati tassa tattha cittasaṅkhāro nuppajjitthāti?",
  "ya6.2.1:154.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe tesaṁ tattha kāyasaṅkhāro nuppajjati,",
  "ya6.2.1:154.1_1": "no ca tesaṁ tattha cittasaṅkhāro nuppajjittha.",
  "ya6.2.1:154.1_2": "Suddhāvāsaṁ upapajjantānaṁ asaññasattānaṁ tesaṁ tattha kāyasaṅkhāro ca nuppajjati cittasaṅkhāro ca nuppajjittha.",
  "ya6.2.1:155.1_0": "Yassa vā pana yattha cittasaṅkhāro nuppajjittha tassa tattha kāyasaṅkhāro nuppajjatīti? Āmantā.",
  "ya6.2.1:156.1_0": "Yassa yattha vacīsaṅkhāro nuppajjati tassa tattha cittasaṅkhāro nuppajjitthāti?",
  "ya6.2.1:157.1_0": "Sabbesaṁ cittassa bhaṅgakkhaṇe vinā vitakkavicārehi cittassa uppādakkhaṇe tesaṁ tattha vacīsaṅkhāro nuppajjati,",
  "ya6.2.1:157.1_1": "no ca tesaṁ tattha cittasaṅkhāro nuppajjittha.",
  "ya6.2.1:157.1_2": "Suddhāvāsaṁ upapajjantānaṁ asaññasattānaṁ tesaṁ tattha vacīsaṅkhāro ca nuppajjati cittasaṅkhāro ca nuppajjittha.",
  "ya6.2.1:158.1_0": "Yassa vā pana yattha …pe… ? Āmantā.",
  "ya6.2.1:159.0.1_0": "6.2.1.5. Paccuppannānāgatavāra",
  "ya6.2.1:159.0.2_0": "6.2.1.5.1. Anulomapuggala",
  "ya6.2.1:159.1_0": "Yassa kāyasaṅkhāro uppajjati tassa vacīsaṅkhāro uppajjissatīti? Āmantā.",
  "ya6.2.1:160.1_0": "Yassa vā pana vacīsaṅkhāro uppajjissati tassa kāyasaṅkhāro uppajjatīti?",
  "ya6.2.1:161.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṁ asaññasattānaṁ tesaṁ vacīsaṅkhāro uppajjissati,",
  "ya6.2.1:161.1_1": "no ca tesaṁ kāyasaṅkhāro uppajjati.",
  "ya6.2.1:161.1_2": "Assāsapassāsānaṁ uppādakkhaṇe tesaṁ vacīsaṅkhāro ca uppajjissati kāyasaṅkhāro ca uppajjati.",
  "ya6.2.1:162.1_0": "Yassa kāyasaṅkhāro uppajjati tassa cittasaṅkhāro uppajjissatīti? Āmantā.",
  "ya6.2.1:163.1_0": "Yassa vā pana cittasaṅkhāro uppajjissati tassa kāyasaṅkhāro uppajjatīti?",
  "ya6.2.1:164.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṁ asaññasattānaṁ tesaṁ cittasaṅkhāro uppajjissati,",
  "ya6.2.1:164.1_1": "no ca tesaṁ kāyasaṅkhāro uppajjati.",
  "ya6.2.1:164.1_2": "Assāsapassāsānaṁ uppādakkhaṇe tesaṁ cittasaṅkhāro ca uppajjissati kāyasaṅkhāro ca uppajjati.",
  "ya6.2.1:165.1_0": "Yassa vacīsaṅkhāro uppajjati tassa cittasaṅkhāro uppajjissatīti?",
  "ya6.2.1:166.1_0": "Savitakkasavicārapacchimacittassa uppādakkhaṇe tesaṁ vacīsaṅkhāro uppajjati,",
  "ya6.2.1:166.1_1": "no ca tesaṁ cittasaṅkhāro uppajjissati.",
  "ya6.2.1:166.1_2": "Itaresaṁ vitakkavicārānaṁ uppādakkhaṇe tesaṁ vacīsaṅkhāro ca uppajjati cittasaṅkhāro ca uppajjissati.",
  "ya6.2.1:167.1_0": "Yassa vā pana cittasaṅkhāro uppajjissati tassa vacīsaṅkhāro uppajjatīti?",
  "ya6.2.1:168.1_0": "Sabbesaṁ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṁ asaññasattānaṁ tesaṁ cittasaṅkhāro uppajjissati,",
  "ya6.2.1:168.1_1": "no ca tesaṁ vacīsaṅkhāro uppajjati.",
  "ya6.2.1:168.1_2": "Vitakkavicārānaṁ uppādakkhaṇe tesaṁ cittasaṅkhāro ca uppajjissati vacīsaṅkhāro ca uppajjati.",
  "ya6.2.1:169.0_0": "6.2.1.5.2. Anulomaokāsa",
  "ya6.2.1:169.1_0": "Yattha kāyasaṅkhāro uppajjati …pe….",
  "ya6.2.1:170.0_0": "6.2.1.5.3. Anulomapuggalokāsa",
  "ya6.2.1:170.1_0": "Yassa yattha kāyasaṅkhāro uppajjati tassa tattha vacīsaṅkhāro uppajjissatīti?",
  "ya6.2.1:171.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁ tattha kāyasaṅkhāro uppajjati,",
  "ya6.2.1:171.1_1": "no ca tesaṁ tattha vacīsaṅkhāro uppajjissati.",
  "ya6.2.1:171.1_2": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁ tattha kāyasaṅkhāro ca uppajjati vacīsaṅkhāro ca uppajjissati.",
  "ya6.2.1:172.1_0": "Yassa vā pana yattha vacīsaṅkhāro uppajjissati tassa tattha kāyasaṅkhāro uppajjatīti?",
  "ya6.2.1:173.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi",
  "ya6.2.1:173.1_1": "cittassa uppādakkhaṇe rūpāvacarānaṁ arūpāvacarānaṁ tesaṁ tattha vacīsaṅkhāro uppajjissati,",
  "ya6.2.1:173.1_2": "no ca tesaṁ tattha kāyasaṅkhāro uppajjati.",
  "ya6.2.1:173.1_3": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁ tattha vacīsaṅkhāro ca uppajjissati kāyasaṅkhāro ca uppajjati.",
  "ya6.2.1:174.1_0": "Yassa yattha kāyasaṅkhāro uppajjati tassa tattha cittasaṅkhāro uppajjissatīti? Āmantā.",
  "ya6.2.1:175.1_0": "Yassa vā pana yattha cittasaṅkhāro uppajjissati tassa tattha kāyasaṅkhāro uppajjatīti?",
  "ya6.2.1:176.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe tesaṁ tattha cittasaṅkhāro uppajjissati,",
  "ya6.2.1:176.1_1": "no ca tesaṁ tattha kāyasaṅkhāro uppajjati.",
  "ya6.2.1:176.1_2": "Assāsapassāsānaṁ uppādakkhaṇe tesaṁ tattha cittasaṅkhāro ca uppajjissati kāyasaṅkhāro ca uppajjati.",
  "ya6.2.1:177.1_0": "Yassa yattha vacīsaṅkhāro uppajjati tassa tattha cittasaṅkhāro uppajjissatīti?",
  "ya6.2.1:178.1_0": "Savitakkasavicārapacchimacittassa uppādakkhaṇe tesaṁ tattha vacīsaṅkhāro uppajjati,",
  "ya6.2.1:178.1_1": "no ca tesaṁ tattha cittasaṅkhāro uppajjissati.",
  "ya6.2.1:178.1_2": "Itaresaṁ vitakkavicārānaṁ uppādakkhaṇe tesaṁ tattha vacīsaṅkhāro ca uppajjati cittasaṅkhāro ca uppajjissati.",
  "ya6.2.1:179.1_0": "Yassa vā pana yattha cittasaṅkhāro uppajjissati tassa tattha vacīsaṅkhāro uppajjatīti?",
  "ya6.2.1:180.1_0": "Sabbesaṁ cittassa bhaṅgakkhaṇe vinā vitakkavicārehi cittassa uppādakkhaṇe tesaṁ tattha cittasaṅkhāro uppajjissati,",
  "ya6.2.1:180.1_1": "no ca tesaṁ tattha vacīsaṅkhāro uppajjati.",
  "ya6.2.1:180.1_2": "Vitakkavicārānaṁ uppādakkhaṇe tesaṁ tattha cittasaṅkhāro ca uppajjissati vacīsaṅkhāro ca uppajjati.",
  "ya6.2.1:181.0_0": "6.2.1.5.4. Paccanīkapuggala",
  "ya6.2.1:181.1_0": "Yassa kāyasaṅkhāro nuppajjati tassa vacīsaṅkhāro nuppajjissatīti?",
  "ya6.2.1:182.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṁ asaññasattānaṁ tesaṁ kāyasaṅkhāro nuppajjati,",
  "ya6.2.1:182.1_1": "no ca tesaṁ vacīsaṅkhāro nuppajjissati.",
  "ya6.2.1:182.1_2": "Pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro",
  "ya6.2.1:182.1_3": "ca nuppajjati vacīsaṅkhāro ca nuppajjissati.",
  "ya6.2.1:183.1_0": "Yassa vā pana vacīsaṅkhāro nuppajjissati tassa kāyasaṅkhāro nuppajjatīti? Āmantā.",
  "ya6.2.1:184.1_0": "Yassa kāyasaṅkhāro nuppajjati tassa cittasaṅkhāro nuppajjissatīti?",
  "ya6.2.1:185.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṁ asaññasattānaṁ tesaṁ kāyasaṅkhāro nuppajjati,",
  "ya6.2.1:185.1_1": "no ca tesaṁ cittasaṅkhāro nuppajjissati.",
  "ya6.2.1:185.1_2": "Pacchimacittasamaṅgīnaṁ tesaṁ kāyasaṅkhāro ca nuppajjati cittasaṅkhāro ca nuppajjissati.",
  "ya6.2.1:186.1_0": "Yassa vā pana …pe… ? Āmantā.",
  "ya6.2.1:187.1_0": "Yassa vacīsaṅkhāro nuppajjati tassa cittasaṅkhāro nuppajjissatīti?",
  "ya6.2.1:188.1_0": "Sabbesaṁ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṁ asaññasattānaṁ tesaṁ vacīsaṅkhāro nuppajjati,",
  "ya6.2.1:188.1_1": "no ca tesaṁ cittasaṅkhāro nuppajjissati.",
  "ya6.2.1:188.1_2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ tesaṁ vacīsaṅkhāro ca nuppajjati cittasaṅkhāro ca nuppajjissati.",
  "ya6.2.1:189.1_0": "Yassa vā pana cittasaṅkhāro nuppajjissati tassa vacīsaṅkhāro nuppajjatīti?",
  "ya6.2.1:190.1_0": "Savitakkasavicārapacchimacittassa uppādakkhaṇe tesaṁ cittasaṅkhāro nuppajjissati,",
  "ya6.2.1:190.1_1": "no ca tesaṁ vacīsaṅkhāro nuppajjati.",
  "ya6.2.1:190.1_2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ tesaṁ cittasaṅkhāro ca nuppajjissati vacīsaṅkhāro ca nuppajjati.",
  "ya6.2.1:191.0_0": "6.2.1.5.5. Paccanīkaokāsa",
  "ya6.2.1:191.1_0": "Yattha kāyasaṅkhāro nuppajjati …pe….",
  "ya6.2.1:192.0_0": "6.2.1.5.6. Paccanīkapuggalokāsa",
  "ya6.2.1:192.1_0": "Yassa yattha kāyasaṅkhāro nuppajjati tassa tattha vacīsaṅkhāro nuppajjissatīti?",
  "ya6.2.1:193.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi",
  "ya6.2.1:193.1_1": "cittassa uppādakkhaṇe rūpāvacarānaṁ arūpāvacarānaṁ tesaṁ tattha kāyasaṅkhāro nuppajjati,",
  "ya6.2.1:193.1_2": "no ca tesaṁ tattha vacīsaṅkhāro nuppajjissati.",
  "ya6.2.1:193.1_3": "Pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ",
  "ya6.2.1:193.1_4": "tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi cittassa uppādakkhaṇe",
  "ya6.2.1:193.1_5": "catutthajjhānaṁ samāpannānaṁ asaññasattānaṁ tesaṁ tattha kāyasaṅkhāro ca nuppajjati vacīsaṅkhāro ca nuppajjissati.",
  "ya6.2.1:194.1_0": "Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjatīti?",
  "ya6.2.1:195.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁ tattha vacīsaṅkhāro nuppajjissati,",
  "ya6.2.1:195.1_1": "no ca tesaṁ tattha kāyasaṅkhāro nuppajjati.",
  "ya6.2.1:195.1_2": "Pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ",
  "ya6.2.1:195.1_3": "tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁyeva vinā assāsapassāsehi cittassa uppādakkhaṇe",
  "ya6.2.1:195.1_4": "catutthajjhānaṁ samāpannānaṁ asaññasattānaṁ tesaṁ tattha vacīsaṅkhāro ca nuppajjissati kāyasaṅkhāro ca",
  "ya6.2.1:195.1_5": "nuppajjati.",
  "ya6.2.1:196.1_0": "Yassa yattha kāyasaṅkhāro nuppajjati tassa tattha cittasaṅkhāro nuppajjissatīti?",
  "ya6.2.1:197.1_0": "Sabbesaṁ cittassa bhaṅgakkhaṇe vinā assāsapassāsehi cittassa uppādakkhaṇe tesaṁ tattha kāyasaṅkhāro nuppajjati,",
  "ya6.2.1:197.1_1": "no ca tesaṁ tattha cittasaṅkhāro nuppajjissati.",
  "ya6.2.1:197.1_2": "Pacchimacittasamaṅgīnaṁ asaññasattānaṁ tesaṁ tattha kāyasaṅkhāro ca nuppajjati cittasaṅkhāro ca nuppajjissati.",
  "ya6.2.1:198.1_0": "Yassa vā pana yattha cittasaṅkhāro nuppajjissati tassa tattha kāyasaṅkhāro nuppajjatīti? Āmantā.",
  "ya6.2.1:199.1_0": "Yassa yattha vacīsaṅkhāro nuppajjati tassa tattha cittasaṅkhāro nuppajjissatīti?",
  "ya6.2.1:200.1_0": "Sabbesaṁ cittassa bhaṅgakkhaṇe vinā vitakkavicārehi cittassa uppādakkhaṇe tesaṁ tattha vacīsaṅkhāro nuppajjati,",
  "ya6.2.1:200.1_1": "no ca tesaṁ tattha cittasaṅkhāro nuppajjissati.",
  "ya6.2.1:200.1_2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ asaññasattānaṁ",
  "ya6.2.1:200.1_3": "tesaṁ tattha vacīsaṅkhāro ca nuppajjati cittasaṅkhāro ca nuppajjissati.",
  "ya6.2.1:201.1_0": "Yassa vā pana yattha cittasaṅkhāro nuppajjissati tassa tattha vacīsaṅkhāro nuppajjatīti?",
  "ya6.2.1:202.1_0": "Savitakkasavicārapacchimacittassa uppādakkhaṇe tesaṁ tattha cittasaṅkhāro nuppajjissati,",
  "ya6.2.1:202.1_1": "no ca tesaṁ tattha vacīsaṅkhāro nuppajjati.",
  "ya6.2.1:202.1_2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ asaññasattānaṁ",
  "ya6.2.1:202.1_3": "tesaṁ tattha cittasaṅkhāro ca nuppajjissati vacīsaṅkhāro ca nuppajjati.",
  "ya6.2.1:203.0.1_0": "6.2.1.6. Atītānāgatavāra",
  "ya6.2.1:203.0.2_0": "6.2.1.6.1. Anulomapuggala",
  "ya6.2.1:203.1_0": "Yassa kāyasaṅkhāro uppajjittha tassa vacīsaṅkhāro uppajjissatīti?",
  "ya6.2.1:204.1_0": "Pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro uppajjittha,",
  "ya6.2.1:204.1_1": "no ca tesaṁ vacīsaṅkhāro uppajjissati.",
  "ya6.2.1:204.1_2": "Itaresaṁ tesaṁ kāyasaṅkhāro ca uppajjittha vacīsaṅkhāro ca uppajjissati.",
  "ya6.2.1:205.1_0": "Yassa vā pana …pe… ? Āmantā.",
  "ya6.2.1:206.1_0": "Yassa kāyasaṅkhāro uppajjittha tassa cittasaṅkhāro uppajjissatīti?",
  "ya6.2.1:207.1_0": "Pacchimacittasamaṅgīnaṁ tesaṁ kāyasaṅkhāro uppajjittha,",
  "ya6.2.1:207.1_1": "no ca tesaṁ cittasaṅkhāro uppajjissati.",
  "ya6.2.1:207.1_2": "Itaresaṁ tesaṁ kāyasaṅkhāro ca uppajjittha cittasaṅkhāro ca uppajjissati.",
  "ya6.2.1:208.1_0": "Yassa vā pana …pe…. Āmantā.",
  "ya6.2.1:209.1_0": "Yassa vacīsaṅkhāro uppajjittha tassa cittasaṅkhāro uppajjissatīti?",
  "ya6.2.1:210.1_0": "Pacchimacittasamaṅgīnaṁ tesaṁ vacīsaṅkhāro uppajjittha,",
  "ya6.2.1:210.1_1": "no ca tesaṁ cittasaṅkhāro uppajjissati.",
  "ya6.2.1:210.1_2": "Itaresaṁ tesaṁ vacīsaṅkhāro ca uppajjittha cittasaṅkhāro ca uppajjissati.",
  "ya6.2.1:211.1_0": "Yassa vā pana …pe… ? Āmantā.",
  "ya6.2.1:212.0_0": "6.2.1.6.2. Anulomaokāsa",
  "ya6.2.1:212.1_0": "Yattha kāyasaṅkhāro uppajjittha …pe….",
  "ya6.2.1:213.0_0": "6.2.1.6.3. Anulomapuggalokāsa",
  "ya6.2.1:213.1_0": "Yassa yattha kāyasaṅkhāro uppajjittha tassa tattha vacīsaṅkhāro uppajjissatīti?",
  "ya6.2.1:214.1_0": "Kāmāvacare pacchimacittasamaṅgīnaṁ dutiyajjhānaṁ tatiyajjhānaṁ samāpannānaṁ tesaṁ tattha kāyasaṅkhāro uppajjittha,",
  "ya6.2.1:214.1_1": "no ca tesaṁ tattha vacīsaṅkhāro uppajjissati.",
  "ya6.2.1:214.1_2": "Paṭhamajjhānaṁ samāpannānaṁ itaresaṁ kāmāvacarānaṁ tesaṁ tattha kāyasaṅkhāro ca uppajjittha vacīsaṅkhāro ca uppajjissati.",
  "ya6.2.1:215.1_0": "Yassa vā pana yattha vacīsaṅkhāro uppajjissati tassa tattha kāyasaṅkhāro uppajjitthāti?",
  "ya6.2.1:216.1_0": "Rūpāvacarānaṁ arūpāvacarānaṁ tesaṁ tattha vacīsaṅkhāro uppajjissati,",
  "ya6.2.1:216.1_1": "no ca tesaṁ tattha kāyasaṅkhāro uppajjittha.",
  "ya6.2.1:216.1_2": "Paṭhamajjhānaṁ samāpannānaṁ kāmāvacarānaṁ tesaṁ tattha vacīsaṅkhāro ca uppajjissati kāyasaṅkhāro ca uppajjittha.",
  "ya6.2.1:217.1_0": "Yassa yattha kāyasaṅkhāro uppajjittha tassa tattha cittasaṅkhāro uppajjissatīti?",
  "ya6.2.1:218.1_0": "Kāmāvacare pacchimacittasamaṅgīnaṁ tesaṁ tattha kāyasaṅkhāro uppajjittha,",
  "ya6.2.1:218.1_1": "no ca tesaṁ tattha cittasaṅkhāro uppajjissati.",
  "ya6.2.1:218.1_2": "Paṭhamajjhānaṁ dutiyajjhānaṁ tatiyajjhānaṁ samāpannānaṁ itaresaṁ kāmāvacarānaṁ tesaṁ tattha kāyasaṅkhāro ca uppajjittha cittasaṅkhāro ca uppajjissati.",
  "ya6.2.1:219.1_0": "Yassa vā pana yattha cittasaṅkhāro uppajjissati tassa tattha kāyasaṅkhāro uppajjitthāti?",
  "ya6.2.1:220.1_0": "Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha cittasaṅkhāro uppajjissati,",
  "ya6.2.1:220.1_1": "no ca tesaṁ tattha kāyasaṅkhāro uppajjittha.",
  "ya6.2.1:220.1_2": "Paṭhamajjhānaṁ dutiyajjhānaṁ tatiyajjhānaṁ samāpannānaṁ kāmāvacarānaṁ tesaṁ tattha cittasaṅkhāro ca uppajjissati kāyasaṅkhāro ca uppajjittha.",
  "ya6.2.1:221.1_0": "Yassa yattha vacīsaṅkhāro uppajjittha tassa tattha cittasaṅkhāro uppajjissatīti?",
  "ya6.2.1:222.1_0": "Savitakkasavicārabhūmiyaṁ pacchimacittasamaṅgīnaṁ tesaṁ tattha vacīsaṅkhāro uppajjittha,",
  "ya6.2.1:222.1_1": "no ca tesaṁ tattha cittasaṅkhāro uppajjissati.",
  "ya6.2.1:222.1_2": "Itaresaṁ savitakkasavicārabhūmiyaṁ tesaṁ tattha vacīsaṅkhāro ca uppajjittha cittasaṅkhāro ca uppajjissati.",
  "ya6.2.1:223.1_0": "Yassa vā pana yattha cittasaṅkhāro uppajjissati tassa tattha vacīsaṅkhāro uppajjitthāti?",
  "ya6.2.1:224.1_0": "Avitakkaavicārabhūmiyaṁ tesaṁ tattha cittasaṅkhāro uppajjissati,",
  "ya6.2.1:224.1_1": "no ca tesaṁ tattha vacīsaṅkhāro uppajjittha.",
  "ya6.2.1:224.1_2": "Savitakkasavicārabhūmiyaṁ tesaṁ tattha cittasaṅkhāro ca uppajjissati vacīsaṅkhāro ca uppajjittha.",
  "ya6.2.1:225.0_0": "6.2.1.6.4. Paccanīkapuggala",
  "ya6.2.1:225.1_0": "Yassa kāyasaṅkhāro nuppajjittha tassa vacīsaṅkhāro nuppajjissatīti? Natthi.",
  "ya6.2.1:226.1_0": "Yassa vā pana vacīsaṅkhāro nuppajjissati tassa kāyasaṅkhāro nuppajjitthāti? Uppajjittha.",
  "ya6.2.1:227.1_0": "Yassa kāyasaṅkhāro nuppajjittha tassa cittasaṅkhāro nuppajjissatīti? Natthi.",
  "ya6.2.1:228.1_0": "Yassa vā pana cittasaṅkhāro nuppajjissati tassa kāyasaṅkhāro nuppajjitthāti? Uppajjittha.",
  "ya6.2.1:229.1_0": "Yassa vacīsaṅkhāro nuppajjittha tassa cittasaṅkhāro nuppajjissatīti? Natthi.",
  "ya6.2.1:230.1_0": "Yassa vā pana cittasaṅkhāro nuppajjissati tassa vacīsaṅkhāro nuppajjitthāti? Uppajjittha.",
  "ya6.2.1:231.0_0": "6.2.1.6.5. Paccanīkaokāsa",
  "ya6.2.1:231.1_0": "Yattha kāyasaṅkhāro nuppajjittha …pe….",
  "ya6.2.1:232.0_0": "6.2.1.6.6. Paccanīkapuggalokāsa",
  "ya6.2.1:232.1_0": "Yassa yattha kāyasaṅkhāro nuppajjittha tassa tattha vacīsaṅkhāro nuppajjissatīti?",
  "ya6.2.1:233.1_0": "Rūpāvacarānaṁ arūpāvacarānaṁ tesaṁ tattha kāyasaṅkhāro nuppajjittha,",
  "ya6.2.1:233.1_1": "no ca tesaṁ tattha vacīsaṅkhāro nuppajjissati.",
  "ya6.2.1:233.1_2": "Rūpāvacare arūpāvacare pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ",
  "ya6.2.1:233.1_3": "uppajjissati catutthajjhānaṁ samāpannānaṁ asaññasattānaṁ tesaṁ tattha kāyasaṅkhāro ca nuppajjittha vacīsaṅkhāro",
  "ya6.2.1:233.1_4": "ca nuppajjissati.",
  "ya6.2.1:234.1_0": "Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjitthāti?",
  "ya6.2.1:235.1_0": "Kāmāvacare pacchimacittasamaṅgīnaṁ dutiyajjhānaṁ tatiyajjhānaṁ samāpannānaṁ tesaṁ tattha vacīsaṅkhāro nuppajjissati,",
  "ya6.2.1:235.1_1": "no ca tesaṁ tattha kāyasaṅkhāro nuppajjittha.",
  "ya6.2.1:235.1_2": "Rūpāvacare arūpāvacare pacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ",
  "ya6.2.1:235.1_3": "uppajjissati catutthajjhānaṁ samāpannānaṁ asaññasattānaṁ tesaṁ tattha vacīsaṅkhāro ca nuppajjissati kāyasaṅkhāro",
  "ya6.2.1:235.1_4": "ca nuppajjittha.",
  "ya6.2.1:236.1_0": "Yassa yattha kāyasaṅkhāro nuppajjittha tassa tattha cittasaṅkhāro nuppajjissatīti?",
  "ya6.2.1:237.1_0": "Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha kāyasaṅkhāro nuppajjittha,",
  "ya6.2.1:237.1_1": "no ca tesaṁ tattha cittasaṅkhāro nuppajjissati.",
  "ya6.2.1:237.1_2": "Rūpāvacare arūpāvacare pacchimacittasamaṅgīnaṁ asaññasattānaṁ tesaṁ tattha kāyasaṅkhāro ca nuppajjittha cittasaṅkhāro ca nuppajjissati.",
  "ya6.2.1:238.1_0": "Yassa vā pana yattha cittasaṅkhāro nuppajjissati tassa tattha kāyasaṅkhāro nuppajjitthāti?",
  "ya6.2.1:239.1_0": "Kāmāvacare pacchimacittasamaṅgīnaṁ tesaṁ tattha cittasaṅkhāro nuppajjissati,",
  "ya6.2.1:239.1_1": "no ca tesaṁ tattha kāyasaṅkhāro nuppajjittha.",
  "ya6.2.1:239.1_2": "Rūpāvacare arūpāvacare pacchimacittasamaṅgīnaṁ asaññasattānaṁ tesaṁ tattha cittasaṅkhāro ca nuppajjissati kāyasaṅkhāro ca nuppajjittha.",
  "ya6.2.1:240.1_0": "Yassa yattha vacīsaṅkhāro nuppajjittha tassa tattha cittasaṅkhāro nuppajjissatīti?",
  "ya6.2.1:241.1_0": "Avitakkaavicārabhūmiyaṁ tesaṁ tattha vacīsaṅkhāro nuppajjittha,",
  "ya6.2.1:241.1_1": "no ca tesaṁ tattha cittasaṅkhāro nuppajjissati.",
  "ya6.2.1:241.1_2": "Avitakkaavicārabhūmiyaṁ pacchimacittasamaṅgīnaṁ asaññasattānaṁ tesaṁ tattha vacīsaṅkhāro ca nuppajjittha cittasaṅkhāro ca nuppajjissati.",
  "ya6.2.1:242.1_0": "Yassa vā pana yattha cittasaṅkhāro nuppajjissati tassa tattha vacīsaṅkhāro nuppajjitthāti?",
  "ya6.2.1:243.1_0": "Savitakkasavicārabhūmiyaṁ pacchimacittasamaṅgīnaṁ tesaṁ tattha cittasaṅkhāro nuppajjissati,",
  "ya6.2.1:243.1_1": "no ca tesaṁ tattha vacīsaṅkhāro nuppajjittha.",
  "ya6.2.1:243.1_2": "Avitakkaavicārabhūmiyaṁ pacchimacittasamaṅgīnaṁ asaññasattānaṁ tesaṁ tattha cittasaṅkhāro ca nuppajjissati vacīsaṅkhāro ca nuppajjittha.",
  "ya6.2.1:244.1_0": "Uppādavāro."
}