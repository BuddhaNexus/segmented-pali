{
  "anya-e0701n1:0_0": "2. Ganthakārakācariya-paricchedo",
  "anya-e0701n1:1_0": "Ācariyo pana atthi. Porāṇācariyā atthi, aṭṭhakathācariyā atthi, ganthakārakācariyā atthi, tividhanāmikācariyā. Katame porāṇācariyā?",
  "anya-e0701n1:1_1": "Paṭhamasaṅgāyanāyaṁ pañcasatā khīṇāsavā pañcannaṁ nikāyānaṁ nāmañca atthañca adhippāyañca yadañca byañjana sodhanañca avasesaṁ kiccaṁ kariṁsu.",
  "anya-e0701n1:1_2": "Dutiyasaṅgāyanāyaṁ sattasatā khīṇāsavā tesaṁyeva saddatthādikaṁ kiccaṁ puna kariṁsu.",
  "anya-e0701n1:1_3": "Tatiyasaṅgāyanāyaṁ sahassamattā khīṇāsavā tesaṁyeva saddatthādikaṁ kiccaṁ puna kariṁsu.",
  "anya-e0701n1:1_4": "Iccevaṁ dvesatādhikā dvesahassa khīṇāsavā mahākaccāyanaṁ ṭhapetvā avasesā porāṇācariyā nāma.",
  "anya-e0701n1:1_5": "Ye porāṇācariyā teyeva aṭṭhakathācariyā nāma. Katame ganthakārakācariyā?",
  "anya-e0701n1:1_6": "Mahāaṭṭhakathikāpebhadaanekācariyā ganthakārakācariyā nāma.",
  "anya-e0701n1:1_7": "Katame tividha nāmācariyā mahākaccāyano tividhanāmaṁ.",
  "anya-e0701n1:1_8": "Katame ganthā mahākaccāyanena katā? Kaccāyanagantho, mahāniruttigantho, cullaniruttigantho, yamakagantho, nettigantho, peṭakopadesaganthoti,",
  "anya-e0701n1:1_9": "ime cha ganthā mahākaccāyanena katā.",
  "anya-e0701n1:1_10": "Katame anekācariyena katā ganthā?",
  "anya-e0701n1:1_11": "Mahāpaccarikācariyo mahāpaccariyaṁ nāma ganthaṁ akāsi.",
  "anya-e0701n1:1_12": "Mahākurundikācariyo kurundi nāma ganthaṁ akāsi.",
  "anya-e0701n1:1_13": "Aññataro ācariyo mahāpaccariya ganthassa aṭṭhakathaṁ akāsi.",
  "anya-e0701n1:1_14": "Aññataro ācariyo kurundi ganthassa aṭṭhakathaṁ akāsi,",
  "anya-e0701n1:1_15": "mahābuddhaghosā nāmacariyo visuddhimaggo dīghanikāyassa sumaṅgalavilāsani nāma aṭṭhakathā,",
  "anya-e0701n1:1_16": "majjhimanikāyassa papañcasūdanī nāma aṭṭhakathā,",
  "anya-e0701n1:1_17": "saṁyuttanikāyassa sāratthappakāsinī nāma aṭṭhakathā,",
  "anya-e0701n1:1_18": "aṅguttaranikāyassa manorathapūraṇī nāma aṭṭhakathā,",
  "anya-e0701n1:1_19": "pañcavinaya ganthānaṁ samantapāsādikā nāma aṭṭhakathā,",
  "anya-e0701n1:1_20": "sattannaṁ abhidhammaganthānaṁ paramatthakathā nāma aṭṭhakathā,",
  "anya-e0701n1:1_21": "pātimokkha saṁkhātāya mātikāya kaṅkhāvitaraṇīti visuddhi nāma aṭṭhakathā, dhammapadassa aṭṭhakathā, jātakassa aṭṭhakathā, khuddakapāṭhassa aṭṭhakathā, suttanipātassa aṭṭhakathā, apadānassa aṭṭhakathāti, ime terasa ganthe akāsi.",
  "anya-e0701n1:1_22": "Buddhadattonāmācariyo vinaya vinicchayo, uttaravinicchayo, abhidhammāvatāro,",
  "anya-e0701n1:1_23": "buddhavaṁsassa madhuratthavilāsinī nāma aṭṭhakathāti, ime cattāro ganthe akāsi.",
  "anya-e0701n1:1_24": "Ānandonāmācariyā sattābhidhammaganthaṭṭhakathāya mūṭīkaṁ nāma ṭīkaṁ akāsi.",
  "anya-e0701n1:1_25": "Dhammapālācariyo nettippakaraṇaṭṭhakathā, itivuttakaṭṭhakathā, udānaṭṭhakathā, cariyāpiṭakaṭṭhakathā, therakathaṭṭhakathā, therīkathaṭṭhakathā,",
  "anya-e0701n1:1_26": "vimānavatthussa vimalavilāsini nāma aṭṭhakathā,",
  "anya-e0701n1:1_27": "petavatthussa vimalavilāsini nāma aṭṭhakathā,",
  "anya-e0701n1:1_28": "visuddhimaggassa paramatthamañjūsā nāma ṭīkā,",
  "anya-e0701n1:1_29": "dīghanikāyassa aṭṭhakathādīnaṁ catunnaṁ aṭṭhakathānaṁ līnatthappakāsani nāma ṭīkā,",
  "anya-e0701n1:1_30": "jātakaṭṭhakathāya līnatthappakāsani nāma ṭīkā,",
  "anya-e0701n1:1_31": "nettipakaraṇaṭṭhakathāya ṭīkā,",
  "anya-e0701n1:1_32": "buddhavaṁsaṭṭhakathāya paramatthadīpanī nāma ṭīkā,",
  "anya-e0701n1:1_33": "abhidhammaṭṭhakathāyaṭīkā līnatthavaṇṇanā nāma anuṭīkāti ime cuddasa matte ganthe akāsi.",
  "anya-e0701n1:2_0": "Dve pubbācariyānāmā cariyānirutti mañjūsaṁ nāma cullanirutti ṭīkañca mahānirutti saṅkhepañca akaṁsu.",
  "anya-e0701n1:2_1": "Mahāvajirabuddhināmācariyo vinayagaṇṭhināma pakaraṇaṁ akāsi.",
  "anya-e0701n1:2_2": "Dīpaṅkarasaṅkhāto vimalabuddhi nāmācariyo mukhamattadīpanī nāmakaṁ nyāsappakaraṇaṁ akāsi.",
  "anya-e0701n1:2_3": "Cullavajirabuddhi nāmācariyo atthabyākhyānaṁ nāma pakaraṇaṁ akāsi.",
  "anya-e0701n1:3_0": "Dīpaṅkaro nāmācariyo rūpasiddhi pakaraṇaṁ, rūpasiddhi ṭīkaṁ,",
  "anya-e0701n1:3_1": "sampapañca suttañceti tividhaṁ pakaraṇaṁ akāsi.",
  "anya-e0701n1:3_2": "Ānandācariyassa jeṭṭhasisso dhammapālo nāmācariyo saccasaṅkhepaṁ nāma pakaraṇaṁ akāsi.",
  "anya-e0701n1:3_3": "Kassapo nāmācariyo mohavicchedanī, vimaticchedanī, dasabuddhavaṁso, anāgatavaṁsoti, catuvidhaṁ pakaraṇaṁ akāsi.",
  "anya-e0701n1:4_0": "Mahānāmo nāmācariyo,",
  "anya-e0701n1:4_1": "saddhammapakāsanī nāma paṭisambhidāmaggassa aṭṭhakathaṁ akāsi. Dīpavaṁso, thūpavaṁso, bodhivaṁso, cūlavaṁso, mahāvaṁso,",
  "anya-e0701n1:4_2": "paṭisambhidāmaggaṭṭhakathā gaṇṭhi ceti ime cha ganthā mahānāmācari visuṁ visuṁ katā.",
  "anya-e0701n1:5_0": "Navo mahānāmo nāmācariyo navaṁ mahāvaṁsa nāma pakaraṇaṁ akāsi.",
  "anya-e0701n1:5_1": "Upaseno nāmācariyo saddhammapajjotikaṁ nāma mahāniddesassa aṭṭhakathaṁ akāsi.",
  "anya-e0701n1:5_2": "Moggalāno nāmācariyo moggalānabyākaraṇaṁ nāma pakaraṇaṁ akāsi. Saṅgharakkhito nāmācariyo,",
  "anya-e0701n1:5_3": "subodhālaṅkāraṁ nāma pakaraṇaṁ akāsi.",
  "anya-e0701n1:5_4": "Vuttodayakāro nāmācariyo vuttodayaṁ nāma pakaraṇaṁ akāsi.",
  "anya-e0701n1:5_5": "Dhammasiri nāmācariyo khuddakasikkhaṁ nāma pakaraṇaṁ akāsi. Purāṇakhuddasikkhāya ṭīkā, mūlasikkhā ceti,",
  "anya-e0701n1:5_6": "ime dve ganthā dvehācariyehi visuṁ visuṁ katā.",
  "anya-e0701n1:6_0": "Anuruddho nāmācariyo paramatthavinicchayaṁ, nāmarūpaparicchedaṁ,",
  "anya-e0701n1:6_1": "abhidhammatthasaṅgahaṁ ceti tividhaṁ pakaraṇaṁ akāsi.",
  "anya-e0701n1:6_2": "Khemo nāmācariyo khemaṁ nāma pakaraṇaṁ akāsi.",
  "anya-e0701n1:6_3": "Sāriputto nāmācariyo vinayaṭṭhakathāya sāratthadīpanī nāma ṭīkaṁ; vinayasaṅgahapakaraṇaṁ, vinayasaṅgahassaṭīkaṁ;",
  "anya-e0701n1:6_4": "aṅguttaraṭṭhakathāya sāratthamañjūsaṁ nāma navaṁ ṭīkaṁ; pañcikā ṭīkañceti, ime pañca ganthe akāsi.",
  "anya-e0701n1:6_5": "Buddhanāgo nāmācariyo vinayatthamañjūsaṁ nāma kaṅkhāvitaraṇīyā ṭīkaṁ akāsi.",
  "anya-e0701n1:6_6": "Navo moggalāno nāmācariyo abhidhānappadīpikaṁ nāma pakaraṇaṁ akāsi.",
  "anya-e0701n1:6_7": "Vācissaro nāmācariyo mahāsāmi nāma subodhālaṅkārassa ṭīkā, vuttodaya vivaraṇaṁ,",
  "anya-e0701n1:6_8": "sumaṅgalappasādani nāma khuddasikkhāya ṭīkā; sambandhacintā, sambandhacintāya ṭīkā; bālāvatāro,",
  "anya-e0701n1:6_9": "moggalānabyākaraṇassa pañcikāya ṭīkā; yogavinicchayo, vinayavinicchayassa ṭīkā, uttaravinicchayassa ṭīkā,",
  "anya-e0701n1:6_10": "nāmarūpa-paricchedassa vibhāgo,",
  "anya-e0701n1:6_11": "saddatthassa padarūpavibhāvanaṁ; khemassa pakaraṇassa ṭīkā, sīmālaṅkāro, mūlasikkhāya ṭīkā, rūpavibhāgo, paccayasaṅgaho, saccasaṅkhepassa ṭīkā ceti, ime aṭṭhārasa ganthe akāsi.",
  "anya-e0701n1:7_0": "Sumaṅgalo nāmācariyo abhidhammāvatārassaṭīkaṁ,",
  "anya-e0701n1:7_1": "abhidhammatthasaṅgahassaṭīkañca duvidhaṁ pakaraṇaṁ akāsi.",
  "anya-e0701n1:7_2": "Buddhapiyo nāmācariyo sāratthasaṅgahaṁ nāma pakaraṇaṁ akāsi.",
  "anya-e0701n1:7_3": "Dhammakitti nāmācariyo dantadhātu pakaraṇaṁ akāsi.",
  "anya-e0701n1:7_4": "Medhaṅkaro nāmācariyo jinacaritaṁ nāma pakaraṇaṁ akāsi.",
  "anya-e0701n1:7_5": "Buddharakkhito nāmācariyo jinalaṅkāraṁ,",
  "anya-e0701n1:7_6": "jinalaṅkārassa ṭīkañcāti duvidhaṁ pakaraṇaṁ akāsi.",
  "anya-e0701n1:7_7": "Upatisso nāmācariyo anāgatavaṁsassa aṭṭhakathaṁ akāsi.",
  "anya-e0701n1:8_0": "Kaṅkhāvitaraṇīyā līnatthappakāsini, nisandeho, dhammānusāraṇī, ñeyyāsantati, ñeyyāsantatiyā ṭīkā, sumatādāvatāro, lokapaññatti pakaraṇaṁ, tathāgatuppatti pakaraṇaṁ, nalāṭadhātu vaṇṇanā, sīhaḷavatthu, dhammadīpako, paṭipattisaṅgaho, visuddhimaggaṇṭhi, abhidhammagaṇṭhi, nettipakaraṇagaṇṭhi, visuddhimaggacullanavaṭīkā, sotabbamālinī, pasādajananī, okāsaloko,",
  "anya-e0701n1:8_1": "subodhālaṅkārassa nava ṭīkā ceti,",
  "anya-e0701n1:8_2": "ime vīsati ganthā vīsatācariyehi visuṁ visuṁ katā.",
  "anya-e0701n1:9_0": "Saddhammasiri nāmācariyo saddatthabhedacintā nāma pakaraṇaṁ akāsi.",
  "anya-e0701n1:9_1": "Devo nāmācariyo sumana kūṭavaṇṇanaṁ nāma pakaraṇaṁ akāsi.",
  "anya-e0701n1:9_2": "Cullabuddhaghoso nāmācariyo sotatthakinidānaṁ nāma pakaraṇaṁ akāsi.",
  "anya-e0701n1:9_3": "Raṭṭhapālo nāmācariyo madhurasaṅgāhaṇīkitti nāma pakaraṇaṁ akāsi.",
  "anya-e0701n1:9_4": "Subhūtacando nāmācariyo liṅgatthavivaraṇa-pakaraṇaṁ akāsi.",
  "anya-e0701n1:9_5": "Aggavaṁso nāmācariyo saddanīti pakaraṇaṁ nāma akāsi.",
  "anya-e0701n1:9_6": "Vajirabuddhi nāmācariyo mahāṭīkaṁ nāma nyāsapakaraṇaṭīkaṁ akāsi.",
  "anya-e0701n1:9_7": "Guṇasāgaro nāmācariyo mukhamattasāraṁ,",
  "anya-e0701n1:9_8": "mukhamattasārassa ṭīkañca duvidhaṁ pakaraṇaṁ akāsi.",
  "anya-e0701n1:9_9": "Abhayo nāmācariyo saddatthabhedacintāya mahāṭīkaṁ akāsi.",
  "anya-e0701n1:9_10": "Ñāṇasāgaro nāmācariyo liṅgatthavivaraṇappakāsanaṁ nāma pakaraṇaṁ akāsi.",
  "anya-e0701n1:9_11": "Aññataro ācariyo gūḷatthaṭīkaṁ,",
  "anya-e0701n1:9_12": "bālappabodhanañca duvidhaṁ pakaraṇaṁ akāsi.",
  "anya-e0701n1:9_13": "Aññataro ācariyo saddattha-bhedacintāya majjhimaṭīkaṁ akāsi.",
  "anya-e0701n1:9_14": "Uttamo nāmācariyo bālāvatāraṭīkaṁ,",
  "anya-e0701n1:9_15": "liṅgatthavivaraṇaṭīkañca duvidhaṁ pakaraṇaṁ akāsi.",
  "anya-e0701n1:9_16": "Aññataro ācariyo saddatthabhedacintāya nava-ṭīkaṁ akāsi.",
  "anya-e0701n1:9_17": "Eko amacco abhidhānappadīpikāyaṭīkaṁ,",
  "anya-e0701n1:9_18": "gaṇṭhipakaraṇassa daṇḍīppakaraṇassa māgadhabhūtaṁ ṭīkaṁ,",
  "anya-e0701n1:9_19": "koladdhajanassa sakaṭabhāsāya kataṭīkañca tividhaṁ pakaraṇaṁ akāsi.",
  "anya-e0701n1:9_20": "Dhammasenāpati nāmācariyo kārikaṁ, etimāsapidīpanī,",
  "anya-e0701n1:9_21": "manohārañca tividhaṁ pakaraṇaṁ akāsi.",
  "anya-e0701n1:9_22": "Aññataro ācariyo kārikāya ṭīkaṁ akāsi.",
  "anya-e0701n1:9_23": "Aññataro ācariyo etimāsapidīpikāya ṭīkaṁ akāsi.",
  "anya-e0701n1:10_0": "Aññataro ācariyo saddabindu nāma pakaraṇaṁ akāsi.",
  "anya-e0701n1:10_1": "Saddhammaguru nāmācariyo saddavuttippakāsakaṁ nāma pakaraṇaṁ akāsi.",
  "anya-e0701n1:10_2": "Sāriputto nāmācariyo saddavuttippakāsakassa ṭīkaṁ akāsi.",
  "anya-e0701n1:10_3": "Aññataro ācariyo kaccāyanasāraṁ nāma pakaraṇaṁ kaccāyanasārassa ṭīkañca duvidhaṁ pakaraṇaṁ akāsi.",
  "anya-e0701n1:10_4": "Navo medhaṅkaro nāmācariyo lokadīpakasāraṁ nāma pakaraṇaṁ akāsi.",
  "anya-e0701n1:10_5": "Aggapaṇḍito nāmācariyo lokuppatti nāma pakaraṇaṁ akāsi.",
  "anya-e0701n1:10_6": "Cīvaro nāmācariyo jaṅghadāsakassa ṭīkaṁ akāsi. Mātikatthadīpanī,",
  "anya-e0701n1:10_7": "abhidhammatthasaṅgahavaṇṇanā, sīmālaṅkārassaṭīkā, vinayasamuṭṭhānadīpanī ṭīkā, gaṇṭhi sāro, paṭṭhānagaṇanā nayo, suttaniddeso, pātimokkho, ceti,",
  "anya-e0701n1:10_8": "ime aṭṭha ganthe saddhammajotipālācariyo akāsi.",
  "anya-e0701n1:10_9": "Vimalabuddhi nāmācariyo abhidhamma-pannarasaṭṭhānaṁ nāma pakaraṇaṁ akāsi.",
  "anya-e0701n1:10_10": "Navo vimalabuddhi nāmācariyo saddasāratthajālinī, saddasāratthajāliniyā ṭīkā, vuttodaya ṭīkā,",
  "anya-e0701n1:10_11": "paramatthamañjūsā nāma abhidhammasaṅgahaṭīkāya anuṭīkā dasagaṇṭhivaṇṇanā,",
  "anya-e0701n1:10_12": "māgadhabhūtāvidaggamukhamaṇḍanaṭīkā ceti ime cha ganthe akāsi.",
  "anya-e0701n1:10_13": "Aññataro ācariyo pañcapakaraṇaṭīkāya navānuṭīkaṁ akāsi.",
  "anya-e0701n1:10_14": "Ariyavaṁso nāmācariyo abhidhammasaṅgaha-ṭīkāya [paramattha] maṇisāramañjūsaṁ nāma navānuṭīkaṁ akāsi.",
  "anya-e0701n1:10_15": "Abhidhammatthasaṅgahassa ṭīkā, peṭakopadesassa ṭīkā, catubhāṇavārassa aṭṭhakathā, mahāsārapakāsanī, mahādīpanī,",
  "anya-e0701n1:10_16": "sāratthadīpanī gati pakaraṇaṁ, hatthasāro, bhummasaṅgaho, bhummaniddeso, dasavatthukāyaviratiṭīkā, jotanā nirutti, vibhattikathā, kaccāyanavivaraṇā, saddhammamālinī, pañcagati vaṇṇanā, bālacittapabodhanaṁ,",
  "anya-e0701n1:10_17": "dhammacakkasuttassa navaṭṭhakathā,",
  "anya-e0701n1:10_18": "dantadhātu pakaraṇassa ṭīkā ceti,",
  "anya-e0701n1:10_19": "ime vīsati ganthā nānācariyehi katā, aññāni pana pakaraṇāni atthi.",
  "anya-e0701n1:11_0": "Katamāni saddhammo pāyano,",
  "anya-e0701n1:11_1": "bālappabodhanapakaraṇassa ṭīkā ca,",
  "anya-e0701n1:11_2": "jinālaṅkārapakaraṇassa navaṭīkā ca, liṅgatthavivaraṇaṁ, liṅgavinicchayo; pātimokkhavivaraṇaṁ, paramatthakathāvivaraṇaṁ, samantapāsādikā vivaraṇaṁ,",
  "anya-e0701n1:11_3": "catubhāṇavāraṭṭhakathā vivaraṇaṁ,",
  "anya-e0701n1:11_4": "abhidhammatthasaṅgahavivaraṇaṁ, saccasaṅkhepavivaraṇaṁ,",
  "anya-e0701n1:11_5": "saddatthabhedacintāvivaraṇaṁ, saddavuttivivaraṇaṁ, kaccāyanasāravivaraṇaṁ,",
  "anya-e0701n1:11_6": "abhidhammatthasaṅgahassa ṭīkā vivaraṇaṁ,",
  "anya-e0701n1:11_7": "mahāvessantarājātakassa vivaraṇaṁ, sakkābhimataṁ,",
  "anya-e0701n1:11_8": "mahāvessantarajātakassa navaṭṭhakathā, paṭhama saṁbodhi, lokanetti ca,",
  "anya-e0701n1:11_9": "buddhaghosācariyanidānaṁ milindapañhā vaṇṇanā, caturā rakkhā, caturakkhāya aṭṭhakathā,",
  "anya-e0701n1:11_10": "saddavuttipakaraṇassa navaṭīkā,",
  "anya-e0701n1:11_11": "iccevaṁ pañcavīsati pamāṇāni pakaraṇāni laṅko dīpādīsuṭṭhānesu paṇḍitehi katāni ahesuṁ, sambuddhegāthā ca, naradeva nāma gāthā ca, dātave cīratti gāthā ca, vīsati ovādagāthā ca, dānasattari, sīlasattari, sappādānavaṇṇanā, anantabuddhavandanagāthā ca,",
  "anya-e0701n1:11_12": "aṭṭhavīsati buddhavandanagāthā ca,",
  "anya-e0701n1:11_13": "atītānāgatapaccuppannavandanagāthā ca,",
  "anya-e0701n1:11_14": "asītimahāsāvakavandanagāthā ca, navahāraguṇavaṇṇanā cāti,",
  "anya-e0701n1:11_15": "ime buddhapaṇāma-gāthādikā gāthā yo paṇḍitehi laṅkādīpādisuṭṭhānesu katā ahesuṁ [iti cullaganthavaṁse ganthakārakācariya dīpako nāma dutiyo paricchedo]"
}