{
  "iti16:0.1_0": "Itivuttaka 16",
  "iti16:0.2_0": "Ekakanipāta",
  "iti16:0.3_0": "Dutiyavagga",
  "iti16:0.4_0": "Paṭhamasekhasutta",
  "iti16:1.1_0": "Vuttañhetaṁ bhagavatā vuttamarahatāti me sutaṁ:",
  "iti16:2.1_0": "“Sekhassa,",
  "iti16:2.1_1": "bhikkhave,",
  "iti16:2.1_2": "bhikkhuno appattamānasassa anuttaraṁ yogakkhemaṁ patthayamānassa viharato ajjhattikaṁ aṅganti karitvā",
  "iti16:2.1_3": "nāññaṁ ekaṅgampi samanupassāmi yaṁ evaṁ bahūpakāraṁ yathayidaṁ,",
  "iti16:2.1_4": "bhikkhave,",
  "iti16:2.1_5": "yoniso manasikāro.",
  "iti16:2.2_0": "Yoniso, bhikkhave, bhikkhu manasi karonto akusalaṁ pajahati, kusalaṁ bhāvetī”ti.",
  "iti16:2.3_0": "Etamatthaṁ bhagavā avoca.",
  "iti16:2.4_0": "Tatthetaṁ iti vuccati:",
  "iti16:3.1_0": "“Yonisomanasikāro,",
  "iti16:3.2_0": "dhammo sekhassa bhikkhuno;",
  "iti16:3.3_0": "Natthañño evaṁ bahukāro,",
  "iti16:3.4_0": "uttamatthassa pattiyā;",
  "iti16:3.5_0": "Yoniso padahaṁ bhikkhu,",
  "iti16:3.6_0": "khayaṁ dukkhassa pāpuṇe”ti.",
  "iti16:4.1_0": "Ayampi attho vutto bhagavatā, iti me sutanti.",
  "iti16:4.2_0": "Chaṭṭhaṁ."
}