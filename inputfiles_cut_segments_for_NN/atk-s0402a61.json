{
  "atk-s0402a61:0_0": "(26) 6. Abhiññāvaggo",
  "atk-s0402a61:1_0": "1-3. Abhiññāsuttādivaṇṇanā",
  "atk-s0402a61:2_0": "254-256.",
  "atk-s0402a61:2_1": "Chaṭṭhassa paṭhame abhiññāyāti jānitvā.",
  "atk-s0402a61:2_2": "Samatho ca vipassanā cāti cittekaggatā ca saṅkhārapariggahavipassanāñāṇañca.",
  "atk-s0402a61:2_3": "Vijjā ca vimutti cāti maggañāṇavijjā ca sesā sampayuttakadhammā ca.",
  "atk-s0402a61:2_4": "Dutiye anariyapariyesanāti anariyānaṁ esanā gavesanā.",
  "atk-s0402a61:2_5": "Jarādhammanti jarāsabhāvaṁ.",
  "atk-s0402a61:2_6": "Sesesupi eseva nayo.",
  "atk-s0402a61:2_7": "Tatiyaṁ uttānameva.",
  "atk-s0402a61:3_0": "4. Mālukyaputtasuttavaṇṇanā",
  "atk-s0402a61:4_0": "257.",
  "atk-s0402a61:4_1": "Catutthe mālukyaputtoti mālukyabrāhmaṇiyā putto.",
  "atk-s0402a61:4_2": "Etthāti etasmiṁ tava ovādayācane.",
  "atk-s0402a61:4_3": "Iminā theraṁ apasādetipi ussādetipi. Kathaṁ?",
  "atk-s0402a61:4_4": "Ayaṁ kira daharakāle paccayesu laggo hutvā pacchā mahallakakāle araññavāsaṁ patthento kammaṭṭhānaṁ yācati.",
  "atk-s0402a61:4_5": "Atha bhagavā “ettha dahare kiṁ vakkhāma,",
  "atk-s0402a61:4_6": "mālukyaputto viya tumhepi taruṇakāle paccayesu laggitvā mahallakakāle araññaṁ pavisitvā samaṇadhammaṁ",
  "atk-s0402a61:4_7": "kareyyāthā”ti iminā adhippāyena bhaṇanto theraṁ apasādeti nāma.",
  "atk-s0402a61:4_8": "Yasmā pana thero mahallakakāleva araññaṁ pavisitvā samaṇadhammaṁ kātukāmo,",
  "atk-s0402a61:4_9": "tasmā bhagavā “ettha dahare kiṁ vakkhāma,",
  "atk-s0402a61:4_10": "ayaṁ amhākaṁ mālukyaputto mahallakakālepi araññaṁ pavisitvā samaṇadhammaṁ kātukāmo kammaṭṭhānaṁ yācati.",
  "atk-s0402a61:4_11": "Tumhe tāva taruṇakālepi vīriyaṁ na karothā”ti iminā adhippāyena bhaṇanto theraṁ ussādeti nāmāti yojanā.",
  "atk-s0402a61:5_0": "5-10. Kulasuttādivaṇṇanā",
  "atk-s0402a61:6_0": "258-263.",
  "atk-s0402a61:6_1": "Pañcame ādhipacce ṭhapentīti bhaṇḍāgārikaṭṭhāne ṭhapenti.",
  "atk-s0402a61:6_2": "Chaṭṭhe vaṇṇasampannoti sarīravaṇṇena samannāgato.",
  "atk-s0402a61:6_3": "Balasampannoti kāyabalena samannāgato.",
  "atk-s0402a61:6_4": "Bhikkhuvāre vaṇṇasampannoti guṇavaṇṇena samannāgato.",
  "atk-s0402a61:6_5": "Balasampannoti vīriyabalena samannāgato.",
  "atk-s0402a61:6_6": "Javasampannoti ñāṇajavena samannāgato.",
  "atk-s0402a61:6_7": "Sattamepi eseva nayo.",
  "atk-s0402a61:6_8": "Sesamettha uttānamevāti.",
  "atk-s0402a61:7_0": "Abhiññāvaggo chaṭṭho."
}