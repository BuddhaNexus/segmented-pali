{
  "atk-s0303a9:0_0": "10. Gandhabbakāyasaṁyuttavaṇṇanā",
  "atk-s0303a9:1_0": "438-549.",
  "atk-s0303a9:1_1": "Gandhabbakāyasaṁyutte mūlagandhe adhivatthāti yassa rukkhassa mūle gandho atthi,",
  "atk-s0303a9:1_2": "taṁ nissāya nibbattā.",
  "atk-s0303a9:1_3": "So hi sakalopi rukkho tesaṁ upakappati.",
  "atk-s0303a9:1_4": "Sesapadesupi eseva nayo.",
  "atk-s0303a9:1_5": "Gandhagandheti mūlādigandhānaṁ gandhe.",
  "atk-s0303a9:1_6": "Yassa hi rukkhassa sabbesampi mūlādīnaṁ gandho atthi,",
  "atk-s0303a9:1_7": "so idha gandho nāma.",
  "atk-s0303a9:1_8": "Tassa gandhassa gandhe,",
  "atk-s0303a9:1_9": "tasmiṁ adhivatthā.",
  "atk-s0303a9:1_10": "Idha mūlādīni sabbāni tesaṁyeva upakappanti.",
  "atk-s0303a9:1_11": "So dātā hoti mūlagandhānanti so kāḷānusārikādīnaṁ mūlagandhānaṁ dātā hoti.",
  "atk-s0303a9:1_12": "Evaṁ sabbapadesu attho veditabbo.",
  "atk-s0303a9:1_13": "Evañhi sarikkhadānampi datvā patthanaṁ ṭhapenti,",
  "atk-s0303a9:1_14": "asarikkhadānampi.",
  "atk-s0303a9:1_15": "Taṁ dassetuṁ so annaṁ detītiādi dasavidhaṁ dānavatthu vuttaṁ.",
  "atk-s0303a9:1_16": "Sesaṁ sabbattha uttānamevāti.",
  "atk-s0303a9:2_0": "Gandhabbakāyasaṁyuttavaṇṇanā niṭṭhitā."
}