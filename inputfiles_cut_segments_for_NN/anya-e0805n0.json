{
  "anya-e0805n0:0_0": " Namo tassa bhagavato arahato sammāsambuddhassa",
  "anya-e0805n0:1_0": "Padarūpasiddhi",
  "anya-e0805n0:2_0": "Ganthārambha",
  "anya-e0805n0:3_0": "[Ka]",
  "anya-e0805n0:4_0": "Visuddhasaddhammasahassadīdhitiṁ ,",
  "anya-e0805n0:5_0": "Subuddhasambodhiyugandharoditaṁ;",
  "anya-e0805n0:6_0": "Tibuddhakhettekadivākaraṁ jinaṁ,",
  "anya-e0805n0:7_0": "Sadhammasaṅghaṁ sirasā’bhivandiya.",
  "anya-e0805n0:8_0": "[Kha]",
  "anya-e0805n0:9_0": "Kaccāyanañcācariyaṁ namitvā,",
  "anya-e0805n0:10_0": "Nissāya kaccāyanavaṇṇanādiṁ;",
  "anya-e0805n0:11_0": "Bālappabodhatthamujuṁ karissaṁ,",
  "anya-e0805n0:12_0": "Byattaṁ sukaṇḍaṁ padarūpasiddhiṁ.",
  "anya-e0805n0:13_0": "1. Sandhikaṇḍa",
  "anya-e0805n0:14_0": "Tattha jinasāsanādhigamassa akkharakosallamūlakattā taṁ sampādetabbanti dassetuṁ abhidheyyappayojanavākyamidamuccate.",
  "anya-e0805n0:15_0": "1.Attho akkharasaññāto.",
  "anya-e0805n0:16_0": "Yo koci lokiyalokuttarādibhedo vacanattho,",
  "anya-e0805n0:16_1": "so sabbo akkhareheva saññāyate.",
  "anya-e0805n0:16_2": "Sithiladhanitādiakkharavipattiyañhi atthassa dunnayatā hoti,",
  "anya-e0805n0:16_3": "tasmā akkharakosallaṁ bahūpakāraṁ buddhavacanesu,",
  "anya-e0805n0:16_4": "ettha padānipi akkharasannipātarūpattā akkharesveva saṅgayhanti.",
  "anya-e0805n0:17_0": "Tasmā akkharakosallaṁ, sampādeyya hitatthiko;",
  "anya-e0805n0:18_0": "Upaṭṭhahaṁ garuṁ sammā, uṭṭhānādīhi pañcahi.",
  "anya-e0805n0:19_0": "Saññāvidhāna",
  "anya-e0805n0:20_0": "Tatthādo tāva saddalakkhaṇe vohāraviññāpanatthaṁ saññāvidhānamārabhīyate.",
  "anya-e0805n0:21_0": "2.Akkharāpādayo ekacattālīsaṁ.",
  "anya-e0805n0:22_0": "Akkharā api ādayo ekacattālīsaṁ,",
  "anya-e0805n0:22_1": "te ca kho jinavacanānurūpā akārādayo niggahītantā ekacattālīsamattā vaṇṇā paccekaṁ akkharā nāma honti.",
  "anya-e0805n0:22_2": "Taṁ yathā –",
  "anya-e0805n0:22_3": "ā i ī u ū e o,",
  "anya-e0805n0:22_4": "ka kha ga gha ṅa,",
  "anya-e0805n0:22_5": "ca cha ja jha ña,",
  "anya-e0805n0:22_6": "ṭa ṭha ḍa ḍha ṇa,",
  "anya-e0805n0:22_7": "ta tha da dha na,",
  "anya-e0805n0:22_8": "pa pha ba bha ma,",
  "anya-e0805n0:22_9": "ya ra lava sa ha ḷa aṁ-iti akkharā.",
  "anya-e0805n0:23_0": "Nakkharantīti akkharā,",
  "anya-e0805n0:23_1": "a ādi yesaṁ te ādayo.",
  "anya-e0805n0:23_2": "Akārādīnamanukkamo panesa ṭhānādikkamasannissito,",
  "anya-e0805n0:23_3": "tathā hi ṭhānakaraṇappayatanehi vaṇṇā jāyante,",
  "anya-e0805n0:23_4": "tattha cha ṭhānāni kaṇṭhatālumuddhadantaoṭṭhanāsikāvasena.",
  "anya-e0805n0:24_0": "Tattha – avaṇṇa kavagga hakārā kaṇṭhajā.",
  "anya-e0805n0:25_0": "Ivaṇṇa cavagga yakārā tālujā.",
  "anya-e0805n0:25_1": "Ṭavagga rakāra ḷakārā muddhajā.",
  "anya-e0805n0:25_2": "Tavagga lakāra sakārā dantajā.",
  "anya-e0805n0:25_3": "Uvaṇṇa pavaggā oṭṭhajā.",
  "anya-e0805n0:25_4": "Ekāro kaṇṭhatālujo.",
  "anya-e0805n0:25_5": "Okāro kaṇṭhoṭṭhajo.",
  "anya-e0805n0:26_0": "Vakāro dantoṭṭhajo.",
  "anya-e0805n0:27_0": "Niggahītaṁ nāsikaṭṭhānajaṁ.",
  "anya-e0805n0:28_0": "Ṅa ña ṇa na mā sakaṭṭhānajā, nāsikaṭṭhānajā cāti.",
  "anya-e0805n0:29_0": "Hakāraṁ pañcameheva, antaṭṭhāhi ca saṁyutaṁ;",
  "anya-e0805n0:30_0": "Orasanti vadantettha, kaṇṭhajaṁ tadasaṁyutaṁ.",
  "anya-e0805n0:31_0": "Karaṇaṁ jivhāmajjhaṁ tālujānaṁ,",
  "anya-e0805n0:31_1": "jivhopaggaṁ muddhajānaṁ,",
  "anya-e0805n0:31_2": "jivhāggaṁ dantajānaṁ,",
  "anya-e0805n0:31_3": "sesā sakaṭṭhānakaraṇā.",
  "anya-e0805n0:32_0": "Payatanaṁ saṁvutādikaraṇaviseso.",
  "anya-e0805n0:32_1": "Saṁvutattamakārassa,",
  "anya-e0805n0:32_2": "vivaṭattaṁ sesasarānaṁ sakārahakārānañca,",
  "anya-e0805n0:32_3": "phuṭṭhaṁ vaggānaṁ,",
  "anya-e0805n0:32_4": "īsaṁphuṭṭhaṁ yaralavānanti.",
  "anya-e0805n0:33_0": "Evaṁ ṭhānakaraṇappayatanasutikālabhinnesu akkharesu sarā nissayā, itare nissitā. Tattha –",
  "anya-e0805n0:34_0": "Nissayādo sarā vuttā, byañjanā nissitā tato;",
  "anya-e0805n0:35_0": "Vaggekajā bahuttādo, tato ṭhānalahukkamā.",
  "anya-e0805n0:36_0": "Vuttañca –",
  "anya-e0805n0:37_0": "‘‘Pañcannaṁ pana ṭhānānaṁ, paṭipāṭivasāpi ca;",
  "anya-e0805n0:38_0": "Nissayādippabhedehi, vutto tesamanukkamo’’ti.",
  "anya-e0805n0:39_0": "Ekenādhikā cattālīsaṁ ekacattālīsaṁ, etena gaṇanaparicchedena –",
  "anya-e0805n0:40_0": "Adhikakkharavantāni, ekatālīsato ito;",
  "anya-e0805n0:41_0": "Na buddhavacanānīti, dīpetācariyāsabho.",
  "anya-e0805n0:42_0": "Apiggahaṇaṁ heṭṭhā vuttānaṁ apekkhākaraṇatthaṁ.",
  "anya-e0805n0:43_0": "3.Tatthodantāsarā aṭṭha.",
  "anya-e0805n0:44_0": "Tattha tesu akkharesu akārādīsu okārantā aṭṭha akkharā sarā nāma honti.",
  "anya-e0805n0:44_1": "Taṁ yathā –",
  "anya-e0805n0:44_2": "a ā i ī u ū e o-iti sarā.",
  "anya-e0805n0:45_0": "O anto yesaṁ te odantā, dakāro sandhijo, saranti gacchantīti sarā, byañjane sārentītipi sarā.",
  "anya-e0805n0:46_0": "‘‘Tatthā’’ti vattate.",
  "anya-e0805n0:47_0": "4.Lahumattā tayo rassā.",
  "anya-e0805n0:48_0": "Tattha aṭṭhasu saresu lahumattā tayo sarā rassā nāma honti. Taṁ yathā – a i u-iti rassā.",
  "anya-e0805n0:49_0": "Lahukā mattā pamāṇaṁ yesaṁ te lahumattā,",
  "anya-e0805n0:49_1": "mattāsaddo cettha accharāsaṅghātaakkhinimīlanasaṅkhātaṁ kālaṁ vadati,",
  "anya-e0805n0:49_2": "tāya mattāya ekamattā rassā,",
  "anya-e0805n0:49_3": "dvimattā dīghā,",
  "anya-e0805n0:49_4": "aḍḍhamattā byañjanā.",
  "anya-e0805n0:49_5": "Lahuggahaṇañcettha chandasi diyaḍḍhamattassāpi gahaṇatthaṁ.",
  "anya-e0805n0:49_6": "Rassakālayogato rassā,",
  "anya-e0805n0:49_7": "rassakālavanto vā rassā.",
  "anya-e0805n0:50_0": "Sararassaggahaṇāni ca vattante.",
  "anya-e0805n0:51_0": "5.Aññe dīghā.",
  "anya-e0805n0:52_0": "Tattha aṭṭhasu saresu rassehi aññe dvimattā pañca sarā dīghā nāma honti.",
  "anya-e0805n0:52_1": "Taṁ yathā –",
  "anya-e0805n0:52_2": "ā ī ū e o-iti dīghā.",
  "anya-e0805n0:53_0": "Aññaggahaṇaṁ diyaḍḍhamattikānampi saṅgahaṇatthaṁ.",
  "anya-e0805n0:53_1": "Dīghakāle niyuttā,",
  "anya-e0805n0:53_2": "tabbanto vā dīghā.",
  "anya-e0805n0:53_3": "Kvaci saṁyogapubbā ekārokārā rassā iva vuccante. Yathā – ettha, seyyo, oṭṭho, sotthi.",
  "anya-e0805n0:53_4": "Kvacīti kiṁ?",
  "anya-e0805n0:53_5": "Maṁ ce tvaṁ nikhaṇaṁ vane.",
  "anya-e0805n0:53_6": "Putto tyāhaṁ mahārāja.",
  "anya-e0805n0:54_0": "6.Dumhigaru.",
  "anya-e0805n0:55_0": "Dvinnaṁ samūho du,",
  "anya-e0805n0:55_1": "tasmiṁ dumhi.",
  "anya-e0805n0:55_2": "Saṁyogabhūte akkhare pare yo pubbo rassakkharo,",
  "anya-e0805n0:55_3": "so garusañño hoti. Yathā – datvā, hitvā, bhutvā.",
  "anya-e0805n0:56_0": "‘‘Garū’’ti vattate.",
  "anya-e0805n0:57_0": "7.Dīgho ca.",
  "anya-e0805n0:58_0": "Dīgho ca saro garusañño hoti. Yathā – nāvā, nadī, vadhū, dve, tayo.",
  "anya-e0805n0:58_1": "Garukato añño ‘‘lahuko’’ti veditabbo.",
  "anya-e0805n0:59_0": "8.Sesā byañjanā.",
  "anya-e0805n0:60_0": "Ṭhapetvā aṭṭha sare sesā aḍḍhamattā akkharā kakārādayo niggahītantā tettiṁsa byañjanā nāma honti.",
  "anya-e0805n0:60_1": "Vuttehi aññe sesā.",
  "anya-e0805n0:60_2": "Byañjīyati etehi atthoti byañjanā.",
  "anya-e0805n0:60_3": "Taṁ yathā –",
  "anya-e0805n0:60_4": "ka kha ga gha ṅa,",
  "anya-e0805n0:60_5": "ca cha ja jha ña,",
  "anya-e0805n0:60_6": "ṭa ṭha ḍa ḍha ṇa,",
  "anya-e0805n0:60_7": "ta tha da dha na,",
  "anya-e0805n0:60_8": "pa pha ba bha ma,",
  "anya-e0805n0:60_9": "ya ra lava sa ha ḷa aṁ-iti byañjanā.",
  "anya-e0805n0:60_10": "Kakārādīsvakāro uccāraṇattho.",
  "anya-e0805n0:61_0": "‘‘Byañjanā’’ti vattate.",
  "anya-e0805n0:62_0": "9.Vaggā pañcapañcaso mantā.",
  "anya-e0805n0:63_0": "Tesaṁ kho byañjanānaṁ kakārādayo makārantā pañcavīsati byañjanā pañcapañcavibhāgena vaggā nāma honti.",
  "anya-e0805n0:63_1": "Taṁ yathā –",
  "anya-e0805n0:63_2": "ka kha ga gha ṅa,",
  "anya-e0805n0:63_3": "ca cha ja jha ña,",
  "anya-e0805n0:63_4": "ṭa ṭha ḍa ḍha ṇa,",
  "anya-e0805n0:63_5": "ta tha da dha na,",
  "anya-e0805n0:63_6": "pa pha ba bha ma-iti vaggā.",
  "anya-e0805n0:64_0": "Te pana paṭhamakkharavasena kavaggacavaggādivohāraṁ gatā,",
  "anya-e0805n0:64_1": "vaggoti samūho,",
  "anya-e0805n0:64_2": "tattha pañcapañcavibhāgenāti vā pañca pañca etesamatthīti vā pañcapañcaso,",
  "anya-e0805n0:64_3": "mo anto yesaṁ te mantā.",
  "anya-e0805n0:65_0": "10.Aṁiti niggahītaṁ.",
  "anya-e0805n0:66_0": "Akāro uccāraṇattho,",
  "anya-e0805n0:66_1": "itisaddo panānantaravuttanidassanattho,",
  "anya-e0805n0:66_2": "aṁiti yaṁ akārato paraṁ vuttaṁ bindu,",
  "anya-e0805n0:66_3": "taṁ niggahītaṁ nāma hoti.",
  "anya-e0805n0:66_4": "Rassassaraṁ nissāya gayhati,",
  "anya-e0805n0:66_5": "karaṇaṁ niggahetvā gayhatīti vā niggahītaṁ.",
  "anya-e0805n0:67_0": "Karaṇaṁ niggahetvāna, mukhenāvivaṭena yaṁ;",
  "anya-e0805n0:68_0": "Vuccate niggahītanti, vuttaṁ bindu sarānugaṁ.",
  "anya-e0805n0:69_0": "Idha avuttānaṁ parasamaññānampi payojane sati gahaṇatthaṁ paribhāsamāha.",
  "anya-e0805n0:70_0": "11.Parasamaññā payoge.",
  "anya-e0805n0:71_0": "Yā ca pana parasmiṁ sakkataganthe,",
  "anya-e0805n0:71_1": "paresaṁ vā veyyākaraṇānaṁ samaññā ghosāghosalopasavaṇṇasaṁyogaliṅgādikā,",
  "anya-e0805n0:71_2": "tā payoge sati etthāpi yujjante.",
  "anya-e0805n0:72_0": "Parasmiṁ,",
  "anya-e0805n0:72_1": "paresaṁ vā samaññā parasamaññā,",
  "anya-e0805n0:72_2": "veyyākaraṇe,",
  "anya-e0805n0:72_3": "veyyākaraṇamadhītānaṁ vā samaññātyattho.",
  "anya-e0805n0:72_4": "Payujjanaṁ payogo, viniyogo.",
  "anya-e0805n0:73_0": "Tattha vaggānaṁ paṭhamadutiyā,",
  "anya-e0805n0:73_1": "sakāro ca aghosā.",
  "anya-e0805n0:73_2": "Vaggānaṁ tatiyacatutthapañcamā,",
  "anya-e0805n0:73_3": "ya ra lava ha ḷā cāti ekavīsati ghosā nāma.",
  "anya-e0805n0:74_0": "Ettha ca vaggānaṁ dutiyacatutthā dhanitātipi vuccanti,",
  "anya-e0805n0:74_1": "itare sithilāti.",
  "anya-e0805n0:74_2": "Vināso lopo.",
  "anya-e0805n0:74_3": "Rassassarā sakadīghehi aññamaññaṁ savaṇṇā nāma,",
  "anya-e0805n0:74_4": "ye sarūpātipi vuccanti.",
  "anya-e0805n0:74_5": "Sarānantaritāni byañjanāni saṁyogo.",
  "anya-e0805n0:74_6": "Dhātuppaccayavibhattivajjitamatthavaṁ liṅgaṁ.",
  "anya-e0805n0:74_7": "Vibhatyantaṁ padaṁ.",
  "anya-e0805n0:74_8": "Iccevamādi.",
  "anya-e0805n0:75_0": "Iti saññāvidhānaṁ.",
  "anya-e0805n0:76_0": "Sarasandhividhāna",
  "anya-e0805n0:77_0": "Atha sarasandhi vuccate.",
  "anya-e0805n0:78_0": "Loka aggapuggalo,",
  "anya-e0805n0:78_1": "paññā indriyaṁ,",
  "anya-e0805n0:78_2": "tīṇi imāni,",
  "anya-e0805n0:78_3": "no hi etaṁ,",
  "anya-e0805n0:78_4": "bhikkhunī ovādo,",
  "anya-e0805n0:78_5": "mātu upaṭṭhānaṁ,",
  "anya-e0805n0:78_6": "sametu āyasmā,",
  "anya-e0805n0:78_7": "abhibhū āyatanaṁ,",
  "anya-e0805n0:78_8": "dhanā me atthi,",
  "anya-e0805n0:78_9": "sabbe eva,",
  "anya-e0805n0:78_10": "tayo assu dhammā,",
  "anya-e0805n0:78_11": "asanto ettha na dissanti itīdha sarādisaññāyaṁ sabbasandhikaraṇaṭṭhāne byañjanaviyojanatthaṁ paribhāsamāha.",
  "anya-e0805n0:79_0": "12.Pubbamadhoṭhitamassaraṁ sarena viyojaye.",
  "anya-e0805n0:80_0": "Sarenāti nissakke karaṇavacanaṁ,",
  "anya-e0805n0:80_1": "sahayoge vā,",
  "anya-e0805n0:80_2": "sandhitabbe sarasahitaṁ pubbabyañjanaṁ anatikkamanto adhoṭhitamassarañca katvā sarato viyojayeti sarato byañjanaṁ viyojetabbaṁ.",
  "anya-e0805n0:80_3": "Ettha ca assaraggahaṇasāmatthiyena ‘‘byañjana’’nti laddhaṁ.",
  "anya-e0805n0:81_0": "13.Sarā sare lopaṁ.",
  "anya-e0805n0:82_0": "Sarā kho sabbepi sare pare ṭhite lopaṁ papponti.",
  "anya-e0805n0:82_1": "Lopoti adassanaṁ anuccāraṇaṁ.",
  "anya-e0805n0:82_2": "Ettha sarāti kāriyīniddeso.",
  "anya-e0805n0:82_3": "Bahuvacanaṁ panettha ekekasmiṁ sare pare bahūnaṁ lopañāpanatthaṁ.",
  "anya-e0805n0:82_4": "Sareti nimittaniddeso,",
  "anya-e0805n0:82_5": "nimittasattamī cāyaṁ,",
  "anya-e0805n0:82_6": "nimittopādānasāmatthiyato vaṇṇakālabyavadhāne sandhikāriyaṁ na hoti.",
  "anya-e0805n0:82_7": "Lopanti kāriyaniddeso,",
  "anya-e0805n0:82_8": "idaṁ pana suttaṁ upari paralopavidhānato pubbalopavidhānanti daṭṭhabbaṁ,",
  "anya-e0805n0:82_9": "evaṁ sabbattha sattamīniddese pubbasseva vidhi,",
  "anya-e0805n0:82_10": "na parassa vidhānanti veditabbaṁ.",
  "anya-e0805n0:83_0": "‘‘Assaraṁ, adhoṭhita’’nti ca vattate, siliṭṭhakathane paribhāsamāha.",
  "anya-e0805n0:84_0": "14.Naye paraṁ yutte.",
  "anya-e0805n0:85_0": "Sararahitaṁ kho byañjanaṁ adhoṭhitaṁ parakkharaṁ naye yutte ṭhāneti paranayanaṁ kātabbaṁ.",
  "anya-e0805n0:85_1": "Ettha yuttaggahaṇaṁ niggahītanisedhanatthaṁ,",
  "anya-e0805n0:85_2": "tena ‘‘akkocchi maṁ avadhi ma’’ntiādīsu paranayanasandeho na hoti.",
  "anya-e0805n0:86_0": "Lokaggapuggalo,",
  "anya-e0805n0:86_1": "paññindriyaṁ, tīṇimāni, nohetaṁ,",
  "anya-e0805n0:86_2": "bhikkhunovādo,",
  "anya-e0805n0:86_3": "mātupaṭṭhānaṁ,",
  "anya-e0805n0:86_4": "sametāyasmā,",
  "anya-e0805n0:86_5": "abhibhāyatanaṁ,",
  "anya-e0805n0:86_6": "dhanā matthi, sabbeva,",
  "anya-e0805n0:86_7": "tayassu dhammā,",
  "anya-e0805n0:86_8": "asantettha na dissanti.",
  "anya-e0805n0:87_0": "Yassa idāni,",
  "anya-e0805n0:87_1": "saññā iti,",
  "anya-e0805n0:87_2": "chāyā iva,",
  "anya-e0805n0:87_3": "kathā eva kā, iti api,",
  "anya-e0805n0:87_4": "assamaṇī asi,",
  "anya-e0805n0:87_5": "cakkhu indriyaṁ,",
  "anya-e0805n0:87_6": "akataññū asi,",
  "anya-e0805n0:87_7": "ākāse iva, te api,",
  "anya-e0805n0:87_8": "vande ahaṁ, so ahaṁ,",
  "anya-e0805n0:87_9": "cattāro ime,",
  "anya-e0805n0:87_10": "vasalo iti,",
  "anya-e0805n0:87_11": "moggallāno āsi bījako,",
  "anya-e0805n0:87_12": "pāto evātīdha pubbalope sampatte ‘‘sare’’ti adhikāro,",
  "anya-e0805n0:87_13": "idha pana ‘‘atthavasā vibhattivipariṇāmo’’ti katvā ‘‘saro, saramhā,",
  "anya-e0805n0:87_14": "lopa’’nti ca vattamāne –",
  "anya-e0805n0:88_0": "15.Vā paro asarūpā.",
  "anya-e0805n0:89_0": "Asamānarūpamhā saramhā paro saro lopaṁ pappoti vā.",
  "anya-e0805n0:89_1": "Samānaṁ rūpaṁ assāti sarūpo,",
  "anya-e0805n0:89_2": "na sarūpo asarūpo,",
  "anya-e0805n0:89_3": "asavaṇṇo .",
  "anya-e0805n0:89_4": "Yasmā pana mariyādāyaṁ,",
  "anya-e0805n0:89_5": "abhividhimhi ca vattamāno āupasaggo viya vāsaddo dvidhā vattate,",
  "anya-e0805n0:89_6": "katthaci vikappe,",
  "anya-e0805n0:89_7": "katthaci yathāvavatthitarūpapariggahe,",
  "anya-e0805n0:89_8": "idha pana pacchime,",
  "anya-e0805n0:89_9": "tato niccamaniccamasantañca vidhimettha vāsaddo dīpeti.",
  "anya-e0805n0:89_10": "‘‘Naye paraṁ yutte’’ti paraṁ netabbaṁ.",
  "anya-e0805n0:90_0": "Yassadāni yassa idāni,",
  "anya-e0805n0:90_1": "saññāti saññā iti,",
  "anya-e0805n0:90_2": "chāyāva chāyā iva,",
  "anya-e0805n0:90_3": "kathāva kā kathā eva kā,",
  "anya-e0805n0:90_4": "itīpi iti api,",
  "anya-e0805n0:90_5": "assamaṇīsi assamaṇī asi.",
  "anya-e0805n0:90_6": "Cakkhundriya miti niccaṁ.",
  "anya-e0805n0:90_7": "Akataññūsi akataññū asi,",
  "anya-e0805n0:90_8": "ākāseva ākāse iva,",
  "anya-e0805n0:90_9": "tepi te api,",
  "anya-e0805n0:90_10": "vandehaṁ vande ahaṁ,",
  "anya-e0805n0:90_11": "sohaṁ so ahaṁ,",
  "anya-e0805n0:90_12": "cattārome cattāro ime,",
  "anya-e0805n0:90_13": "vasaloti vasalo iti,",
  "anya-e0805n0:90_14": "moggallānosi bījako moggallāno āsi bījako,",
  "anya-e0805n0:90_15": "pātova pāto eva.",
  "anya-e0805n0:91_0": "Idha na bhavati –",
  "anya-e0805n0:91_1": "pañcindriyāni,",
  "anya-e0805n0:91_2": "saddhindriyaṁ,",
  "anya-e0805n0:91_3": "sattuttamo,",
  "anya-e0805n0:91_4": "ekūnavīsati, yassete,",
  "anya-e0805n0:91_5": "sugatovādo,",
  "anya-e0805n0:91_6": "diṭṭhāsavo,",
  "anya-e0805n0:91_7": "diṭṭhogho,",
  "anya-e0805n0:91_8": "cakkhāyatanaṁ,",
  "anya-e0805n0:91_9": "taṁ kutettha labbhā iccādi.",
  "anya-e0805n0:92_0": "Bhavati ca vavatthitavibhāsāya.",
  "anya-e0805n0:93_0": "Avaṇṇato sarodānī-tīvevādiṁ vinā paro;",
  "anya-e0805n0:94_0": "Na luppataññato dīgho, āsevādivivajjito.",
  "anya-e0805n0:95_0": "Bandhussa iva,",
  "anya-e0805n0:95_1": "upa ikkhati, upa ito, ava icca,",
  "anya-e0805n0:95_2": "jina īritaṁ, na upeti,",
  "anya-e0805n0:95_3": "canda udayo,",
  "anya-e0805n0:95_4": "yathā udake itīdha pubbāvaṇṇassarānaṁ lope kate ‘‘paro,",
  "anya-e0805n0:95_5": "asarūpe’’ti ca vattate,",
  "anya-e0805n0:95_6": "tathā ‘‘ivaṇṇo yaṁ navā’’ti ito ivaṇṇaggahaṇañca,",
  "anya-e0805n0:95_7": "‘‘vamodudantāna’’nti ito uggahaṇañca sīhagatiyā idhānuvattetabbaṁ.",
  "anya-e0805n0:96_0": "16.Kvacāsavaṇṇaṁ lutte.",
  "anya-e0805n0:97_0": "Ivaṇṇabhūto,",
  "anya-e0805n0:97_1": "ukārabhūto ca paro saro asarūpe pubbassare lutte kvaci asavaṇṇaṁ pappoti.",
  "anya-e0805n0:97_2": "Natthi savaṇṇā etesanti asavaṇṇā,",
  "anya-e0805n0:97_3": "ekārokārā,",
  "anya-e0805n0:97_4": "tattha ṭhānāsannavasena ivaṇṇukārānamekārokārā honti.",
  "anya-e0805n0:98_0": "Bandhusseva,",
  "anya-e0805n0:98_1": "upekkhati, upeto, avecca,",
  "anya-e0805n0:98_2": "jineritaṁ, nopeti,",
  "anya-e0805n0:98_3": "candodayo,",
  "anya-e0805n0:98_4": "yathodake.",
  "anya-e0805n0:98_5": "Kvacīti kiṁ? Tatrime,",
  "anya-e0805n0:98_6": "yassindriyāni,",
  "anya-e0805n0:98_7": "mahiddhiko,",
  "anya-e0805n0:98_8": "sabbītiyo,",
  "anya-e0805n0:98_9": "tenupasaṅkami,",
  "anya-e0805n0:98_10": "lokuttaro.",
  "anya-e0805n0:98_11": "Lutteti kiṁ?",
  "anya-e0805n0:98_12": "Cha ime dhammā,",
  "anya-e0805n0:98_13": "yathā idaṁ,",
  "anya-e0805n0:98_14": "kusalassa upasampadā.",
  "anya-e0805n0:98_15": "Asarūpeti kiṁ?",
  "anya-e0805n0:98_16": "Cattārimāni,",
  "anya-e0805n0:98_17": "mātupaṭṭhānaṁ.",
  "anya-e0805n0:99_0": "Ettha ca satipi heṭṭhā vāggahaṇe kvacikaraṇato avaṇṇe eva lutte idha vuttavidhi hotīti daṭṭhabbaṁ.",
  "anya-e0805n0:99_1": "Tato idha na bhavati –",
  "anya-e0805n0:99_2": "diṭṭhupādānaṁ,",
  "anya-e0805n0:99_3": "pañcahupāli,",
  "anya-e0805n0:99_4": "mudindriyaṁ,",
  "anya-e0805n0:99_5": "yo missaroti.",
  "anya-e0805n0:100_0": "Tatra ayaṁ,",
  "anya-e0805n0:100_1": "buddha anussati,",
  "anya-e0805n0:100_2": "sa atthikā,",
  "anya-e0805n0:100_3": "paññavā assa,",
  "anya-e0805n0:100_4": "tadā ahaṁ,",
  "anya-e0805n0:100_5": "yāni idha bhūtāni,",
  "anya-e0805n0:100_6": "gacchāmi iti, ati ito, kikī iva,",
  "anya-e0805n0:100_7": "bahu upakāraṁ,",
  "anya-e0805n0:100_8": "madhu udakaṁ,",
  "anya-e0805n0:100_9": "su upadhāritaṁ,",
  "anya-e0805n0:100_10": "yopi ayaṁ ,",
  "anya-e0805n0:100_11": "idāni ahaṁ,",
  "anya-e0805n0:100_12": "sace ayaṁ,",
  "anya-e0805n0:100_13": "appassuto ayaṁ,",
  "anya-e0805n0:100_14": "itara itarena,",
  "anya-e0805n0:100_15": "saddhā idha vittaṁ,",
  "anya-e0805n0:100_16": "kamma upanissayo,",
  "anya-e0805n0:100_17": "tathā upamaṁ,",
  "anya-e0805n0:100_18": "ratti uparato,",
  "anya-e0805n0:100_19": "vi upasamo iccatra pubbassarānaṁ lope kate –",
  "anya-e0805n0:101_0": "‘‘Kvacī’’ti adhikāro, ‘‘paro, lutte’’ti ca vattate.",
  "anya-e0805n0:102_0": "17.Dīghaṁ.",
  "anya-e0805n0:103_0": "Saro kho paro pubbassare lutte kvaci dīghabhāvaṁ pappotīti ṭhānāsannavasena rassassarānaṁ savaṇṇadīgho.",
  "anya-e0805n0:104_0": "Tatrāyaṁ,",
  "anya-e0805n0:104_1": "buddhānussati, sātthikā,",
  "anya-e0805n0:104_2": "paññavāssa, tadāhaṁ,",
  "anya-e0805n0:104_3": "yānīdha bhūtāni,",
  "anya-e0805n0:104_4": "gacchāmīti, atīto, kikīva,",
  "anya-e0805n0:104_5": "bahūpakāraṁ,",
  "anya-e0805n0:104_6": "madhūdakaṁ,",
  "anya-e0805n0:104_7": "sūpadhāritaṁ, yopāyaṁ, idānāhaṁ, sacāyaṁ,",
  "anya-e0805n0:104_8": "appassutāyaṁ,",
  "anya-e0805n0:104_9": "itarītarena,",
  "anya-e0805n0:104_10": "saddhīdha vittaṁ,",
  "anya-e0805n0:104_11": "kammūpanissayo,",
  "anya-e0805n0:104_12": "tathūpamaṁ,",
  "anya-e0805n0:104_13": "rattūparato, vūpasamo.",
  "anya-e0805n0:105_0": "Kvacīti kiṁ?",
  "anya-e0805n0:105_1": "Aciraṁ vata’yaṁ kāyo,",
  "anya-e0805n0:105_2": "kimpimāya, tīṇimāni,",
  "anya-e0805n0:105_3": "pañcasupādānakkhandhesu,",
  "anya-e0805n0:105_4": "tassattho,",
  "anya-e0805n0:105_5": "pañcaṅgiko, munindo,",
  "anya-e0805n0:105_6": "satindriyaṁ,",
  "anya-e0805n0:105_7": "lahuṭṭhānaṁ,",
  "anya-e0805n0:105_8": "gacchāmahaṁ, tatridaṁ,",
  "anya-e0805n0:105_9": "pañcahupāli,",
  "anya-e0805n0:105_10": "natthaññaṁ.",
  "anya-e0805n0:105_11": "Lutteti kiṁ?",
  "anya-e0805n0:105_12": "Yathā ayaṁ,",
  "anya-e0805n0:105_13": "nimi iva rājā, kikī iva,",
  "anya-e0805n0:105_14": "su upadhāritaṁ.",
  "anya-e0805n0:106_0": "Lokassa iti, deva iti,",
  "anya-e0805n0:106_1": "vi ati patanti,",
  "anya-e0805n0:106_2": "vi ati nāmenti,",
  "anya-e0805n0:106_3": "saṅghāṭi api,",
  "anya-e0805n0:106_4": "jīvitahetu api,",
  "anya-e0805n0:106_5": "vijju iva,",
  "anya-e0805n0:106_6": "kiṁsu idha vittaṁ,",
  "anya-e0805n0:106_7": "sādhu iti itīdha parassarānaṁ lope kate –",
  "anya-e0805n0:107_0": "‘‘Lutte, dīgha’’nti ca vattate.",
  "anya-e0805n0:108_0": "18.Pubbo ca.",
  "anya-e0805n0:109_0": "Pubbo saro parassare lutte kvacidīghaṁ pappoti.",
  "anya-e0805n0:109_1": "Caggahaṇaṁ luttadīghaggahaṇānukaḍḍhanatthaṁ,",
  "anya-e0805n0:109_2": "taṁ ‘‘cānukaḍḍhitamuttaratra nānuvattate’’ti ñāpanatthaṁ.",
  "anya-e0805n0:110_0": "Lokassāti, devāti,",
  "anya-e0805n0:110_1": "vītipatanti,",
  "anya-e0805n0:110_2": "vītināmenti,",
  "anya-e0805n0:110_3": "saṅghāṭīpi,",
  "anya-e0805n0:110_4": "jīvitahetūpi, vijjūva,",
  "anya-e0805n0:110_5": "kiṁsūdha vittaṁ, sādhūti.",
  "anya-e0805n0:111_0": "Kvacīti kiṁ? Yassadāni, itissa, idānipi, tesupi, cakkhundriyaṁ, kinnumāva.",
  "anya-e0805n0:112_0": "Adhigato kho me ayaṁ dhammo,",
  "anya-e0805n0:112_1": "putto te ahaṁ,",
  "anya-e0805n0:112_2": "te assa pahīnā,",
  "anya-e0805n0:112_3": "pabbate ahaṁ,",
  "anya-e0805n0:112_4": "ye assa itīdha pubbalope sampatte –",
  "anya-e0805n0:113_0": "19.Yamedantassādeso.",
  "anya-e0805n0:114_0": "Ekārassa padantabhūtassa ṭhāne sare pare kvaci yakārādeso hoti.",
  "anya-e0805n0:114_1": "Akāremeteyesaddādissevāyaṁ vidhi,",
  "anya-e0805n0:114_2": "yanti yaṁ rūpaṁ,",
  "anya-e0805n0:114_3": "e eva anto edanto,",
  "anya-e0805n0:114_4": "ādesiṭṭhāne ādissatīti ādeso.",
  "anya-e0805n0:114_5": "‘‘Byañjane’’ti adhikicca ‘‘dīgha’’nti dīgho.",
  "anya-e0805n0:115_0": "Adhigato kho myāyaṁ dhammo, putto tyāhaṁ, tyāssa pahīnā, pabbatyāhaṁ, yyāssa.",
  "anya-e0805n0:116_0": "Kvacīti kiṁ? Te nāgatā, puttā matthi. Antaggahaṇaṁ kiṁ? Dhammacakkaṁ pavattento, damento cittaṁ.",
  "anya-e0805n0:117_0": "Yāvatako assa kāyo,",
  "anya-e0805n0:117_1": "tāvatako assa byāmo, ko attho,",
  "anya-e0805n0:117_2": "atha kho assa,",
  "anya-e0805n0:117_3": "ahaṁ kho ajja, yo ayaṁ, so assa, so eva,",
  "anya-e0805n0:117_4": "yato adhikaraṇaṁ,",
  "anya-e0805n0:117_5": "anu addhamāsaṁ, anu eti,",
  "anya-e0805n0:117_6": "su āgataṁ, su ākāro, du ākāro,",
  "anya-e0805n0:117_7": "cakkhu āpāthaṁ,",
  "anya-e0805n0:117_8": "bahu ābādho,",
  "anya-e0805n0:117_9": "pātu akāsi,",
  "anya-e0805n0:117_10": "na tu evātīdha –",
  "anya-e0805n0:118_0": "20.Vamodudantānaṁ.",
  "anya-e0805n0:119_0": "Okārukārānaṁ antabhūtānaṁ sare pare kvaci vakārādeso hoti. Ka kha ya tasaddādiokārassedaṁ gahaṇaṁ.",
  "anya-e0805n0:120_0": "Yāvatakvassa kāyo,",
  "anya-e0805n0:120_1": "tāvatakvassa byāmo, kvattho,",
  "anya-e0805n0:120_2": "atha khvassa,",
  "anya-e0805n0:120_3": "ahaṁ khvajja, yvāyaṁ, svassa, sveva,",
  "anya-e0805n0:120_4": "yatvādhikaraṇaṁ,",
  "anya-e0805n0:120_5": "anvaddhamāsaṁ, anvebhi, svāgataṁ, svākāro, dvākāro,",
  "anya-e0805n0:120_6": "cakkhvāpāthaṁ,",
  "anya-e0805n0:120_7": "bahvābādho,",
  "anya-e0805n0:120_8": "pātvākāsi, na tveva.",
  "anya-e0805n0:121_0": "Kvacīti kiṁ? Ko attho,",
  "anya-e0805n0:121_1": "atha kho aññatarā, yohaṁ, sohaṁ,",
  "anya-e0805n0:121_2": "cattārome, sāgataṁ,",
  "anya-e0805n0:121_3": "sādhāvuso, hotūti.",
  "anya-e0805n0:121_4": "Antaggahaṇaṁ kiṁ?",
  "anya-e0805n0:121_5": "Savanīyaṁ,",
  "anya-e0805n0:121_6": "viravanti.",
  "anya-e0805n0:122_0": "Paṭisanthāravutti assa,",
  "anya-e0805n0:122_1": "sabbā vitti anubhuyyate,",
  "anya-e0805n0:122_2": "vi añjanaṁ, vi ākato,",
  "anya-e0805n0:122_3": "nadī āsanno itīdha maṇḍūkagatiyā ‘‘asarūpe’’ti vattate.",
  "anya-e0805n0:123_0": "21.Ivaṇṇo yaṁ navā.",
  "anya-e0805n0:124_0": "Pubbo ivaṇṇo asarūpe sare pare yakāraṁ pappoti navā.",
  "anya-e0805n0:124_1": "I eva vaṇṇo ivaṇṇo,",
  "anya-e0805n0:124_2": "navāsaddo kvacisaddapariyāyo.",
  "anya-e0805n0:125_0": "Paṭisanthāravutyassa, sabbā vityānubhuyyate, byañjanaṁ, byākato, nadyāsanno.",
  "anya-e0805n0:126_0": "Navāti kiṁ?",
  "anya-e0805n0:126_1": "Pañcahaṅgehi,",
  "anya-e0805n0:126_2": "tāni attani,",
  "anya-e0805n0:126_3": "gacchāmahaṁ,",
  "anya-e0805n0:126_4": "muttacāgī anuddhato.",
  "anya-e0805n0:126_5": "Asarūpeti kiṁ? Itihidaṁ, aggīva, atthīti.",
  "anya-e0805n0:127_0": "Ati antaṁ,",
  "anya-e0805n0:127_1": "ati odātā, pati ayo,",
  "anya-e0805n0:127_2": "pati āharati, pati eti, iti assa, iti etaṁ,",
  "anya-e0805n0:127_3": "itiādi itīdha ‘‘ivaṇṇo yaṁ navā’’ti yakārādese sampatte –",
  "anya-e0805n0:128_0": "22.Sabbo canti.",
  "anya-e0805n0:129_0": "Atipatiitīnaṁ tisaddassedaṁ gahaṇaṁ.",
  "anya-e0805n0:130_0": "Sabbo tiicceso saddo sare pare kvaci cakāraṁ pappoti.",
  "anya-e0805n0:130_1": "Tīti niddesato akatayakārassevāyaṁ vidhi,",
  "anya-e0805n0:130_2": "itarathā kvaciggahaṇassa ca ‘‘atissa cantassā’’tisuttassa ca niratthakatā siyā.",
  "anya-e0805n0:130_3": "‘‘Paradvebhāvo ṭhāne’’ti dvittaṁ.",
  "anya-e0805n0:131_0": "Accantaṁ , accodātā, paccayo, paccāharati, pacceti, iccassa, iccetaṁ, iccādi.",
  "anya-e0805n0:132_0": "Kvacīti kiṁ? Itissa, iti ākaṅkhamānena.",
  "anya-e0805n0:133_0": "‘‘Te na vāivaṇṇe’’ti ito ‘‘na ivaṇṇe’’ti ca vattate.",
  "anya-e0805n0:134_0": "23.Atissa cantassa.",
  "anya-e0805n0:135_0": "Atiiccetassa antabhūtassa tisaddassa ivaṇṇe pare ‘‘sabbo caṁ tī’’ti vuttarūpaṁ na hoti.",
  "anya-e0805n0:135_1": "Atissāti atiupasaggānukaraṇametaṁ.",
  "anya-e0805n0:135_2": "Tenevettha vibhattilopābhāvo.",
  "anya-e0805n0:135_3": "Ettha ca antasaddo saddavidhinisedhappakaraṇato atisaddantabhūtaṁ tisaddameva vadati,",
  "anya-e0805n0:135_4": "na ivaṇṇanti daṭṭhabbaṁ,",
  "anya-e0805n0:135_5": "itarathā idaṁ suttameva niratthakaṁ siyā.",
  "anya-e0805n0:136_0": "‘‘Ivaṇṇo yaṁ navā’’tīdha, asarūpādhikārato;",
  "anya-e0805n0:137_0": "Ivaṇṇassa sarūpasmiṁ, yādeso ca na sambhave.",
  "anya-e0805n0:138_0": "Cakāro anuttasamuccayattho,",
  "anya-e0805n0:138_1": "tena itipatīnamantassa ca na hoti.",
  "anya-e0805n0:138_2": "Ati isigaṇo atīsigaṇo,",
  "anya-e0805n0:138_3": "evaṁ atīto, atīritaṁ, itīti, itīdaṁ, patīto.",
  "anya-e0805n0:139_0": "Abhi akkhānaṁ, abhi uggato, abhi okāso itīdha yakāre sampatte –",
  "anya-e0805n0:140_0": "‘‘Sare’’ti vattate.",
  "anya-e0805n0:141_0": "24.Abbho abhi.",
  "anya-e0805n0:142_0": "Abhiiccetassa sabbassa sare pare abbhādeso hoti.",
  "anya-e0805n0:143_0": "‘‘Abhī’’ti paṭhamantassa, vuttiyaṁ chaṭṭhiyojanaṁ;",
  "anya-e0805n0:144_0": "Ādesāpekkhato vuttaṁ, ‘‘aṁmo’’tiādike viya.",
  "anya-e0805n0:145_0": "Pubbassaralopo , abbhakkhānaṁ, abbhuggato, abbhokāso.",
  "anya-e0805n0:146_0": "Adhi agamā, adhi upagato, adhi ogāhetvā itīdha",
  "anya-e0805n0:147_0": "25.Ajjho adhi.",
  "anya-e0805n0:148_0": "Adhiiccetassa sabbassa sare pare ajjhādeso hoti. Ajjhagamā, ajjhupagato, ajjhogāhetvā.",
  "anya-e0805n0:149_0": "Abhi icchitaṁ, adhi īritaṁ itīdha",
  "anya-e0805n0:150_0": "‘‘Abbho abhi, ajjho adhī’’ti ca vattate.",
  "anya-e0805n0:151_0": "26.Te na vā ivaṇṇe.",
  "anya-e0805n0:152_0": "Te ca kho abhiadhiiccete upasaggā ivaṇṇe pare abbho ajjhoiti vuttarūpā na honti vā.",
  "anya-e0805n0:152_1": "Saralopaparanayanāni.",
  "anya-e0805n0:152_2": "Abhicchitaṁ,",
  "anya-e0805n0:152_3": "adhīritaṁ. Vāti kiṁ?",
  "anya-e0805n0:152_4": "Abbhīritaṁ,",
  "anya-e0805n0:152_5": "ajjhiṇamutto,",
  "anya-e0805n0:152_6": "ajjhiṭṭho.",
  "anya-e0805n0:153_0": "Ekamidha ahantīdha",
  "anya-e0805n0:154_0": "27.Do dhassa ca.",
  "anya-e0805n0:155_0": "Dhaiccetassa sare pare kvaci dakāro hoti.",
  "anya-e0805n0:155_1": "Ekasaddato parassa idhassa dhakārassevāyaṁ,",
  "anya-e0805n0:155_2": "saralopadīghā.",
  "anya-e0805n0:155_3": "Ekamidāhaṁ.",
  "anya-e0805n0:155_4": "Kvacīti kiṁ? Idheva.",
  "anya-e0805n0:156_0": "Casaddena kvaci sādhussa dhassa hakāro, yathā – sāhu dassanaṁ.",
  "anya-e0805n0:157_0": "Yathā eva tathā evātīdha",
  "anya-e0805n0:158_0": "‘‘Navā’’ti vattate, ‘‘saramhā’’ti ca.",
  "anya-e0805n0:159_0": "28.Evādissari pubbo ca rasso.",
  "anya-e0805n0:160_0": "Yathātathādvayaparassedaṁ gahaṇaṁ.",
  "anya-e0805n0:160_1": "Dīghasaramhā parassa evasaddādibhūtassa ekārassa rikāro hoti,",
  "anya-e0805n0:160_2": "pubbo ca saro rasso hoti navā.",
  "anya-e0805n0:160_3": "Yathariva,",
  "anya-e0805n0:160_4": "tathariva.",
  "anya-e0805n0:160_5": "Navāti kiṁ? Yatheva, tatheva.",
  "anya-e0805n0:161_0": "Ti antaṁ,ti addhaṁ,",
  "anya-e0805n0:161_1": "aggi agāre,",
  "anya-e0805n0:161_2": "sattamī atthe,",
  "anya-e0805n0:161_3": "pañcamī antaṁ,",
  "anya-e0805n0:161_4": "du aṅgikaṁ,",
  "anya-e0805n0:161_5": "bhikkhu āsane,",
  "anya-e0805n0:161_6": "puthu āsane,",
  "anya-e0805n0:161_7": "sayambhū āsane itīdha yavādesesu sampattesu –",
  "anya-e0805n0:162_0": "‘‘Saññā’’ti vattate.",
  "anya-e0805n0:163_0": "29.Ivaṇṇuvaṇṇā jhalā.",
  "anya-e0805n0:164_0": "Ivaṇṇauvaṇṇaiccete yathākkamaṁ jhalasaññā honti. Vaṇṇaggahaṇaṁ savaṇṇaggahaṇatthaṁ.",
  "anya-e0805n0:165_0": "Jhalasaññā pasaññāva, na liṅgantaṁva nissitā;",
  "anya-e0805n0:166_0": "Ākhyāte liṅgamajjhe ca, dviliṅgante ca dassanā.",
  "anya-e0805n0:167_0": "30.Jhalānamiyuvā sare vā.",
  "anya-e0805n0:168_0": "Jhalaiccetesaṁ iyauvaiccete ādesā honti vā sare pare, saralopo.",
  "anya-e0805n0:169_0": "Tiyantaṁ,",
  "anya-e0805n0:169_1": "tiyaddhaṁ,",
  "anya-e0805n0:169_2": "aggiyāgāre,",
  "anya-e0805n0:169_3": "sattamiyatthe,",
  "anya-e0805n0:169_4": "pañcamiyantaṁ,",
  "anya-e0805n0:169_5": "duvaṅgikaṁ,",
  "anya-e0805n0:169_6": "bhikkhuvāsane,",
  "anya-e0805n0:169_7": "puthuvāsane,",
  "anya-e0805n0:169_8": "sayambhuvāsane. Vāti kiṁ? Agyāgāre,",
  "anya-e0805n0:169_9": "sattamīatthe,",
  "anya-e0805n0:169_10": "bhikkhuāsane nisīdati.",
  "anya-e0805n0:170_0": "Go ajinaṁ, go eḷakaṁ itīdha",
  "anya-e0805n0:171_0": "‘‘Go, avo, samāse’’ti ca vattate.",
  "anya-e0805n0:172_0": "31.Osare ca.",
  "anya-e0805n0:173_0": "Goiccetassa okārassa sare pare avādeso hoti samāse.",
  "anya-e0805n0:173_1": "Gavājinaṁ,",
  "anya-e0805n0:173_2": "gaveḷakaṁ.",
  "anya-e0805n0:173_3": "Casaddaggahaṇena uvaṇṇassa uvaavādesā. Yathā – bhuvi, pasavo.",
  "anya-e0805n0:174_0": "Putha evātīdha",
  "anya-e0805n0:175_0": "32.Go sare puthassāgamo kvaci.",
  "anya-e0805n0:176_0": "Puthaiccetassa nipātassa ante kvaci gakārāgamo hoti sare pare.",
  "anya-e0805n0:176_1": "Āgacchatīti āgamo,",
  "anya-e0805n0:176_2": "asantuppatti āgamo.",
  "anya-e0805n0:176_3": "Ettha ca ‘‘sare’’ti nimittāsannavasena puthassa anteti labbhati.",
  "anya-e0805n0:176_4": "Puthageva,",
  "anya-e0805n0:176_5": "putha eva.",
  "anya-e0805n0:177_0": "Pā evātīdha",
  "anya-e0805n0:178_0": "‘‘Sare, go, āgamo, kvacī’’ti ca vattate.",
  "anya-e0805n0:179_0": "33.Pāssa canto rasso.",
  "anya-e0805n0:180_0": "Pāiccetassa ante sare pare kvaci gakārāgamo hoti,",
  "anya-e0805n0:180_1": "pāssa anto ca saro rasso hoti.",
  "anya-e0805n0:180_2": "Pageva vutyassa, pā eva.",
  "anya-e0805n0:181_0": "‘‘Vā, sare’’ti ca vattate.",
  "anya-e0805n0:182_0": "34.Yava ma da na ta ra lā cāgamā.",
  "anya-e0805n0:183_0": "Sare pare yakārādayo aṭṭha āgamā honti vā.",
  "anya-e0805n0:183_1": "Casaddena gakārāgamo ca,",
  "anya-e0805n0:183_2": "vavatthitavibhāsatthoyaṁ vāsaddo.",
  "anya-e0805n0:184_0": "Tattha yakārāgamo yathādibho ikārekārādīsu.",
  "anya-e0805n0:184_1": "Yathā idaṁ yathayidaṁ,",
  "anya-e0805n0:184_2": "byañjaneti adhikicca ‘‘rassa’’nti rassattaṁ,",
  "anya-e0805n0:184_3": "yathā idaṁ vā,",
  "anya-e0805n0:184_4": "yathā eva,",
  "anya-e0805n0:184_5": "yathāyeva, yatheva,",
  "anya-e0805n0:184_6": "evaṁ māyidaṁ, māyevaṁ, taṁyidaṁ, taṁyeva, nayidaṁ,",
  "anya-e0805n0:184_7": "nayimassa, nayimāni,",
  "anya-e0805n0:184_8": "navayime dhammā,",
  "anya-e0805n0:184_9": "buddhānaṁyeva,",
  "anya-e0805n0:184_10": "santiyeva,",
  "anya-e0805n0:184_11": "bodhiyāyeva, satiyeva,",
  "anya-e0805n0:184_12": "pathavīyeva,",
  "anya-e0805n0:184_13": "dhātuyeva, tesuyeva, soyeva,",
  "anya-e0805n0:184_14": "pāṭiyekkaṁ.",
  "anya-e0805n0:185_0": "Tathā sare vipariyādito ca.",
  "anya-e0805n0:185_1": "Vi añjanā viyañjanā,",
  "anya-e0805n0:185_2": "byañjanā vā,",
  "anya-e0805n0:185_3": "evaṁ viyākāsi, byākāsi.",
  "anya-e0805n0:185_4": "Pariantaṁ pariyantaṁ,",
  "anya-e0805n0:185_5": "evaṁ pariyādānaṁ,",
  "anya-e0805n0:185_6": "pariyuṭṭhānaṁ,",
  "anya-e0805n0:185_7": "pariyesati,",
  "anya-e0805n0:185_8": "pariyosānamiti niccaṁ.",
  "anya-e0805n0:185_9": "Ni āyogo niyāyogo.",
  "anya-e0805n0:185_10": "Idha na bhavati,",
  "anya-e0805n0:185_11": "parikkhato,",
  "anya-e0805n0:185_12": "upaparikkhati.",
  "anya-e0805n0:186_0": "Vakāro tisaddādito avaṇṇukāresu.",
  "anya-e0805n0:186_1": "Ti aṅgulaṁ tivaṅgulaṁ,",
  "anya-e0805n0:186_2": "evaṁ tivaṅgikaṁ,",
  "anya-e0805n0:186_3": "bhūvādayo,",
  "anya-e0805n0:186_4": "migī bhantā vudikkhati,",
  "anya-e0805n0:186_5": "pavuccati,",
  "anya-e0805n0:186_6": "pāguññavujutā.",
  "anya-e0805n0:187_0": "Makāro lahuppabhutito sare chandānurakkhaṇādimhi.",
  "anya-e0805n0:187_1": "Lahu essati lahumessati,",
  "anya-e0805n0:187_2": "evaṁ garumessati, idhamāhu,",
  "anya-e0805n0:187_3": "kena te idha mijjhati,",
  "anya-e0805n0:187_4": "bhadro kasāmiva,",
  "anya-e0805n0:187_5": "ākāse mabhipūjayi,",
  "anya-e0805n0:187_6": "ekamekassa,",
  "anya-e0805n0:187_7": "yena midhekacce,",
  "anya-e0805n0:187_8": "āsatimeva.",
  "anya-e0805n0:188_0": "Dakārouupasagga saki kenaci kiñci kismiñci koci sammā yāva tāva puna ya te’tattasādīhi.",
  "anya-e0805n0:188_1": "Uupasaggato niccaṁ,",
  "anya-e0805n0:188_2": "u aggo udaggo,",
  "anya-e0805n0:188_3": "evaṁ udayo, udapādi, udāhaṭaṁ, udito, udīritaṁ, udeti.",
  "anya-e0805n0:189_0": "Nipātato ca,",
  "anya-e0805n0:189_1": "saki eva sakideva,",
  "anya-e0805n0:189_2": "evaṁ sakadāgāmi,",
  "anya-e0805n0:189_3": "mahāvuttisuttena ikārassa akāro.",
  "anya-e0805n0:189_4": "Tathā kenacideva,",
  "anya-e0805n0:189_5": "kiñcideva,",
  "anya-e0805n0:189_6": "kismiñcideva, kocideva,",
  "anya-e0805n0:189_7": "sammā attho sammadattho,",
  "anya-e0805n0:189_8": "rassattaṁ.",
  "anya-e0805n0:189_9": "Evaṁ sammadakkhāto,",
  "anya-e0805n0:189_10": "sammadaññā vimuttānaṁ,",
  "anya-e0805n0:189_11": "sammadeva,",
  "anya-e0805n0:189_12": "yāvadatthaṁ, yāvadeva, tāvadeva, punadeva.",
  "anya-e0805n0:190_0": "Nāmato,",
  "anya-e0805n0:190_1": "yadatthaṁ,",
  "anya-e0805n0:190_2": "tadatthaṁ,",
  "anya-e0805n0:190_3": "yadantarā,",
  "anya-e0805n0:190_4": "tadantarā,",
  "anya-e0805n0:190_5": "tadaṅgavimutti,",
  "anya-e0805n0:190_6": "etadatthaṁ,",
  "anya-e0805n0:190_7": "attadatthaṁ,",
  "anya-e0805n0:190_8": "sadatthapasuto siyā.",
  "anya-e0805n0:190_9": "Yatetattasehi samāseyeva.",
  "anya-e0805n0:191_0": "Ādisaddena aññadatthaṁ, manasādaññā vimuttānaṁ, bahudeva rattiṁ, ahudeva bhayaṁ.",
  "anya-e0805n0:192_0": "Vāti kiṁ? Kenaci atthakāmena, sammā aññāya, yāvāhaṁ, tāvāhaṁ, punāparaṁ, attatthaṁ.",
  "anya-e0805n0:193_0": "Nakāro āyatādimhi. Ito āyati ito nāyati, ciraṁ nāyati.",
  "anya-e0805n0:194_0": "Takāro yasmā tasmā ajjādito ihaggādimhi. Yasmātiha, tasmātiha, ajjatagge.",
  "anya-e0805n0:195_0": "Rakāro ni dupātu puna dhī pāta caturādito.",
  "anya-e0805n0:195_1": "Ni antaraṁ nirantaraṁ,",
  "anya-e0805n0:195_2": "evaṁ nirālayo,",
  "anya-e0805n0:195_3": "nirindhano,",
  "anya-e0805n0:195_4": "nirīhakaṁ,",
  "anya-e0805n0:195_5": "niruttaro, nirojaṁ.",
  "anya-e0805n0:195_6": "Du atikkamo duratikkamo,",
  "anya-e0805n0:195_7": "durāgataṁ, duruttaṁ.",
  "anya-e0805n0:195_8": "Pāturahosi,",
  "anya-e0805n0:195_9": "pāturahesuṁ.",
  "anya-e0805n0:195_10": "Punarāgaccheyya,",
  "anya-e0805n0:195_11": "punaruttaṁ, punareva, punareti.",
  "anya-e0805n0:195_12": "Dhiratthu. Pātarāso.",
  "anya-e0805n0:196_0": "Catusaddādito,",
  "anya-e0805n0:196_1": "caturaṅgikaṁ,",
  "anya-e0805n0:196_2": "caturārakkhā,",
  "anya-e0805n0:196_3": "caturiddhipādapaṭilābho,",
  "anya-e0805n0:196_4": "caturoghanittharaṇatthaṁ.",
  "anya-e0805n0:196_5": "Bhatturatthe,",
  "anya-e0805n0:196_6": "vuttiresā,",
  "anya-e0805n0:196_7": "pathavīdhāturevesā.",
  "anya-e0805n0:197_0": "Tathā sarato ivevesu chandānurakkhaṇe.",
  "anya-e0805n0:197_1": "Nakkhattarājāriva tārakānaṁ,",
  "anya-e0805n0:197_2": "vijjurivabbhakūṭe,",
  "anya-e0805n0:197_3": "āraggeriva sāsapo,",
  "anya-e0805n0:197_4": "sāsaporiva āragge,",
  "anya-e0805n0:197_5": "usabhoriva,",
  "anya-e0805n0:197_6": "sabbhireva samāsetha.",
  "anya-e0805n0:198_0": "Vāti kiṁ? Dvādhiṭṭhitaṁ, pātvākāsi, punapi.",
  "anya-e0805n0:199_0": "Lakāro chasaṅkhyāhi.",
  "anya-e0805n0:199_1": "Laḷānamaviseso.",
  "anya-e0805n0:199_2": "Cha abhiññā chaḷabhiññā,",
  "anya-e0805n0:199_3": "chaḷaṅgaṁ,",
  "anya-e0805n0:199_4": "chaḷāsīti, chaḷaṁsā,",
  "anya-e0805n0:199_5": "saḷāyatanaṁ.",
  "anya-e0805n0:200_0": "Vāti kiṁ? Cha abhiññā.",
  "anya-e0805n0:201_0": "Iti sarasandhividhānaṁ niṭṭhitaṁ.",
  "anya-e0805n0:202_0": "Itthiliṅga",
  "anya-e0805n0:203_0": "Atha itthiliṅgāni vuccante.",
  "anya-e0805n0:204_0": "Akāranto itthiliṅgasaddo appasiddho.",
  "anya-e0805n0:205_0": "Ākāranto itthiliṅgo kaññāsaddo. ‘‘Kañña’’iti ṭhite –",
  "anya-e0805n0:206_0": "176.Itthiyamato āppaccayo.",
  "anya-e0805n0:207_0": "Itthiyaṁ vattamānā akārantato liṅgamhā paro āppaccayo hoti.",
  "anya-e0805n0:208_0": "Pakatyatthajotakā itthi-ppaccayā syādayo viya;",
  "anya-e0805n0:209_0": "Ṇādayo paccayatthassa, sakatthassāpi vācakā.",
  "anya-e0805n0:210_0": "‘‘Saralopo’’tiādinā pubbassare lutte,",
  "anya-e0805n0:210_1": "paranayane ca kate ‘‘dhātuppaccayavibhattivajjitamatthavaṁ liṅga’’nti vuttattāva paccayantassāpi aliṅgattā",
  "anya-e0805n0:210_2": "vibhattuppattiyamasampattāyaṁ ‘‘taddhitasamāsakitakā nāmaṁ vā’tavetunādīsu cā’’ti ettha vaggahaṇena itthippaccayantassāpi",
  "anya-e0805n0:210_3": "nāmabyapadeso.",
  "anya-e0805n0:210_4": "Pure viya syādyuppatti,",
  "anya-e0805n0:210_5": "‘‘sesato lopaṁ gasipī’’ti silopo. Sā kaññā.",
  "anya-e0805n0:211_0": "Bahuvacane ‘‘ālapane si gasañño’’ti ito ‘‘sañño’’,",
  "anya-e0805n0:211_1": "‘‘te itthikhyā po’’ti ito ‘‘itthikhyā’’ti ca vattate.",
  "anya-e0805n0:212_0": "177.Ā gho.",
  "anya-e0805n0:213_0": "Liṅgassanto ākāro yadā itthikhyo,",
  "anya-e0805n0:213_1": "tadā ghasañño hotīti ghasaññāyaṁ ‘‘ghapato ca yonaṁ lopo’’ti vikappena yolopo.",
  "anya-e0805n0:213_2": "Tā kaññā kaññāyo.",
  "anya-e0805n0:214_0": "Ālapane ‘‘sakhato gasse vā’’ti ito ‘‘gassā’’ti vattate.",
  "anya-e0805n0:215_0": "178.Ghate ca.",
  "anya-e0805n0:216_0": "Ghato parassa gassa ekāro hoti, saralopādi. Bhoti kaññe, bhotiyo kaññā kaññāyo.",
  "anya-e0805n0:217_0": "Aṁmhi saralopapakatibhāvā kaññaṁ, kaññā kaññāyo.",
  "anya-e0805n0:218_0": "Tatiyādīsu ‘‘āya catutthekavacanassa tū’’ti ito ‘‘āyo, ekavacanāna’’nti ca vattate.",
  "anya-e0805n0:219_0": "179.Ghato nādīnaṁ.",
  "anya-e0805n0:220_0": "Ghasaññato liṅgassākārā paresaṁ nādīnaṁ smiṁpariyantānaṁ ekavacanānaṁ vibhattigaṇānaṁ āyādeso hoti.",
  "anya-e0805n0:220_1": "Saralopaparanayanāni. Kaññāya,",
  "anya-e0805n0:220_2": "kaññāhi kaññābhi, kaññāya, kaññānaṁ, kaññāya,",
  "anya-e0805n0:220_3": "kaññāhi kaññābhi, kaññāya, kaññānaṁ.",
  "anya-e0805n0:221_0": "Smiṁmhi –",
  "anya-e0805n0:222_0": "180.Ghapato smiṁ yaṁ vā.",
  "anya-e0805n0:223_0": "Ghapato parassa smiṁvacanassa yaṁ hoti vā, aññatthāyādeso. Kaññāyaṁ kaññāya, kaññāsu.",
  "anya-e0805n0:224_0": "Evamaññepi –",
  "anya-e0805n0:225_0": "Saddhā medhā paññā vijjā, cintā mantā vīṇā taṇhā;",
  "anya-e0805n0:226_0": "Icchā mucchā ejā māyā, mettā mattā sikkhā bhikkhā.",
  "anya-e0805n0:227_0": "Jaṅghā gīvā jivhā vācā,",
  "anya-e0805n0:228_0": "Chāyā āsā gaṅgā nāvā;",
  "anya-e0805n0:229_0": "Gāthā senā lekhā sālā,",
  "anya-e0805n0:230_0": "Mālā velā pūjā khiḍḍā.",
  "anya-e0805n0:231_0": "Pipāsā vedanā saññā, cetanā tasiṇā pajā;",
  "anya-e0805n0:232_0": "Devatā vaṭṭakā godhā, balākā parisā sabhā.",
  "anya-e0805n0:233_0": "Ūkāsephālikā laṅkā, salākā vālikā sikhā;",
  "anya-e0805n0:234_0": "Visākhā visikhā sākhā, vacā vañjhā jaṭā ghaṭā.",
  "anya-e0805n0:235_0": "Jeṭṭhā soṇḍā vitaṇḍā ca, karuṇā vanitā latā;",
  "anya-e0805n0:236_0": "Kathā niddā sudhā rādhā, vāsanā siṁsapā papā.",
  "anya-e0805n0:237_0": "Pabhā sīmā khamā jāyā,",
  "anya-e0805n0:238_0": "Khattiyā sakkharā surā;",
  "anya-e0805n0:239_0": "Dolā tulā silā līlā,",
  "anya-e0805n0:240_0": "Lāle’lā mekhalā kalā.",
  "anya-e0805n0:241_0": "Vaḷavā’lambusā mūsā, mañjūsā sulasā disā;",
  "anya-e0805n0:242_0": "Nāsā juṇhā guhā īhā, lasikā vasudhādayo.",
  "anya-e0805n0:243_0": "Ammādīnaṁ ālapaneva rūpabhedo. Ammā, ammā ammāyo.",
  "anya-e0805n0:244_0": "Gassa ‘‘ghate cā’’ti ekāre sampatte –",
  "anya-e0805n0:245_0": "181.Na ammādito.",
  "anya-e0805n0:246_0": "Ammā annāiccevamādito parassa gassa ālapanekavacanassa na ekārattaṁ hoti. ‘‘Ākāro vā’’ti rassattaṁ.",
  "anya-e0805n0:247_0": "Bhoti amma bhoti ammā,",
  "anya-e0805n0:247_1": "bhotiyo ammā ammāyo.",
  "anya-e0805n0:247_2": "Evaṁ annā,",
  "anya-e0805n0:247_3": "annā annāyo,",
  "anya-e0805n0:247_4": "bhoti anna bhoti annā,",
  "anya-e0805n0:247_5": "bhotiyo annā annāyo. Ambā ,",
  "anya-e0805n0:247_6": "ambā ambāyo,",
  "anya-e0805n0:247_7": "bhoti amba bhoti ambā,",
  "anya-e0805n0:247_8": "bhotiyo ambā ambāyo iccādi.",
  "anya-e0805n0:248_0": "Ākārantaṁ.",
  "anya-e0805n0:249_0": "Ikāranto itthiliṅgo rattisaddo;",
  "anya-e0805n0:250_0": "Tatheva syādyuppatti, silopo, ratti.",
  "anya-e0805n0:251_0": "Bahuvacane ‘‘saññā, ivaṇṇuvaṇṇā’’ti ca vattate.",
  "anya-e0805n0:252_0": "182.Te itthikhyā po.",
  "anya-e0805n0:253_0": "Itthiyā ākhyā saññā itthikhyā,",
  "anya-e0805n0:253_1": "liṅgassantā te ivaṇṇuvaṇṇā yadā itthikhyā,",
  "anya-e0805n0:253_2": "tadā pasaññā hontīti pasaññāyaṁ ‘‘ghapato cā’’tiādinā yolopo,",
  "anya-e0805n0:253_3": "‘‘yosu kata’’iccādinā dīgho.",
  "anya-e0805n0:253_4": "Rattī rattiyo ratyo vā, he ratti,",
  "anya-e0805n0:253_5": "he rattī he rattiyo.",
  "anya-e0805n0:254_0": "‘‘Aṁmo’’tiādinā niggahītaṁ, rattiṁ, rattī rattiyo;",
  "anya-e0805n0:255_0": "Tatiyādīsu ‘‘ekavacanānaṁ, nādīna’’nti ca vattate.",
  "anya-e0805n0:256_0": "183.Pato yā.",
  "anya-e0805n0:257_0": "Pasaññato ivaṇṇuvaṇṇehi paresaṁ nādīnamekavacanānaṁ vibhattigaṇānaṁ yāādeso hoti. Rattiyā,",
  "anya-e0805n0:257_1": "rattīhi rattībhi rattihi rattibhi, rattiyā,",
  "anya-e0805n0:257_2": "rattīnaṁ rattinaṁ.",
  "anya-e0805n0:258_0": "Pañcamiyaṁ –",
  "anya-e0805n0:259_0": "184.Amā pato smiṁsmānaṁ vā.",
  "anya-e0805n0:260_0": "Paiccetasmā paresaṁ smiṁ smāiccetesaṁ yathākkamaṁ aṁ āādesā honti vā.",
  "anya-e0805n0:260_1": "Vavatthitavibhāsatthoyaṁ vāsaddo ,",
  "anya-e0805n0:260_2": "tena uvaṇṇantato na honti,",
  "anya-e0805n0:260_3": "ivaṇṇantatopi yathāpayogaṁ.",
  "anya-e0805n0:261_0": "‘‘Sare, yakāro’’ti ca vattate, sīhamaṇḍūkagatīhi yovacanekavacanaggahaṇañca.",
  "anya-e0805n0:262_0": "185.Pasaññassa ca.",
  "anya-e0805n0:263_0": "Pasaññassa ivaṇṇassa yovacanekavacanavibhattīnamādese sare pare yakāro hoti.",
  "anya-e0805n0:263_1": "Ettha ca yakārassevādhikārato pasaññaggahaṇena ivaṇṇova gayhati,",
  "anya-e0805n0:263_2": "caggahaṇaṁ ‘‘ratto’’tiādīsu nivattanatthaṁ.",
  "anya-e0805n0:263_3": "Ratyā rattiyā,",
  "anya-e0805n0:263_4": "rattīhi rattībhi rattihi rattibhi, rattiyā,",
  "anya-e0805n0:263_5": "rattīnaṁ rattinaṁ.",
  "anya-e0805n0:263_6": "Smiṁvacane amādesayakārādesā, ratyaṁ.",
  "anya-e0805n0:263_7": "‘‘Ghapato smiṁ yaṁ vā’’ti yaṁādeso, rattiyaṁ.",
  "anya-e0805n0:264_0": "Aññattha ‘‘aṁ, smiṁ, vā’’ti ca vattate.",
  "anya-e0805n0:265_0": "186.Ādito o ca.",
  "anya-e0805n0:266_0": "Ādiiccetasmā smiṁvacanassa aṁ oādesā honti vā.",
  "anya-e0805n0:266_1": "Casaddena aññasmāpi ā aṁ oādesā.",
  "anya-e0805n0:266_2": "Ratyā rattiṁ ratto rattiyā,",
  "anya-e0805n0:266_3": "rattīsu rattisu.",
  "anya-e0805n0:267_0": "Evamaññānipi –",
  "anya-e0805n0:268_0": "Patti yutti vutti kitti, mutti titti khanti kanti;",
  "anya-e0805n0:269_0": "Santi tanti siddhi suddhi, iddhi vuddhi buddhi bodhi.",
  "anya-e0805n0:270_0": "Bhūmi jāti pīti sūti, nandi sandhi sāṇi koṭi;",
  "anya-e0805n0:271_0": "Diṭṭhi vuḍḍhi tuṭṭhi yaṭṭhi, pāḷi āḷi nāḷi keḷi;",
  "anya-e0805n0:272_0": "Sati mati gati cuti, dhiti yuvati vikati.",
  "anya-e0805n0:273_0": "Rati ruci rasmi asani vasani osadhi aṅguli dhūli dundubhi doṇi aṭavi chavi ādīni ikārantanāmāni.",
  "anya-e0805n0:274_0": "Ikārantaṁ.",
  "anya-e0805n0:275_0": "Īkāranto itthiliṅgo itthīsaddo;",
  "anya-e0805n0:276_0": "‘‘Ittha’’itīdha ‘‘itthiyaṁ, paccayo’’ti ca vattate.",
  "anya-e0805n0:277_0": "187.Nadādito vā ī.",
  "anya-e0805n0:278_0": "Nadādito vā anadādito vā itthiyaṁ vattamānā liṅgamhā īppaccayo hoti.",
  "anya-e0805n0:278_1": "Vāggahaṇamanadādisampiṇḍanatthaṁ,",
  "anya-e0805n0:278_2": "tena puthugavādito ca ī.",
  "anya-e0805n0:279_0": "Saralope ‘‘kvacāsavaṇṇaṁ lutte’’ti asavaṇṇe sampatte pakatibhāvo nāmabyapadeso,",
  "anya-e0805n0:279_1": "syādyuppatti. Itthī,",
  "anya-e0805n0:279_2": "itthī ‘‘agho rassa’’ntiādinā rassattaṁ, itthiyo.",
  "anya-e0805n0:279_3": "Sambodhane ‘‘jhalapā rassa’’nti rassattaṁ.",
  "anya-e0805n0:279_4": "Bhoti itthi,",
  "anya-e0805n0:279_5": "bhotiyo itthī itthiyo.",
  "anya-e0805n0:280_0": "Dutiyekavacane ‘‘ghapato smiṁ yaṁ vā’’ti ito ‘‘vā’’ti vattate.",
  "anya-e0805n0:281_0": "188.Aṁ yamīto pasaññato.",
  "anya-e0805n0:282_0": "Pasaññato īkārato parassa aṁvacanassa yaṁ hoti vā.",
  "anya-e0805n0:282_1": "Itthiyaṁ itthiṁ,",
  "anya-e0805n0:282_2": "itthī itthiyo, itthiyā,",
  "anya-e0805n0:282_3": "itthīhi itthībhi, itthiyā, itthīnaṁ, itthiyā,",
  "anya-e0805n0:282_4": "itthīhi itthībhi, itthiyā, itthīnaṁ,",
  "anya-e0805n0:282_5": "itthiyaṁ itthiyā, itthīsu.",
  "anya-e0805n0:283_0": "Evaṁ nadī, nadī.",
  "anya-e0805n0:283_1": "Yolopābhāve ‘‘tato yonamo tū’’ti ettha tusaddena yonamokāro ca,",
  "anya-e0805n0:283_2": "‘‘pasaññassa cā’’ti īkārassa yakāro,",
  "anya-e0805n0:283_3": "‘‘yavataṁ talana’’iccādinā dyassa jakāro, dvittaṁ.",
  "anya-e0805n0:283_4": "Najjo sandanti, nadiyo.",
  "anya-e0805n0:284_0": "Ettha cevaṁ sijjhantānaṁ najjoādīnaṁ vuttiyaṁ ānattaggahaṇādinā nipphādanaṁ atraja sugatādīnaṁ viya nipphādanūpāyantaradassanatthanti daṭṭhabbaṁ.",
  "anya-e0805n0:285_0": "He nadi, he nadī he najjo he nadiyo, nadiyaṁ nadiṁ, nadī najjo nadiyo.",
  "anya-e0805n0:286_0": "Amādisutte ā patoti yogavibhāgena kvaci nāsānañcāttaṁ,",
  "anya-e0805n0:286_1": "tena na jaccā vasalo hoti,",
  "anya-e0805n0:286_2": "pathabyā ekarajjenāti ādi ca sijjhati,",
  "anya-e0805n0:286_3": "pure viya yakārajakārādesadvittāni.",
  "anya-e0805n0:287_0": "Najjā kataṁ nadiyā,",
  "anya-e0805n0:287_1": "nadīhi nadībhi,",
  "anya-e0805n0:287_2": "najjā nadiyā, nadīnaṁ,",
  "anya-e0805n0:287_3": "najjā nadiyā,",
  "anya-e0805n0:287_4": "nadīhi nadībhi,",
  "anya-e0805n0:287_5": "najjā nadiyā, nadīnaṁ,",
  "anya-e0805n0:287_6": "najjaṁ nadiyaṁ nadiyā, nadīsu.",
  "anya-e0805n0:288_0": "Aññepi –",
  "anya-e0805n0:289_0": "Mahī vetaraṇī vāpī, pāṭalī kadalī ghaṭī;",
  "anya-e0805n0:290_0": "Nārī kumārī taruṇī, vāruṇī brāhmaṇī sakhī.",
  "anya-e0805n0:291_0": "Gandhabbī kinnarī nāgī, devī yakkhī ajī migī;",
  "anya-e0805n0:292_0": "Vānarī sūkarī sīhī, haṁsī kākī ca kukkuṭī –",
  "anya-e0805n0:293_0": "Iccādayo itthīsaddasamā.",
  "anya-e0805n0:294_0": "Tatheva mātulasaddato īppaccaye kate –",
  "anya-e0805n0:295_0": "189.Mātulādīnamānattamīkāre.",
  "anya-e0805n0:296_0": "Mātula ayyakavaruṇaiccevamādīnamanto ānattamāpajjate īkāre paccaye pare,",
  "anya-e0805n0:296_1": "antāpekkhāyaṁ chaṭṭhī,",
  "anya-e0805n0:296_2": "saralopādi. Mātulānī,",
  "anya-e0805n0:296_3": "evaṁ ayyakānī, varuṇānī,",
  "anya-e0805n0:296_4": "sesaṁ itthīsaddasamaṁ.",
  "anya-e0805n0:297_0": "Anadādīsu puthusaddato īppaccayo.",
  "anya-e0805n0:297_1": "‘‘O sare cā’’ti ettha casaddena ukārassa avādeso. Puthavī,",
  "anya-e0805n0:297_2": "puthaviyo.",
  "anya-e0805n0:297_3": "Sasmā smiṁsu puthabyā puthaviyā,",
  "anya-e0805n0:297_4": "puthabyā puthaviyā,",
  "anya-e0805n0:297_5": "puthabyaṁ puthaviyaṁ puthaviyā iccādi.",
  "anya-e0805n0:298_0": "Gosaddato ‘‘nadādito vā ī’’ti īppaccayo.",
  "anya-e0805n0:298_1": "Mahāvuttinā vā ‘‘gāva se’’ti ettha gāvaiti yogavibhāgena vā okārassa āvādeso. Gāvī,",
  "anya-e0805n0:298_2": "gāvī gāviyo iccādi itthīsaddasamaṁ.",
  "anya-e0805n0:299_0": "‘‘Mānava’’itīdha ‘‘itthiyaṁ, vā, ī’’ti ca vattate.",
  "anya-e0805n0:300_0": "190.Ṇava ṇika ṇeyya ṇantuhi.",
  "anya-e0805n0:301_0": "Ṇava ṇika ṇeyya ṇantuppaccayantehi itthiyaṁ vattamānehi liṅgehi īppaccayo hoti.",
  "anya-e0805n0:301_1": "Vādhikāro katthaci nivattanattho,",
  "anya-e0805n0:301_2": "saralopādi. Mānavī,",
  "anya-e0805n0:301_3": "evaṁ nāvikī,",
  "anya-e0805n0:301_4": "venateyyī, gotamī.",
  "anya-e0805n0:302_0": "‘‘Guṇavantu ī’’itīdha ‘‘vā’’ti vattate.",
  "anya-e0805n0:303_0": "191.Ntussa tamīkāre.",
  "anya-e0805n0:304_0": "Sabbasseva ntuppaccayassa takāro hoti vā īkārappaccaye pare,",
  "anya-e0805n0:304_1": "aññattha saralopādi. Guṇavatī,",
  "anya-e0805n0:304_2": "guṇavatī guṇavatiyo,",
  "anya-e0805n0:304_3": "guṇavantī,",
  "anya-e0805n0:304_4": "guṇavantī guṇavantiyo iccādi itthīsaddasamaṁ.",
  "anya-e0805n0:305_0": "Evaṁ kulavatī, sīlavatī, yasavatī, rūpavatī, satimatī, gottamatī.",
  "anya-e0805n0:306_0": "Mahantasaddato ‘‘nadādito vā ī’’ti īppaccayo, ntubyapadeso vikappena takārādeso. Mahatī mahantī.",
  "anya-e0805n0:307_0": "‘‘Bhavanta ī’’itīdha ‘‘īkāre’’ti vattate.",
  "anya-e0805n0:308_0": "192.Bhavatobhoto.",
  "anya-e0805n0:309_0": "Sabbasseva bhavantasaddassa bhotādeso hoti īkāre itthigate pare. Sā bhotī,",
  "anya-e0805n0:309_1": "bhotī bhotiyo, he bhoti,",
  "anya-e0805n0:309_2": "he bhotī bhotiyo iccādi.",
  "anya-e0805n0:310_0": "‘‘Bhikkhu’’ itīdha ‘‘itthiya’’nti vattate ‘‘vā’’ti ca.",
  "anya-e0805n0:311_0": "193.Patibhikkhurājīkārantehi inī.",
  "anya-e0805n0:312_0": "Pati bhikkhu rāja iccetehi īkārantehi ca itthiyaṁ vattamānehi liṅgehi inīppaccayo hoti.",
  "anya-e0805n0:313_0": "‘‘Saralopo’mādesa’’iccādisutte tuggahaṇena kvaci pubbalopassa nisedhanato ‘‘vā paro asarūpā’’ti saralopo.",
  "anya-e0805n0:313_1": "Bhikkhunī,",
  "anya-e0805n0:313_2": "bhikkhunī bhikkhuniyo iccādi.",
  "anya-e0805n0:314_0": "Gahapatisaddato inī, ‘‘atta’’miti vattate.",
  "anya-e0805n0:315_0": "194.Patissinīmhi.",
  "anya-e0805n0:316_0": "Patisaddassa anto attamāpajjate inīppaccaye pare.",
  "anya-e0805n0:316_1": "Tatheva parasare lutte ‘‘pubbo cā’’ti dīgho,",
  "anya-e0805n0:316_2": "gahapatānī.",
  "anya-e0805n0:317_0": "Tatheva rājasaddato inī,",
  "anya-e0805n0:317_1": "saralopapakatibhāvā, rājinī.",
  "anya-e0805n0:317_2": "Īkārantesu daṇḍīsaddato inī,",
  "anya-e0805n0:317_3": "saralopādi, daṇḍinī,",
  "anya-e0805n0:317_4": "daṇḍinī daṇḍiniyo,",
  "anya-e0805n0:317_5": "evaṁ hatthinī,",
  "anya-e0805n0:317_6": "medhāvinī,",
  "anya-e0805n0:317_7": "tapassinī,",
  "anya-e0805n0:317_8": "piyabhāṇinī iccādi.",
  "anya-e0805n0:318_0": "‘‘Pokkharinī’’ itīdha ‘‘tesu vuddhī’’tiādinā ikāranakārānaṁ akāraṇakārādesā,",
  "anya-e0805n0:318_1": "pokkharaṇī,",
  "anya-e0805n0:318_2": "pokkharaṇī.",
  "anya-e0805n0:318_3": "‘‘Tato yonamo tū’’ti sutte tuggahaṇena yonamokāro ca,",
  "anya-e0805n0:318_4": "īkārassa yakāro,",
  "anya-e0805n0:318_5": "‘‘yavata’’miccādisutte kāraggahaṇena ṇyassa ñakāro, dvittaṁ.",
  "anya-e0805n0:318_6": "Pokkharañño pokkharaṇiyo vā iccādi.",
  "anya-e0805n0:319_0": "Vādhikāro anuttasamuccayattho,",
  "anya-e0805n0:319_1": "tena vidū yakkhāditopi inī,",
  "anya-e0805n0:319_2": "paracittavidunī,",
  "anya-e0805n0:319_3": "saraloparassattāni,",
  "anya-e0805n0:319_4": "paracittavidunī paracittaviduniyo,",
  "anya-e0805n0:319_5": "yakkhinī yakkhiniyo,",
  "anya-e0805n0:319_6": "sīhinī sīhiniyo iccādi.",
  "anya-e0805n0:320_0": "Īkārantaṁ.",
  "anya-e0805n0:321_0": "Ukāranto itthiliṅgo yāgusaddo.",
  "anya-e0805n0:322_0": "Tassa rattisaddasseva rūpanayo. Amādesādiabhāvova viseso.",
  "anya-e0805n0:323_0": "Yāgu,",
  "anya-e0805n0:323_1": "yāgū yāguyo, he yāgu,",
  "anya-e0805n0:323_2": "he yāgū yāguyo, yāguṁ,",
  "anya-e0805n0:323_3": "yāgū yāguyo, yāguyā,",
  "anya-e0805n0:323_4": "yāgūhi yāgūbhi yāguhi yāgubhi, yāguyā,",
  "anya-e0805n0:323_5": "yāgūnaṁ yāgunaṁ, yāguyā,",
  "anya-e0805n0:323_6": "yāgūhi yāgūbhi yāguhi yāgubhi, yāguyā,",
  "anya-e0805n0:323_7": "yāgūnaṁ yāgunaṁ,",
  "anya-e0805n0:323_8": "yāguyaṁ yāguyā,",
  "anya-e0805n0:323_9": "yāgūsu yāgusu.",
  "anya-e0805n0:324_0": "Evaṁ dhātu dhenu kāsu daddu kacchu kaṇḍu rajju kareṇu piyaṅgu sassuādīni.",
  "anya-e0805n0:325_0": "Mātusaddassa bhedo.",
  "anya-e0805n0:325_1": "Tassa pitusaddasseva rūpanayo.",
  "anya-e0805n0:325_2": "‘‘Āratta’’miti bhāvaniddesena ārādesābhāve ‘‘pato yā’’ti yādesova viseso.",
  "anya-e0805n0:326_0": "Mātā, mātaro,",
  "anya-e0805n0:326_1": "bhoti māta,",
  "anya-e0805n0:326_2": "bhoti mātā bhotiyo mātaro, mātaraṁ,",
  "anya-e0805n0:326_3": "mātare mātaro,",
  "anya-e0805n0:326_4": "mātarā mātuyā matyā,",
  "anya-e0805n0:326_5": "‘‘tesu vuddhī’’tiādinā ukāralopo ,",
  "anya-e0805n0:326_6": "rassattañca.",
  "anya-e0805n0:326_7": "Mātarehi mātarebhi mātūhi mātūbhi mātuhi mātubhi,",
  "anya-e0805n0:326_8": "mātu mātussa mātuyā,",
  "anya-e0805n0:326_9": "mātarānaṁ mātānaṁ mātūnaṁ mātunaṁ,",
  "anya-e0805n0:326_10": "mātarā mātuyā,",
  "anya-e0805n0:326_11": "mātarehi mātarebhi mātūhi mātūbhi,",
  "anya-e0805n0:326_12": "mātu mātussa mātuyā,",
  "anya-e0805n0:326_13": "mātarānaṁ mātānaṁ mātūnaṁ mātunaṁ, mātari,",
  "anya-e0805n0:326_14": "mātaresu mātūsu mātusu.",
  "anya-e0805n0:327_0": "Evaṁ dhītā, dhītaro, duhitā, duhitaro iccādi.",
  "anya-e0805n0:328_0": "Ukārantaṁ.",
  "anya-e0805n0:329_0": "Ūkāranto itthiliṅgo jambūsaddo.",
  "anya-e0805n0:330_0": "Jambū, jambū jambuyo, he jambu, he jambū jambuyo, jambuṁ, jambū jambuyo iccādi itthīsaddasamaṁ.",
  "anya-e0805n0:331_0": "Evaṁ vadhū ca sarabhū, sarabū sutanū camū;",
  "anya-e0805n0:332_0": "Vāmūrū nāganāsūrū, samāni khalu jambuyā.",
  "anya-e0805n0:333_0": "Ūkārantaṁ.",
  "anya-e0805n0:334_0": "Okāranto itthiliṅgo gosaddo.",
  "anya-e0805n0:335_0": "Tassa pulliṅgagosaddasseva rūpanayo.",
  "anya-e0805n0:336_0": "Kaññā ratti nadī itthī, mātulānī ca bhikkhunī;",
  "anya-e0805n0:337_0": "Daṇḍinī yāgu mātā ca, jambū gotitthisaṅgaho.",
  "anya-e0805n0:338_0": "Itthiliṅgaṁ niṭṭhitaṁ.",
  "anya-e0805n0:339_0": "Napuṁsakaliṅga",
  "anya-e0805n0:340_0": "Atha napuṁsakaliṅgāni vuccante.",
  "anya-e0805n0:341_0": "Akāranto napuṁsakaliṅgo cittasaddo.",
  "anya-e0805n0:342_0": "Pure viya syādyuppatti, ‘‘citta si’’ itīdha –",
  "anya-e0805n0:343_0": "‘‘Napuṁsakehi, ato nicca’’nti ca vattate.",
  "anya-e0805n0:344_0": "195.Siṁ.",
  "anya-e0805n0:345_0": "Si,",
  "anya-e0805n0:345_1": "aṁiti dvipadamidaṁ.",
  "anya-e0805n0:345_2": "Akārantehi napuṁsakaliṅgehi parassa sivacanassa aṁ hoti niccaṁ.",
  "anya-e0805n0:345_3": "Saralopapakatibhāvādi, cittaṁ.",
  "anya-e0805n0:346_0": "Bahuvacane ‘‘yonaṁ ni napuṁsakehī’’ti vattate.",
  "anya-e0805n0:347_0": "196.Ato niccaṁ.",
  "anya-e0805n0:348_0": "Akārantehi napuṁsakaliṅgehi yonaṁ niccaṁ ni hoti.",
  "anya-e0805n0:348_1": "‘‘Sabbayonīnamāe’’ti nissa vā ākāro.",
  "anya-e0805n0:348_2": "Aññattha ‘‘yosu kata’’iccādinā dīgho.",
  "anya-e0805n0:348_3": "Cittā cittāni.",
  "anya-e0805n0:349_0": "Yonaṁ nibhāve cāette, siddhepi avisesato;",
  "anya-e0805n0:350_0": "‘‘Ato nicca’’nti ārambhā, āettaṁ kvacidevidha.",
  "anya-e0805n0:351_0": "Ālapane galopo. He citta,",
  "anya-e0805n0:351_1": "he cittā cittāni,",
  "anya-e0805n0:351_2": "dutiyāyaṁ nissa vikappenekāro. Cittaṁ,",
  "anya-e0805n0:351_3": "citte cittāni.",
  "anya-e0805n0:351_4": "Sesaṁ purisasaddena samaṁ.",
  "anya-e0805n0:352_0": "Evamaññānipi –",
  "anya-e0805n0:353_0": "Puñña pāpa phala rūpa sādhanaṁ,",
  "anya-e0805n0:354_0": "Sota ghāna sukha dukkha kāraṇaṁ;",
  "anya-e0805n0:355_0": "Dāna sīla dhana jhāna locanaṁ,",
  "anya-e0805n0:356_0": "Mūla kūla bala jālamaṅgalaṁ.",
  "anya-e0805n0:357_0": "Naḷina liṅga mukha’ṅga jala’mbujaṁ,",
  "anya-e0805n0:358_0": "Pulina dhañña hirañña padā’mataṁ;",
  "anya-e0805n0:359_0": "Paduma vaṇṇa susāna vanā’yudhaṁ,",
  "anya-e0805n0:360_0": "Hadaya cīvara vattha kuli’ndriyaṁ.",
  "anya-e0805n0:361_0": "Nayana vadana yāno’dāna sopāna pānaṁ,",
  "anya-e0805n0:362_0": "Bhavana bhuvana lohā’lāta tuṇḍa’ṇḍa pīṭhaṁ;",
  "anya-e0805n0:363_0": "Karaṇa maraṇa ñāṇā’rammaṇā’rañña tāṇaṁ,",
  "anya-e0805n0:364_0": "Caraṇa nagara tīracchatta chiddo’dakāni –",
  "anya-e0805n0:365_0": "Iccādīni.",
  "anya-e0805n0:366_0": "Kammasaddassa tatiyekavacanādīsu rūpabhedo.",
  "anya-e0805n0:367_0": "Kammaṁ, kammā kammāni, he kamma, he kammā kammāni, kammaṁ, kamme kammāni.",
  "anya-e0805n0:368_0": "‘‘Vā, u, nāmhi, cā’’ti ca vattate.",
  "anya-e0805n0:369_0": "197.A kammantassa ca.",
  "anya-e0805n0:370_0": "Kammasaddantassa ukāra akārādesā honti vā nāmhi vibhattimhi.",
  "anya-e0805n0:370_1": "Antaggahaṇena thāmaddhādīnamantassapi uttaṁ.",
  "anya-e0805n0:370_2": "Casaddaggahaṇena yuva maghavānamantassa ā hoti kvaci nā suiccetesu.",
  "anya-e0805n0:370_3": "Kammunā kammanā kammena vā,",
  "anya-e0805n0:370_4": "kammehi kammebhi.",
  "anya-e0805n0:371_0": "Sasmāsu ‘‘u nāmhi cā’’ti ettha casaddena puma kammathāmantassa cukāro vā sasmāsūti uttaṁ.",
  "anya-e0805n0:371_1": "Kammuno kammassa, kammānaṁ,",
  "anya-e0805n0:371_2": "kammunā kammā kammamhā kammasmā,",
  "anya-e0805n0:371_3": "kammehi kammebhi,",
  "anya-e0805n0:371_4": "kammuno kammassa, kammānaṁ.",
  "anya-e0805n0:372_0": "Smiṁvacane ‘‘brahmato tu smiṁnī’’ti ettha tusaddena kvaci ni hoti.",
  "anya-e0805n0:372_1": "Kammani kamme kammamhi kammasmiṁ, kammesu.",
  "anya-e0805n0:373_0": "Evaṁ thāmunā thāmena thāmasā vā,",
  "anya-e0805n0:373_1": "thāmuno thāmassa,",
  "anya-e0805n0:373_2": "thāmunā thāmā. Addhunā,",
  "anya-e0805n0:373_3": "addhuno iccādi purimasamaṁ.",
  "anya-e0805n0:374_0": "Guṇavantu si, ‘‘savibhattissa, ntussa, simhī’’ti ca vattate.",
  "anya-e0805n0:375_0": "198.Aṁ napuṁsake.",
  "anya-e0805n0:376_0": "Napuṁsake vattamānassa liṅgassa sambandhino ntuppaccayassa savibhattissa aṁ hoti simhi vibhattimhi.",
  "anya-e0805n0:376_1": "Guṇavaṁ cittaṁ.",
  "anya-e0805n0:377_0": "Yomhi ‘‘ntussanto yosu cā’’ti attaṁ, ikāro ca. Guṇavanti, guṇavantāni, sesaṁ ñeyyaṁ.",
  "anya-e0805n0:378_0": "Gacchanta si, ‘‘simhi gacchantādīnaṁ ntasaddo a’’miti aṁ. Gacchaṁ gacchantaṁ, gacchantā gacchantāni.",
  "anya-e0805n0:379_0": "Akārantaṁ.",
  "anya-e0805n0:380_0": "Ākāranto napuṁsakaliṅgo assaddhāsaddo.",
  "anya-e0805n0:381_0": "‘‘Assaddhā’’iti ṭhite –",
  "anya-e0805n0:382_0": "‘‘Samāsassā’’ti adhikicca ‘‘saro rasso napuṁsake’’ti samāsantassa rassattaṁ,",
  "anya-e0805n0:382_1": "samāsattā nāmabyapadeso,",
  "anya-e0805n0:382_2": "syādyuppatti.",
  "anya-e0805n0:382_3": "Sesaṁ cittasamaṁ.",
  "anya-e0805n0:383_0": "Assaddhaṁ kulaṁ, assaddhā assaddhāni kulāni iccādi.",
  "anya-e0805n0:384_0": "Tathā mukhanāsikāsaddo.",
  "anya-e0805n0:384_1": "Tassa dvandekattā sabbatthekavacanameva.",
  "anya-e0805n0:384_2": "Mukhanāsikaṁ,",
  "anya-e0805n0:384_3": "he mukhanāsika,",
  "anya-e0805n0:384_4": "mukhanāsikaṁ,",
  "anya-e0805n0:384_5": "mukhanāsikena iccādi.",
  "anya-e0805n0:385_0": "Ākārantaṁ.",
  "anya-e0805n0:386_0": "Ikāranto napuṁsakaliṅgo aṭṭhisaddo.",
  "anya-e0805n0:387_0": "Syādyuppatti, silopo, aṭṭhi.",
  "anya-e0805n0:388_0": "‘‘Vā’’ti vattate.",
  "anya-e0805n0:389_0": "199.Yonaṁ ni napuṁsakehi.",
  "anya-e0805n0:390_0": "Napuṁsakaliṅgehi paresaṁ sabbesaṁ yonaṁ ni hoti vā.",
  "anya-e0805n0:391_0": "Aṭṭhīni,",
  "anya-e0805n0:391_1": "aññattha niccaṁ yolopo, dīgho ca, aṭṭhī,",
  "anya-e0805n0:391_2": "tathā he aṭṭhi,",
  "anya-e0805n0:391_3": "he aṭṭhī aṭṭhīni, aṭṭhiṁ,",
  "anya-e0805n0:391_4": "aṭṭhī aṭṭhīni,",
  "anya-e0805n0:391_5": "aṭṭhinā iccādi aggisaddasamaṁ.",
  "anya-e0805n0:392_0": "Evaṁ satthi dadhi vāri akkhi acchi acci iccādīni.",
  "anya-e0805n0:393_0": "Ikārantaṁ.",
  "anya-e0805n0:394_0": "Īkāranto napuṁsakaliṅgo sukhakārīsaddo.",
  "anya-e0805n0:395_0": "‘‘Sukhabhārī si’’ itīdha anapuṁsakattābhāvā sismimpi ‘‘agho rassa’’miccādinā rassattaṁ, silopo.",
  "anya-e0805n0:395_1": "Sukhakāri dānaṁ,",
  "anya-e0805n0:395_2": "sukhakārī sukhakārīni,",
  "anya-e0805n0:395_3": "he sukhakāri,",
  "anya-e0805n0:395_4": "he sukhakārī he sukhakārīni,",
  "anya-e0805n0:395_5": "sukhakārinaṁ sukhakāriṁ,",
  "anya-e0805n0:395_6": "sukhakārī sukhakārīni.",
  "anya-e0805n0:396_0": "Sesaṁ daṇḍīsaddasamaṁ. Evaṁ sīghayāyīādīni.",
  "anya-e0805n0:397_0": "Īkārantaṁ.",
  "anya-e0805n0:398_0": "Ukāranto napuṁsakaliṅgo āyusaddo. Tassa aṭṭhisaddasseva rūpanayo.",
  "anya-e0805n0:399_0": "Āyu,",
  "anya-e0805n0:399_1": "āyū āyūni, he āyu,",
  "anya-e0805n0:399_2": "he āyū he āyūni, āyuṁ,",
  "anya-e0805n0:399_3": "āyū āyūni,",
  "anya-e0805n0:399_4": "āyunā āyusāti manogaṇādittā siddhaṁ.",
  "anya-e0805n0:399_5": "Āyūhi āyūbhi,",
  "anya-e0805n0:399_6": "āyuno āyussa,",
  "anya-e0805n0:399_7": "āyūnamiccādi.",
  "anya-e0805n0:400_0": "Evaṁ cakkhu vasu dhanu dāru tipu madhu hiṅgu siggu vatthu matthu jatu ambu assuādīni.",
  "anya-e0805n0:401_0": "Ukārantaṁ.",
  "anya-e0805n0:402_0": "Ūkāranto napuṁsakaliṅgo gotrabhūsaddo.",
  "anya-e0805n0:403_0": "Gotrabhū si,",
  "anya-e0805n0:403_1": "napuṁsakattā rassattaṁ, silopo.",
  "anya-e0805n0:403_2": "Gotrabhu cittaṁ,",
  "anya-e0805n0:403_3": "gotrabhū gotrabhūni,",
  "anya-e0805n0:403_4": "he gotrabhu,",
  "anya-e0805n0:403_5": "he gotrabhū he gotrabhūni,",
  "anya-e0805n0:403_6": "gotrabhuṁ,",
  "anya-e0805n0:403_7": "gotrabhū gotrabhūni,",
  "anya-e0805n0:403_8": "gotrabhunā iccādi pulliṅge abhibhūsaddasamaṁ.",
  "anya-e0805n0:404_0": "Evaṁ abhibhū sayambhū dhammaññūādīni.",
  "anya-e0805n0:405_0": "Ūkārantaṁ.",
  "anya-e0805n0:406_0": "Okāranto napuṁsakaliṅgo cittagosaddo.",
  "anya-e0805n0:407_0": "‘‘Cittā gāvo assa kulassā’’ti atthe bahubbīhisamāse kate ‘‘saro rasso napuṁsake’’ti okārassa ṭhānappayatanāsannattā rassattamukāro,",
  "anya-e0805n0:407_1": "syādyuppatti, silopo.",
  "anya-e0805n0:407_2": "Cittagu kulaṁ,",
  "anya-e0805n0:407_3": "cittagū cittagūni iccādi āyusaddasamaṁ.",
  "anya-e0805n0:408_0": "Okārantaṁ.",
  "anya-e0805n0:409_0": "Cittaṁ kammañca assaddha-mathaṭṭhi sukhakāri ca;",
  "anya-e0805n0:410_0": "Āyu gotrabhū dhammaññū, cittagūti napuṁsake.",
  "anya-e0805n0:411_0": "Napuṁsakaliṅgaṁ niṭṭhitaṁ.",
  "anya-e0805n0:412_0": "Sabbanāma",
  "anya-e0805n0:413_0": "Atha sabbanāmāni vuccante.",
  "anya-e0805n0:414_0": "Sabba, katara, katama, ubhaya, itara, añña, aññatara, aññatama, pubba, para, apara, dakkhiṇa, uttara, adhara, ya, ta, eta, ima, amu, kiṁ, eka, ubha, dvi, ti, catu, tumha,",
  "anya-e0805n0:414_1": "amha iti sattavīsati sabbanāmāni,",
  "anya-e0805n0:414_2": "tāni sabbanāmattā tiliṅgāni.",
  "anya-e0805n0:415_0": "Tattha sabbasaddo niravasesattho,",
  "anya-e0805n0:415_1": "so yadā pulliṅgavisiṭṭhatthābhidhāyī,",
  "anya-e0805n0:415_2": "tadā rūpanayo.",
  "anya-e0805n0:415_3": "Pure viya syādyuppatti,",
  "anya-e0805n0:415_4": "‘‘so’’ti sissa okāro,",
  "anya-e0805n0:415_5": "saralopaparanayanāni.",
  "anya-e0805n0:415_6": "Sabbo jano.",
  "anya-e0805n0:416_0": "Bahuvacane ‘‘sabba yo’’ itīdha ‘‘parasamaññā payoge’’ti sabbādīnaṁ sabbanāmasaññā.",
  "anya-e0805n0:417_0": "‘‘Yo’’ti vattate.",
  "anya-e0805n0:418_0": "200.Sabbanāmakārate paṭhamo.",
  "anya-e0805n0:419_0": "Sabbesaṁ itthipumanapuṁsakānaṁ nāmāni sabbanāmāni,",
  "anya-e0805n0:419_1": "tesaṁ sabbesaṁ sabbanāmasaññānaṁ liṅgānaṁ akārato paro paṭhamo yo ettamāpajjate.",
  "anya-e0805n0:419_2": "Sabbe purisā.",
  "anya-e0805n0:420_0": "Akāratoti kiṁ? Sabbā amū.",
  "anya-e0805n0:421_0": "He sabba sabbā, he sabbe, sabbaṁ, sabbe, sabbena, sabbehi sabbebhi.",
  "anya-e0805n0:422_0": "Catutthekavacane āyādese sampatte –",
  "anya-e0805n0:423_0": "‘‘Ato, ā e, smāsmiṁnaṁ, āya catutthekavacanassā’’ti ca vattate.",
  "anya-e0805n0:424_0": "201.Tayoneva ca sabbanāmehi.",
  "anya-e0805n0:425_0": "Akārantehi sabbanāmehi paresaṁ smā smiṁ iccetesaṁ,",
  "anya-e0805n0:425_1": "catutthekavacanassa ca ā e āyaiccete ādesā neva hontīti āyādesābhāvo.",
  "anya-e0805n0:425_2": "Caggahaṇaṁ katthaci paṭisedhanivattanatthaṁ,",
  "anya-e0805n0:425_3": "tena pubbādīhi smā smiṁnaṁ ā e ca honti. Sabbassa.",
  "anya-e0805n0:426_0": "‘‘Akāro, e’’ti ca vattate.",
  "anya-e0805n0:427_0": "202.Sabbanāmānaṁ naṁmhi ca.",
  "anya-e0805n0:428_0": "Sabbesaṁ sabbanāmānaṁ akāro ettamāpajjate naṁmhi vibhattimhi.",
  "anya-e0805n0:429_0": "‘‘Sabbanāmato’’ti ca vattate.",
  "anya-e0805n0:430_0": "203.Sabbato naṁ saṁsānaṁ.",
  "anya-e0805n0:431_0": "Sabbato sabbanāmato parassa naṁvacanassa saṁ sānaṁiccete ādesā honti.",
  "anya-e0805n0:432_0": "Sabbesaṁ sabbesānaṁ,",
  "anya-e0805n0:432_1": "sabbasmā sabbamhā,",
  "anya-e0805n0:432_2": "sabbehi sabbebhi, sabbassa,",
  "anya-e0805n0:432_3": "sabbesaṁ sabbesānaṁ,",
  "anya-e0805n0:432_4": "sabbasmiṁ sabbamhi, sabbesu.",
  "anya-e0805n0:433_0": "Itthiyaṁ ‘‘itthiyamato āppaccayo’’ti āppaccayo.",
  "anya-e0805n0:433_1": "Aññaṁ kaññāsaddasamaṁ aññatra sa naṁ smiṁvacanehi.",
  "anya-e0805n0:433_2": "Sabbā pajā,",
  "anya-e0805n0:433_3": "sabbā sabbāyo, he sabbe,",
  "anya-e0805n0:433_4": "he sabbā sabbāyo, sabbaṁ,",
  "anya-e0805n0:433_5": "sabbā sabbāyo, sabbāya,",
  "anya-e0805n0:433_6": "sabbāhi sabbābhi.",
  "anya-e0805n0:434_0": "Catutthekavacane ‘‘sabbanāmato vā’’, sabbato koti ito ‘‘sabbato’’ti ca vattate.",
  "anya-e0805n0:435_0": "204.Ghapatosmiṁsānaṁ saṁsā.",
  "anya-e0805n0:436_0": "Sabbato sabbanāmato ghapasaññato smiṁ saiccetesaṁ yathākkamaṁ saṁsāādesā honti vā.",
  "anya-e0805n0:437_0": "‘‘Saṁsāsvekavacanesu cā’’ti vattate.",
  "anya-e0805n0:438_0": "205.Gho rassaṁ.",
  "anya-e0805n0:439_0": "Ghasañño ākāro rassamāpajjate saṁsāsvekavacanesu vibhattādesesu paresu.",
  "anya-e0805n0:440_0": "‘‘Sāgamo’’ti vattate.",
  "anya-e0805n0:441_0": "206.Saṁsāsvekavacanesu ca.",
  "anya-e0805n0:442_0": "Saṁ sāiccetesu ekavacanaṭṭhānasambhūtesu vibhattādesesu paresu liṅgamhā sakārāgamo hoti.",
  "anya-e0805n0:443_0": "Sabbassā sabbāya,",
  "anya-e0805n0:443_1": "sabbāsaṁ sabbāsānaṁ, sabbāya,",
  "anya-e0805n0:443_2": "sabbāhi sabbābhi,",
  "anya-e0805n0:443_3": "sabbassā sabbāya,",
  "anya-e0805n0:443_4": "sabbāsaṁ sabbāsānaṁ.",
  "anya-e0805n0:444_0": "Smiṁmhi ‘‘sabbanāmato, ghapato’’ti ca vattate.",
  "anya-e0805n0:445_0": "207.Netāhi smimāyayā.",
  "anya-e0805n0:446_0": "Etehi sabbanāmehi ghapasaññehi parassa smiṁvacanassa neva āya yādesā hontīti āyābhāvo.",
  "anya-e0805n0:446_1": "Vādhikārato kvaci hoti dakkhiṇāya uttarāyāti ādi.",
  "anya-e0805n0:447_0": "Saṁyamādesā, sabbassaṁ sabbāyaṁ, sabbāsu.",
  "anya-e0805n0:448_0": "Napuṁsake sabbaṁ cittaṁ, sabbāni, he sabba, he sabbāni, sabbaṁ, sabbāni. Sesaṁ pulliṅge viya ñeyyaṁ.",
  "anya-e0805n0:449_0": "Evaṁ katarādīnaṁ aññatamasaddapariyantānaṁ tīsupi liṅgesu rūpanayo.",
  "anya-e0805n0:450_0": "Tattha katarakatamasaddā pucchanatthā.",
  "anya-e0805n0:451_0": "Ubhayasaddo dviavayavasamudāyavacano.",
  "anya-e0805n0:452_0": "Itarasaddo vuttappaṭiyogavacano.",
  "anya-e0805n0:453_0": "Aññasaddo adhikatāparavacano.",
  "anya-e0805n0:454_0": "Aññatara aññatamasaddā aniyamatthā.",
  "anya-e0805n0:455_0": "‘‘Yo, sabbanāmakārate paṭhamo’’ti ca vattate.",
  "anya-e0805n0:456_0": "208.Dvandaṭṭhā vā.",
  "anya-e0805n0:457_0": "Dvandasamāsaṭṭhā sabbanāmakārato paro paṭhamo yo ettamāpajjate vā.",
  "anya-e0805n0:457_1": "Kataro ca katamo cāti katarakatame,",
  "anya-e0805n0:457_2": "katarakatamā vā iccādi.",
  "anya-e0805n0:458_0": "Pubbādayo disādivavatthānavacanā.",
  "anya-e0805n0:459_0": "Pubbo kālo.",
  "anya-e0805n0:459_1": "Bahuvacane ‘‘dhātuliṅgehi parā paccayā’’ti ettha parāti niddesato pubbādīhi yovacanassa vikappenekāro.",
  "anya-e0805n0:460_0": "Pubbe pubbā, he pubba,",
  "anya-e0805n0:460_1": "he pubbe he pubbā, pubbaṁ, pubbe, pubbena,",
  "anya-e0805n0:460_2": "pubbehi pubbebhi, pubbassa,",
  "anya-e0805n0:460_3": "pubbesaṁ pubbesānaṁ.",
  "anya-e0805n0:460_4": "‘‘Smāsmiṁnaṁ vā’’ti vikappenākārekārā.",
  "anya-e0805n0:460_5": "Pubbā pubbasmā pubbamhā,",
  "anya-e0805n0:460_6": "pubbehi pubbebhi, pubbassa,",
  "anya-e0805n0:460_7": "pubbesaṁ pubbesānaṁ,",
  "anya-e0805n0:460_8": "pubbe pubbasmiṁ pubbamhi, pubbesu.",
  "anya-e0805n0:461_0": "Itthiyaṁ pubbā disā, pubbā pubbāyo iccādi sabbāsaddasamaṁ.",
  "anya-e0805n0:462_0": "Napuṁsake pubbaṁ ṭhānaṁ, pubbāni, he pubba,",
  "anya-e0805n0:462_1": "he pubbāni, pubbaṁ, pubbāni,",
  "anya-e0805n0:462_2": "sesaṁ pulliṅgasamaṁ.",
  "anya-e0805n0:462_3": "Evaṁ parāparadakkhiṇuttarādharasaddā.",
  "anya-e0805n0:463_0": "‘‘Sabbanāmato, dvandaṭṭhā’’ti ca vattate.",
  "anya-e0805n0:464_0": "209.Nāññaṁ sabbanāmikaṁ.",
  "anya-e0805n0:465_0": "Dvandaṭṭhā sabbanāmato parassa yovacanassa ṭhapetvā ettaṁ aññaṁ sabbanāmikaṁ kāriyaṁ na hotīti saṁsānamādesābhāvo.",
  "anya-e0805n0:465_1": "Pubbāparānaṁ,",
  "anya-e0805n0:465_2": "pubbuttarānaṁ adharuttarānaṁ,",
  "anya-e0805n0:465_3": "‘‘nāññaṁ sabbanāmika’’nti vinādhikārena yogena tatiyāsamāsepi.",
  "anya-e0805n0:465_4": "Māsapubbāya,",
  "anya-e0805n0:465_5": "māsapubbānaṁ.",
  "anya-e0805n0:466_0": "‘‘Nāññaṁ sabbanāmika’’nti ca vattate.",
  "anya-e0805n0:467_0": "210.Bahubbīhimhi ca.",
  "anya-e0805n0:468_0": "Bahubbīhimhi ca samāse sabbanāmikavidhānaṁ nāññaṁ hoti. Piyapubbāya, piyapubbānaṁ, piyapubbe.",
  "anya-e0805n0:469_0": "Casaddaggahaṇena disatthasabbanāmānaṁ bahubbīhimhi sabbanāmikavidhānaṁva hoti.",
  "anya-e0805n0:470_0": "Dakkhiṇassā ca pubbassā ca yadantarāḷanti atthe bahubbīhi,",
  "anya-e0805n0:470_1": "dakkhiṇapubbassaṁ,",
  "anya-e0805n0:470_2": "dakkhiṇapubbassā,",
  "anya-e0805n0:470_3": "evaṁ uttarapubbassaṁ,",
  "anya-e0805n0:470_4": "uttarapubbassā iccādi.",
  "anya-e0805n0:471_0": "Yatetasaddādīnamālapane rūpaṁ na sambhavati. Yasaddo aniyamattho.",
  "anya-e0805n0:472_0": "Yo puriso,",
  "anya-e0805n0:472_1": "ye purisā, yaṁ, ye. Yā kaññā, yā yāyo, yaṁ, yā yāyo.",
  "anya-e0805n0:472_2": "Yaṁ cittaṁ, yāni, yaṁ, yāni.",
  "anya-e0805n0:472_3": "Sesaṁ sabbattha sabbasaddasamaṁ.",
  "anya-e0805n0:473_0": "Taeta ima amu kiṁiccete parammukha samīpa accantasamīpadūra pucchanatthavacanā.",
  "anya-e0805n0:474_0": "Tasaddassa bhedo. ‘‘Ta si’’ itīdha –",
  "anya-e0805n0:475_0": "‘‘Anapuṁsakassāyaṁ simhīti, sa’’miti ca vattate.",
  "anya-e0805n0:476_0": "211.Etatesaṁ to.",
  "anya-e0805n0:477_0": "Eta taiccetesaṁ anapuṁsakānaṁ takāro sakāramāpajjate simhi vibhattimhi. So puriso.",
  "anya-e0805n0:478_0": "Sabbanāmaggahaṇañca, ito taggahaṇañca vattate.",
  "anya-e0805n0:479_0": "212.Tassa vā nattaṁ sabbattha.",
  "anya-e0805n0:480_0": "Taiccetassa sabbanāmassa takārassa nattaṁ hoti vā sabbattha liṅgesu. Ne te, naṁ taṁ, ne te,",
  "anya-e0805n0:480_1": "nena tena,",
  "anya-e0805n0:480_2": "nehi nebhi tehi tebhi.",
  "anya-e0805n0:481_0": "‘‘Sabbassa, tassa vā sabbatthā’’ti ca vattate.",
  "anya-e0805n0:482_0": "213.Sasmāsmiṁsaṁsāsvattaṁ.",
  "anya-e0805n0:483_0": "Taiccetassa sabbanāmassa sabbasseva attaṁ hoti vā sa smā smiṁ saṁ sāiccetesu vacanesu sabbattha liṅgesu.",
  "anya-e0805n0:483_1": "Assa nassa tassa,",
  "anya-e0805n0:483_2": "nesaṁ tesaṁ nesānaṁ tesānaṁ.",
  "anya-e0805n0:484_0": "‘‘Smāhismiṁnaṁ mhābhimhi vā’’ti ito ‘‘smāsmiṁnaṁ, mhāmhī’’ti ca vattate.",
  "anya-e0805n0:485_0": "214.Na timehi katākārehi.",
  "anya-e0805n0:486_0": "Ta imaiccetehi katākārehi paresaṁ smāsmiṁnaṁ mhā mhiiccete ādesā na honti.",
  "anya-e0805n0:487_0": "Pakatisandhividhāna",
  "anya-e0805n0:488_0": "Atha sarānameva sandhikāriye sampatte pakatibhāvo vuccate.",
  "anya-e0805n0:489_0": "‘‘Sarā, pakatī’’ti ca vattate.",
  "anya-e0805n0:490_0": "35.Sare kvaci.",
  "anya-e0805n0:491_0": "Sarā kho sare pare kvaci chandabhedāsukhuccāraṇaṭṭhāne,",
  "anya-e0805n0:491_1": "sandhicchārahitaṭṭhāne ca pakatirūpāni honti,",
  "anya-e0805n0:491_2": "na lopādesavikāramāpajjanteti attho.",
  "anya-e0805n0:492_0": "Tattha pakatiṭṭhānaṁ nāma ālapanantā anitismiṁ acchandānurakkhaṇe asamāse padantadīghā ca ikārukārā ca nāmapadantātītakriyādimhīti evamādi.",
  "anya-e0805n0:493_0": "Ālapanantesu tāva –",
  "anya-e0805n0:493_1": "katamā cānanda aniccasaññā,",
  "anya-e0805n0:493_2": "katamā cānanda ādīnavasaññā,",
  "anya-e0805n0:493_3": "sāriputta idhekacco,",
  "anya-e0805n0:493_4": "ehi sivika uṭṭhehi,",
  "anya-e0805n0:493_5": "upāsakā idhekacco,",
  "anya-e0805n0:493_6": "bhoti ayye,",
  "anya-e0805n0:493_7": "bhikkhu arogaṁ tava sīlaṁ,",
  "anya-e0805n0:493_8": "siñca bhikkhu imaṁ nāvaṁ,",
  "anya-e0805n0:493_9": "bhikkhave evaṁ vadāmi,",
  "anya-e0805n0:493_10": "pañcime gahapatayo ānisaṁsā iccevamādīsu pakatibhāvo,",
  "anya-e0805n0:493_11": "pubbassaralopayavādesādayo na honti.",
  "anya-e0805n0:494_0": "Kvaciggahaṇena itismiṁ chandānurakkhaṇe sandhi hoti, yathā – sakkā devīti, namo te buddha vīratthu.",
  "anya-e0805n0:495_0": "Sareti kiṁ? Sādhu mahārājāti, evaṁ kira bhikkhūti.",
  "anya-e0805n0:496_0": "Asamāse padantadīghesu –",
  "anya-e0805n0:496_1": "āyasmā ānando gāthā ajjhabhāsi,",
  "anya-e0805n0:496_2": "devā ābhassarā yathā,",
  "anya-e0805n0:496_3": "tevijjā iddhippattā ca,",
  "anya-e0805n0:496_4": "bhagavā uṭṭhāyāsanā,",
  "anya-e0805n0:496_5": "bhagavā etadavoca,",
  "anya-e0805n0:496_6": "abhivādetvā ekamantaṁ aṭṭhāsi,",
  "anya-e0805n0:496_7": "gantvā olokento,",
  "anya-e0805n0:496_8": "bhūtavādī atthavādī,",
  "anya-e0805n0:496_9": "yaṁ itthī arahā assa,",
  "anya-e0805n0:496_10": "sāmāvatī āha,",
  "anya-e0805n0:496_11": "pāpakārī ubhayattha tappati,",
  "anya-e0805n0:496_12": "nadī ottharati,",
  "anya-e0805n0:496_13": "ye te bhikkhū appicchā,",
  "anya-e0805n0:496_14": "bhikkhū āmantesi,",
  "anya-e0805n0:496_15": "bhikkhūujjhāyiṁsu,",
  "anya-e0805n0:496_16": "bhikkhū evamāhaṁsu,",
  "anya-e0805n0:496_17": "imasmiṁ gāme ārakkhakā,",
  "anya-e0805n0:496_18": "sabbe ime,",
  "anya-e0805n0:496_19": "katame ekādasa,",
  "anya-e0805n0:496_20": "gambhīre odakantike,",
  "anya-e0805n0:496_21": "appamādo amatapadaṁ,",
  "anya-e0805n0:496_22": "saṅgho āgacchatu,",
  "anya-e0805n0:496_23": "ko imaṁ pathaviṁ viccessati,",
  "anya-e0805n0:496_24": "āloko udapādi,",
  "anya-e0805n0:496_25": "eko ekāya,",
  "anya-e0805n0:496_26": "cattāro oghā.",
  "anya-e0805n0:497_0": "Nipātesupi –",
  "anya-e0805n0:497_1": "are ahampi,",
  "anya-e0805n0:497_2": "sace imassa kāyassa,",
  "anya-e0805n0:497_3": "no abhikkamo,",
  "anya-e0805n0:497_4": "aho acchariyo,",
  "anya-e0805n0:497_5": "atho anto ca,",
  "anya-e0805n0:497_6": "atha kho āyasmā,",
  "anya-e0805n0:497_7": "atho oṭṭhavacittakā,",
  "anya-e0805n0:497_8": "tato āmantayī satthā.",
  "anya-e0805n0:498_0": "Kvaciggahaṇena akāra itīvevetthādīsu sandhipi. Yathā –",
  "anya-e0805n0:498_1": "āgatattha, āgatamhā,",
  "anya-e0805n0:498_2": "katamāssu cattāro,",
  "anya-e0805n0:498_3": "appassutāyaṁ puriso, itthīti,",
  "anya-e0805n0:498_4": "ca marīva, sabbeva, sveva,",
  "anya-e0805n0:498_5": "eseva nayo,",
  "anya-e0805n0:498_6": "parisuddhetthāyasmanto, nettha,",
  "anya-e0805n0:498_7": "taṁ kutettha labbhā,",
  "anya-e0805n0:498_8": "sacesa brāhmaṇa,",
  "anya-e0805n0:498_9": "tathūpamaṁ, yathāha.",
  "anya-e0805n0:499_0": "Asamāseti kiṁ?",
  "anya-e0805n0:499_1": "Jivhāyatanaṁ,",
  "anya-e0805n0:499_2": "avijjogho,",
  "anya-e0805n0:499_3": "itthindriyaṁ,",
  "anya-e0805n0:499_4": "abhibhāyatanaṁ,",
  "anya-e0805n0:499_5": "bhayatupaṭṭhānaṁ.",
  "anya-e0805n0:499_6": "Acchandānurakkhaṇeti kiṁ?",
  "anya-e0805n0:499_7": "Saddhīdha vittaṁ purisassa seṭṭhaṁ,",
  "anya-e0805n0:499_8": "yo missaro.",
  "anya-e0805n0:500_0": "Nāmapadantaikārukāresu – gāthāhi ajjhabhāsi, pupphāni āhariṁsu, satthu adāsi.",
  "anya-e0805n0:501_0": "Kvacīti kiṁ? Manasākāsi.",
  "anya-e0805n0:502_0": "36.Sarā pakati byañjane.",
  "anya-e0805n0:503_0": "Sarā kho byañjane pare pakatirūpā hontīti yebhuyyena dīgharassalopehi vikārābhāvo. Yathā – accayo, paccayo,",
  "anya-e0805n0:503_1": "bhāsati vā karoti vā,",
  "anya-e0805n0:503_2": "vedanākkhandho, bhāgyavā,",
  "anya-e0805n0:503_3": "bhadro kasāmiva, dīyati,",
  "anya-e0805n0:503_4": "tuṇhībhūto,",
  "anya-e0805n0:503_5": "so dhammaṁ deseti.",
  "anya-e0805n0:504_0": "Iti pakatisandhividhānaṁ niṭṭhitaṁ.",
  "anya-e0805n0:505_0": "Byañjanasandhividhāna",
  "anya-e0805n0:506_0": "Atha byañjanasandhi vuccate.",
  "anya-e0805n0:507_0": "‘‘Byañjane’’ti adhikāro, ‘‘sarā, kvacī’’ti ca vattate.",
  "anya-e0805n0:508_0": "37.Dīghaṁ.",
  "anya-e0805n0:509_0": "Sarā kho byañjane pare kvaci dīghaṁ pappontīti suttasukhuccāraṇachandānurakkhaṇaṭṭhānesu dīgho.",
  "anya-e0805n0:510_0": "Tyassa pahīnā tyāssa pahīnā,",
  "anya-e0805n0:510_1": "svassa svāssa,",
  "anya-e0805n0:510_2": "madhuva maññati bālo madhuvā maññatī bālo,",
  "anya-e0805n0:510_3": "tathā evaṁ gāme munī care,",
  "anya-e0805n0:510_4": "khantī paramaṁ tapo titikkhā,",
  "anya-e0805n0:510_5": "na maṅkū bhavissāmi,",
  "anya-e0805n0:510_6": "svākkhāto, yvāhaṁ,",
  "anya-e0805n0:510_7": "kāmato jāyatī soko,",
  "anya-e0805n0:510_8": "kāmato jāyatī bhayaṁ,",
  "anya-e0805n0:510_9": "sakko ujū ca suhujū ca,",
  "anya-e0805n0:510_10": "anūpaghāto,",
  "anya-e0805n0:510_11": "dūrakkhaṁ, dūramaṁ,",
  "anya-e0805n0:510_12": "sūrakkhaṁ, dūharatā.",
  "anya-e0805n0:511_0": "Kvacīti kiṁ? Tyajja, svassa, patiliyyati.",
  "anya-e0805n0:512_0": "Yiṭṭhaṁ vā hutaṁ vā loke,",
  "anya-e0805n0:512_1": "yadi vā sāvake,",
  "anya-e0805n0:512_2": "puggalā dhammadasā te,",
  "anya-e0805n0:512_3": "bhovādī nāma so hoti,",
  "anya-e0805n0:512_4": "yathābhāvī guṇena so itīdha –",
  "anya-e0805n0:513_0": "Pubbasmiṁyevādhikāre –",
  "anya-e0805n0:514_0": "38.Rassaṁ.",
  "anya-e0805n0:515_0": "Sarā kho byañjane pare kvaci rassaṁ pappontīti chandānurakkhaṇe, āgame, saṁyoge ca rassattaṁ.",
  "anya-e0805n0:516_0": "Chandānurakkhaṇe tāva yiṭṭhaṁva hutaṁva loke,",
  "anya-e0805n0:516_1": "yadiva sāvake,",
  "anya-e0805n0:516_2": "puggala dhammadasā te,",
  "anya-e0805n0:516_3": "bhovādi nāma so hoti,",
  "anya-e0805n0:516_4": "yathābhāvi guṇena so.",
  "anya-e0805n0:517_0": "Āgame yathayidaṁ, sammadakkhāto.",
  "anya-e0805n0:518_0": "Saṁyoge parākamo parakkamo, āsādo assādo, evaṁ taṇhakkhayo, jhānassa lābhimhi, vasimhi, thullaccayo.",
  "anya-e0805n0:519_0": "Kvacīti kiṁ? Māyidaṁ, manasā daññā vimuttānaṁ, yathākkamaṁ, ākhyātikaṁ, dīyyati, sūyyati.",
  "anya-e0805n0:520_0": "Eso kho byantiṁ kāhiti, so gacchaṁ na nivattati iccatra –",
  "anya-e0805n0:521_0": "Tasmiṁyevādhikāre –",
  "anya-e0805n0:522_0": "39.Lopañcatatrākāro.",
  "anya-e0805n0:523_0": "Sarā kho byañjane pare kvaci lopaṁ papponti,",
  "anya-e0805n0:523_1": "tatra lutte ṭhāne akārāgamo ca hoti.",
  "anya-e0805n0:523_2": "Etatasaddantokārassevāyaṁ lopo.",
  "anya-e0805n0:524_0": "Esa kho byantiṁ kāhiti, sa gacchaṁ na nivattati, evaṁ esa dhammo, esa pattosi, sa muni, sa sīlavā.",
  "anya-e0805n0:525_0": "Kvacīti kiṁ? Eso dhammo, so muni, so sīlavā.",
  "anya-e0805n0:526_0": "Casaddena etasaddantassa sarepi kvaci lopo. Yathā – esa attho, esa ābhogo, esa idāni.",
  "anya-e0805n0:527_0": "Vipariṇāmena ‘‘saramhā, byañjanassā’’ti ca vattate.",
  "anya-e0805n0:528_0": "40.Paradvebhāvo ṭhāne.",
  "anya-e0805n0:529_0": "Saramhā parassa byañjanassa dvebhāvo hoti ṭhāne. Dvinnaṁ bhāvo dvibhāvo, so eva dvebhāvo.",
  "anya-e0805n0:530_0": "Ettha ca ṭhānaṁ nāma rassākārato paraṁ pa pati paṭikamukusa kudha kī gaha juta ñāsi su sambhū sara sasādīnamādibyañjanānaṁ dvebhāvaṁ,",
  "anya-e0805n0:530_1": "tika taya tiṁsa vatādīnamādi ca,",
  "anya-e0805n0:530_2": "vatu vaṭudisādīnamantañca,",
  "anya-e0805n0:530_3": "u du ni-upasagga ta catu cha santasaddādesādiparañca,",
  "anya-e0805n0:530_4": "apadantā nākāradīghato yakārādi ca,",
  "anya-e0805n0:531_0": "Yavataṁ talanādīna-mādeso ca sayādinaṁ;",
  "anya-e0805n0:532_0": "Saha dhātvantassādeso, sīsakāro tapādito.",
  "anya-e0805n0:533_0": "Chandānurakkhaṇe ca –",
  "anya-e0805n0:533_1": "ghara jhe dhaṁsu bhamādīnamādi ca,",
  "anya-e0805n0:533_2": "rassākārato vaggānaṁ catutthadutiyā ca iccevamādi.",
  "anya-e0805n0:534_0": "Tattha pa pati paṭīsu tāva –",
  "anya-e0805n0:534_1": "idha pamādo idhappamādo,",
  "anya-e0805n0:534_2": "evaṁ appamādo,",
  "anya-e0805n0:534_3": "vippayutto,",
  "anya-e0805n0:534_4": "suppasanno,",
  "anya-e0805n0:534_5": "sammā padhānaṁ sammappadhānaṁ,",
  "anya-e0805n0:534_6": "rassattaṁ,",
  "anya-e0805n0:534_7": "appativattiyo,",
  "anya-e0805n0:534_8": "adhipatippaccayo,",
  "anya-e0805n0:534_9": "suppatiṭṭhito,",
  "anya-e0805n0:534_10": "appaṭipuggalo,",
  "anya-e0805n0:534_11": "vippaṭisāro,",
  "anya-e0805n0:534_12": "suppaṭipanno,",
  "anya-e0805n0:534_13": "suppaṭipatti.",
  "anya-e0805n0:535_0": "Kamādidhātūsu – pakkamo, paṭikkamo, hetukkamo, ākamati akkamati, evaṁ parakkamati, yathākkamaṁ.",
  "anya-e0805n0:536_0": "Pakkosati, paṭikkosati, anukkosati, ākosati, akkosati.",
  "anya-e0805n0:537_0": "Akkuddho, atikkodho.",
  "anya-e0805n0:538_0": "Dhanakkīto, vikkayo, anukkayo.",
  "anya-e0805n0:539_0": "Paggaho, viggaho, anuggaho, niggaho, candaggaho, diṭṭhiggāho.",
  "anya-e0805n0:540_0": "Pajjoto, vijjotati, ujjoto.",
  "anya-e0805n0:541_0": "Kataññū, viññū, paññāṇaṁ, viññāṇaṁ, anuññā, manuññā, samaññā.",
  "anya-e0805n0:542_0": "Avassayo, nissayo, samussayo.",
  "anya-e0805n0:543_0": "Appassuto, vissuto, bahussuto, āsavā assavā.",
  "anya-e0805n0:544_0": "Passambhanto, vissambhati.",
  "anya-e0805n0:545_0": "Aṭṭassaro, vissarati, anussarati.",
  "anya-e0805n0:546_0": "Passasanto, vissasanto, mahussasanto, āsāso assāso.",
  "anya-e0805n0:547_0": "Avissajjento,",
  "anya-e0805n0:547_1": "vissajjento,",
  "anya-e0805n0:547_2": "pariccajanto, upaddavo,",
  "anya-e0805n0:547_3": "upakkiliṭṭho, mittaddu, āyabbayo,",
  "anya-e0805n0:547_4": "udabbahi iccādi.",
  "anya-e0805n0:548_0": "Saramhāti kiṁ? Sampayutto, sampatijāto, sampaṭicchannaṁ, saṅkamanto, saṅgaho.",
  "anya-e0805n0:549_0": "Ṭhāneti kiṁ?",
  "anya-e0805n0:549_1": "Mā ca pamādo,",
  "anya-e0805n0:549_2": "patigayhati,",
  "anya-e0805n0:549_3": "vacīpakopaṁ rakkheyya,",
  "anya-e0805n0:549_4": "ye pamattā yathā matā,",
  "anya-e0805n0:549_5": "manopakopaṁ rakkheyya,",
  "anya-e0805n0:549_6": "idha modati,",
  "anya-e0805n0:549_7": "pecca modati.",
  "anya-e0805n0:550_0": "Tikādīsu –",
  "anya-e0805n0:550_1": "kusalattikaṁ,",
  "anya-e0805n0:550_2": "pītittikaṁ,",
  "anya-e0805n0:550_3": "hetuttikaṁ,",
  "anya-e0805n0:550_4": "vedanāttikaṁ,",
  "anya-e0805n0:550_5": "lokattayaṁ,",
  "anya-e0805n0:550_6": "bodhittayaṁ,",
  "anya-e0805n0:550_7": "vatthuttayaṁ.",
  "anya-e0805n0:550_8": "Ekattiṁsa,",
  "anya-e0805n0:550_9": "dvattiṁsa,",
  "anya-e0805n0:550_10": "catuttiṁsa.",
  "anya-e0805n0:550_11": "Sīlabbataṁ, subbato,",
  "anya-e0805n0:550_12": "sappītiko,",
  "anya-e0805n0:550_13": "samannāgato,",
  "anya-e0805n0:550_14": "punappunaṁ iccādi.",
  "anya-e0805n0:551_0": "Vatu vaṭu disādīnamante yathā – vattati, vaṭṭati, dassanaṁ, phasso iccādi.",
  "anya-e0805n0:552_0": "U du ni upasaggādiparesu – ukaṁso ukkaṁso. Dukaraṁ dukkaraṁ, nikaṅkho nikkaṅkhe.",
  "anya-e0805n0:553_0": "Evaṁ uggataṁ,",
  "anya-e0805n0:553_1": "duccaritaṁ, nijjaṭaṁ, uññātaṁ, unnati, uttaro, dukkaro, niddaro, unnato, duppañño, dubbalo, nimmalo, uyyutto, dullabho, nibbatto, ussāho, dussaho, nissāro.",
  "anya-e0805n0:554_0": "Tathā takkaro, tajjo, tanninno, tappabhavo, tammayo.",
  "anya-e0805n0:555_0": "Catukkaṁ, catuddisaṁ, catuppādo, catubbidhaṁ, catussālaṁ.",
  "anya-e0805n0:556_0": "Chakkaṁ, channavuti, chappadikā, chabbassāni.",
  "anya-e0805n0:557_0": "Sakkāro, sakkato, saddiṭṭhi, sappuriso, mahabbalo.",
  "anya-e0805n0:558_0": "Ṭhāneti kiṁ? Nikāyo, nidānaṁ, nivāso, nivāto, tato, catuvīsati, chasaṭṭhi.",
  "anya-e0805n0:559_0": "Yakārādimhi – nīyyati, sūyyati,",
  "anya-e0805n0:559_1": "abhibhūyya, viceyya, vineyya, dheyyaṁ, neyyaṁ, seyyo, jeyyo,",
  "anya-e0805n0:559_2": "veyyākaraṇo.",
  "anya-e0805n0:560_0": "Ādisaddena etto, ettāvatā.",
  "anya-e0805n0:561_0": "Anākāraggahaṇaṁ kiṁ? Mālāya, dolāya, samādāya.",
  "anya-e0805n0:562_0": "Ṭhāneti kiṁ? Upanīyati, sūyati, toyaṁ.",
  "anya-e0805n0:563_0": "Yavatamādese –",
  "anya-e0805n0:563_1": "jāti andho,",
  "anya-e0805n0:563_2": "vipali āso, ani āyo,",
  "anya-e0805n0:563_3": "yadi evaṁ,",
  "anya-e0805n0:563_4": "api ekacce,",
  "anya-e0805n0:563_5": "api ekadā iccatra,",
  "anya-e0805n0:563_6": "ikārassa ‘‘ivaṇṇo yaṁ navā’’ti yakāre kate –",
  "anya-e0805n0:564_0": "‘‘Sabbassa so dāmhi vā’’ti ito maṇḍūkagatiyā vāti vattate.",
  "anya-e0805n0:565_0": "41.Yavataṁ talanadakārānaṁ byañjanāni calañajakārattaṁ.",
  "anya-e0805n0:566_0": "Yakāravantānaṁ talanadakārānaṁ saṁyogabyañjanāni yathākkamaṁ calañajakārattamāpajjante vā.",
  "anya-e0805n0:567_0": "Kāraggahaṇaṁ yavataṁ sakāra ka ca ṭa pavaggānaṁ sakārakacaṭapavaggādesatthaṁ,",
  "anya-e0805n0:567_1": "tathā yavataṁ ta dha ṇakārānaṁ cha jhañakārādesatthañca,",
  "anya-e0805n0:567_2": "tato yavatamādesassa anena dvibhāvo.",
  "anya-e0805n0:568_0": "Jaccandho, vipallāso, aññāyo, yajjevaṁ, appekacce appekadā.",
  "anya-e0805n0:569_0": "Vāti kiṁ? Paṭisanthāravutyassa, bālyaṁ, ālasyaṁ.",
  "anya-e0805n0:570_0": "Saramhāti kiṁ? Añāyo, ākāsānañcāyatanaṁ.",
  "anya-e0805n0:571_0": "Tapādito simhi – tapassī, yasassī.",
  "anya-e0805n0:572_0": "Chandānurakkhaṇe – nappajjahe vaṇṇabalaṁ purāṇaṁ, ujjugatesu seyyo, gacchanti suggatinti.",
  "anya-e0805n0:573_0": "Vaggacatutthadutiyesu pana tasmiṁyevādhikāre ‘‘paradvebhāvo ṭhāne’’ti ca vattate.",
  "anya-e0805n0:574_0": "Vaggacatutthadutiyānaṁ sadisavasena dvibhāve sampatte niyamatthamāha.",
  "anya-e0805n0:575_0": "42.Vagge ghosāghosānaṁ tatiyapaṭhamā.",
  "anya-e0805n0:576_0": "Saramhā parabhūtānaṁ vagge ghosāghosānaṁ byañjanānaṁ yathākkamaṁ vaggatatiya paṭhamakkharā dvibhāvaṁ",
  "anya-e0805n0:576_1": "gacchanti ṭhāneti ṭhānāsannavasena tabbagge tatiyapaṭhamāva honti.",
  "anya-e0805n0:577_0": "Ettha ca sampatte niyamattā ghosāghosaggahaṇena catutthadutiyāva adhippetā,",
  "anya-e0805n0:577_1": "itarathā aniṭṭhappasaṅgosiyā.",
  "anya-e0805n0:577_2": "Tena ‘‘kataññū, tannayo,",
  "anya-e0805n0:577_3": "tammayo’’tiādīsu vaggapañcamānaṁ satipi ghosatte tatiyappasaṅgona hoti,",
  "anya-e0805n0:577_4": "ṭhānādhikārato vā.",
  "anya-e0805n0:578_0": "Gharādīsu pa u du niādiparacatutthesu tāva –",
  "anya-e0805n0:578_1": "pagharati paggharati,",
  "anya-e0805n0:578_2": "evaṁ uggharati,",
  "anya-e0805n0:578_3": "ugghāṭeti, dugghoso, nigghoso,",
  "anya-e0805n0:578_4": "eseva cajjhānaphalo,",
  "anya-e0805n0:578_5": "paṭhamajjhānaṁ,",
  "anya-e0805n0:578_6": "abhijjhāyati,",
  "anya-e0805n0:578_7": "ujjhāyati,",
  "anya-e0805n0:578_8": "viddhaṁseti,",
  "anya-e0805n0:578_9": "uddhaṁsito, uddhāro, niddhāro, niddhano, niddhuto,",
  "anya-e0805n0:578_10": "vibbhanto, ubbhato,",
  "anya-e0805n0:578_11": "dubbhikkhaṁ,",
  "anya-e0805n0:578_12": "nibbhayaṁ, tabbhāvo, catuddhā,",
  "anya-e0805n0:578_13": "cabhubbhi, chaddhā,",
  "anya-e0805n0:578_14": "saddhammo, sabbhūto,",
  "anya-e0805n0:578_15": "mahaddhano,",
  "anya-e0805n0:578_16": "mahabbhayaṁ.",
  "anya-e0805n0:579_0": "Yavata mādesādīsu – bojjhaṅgā, āsabbhaṁ, bujjhitabbaṁ, bujjhati.",
  "anya-e0805n0:580_0": "Ṭhāneti kiṁ? Sīlavantassa jhāyino, ye jhānappasutā dhīrā, nidhānaṁ, mahādhanaṁ.",
  "anya-e0805n0:581_0": "Rassākāratoparaṁ vaggadutiyesu –",
  "anya-e0805n0:581_1": "pañca khandhā pañcakkhandhā,",
  "anya-e0805n0:581_2": "evaṁrūpakkhandho, akkhamo,",
  "anya-e0805n0:581_3": "abhikkhaṇaṁ,",
  "anya-e0805n0:581_4": "avikkhepo,",
  "anya-e0805n0:581_5": "jātikkhettaṁ,",
  "anya-e0805n0:581_6": "dhātukkhobho,",
  "anya-e0805n0:581_7": "āyukkhayo.",
  "anya-e0805n0:581_8": "Setachattaṁ setacchattaṁ,",
  "anya-e0805n0:581_9": "evaṁ sabbacchannaṁ,",
  "anya-e0805n0:581_10": "vicchinnaṁ,",
  "anya-e0805n0:581_11": "bodhicchāyā,",
  "anya-e0805n0:581_12": "jambucchāyā,",
  "anya-e0805n0:581_13": "samucchedo.",
  "anya-e0805n0:581_14": "Tatra ṭhito tatraṭṭhito,",
  "anya-e0805n0:581_15": "evaṁ thalaṭṭhaṁ,",
  "anya-e0805n0:581_16": "jalaṭṭhaṁ,",
  "anya-e0805n0:581_17": "adhiṭṭhitaṁ,",
  "anya-e0805n0:581_18": "niṭṭhitaṁ,",
  "anya-e0805n0:581_19": "cattāriṭṭhānāni,",
  "anya-e0805n0:581_20": "garuṭṭhāniyo,",
  "anya-e0805n0:581_21": "samuṭṭhito,",
  "anya-e0805n0:581_22": "suppaṭṭhāno.",
  "anya-e0805n0:581_23": "Yasatthero, yattha, tattha,",
  "anya-e0805n0:581_24": "pattharati, vitthāro,",
  "anya-e0805n0:581_25": "abhitthuto,",
  "anya-e0805n0:581_26": "vitthambhito,",
  "anya-e0805n0:581_27": "anutthunaṁ, catuttho, kuttha.",
  "anya-e0805n0:581_28": "Papphoṭeti,",
  "anya-e0805n0:581_29": "mahapphalaṁ,",
  "anya-e0805n0:581_30": "nipphalaṁ, vipphāro,",
  "anya-e0805n0:581_31": "paripphuseyya,",
  "anya-e0805n0:581_32": "madhupphāṇitaṁ.",
  "anya-e0805n0:582_0": "Ākārato –",
  "anya-e0805n0:582_1": "ākhāto ākkhāto,",
  "anya-e0805n0:582_2": "evaṁ taṇhākkhayo,",
  "anya-e0805n0:582_3": "āṇākkhettaṁ,",
  "anya-e0805n0:582_4": "saññākkhandho,",
  "anya-e0805n0:582_5": "āchādayati,",
  "anya-e0805n0:582_6": "ācchādayati,",
  "anya-e0805n0:582_7": "evaṁ ācchindati,",
  "anya-e0805n0:582_8": "nāvāṭṭhaṁ,",
  "anya-e0805n0:582_9": "āttharati,",
  "anya-e0805n0:582_10": "āpphoṭeti.",
  "anya-e0805n0:583_0": "Saramhāti kiṁ? Saṅkhāro, taṅkhaṇe, sañchannaṁ, taṇṭhānaṁ, santhuto, tamphalaṁ.",
  "anya-e0805n0:584_0": "Ṭhāneti kiṁ? Pūvakhajjakaṁ, tassa chaviyādīni chinditvā, yathā ṭhitaṁ, kathaṁ, kammaphalaṁ.",
  "anya-e0805n0:585_0": "Nikamati, nipatti, nicayo, nicarati,",
  "anya-e0805n0:585_1": "nitaraṇaṁ iccatra –",
  "anya-e0805n0:585_2": "‘‘do dhassa cā’’ti ettha caggahaṇassa bahulatthattā tena caggahaṇena yathāpayogaṁ bahudhā ādeso siyā.",
  "anya-e0805n0:586_0": "Yathā –",
  "anya-e0805n0:586_1": "ni upasaggato kamu pada ci cara tarānaṁ paṭhamassa vaggadutiyo iminā dvittaṁ,",
  "anya-e0805n0:586_2": "nikkhamati,",
  "anya-e0805n0:586_3": "nipphatti, nicchayo,",
  "anya-e0805n0:586_4": "niccharati,",
  "anya-e0805n0:586_5": "nittharaṇaṁ.",
  "anya-e0805n0:587_0": "Tathā bo vassa kuva diva siva vajādīnaṁ dvirūpassāti vakāradvayassa bakāradvayaṁ, yathā – kubbanto,",
  "anya-e0805n0:587_1": "evaṁ kubbāno, kubbanti,",
  "anya-e0805n0:587_2": "sadhātvantayādesassa dvittaṁ.",
  "anya-e0805n0:587_3": "Divati dibbati,",
  "anya-e0805n0:587_4": "evaṁ dibbanto, sibbati, sibbanto,",
  "anya-e0805n0:587_5": "pavajati pabbajati,",
  "anya-e0805n0:587_6": "pabbajanto,",
  "anya-e0805n0:587_7": "nivānaṁ nibbānaṁ, nibbuto,",
  "anya-e0805n0:587_8": "nibbindati,",
  "anya-e0805n0:587_9": "udabbayaṁ iccādi.",
  "anya-e0805n0:588_0": "Lo rassa pari taruṇādīnaṁ kvaci.",
  "anya-e0805n0:588_1": "Paripanno palipanno,",
  "anya-e0805n0:588_2": "evaṁ palibodho,",
  "anya-e0805n0:588_3": "pallaṅkaṁ,",
  "anya-e0805n0:588_4": "taruṇo taluno, mahāsālo, māluto,",
  "anya-e0805n0:588_5": "sukhumālo.",
  "anya-e0805n0:589_0": "Ṭo tassa dukkatādīnaṁ kvaci. Yathā –",
  "anya-e0805n0:589_1": "dukkataṁ dukkaṭaṁ,",
  "anya-e0805n0:589_2": "evaṁ sukaṭaṁ, pahaṭo, patthaṭo, uddhaṭo,",
  "anya-e0805n0:589_3": "visaṭo iccādi.",
  "anya-e0805n0:590_0": "Ko tassa niyatādīnaṁ kvaci. Niyato niyako.",
  "anya-e0805n0:591_0": "Yo jassa nijādissa vā, nijaṁputtaṁ niyaṁputtaṁ.",
  "anya-e0805n0:592_0": "Ko gassa kulūpagādīnaṁ, kulūpago kulūpako.",
  "anya-e0805n0:593_0": "Tathā ṇo nassa pa pariādito.",
  "anya-e0805n0:593_1": "Panidhānaṁ paṇidhānaṁ,",
  "anya-e0805n0:593_2": "evaṁ paṇipāto, paṇāmo, paṇītaṁ, pariṇato, pariṇāmo,",
  "anya-e0805n0:593_3": "ninnayo niṇṇayo,",
  "anya-e0805n0:593_4": "evaṁ uṇṇato,",
  "anya-e0805n0:593_5": "oṇato iccādi.",
  "anya-e0805n0:594_0": "Patiaggi, patihaññati itīdha –",
  "anya-e0805n0:595_0": "43.Kvaci paṭi patissa.",
  "anya-e0805n0:596_0": "Patiiccetassa upasaggassa sare vā byañjane vā pare kvaci paṭiādeso hoti pubbassaralopo. Paṭaggi,",
  "anya-e0805n0:596_1": "paṭihaññati.",
  "anya-e0805n0:597_0": "Kvacīti kiṁ? Paccattaṁ, patilīyati.",
  "anya-e0805n0:598_0": "Puthajano puthabhūtaṁ itīdha ‘‘anto’’ti vattate.",
  "anya-e0805n0:599_0": "44.Puthassubyañjane.",
  "anya-e0805n0:600_0": "Puthaiccetassa anto saro ukāro hoti byañjane pare, dvittaṁ. Puthujjano, puthubhūtaṁ.",
  "anya-e0805n0:601_0": "Byañjaneti kiṁ?",
  "anya-e0805n0:601_1": "Putha ayaṁ.",
  "anya-e0805n0:601_2": "‘‘Puthassa a putha’’iti samāseneva siddhe puna antaggahaṇādhikārena kvaci aputhantassāpi uttaṁ sare.",
  "anya-e0805n0:602_0": "Mano aññaṁ manuññaṁ, evaṁ imaṁ evumaṁ, paralopo, iti evaṁ itvevaṁ, ukārassa vakāro.",
  "anya-e0805n0:603_0": "Avakāso, avanaddho, avavadati, avasānamitīdha –",
  "anya-e0805n0:604_0": "‘‘Kvaci byañjane’’ti ca vattate.",
  "anya-e0805n0:605_0": "45.O avassa.",
  "anya-e0805n0:606_0": "Avaiccetassa upasaggassa okāro hoti kvaci byañjane pare. Okāso, onaddho, ovadati, osānaṁ.",
  "anya-e0805n0:607_0": "Kvacīti kiṁ? Avasānaṁ, avasussatu.",
  "anya-e0805n0:608_0": "Byañjaneti kiṁ? Avayāgamanaṁ, avekkhati.",
  "anya-e0805n0:609_0": "Avagate sūriye, avagacchati, avagahetvā itīdha –",
  "anya-e0805n0:610_0": "‘‘Avasse’’ti vattate oggahaṇañca.",
  "anya-e0805n0:611_0": "46.Tabbiparītūpapade byañjane ca.",
  "anya-e0805n0:612_0": "Avasaddassa upapade tiṭṭhamānassa tassokārassa viparīto ca hoti byañjane pare.",
  "anya-e0805n0:613_0": "Tassa viparīto tabbiparīto,",
  "anya-e0805n0:613_1": "upoccāritaṁ padaṁ upapadaṁ,",
  "anya-e0805n0:613_2": "okāraviparītoti ukārassetaṁ adhivacanaṁ.",
  "anya-e0805n0:613_3": "Casaddo katthaci nivattanattho, dvittaṁ.",
  "anya-e0805n0:613_4": "Uggate sūriye,",
  "anya-e0805n0:613_5": "uggacchati,",
  "anya-e0805n0:613_6": "uggahetvā.",
  "anya-e0805n0:614_0": "Atippakho tāva, parasataṁ, parasahassaṁ itīdha –",
  "anya-e0805n0:615_0": "‘‘Āgamo’’ti vattate.",
  "anya-e0805n0:616_0": "47.Kvaci o byañjane.",
  "anya-e0805n0:617_0": "Byañjane pare kvaci okārāgamo hotīti atippa parasaddehi okārāgamo ‘‘yavamada’’iccādisutte casaddena atippato gakārāgamo ca.",
  "anya-e0805n0:618_0": "Atippago kho tāva, parosataṁ, parosahassaṁ, ettha ‘‘sarā sare lopa’’nti pubbassaralopo.",
  "anya-e0805n0:619_0": "Manamayaṁ, ayamayaṁ itīdha ‘‘manogaṇādīna’’nti vattate.",
  "anya-e0805n0:620_0": "48.Etesamo lope.",
  "anya-e0805n0:621_0": "Etesaṁ manogaṇādīnamanto ottamāpajjate vibhattilope kate.",
  "anya-e0805n0:622_0": "Manomayaṁ, ayomayaṁ,",
  "anya-e0805n0:622_1": "evaṁ manoseṭṭhā, ayopatto,",
  "anya-e0805n0:622_2": "tapodhano, tamonudo, siroruho,",
  "anya-e0805n0:622_3": "tejokasiṇaṁ,",
  "anya-e0805n0:622_4": "rajojallaṁ,",
  "anya-e0805n0:622_5": "ahorattaṁ, rahogato.",
  "anya-e0805n0:623_0": "Ādisaddena āpodhātu, vāyodhātu.",
  "anya-e0805n0:624_0": "Sīhagatiyā vādhikārato idha na bhavati,",
  "anya-e0805n0:624_1": "manamattena manacchaṭṭhānaṁ,",
  "anya-e0805n0:624_2": "ayakapallaṁ,",
  "anya-e0805n0:624_3": "tamavinodano,",
  "anya-e0805n0:624_4": "manaāyatanaṁ.",
  "anya-e0805n0:625_0": "Iti byañjanasandhividhānaṁ niṭṭhitaṁ.",
  "anya-e0805n0:626_0": "Niggahītasandhividhāna",
  "anya-e0805n0:627_0": "Atha niggahītasandhi vuccate.",
  "anya-e0805n0:628_0": "Taṇhaṁ karo,",
  "anya-e0805n0:628_1": "raṇaṁ jaho,",
  "anya-e0805n0:628_2": "saṁ ṭhito,",
  "anya-e0805n0:628_3": "jutiṁ dharo,",
  "anya-e0805n0:628_4": "saṁ mato itīdha ‘‘niggahīta’’nti adhikāro,",
  "anya-e0805n0:628_5": "‘‘byañjane’’ti vattate.",
  "anya-e0805n0:629_0": "49.Vaggantaṁ vā vagge.",
  "anya-e0805n0:630_0": "Vaggabhūte byañjane pare niggahītaṁ kho vaggantaṁ vā pappotīti nimittānusvarānaṁ ṭhānāsannavasena tabbaggapañcamo hoti.",
  "anya-e0805n0:630_1": "Vavatthitavibhāsatthoyaṁ vāsaddo.",
  "anya-e0805n0:630_2": "Tena ‘‘taṇhaṅkaro,",
  "anya-e0805n0:630_3": "raṇañjaho, saṇṭhito,",
  "anya-e0805n0:630_4": "jutindharo,",
  "anya-e0805n0:630_5": "sammato’’tiādīsu niccaṁ.",
  "anya-e0805n0:631_0": "Taṅkaroti taṁ karoti,",
  "anya-e0805n0:631_1": "taṅkhaṇaṁ taṁkhaṇaṁ,",
  "anya-e0805n0:631_2": "saṅgaho saṁgaho,",
  "anya-e0805n0:631_3": "taṅghataṁ taṁ ghataṁ.",
  "anya-e0805n0:631_4": "Dhammañcare dhammaṁ care,",
  "anya-e0805n0:631_5": "tañchannaṁ taṁ channaṁ,",
  "anya-e0805n0:631_6": "tañjātaṁ taṁ jātaṁ,",
  "anya-e0805n0:631_7": "taññāṇaṁ taṁ ñāṇaṁ.",
  "anya-e0805n0:631_8": "Taṇṭhānaṁ taṁ ṭhānaṁ,",
  "anya-e0805n0:631_9": "taṇḍahati bhaṁ ḍahati.",
  "anya-e0805n0:631_10": "Tantanoti taṁ tanoti,",
  "anya-e0805n0:631_11": "tanthiraṁ taṁ thiraṁ,",
  "anya-e0805n0:631_12": "tandānaṁ taṁ dānaṁ,",
  "anya-e0805n0:631_13": "tandhanaṁ taṁ dhanaṁ,",
  "anya-e0805n0:631_14": "tanniccutaṁ taṁ niccutaṁ.",
  "anya-e0805n0:631_15": "Tampatto taṁ patto,",
  "anya-e0805n0:631_16": "tamphalaṁ taṁ phalaṁ,",
  "anya-e0805n0:631_17": "tesambodho tesaṁ bodho,",
  "anya-e0805n0:631_18": "sambhūto saṁbhūto,",
  "anya-e0805n0:631_19": "tammittaṁ taṁ mittaṁ.",
  "anya-e0805n0:631_20": "Kiṅkato kiṁ kato,",
  "anya-e0805n0:631_21": "dātuṅgato dātuṁ gatoti evamādīsu vikappena.",
  "anya-e0805n0:632_0": "Idha na bhavati, na taṁ kammaṁ kataṁ sādhu, saraṇaṁ gacchāmi.",
  "anya-e0805n0:633_0": "Sati copari vāggahaṇe vijjhantare vā idha vāggahaṇakaraṇamatthantaraviññāpanatthaṁ,",
  "anya-e0805n0:633_1": "tena niggahītassa saṁupasaggapumantassa le lakāro. Yathā –",
  "anya-e0805n0:633_2": "paṭisaṁlīno paṭisallīno,",
  "anya-e0805n0:633_3": "evaṁ paṭisallāṇo,",
  "anya-e0805n0:633_4": "sallakkhaṇā, sallekho, sallāpo,",
  "anya-e0805n0:633_5": "puṁliṅgaṁ pulliṅgaṁ.",
  "anya-e0805n0:634_0": "Paccattaṁ eva, taṁ eva, tañhi tassa, evañhi vo itīdha ‘‘vā’’ti adhikāro.",
  "anya-e0805n0:635_0": "50.Eheñaṁ.",
  "anya-e0805n0:636_0": "Ekārahakāre pare niggahītaṁ kho ñakāraṁ pappoti vā, ekāre ñādesassa dvibhāvo.",
  "anya-e0805n0:637_0": "Paccattaññevapaccattaṁ eva, taññeva taṁ eva, tañhi tassa tañhi tassa, evañhi vo evañhi vo.",
  "anya-e0805n0:638_0": "Vavatthitavibhāsattā vāsaddassa evahinipātato aññattha na hoti, yathā – evametaṁ, evaṁ hoti.",
  "anya-e0805n0:639_0": "Saṁyogo, saṁyojanaṁ, saṁyato, saṁyācikāya, yaṁ yadeva, ānantarikaṁ yamāhu itīdha ‘‘ña’’miti vattate.",
  "anya-e0805n0:640_0": "51.Sa ye ca.",
  "anya-e0805n0:641_0": "Niggahītaṁ kho yakāre pare saha yakārena ñakāraṁ pappoti vā, ñādesassa dvittaṁ.",
  "anya-e0805n0:642_0": "Saññogo saṁyogo,",
  "anya-e0805n0:642_1": "saññojanaṁ saṁyojanaṁ,",
  "anya-e0805n0:642_2": "saññato saṁyato,",
  "anya-e0805n0:642_3": "saññācikāya saṁyācikāya,",
  "anya-e0805n0:642_4": "yaññadeva yaṁ yadeva,",
  "anya-e0805n0:642_5": "ānantarikaññamāhu ānantarikaṁ yamāhu.",
  "anya-e0805n0:643_0": "Vāsaddassa vavatthitavibhāsattāva saṁpadantato ca sabbanāmayakāraparato ca niggahītā aññattha na hoti. Yathā –",
  "anya-e0805n0:643_1": "etaṁ yojanaṁ,",
  "anya-e0805n0:643_2": "taṁ yānaṁ,",
  "anya-e0805n0:643_3": "saraṇaṁ yanti.",
  "anya-e0805n0:644_0": "Ettha ca ‘‘saha ye cā’’ti vattabbe ‘‘sa ye cā’’ti vacanato suttantesu sukhuccāraṇatthamakkharalopopīti daṭṭhabbaṁ,",
  "anya-e0805n0:644_1": "tena paṭisaṅkhāya yoniso paṭisaṅkhā yoniso,",
  "anya-e0805n0:644_2": "sayaṁ abhiññāya sacchikatvā sayaṁ abhiññā sacchikatvā,",
  "anya-e0805n0:644_3": "pariyesanāya pariyesanātiādi sijjhati.",
  "anya-e0805n0:645_0": "Taṁ ahaṁ brūmi, yaṁ āhu,",
  "anya-e0805n0:645_1": "dhanaṁ eva, kiṁ etaṁ,",
  "anya-e0805n0:645_2": "nindituṁ arahati,",
  "anya-e0805n0:645_3": "yaṁ aniccaṁ,",
  "anya-e0805n0:645_4": "taṁ anattā,",
  "anya-e0805n0:645_5": "etaṁ avoca,",
  "anya-e0805n0:645_6": "etaṁ eva iccatra –",
  "anya-e0805n0:646_0": "52.Madā sare.",
  "anya-e0805n0:647_0": "Niggahītassa kho sare pare makāradakārādesā honti vā.",
  "anya-e0805n0:647_1": "Ettha ca vāsaddādhikārassa vavatthitavibhāsattā dakāro yatetasaddato parasseva.",
  "anya-e0805n0:648_0": "Tamahaṁ brūmi, yamāhu,",
  "anya-e0805n0:648_1": "dhanameva, kimetaṁ,",
  "anya-e0805n0:648_2": "ninditumarahati,",
  "anya-e0805n0:648_3": "yadaniccaṁ,",
  "anya-e0805n0:648_4": "tadanattā,",
  "anya-e0805n0:648_5": "etadavoca, etadeva.",
  "anya-e0805n0:649_0": "Vāti kiṁ? Taṁ ahaṁ, etaṁ eva, akkocchi maṁ avadhi maṁ.",
  "anya-e0805n0:650_0": "Ettha ca madāti yogavibhāgena byañjanepi vā makāro.",
  "anya-e0805n0:650_1": "Tena ‘‘buddhama saraṇama gacchāmī’’tiādi sijjhati.",
  "anya-e0805n0:651_0": "Tāsaṁ ahaṁ santike, vidūnaṁ aggaṁ, tassa adāsiṁ ahaṁ itīdha ‘‘sare’’ti vattate.",
  "anya-e0805n0:652_0": "53.Kvaci lopaṁ.",
  "anya-e0805n0:653_0": "Niggahītaṁ kho sare pare lopaṁ pappoti kvaci chandānurakkhaṇe sukhuccāraṇaṭṭhāne.",
  "anya-e0805n0:653_1": "Pubbassaralopo,",
  "anya-e0805n0:653_2": "parassa asaṁyogantassa dīgho.",
  "anya-e0805n0:654_0": "Tāsāhaṁ santike, vidūnaggaṁ, tassa adāsāhaṁ, tathāgatāhaṁ, evāhaṁ, kyāhaṁ.",
  "anya-e0805n0:655_0": "Kvacīti kiṁ? Evamassa, kimahaṁ.",
  "anya-e0805n0:656_0": "Ariyasaccānaṁ dassanaṁ,",
  "anya-e0805n0:656_1": "etaṁ buddhānaṁ sāsanaṁ, saṁratto, saṁrāgo,",
  "anya-e0805n0:656_2": "saṁrambho,",
  "anya-e0805n0:656_3": "avisaṁhāro,",
  "anya-e0805n0:656_4": "ciraṁ pavāsiṁ,",
  "anya-e0805n0:656_5": "gantuṁ kāmo,",
  "anya-e0805n0:656_6": "gantuṁ mano itīdha ‘‘kvaci lopa’’nti vattate.",
  "anya-e0805n0:657_0": "54.Byañjaneca.",
  "anya-e0805n0:658_0": "Niggahītaṁ kho byañjane ca pare lopaṁ pappoti kvaci chandānurakkhaṇādimhi.",
  "anya-e0805n0:658_1": "Rakārahakāresu upasaggantassa dīgho.",
  "anya-e0805n0:659_0": "Ariyasaccāna dassanaṁ,",
  "anya-e0805n0:659_1": "etaṁ buddhāna sāsanaṁ, sāratto, sārāgo, sārambho,",
  "anya-e0805n0:659_2": "avisāhāro,",
  "anya-e0805n0:659_3": "cirappavāsiṁ, dvittaṁ,",
  "anya-e0805n0:659_4": "gantukāmo,",
  "anya-e0805n0:659_5": "gantumano.",
  "anya-e0805n0:660_0": "Kvacīti kiṁ? Etaṁ maṅgalamuttamaṁ.",
  "anya-e0805n0:661_0": "Kataṁ iti, kiṁ iti,",
  "anya-e0805n0:661_1": "abhinanduṁ iti,",
  "anya-e0805n0:661_2": "uttattaṁ iva,",
  "anya-e0805n0:661_3": "cakkaṁ iva,",
  "anya-e0805n0:661_4": "kaliṁ idāni,",
  "anya-e0805n0:661_5": "kiṁ idāni, tvaṁ asi, idaṁ api,",
  "anya-e0805n0:661_6": "uttariṁ api,",
  "anya-e0805n0:661_7": "dātuṁ api,",
  "anya-e0805n0:661_8": "sadisaṁ eva itīdha ‘‘niggahītamhā,",
  "anya-e0805n0:661_9": "lopa’’nti ca vattate.",
  "anya-e0805n0:662_0": "55.Paro vā saro.",
  "anya-e0805n0:663_0": "Niggahītamhā paro saro lopaṁ pappoti vā. Niggahītassa vaggantattaṁ.",
  "anya-e0805n0:664_0": "Katanti, kinti,",
  "anya-e0805n0:664_1": "abhinandunti,",
  "anya-e0805n0:664_2": "uttattaṁva, cakkaṁva,",
  "anya-e0805n0:664_3": "kalindāni, kindāni, tvaṁsi, idampi,",
  "anya-e0805n0:664_4": "uttarimpi, dātumpi,",
  "anya-e0805n0:664_5": "sadisaṁva.",
  "anya-e0805n0:665_0": "Vāti kiṁ? Kataṁ iti, kimiti, dātumapi, sāmaṁ eva.",
  "anya-e0805n0:666_0": "Ayampi vāsaddassa vavatthitavibhāsattā itīvīdānisīpevādito aññattha na hoti. Yathā –",
  "anya-e0805n0:666_1": "ahaṁ ettha,",
  "anya-e0805n0:666_2": "etaṁ ahosi.",
  "anya-e0805n0:667_0": "Evaṁ assa te āsavā,",
  "anya-e0805n0:667_1": "pupphaṁ assā uppajjati itīdha sare pare lutte vipariṇāmena ‘‘parasmiṁ, sare,",
  "anya-e0805n0:667_2": "lutte’’ti ca vattate.",
  "anya-e0805n0:668_0": "56.Byañjanoca visaññogo.",
  "anya-e0805n0:669_0": "Niggahītamhā parasmiṁ sare lutte byañjano saññogo ce,",
  "anya-e0805n0:669_1": "visaññogova hotīti saṁyogekadesassa purimabyañjanassa lopo.",
  "anya-e0805n0:670_0": "Dvinnaṁ byañjanānamekatra ṭhiti saññogo,",
  "anya-e0805n0:670_1": "idha pana saṁyujjatīti saññogo,",
  "anya-e0805n0:670_2": "purimo vaṇṇo,",
  "anya-e0805n0:670_3": "vigato saññogo assāti visaññogo, paro.",
  "anya-e0805n0:671_0": "Evaṁ sa te āsavā, pupphaṁsā uppajjati.",
  "anya-e0805n0:672_0": "Lutteti kiṁ? Evamassa.",
  "anya-e0805n0:673_0": "Casaddena tiṇṇaṁ byañjanānaṁ sarūpasaṁyogopi visaññogo hoti. Yathā – agyāgāraṁ, vutyassa.",
  "anya-e0805n0:674_0": "Cakkhu udapādi, ava siro,",
  "anya-e0805n0:674_1": "yāvacidha bhikkhave,",
  "anya-e0805n0:674_2": "aṇuthūlāni,",
  "anya-e0805n0:674_3": "ta sampayuttā ibhīdha ‘‘sare, āgamo, kvaci,",
  "anya-e0805n0:674_4": "byañjane’’ti ca vattate.",
  "anya-e0805n0:675_0": "57.Niggahitañca.",
  "anya-e0805n0:676_0": "Niggahītañca āgamo hoti sare vā byañjane vā kvaci sukhuccāraṇaṭṭhāne.",
  "anya-e0805n0:676_1": "Niggahītassa rassānugatattā rassatoyevāyaṁ.",
  "anya-e0805n0:677_0": "Cakkhuṁ udapādi, avaṁsiro,",
  "anya-e0805n0:677_1": "yāvañcidha bhikkhave,",
  "anya-e0805n0:677_2": "aṇuṁthūlāni,",
  "anya-e0805n0:677_3": "taṁsampayuttā,",
  "anya-e0805n0:677_4": "evaṁ taṅkhaṇe,",
  "anya-e0805n0:677_5": "taṁsabhāvo.",
  "anya-e0805n0:678_0": "Kvacīti kiṁ? Na hi etehi, idha ceva.",
  "anya-e0805n0:679_0": "Evaṁ vutte,",
  "anya-e0805n0:679_1": "taṁ sādhu,",
  "anya-e0805n0:679_2": "ekaṁ samayaṁ bhagavā,",
  "anya-e0805n0:679_3": "aggiṁva sanamaṁ itīdha lopādesakāriye sampatte yebhuyyena tadapavādatthamāha.",
  "anya-e0805n0:680_0": "58.Aṁbyañjane niggahītaṁ.",
  "anya-e0805n0:681_0": "Niggahītaṁ kho byañjane pare aṁiti hoti.",
  "anya-e0805n0:682_0": "Akāro uccāraṇattho, ‘‘saralopo’’tiādinā pubbassaralopo vā.",
  "anya-e0805n0:683_0": "Evaṁ vutte, taṁ sādhu, ekaṁ samayaṁ bhagavā, aggiṁva sandhamaṁ.",
  "anya-e0805n0:684_0": "Idha avuttavisesānampi vuttanayātidesatthamatidesamāha.",
  "anya-e0805n0:685_0": "59.Anupadiṭṭhānaṁ vuttayogato.",
  "anya-e0805n0:686_0": "Ye idha amhehi visesato na upadiṭṭhā upasagganipātādayo,",
  "anya-e0805n0:686_1": "tesaṁ vuttayogato vuttanayena sarasandhādīsu vuttanayānusārena rūpasiddhi veditabbā.",
  "anya-e0805n0:687_0": "Tena ‘‘do dhassa cā’’ti sutte casaddena pariyādīnaṁ rahanādivaṇṇassa vipariyayo yavādīhi, yathā –",
  "anya-e0805n0:687_1": "pariyudāhāsi payirudāhāsi,",
  "anya-e0805n0:687_2": "ariyassa ayirassa,",
  "anya-e0805n0:687_3": "bahvābādho bavhābādho,",
  "anya-e0805n0:687_4": "na abhineyya anabhineyya.",
  "anya-e0805n0:688_0": "‘‘Taṁ imināpi jānāthā’’ti ettha ‘‘paro vā saro’’ti sare lutte ‘‘tatrākāro’’ti yogavibhāgena akāro niggahītassa dakāro,",
  "anya-e0805n0:688_1": "tadamināpi jānātha iccādi.",
  "anya-e0805n0:689_0": "Iti niggahītasandhividhānaṁ niṭṭhitaṁ.",
  "anya-e0805n0:690_0": "Saññāvidhānaṁ sarasandhi sandhi,",
  "anya-e0805n0:691_0": "Nisedhanaṁ byañjanasandhi sandhi;",
  "anya-e0805n0:692_0": "Yo niggahītassa ca sandhikappe,",
  "anya-e0805n0:693_0": "Sunicchayo sopi mayettha vutto.",
  "anya-e0805n0:694_0": "Iti rūpasiddhiyaṁ sandhikaṇḍo",
  "anya-e0805n0:695_0": "Paṭhamo."
}