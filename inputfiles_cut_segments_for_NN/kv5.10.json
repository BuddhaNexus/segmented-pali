{
  "kv5.10:0.1_0": "Kathāvatthu",
  "kv5.10:0.2_0": "Mahāpaṇṇāsaka",
  "kv5.10:0.3_0": "Pañcamavagga",
  "kv5.10:0.4_0": "Phalañāṇakathā",
  "kv5.10:1.1_0": "Sāvakassa phale ñāṇaṁ atthīti?",
  "kv5.10:1.2_0": "Āmantā.",
  "kv5.10:1.3_0": "Sāvako phalassa kataṁ paññāpetīti?",
  "kv5.10:1.4_0": "Na hevaṁ vattabbe …pe….",
  "kv5.10:2.1_0": "Sāvakassa phale ñāṇaṁ atthīti?",
  "kv5.10:2.2_0": "Āmantā.",
  "kv5.10:2.3_0": "Atthi sāvakassa phalaparopariyatti indriyaparopariyatti puggalaparopariyattīti?",
  "kv5.10:2.4_0": "Na hevaṁ vattabbe …pe….",
  "kv5.10:3.1_0": "Sāvakassa phale ñāṇaṁ atthīti?",
  "kv5.10:3.2_0": "Āmantā.",
  "kv5.10:3.3_0": "Atthi sāvakassa khandhapaññatti āyatanapaññatti dhātupaññatti saccapaññatti indriyapaññatti puggalapaññattīti?",
  "kv5.10:3.4_0": "Na hevaṁ vattabbe …pe….",
  "kv5.10:4.1_0": "Sāvakassa phale ñāṇaṁ atthīti?",
  "kv5.10:4.2_0": "Āmantā.",
  "kv5.10:4.3_0": "Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti?",
  "kv5.10:4.4_0": "Na hevaṁ vattabbe …pe….",
  "kv5.10:5.1_0": "Sāvakassa phale ñāṇaṁ atthīti?",
  "kv5.10:5.2_0": "Āmantā.",
  "kv5.10:5.3_0": "Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?",
  "kv5.10:5.4_0": "Na hevaṁ vattabbe …pe….",
  "kv5.10:6.1_0": "Na vattabbaṁ—",
  "kv5.10:6.2_0": "“sāvakassa phale ñāṇaṁ atthī”ti?",
  "kv5.10:6.3_0": "Āmantā.",
  "kv5.10:6.4_0": "Sāvako aññāṇīti?",
  "kv5.10:6.5_0": "Na hevaṁ vattabbe …pe…",
  "kv5.10:6.6_0": "tena hi sāvakassa phale ñāṇaṁ atthīti …pe….",
  "kv5.10:6.7_0": "Phalañāṇakathā niṭṭhitā.",
  "kv5.10:6.8_0": "Pañcamo vaggo.",
  "kv5.10:6.9_0": "Tassuddānaṁ",
  "kv5.10:7.1_0": "Vimuttiñāṇaṁ vimuttaṁ, sekhassa asekhaṁ ñāṇaṁ, viparīte ñāṇaṁ,",
  "kv5.10:7.1_1": "aniyatassa niyāmagamanāya atthi ñāṇaṁ, sabbaṁ ñāṇaṁ paṭisambhidāti, sammutiñāṇaṁ, cetopariyāye ñāṇaṁ, anāgate ñāṇaṁ, paṭuppanne ñāṇaṁ, sāvakassa phale ñāṇanti.",
  "kv5.10:7.2_0": "Mahāpaṇṇāsako.",
  "kv5.10:7.3_0": "Tassāpi uddānaṁ",
  "kv5.10:8.1_0": "Sattupaladdhiṁ, upaharato, balaṁ, gihi’ssa arahā ca, vimuttipañcamanti."
}