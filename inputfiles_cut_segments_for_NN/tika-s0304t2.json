{
  "tika-s0304t2:0_0": "3. Mātugāmasaṁyuttaṁ",
  "tika-s0304t2:1_0": "1. Paṭhamapeyyālavaggo",
  "tika-s0304t2:2_0": "1-2. Mātugāmasuttādivaṇṇanā",
  "tika-s0304t2:3_0": "280-281.Aguṇaṅgehīti aguṇakoṭṭhāsehi. Rūpayatīti rūpaṁ, sarīrarūpaṁ.",
  "tika-s0304t2:3_1": "Sarīrarūpaṁ pāsaṁsaṁ etassa atthīti rūpavā,",
  "tika-s0304t2:3_2": "tappaṭikkhepena na ca rūpavā, sampannarūpo na hotīti attho.",
  "tika-s0304t2:3_3": "Ñātikulato aññato vā āgatāya bhogasampadāya abhāvena na bhogasampanno. Dussīloti nissīlo.",
  "tika-s0304t2:3_4": "Nissīlatāya eva cassā pubbuṭṭhāyitādiācārābhāvo vutto. Ālasiyoti ālasiyatāya yutto.",
  "tika-s0304t2:3_5": "Pajañcassa na labhatīti pajābhāvasīsena tassā parivārahāni vuttā.",
  "tika-s0304t2:3_6": "Parivattetabbanti purisavasena parivattetabbaṁ.",
  "tika-s0304t2:4_0": "Mātugāmasuttādivaṇṇanā niṭṭhitā.",
  "tika-s0304t2:5_0": "3. Āveṇikadukkhasuttavaṇṇanā",
  "tika-s0304t2:6_0": "282.",
  "tika-s0304t2:6_1": "Āveṇitabbato mariyādāya visuṁ asādhāraṇato passitabbato āveṇikāni.",
  "tika-s0304t2:6_2": "Paṭipacceke puggale niyuttānīti pāṭipuggalikāni.",
  "tika-s0304t2:6_3": "Paricārikabhāvanti upaṭṭhāyikabhāvaṁ.",
  "tika-s0304t2:7_0": "Āveṇikadukkhasuttavaṇṇanā niṭṭhitā.",
  "tika-s0304t2:8_0": "4. Tīhidhammehisuttādivaṇṇanā",
  "tika-s0304t2:9_0": "283-303.Maccheramalapariyuṭṭhitenāti macchariyamalena abhibhūtena.",
  "tika-s0304t2:9_1": "Tenāti kassaci kiñci adānena ca.",
  "tika-s0304t2:9_2": "Etaṁ ‘‘maccheramalapariyuṭṭhitenā’’tiādi vuttaṁ.",
  "tika-s0304t2:9_3": "Vilokento vicarati issāpakatacittatāya.",
  "tika-s0304t2:9_4": "Pañcamādīni yāva ekādasamā uttānatthāneva.",
  "tika-s0304t2:10_0": "Tīhidhammehisuttādivaṇṇanā niṭṭhitā.",
  "tika-s0304t2:11_0": "3. Balavaggo",
  "tika-s0304t2:12_0": "1. Visāradasuttavaṇṇanā",
  "tika-s0304t2:13_0": "304.Rūpasampattirūpabalaṁ taṁsamaṅgino upatthambhakabhāvato. Esa nayo sesesupi.",
  "tika-s0304t2:13_1": "Balāni hi sattānaṁ vuḍḍhiyā upatthambhakapaccayo hoti, yathā taṁ āhāro. Tenāha – ‘‘imānī’’tiādi.",
  "tika-s0304t2:14_0": "Visāradasuttavaṇṇanā niṭṭhitā.",
  "tika-s0304t2:15_0": "2-10. Pasayhasuttādivaṇṇanā",
  "tika-s0304t2:16_0": "305-313.Abhibhavitvā sabbaṁ antojanaṁ sāmikañca.",
  "tika-s0304t2:16_1": "Nāsentīti nāsanaṁ adassanaṁ nenti nīharantīti attho.",
  "tika-s0304t2:17_0": "Pasayhasuttādivaṇṇanā niṭṭhitā.",
  "tika-s0304t2:18_0": "Mātugāmasaṁyuttavaṇṇanā niṭṭhitā."
}