{
  "anya-e0801n4:0_0": "4. Catuttho kaṇḍo (ṇādi)",
  "anya-e0801n4:1_0": "1. Ṇo vā pacce.",
  "anya-e0801n4:2_0": "Chaṭṭhiyantā nāmasmā vā ṇappaccayo hoti apacce-bhidheyye,",
  "anya-e0801n4:2_1": "ṇakāro vuddhyattho,",
  "anya-e0801n4:2_2": "evamaññattāpi,",
  "anya-e0801n4:2_3": "vasiṭṭhassāpaccaṁ vāsiṭṭho,",
  "anya-e0801n4:2_4": "vāsiṭṭhī vā, opagavo,",
  "anya-e0801n4:2_5": "opagavī vā,",
  "anya-e0801n4:2_6": "veti vākyasamāsavikappanatthaṁ,",
  "anya-e0801n4:2_7": "tassādhikāro sakatthāvadhi.",
  "anya-e0801n4:3_0": "2. Vacchādito ṇānaṇāyanā.",
  "anya-e0801n4:4_0": "Vacchādīhi apaccappaccayantehi gottādīhi ca saddehi ṇānaṇāyanappaccayā vā honti apacce,",
  "anya-e0801n4:4_1": "vacchāno vacchāyano,",
  "anya-e0801n4:4_2": "kaccāno kaccāyano,",
  "anya-e0801n4:4_3": "yāgame kātiyāno,",
  "anya-e0801n4:4_4": "moggallāno moggallāyano,",
  "anya-e0801n4:4_5": "sākaṭāno sākaṭāyano,",
  "anya-e0801n4:4_6": "kaṇhāno kaṇhāyano iccādi.",
  "anya-e0801n4:5_0": "3. Kattikāvidhavādīhi ṇeyyaṇerā.",
  "anya-e0801n4:6_0": "Kattikādīhi vidhavādīhi ca ṇeyyaṇerā vā yathākkamaṁ honti apacce,",
  "anya-e0801n4:6_1": "kattikeyyo,",
  "anya-e0801n4:6_2": "venateyyo,",
  "anya-e0801n4:6_3": "bhāgineyyo iccādi ,",
  "anya-e0801n4:6_4": "vedhavero,",
  "anya-e0801n4:6_5": "bandhakero, nālikero,",
  "anya-e0801n4:6_6": "sāmaṇero iccādi.",
  "anya-e0801n4:7_0": "4. Ṇyadiccādīhi.",
  "anya-e0801n4:8_0": "Ditippabhutihi ṇyo vā hoti apacce, decco, ādicco, koṇḍañño, gaggyo, bhātabbo iccādi.",
  "anya-e0801n4:9_0": "5. Ā ṇi.",
  "anya-e0801n4:10_0": "Akārantato ṇi vā hoti apacce, dakkhi, datthi, doṇi. Vāsavi, vāruṇi iccādi.",
  "anya-e0801n4:11_0": "6. Rājato ñño jātiyaṁ.",
  "anya-e0801n4:12_0": "Rājasaddato ñño vā hoti apacce jātiyaṁ gamyamānāyaṁ, rājañño, jātiyanti kiṁ? Rājāpaccaṁ.",
  "anya-e0801n4:13_0": "7. Khattā yiyā.",
  "anya-e0801n4:14_0": "Khattasaddā yaiyā honti apacce jātiyaṁ, khatyo, khattiyo, jātiyaṁtveva? Khatti.",
  "anya-e0801n4:15_0": "8. Manuto ssasaṇa.",
  "anya-e0801n4:16_0": "Manusaddato jātiyaṁ ssasaṇa honti apacce, manusso, mānuso,",
  "anya-e0801n4:16_1": "itthiyaṁ manussā, mānusī,",
  "anya-e0801n4:16_2": "jātiyaṁtveva? Mānavo.",
  "anya-e0801n4:17_0": "9. Janapadanāmasmā khattiyā raññe ca ṇo.",
  "anya-e0801n4:18_0": "Janapadassa yaṁ nāmaṁ,",
  "anya-e0801n4:18_1": "tannāmasmā khattiyā apacce raññe ca ṇo hoti, pañcālo, kosalo, māgadho, okkāko,",
  "anya-e0801n4:18_2": "janapadanāmasmāti kiṁ?",
  "anya-e0801n4:18_3": "Dāsarathi,",
  "anya-e0801n4:18_4": "khattiyāti kiṁ?",
  "anya-e0801n4:18_5": "Pañcālassa brāhmaṇassa apaccaṁ pañcāli.",
  "anya-e0801n4:19_0": "10. Ṇya kurusivīhi.",
  "anya-e0801n4:20_0": "Kurusivīhi apacce raññe ca ṇyo hoti. Korabyo, sebyo.",
  "anya-e0801n4:21_0": "11. Ṇa rāgā tena rattaṁ.",
  "anya-e0801n4:22_0": "Rāgavācitatiyantato rattamicchetasmiṁ atthe ṇo hoti,",
  "anya-e0801n4:22_1": "kasāvena rattaṁ kāsāvaṁ,",
  "anya-e0801n4:22_2": "kosumbhaṁ, yāliddaṁ,",
  "anya-e0801n4:22_3": "rāgāti kiṁ?",
  "anya-e0801n4:22_4": "Devadattena rattaṁ vatthaṁ,",
  "anya-e0801n4:22_5": "idha kasmā na hoti?",
  "anya-e0801n4:22_6": "‘Nīlaṁ pīta’nti,",
  "anya-e0801n4:22_7": "guṇavacanattā vināpi ṇena ṇatthassābhidhānato.",
  "anya-e0801n4:23_0": "12. Nakkhatteninduyuttena kāle.",
  "anya-e0801n4:24_0": "Tatiyantato nakkhattā tena lakkhite kāle ṇo hoti,",
  "anya-e0801n4:24_1": "tañce nakkhattaminduyuttaṁ hoti,",
  "anya-e0801n4:24_2": "phussī ratti,",
  "anya-e0801n4:24_3": "phussaṁ ahaṁ,",
  "anya-e0801n4:24_4": "nakkhatteneti kiṁ?",
  "anya-e0801n4:24_5": "Gurunā lakkhitā ratti.",
  "anya-e0801n4:24_6": "Induyutteneti kiṁ?",
  "anya-e0801n4:24_7": "Katthikāya lakkhito muhutto,",
  "anya-e0801n4:24_8": "kāleti kiṁ?",
  "anya-e0801n4:24_9": "Phussena lakkhitā atthasiddhi,",
  "anya-e0801n4:24_10": "ajjakattikāti kattikāyutte cande kattikāsaddo vattate.",
  "anya-e0801n4:25_0": "13. Sā-ssa devatā puṇṇamāsī.",
  "anya-e0801n4:26_0": "Seti paṭhamantā assāti chaṭṭhyatthe ṇo bhavati,",
  "anya-e0801n4:26_1": "yaṁ paṭhamantaṁ,",
  "anya-e0801n4:26_2": "sā ce devatā puṇṇamāsīvā,",
  "anya-e0801n4:26_3": "sugato devatā assābhi sogato, māhindo, yāmo, vāruṇo,",
  "anya-e0801n4:26_4": "phussī puṇṇamāsī assa sambandhinīti phusso, māso, māyo, phagguno, citto, vesākho.",
  "anya-e0801n4:26_5": "Jeṭṭhamūlo, āsaḷho, sāvaṇo,",
  "anya-e0801n4:26_6": "poṭṭhapādo, assayujo, kattiko, māgasiro,",
  "anya-e0801n4:26_7": "puṇṇamāsīti kiṁ?",
  "anya-e0801n4:26_8": "Phussī pañcamī assa,",
  "anya-e0801n4:26_9": "puṇṇamāsī ca bhatakamāsasambandhinī na hoti…",
  "anya-e0801n4:26_10": "puṇṇo mā assanti nibbacanā,",
  "anya-e0801n4:26_11": "ato eva nipātanā ṇo sāgamo ca,",
  "anya-e0801n4:26_12": "māsasutiyāva na pañcadasa rattādo vidhi.",
  "anya-e0801n4:27_0": "14. Tamadhīte taṁ jānāti kaṇikā ca.",
  "anya-e0801n4:28_0": "Dutiyantato tamadhīte taṁ jānātīti etesvatthesu ṇo hoti ṇo ṇiko ca,",
  "anya-e0801n4:28_1": "byākaraṇamadhīte jānāti vā veyyākaraṇo, chandaso, kamako, padako, venayiko,",
  "anya-e0801n4:28_2": "suttantiko,",
  "anya-e0801n4:28_3": "dvitaggahaṇaṁ puthageva vidhānatthaṁ jānanassa ca ajjhenavisayabhāvadassanatthaṁ pasiddhūpasaṅgahatthaṁ ca.",
  "anya-e0801n4:29_0": "15. Tassa visaye dese.",
  "anya-e0801n4:30_0": "Chaṭṭhiyantā visaye desarūpe ṇo hoti,",
  "anya-e0801n4:30_1": "vasātīnaṁ visayo deso vāsāto,",
  "anya-e0801n4:30_2": "deseti kiṁ?",
  "anya-e0801n4:30_3": "Cakkhussa visayo rūpaṁ,",
  "anya-e0801n4:30_4": "devadattassa visayo-nuvāko.",
  "anya-e0801n4:31_0": "16. Nivāse tannāme.",
  "anya-e0801n4:32_0": "Chaṭṭhiyantā nivāse dese tannāme ṇo hoti, sivīnaṁ nivāso deso sebyo, vāsāto.",
  "anya-e0801n4:33_0": "17. Adūrabhave.",
  "anya-e0801n4:34_0": "Chaṭṭhiyantā adūrabhave dese tannāme ṇo hoti, vidisāya adūrabhavaṁ vedisaṁ.",
  "anya-e0801n4:35_0": "18. Tena nibbatte.",
  "anya-e0801n4:36_0": "Tatiyantā nibbatte dese tannāme ṇo hoti,",
  "anya-e0801n4:36_1": "kusambena nibbattā kosambhī nagarī, kākandī, mākandī,",
  "anya-e0801n4:36_2": "sahassena nibbattā sāhassī parīkhā,",
  "anya-e0801n4:36_3": "hotumhi kattari karaṇe ca yathāyogaṁ tatiyā.",
  "anya-e0801n4:37_0": "19. Tamīdhatthi.",
  "anya-e0801n4:38_0": "Tanti paṭhamantā idhāti sattamyatthe dese tannāme ṇo hoti,",
  "anya-e0801n4:38_1": "yantaṁ paṭhamantamatthi ce,",
  "anya-e0801n4:38_2": "udumbarā asmiṁ dese santīti odumbaro, bādaro, babbajo.",
  "anya-e0801n4:39_0": "20. Tatra bhave.",
  "anya-e0801n4:40_0": "Sattamyantā bhavatthe ṇo hoti, udake bhavo odako, oraso, jānapado, māgadho, kāpilavatthavo, kosambo.",
  "anya-e0801n4:41_0": "21. Ajjādīhi tano.",
  "anya-e0801n4:42_0": "Bhavatthe ajjādīhi tano hoti, ajja bhavo ajjatano, svātano, hiyyattano.",
  "anya-e0801n4:43_0": "22. Purāto ṇo ca.",
  "anya-e0801n4:44_0": "Purāiccasmā bhavatthe ṇo hoti tano ca, purāṇo, purātano.",
  "anya-e0801n4:45_0": "23. Amātvacco.",
  "anya-e0801n4:46_0": "Amāsaddato acco hoti bhavatthe, amacco.",
  "anya-e0801n4:47_0": "24. Majjhāditvimo.",
  "anya-e0801n4:48_0": "Majjhādīhi sattamyantehi bhavatte imo hoti, majjhimo, antimo. Majjha, anta, heṭṭhā, upari, ora, pāra, pacchā,",
  "anya-e0801n4:48_1": "abbhantara,",
  "anya-e0801n4:48_2": "paccanta (puratthā, bāhira).",
  "anya-e0801n4:49_0": "25. Kaṇaṇeyyaṇeyyakayiyā.",
  "anya-e0801n4:50_0": "Sattamyantā ete paccayā honti bhavatthe,",
  "anya-e0801n4:50_1": "kaṇa-kusinā rāyaṁ bhavo kosinārako,",
  "anya-e0801n4:50_2": "māgadhako,",
  "anya-e0801n4:50_3": "āraññako vihāro.",
  "anya-e0801n4:50_4": "Ṇeyya-gaṅgeyyo,",
  "anya-e0801n4:50_5": "pabbateyyo, vāneyyo.",
  "anya-e0801n4:50_6": "Ṇeyyaka-koleyyako,",
  "anya-e0801n4:50_7": "bārāṇaseyyako,",
  "anya-e0801n4:50_8": "campeyyako,",
  "anya-e0801n4:50_9": "mithileyyakoti eyyako. Ya-gammo, dibbo.",
  "anya-e0801n4:50_10": "Iyagāmiyo, udari-yo, diviyo,",
  "anya-e0801n4:50_11": "pañcāliyo,",
  "anya-e0801n4:50_12": "bodhipakkhiyo, lokiyo.",
  "anya-e0801n4:51_0": "26. Ṇiko.",
  "anya-e0801n4:52_0": "Sattamyantā bhavatthe ṇiko hoti, sāradiko divaso, sāradikā ratti.",
  "anya-e0801n4:53_0": "27. Tamassa sippaṁ sīlaṁ paṇyaṁ paharaṇaṁ payojanaṁ.",
  "anya-e0801n4:54_0": "Paṭhamantā sippādivācakā assetichaṭṭhiyattheṇiko hoti,",
  "anya-e0801n4:54_1": "vīṇāvādanaṁ sippamassa veṇiko,",
  "anya-e0801n4:54_2": "modaṅgiko, vaṁsiko,",
  "anya-e0801n4:54_3": "paṁsukū- ladhāraṇaṁ sīlamassa paṁsukūliko,",
  "anya-e0801n4:54_4": "tecīvarikeva,",
  "anya-e0801n4:54_5": "gandhopaṇyamassa gandhiko, teliko, goḷiko,",
  "anya-e0801n4:54_6": "cāpo paharaṇamassa cāpiko, tomariko,",
  "anya-e0801n4:54_7": "muggariko,",
  "anya-e0801n4:54_8": "upadhippayojanamassa opadhikaṁ, sātikaṁ,",
  "anya-e0801n4:54_9": "sāhassikaṁ.",
  "anya-e0801n4:55_0": "28. Taṁ hantarahati gacchatuñchati carati.",
  "anya-e0801n4:56_0": "Dutiyantā hantīti evamādīsvatthesu ṇīko hoti.",
  "anya-e0801n4:56_1": "Pakkhīhipakkhino hantīti pakkhiko, sākuniko, māyūriko.",
  "anya-e0801n4:56_2": "Macchehi-macchiko, meniko.",
  "anya-e0801n4:56_3": "Migehi-māgaviko hāriṇiko,",
  "anya-e0801n4:56_4": "‘sūkariko’ti iko.",
  "anya-e0801n4:56_5": "Satamarahatīti sātikaṁ,",
  "anya-e0801n4:56_6": "sandiṭṭhiko,",
  "anya-e0801n4:56_7": "ehipassavidhiṁ arahatīti ehipassiko,",
  "anya-e0801n4:56_8": "sāhassiko,",
  "anya-e0801n4:56_9": "‘sahassiyo’ti iyo.",
  "anya-e0801n4:56_10": "Paradāraṁ gacchatīti pāradāriko, maggiko,",
  "anya-e0801n4:56_11": "paññāsayojaniko.",
  "anya-e0801n4:56_12": "Badare uñchatīti bādariko, sāmākiko.",
  "anya-e0801n4:56_13": "Dhammaṁ caratīti dhammiko,",
  "anya-e0801n4:56_14": "adhammiko.",
  "anya-e0801n4:57_0": "29.",
  "anya-e0801n4:57_1": "Tena kataṁ kītaṁ baddhamabhisaṅkhataṁ saṁsaṭṭhaṁ hataṁ hanti jitaṁ jayati dibbati khaṇati tarati carati vahati jīvati.",
  "anya-e0801n4:58_0": "Tatiyantā katādisvatthesu ṇiko hoti.",
  "anya-e0801n4:58_1": "Kāyena kataṁ kāyikaṁ,",
  "anya-e0801n4:58_2": "vācasikaṁ,",
  "anya-e0801n4:58_3": "mānasikaṁ,",
  "anya-e0801n4:58_4": "vātena kato ābādho vātiko.",
  "anya-e0801n4:58_5": "Satena kītaṁ sātikaṁ,",
  "anya-e0801n4:58_6": "sāhassikaṁ, mūlatova,",
  "anya-e0801n4:58_7": "devadatena kītanti na hoti tadatthāppatītiyā.",
  "anya-e0801n4:58_8": "Varattāya baddho vārattiko, āyasiko, pāsiko.",
  "anya-e0801n4:58_9": "Ghatena abhisaṅkhataṁ saṁsaṭṭhaṁ vā ghātikaṁ, goḷikaṁ, dādhikaṁ,",
  "anya-e0801n4:58_10": "māricikaṁ.",
  "anya-e0801n4:58_11": "Jālena hato hantīti vā jāliko, bālīsiko.",
  "anya-e0801n4:58_12": "Akkhehi jitamakkhikaṁ,",
  "anya-e0801n4:58_13": "sālākikaṁ.",
  "anya-e0801n4:58_14": "Akkhehi jayati dibbatīti vā akkhiko.",
  "anya-e0801n4:58_15": "Khaṇittiyā khaṇatīti khāṇittiko,",
  "anya-e0801n4:58_16": "kuddāliko,",
  "anya-e0801n4:58_17": "devadattena jitaṁ,",
  "anya-e0801n4:58_18": "aṅgulyā khaṇatīti na hoti tadatthānavagamā.",
  "anya-e0801n4:58_19": "Uḷumpena taratīti oḷumpiko,",
  "anya-e0801n4:58_20": "‘uḷumpiko’ti iko gopucchiko, nāviko.",
  "anya-e0801n4:58_21": "Sakaṭena caratīti sākaṭiko, ‘rathiko,",
  "anya-e0801n4:58_22": "parappiko’ti iko.",
  "anya-e0801n4:58_23": "Khandhena vahatīti khandhiko, aṁsiko,",
  "anya-e0801n4:58_24": "‘sīsiko’ti iko.",
  "anya-e0801n4:58_25": "Vetanena jīvatīti vetaniko, ‘bhatiko, kayiko,",
  "anya-e0801n4:58_26": "vikkayiko,",
  "anya-e0801n4:58_27": "kayavikkayiko’ti iko.",
  "anya-e0801n4:59_0": "30. Tassa saṁvattati.",
  "anya-e0801n4:60_0": "Catutthiyantā saṁvattatīti asmiṁ atthe ṇiko hoti,",
  "anya-e0801n4:60_1": "punabbhavāya saṁvattatīti ponobhaviko,",
  "anya-e0801n4:60_2": "itthiyaṁ pono bhavikā,",
  "anya-e0801n4:60_3": "lokāya saṁvattatīti lokiko suṭṭhu aggoti saggo,",
  "anya-e0801n4:60_4": "saggāya saṁvattatīti sovaggiko,",
  "anya-e0801n4:60_5": "sassovaka tadaminādipāṭhā,",
  "anya-e0801n4:60_6": "dhanāya saṁvattatīti dhaññaṁ, yo.",
  "anya-e0801n4:61_0": "31. Tato sambhūtamāgataṁ.",
  "anya-e0801n4:62_0": "Pañcamyantā sambhūtamāgatanti etesvatthesu ṇiko hoti,",
  "anya-e0801n4:62_1": "mātiko sambhūtamāgataṁ vā mattikaṁ, pettikaṁ,",
  "anya-e0801n4:62_2": "ṇyariyaṇa -yāpi dissanti,",
  "anya-e0801n4:62_3": "surabhito sambhūtaṁ sorabhyaṁ,",
  "anya-e0801n4:62_4": "thanato sambhūtaṁ thaññaṁ,",
  "anya-e0801n4:62_5": "pitito sambhūto pettiyo, mātiyo, mattiyo, macco vā.",
  "anya-e0801n4:63_0": "32. Tattha vasati vidito bhatto niyutto.",
  "anya-e0801n4:64_0": "Sattamyantā tattha vasatītvevamādīsvatthesu ṇiko hoti.",
  "anya-e0801n4:64_1": "Rukkhamūle vasatīti rukkhamūliko, āraññiko, sosāniko.",
  "anya-e0801n4:64_2": "Loke vidito lokiko.",
  "anya-e0801n4:64_3": "Catumahārājesu bhattā cātummahārājikā .",
  "anya-e0801n4:64_4": "Dvāre niyutto dovāriko dassoka tadaminādipāṭhā,",
  "anya-e0801n4:64_5": "bhaṇḍāgāriko,",
  "anya-e0801n4:64_6": "iko-navakammiko,",
  "anya-e0801n4:64_7": "kiyojātikiyo,",
  "anya-e0801n4:64_8": "andhakiyo.",
  "anya-e0801n4:65_0": "33. Tassidaṁ.",
  "anya-e0801n4:66_0": "Chaṭṭhiyantā idamiccasmiṁ atthe ṇiko hoti,",
  "anya-e0801n4:66_1": "saṅghassa idaṁ saṅghikaṁ,",
  "anya-e0801n4:66_2": "puggalikaṁ,",
  "anya-e0801n4:66_3": "sakyaputtiko,",
  "anya-e0801n4:66_4": "nātiputtiko,",
  "anya-e0801n4:66_5": "jenadattiko,",
  "anya-e0801n4:66_6": "kiye-sakiyo, parakiyo,",
  "anya-e0801n4:66_7": "niye-attaniyaṁ,",
  "anya-e0801n4:66_8": "ke- sako rājakaṁ bhaṇḍaṁ.",
  "anya-e0801n4:67_0": "34. Ṇo.",
  "anya-e0801n4:68_0": "Chaṭṭhiyantā idamiccasmiṁ atthe ṇo hoti,",
  "anya-e0801n4:68_1": "kaccāyanassa idaṁ kaccāyanaṁ byākaraṇaṁ,",
  "anya-e0801n4:68_2": "sogataṁ sāsanaṁ,",
  "anya-e0801n4:68_3": "māhisaṁ maṁsādi.",
  "anya-e0801n4:69_0": "35. Gavādīhi yo.",
  "anya-e0801n4:70_0": "Gavādīhi chaṭṭhiyantehi idamiccasmiṁ atthe yo hoti, gunnaṁ idaṁ gabyaṁ maṁsādi, kabyaṁ, dabbaṁ.",
  "anya-e0801n4:71_0": "36. Pitito bhātari reyyaṇa.",
  "anya-e0801n4:72_0": "Pitusaddā tassa bhātari reyyaṇa hoti, pitu bhātā petteyyo.",
  "anya-e0801n4:73_0": "37. Mātito ca bhaginiyaṁ cho.",
  "anya-e0801n4:74_0": "Mātito pitito ca tesaṁ bhaginiyaṁ cho hoti,",
  "anya-e0801n4:74_1": "mātu bhaginī mātucchā,",
  "anya-e0801n4:74_2": "pitu bhaginī pitucchā,",
  "anya-e0801n4:74_3": "kathaṁ ‘mātulo’ti ‘‘mātulāditvānī’’ti nipātanā.",
  "anya-e0801n4:75_0": "38. Mātāpitūsvāmaho.",
  "anya-e0801n4:76_0": "Mātāpitūhi tesaṁ mātāpitūsu āmaho hoti,",
  "anya-e0801n4:76_1": "mātu mātā mātāmahī,",
  "anya-e0801n4:76_2": "mātu pitā mātāmaho,",
  "anya-e0801n4:76_3": "pitu mātā pitāmahī,",
  "anya-e0801n4:76_4": "pitu pitā pitāmaho,",
  "anya-e0801n4:76_5": "na yathāsaṅkhyaṁ,",
  "anya-e0801n4:76_6": "paccekābhi sambandhā.",
  "anya-e0801n4:77_0": "39. Hite reyyaṇa.",
  "anya-e0801n4:78_0": "Mātāpitūhi hite reyyaṇa hoti, matteyyo, petteyyo.",
  "anya-e0801n4:79_0": "40. Nindāññātappapaṭibhāgarassadayāsaññāsu ko.",
  "anya-e0801n4:80_0": "Nindādīsvattheyu nāmasmā ko hoti,",
  "anya-e0801n4:80_1": "nindāyaṁ-muṇḍako, samaṇako.",
  "anya-e0801n4:80_2": "Aññāte-kassāyaṁ assoti assako,",
  "anya-e0801n4:80_3": "payogasāmatthiyā sambandhivisesānavagamovagamyate.",
  "anya-e0801n4:80_4": "Appatthetelakaṁ, ghatakaṁ.",
  "anya-e0801n4:80_5": "Paṭibhāgatthe-hatthī viya hatthiko, assako,",
  "anya-e0801n4:80_6": "balībaddako.",
  "anya-e0801n4:80_7": "Rasse-mānusako, rukkhako,",
  "anya-e0801n4:80_8": "pilakkhako.",
  "anya-e0801n4:80_9": "Dayāyaṁ-puttako, vacchako.",
  "anya-e0801n4:80_10": "Saññāyaṁ-moro viya morako.",
  "anya-e0801n4:81_0": "41. Tamassaparimāṇaṁ ṇiko ca.",
  "anya-e0801n4:82_0": "Paṭhamantā asseti asmiṁ atthe ṇiko hoti ko ca tañce paṭhamantaṁ parimāṇaṁ bhavati,",
  "anya-e0801n4:82_1": "parimīyate neneti parimāṇaṁ,",
  "anya-e0801n4:82_2": "doṇo parimāṇamassa doṇiko vīhi,",
  "anya-e0801n4:82_3": "khārasatiko,",
  "anya-e0801n4:82_4": "khārasahassiko āsītiko vayo,",
  "anya-e0801n4:82_5": "upaḍḍhakāyikaṁ bimbohanaṁ, pañcakaṁ, chakkaṁ.",
  "anya-e0801n4:83_0": "42. Yatetehi ttako.",
  "anya-e0801n4:84_0": "Yādīhi paṭhamantehī asseti chaṭṭhiyatthe ttako hoti,",
  "anya-e0801n4:84_1": "tañce paṭhamantaṁ parimāṇaṁ bhavati,",
  "anya-e0801n4:84_2": "yaṁ parimāṇamassa yattakaṁ, tattakaṁ, ettakaṁ,",
  "anya-e0801n4:84_3": "āvatake yāvatako,",
  "anya-e0801n4:84_4": "tāvatako (etāvatako).",
  "anya-e0801n4:85_0": "43. Sabbā cāvantu.",
  "anya-e0801n4:86_0": "Sabbato paṭhamantehi yādīhi ca asseti chaṭṭhiyatthe āvantu hoti,",
  "anya-e0801n4:86_1": "tañce paṭhamantaṁ parimāṇaṁ bhavati.",
  "anya-e0801n4:86_2": "Sabbaṁ parimāṇamassa sabbāvantaṁ, yāvantaṁ, tāvantaṁ,",
  "anya-e0801n4:86_3": "etāvantaṁ.",
  "anya-e0801n4:87_0": "44. Kimhā ratirīvarīvatakarittakā.",
  "anya-e0801n4:88_0": "Kimhā paṭhamantā asseti chaṭṭhiyatthe ratirīvarīvatakarittakā honti,",
  "anya-e0801n4:88_1": "tañce paṭhamantaṁ parimāṇaṁ bhavati,",
  "anya-e0801n4:88_2": "kiṁ saṅkhyānaṁ parimāṇamesaṁ kati ete, kīva,",
  "anya-e0801n4:88_3": "kīvatakaṁ, kittakaṁ.",
  "anya-e0801n4:88_4": "Rīvanto sabhāvato asaṅkhyo.",
  "anya-e0801n4:89_0": "45. Sañjātaṁ tārakāditvito.",
  "anya-e0801n4:90_0": "Tārakādīhi paṭhamantehi asseti chaṭṭhiyatthe ito hoti,",
  "anya-e0801n4:90_1": "te ce sañjātā honti,",
  "anya-e0801n4:90_2": "tārakā sañjātā assa tārakitaṁ gaganaṁ,",
  "anya-e0801n4:90_3": "pupphito rukkho,",
  "anya-e0801n4:90_4": "pallavitā latā.",
  "anya-e0801n4:91_0": "46. Māne matto.",
  "anya-e0801n4:92_0": "Paṭhamantā mānavuttito asseti asmiṁatthe matto hoti,",
  "anya-e0801n4:92_1": "palaṁ ummānamassa palamattaṁ,",
  "anya-e0801n4:92_2": "hattho pamāṇamassa hatthamattaṁ sataṁ mānamassa satamattaṁ,",
  "anya-e0801n4:92_3": "doṇo parimāṇamassa doṇamattaṁ,",
  "anya-e0801n4:92_4": "abhedopacārā doṇotipi hoti.",
  "anya-e0801n4:93_0": "47. Taggho cuddhaṁ.",
  "anya-e0801n4:94_0": "Uddhamānavuttiho asseti chaṭṭhiyatthe taggho hoti matto ca, jaṇṇutagghaṁ, jaṇṇumattaṁ.",
  "anya-e0801n4:95_0": "48. Ṇo ca purisā.",
  "anya-e0801n4:96_0": "Purisā paṭhamantā uddhamānavuttito ṇo hoti mattādayo ca, porisaṁ, purisamattaṁ, purisatagghaṁ.",
  "anya-e0801n4:97_0": "49. Ayūbhadvitīhaṁse.",
  "anya-e0801n4:98_0": "Ubhadvitīhi avayavavuttīti paṭhamantehi asseti chaṭṭhiyatthe ayo hoti.",
  "anya-e0801n4:98_1": "Ubho aṁsā assa ubhayaṁ, dvayaṁ, tayaṁ.",
  "anya-e0801n4:99_0": "50. Saṅkhyāya saccutīsāsadasantāyādhikāsmiṁ savasahasse ḍo.",
  "anya-e0801n4:100_0": "Satyantāya utyantāya īsantāya āsantāya dasantāya ca saṅkhyāya paṭhamantāya asminti sattamyatthe ḍo hoti,",
  "anya-e0801n4:100_1": "sā ce saṅkhyā adhikā hoti,",
  "anya-e0801n4:100_2": "yadasminti tañce sataṁ sahassaṁ satasahassaṁ vā hoti,",
  "anya-e0801n4:100_3": "vīsati adhikā asmiṁ sateti vīsaṁ sataṁ,",
  "anya-e0801n4:100_4": "ekavīsaṁ sataṁ, sahassaṁ,",
  "anya-e0801n4:100_5": "satasahassaṁ vā,",
  "anya-e0801n4:100_6": "tiṁsaṁ sataṁ,",
  "anya-e0801n4:100_7": "ekatiṁsaṁ sataṁ.",
  "anya-e0801n4:100_8": "Utyantāya-navutaṁ sataṁ sahassaṁ satasahassaṁ vā.",
  "anya-e0801n4:100_9": "Īsantāya cattālīsaṁ sataṁ, sahassaṁ,",
  "anya-e0801n4:100_10": "satasahassaṁ vā.",
  "anya-e0801n4:100_11": "Āsantāya paññāsaṁ sataṁ, sahassaṁ,",
  "anya-e0801n4:100_12": "satasahassaṁ vā.",
  "anya-e0801n4:100_13": "Dasantāyaekādasaṁ sataṁ, sahassaṁ,",
  "anya-e0801n4:100_14": "satasahassaṁ vā.",
  "anya-e0801n4:100_15": "Saccutīsāsadasantāyāti kiṁ?",
  "anya-e0801n4:100_16": "Chādhikā asmiṁsate.",
  "anya-e0801n4:100_17": "Adhiketi kiṁ?",
  "anya-e0801n4:100_18": "Pañcadasahīnā asmiṁsate,",
  "anya-e0801n4:100_19": "asminti kiṁ?",
  "anya-e0801n4:100_20": "Vīsatyadhikā etasmā satā,",
  "anya-e0801n4:100_21": "satasahasseti kiṁ?",
  "anya-e0801n4:100_22": "Ekādasa adhikā assaṁ vīsatiyaṁ.",
  "anya-e0801n4:101_0": "51. Tassa pūraṇekādasādito vā.",
  "anya-e0801n4:102_0": "Chaṭṭhiyanthāyekādasādikāya saṅkhyāya ḍo hoti (tassa) pūraṇatthe vibhāsā,",
  "anya-e0801n4:102_1": "sā saṅkhyā pūrīyate yena taṁ pūraṇaṁ,",
  "anya-e0801n4:102_2": "ekādasannaṁ pūraṇo ekādaso.",
  "anya-e0801n4:102_3": "Ekādasamo, vīso, vīsatimo, tiṁso,",
  "anya-e0801n4:102_4": "tiṁsatimo,",
  "anya-e0801n4:102_5": "cattālīso, paññāso.",
  "anya-e0801n4:103_0": "52. Ma pañcādikatihi.",
  "anya-e0801n4:104_0": "Chaṭṭhiyantāya pañcādikāya saṅkhyāya katismā ca mo hoti (tassa) pūraṇatthe, pañcamo, sattamo, aṭṭhamo, katimo, katimī.",
  "anya-e0801n4:105_0": "53.",
  "anya-e0801n4:105_1": "Satādīnamica.",
  "anya-e0801n4:105_2": "Satādikāya saṅkhyāya chaṭṭhiyantāya (tassa) pūraṇatthe mohoti satādīnamicāntādeso, satimo,",
  "anya-e0801n4:105_3": "sahassimo.",
  "anya-e0801n4:106_0": "54. Chā ṭṭhaṭṭhamā.",
  "anya-e0801n4:107_0": "Chasaddā ṭṭhaṭṭhamā honti tassa pūraṇatthe, chaṭṭho,",
  "anya-e0801n4:107_1": "chaṭṭhamo,",
  "anya-e0801n4:107_2": "itthiyaṁ chaṭṭhī,",
  "anya-e0801n4:107_3": "chaṭṭhamī,",
  "anya-e0801n4:107_4": "kathaṁ ‘dutiyaṁ catuttha’nti?",
  "anya-e0801n4:107_5": "‘‘Dutiyassa,",
  "anya-e0801n4:107_6": "catuttha tatiyāna’’nti nipātanā.",
  "anya-e0801n4:108_0": "55. Ekā kākyasahāye.",
  "anya-e0801n4:109_0": "Ekasmā asahāyatthe kaākī honti vā, ekako, ekākī, eko.",
  "anya-e0801n4:110_0": "56. Vacchādīhi tanutte taro.",
  "anya-e0801n4:111_0": "Vacchādīnaṁ sabhāvassa tanutte gamyamāne taro hoti,",
  "anya-e0801n4:111_1": "susuttassa tanutte vacchataro,",
  "anya-e0801n4:111_2": "itthiyaṁ vacchatarī,",
  "anya-e0801n4:111_3": "yobbanassa tanutte okkhataro,",
  "anya-e0801n4:111_4": "assabhāvassa tanutte assataro,",
  "anya-e0801n4:111_5": "sāmatthiyassa tanutte usabhataro.",
  "anya-e0801n4:112_0": "57.",
  "anya-e0801n4:112_1": "Kimhā niddhāraṇe ratara ratamā.",
  "anya-e0801n4:112_2": "Kiṁsaddā niddhāraṇe ratara ratamā honti,",
  "anya-e0801n4:112_3": "kataro bhavataṁ devadatto,",
  "anya-e0801n4:112_4": "kataro bhavataṁ kaṭho,",
  "anya-e0801n4:112_5": "katamo bhavataṁ devadatto,",
  "anya-e0801n4:112_6": "katamo bhavataṁ kaṭho,",
  "anya-e0801n4:112_7": "bhāradvājānaṁ katamosi brahme.",
  "anya-e0801n4:113_0": "58. Tena datte liyā.",
  "anya-e0801n4:114_0": "Tatiyantā datte-bhidheyye laiyā honti,",
  "anya-e0801n4:114_1": "devena datto devalo, deviyo, brahmalo, brahmiyo,",
  "anya-e0801n4:114_2": "sivā sīvalo, sīviyo,",
  "anya-e0801n4:114_3": "sissa dīgho.",
  "anya-e0801n4:115_0": "59. Tassa bhāvakammesu ttatāttanaṇyaṇeyyaṇiyaṇiyā.",
  "anya-e0801n4:116_0": "Chaṭṭhiyantā bhāve kamme ca ttādayo honti bahulaṁ,",
  "anya-e0801n4:116_1": "na ca sabbe sabbato honti aññatra ttatāhi,",
  "anya-e0801n4:116_2": "bhavanti etasmā buddhisaddābhi bhāvo saddassa pavattinimittaṁ,",
  "anya-e0801n4:116_3": "nīlassa paṭassa bhāvo nīlattaṁ nīlatābhi guṇo bhāvo,",
  "anya-e0801n4:116_4": "nīlassa guṇassa bhāvo nīlattaṁ nīlatābhi nīlaguṇajāti,",
  "anya-e0801n4:116_5": "gottaṁ gotāti gojāti,",
  "anya-e0801n4:116_6": "pācakattaṁ,",
  "anya-e0801n4:116_7": "daṇḍittaṁ,",
  "anya-e0801n4:116_8": "visāṇittaṁ,",
  "anya-e0801n4:116_9": "rājapurisattanti kriyādisambandhittaṁ,",
  "anya-e0801n4:116_10": "devadattattaṁ,",
  "anya-e0801n4:116_11": "candattaṁ,",
  "anya-e0801n4:116_12": "sūriyattanti tadavatthāvisesasāmaññaṁ,",
  "anya-e0801n4:116_13": "ākāsattaṁ,",
  "anya-e0801n4:116_14": "abhāvattanti upacaritabhedasāmaññaṁ.",
  "anya-e0801n4:116_15": "Ttana-puthujjanattanaṁ,",
  "anya-e0801n4:116_16": "vedanattanaṁ,",
  "anya-e0801n4:116_17": "jāyattanaṁ,",
  "anya-e0801n4:116_18": "jārattanaṁ.",
  "anya-e0801n4:116_19": "Ṇya-ālasyaṁ,",
  "anya-e0801n4:116_20": "brahmaññaṁ, cāpalyaṁ, nepuññaṁ, pesuññaṁ, rajjaṁ,",
  "anya-e0801n4:116_21": "ādhipaccaṁ, dāyajjaṁ,",
  "anya-e0801n4:116_22": "vesammaṁ ‘vesama’nti, keci, sakhyaṁ, vāṇijjaṁ.",
  "anya-e0801n4:116_23": "Ṇeyya-soceyyaṁ,",
  "anya-e0801n4:116_24": "ādhipateyyaṁ.",
  "anya-e0801n4:116_25": "Ṇagāravaṁ, pāṭavaṁ, ajjavaṁ, maddavaṁ.",
  "anya-e0801n4:116_26": "Iya-adhipatiyaṁ,",
  "anya-e0801n4:116_27": "paṇḍitiyaṁ,",
  "anya-e0801n4:116_28": "bahussutiyaṁ, naggiyaṁ, sūriyaṁ.",
  "anya-e0801n4:116_29": "Ṇiya-ālasiyaṁ,",
  "anya-e0801n4:116_30": "kāḷusiyaṁ,",
  "anya-e0801n4:116_31": "mandiyaṁdakkhiyaṁ,",
  "anya-e0801n4:116_32": "porohitiyaṁ,",
  "anya-e0801n4:116_33": "veyyattiyaṁ.",
  "anya-e0801n4:116_34": "Kathaṁ ‘rāmaṇīyaka’nti?",
  "anya-e0801n4:116_35": "Sakatthe kantā ṇena siddhaṁ.",
  "anya-e0801n4:116_36": "Kammaṁ kiriyā,",
  "anya-e0801n4:116_37": "tattha alasassa kammaṁ alasattaṁ’ alasatā,",
  "anya-e0801n4:116_38": "alasattanaṁ, ālasyaṁ,",
  "anya-e0801n4:116_39": "ālasiyaṁ vā,",
  "anya-e0801n4:116_40": "‘‘sakatthe’ (4.122) ti sakatthepi,",
  "anya-e0801n4:116_41": "yathābhuccaṁ, kāruññaṁ,",
  "anya-e0801n4:116_42": "pattakallaṁ,",
  "anya-e0801n4:116_43": "ākāsānañcaṁ,",
  "anya-e0801n4:116_44": "kāyapāguññatā.",
  "anya-e0801n4:117_0": "60. Bya vaddhadāsā vā.",
  "anya-e0801n4:118_0": "Chaṭṭhiyantā vaddhā dāsā ca byo vā hoti bhāvakammesu,",
  "anya-e0801n4:118_1": "vaddhabyaṁ vaddhatā,",
  "anya-e0801n4:118_2": "dāsabyaṁ dāsatā,",
  "anya-e0801n4:118_3": "kathaṁ ‘vaddhava’nti?",
  "anya-e0801n4:118_4": "Ṇe vāgamo.",
  "anya-e0801n4:119_0": "61. Naṇa yuvā bo ca vassa.",
  "anya-e0801n4:120_0": "Chaṭṭhiyantā yuvasaddā bhāvakammesu naṇa vā hoti tassa bo ca, yobbanaṁ, vātveva? Yuvattaṁ, yuvatā.",
  "anya-e0801n4:121_0": "62. Aṇvāditvimo.",
  "anya-e0801n4:122_0": "Aṇuādīhi chaṭṭhiyantehi bhāve vā imo hoti, aṇimā, laghimā, mahimā, (garimā), kasimā, vātveva?",
  "anya-e0801n4:122_1": "Aṇuttaṁ aṇutā.",
  "anya-e0801n4:123_0": "63. Bhāvā tena nibbatte.",
  "anya-e0801n4:124_0": "Bhāvavācakā saddā tena nibbatte-bhidheyye imo hoti, pākena nibbatta pāṇimaṁ, sekimaṁ.",
  "anya-e0801n4:125_0": "64. Taratamissikiyiṭṭhātisaye.",
  "anya-e0801n4:126_0": "Atisaye vattamānato hontete paccayā,",
  "anya-e0801n4:126_1": "atisayena pāpo pāpataro, pāpatamo,",
  "anya-e0801n4:126_2": "pāpissiko, pāpiyo, pāpiṭṭho,",
  "anya-e0801n4:126_3": "itthiyaṁ pāpatarā.",
  "anya-e0801n4:126_4": "Atisayantāpi atisayappaccayo,",
  "anya-e0801n4:126_5": "atisayena pāpiṭṭho pāpiṭṭhataro.",
  "anya-e0801n4:127_0": "65. Tannissite llo.",
  "anya-e0801n4:128_0": "Dutiyantā llappaccayo hoti nissitatthe,",
  "anya-e0801n4:128_1": "vedaṁ nissitaṁ vedallaṁ,",
  "anya-e0801n4:128_2": "duṭṭhu nissitaṁ duṭṭhullaṁ.",
  "anya-e0801n4:128_3": "Ille-saṅkhārillaṁ.",
  "anya-e0801n4:129_0": "66. Tassa vikārāvayavesu ṇa ṇika ṇeyyamayā.",
  "anya-e0801n4:130_0": "Pakatiyā uttaramavatthantaraṁ vikāro,",
  "anya-e0801n4:130_1": "chaṭṭhiyantā nāmasmā vikāre-vayave ca ṇādayo honti bahulaṁ,",
  "anya-e0801n4:130_2": "ṇa-āyasaṁ bandhanaṁ,",
  "anya-e0801n4:130_3": "odumbaraṁ, paṇṇaṁ,",
  "anya-e0801n4:130_4": "odumbaraṁ bhasmaṁ,",
  "anya-e0801n4:130_5": "kāpotaṁ maṁsaṁ,",
  "anya-e0801n4:130_6": "kāpotaṁ satthi.",
  "anya-e0801n4:130_7": "Ṇika-kappāsikaṁ vatthaṁ.",
  "anya-e0801n4:130_8": "Ṇeyya-eṇeyyaṁ maṁsaṁ,",
  "anya-e0801n4:130_9": "eṇeyyaṁ satthi .",
  "anya-e0801n4:130_10": "Koseyyaṁ vatthaṁ.",
  "anya-e0801n4:130_11": "Maya-tiṇamayaṁ,",
  "anya-e0801n4:130_12": "dārumayaṁ,",
  "anya-e0801n4:130_13": "naḷamayaṁ,",
  "anya-e0801n4:130_14": "mattikāmayaṁ.",
  "anya-e0801n4:130_15": "‘‘Aññasmi’’nti (4.121) gunnaṁ karīsepi mayo, gomayaṁ.",
  "anya-e0801n4:131_0": "67. Jatuto saṇa vā.",
  "anya-e0801n4:132_0": "Chaṭṭhiyantā nāmasmā jatuto vikārāvayavesu saṇa vā hoti.",
  "anya-e0801n4:132_1": "Jatuno vikāro jātusaṁ jatumayaṁ.",
  "anya-e0801n4:132_2": "‘‘Lopo’’ti (4.123) bahulaṁ paccayalopopi phalapupphamūlesu vikārāvayavesu,",
  "anya-e0801n4:132_3": "piyālassa phalāni piyālāni,",
  "anya-e0801n4:132_4": "mallikāya pupphāni mallikā,",
  "anya-e0801n4:132_5": "usirassa mūlaṁ usīraṁ,",
  "anya-e0801n4:132_6": "taṁ saddena vā tadabhidhānaṁ.",
  "anya-e0801n4:133_0": "68. Samūhe kaṇa ṇa ṇikā.",
  "anya-e0801n4:134_0": "Chaṭṭhiyantā samūhe kaṇa ṇa ṇikā honti gottappaccayantā.",
  "anya-e0801n4:134_1": "Kaṇa-rājaññakaṁ,",
  "anya-e0801n4:134_2": "mānussakaṁ,",
  "anya-e0801n4:134_3": "ukkhādīhi-okkhakaṁ, oṭṭhakaṁ,",
  "anya-e0801n4:134_4": "orabbhakaṁ, rājakaṁ,",
  "anya-e0801n4:134_5": "rājaputtakaṁ,",
  "anya-e0801n4:134_6": "hatthikaṁ, dhenukaṁ. Ṇa-kākaṁ, bhikkhaṁ.",
  "anya-e0801n4:134_7": "Acittā ṇika-āpūpikaṁ,",
  "anya-e0801n4:134_8": "saṁkulikaṁ.",
  "anya-e0801n4:135_0": "69. Janādīhi tā.",
  "anya-e0801n4:136_0": "Janādīhi chaṭṭhiyantehi samūhe tā hoti. Janatā, gajatā, bandhutā, gāmatā, sahāyatā, nāgaratā.",
  "anya-e0801n4:136_1": "Tāntā sabhāvato itthiliṅgā,",
  "anya-e0801n4:136_2": "‘madanīya’nti karaṇe-dhikaraṇe vā anīyena siddhaṁ.",
  "anya-e0801n4:136_3": "‘Dhūmāyitatta’nti ktāntā nāmadhātuto ktena siddhaṁ.",
  "anya-e0801n4:137_0": "70. Iyo hite.",
  "anya-e0801n4:138_0": "Chaṭṭhiyantā hite iyo hoti. Upādāniyaṁ, aññatrāpi samānodare sayito sodariyo.",
  "anya-e0801n4:139_0": "71. Cakkhvādito sso.",
  "anya-e0801n4:140_0": "Chaṭṭhiyantehi cakkhuādīhi hite sso hoti, cakkhussaṁ, āyussaṁ.",
  "anya-e0801n4:141_0": "72. Ṇyo tattha sādhu.",
  "anya-e0801n4:142_0": "Sattamyantā tattha sādhūti asmiṁ atthe ṇyo hoti. Sabbho,",
  "anya-e0801n4:142_1": "pārisajjo.",
  "anya-e0801n4:142_2": "Sādhūti kusalo yoggo hito vā.",
  "anya-e0801n4:142_3": "Aññatrāpi rathaṁ vahatīti racchā.",
  "anya-e0801n4:143_0": "73. Kammā niya ññā.",
  "anya-e0801n4:144_0": "Sattamyantā kammasaddā tattha sādhūbhi asmiṁ atthe niya ññā honti.",
  "anya-e0801n4:144_1": "Kamme sādhu kammaniyaṁ,",
  "anya-e0801n4:144_2": "kammaññaṁ.",
  "anya-e0801n4:145_0": "74. Kathāditviko.",
  "anya-e0801n4:146_0": "Kathādīhi sattamyantehi tattha sādhūti asmiṁ atthe iko hoti. Kathiko,",
  "anya-e0801n4:146_1": "dhammakathiko,",
  "anya-e0801n4:146_2": "saṅgāmiko pavāsiko,",
  "anya-e0801n4:146_3": "upavāsiko.",
  "anya-e0801n4:147_0": "75. Pathādīhi ṇeyyo.",
  "anya-e0801n4:148_0": "Pathādīhi sattamyantehi tattha sādhūti asmiṁ atthe ṇe-yyo hoti, pātheyyaṁ sāpateyyaṁ (ātitheyyaṁ).",
  "anya-e0801n4:149_0": "76. Dakkhiṇāyārahe.",
  "anya-e0801n4:150_0": "Dakkhiṇāsaddato arahatthe ṇeyyo hoti, dakkhiṇaṁ arahatīti dakkhiṇeyyo.",
  "anya-e0801n4:151_0": "77. Rāyo tumantā.",
  "anya-e0801n4:152_0": "Tumantato arahatthe rāyo hoti.",
  "anya-e0801n4:152_1": "Ghātetāyaṁ vā ghātetuṁ,",
  "anya-e0801n4:152_2": "jāpetāyaṁ vā jāpetuṁ,",
  "anya-e0801n4:152_3": "pabbājetāyaṁ vā pabbājetuṁ.",
  "anya-e0801n4:153_0": "78. Tametthassatthīti mantu.",
  "anya-e0801n4:154_0": "Paṭhamantā ettha assa atthīti etesvatthesu mantu hoti.",
  "anya-e0801n4:154_1": "Gāvo ettha dese,",
  "anya-e0801n4:154_2": "assa vā purisassa santīti gomā.",
  "anya-e0801n4:154_3": "Atthīti vattamānakālopādānato bhūtāhi bhavissantīhi vā gohi na gomā.",
  "anya-e0801n4:154_4": "Kathaṁ ‘gomā āsi,",
  "anya-e0801n4:154_5": "gomā bhavissatī’ti?",
  "anya-e0801n4:154_6": "Tadāpi vattamānāhiyeva gohi gomā,",
  "anya-e0801n4:154_7": "āsi bhavissatīti padantarā kālantaraṁ,",
  "anya-e0801n4:154_8": "itikaraṇato visayaniyamo –",
  "anya-e0801n4:155_0": "Pahūte ca pasaṁsāyaṁ, nindāyañcātisāyane;",
  "anya-e0801n4:156_0": "Niccayoge ca saṁsagge, hontime mantuādayo.",
  "anya-e0801n4:157_0": "Go assoti jātisaddānaṁ dabbābhidhānasāmatthiyā mantvādayo na honti,",
  "anya-e0801n4:157_1": "tathā guṇasaddānaṁ ‘seto paṭo’ti,",
  "anya-e0801n4:157_2": "yesantu guṇasaddānaṁ dabbābhidhānasāmatthiyaṁ natthi,",
  "anya-e0801n4:157_3": "tehi honteva ‘buddhimā, rūpavā, rasavā, gandhavā, phassavā, saddavā, rasī, rasiko, rūpī, rūpiko, gandhī,",
  "anya-e0801n4:157_4": "gandhiko’ti.",
  "anya-e0801n4:158_0": "79. Vantvāvaṇṇā.",
  "anya-e0801n4:159_0": "Paṭhamantato avaṇṇantā mantvātthe vantu hoti. Sīlavā, paññavā, avaṇṇāti kiṁ? Satimā bandhumā.",
  "anya-e0801n4:160_0": "80. Daṇḍāditvikaī vā.",
  "anya-e0801n4:161_0": "Daṇḍādīhi ika ī honti vā mantvātthe.",
  "anya-e0801n4:161_1": "Bahulaṁ vidhānā kutoci dve honti,",
  "anya-e0801n4:161_2": "kutocekamekaṁva daṇḍiko daṇḍī daṇḍavā,",
  "anya-e0801n4:161_3": "gandhiko gandhī gandhavā,",
  "anya-e0801n4:161_4": "rūpiko rūpī rūpavā.",
  "anya-e0801n4:161_5": "(28) ‘‘Uttamīṇeva dhanā iko’’, dhaniko,",
  "anya-e0801n4:161_6": "dhanī dhanavā añño.",
  "anya-e0801n4:161_7": "(29) ‘‘Asannihite atthā’’,",
  "anya-e0801n4:161_8": "atthiko atthī,",
  "anya-e0801n4:161_9": "aññatra atthavā.",
  "anya-e0801n4:161_10": "(30) ‘‘Tadantā ca’’,",
  "anya-e0801n4:161_11": "puññatthiko,",
  "anya-e0801n4:161_12": "puññatthī,",
  "anya-e0801n4:161_13": "(31) ‘‘vaṇṇantā īyeva’’ brahmavaṇṇī,",
  "anya-e0801n4:161_14": "devavaṇṇī,",
  "anya-e0801n4:161_15": "(32) ‘‘hatthadantehi jātiyaṁ’’, hatthī, dantī,",
  "anya-e0801n4:161_16": "aññatra hatthavā dantavā.",
  "anya-e0801n4:161_17": "(33) ‘‘Vaṇṇato brahmacārimhi’’,",
  "anya-e0801n4:161_18": "vaṇṇī brahmacārī,",
  "anya-e0801n4:161_19": "vaṇṇavā añño.",
  "anya-e0801n4:161_20": "(34) ‘‘Pokkharādito dese’’,",
  "anya-e0801n4:161_21": "pokkharaṇī, uppalinī, kumudinī, bhisinī, muḷālinī, sālukinī,",
  "anya-e0801n4:161_22": "kvacādesepi padumipi paduminī paṇṇaṁ.",
  "anya-e0801n4:161_23": "Aññatra pokkharavā hatthī,",
  "anya-e0801n4:161_24": "(35) ‘‘nāvāyiko’’, nāviko.",
  "anya-e0801n4:161_25": "(36) ‘‘Sukhadukkhā ī’’, sukhī, dukkhī.",
  "anya-e0801n4:161_26": "(37) ‘‘Sikhādīhi vā’’, sikhī, sikhāvā, mālī, mālāvā, sīlī, sīlavā, balī, balavā.",
  "anya-e0801n4:161_27": "(38) ‘‘Balā bāhūrupubbā ca’’, bāhubalī, ūrubalī.",
  "anya-e0801n4:162_0": "81.",
  "anya-e0801n4:162_1": "Tapādīhi ssī.",
  "anya-e0801n4:162_2": "Tapādito mantvatthe vā ssī hoti. Tapassī, yasassī, tejassī, manassī, payassī. Vātveva? Yasavā.",
  "anya-e0801n4:163_0": "82.",
  "anya-e0801n4:163_1": "Mukhādito ro.",
  "anya-e0801n4:163_2": "Mukhādīhi mantvatthero hoti. Mukharo, susiro, ūsaro, madhuro, kharo, kuñjaro, nagaraṁ,",
  "anya-e0801n4:163_3": "(39) ‘‘dantassu ca unnabhadante’’, danturo.",
  "anya-e0801n4:164_0": "83. Tundyādīhi bho.",
  "anya-e0801n4:165_0": "Tundiādīhi mantvatthe bho vā hoti. Tundibho, vaṭibho, valibho. Vātveva? Tundimā.",
  "anya-e0801n4:166_0": "84. Saddhāditvā.",
  "anya-e0801n4:167_0": "Saddhādīhi mantvatthea hoti vā. Saddho, pañño, itthiyaṁ saddhā. Vātveva? Paññavā.",
  "anya-e0801n4:168_0": "85. Ṇo tapā.",
  "anya-e0801n4:169_0": "Tapā ṇo hoti mantvatthe. Tāpaso, itthiyaṁ tāpasī.",
  "anya-e0801n4:170_0": "86. Ālvabhijjhādīhi.",
  "anya-e0801n4:171_0": "Abhijjhādīhi ālu hoti mantvatthe, abhijjhālu, sītālu, dhajālu, dayālu. Vātveva? Dayāvā.",
  "anya-e0801n4:172_0": "87. Picchāditvilo.",
  "anya-e0801n4:173_0": "Picchādīhi ilo hoti vā mantvatthe.",
  "anya-e0801n4:173_1": "Picchilo picchavā,",
  "anya-e0801n4:173_2": "phenilo phenavā,",
  "anya-e0801n4:173_3": "jaṭilo jaṭāvā.",
  "anya-e0801n4:173_4": "Kathaṁ ‘vācālo’ti?",
  "anya-e0801n4:173_5": "Nindāyamilassādilope ‘‘paro kvacī’’ti (1-27).",
  "anya-e0801n4:174_0": "88. Sīlādito vo.",
  "anya-e0801n4:175_0": "Sīlādīhi vo hoti vā mantvatthe.",
  "anya-e0801n4:175_1": "Sīlavo sīlavā,",
  "anya-e0801n4:175_2": "kesavo kesavā,",
  "anya-e0801n4:175_3": "(40) ‘‘aṇṇā niccaṁ’’ aṇṇavo.",
  "anya-e0801n4:175_4": "(41) Gāṇḍī rājīhi saññāyaṁ’’ gāṇḍīvaṁ dhanu,",
  "anya-e0801n4:175_5": "rājīvaṁ paṅkajaṁ.",
  "anya-e0801n4:176_0": "89. Māyā medhāhi vī.",
  "anya-e0801n4:177_0": "Etehi dvīhi vī hoti mantvatthe. Māyāvī, medhāvī.",
  "anya-e0801n4:178_0": "90.",
  "anya-e0801n4:178_1": "Sissare āmyuvāmī.",
  "anya-e0801n4:178_2": "Sasaddā āmyuvāmī honti issare-bhidhāyye mantvatthe.",
  "anya-e0801n4:178_3": "Samassatthīti sāmī, suvāmī.",
  "anya-e0801n4:179_0": "91. Lakkhyā ṇo a ca. Lakkhīsaddā ṇo hoti mantvatthe a cāntassa. Ṇakārovayavo, lakkhaṇo.",
  "anya-e0801n4:180_0": "92. Aṅgā no kalyāṇe.",
  "anya-e0801n4:181_0": "Kalyāṇe gamyamāne aṅgasmā no hoti mantvatthe. Aṅganā.",
  "anya-e0801n4:182_0": "93. So lomā.",
  "anya-e0801n4:183_0": "Lomā so hoti mantvatthe. Lomaso, itthiyaṁ, lomasā.",
  "anya-e0801n4:184_0": "94. Imiyā.",
  "anya-e0801n4:185_0": "Mantvatthe ima iyā honti bahulaṁ. Puttimo, kittimo, puttiyo, kappiyo, jaṭiyo, hānabhāgiyo, seniyo.",
  "anya-e0801n4:186_0": "95.",
  "anya-e0801n4:186_1": "To pañcamyā.",
  "anya-e0801n4:186_2": "Pañcamyantā bahulaṁ to hoti vā.",
  "anya-e0801n4:186_3": "Gāmato āgacchati gāmasmā āgacchati,",
  "anya-e0801n4:186_4": "corato bhāyati corehi bhāyati,",
  "anya-e0801n4:186_5": "satthato parihīno satthā parihīno.",
  "anya-e0801n4:187_0": "96. Ito-tetto kuto.",
  "anya-e0801n4:188_0": "Tomhi imassa ṭi nipaccate,",
  "anya-e0801n4:188_1": "etassa ṭa eta,",
  "anya-e0801n4:188_2": "kiṁsaddassa kuttañca.",
  "anya-e0801n4:188_3": "Ito imasmā,",
  "anya-e0801n4:188_4": "ato etto etasmā,",
  "anya-e0801n4:188_5": "kuto kasmā.",
  "anya-e0801n4:189_0": "97. Abhyādīhi. Abhiādīhi to hoti. Abhito, parito, pacchato heṭṭhato.",
  "anya-e0801n4:190_0": "98. Ādyādīhi.",
  "anya-e0801n4:190_1": "Ādippabhutīhi to vā hoti,",
  "anya-e0801n4:190_2": "ādo ādito,",
  "anya-e0801n4:190_3": "majjhato antato, piṭṭhito, passato, mukhato,",
  "anya-e0801n4:190_4": "yatodakaṁ tadādittaṁ,",
  "anya-e0801n4:190_5": "yaṁ udakaṁ tadevādittanti attho.",
  "anya-e0801n4:191_0": "99.",
  "anya-e0801n4:191_1": "Sabbādito sattamyā trattā.",
  "anya-e0801n4:191_2": "Sabbādīhi sattamyantehi tratthā vā honti.",
  "anya-e0801n4:191_3": "Sabbatra sabba.",
  "anya-e0801n4:191_4": "Sabbasmiṁ,",
  "anya-e0801n4:191_5": "yatra yattha yasmiṁ.",
  "anya-e0801n4:191_6": "Bahulādhikārā na tumhāmhehi.",
  "anya-e0801n4:192_0": "100. Katthettha kutrātra kvehidha.",
  "anya-e0801n4:193_0": "Etesaddā nipaccante. Kasmiṁ kattha, kutra, kva, etasmiṁ, ettha, atra, asmiṁ iha, idha.",
  "anya-e0801n4:194_0": "101. Dhi sabbā vā. Sattamyantato sabbasmā dhi vā hoti. Sabbadhi, sabbattha.",
  "anya-e0801n4:195_0": "102. Yā hiṁ. Sattamyantato yato hiṁ vā hoti. Yahiṁ yatra.",
  "anya-e0801n4:196_0": "103. Tā haṁ ca.",
  "anya-e0801n4:197_0": "Sattamyantato tato vā haṁ hoti hiṁ ca. Tahaṁ, tahiṁ, tatra.",
  "anya-e0801n4:198_0": "104. Kuhiṁ kahaṁ.",
  "anya-e0801n4:199_0": "Kiṁsaddā sattamyantā hiṁ haṁ nipaccante kissa kukā ca. Kuhiṁ, kahaṁ.",
  "anya-e0801n4:199_1": "Kathaṁ ‘kuhiñcana’nti?",
  "anya-e0801n4:199_2": "‘Canaṁ’ iti nipātantaraṁ ‘kuhiñcī’ti ettha cisaddo viya.",
  "anya-e0801n4:200_0": "105.",
  "anya-e0801n4:200_1": "Sabbekaññayatehi kāle dā.",
  "anya-e0801n4:200_2": "Etehi sattamyantehi kāle dā hoti.",
  "anya-e0801n4:200_3": "Sabbasmiṁ kāle sabbadā, ekadā, aññadā, yadā, tadā.",
  "anya-e0801n4:200_4": "Kāleti kiṁ?",
  "anya-e0801n4:200_5": "Sabbattha dese.",
  "anya-e0801n4:201_0": "106. Kadā kudā sadā dhunedāni.",
  "anya-e0801n4:202_0": "Ete saddā nipaccante. Kasmiṁ kāle kadā, kudā, sabbasmiṁ kāle sadā, imasmiṁ kāle adhunā, idāni.",
  "anya-e0801n4:203_0": "107. Ajja sajjvaparajjvetarahi karahā.",
  "anya-e0801n4:204_0": "Etesaddā nipaccante.",
  "anya-e0801n4:204_1": "Pakatippaccayo ādeso kālavisesoti sabbametaṁ nipātanā labbhati,",
  "anya-e0801n4:204_2": "imassa ṭo jjo jāhani nipaccate,",
  "anya-e0801n4:204_3": "asmiṁ ahani ajja.",
  "anya-e0801n4:204_4": "Samānassa sabhāvo jju cāhani,",
  "anya-e0801n4:204_5": "samāne ahani sajju.",
  "anya-e0801n4:204_6": "Aparasmā jju,",
  "anya-e0801n4:204_7": "aparasmiṁ ahani aparajju.",
  "anya-e0801n4:204_8": "Imasseto kāle rahi ca,",
  "anya-e0801n4:204_9": "imasmiṁ kāle etarahi.",
  "anya-e0801n4:204_10": "Kiṁsaddassa ko raha cānajjatane,",
  "anya-e0801n4:204_11": "kasmiṁ kāle karaha.",
  "anya-e0801n4:205_0": "108. Sabbādīhi payāre thā.",
  "anya-e0801n4:206_0": "Sāmaññassa bhedako viseso pakāro,",
  "anya-e0801n4:206_1": "tattha vattamānehi sabbādīhi thā hoti.",
  "anya-e0801n4:206_2": "Sabbena pakārena sabbathā, yathā, tathā.",
  "anya-e0801n4:207_0": "109. Kathamitthaṁ.",
  "anya-e0801n4:208_0": "Ete saddā nipaccante pakāre. Kimimehi thaṁ paccayo, kaita ca tesaṁ yathākkamaṁ, kathaṁ, itthaṁ.",
  "anya-e0801n4:209_0": "110. Dhā saṅkhyāhi.",
  "anya-e0801n4:210_0": "Saṅkhyāvācīhi pakāre dhā parā hoti.",
  "anya-e0801n4:210_1": "Dvīhi pakārehi,",
  "anya-e0801n4:210_2": "dve vā pakāre karoti dvidhā karoti,",
  "anya-e0801n4:210_3": "bahudhā karoti,",
  "anya-e0801n4:210_4": "ekaṁ rāsiṁ pañcappakāraṁ karoti pañcadhā karoti,",
  "anya-e0801n4:210_5": "pañcappakāramekappakāraṁ karoti ekadhā karoti.",
  "anya-e0801n4:211_0": "111. Vekā jjhaṁ.",
  "anya-e0801n4:212_0": "Ekasmā pakare jjhaṁ vā hoti. Ekajjhaṁ karoti, ekadhā, karoti.",
  "anya-e0801n4:213_0": "112. Dvitīhedhā.",
  "anya-e0801n4:214_0": "Dvitīhi pakāre edhā vā hoti. Dvedhā, tedhā, dvidhā, tidhā.",
  "anya-e0801n4:215_0": "113. Tabbati jātiyo.",
  "anya-e0801n4:216_0": "Pakāravati taṁsāmaññavācakā saddā jātiyo hoti, paṭujātiyo, mudujātiyo.",
  "anya-e0801n4:217_0": "114. Vārasaṅkhyāya kkhattuṁ.",
  "anya-e0801n4:218_0": "Vārasambandhiniyā saṅkhyāya kkhattuṁ hoti.",
  "anya-e0801n4:218_1": "Dve vāre bhuñjati dvikkhattuṁ divasassa bhuñjati.",
  "anya-e0801n4:218_2": "Vāraggahaṇaṁ kiṁ?",
  "anya-e0801n4:218_3": "Pañca bhuñjati.",
  "anya-e0801n4:218_4": "Saṅkhyāyāti kiṁ?",
  "anya-e0801n4:218_5": "Pahūte vāre bhuñjati.",
  "anya-e0801n4:219_0": "115. Katimhā.",
  "anya-e0801n4:220_0": "Vārasambandhiniyā katisaṅkhyāya kkhattuṁ hoti, kati vāre, bhuñjathi, katikkhattuṁ bhuñjati.",
  "anya-e0801n4:221_0": "116. Bahumhā dhā ca paccāsattiyaṁ.",
  "anya-e0801n4:222_0": "Vārasambandhiniyā bahusaṅkhyāya dhā hoti kkhatthuṁ ca,",
  "anya-e0801n4:222_1": "vārānañce paccāsatti hoti,",
  "anya-e0801n4:222_2": "bahudhā divasassa bhuñjati bahukkhattuṁ bhuñjati.",
  "anya-e0801n4:222_3": "Paccāsattiyanti kiṁ?",
  "anya-e0801n4:222_4": "Bahuvāre māsassa bhuñjati.",
  "anya-e0801n4:223_0": "117. Sakiṁ vā.",
  "anya-e0801n4:224_0": "Ekaṁ vāramiccasmiṁ atthe sakinti vā nipaccate.",
  "anya-e0801n4:224_1": "Ekavāraṁ bhuñjati sakiṁ bhuñjati, vāti kiṁ?",
  "anya-e0801n4:224_2": "Ekakkhattuṁ bhuñjati.",
  "anya-e0801n4:225_0": "118. So vīcchappakāresu.",
  "anya-e0801n4:226_0": "Vīcchāyaṁ pakāre ca so hoti bahulaṁ. Vīcchāyaṁ-khaṇḍaso, bilaso. Pakāre-puthuso, sabbaso.",
  "anya-e0801n4:227_0": "119. Abhūtatabbhāve karāsabhūyoge vikārā cī.",
  "anya-e0801n4:228_0": "Avatthāvato-vatthantarenābhūtassa tāyāvatthāya bhāvekarāsabhūhi sambandhe sati vikāravācakā cī hoti,",
  "anya-e0801n4:228_1": "adhavalaṁ dhavalaṁ karoti dhavalī karoti,",
  "anya-e0801n4:228_2": "adhavalo dhavalo siyā dhavalī siyā,",
  "anya-e0801n4:228_3": "adhavalo dhavalo bhavati dhavalī bhavati.",
  "anya-e0801n4:228_4": "Abhūta tabbhāveti kiṁ?",
  "anya-e0801n4:228_5": "Ghaṭaṁ karoti,",
  "anya-e0801n4:228_6": "dadhi atthi,",
  "anya-e0801n4:228_7": "ghaṭo bhavati.",
  "anya-e0801n4:228_8": "Karāsabhūyogeti kiṁ?",
  "anya-e0801n4:228_9": "Adhavalodhavalo jāyate.",
  "anya-e0801n4:228_10": "Vikārāti kiṁ?",
  "anya-e0801n4:228_11": "Pakatiyā māhotu,",
  "anya-e0801n4:228_12": "suvaṇṇaṁ kuṇḍalaṁ karoti.",
  "anya-e0801n4:229_0": "120. Dissantaññepi paccayā.",
  "anya-e0801n4:230_0": "Vuttato-ññepi paccayā dissanti vuttāvuttatthesu.",
  "anya-e0801n4:230_1": "Vividhā mātaro vimātaro,",
  "anya-e0801n4:230_2": "tāsaṁ puttā vemātikā-rikaṇa.",
  "anya-e0801n4:230_3": "Pathaṁ gacchatīti pathāvino-āvī.",
  "anya-e0801n4:230_4": "Issā assa atthīti issukī-ukī.",
  "anya-e0801n4:230_5": "Dhuraṁ vahatīti dhorayho- yhaṇa.",
  "anya-e0801n4:231_0": "121. Aññasmiṁ.",
  "anya-e0801n4:232_0": "Vuttato-ññasmimpi atthe vuttappaccayā dissanti.",
  "anya-e0801n4:232_1": "Magadhānaṁ issaro māgadho-dhaṇā.",
  "anya-e0801n4:232_2": "Kāsīti sahassaṁ,",
  "anya-e0801n4:232_3": "tamagghatīti kāsiyo iyo.",
  "anya-e0801n4:233_0": "122. Sakatthe.",
  "anya-e0801n4:234_0": "Sakatthepi paccayā dissanti. Hīnako, potako, kiccayaṁ.",
  "anya-e0801n4:235_0": "123. Lopo.",
  "anya-e0801n4:236_0": "Paccayānaṁ lopopi dissati.",
  "anya-e0801n4:236_1": "Buddhe ratanaṁ paṇītaṁ,",
  "anya-e0801n4:236_2": "cakkhuṁ suññaṁ attena vā attariyena vāti bhāvappaccayalopo.",
  "anya-e0801n4:237_0": "124. Sarānamādissāyuvaṇṇassāeo ṇānubandhe.",
  "anya-e0801n4:238_0": "Sarānamādibhūtā ye akārivaṇṇuvaṇṇā,",
  "anya-e0801n4:238_1": "tesaṁ āeo honti yathākkamaṁṇānubandhe. Rāghavo,",
  "anya-e0801n4:238_2": "venateyyo, meniko, oḷumpiko,",
  "anya-e0801n4:238_3": "dobhaggaṁ.",
  "anya-e0801n4:238_4": "Ṇānubandheti kiṁ? Purātano.",
  "anya-e0801n4:239_0": "125. Saṁyoge kvaci.",
  "anya-e0801n4:240_0": "Sarānamādibhūtā ye ayuvaṇṇā,",
  "anya-e0801n4:240_1": "tesaṁ āeo honti kvacideva saṁyogavisaye ṇānubandhe. Decco, koṇḍañño.",
  "anya-e0801n4:240_2": "Kvacīti kiṁ?",
  "anya-e0801n4:240_3": "Kattikeyyo.",
  "anya-e0801n4:241_0": "126. Majjhe.",
  "anya-e0801n4:242_0": "Majjhe vattamānānampi ayuvaṇṇānaṁ ā e o honti kvaci. Aḍḍhateyyo, vāseṭṭho.",
  "anya-e0801n4:243_0": "127. Kosajjājjava pārisajja sohajja maddavārissāsabhājaññatheyya bāhusaccā.",
  "anya-e0801n4:244_0": "Etesaddā nipaccanteṇānubandhe.",
  "anya-e0801n4:244_1": "Kusī tassa bhāvokosajjaṁ,",
  "anya-e0801n4:244_2": "ujuno bhāvo ajjavaṁ,",
  "anya-e0801n4:244_3": "parisāsu sādhu pārisajjo,",
  "anya-e0801n4:244_4": "suhadayova suhajjo,",
  "anya-e0801n4:244_5": "tassa pana bhāvo sohajjaṁ,",
  "anya-e0801n4:244_6": "muduno bhāvo maddavaṁ,",
  "anya-e0801n4:244_7": "isino idaṁ bhāvo vā ārissaṁ,",
  "anya-e0801n4:244_8": "usabhassa idaṁ bhāvo vā āsabhaṁ,",
  "anya-e0801n4:244_9": "ājānīyassa bhāvo so eva vā ājaññaṁ,",
  "anya-e0801n4:244_10": "thenassa bhāvo kammaṁ vā theyyaṁ,",
  "anya-e0801n4:244_11": "bahussatassa bhāvo bāhusaccaṁ,",
  "anya-e0801n4:244_12": "etesu yamalakkhaṇikaṁ,",
  "anya-e0801n4:244_13": "taṁ nipātanā.",
  "anya-e0801n4:245_0": "128. Manādīnaṁ saka.",
  "anya-e0801n4:246_0": "Manādīnaṁ saka hoti ṇānubandhe. Manasi bhavaṁ mānasaṁ, dummanaso bhāvo domanassaṁ, somanassaṁ.",
  "anya-e0801n4:247_0": "129. Uvaṇṇassāvaṅa sare.",
  "anya-e0801n4:248_0": "Sarādo ṇānubandhe uvaṇṇassāvaṅa hoti. Rāghavo, jambavaṁ.",
  "anya-e0801n4:249_0": "130. Yamhi gossa ca.",
  "anya-e0801n4:250_0": "Yakārādo paccaye gossuvaṇṇassa ca avaṅa hoti. Gabyaṁ, bhātabyo.",
  "anya-e0801n4:251_0": "131. Lopo-vaṇṇivaṇṇānaṁ.",
  "anya-e0801n4:252_0": "Yakārādo paccaye avaṇṇivaṇṇānaṁ lopo hoti. Dāyajjaṁ, kāruññaṁ,",
  "anya-e0801n4:252_1": "ādhipaccaṁ, deppaṁ.",
  "anya-e0801n4:252_2": "Bahulaṁvidhānā kvaci na hoti kiccayaṁ.",
  "anya-e0801n4:253_0": "132. Rānubandhe-nta sarādissa.",
  "anya-e0801n4:254_0": "Anto saro ādimhi yassāvayavassa, tassa lopo hoti rānubandhe. Kittakaṁ, petteyyaṁ.",
  "anya-e0801n4:255_0": "133. Kisamahatamime kasa mahā.",
  "anya-e0801n4:256_0": "Kisassa mahato ime kasamahā honti yathākkamaṁ, kasimā, mahimā.",
  "anya-e0801n4:257_0": "134. Āyussāyasa mantumhi.",
  "anya-e0801n4:258_0": "Āyussa āyasādeso hoti mantumhi. Āyasmā.",
  "anya-e0801n4:259_0": "135. Jo vuddhassiyiṭṭhesu.",
  "anya-e0801n4:260_0": "Vuddhassa jo hoti iyaiṭṭhesu, jeyyo, jeṭṭho.",
  "anya-e0801n4:261_0": "136. Bāḷhantikapasatthānaṁ sādha neda sā.",
  "anya-e0801n4:262_0": "Iyaiṭṭhesu bāḷhantikapasatthānaṁ sādha neda sā honti yathākkamaṁ. Sādhiyo,",
  "anya-e0801n4:262_1": "sādhiṭṭho, nediyo, nediṭṭho, seyyo, seṭṭho.",
  "anya-e0801n4:263_0": "137. Kaṇakanāppayuvānaṁ.",
  "anya-e0801n4:264_0": "Iyaiṭṭhesu appayuvānaṁ kaṇa kanā honti yathākkamaṁ. Kaṇiyo kaṇiṭṭho, kaniyo kaniṭṭho.",
  "anya-e0801n4:265_0": "138. Lopo vī mantu vantūnaṁ.",
  "anya-e0801n4:266_0": "Vī mantu vantūnaṁ lopo hoti iyaiṭṭhesu.",
  "anya-e0801n4:266_1": "Atisayena medhāvī medhiyo,",
  "anya-e0801n4:266_2": "medhiṭṭho,",
  "anya-e0801n4:266_3": "atisayena satimā satiyo, satiṭṭho,",
  "anya-e0801n4:266_4": "atisayena guṇavā guṇiyo, guṇiṭṭho.",
  "anya-e0801n4:267_0": "139. Ḍe satissa tissa.",
  "anya-e0801n4:268_0": "Ḍepare satyantassa tikārassa lopo hoti, vīsaṁ sataṁ, tiṁsaṁ sataṁ.",
  "anya-e0801n4:269_0": "140. Etasseṭa ttake.",
  "anya-e0801n4:270_0": "Ttake pare etassa eṭa hoti. Ettakaṁ.",
  "anya-e0801n4:271_0": "141. Ṇikassiyo vā.",
  "anya-e0801n4:272_0": "Ṇikassa vā iyo hoti, sakyaputtiyo, sakyaputtiko.",
  "anya-e0801n4:273_0": "142. Adhātussa kā-syādito ghe-ssi.",
  "anya-e0801n4:274_0": "Ghe pare adhātussa yo kakāro,",
  "anya-e0801n4:274_1": "tato pubbassa akārassa bahulaṁ i hoti sace gho na syādito paro hoti. Bālikā, kārikā,",
  "anya-e0801n4:274_2": "adhātussāti kiṁ? Sakā, keti kiṁ? Nandanā,",
  "anya-e0801n4:274_3": "asyāditoti kiṁ?",
  "anya-e0801n4:274_4": "Bahuparibbājakā mathurā,",
  "anya-e0801n4:274_5": "bahucammikāti kakārena syādino byavahitattā siddhaṁ,",
  "anya-e0801n4:274_6": "gheti kiṁ? Bālako,",
  "anya-e0801n4:274_7": "assāti kiṁ?",
  "anya-e0801n4:274_8": "Bahukattukā sālā.",
  "anya-e0801n4:275_0": "Iti moggallāne byākaraṇe vuttiyaṁ",
  "anya-e0801n4:276_0": "Ṇādikaṇḍo catuttho."
}