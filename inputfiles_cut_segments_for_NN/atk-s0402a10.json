{
  "atk-s0402a10:0_0": "(11) 1. Āsāduppajahavaggavaṇṇanā",
  "atk-s0402a10:1_0": "119.",
  "atk-s0402a10:1_1": "Tatiyassa paṇṇāsakassa paṭhame āsāti taṇhā.",
  "atk-s0402a10:1_2": "Duppajahāti duccajā dunnīharā.",
  "atk-s0402a10:1_3": "Lābhāsāya duppajahabhāvena sattā dasapi vassāni vīsatipi saṭṭhipi vassāni ‘‘ajja labhissāma,",
  "atk-s0402a10:1_4": "sve labhissāmā’’ti rājānaṁ upaṭṭhahanti, kasikammādīni karonti,",
  "atk-s0402a10:1_5": "ubhatobyūḷhaṁ saṅgāmaṁ pakkhandanti,",
  "atk-s0402a10:1_6": "ajapathasaṅkupathādayo paṭipajjanti,",
  "atk-s0402a10:1_7": "nāvāya mahāsamuddaṁ pavisanti.",
  "atk-s0402a10:1_8": "Jīvitāsāya duppajahattā sampatte maraṇakālepi vassasatajīviṁ attānaṁ maññanti.",
  "atk-s0402a10:1_9": "So kammakammanimittādīni passantopi ‘‘dānaṁ dehi pūjaṁ,",
  "atk-s0402a10:1_10": "karohī’’ti anukampakehi vuccamāno ‘‘nāhaṁ marissāmi,",
  "atk-s0402a10:1_11": "jīvissāmi’’cceva āsāya kassaci vacanaṁ na gaṇhāti.",
  "atk-s0402a10:2_0": "120.",
  "atk-s0402a10:2_1": "Dutiye pubbakārīti paṭhamaṁ upakārassa kārako.",
  "atk-s0402a10:2_2": "Kataññūkatavedīti tena kataṁ ñatvā pacchā kārako.",
  "atk-s0402a10:2_3": "Tesu pubbakārī ‘‘iṇaṁ demī’’ti saññaṁ karoti,",
  "atk-s0402a10:2_4": "pacchā kārako ‘‘iṇaṁ jīrāpemī’’ti saññaṁ karoti.",
  "atk-s0402a10:3_0": "121.",
  "atk-s0402a10:3_1": "Tatiye titto ca tappetā cāti paccekabuddho ca tathāgatasāvako ca khīṇāsavo titto nāma,",
  "atk-s0402a10:3_2": "tathāgato arahaṁ sammāsambuddho titto ca tappetā ca.",
  "atk-s0402a10:4_0": "122.",
  "atk-s0402a10:4_1": "Catutthe duttappayāti dāyakena duttappayā tappetuṁ na sukarā.",
  "atk-s0402a10:4_2": "Nikkhipatīti nidahati na paribhuñjati. Vissajjetīti paresaṁ deti.",
  "atk-s0402a10:5_0": "123.",
  "atk-s0402a10:5_1": "Pañcame na vissajjetīti sabbaṁyeva paresaṁ na deti,",
  "atk-s0402a10:5_2": "attano pana yāpanamattaṁ gahetvā avasesaṁ deti.",
  "atk-s0402a10:6_0": "124. Chaṭṭhe subhanimittanti iṭṭhārammaṇaṁ.",
  "atk-s0402a10:7_0": "125. Sattame paṭighanimittanti aniṭṭhanimittaṁ.",
  "atk-s0402a10:8_0": "126.",
  "atk-s0402a10:8_1": "Aṭṭhame parato ca ghosoti parassa santikā assaddhammasavanaṁ.",
  "atk-s0402a10:9_0": "127.",
  "atk-s0402a10:9_1": "Navame parato ca ghosoti parassa santikā saddhammasavanaṁ.",
  "atk-s0402a10:9_2": "Sesaṁ sabbattha uttānatthamevāti.",
  "atk-s0402a10:10_0": "Āsāduppajahavaggo paṭhamo."
}