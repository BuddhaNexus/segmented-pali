{
  "anya-e0806n3:0_0": "3. Tatiyakaṇḍavaṇṇanā",
  "anya-e0806n3:1_0": "1. Syādi",
  "anya-e0806n3:2_0": "Yassātikamāvaṭṭhitassayoādiakkharasamudāyassa,",
  "anya-e0806n3:2_1": "kintanti āha- ‘ida’miccādi,",
  "anya-e0806n3:2_2": "idanti yathāvuttaṁ syādisamudāyarūpaṁ,",
  "anya-e0806n3:2_3": "avayavena viggaho samudāyo samāsattho,",
  "anya-e0806n3:2_4": "samudāye pavattā saddā avayavesupi vattantīti syādisaddo siādike avayavepi vattate,",
  "anya-e0806n3:2_5": "vidhiggahaṇañāyenāti “paccayaggahaṇe yasmā sa vihito tadādino tadantassa ca gahaṇa”nti ñāyena.",
  "anya-e0806n3:2_6": "Syādi ante yassa taṁ syādyantaṁ.",
  "anya-e0806n3:2_7": "Nanu ca “syādisyādinekattha”nti sāmaññena vuccamāne yaṁkiñci syādyantaṁ yenakenaci syādyantena sahekatthībhāvamarahati,",
  "anya-e0806n3:2_8": "tathāhi yathā gāmagatotiādo,",
  "anya-e0806n3:2_9": "tathā passa devadatte gāmaṁ,",
  "anya-e0806n3:2_10": "gato yaññadatto gurukulanti ādopi samāso tyāsaṅkiyāha-‘sāmaññena vuttepi’ccādi,",
  "anya-e0806n3:2_11": "yassa syādyantassayena syādyantena sambandho,",
  "anya-e0806n3:2_12": "tena syādyantena sahataṁ syādyantamekatthambhavatīti sambandhato viññāyati avasīyatīti yassātyādisvattho,",
  "anya-e0806n3:2_13": "tathā ca gāmagatotyatratthīmesa-maññamaññāpekkhālakkhaṇo sambandhotyekatthībhāvo,",
  "anya-e0806n3:2_14": "tatoyevetthāhu-",
  "anya-e0806n3:3_0": "Niyataṁ sādhanaṁ sādhye, kriyā niyatasādhanā;",
  "anya-e0806n3:4_0": "Sannidhānena metesaṁ cethissā (potthake), niyamo-yampakāsatīti.",
  "anya-e0806n3:5_0": "Ayamettha attho “yato gāmamiccetaṁ sādhanaṁ sādhyaṁ kiriyaṁ taṁbyapadesajānanayogyamapekkhate gatoti,",
  "anya-e0806n3:5_1": "ato sādhanaṁ kāra kaṁ sādhye kiriyāya niyataṁ,",
  "anya-e0806n3:5_2": "yato ca kiriyā sayaṁ sādhanamapekkhate kiṁ gatoti,",
  "anya-e0806n3:5_3": "ato kiriyāpi niyataṁ sādhanametissāti niyatasādhanā hoti ayaṁ yathāvutto niyamo aññamaññāpekkhāvasena",
  "anya-e0806n3:5_4": "vattamāno etesaṁ sādhyasādhanānaṁ sannidhāna mattena aññamaññato pakāsatī”ti.",
  "anya-e0806n3:5_5": "Passa devadatta gāmaṁ,",
  "anya-e0806n3:5_6": "gato yaññadatto gurukulaṁtyatra tu gāmanti sādhanaṁ passeti sādhyamapekkhate,",
  "anya-e0806n3:5_7": "gatoti gamanakiriyā tu gurukulamapekkhate,",
  "anya-e0806n3:5_8": "tato ca gāmagatānaṁ vākyantarāvayavānaṁ natthevāpekkhāti na bhavati samāso,",
  "anya-e0806n3:5_9": "sabbatthevamūhanīyaṁ,",
  "anya-e0806n3:5_10": "sambandho hi aññamaññāpekkhālakkhaṇo sambandhyantarato-navaṭṭhitaṁ nivattetvā visese niveseti,",
  "anya-e0806n3:5_11": "tathāca vuttaṁ–",
  "anya-e0806n3:6_0": "Tassa tvākaṅkhato bhede, yā pariplavamānatā;",
  "anya-e0806n3:7_0": "Visese taṁ nivesento, sambandhovāvachindatīti.",
  "anya-e0806n3:8_0": "Bhede visese gāmantetaṁ sāmaññaṁ visesāpekkhaṁ ‘gāmamāsīsati, jahāti, gato’ti,",
  "anya-e0806n3:8_1": "tathā ‘gato gāmaṁ, vanaṁ,",
  "anya-e0806n3:8_2": "gurukula’nti vevamākaṅkhato-bhilasato tassa tu padhānapadassupasajjanapadassa ca yā pariplavamānatā anavaṭṭhitatā",
  "anya-e0806n3:8_3": "taṁ visese visiṭṭhe sambandhini nivesento patiṭṭhapento sambandhovānekappakāro kvaci sādhyasādhanabhāvalakkhaṇo",
  "anya-e0806n3:8_4": "kvaci pakativikārabhāvasabhāvo kvaci sassāmi sambandharūpo avachindati sambandhyantarato nivattetīti attho,",
  "anya-e0806n3:8_5": "yato-yamapekkhā vākyakāleyeva nirūpyate,",
  "anya-e0806n3:8_6": "tato yatthātthi padānamapekkhā,",
  "anya-e0806n3:8_7": "tattha samāsāvagamo,",
  "anya-e0806n3:8_8": "yatra tu natthi,",
  "anya-e0806n3:8_9": "tatra na bhavatītyanupadiṭṭho visayavibhāgo ñāyateti bhāvo,",
  "anya-e0806n3:8_10": "bāle abudhetu nissāya vicitto samāsavidhānalopādinānekappakāro paṭipattiyā sādhusaddaparijānanatthamupāyo sambhavati,",
  "anya-e0806n3:8_11": "paramatthato tu saddantarattā accantaṁ aññattaṁ vākyasamāsānaṁ bhedo,",
  "anya-e0806n3:8_12": "na hi vākye diṭṭhapadāni samāse santi,",
  "anya-e0806n3:8_13": "tathā ca vuttaṁ–",
  "anya-e0806n3:9_0": "Bāle nissāyupāyo-yaṁ, vicitto paṭipattiyā;",
  "anya-e0806n3:10_0": "Bhedo vākyasamāsānaṁ, ccantaṁ ññattaṁ (potthake) saddantaraṁ yatoti.",
  "anya-e0806n3:11_0": "Atoyevāti yato sāmaññena vuttepiyassayena sambandhotena saha tadekatthambhavatīti sambandhato viññāyatīti nāniṭṭhaṁ kiñcipīha hoti,",
  "anya-e0806n3:11_1": "atoyeva hetutoti attho.",
  "anya-e0806n3:11_2": "Byapekkhā sāmatthiyapariggahāyeti padānamaññoññākaṅkhā byapekkhā,",
  "anya-e0806n3:11_3": "sāva sā matthiyaṁ,",
  "anya-e0806n3:11_4": "tassa pariggahāya.",
  "anya-e0806n3:11_5": "Samatthavacanaṁ na katanti pāṇiniyehi viya “samattho padavidhī”ti (pā,",
  "anya-e0806n3:11_6": "2-1-1) samatthavacanaṁ na kataṁ.",
  "anya-e0806n3:11_7": "Samattho pada vidhīti paribhāsāyamayamattho “vidhīyate vidhīyatīti (potthake) vidhi,",
  "anya-e0806n3:11_8": "padānaṁ vidhi padavidhisamāsādi,",
  "anya-e0806n3:11_9": "yokocīha satthe padavidhi,so samattho viggaha vākyatthābhidhāne (satti) veditabbo”ti,",
  "anya-e0806n3:11_10": "tādisaparibhāsāya byāpārato tesaṁ ‘passa devadatta gāmaṁ,",
  "anya-e0806n3:11_11": "gato yaññadatto gurukulaṁ’ tyādo nāniṭṭhappatti,",
  "anya-e0806n3:11_12": "sāmatthiyañcettha dvidhātyupagamyate vākye byapekkhāvuttiyamekatthībhāvo ceti vuttiyamekatthībhāvo vākye byapekkhāceti (potthake).",
  "anya-e0806n3:11_13": "Tattha paṭhamassa pariggahaṁ vacanamantarena paṭipādiya dutiyassa pariggahamidāni vacanena paṭipādayamāha- ‘ekatthī bhāvo’ccādi,",
  "anya-e0806n3:11_14": "ekatthībhāvo bhinnatthānaṁ sādhāraṇatthatāvasena pavattiviseso,",
  "anya-e0806n3:11_15": "vākye hi sādhāraṇatthatā natthi bhinnatthattā,",
  "anya-e0806n3:11_16": "atoyevettha bhedanibandhanā chaṭṭhyupajāyate ‘rañño puriso’ti,",
  "anya-e0806n3:11_17": "vuttiyantūbhayapadabyavacchinnatthābhidhānato sādhāraṇatthatā bhavati,",
  "anya-e0806n3:11_18": "idaṁ vuttaṁ hoti “samāse visesanaṁ visessamanupavīsati ekībhavati visesanaṁ,",
  "anya-e0806n3:11_19": "vākye tu visesanaṁ visessato visuṁyevā vatiṭṭhate”ti.",
  "anya-e0806n3:11_20": "Dvandasamāsassa tu padānaṁ visesanavisessābhāvepi sakalapadatthappadhānattā ‘rañño go ca asso ca puriso",
  "anya-e0806n3:11_21": "cā’ti vākyato ‘rañño gavāssa purisā’ti samāsassa viseso ekatthī bhāvalakkhaṇo bhavatyeva,",
  "anya-e0806n3:11_22": "tathāhi tattha vākye bhinnatthanibandhana samuccayapaṭipādanāya casaddo payujjate,",
  "anya-e0806n3:11_23": "samāse tu nappayujjate,",
  "anya-e0806n3:11_24": "ekattha vacanenevāti “syādisyādinekattha” tyekatthavacaneneva,",
  "anya-e0806n3:11_25": "ekattībhāvoyeva bhavatīti seso,",
  "anya-e0806n3:11_26": "evakāro na vākye tathāhi dīpeti.",
  "anya-e0806n3:11_27": "Vākye kathanti āha- vākye’tiādi.",
  "anya-e0806n3:12_0": "Vākyeti viggahavākye,",
  "anya-e0806n3:12_1": "visesena gayhati ñāyatyaneneti vigga- ho,",
  "anya-e0806n3:12_2": "so ca taṁ vākyaṁ ceti viggahavākyaṁ,",
  "anya-e0806n3:12_3": "visesena vā gahaṇaṁ viggaho,",
  "anya-e0806n3:12_4": "tadatthaṁ vākyaṁ viggahavākyaṁ, tasmiṁ,",
  "anya-e0806n3:12_5": "kāyaṁ byāpekkhāti āha-‘bhedādilakkhaṇā’ti,",
  "anya-e0806n3:12_6": "ādisaddena saṁsagga bheda saṁsaggānañca gahaṇaṁ.",
  "anya-e0806n3:13_0": "Tattha sāntarehi sāmyantarehi ca byāvutti chedo,",
  "anya-e0806n3:13_1": "saṁvisesa sāmivisesānaṁ sambandho saṁsaggo,",
  "anya-e0806n3:13_2": "tadāha- ‘tathāhi’ccādinā,",
  "anya-e0806n3:13_3": "bhedako byāvattako,",
  "anya-e0806n3:13_4": "atthagahitoti kāraṇavasena bhedavādinā gahito,",
  "anya-e0806n3:13_5": "yadeccādinā saṁsaggavādino-dhippāyamāha yadā tūbhayampiccādinā ubhayavādino,",
  "anya-e0806n3:13_6": "abhimatoti “pākkaḍārāsamāso”ccanena (2-1-3) pāṇininā icchito.",
  "anya-e0806n3:13_7": "Pākkaḍārāti “kaḍārā kammadhāraye”ccanena (2-2-38) kaḍārāsaṁsaddanā pagevāti attho.",
  "anya-e0806n3:14_0": "‘Putha bhinno attho yesaṁ padānaṁ tāni puthagatthāni,",
  "anya-e0806n3:14_1": "vākye hi rañño puriso tettha rājasaddo rājatthameva vadati,",
  "anya-e0806n3:14_2": "purisasaddo purisatthameva,",
  "anya-e0806n3:14_3": "vuttiyantu rājapurisotettha rājasaddopi purisatthameva vadatīti dvinnamekatthībhāvo bhavati,",
  "anya-e0806n3:14_4": "aññoyevāvayavatthānvito samudāyattho pātubhavatīti tadapekkhāya cekatthībhāvo vuccate,",
  "anya-e0806n3:14_5": "jahamānasakatthavuttimabhyupagamma vuttaṁ- ‘visesanassa sakattha pariccāgene’ccādi,",
  "anya-e0806n3:14_6": "atoyeva paro codessati ‘nanu ce’ccādinā.",
  "anya-e0806n3:14_7": "Ekatthībhavanaṁ samasananti iminā ekatthanti samāsoti nātthantaranti dīpeti.",
  "anya-e0806n3:15_0": "Jahamānāni padāni sakatthaṁ yassaṁ (sā) tathā vuttā,",
  "anya-e0806n3:15_1": "nāccantāya jayātīti evammaññate “pariccāgamattamabhisandhāya jahamānasakatthaṁtyuccate,",
  "anya-e0806n3:15_2": "na tu sabbathā pariccāgoparopakārāya tassopādānato,",
  "anya-e0806n3:15_3": "sabbathā ca sakatthapariccāge paropakārāsampādanato-nupādānameva payojanābhāvā tassa siyā”ti,",
  "anya-e0806n3:15_4": "thapati vaḍḍhatī.",
  "anya-e0806n3:15_5": "Atthanti rājasaddavāccaṁ.",
  "anya-e0806n3:15_6": "Accantapariccāgepi na doso…",
  "anya-e0806n3:15_7": "vākye diṭṭhassupasajjanassa vuttiyaṁ soyevāyantyanvayāvasāyato tadatthāva gatiyāti dassento āha- ‘atha ve’ccādi.",
  "anya-e0806n3:16_0": "Soyevāyantyajjhavasāyo-nvayo,",
  "anya-e0806n3:16_1": "soyevāyaṁ rājasaddo yo vākyatāle diṭṭhoti vohārīnamekattāvasāyenāsatyapi (rājasaddassa)tthe purisassa visesanambhavissatīti bhāvo,",
  "anya-e0806n3:16_2": "ettheva diṭṭhantamāha- ‘yathe’ccādi.",
  "anya-e0806n3:17_0": "2. Asaṁ",
  "anya-e0806n3:18_0": "Abyayanti yadaññesaṁ pasiddhanti liṅgavacanabhedepi byayarahitattā upasagganipātānaṁ parehi abyayasaññākaraṇato abyayanti paresaṁ pasiddhaṁ,",
  "anya-e0806n3:18_1": "tesantvayaṁ samāso abyayatthapubbaṅgamattā anabyayaṁ abyayambhavatīti abyayībhāvo pasiddho,",
  "anya-e0806n3:18_2": "asaṅkhyassa sutattā tasseva vibhatyatthādayo visayabhāvena visesanānīti viññāyantītyāha- ‘asaṅkhye’ccādi,",
  "anya-e0806n3:18_3": "iminā nemesamāsatthāti dīpeti.",
  "anya-e0806n3:19_0": "Tāvasaddassa kamavuttiyaṁ yo-ttho sampajjate tamāha- ‘vibhatya’ccādi,",
  "anya-e0806n3:19_1": "vibhatyatthe udāharitvāti vibhatyatthavisaye vattamānassāsaṅkhyassa itthisaddena samāsamadhitthīti uvāharitvā,",
  "anya-e0806n3:19_2": "niccayamāsāna maviggaho,",
  "anya-e0806n3:19_3": "asakapadaviggaho vā yutto,",
  "anya-e0806n3:19_4": "aññathā aniccatāpattītyāha- ‘niccasamāsattā’iccādi.",
  "anya-e0806n3:20_0": "Asakapadena anattaniyapadena aññapadena viggaho asakapadaviggaho, tena,",
  "anya-e0806n3:20_1": "ettha hi yathā kumbhassa samīpaṁtyaññapadavākye samīpa saddenupasaddavacanīyassa vuttattā upasaddo nappayujjate,",
  "anya-e0806n3:20_2": "yathā itthī sūti etthādhisaddavacanīyassā (dhā)ratthassa sattamiyā vuttattā nādhisaddoti ‘itthīsū’ti aññapadavākyaṁ vuttaṁ,",
  "anya-e0806n3:20_3": "kathāpavattāti tvādheyyo padassanaṁ,",
  "anya-e0806n3:20_4": "evaṁ sabbatthonneyaṁ,",
  "anya-e0806n3:20_5": "asakapadaviggahenātthova vutto,",
  "anya-e0806n3:21_0": "Adhisaddassa pana puratovaṭṭhitassādhāre vattamānassa taṁsamānādhikaraṇena sattamyantenitthisaddena saha samāsoti dassetumāha-‘adhisaddo’ccādi.",
  "anya-e0806n3:22_0": "Syādilopoti adhisaddato itthisaddato ca paresaṁ sattamī bahuvacanānaṁ lopoti attho.",
  "anya-e0806n3:22_1": "Atta (bhāva) sampattīti sarīrasampatti adhippetāti brahmasaddassa sarīraṁ atthoti āha- ‘brahmaṁ sarīranti,",
  "anya-e0806n3:22_2": "katthacī uttarapadatthappadhānattāvāsaṅkhyasamāsassa ‘sampannaṁ brahma’nti viggaho vutto.",
  "anya-e0806n3:23_0": "Samāsavibhattiyāti samāsato uppannavibhattiyā,",
  "anya-e0806n3:23_1": "sakalo padesasakalo,",
  "anya-e0806n3:23_2": "pariggahāpekkhāti abhyupagamāpekkhāyāti attho,",
  "anya-e0806n3:23_3": "abhyupagamepi hi pariggahasaddo–",
  "anya-e0806n3:24_0": "Sapathe parivāre ca, mūlābhyupagamesu ca;",
  "anya-e0806n3:25_0": "Ravimhi rāhugahite, dāresu ca pariggaho”ti nighaṇṭu.",
  "anya-e0806n3:26_0": "Sakalassa bhāvo sākalyaṁ-sakalasaddappavattinimittaṁ,",
  "anya-e0806n3:26_1": "tampana nissesa matanissesa (potthake) ggahaṇā puthu bhavatītyāha- ‘asesaggahaṇa’nti,",
  "anya-e0806n3:26_2": "tiṇānaṁ sākalyanti viggaho,",
  "anya-e0806n3:26_3": "tiṇasaddena hi tiṇasahitāni gahitāni,",
  "anya-e0806n3:26_4": "teneva vakkhati byatirekanaye- ‘taṁ sabbaṁ tiṇasahitamajjho- haratī’ti,",
  "anya-e0806n3:26_5": "satiṇamajjhoharatītetthādhippāyattha māha-‘yāvā’tiādi.",
  "anya-e0806n3:27_0": "Tiṇasaddo upalakkhaṇaṁ sesā-najjhohāriyānaṁ,",
  "anya-e0806n3:27_1": "tenāha ‘tiṇādikampī’ti.",
  "anya-e0806n3:27_2": "Pariggahāpekkhāyantabhūtassa gahaṇatthaṁ “abyayaṁ vibhattisamīpā”disutte ‘sāgyadhīte’ti nipphādanatthamantavacana mudāhatampāṇininā,",
  "anya-e0806n3:27_3": "tampi sākalyeyevāharituṁ sākallenodāharituṁ sāgyadhītetyūdāhaṭanti dassetuṁ ‘tato’tyādi vuttaṁ.",
  "anya-e0806n3:28_0": "Tatoti yato sakalasakale na vattati,",
  "anya-e0806n3:28_1": "pariggahāpekkhāya samattiyā antato sakāsā sākalyaṁ na bhijjateti sambandho,",
  "anya-e0806n3:28_2": "samatthiyampi ante udāharaṇanti seso.",
  "anya-e0806n3:29_0": "Aggipariyantanti aggiattho gantho tādatthiyā aggi,",
  "anya-e0806n3:29_1": "sopariyanto-ssa ajjheyassāti aggipariyantaṁ,",
  "anya-e0806n3:29_2": "yattakassājjheyassa pariggaho,",
  "anya-e0806n3:29_3": "tassa aggi pariyanto,",
  "anya-e0806n3:29_4": "agginā pariyantabhūtena sahito sakaloti viggaho,",
  "anya-e0806n3:29_5": "aggino sākalyanti vā.",
  "anya-e0806n3:30_0": "Saddikānanti byākaraṇaññūnaṁ.",
  "anya-e0806n3:30_1": "Atthābhāveityatthaggahaṇaṁ itaretarābhāve dhammābhāve ca mā siyāti,",
  "anya-e0806n3:30_2": "atoyeva coccate ‘athetaretarābhāve’iccādi,",
  "anya-e0806n3:30_3": "itarasmiṁ itarassa abhāvo itaretarābhāvo,",
  "anya-e0806n3:30_4": "go asso na bhavatīti hi atthantarattaṁ nisedhīyate,",
  "anya-e0806n3:30_5": "na vatthubhāvo,",
  "anya-e0806n3:30_6": "brāhmaṇo na bhavatītyatrapibrāhmaṇattadhammo nisedhīyate,",
  "anya-e0806n3:30_7": "na vatthubhāvo,",
  "anya-e0806n3:30_8": "parattātiādinā vippaṭisedha visayamāha.",
  "anya-e0806n3:31_0": "Atikkamābhāvetī ettha atikkamāti pañcamiyā asamāsaniddesoti āha- ‘atikkamā’ti,",
  "anya-e0806n3:31_1": "na panuppannassa pacchāti iminā atikkamābhāvo nāma uppannassa pacchā abhāvoti dasseti.",
  "anya-e0806n3:32_0": "Nittiṇanti uttarapadatthappadhāno-saṅkhyasamāso.",
  "anya-e0806n3:32_1": "Sampatisaddassa sāmaññavacanattepi idhādhippetaṁ kālaṁ dassetumāha- ‘upabhogasse”ccādi,",
  "anya-e0806n3:32_2": "upabhogo kammasādhano lahupāvuraṇassa nāyamupabhogakāloti viggaho,",
  "anya-e0806n3:32_3": "(ati) lahupāvuraṇanti rūpasiddhīti dassetuṁ lahupāvuraṇassātiādi vuttiyaṁ vuttaṁ.",
  "anya-e0806n3:33_0": "Yoggaṁ rūpanti viggahe anurūpaṁ,",
  "anya-e0806n3:33_1": "nanu cātra niccasamāsattāsapadaviggahena bhavitabbaṁtyāsaṅkiyāha-‘vicchāya’miccādi,",
  "anya-e0806n3:33_2": "anusaddena hi yoge vicchāyaṁ “anunā”ti (2-10) dutiyā vidhīyate,",
  "anya-e0806n3:33_3": "vākyeyevāssa ca payogo nāññatreti vākyampi bhavatīti maññate.",
  "anya-e0806n3:33_4": "Sakikhīti etthāpi “akāle sakatthe”ti (3-81) sahassa so.",
  "anya-e0806n3:34_0": "Sadiso kikhiyāti ettha kikhiyā pasiddhabhūtāya sādhiyassa sādhanabhāvena gahitāya sadhammattena koci",
  "anya-e0806n3:34_1": "sādhiyo sadisoti vuttoti kimidha sadiso appadhānaṁ padhānamevāti attho tathā sati puppapadatthappadhānenāsaṅkhyasamāsena",
  "anya-e0806n3:34_2": "sakikhīti ettha na bhavitabbanti āha-‘nanuce’tyādi,",
  "anya-e0806n3:34_3": "kikhiyāti sambandhe chaṭṭhī,",
  "anya-e0806n3:34_4": "ettha pana sadisattassa kikhīyā-ppaṭibaddhattāppadhānattaṁ.",
  "anya-e0806n3:34_5": "Netadatthītiādinā yathāvuttaṁ codanaṁ pariharati.",
  "anya-e0806n3:35_0": "Yathā devadattoti ettha yadi samāso bhaveyya,",
  "anya-e0806n3:35_1": "devadattena sadiso yathādevadattanti bhaveyya,",
  "anya-e0806n3:35_2": "paṭisiddhattā pana (na) samāsoti,",
  "anya-e0806n3:35_3": "kikhīti makkaṭassābhidhānaṁ.",
  "anya-e0806n3:35_4": "Jeṭṭhānukkamenāti vuttattā anujeṭṭhanti tatiyantatā gamyate.",
  "anya-e0806n3:35_5": "Cakkena yugapadi sacakkaṁ.",
  "anya-e0806n3:36_0": "4. Yāvāvadhāraṇe",
  "anya-e0806n3:37_0": "Amattānaṁ yattako paricchedo yāvāmattaṁ.",
  "anya-e0806n3:38_0": "5. Payyapābahitiro purepacchāvāpañcamyā",
  "anya-e0806n3:39_0": "Pañcamyāti kasmā vuttaṁ nanu avuttepi tasmiṁ vakkhamānanayena pañcamyantattā pañcamyanteheva samāso viññāyatītyāsaṅkiyāha‘yadipi’ccādi.",
  "anya-e0806n3:39_1": "Tathāpiccādinā pariharati,",
  "anya-e0806n3:39_2": "hotu kāmaṁ ‘paripabbataṁ vijjotate’ti dutiyānisedhāya,",
  "anya-e0806n3:39_3": "aññatra kathanti āha ‘iha ce’tyādi.",
  "anya-e0806n3:40_0": "Ācattāro vāti āsaddo vākye,",
  "anya-e0806n3:40_1": "saraṇe vā,",
  "anya-e0806n3:40_2": "gāmo bahi tiṭṭhatītyattho,",
  "anya-e0806n3:40_3": "purato gāmampassāti vadanto puretyatthappaghānoyanniddeso,",
  "anya-e0806n3:40_4": "nasarūpappadhānoti dasseti,",
  "anya-e0806n3:40_5": "abhimukhe gāmampassātyattho.",
  "anya-e0806n3:40_6": "Avuttānametānyupalakkhaṇāni,",
  "anya-e0806n3:40_7": "tasmā ‘tiro gāmampassā’tipi vuttaṁ hoti,",
  "anya-e0806n3:40_8": "tiriyato gāmampassa,",
  "anya-e0806n3:40_9": "pacchato gāmampassāti attho.",
  "anya-e0806n3:41_0": "Apasaddayoge niccapañcantassa vikappena samāsavidhānāvābhavanenodāharaṇaṁ dinnaṁ (ettha) pañcamyāti payojanābhāvepi",
  "anya-e0806n3:41_1": "aññadatthaṁ kariyamānamihāpyatthavantaṁ hoti.",
  "anya-e0806n3:42_0": "6. Samī",
  "anya-e0806n3:43_0": "“Anu yaṁ samayā”ti (2-1-15) ca “yassa cāyāmo”ti (2-1-16) ca pāṇinino vacanadvayaṁ,",
  "anya-e0806n3:43_1": "ayametesamattho “yassa samayā samīpavācī anusaddo,",
  "anya-e0806n3:43_2": "tena saha samassateti ca,",
  "anya-e0806n3:43_3": "anu yassāyāmavācī,",
  "anya-e0806n3:43_4": "tena syādyantena saha samassate”ti ca.",
  "anya-e0806n3:43_5": "Vatthuto tu sāmīpyāyāmavantānamaniddesepi sāmatthiyā tadākkhepoti dassento āha-‘samīpāyāmāna’miccādi.",
  "anya-e0806n3:44_0": "Sambandhittāti sambandhisaddā sakatthamiva niyatapaṭiyoginamākkhapanti…",
  "anya-e0806n3:44_1": "tena vinā tesaṁ sakatthābhāvā.",
  "anya-e0806n3:44_2": "Āyāmo dīghatā,",
  "anya-e0806n3:44_3": "“yassa samīpāyāmesvanu”ti yathāvuttasuttadvayamākkhepenupadisati,",
  "anya-e0806n3:44_4": "vanassa sāmipyamanuvanaṁ,",
  "anya-e0806n3:44_5": "“asaṅkhyaṁ vibhattisampattisamīpa” icceva (3-2) siddhepuna samīpaggahaṇaṁ vikappatthaṁ,",
  "anya-e0806n3:44_6": "tena vanassānuti vākyenāpi bhavitabbaṁ.",
  "anya-e0806n3:45_0": "Gaṅgāya āyāmo anugaṅgaṁ,",
  "anya-e0806n3:45_1": "bhāgavuttikāro “lakkhaṇene”ti vattate.",
  "anya-e0806n3:45_2": "Yassāyāmavācī anu,",
  "anya-e0806n3:45_3": "tena lakkhaṇena samassate anugaṅgaṁ bārāṇasī,",
  "anya-e0806n3:45_4": "gaṅgāya lakkhaṇabhūtāya pasiddhāyāmaguṇāya bārāṇasī lakkhīyate yāvāyatāyāmā gaṅgā tāvāyampīti sabhāvato",
  "anya-e0806n3:45_5": "tūpamānopameyyabhāvo samāse patīyate gaṅgā viya dīghā”ti lakkhiyalakkhaṇabhāvaṁ vaṇṇeti.",
  "anya-e0806n3:45_6": "Evaṁ sati bārāṇasīti paṭhamā nopapajjateti maññamāno āha-‘gaṅgāyā mena yuttā “tyādi.",
  "anya-e0806n3:45_7": "Anugaṅgaṁ bārāṇasiyāti bārāṇasiyā gaṅgāyāmo lakkhaṇanti attho.",
  "anya-e0806n3:46_0": "7. Tiṭṭha",
  "anya-e0806n3:47_0": "Akatasamāsācāti anena iminā katasamāsataṁ dīpeti,",
  "anya-e0806n3:47_1": "tiṭṭhantīti idaṁntappaccayantassātthapadanti dassetumāha-“ntokattari vattamāne”ticcādi,",
  "anya-e0806n3:47_2": "(5-64) āyatītīmassāttapadaṁ āyantīti,",
  "anya-e0806n3:47_3": "pumbhāvābhāvo nīpātanā,",
  "anya-e0806n3:47_4": "akāro ca nipātanā “gotva catthe cā lope”tyatra (3-46) ‘nāññāsaṅkhyatthesū’tyanuvattanato.",
  "anya-e0806n3:48_0": "Lūnayavādīnamettha nipātanā kālepi napuṁsakaliṅgattaṁ,",
  "anya-e0806n3:48_1": "saṁhaṭāyavā yasmiṁ kāle saṁhaṭayavaṁ,",
  "anya-e0806n3:48_2": "ummattagaṅganti saññāyamaññapadatthe vādhikārepi niccasamāso,",
  "anya-e0806n3:48_3": "na hi vākyaṁ saññāti,",
  "anya-e0806n3:48_4": "ādisaddena‘samassa sobhanattaṁ susama’miccādīnañca saṅgaho,",
  "anya-e0806n3:48_5": "pabhāvanaṁ pakāsanaṁ.",
  "anya-e0806n3:49_0": "8. Ore",
  "anya-e0806n3:50_0": "Oraṁ gaṅgāya,",
  "anya-e0806n3:50_1": "pāraṁ yamunāyāti samāse kate nipātanā ekāro,",
  "anya-e0806n3:50_2": "teneva vuttiyaṁ vuttaṁ ‘ekārantattaṁ nipātanato’ti,",
  "anya-e0806n3:50_3": "vuttivikappanatthatoti vuttiyā vikappo attho yassāti viggaho.",
  "anya-e0806n3:51_0": "10. Amā",
  "anya-e0806n3:52_0": "Socekatthībhāvo visiṭṭho-bhimatoti sambandho,",
  "anya-e0806n3:52_1": "muhuttanti accantasaṁyoge dutiyā,",
  "anya-e0806n3:52_2": "pādisamāsaṁ katvāti āsaddassa harasaddena vuttisaddena vuttipadena (pañcikā) kiriyākhyāpyateti asatyupasecanādikiriyāyaṁ",
  "anya-e0806n3:52_3": "saṅkhārakaṁ saṅkhāriyaṁ vā na bhavati,",
  "anya-e0806n3:52_4": "atthiceha tadubhayaṁ,",
  "anya-e0806n3:52_5": "tato tesaṁ sambhavāyeva samāsantobhūtakiriyā gamyateti maññate,",
  "anya-e0806n3:52_6": "tathāhi dadhibhojanaṁtyādo vutte adhyādino saṅkhārakattaṁ bhojanādino ca saṅkhāriyattaṁ patīyate,",
  "anya-e0806n3:52_7": "na copasekādimantarena saṅkhāriyasaṅkhārakabhāvo-tthīti sāmatthiyāyevupasekādippatīti.",
  "anya-e0806n3:53_0": "Tadapekkhāyāti gammamānopasecanādikiriyāpekkhāya.",
  "anya-e0806n3:53_1": "Pāṇiniyehi atthena ‘etassida’nti atthe niccasamāso-bhimato sabbaliṅgatā ca,",
  "anya-e0806n3:53_2": "tathā vacanābhāvamiha manasikatvā ‘katha’miccādinā vutti yaṁvuttaṁcodakavacanamāharitvā tatthādhippāyaṁvivarati ‘evamaññate’ccādinā,",
  "anya-e0806n3:53_3": "vidhānaṁ katanti evamaññateti sambandho,",
  "anya-e0806n3:53_4": "tattheccādinā añña padatthe bhavissatītyetthādhippāyaṁ vivaranto niccasamāsataṁ sabbaliṅgatañca paṭipādayati,",
  "anya-e0806n3:53_5": "vākyanivattisiddhāyevāti.",
  "anya-e0806n3:54_0": "Atthasaddenāvagatatthatāya etassāti vattumayuttanti ‘etassa attho’ti vākyanivatti siddhāyeva,",
  "anya-e0806n3:54_1": "kathañcipi catutthyantā bhinnatthassa samāse katepi tattha virodhamāha- ‘catutthyantasse’tyādi.",
  "anya-e0806n3:55_0": "Vacanampīti “atthena niccasamāso sabbaliṅgatāca”iti (3-1-36) vākyakārena patiṭṭhitavacanampi,",
  "anya-e0806n3:55_1": "pāṇinīyānaṁ ‘etassa ida’nti atthe samāse kate yo-ttho sampajjati,",
  "anya-e0806n3:55_2": "aññatthasamāsepi soyevatthoti dasseti ‘yo’ iccādinā,",
  "anya-e0806n3:55_3": "anupādāparinibbānanimittaṁ vāyāmoccādinā yojetabbaṁ…",
  "anya-e0806n3:55_4": "taṁnimittattā vāyāmādīnaṁ,",
  "anya-e0806n3:55_5": "tesaṁ kathādīnanti ettha tesaṁ vāyāmādīnanti vattabbaṁ…",
  "anya-e0806n3:55_6": "vāyāmotyādinā vuttattā so ca tannimittaṁ hoteva,",
  "anya-e0806n3:55_7": "ayametthādhippāyo “etassa idanti vākye atthena samāse sabbaliṅgatā ca ‘etadattho etadatthā etadattha’nti vāyāmādayo ca samāsatthā honti,",
  "anya-e0806n3:55_8": "etaṁ anupādāparinibbānamattho payojanametassa etissā etassāti aññapadatthepi esaṁ padānaṁ soyevatthoti nātthabhedo”ti.",
  "anya-e0806n3:56_0": "Idañca “avippaṭisāratthāni kho ānandaṁ kusalāni,",
  "anya-e0806n3:56_1": "avippaṭisāro pāmojjatthāya…pe…",
  "anya-e0806n3:56_2": "vimuttiñāṇadassanaṁ anupādāparinibbānatthāya etadattho vāyāmo etadatthā kathā etadatthā mantanā etadatthaṁ sotāvadhāna”ntiādi (tikaṅguttara,",
  "anya-e0806n3:56_3": "ānandavagga) pāḷiṁ nissāya vuttaṁ.",
  "anya-e0806n3:57_0": "Pāṇiniyehi “kattukaraṇe kitantena bahula”nti (2-1-32) kitantena tatiyāsamāsavidhānā tattheva bahulaggahaṇena ‘gāmaniggatā’dīsu samāso vutto,",
  "anya-e0806n3:57_1": "tenetthāntodāharaṇānaṁ dvinnamadhikattaṁ,",
  "anya-e0806n3:57_2": "samāsābhāvo-bhimatoti pāṇinīyehi “pūraṇaguṇasuhitatthasadabyayatabbasamānādhikaraṇene”ti (2-2-11) sutte guṇa itivacanenābhimato,",
  "anya-e0806n3:57_3": "saditi saññā tesaṁ ntamānānaṁ.",
  "anya-e0806n3:58_0": "So kathanti iha ‘bhāvatittatthehī’ti bhāvappaccayanteneva samāsapaṭisedhavidhānā ‘brāhmaṇassa sukkā’",
  "anya-e0806n3:58_1": "iccādo so samā sappaṭisedho kathaṁ sijjhatīti attho.",
  "anya-e0806n3:59_0": "Guṇattaniyevāti guṇasabhāve eva,",
  "anya-e0806n3:59_1": "abhimatoti vāttikakārassābhimato “tadavaṭṭhehi ca guṇehī”ti,",
  "anya-e0806n3:59_2": "tasaddenāssa guṇassa parāmāso tasmiṁyeva guṇe avatiṭṭhantīti tadavaṭṭhā,",
  "anya-e0806n3:59_3": "guṇeyeva guṇātiṭṭhanti na kadācipi soyamityabhedā dabbavuttayo sukkādayo viya te tadavaṭṭhā guṇā gandhādayo,",
  "anya-e0806n3:59_4": "tadavaṭṭhitehi guṇehi chaṭṭhī samassateti vattabbanti attho.",
  "anya-e0806n3:60_0": "Ābhimatoti “pūraṇā”disutte abyayaggahaṇena,",
  "anya-e0806n3:60_1": "devadattassāti chaṭṭhiyā gurumhi sāpekkhattepi gurusaddassa sambandhisaddattā sakatthe vākye viya vuttiyaṁ",
  "anya-e0806n3:60_2": "byapekkhā-yāhānito vuttisabbhāvaṁ vacanantarena sādhetumāha- ‘tathācāhū’ti.",
  "anya-e0806n3:61_0": "Sātthevāti sakatthe viya,",
  "anya-e0806n3:61_1": "assāti sambandhisaddassa,",
  "anya-e0806n3:61_2": "sāmatthiyaṁ gamakattañcatthīti padānamaññoññāpekkhālakkhaṇaṁ sāmatthiyaṁ sāmatthiyābhāvepi viggahavākyatthassa gamakattaṁ vā atthīti attho,",
  "anya-e0806n3:61_3": "guruno kulaṁ dāsassa bhariyāti viggaho,",
  "anya-e0806n3:61_4": "athātra brāhmaṇassa ucce’iccādo sāmatthiyaṁ gamakattaṁ vā natthīti kuto-vasitaṁ,",
  "anya-e0806n3:61_5": "yena tadābhāvātra samāsābhāvo vaṇṇīyateccāha-‘sāmatthyādinotvi’ccādi.",
  "anya-e0806n3:62_0": "Samāsābhāvo-bhimatoti “pūraṇā”disutte samānādhikarassāpi upādānato.",
  "anya-e0806n3:62_1": "Sehīti attaniyehi,",
  "anya-e0806n3:62_2": "nābhimatoti “cayuttehi sehi asamāsitehi chaṭṭhīsamāsappaṭisedhovattabbo” (vā) tyanena,",
  "anya-e0806n3:62_3": "puthagatthatāya bhinnatthatāyaṁ-vutti miccassavivaraṇaṁ gavādīnamasamāseti,",
  "anya-e0806n3:62_4": "evamassādīnaṁ samāsenālanti sambandho.",
  "anya-e0806n3:63_0": "Yogīnanti itarītarayogīnaṁ,",
  "anya-e0806n3:63_1": "anenetaretarayogacatthasamāsaṁ vadati.",
  "anya-e0806n3:63_2": "Vuttihotītyassa vivaraṇaṁ chaṭṭhīsamāso bhavatīti,",
  "anya-e0806n3:63_3": "ekatthībhāveiccassa vivaraṇaṁ gavādīnañca catthasamāse satīti.",
  "anya-e0806n3:64_0": "Ruḷhittāti samāsasseva kīḷāvācakattena jīvikāya ca paccāya kattena pasiddhattā,",
  "anya-e0806n3:64_1": "na vākyassāti ‘uddālapupphabhañjikā’tyādo ruḷhīvasena niccasamāso bhavissatīti tatra kiṁ vacaneneti maññate,",
  "anya-e0806n3:64_2": "sarasi ruḷhanti viggaho.",
  "anya-e0806n3:65_0": "Ayampana amādisamāso kammadhārayadigusamāsāti sabbepi paresaṁ tappurisasadisattā tappurisā,",
  "anya-e0806n3:65_1": "yathā hi tassa puriso tappurisoti uttarapadatthappadhāno,",
  "anya-e0806n3:65_2": "tathā te siyuṁ,",
  "anya-e0806n3:65_3": "saṅkhyāpubbatta napuṁsakattasaṅkhātehi dvīhi lakkhaṇehi gacchati pavattatītidigu.",
  "anya-e0806n3:66_0": "11. Vise",
  "anya-e0806n3:67_0": "Kintaṁ visesana micchāha-‘yami’ccādi,",
  "anya-e0806n3:67_1": "yaṁ avatthāpayati taṁ vuccatīti sambandho,",
  "anya-e0806n3:67_2": "kintaṁ visessamiccāha-‘yadaneke’ccādi,",
  "anya-e0806n3:67_3": "yaṁ avatthā pīyate tamabhidhīyateti sambandho,",
  "anya-e0806n3:67_4": "nanvekatthenetyuccamāne visesseneti kathamavagamyate,",
  "anya-e0806n3:67_5": "yato evaṁ vivaritavā tyāsaṅkiyāha- ‘yadipi’ccādi.",
  "anya-e0806n3:68_0": "Sambandhisaddattāti evaṁ maññate “sambandhisaddā sakatthamiva niyatampaṭi-yoginamākkhipanti…",
  "anya-e0806n3:68_1": "tena vinā tesaṁ sakatthassāsambhavāti,",
  "anya-e0806n3:68_2": "vivaritavāti vivarittha,",
  "anya-e0806n3:68_3": "ekatthenetīmassa samānādhikaraṇena saha samāso hotīti evaṁ sājjhāhāro attho veditabbo,",
  "anya-e0806n3:68_4": "atthasaddassānekatthattā viseseti ‘attho abhidheyyo’ti.",
  "anya-e0806n3:68_5": "Kathaṁ tenattho vuccatītyāha- ‘adhikarīyati’ccādi.",
  "anya-e0806n3:69_0": "Visessassa samānādhikaraṇattañca visesanāpekkhanti sambandho.",
  "anya-e0806n3:69_1": "Visessasaddassa visesanena saha samānādhikaraṇattaṁ visesana saddāpekkhanti evamettha attho daṭṭhabbo,",
  "anya-e0806n3:69_2": "tattha kāraṇamāha- ‘sambandhā’ti,",
  "anya-e0806n3:69_3": "adhikaraṇassa samānattaṁ nāma bhinnānaṁ sambandhīnaṁ bhavati,",
  "anya-e0806n3:69_4": "sambandhino ca sambandhamantarena na hontī hoti (potthake) ti visesanavisessānaṁ sambandho viññāyate,",
  "anya-e0806n3:69_5": "evaṁ viññātā tasmā sambandhāti attho.",
  "anya-e0806n3:70_0": "Saddabyatirekena hettha atthānaṁ visesanavisessabhāvo na sambhavati,",
  "anya-e0806n3:70_1": "tathā hi ‘nīlamuppala’nti pañca vatthūni sannihitāni nīlanti nīlattaṁ guṇasāmaññaṁ,",
  "anya-e0806n3:70_2": "nīlo guṇo,",
  "anya-e0806n3:70_3": "tadādhāro dabbanti tīṇi,",
  "anya-e0806n3:70_4": "uppalanti uppalattaṁ uppalajāti,",
  "anya-e0806n3:70_5": "dabbañca tannissayoti dve.",
  "anya-e0806n3:71_0": "Tattha uppalajāti guṇajātīnaṁ nīlajātiuppalajābhadhanaṁ (kātantaṭīkā) tāva na sambhavati visesanavisessabhāvo jātiyā nigguṇattā,",
  "anya-e0806n3:71_1": "nīlattassa ca nīlaguṇe samavāyino,",
  "anya-e0806n3:71_2": "uppalattassa ca uppaladabbe samavāyino samānādhikaraṇattampi natthi,",
  "anya-e0806n3:71_3": "uppalajātiyā nīlassa ca guṇassa atthi samānādhikaraṇattaṁ…",
  "anya-e0806n3:71_4": "nīla muppalanti pavattinimittānaṁ uppalajātinīlaguṇānamekamadhi karaṇaṁnissayoti,",
  "anya-e0806n3:71_5": "visesana visessabhāvo tu natthi jātiyā anīlattā,",
  "anya-e0806n3:71_6": "guṇadabbānantu sambhavativisesanavisessattaṁ dabbassānekaguṇattā,",
  "anya-e0806n3:71_7": "samānantu tesamparamadhikaraṇaṁ tatiyaṁ natthi,",
  "anya-e0806n3:71_8": "yena samānādhikaraṇattaṁ siyā,",
  "anya-e0806n3:71_9": "evaṁ nīladabba uppaladabbānampi aññamaññaparihārena vattumicchitānaṁ na visesana visessabhāvo,",
  "anya-e0806n3:71_10": "nāpi samānādhikaraṇattaṁ,",
  "anya-e0806n3:71_11": "kasmā aññamaññāsambandhato apekkhābhāvato,",
  "anya-e0806n3:71_12": "vuttapaṭipakkhato pana vakkhamānanayena saddānameva sāmānādhikaraṇyaṁ visesanavisessattañca veditabbaṁ,",
  "anya-e0806n3:71_13": "tenevāha-‘atoyeve’ccādi.",
  "anya-e0806n3:72_0": "Atoyevāti yato visessassa samānādhikaraṇattaṁ visesanāpekkhaṁ,",
  "anya-e0806n3:72_1": "atoyeva hetutoti attho,",
  "anya-e0806n3:72_2": "bhinnanimittappa yuttānamevāti sāmaññena nīlaguṇādhāre dabbe guṇeyeva vā nīlasaddassa,",
  "anya-e0806n3:72_3": "uppalasaddassa ca sāmaññena guṇavati dabbe vattamānattā aññamaññesu bhinnesu saddappavattiyā kāraṇesu payuttānaṁ saddānameva niṭṭhānameva (potthake).",
  "anya-e0806n3:73_0": "Samānādhikaraṇattanti nīluppalasaddānaṁ visuṁvisuṁ yoge visiṭṭhadabba vācittassāsambhavā,",
  "anya-e0806n3:73_1": "nīlañca taṁ uppalaṁ ceti sāmānādhikaraṇye sannipatite sati sambhavā evaṁ tattha visiṭṭhe vatthumhi pavattānaṁ tesaṁ samānatthatā,",
  "anya-e0806n3:73_2": "evakārena byavacchinnamatthaṁ dassetumāha-‘natvabhinne’ccādi.",
  "anya-e0806n3:74_0": "Nanucetyādi codyaṁ, sīsampātīti sīsapā rukkhaviseso, nayida mevamiccādi parihāro.",
  "anya-e0806n3:75_0": "Atha tuccateiccādinā parassa vacanāvakāsamāsaṅkate,",
  "anya-e0806n3:75_1": "visesavuttīti phalassa rukkhassa ca sāmaññasaddattā bhāvena visese vutti,",
  "anya-e0806n3:75_2": "imesanti sīsapādīnaṁ na samodhāritāti na nicchitā,",
  "anya-e0806n3:75_3": "sāmaññavuttiyeva samodhāritāti adhippāyo,",
  "anya-e0806n3:75_4": "avasitā nicchitā vutti yesaṁ sīsapādīnaṁ te avasitavuttayo,",
  "anya-e0806n3:75_5": "payatanaṁ vinā tadā pappoti cāti sambandho,",
  "anya-e0806n3:75_6": "payatananti ‘sāmatthiyaladdhepivisesse’tivacanaṁ.",
  "anya-e0806n3:75_7": "Tañcanatthiccādi parihāro,",
  "anya-e0806n3:75_8": "sarūpamattakathanāyāti vuttatthānampi sarūpamattakathanāya ‘pūpe bahū ānaye’ti yathā,",
  "anya-e0806n3:75_9": "evaṁ jātīyakanti sarūpakathanappakārayuttaṁ.",
  "anya-e0806n3:75_10": "Upasaṁharamāha-‘tadeva’miccādi,",
  "anya-e0806n3:75_11": "nipātasamudāyovāyaṁ vuttena pakārenetyassa atthe vattate.",
  "anya-e0806n3:76_0": "Aññatarasambhavepi tannivattiyā vacanasabbhāvaṁ dassetumāha- ‘athapi’ccādi,",
  "anya-e0806n3:76_1": "aññatarasambhavepīti visesanassa visessassa vā sambhavepi,",
  "anya-e0806n3:76_2": "yatrapyubhinnamatthi visesanavisessabhāvasambhavo tatthapitāva bahulaṁvacanatova nivatti hoti,",
  "anya-e0806n3:76_3": "kimpanā-ññatarasambhaveti dassetumāha-‘yathā puṇṇo’iccādi,",
  "anya-e0806n3:76_4": "ettha pana aññepi puṇṇanāmakā santīti byabhicārasambhavā ubhinnampi visesanavisessabhāvasambhave bahulaṁvacanameva samāsaṁ nivatteti,",
  "anya-e0806n3:76_5": "evaṁ vidhepīti aññatarasambhavepi,",
  "anya-e0806n3:76_6": "na kevalaṁ visesanavisessabhāvasambhave,",
  "anya-e0806n3:76_7": "atha kho evaṁ vidhepyañña tarasambhavepityavisaddassa attho.",
  "anya-e0806n3:77_0": "Yajjevamiccādi paccekaṁ visesanavisessabhāve sati aniṭṭhā pādanacodanā,",
  "anya-e0806n3:77_1": "paccekaṁ visesanaṁ siyā ubhinnampi visesanattā,",
  "anya-e0806n3:77_2": "tattha dosamāha-‘visessassaca pubbanipāto’ti,",
  "anya-e0806n3:77_3": "co-vadhāraṇe,",
  "anya-e0806n3:77_4": "vattabbantarasamuccaye vā,",
  "anya-e0806n3:77_5": "kutoccāha- ‘nāggahite’ccādi,",
  "anya-e0806n3:77_6": "iti kāraṇe,",
  "anya-e0806n3:77_7": "ato kimaniṭṭhamāyāta miccāha- ‘uppalanīlantipi siyā’ti,",
  "anya-e0806n3:77_8": "itthañcarahi kintyāha- ‘nīluppalanti ce’ccādi.",
  "anya-e0806n3:77_9": "Parihāramāha-‘nesadoso’ccādi,",
  "anya-e0806n3:77_10": "upapattyantaramāha- ‘atha ce’ccādi.",
  "anya-e0806n3:78_0": "Aññamaññānupakārittāti aññamaññassa visesanavisessatte nānupakārittā sappadhānattāti attho,",
  "anya-e0806n3:78_1": "atha dvinnampi appadhānattaṁ kasmā na siyā tyāha- ‘appadhānattepi’ccādi,",
  "anya-e0806n3:78_2": "sakasakappadhānāpekkhāvantānanti sakesake padhāne attani apekkhāvantānaṁ.",
  "anya-e0806n3:78_3": "Atha kuto dabbasseva padhānattamasitaṁ,",
  "anya-e0806n3:78_4": "na tu guṇassetyāsaṅkiya ñāyamupanissayati ‘atha ce’tyādinā.",
  "anya-e0806n3:78_5": "Chāgotyajo vuccate,",
  "anya-e0806n3:78_6": "taṁ setavaṇṇamālabhetha māreyya,",
  "anya-e0806n3:78_7": "phusanaṁ vā kareyyāti attho,",
  "anya-e0806n3:78_8": "āpubbo labhi hi māraṇe phusane ca vattate,",
  "anya-e0806n3:78_9": "desanāyanti codanāyanti codanāvākya (potthake) vedavākyeti attho,",
  "anya-e0806n3:78_10": "kuto chāgato-ñño nālabbhateccāha- ‘na hi’ccādi.",
  "anya-e0806n3:79_0": "Chāgābhāveti setaguṇayuttassa chāgassābhāve,",
  "anya-e0806n3:79_1": "piṭṭhapiṇḍimālabbhāti setaguṇayogena viṭṭhapiṇḍiṁ ālambha,",
  "anya-e0806n3:79_2": "na ca nālambhate tasmā guṇo appadhānanti ajjhāharitabbaṁ.",
  "anya-e0806n3:80_0": "Puna codento āha- ‘nanu ce’ccādi,",
  "anya-e0806n3:80_1": "athetyadhippāyamāsaṅkate,",
  "anya-e0806n3:80_2": "aniṭṭhamāpādayati nīlasaddepi pasaṅgo’ti,",
  "anya-e0806n3:80_3": "kutoccāha- ‘sopihi’ccādi,",
  "anya-e0806n3:80_4": "idaṁ vuttaṁ hoti- “uppalasaddo jātivācī,",
  "anya-e0806n3:80_5": "na tu dabbavācī,",
  "anya-e0806n3:80_6": "jāti visiṭṭhadabbavācittā yadi dabbavācīti vuccate,",
  "anya-e0806n3:80_7": "tadā nīlasaddopi guṇavisiṭṭha dabbavācittā dabbavacanamāpajjatīti imesaṁ na koci viseso”ti,",
  "anya-e0806n3:80_8": "pariharanto āha ‘nedamatthi’ccādi,",
  "anya-e0806n3:80_9": "apāyino apagantāro dabbāti gamyate,",
  "anya-e0806n3:80_10": "kutoccāha- ‘satīpi’ccādi,",
  "anya-e0806n3:80_11": "iti kāraṇe.",
  "anya-e0806n3:81_0": "Visesanamekattheneti siddhepi papañcatthaṁ paripphuṭatthañca udāharaṇabahuttaṁ dassetuṁ pāṇiniyehi bahuṁ suttitaṁ,",
  "anya-e0806n3:81_1": "sabbassetassa paccakkhātabhāvaṁ dassetuṁ vuttiyamudāharaṇamattaṁ dassitaṁ,",
  "anya-e0806n3:81_2": "tadidāni byākhyātukāmo āha- ‘pubbakāle’ccādi,",
  "anya-e0806n3:81_3": "chinnoca visesanantī sambandho “pubbakāleka sabbadhurapurāṇanavakevalāni samānādhikaraṇene”ti (2-1-49) te samettha suttaṁ,",
  "anya-e0806n3:81_4": "tatthekādīnaṁ vuttiyamudāharaṇāni na dassitānyupalakkhaṇatova viññāyantīti dassetumāha- ‘eke’ccādi,",
  "anya-e0806n3:81_5": "eko ca so purisocātyādinā viggaho upalakkhaṇattāyeva ca ‘satta ca te isayo ca sattisayo’ccādikañca daṭṭhabbaṁ.",
  "anya-e0806n3:82_0": "Upamīyate paricchijjate-nenetyupamānaṁ,",
  "anya-e0806n3:82_1": "upamīyatītyupameyyaṁ,",
  "anya-e0806n3:82_2": "tesaṁ upamānopameyyānaṁ sādhāraṇo yo dhammo sāmatātena visiṭṭhaṁ yadupameyyaṁ,",
  "anya-e0806n3:82_3": "taṁ vacanenetyattho upamānopameyyaccādi kassa,",
  "anya-e0806n3:82_4": "samāso bhavatīti seso,",
  "anya-e0806n3:82_5": "kāraṇamāha- ‘visese’ccādi,",
  "anya-e0806n3:82_6": "visesāpariggahāti visesanantyeva sāmaññena pariggahā,",
  "anya-e0806n3:82_7": "evambhū tassāpīti upamānarūpassāpi.",
  "anya-e0806n3:82_8": "Nanu satthīsaddassasatthiyaṁ vutti sāmāsaddassa tu devadattāya,",
  "anya-e0806n3:82_9": "ato byadhikaraṇattā kathamettha samāsoccāsaṅkīyāha- ‘yade’ccādi,",
  "anya-e0806n3:82_10": "samāno dhammo sāmattādi yassa so sadhammo,",
  "anya-e0806n3:82_11": "tassa bhāvo sādhammiyaṁ sāmattaṁ,",
  "anya-e0806n3:82_12": "tasmā devadattātthe vattate upacāravasena,",
  "anya-e0806n3:82_13": "sāmāsaddopi guṇavacanopi sāmattaṁ vatvā saddhādittavasenābhedopacārena vā devadattāyaṁ vattate,",
  "anya-e0806n3:82_14": "nanu ca sāmāsaddassa devadattābhidhāne caritatthatāya satthī guṇena niddiṭṭhātyaniyataguṇappatītippasaṅgo",
  "anya-e0806n3:82_15": "nekaguṇādhārattā satthiyātyāsaṅkiyāha- ‘yadipi’ccādi.",
  "anya-e0806n3:83_0": "Ihāti niddhāraṇe,",
  "anya-e0806n3:83_1": "etesaṁ guṇānaṁ majjheti attho,",
  "anya-e0806n3:83_2": "iha vā satthiyaṁ,",
  "anya-e0806n3:83_3": "sāmaguṇavantatāya sāmāyāti gamyate,",
  "anya-e0806n3:83_4": "pasiddhivasenāti satthisāmātyatropamānaṁ satthī,",
  "anya-e0806n3:83_5": "upameyyā devadattā,",
  "anya-e0806n3:83_6": "pasiddhantupamānaṁ bhavati nāppasiddhaṁ…",
  "anya-e0806n3:83_7": "pasiddhasādhammiyā sādhyu sādhanamupamānanti katvā satthiyeva sāmaṅguṇena pasiddhā na devadattā,",
  "anya-e0806n3:83_8": "tasmā sāmaguṇappasiddhiyāti attho.",
  "anya-e0806n3:83_9": "Sādhyute upamīyateneneti sādhanamupamānaṁ,",
  "anya-e0806n3:83_10": "sādhyate upadhīyateti sādhyamupameyyaṁ,",
  "anya-e0806n3:83_11": "pasiddhassa sādhammiyaṁ tena,",
  "anya-e0806n3:83_12": "sādhyassāppasiddhassa kassaci sādhanaṁ sādhyasādhanaṁ.",
  "anya-e0806n3:83_13": "Yatratviccādinā bahulaṁvacanasāmatthiyā sāmaññavacaneneva samāsasabbhāvaṁ vatvā aññenāsabbhāvamudāharaṇena",
  "anya-e0806n3:83_14": "phuṭayituṁ ‘phālā iva taṇḍulā’tyādi āraddhaṁ.",
  "anya-e0806n3:84_0": "Taṇḍulasaddoti upameyyabhūtataṇḍulasaddo,",
  "anya-e0806n3:84_1": "taṇḍulattampi vatvā dabbe pavatto sāmaññavacano natu bhavatīti sambandho,",
  "anya-e0806n3:84_2": "dabbeti taṇḍuladabbe phāladabbe ca.",
  "anya-e0806n3:85_0": "Upamānopameyyasādhāraṇasūrattādidhammavacanāppayogeti upamānopameyyānaṁ sādhāraṇo yo visāradattādidhammo",
  "anya-e0806n3:85_1": "tabbacanassa ‘muni ayaṁ sīho viya visārado’tyādo visāradādisaddassāppayogeti attho,",
  "anya-e0806n3:85_2": "kesañciti kesañci saddānaṁ majjhe,",
  "anya-e0806n3:85_3": "visessattameva phuṭayati.",
  "anya-e0806n3:85_4": "‘Tathā ce’tyādinā,",
  "anya-e0806n3:85_5": "visesanavisessānaṁ yathiṭṭhattā niccaṁ sīhādīnaṁ visessatāyeva vacanicchāti pubbanipātattāppasaṅgoti bhāvo,",
  "anya-e0806n3:85_6": "upapatyantaramāha-‘visesanasseve’ccādi,",
  "anya-e0806n3:85_7": "yadipi sīho visesanameva na visessaṁ,",
  "anya-e0806n3:85_8": "tathāpi bahulādhikārā visesanassāpi paranipātoti bhāvo.",
  "anya-e0806n3:86_0": "Athātrāpi visesananteva samāsappaṭipādane’muni ayaṁ sīhova visārado’ccādo sāmatthiyatova samāsāppasaṅgepi",
  "anya-e0806n3:86_1": "upamāno pameyyānaṁ sādhāraṇavisāradattādidhammavacanāppayoge sati tappasaṅgābhāvatthaṁ vacanamārabbhanīyanti",
  "anya-e0806n3:86_2": "codeti ‘nanuce’tyādinā,",
  "anya-e0806n3:86_3": "sāmatthiyatoti sāmaññavacanappayoge sāpekkhattā samāsāppasaṅgoti sāmatthiyaṁ tasmāti attho.",
  "anya-e0806n3:86_4": "Sāmaññappayogatthanti samāsavākye sāmaññavacanassa sūrattādi(no),",
  "anya-e0806n3:86_5": "appayogatthaṁ,",
  "anya-e0806n3:86_6": "tathā hiccādinā sāmaññasaddappayoge sāmatthiyato samāsāsabbhāvā suttantarassānārabbhanīyabhāvaṁ sādheti.",
  "anya-e0806n3:87_0": "Visesānantabbhāvāti sāmaññassa samāse antobhāvepi tikhīṇattādito visiṭṭhassa sūrassādivacanīyassa visesassa",
  "anya-e0806n3:87_1": "samāse anantogadhattā appasaṅgo sāpekkhamasamatthanti.",
  "anya-e0806n3:87_2": "Atheti ‘saccameta’ntiādiṁ paravacanamāsaṅkiya vadati,",
  "anya-e0806n3:87_3": "evamādisijjhanatthaṁ samāsoti (ñāpanatthaṁ) ārabbhanīyambhavatīti sambandho.",
  "anya-e0806n3:88_0": "Padhānassāti ‘raññopuriso-bhirūpo’tettha abhirūpasāpekkhassa purisassa visesanattenevā visesanaṁ tenevā (potthake) ppadhānaṁ,",
  "anya-e0806n3:88_1": "samāsāvayavabhūtaṁ rājānaṁ pati visessabhāvenāviphalitasakatthatāya padhānabhūtassa purisassa.",
  "anya-e0806n3:88_2": "Ādisaddena ‘rājapurisassa dassanīyassa geha’nti saṅgaṇhāti.",
  "anya-e0806n3:89_0": "Ettha hi gehampati visesanabhāvenāppadhānattepi rājānampati padhānabhūtassa purisassa sāpekkhassāpi samāso hoteva.",
  "anya-e0806n3:89_1": "Idañcañāpanatthaṁ vacanārambhappayojanañca,",
  "anya-e0806n3:89_2": "kāraṇamāha- ‘gamakattā’iccādi.",
  "anya-e0806n3:90_0": "Gamakattāti viggahavākyatthassa vuttiyampatīyamānattā gamakattaṁ tasmā,",
  "anya-e0806n3:90_1": "naceha gamakattamatthīti ‘muni sīhova sūro’tyatra tu vākyato yottho patīyate,",
  "anya-e0806n3:90_2": "nāyaṁ ‘muni sīho sūro’tyato gamyateti gamakattaṁ natthī-ti attho,",
  "anya-e0806n3:90_3": "tathāhi munisīhasaddenevo pamānopameyyabhāvanimittassa visāradattassa sabhāvenevopādānato visāradasaddassa tena sambandhābhāvo.",
  "anya-e0806n3:91_0": "Apavaggo nibbānaṁ,",
  "anya-e0806n3:91_1": "vākyameveti evakārena byavacchinnamatthampadassayamāha- ‘vuttinivattetī’ti bahulādhikārato viññāyati,",
  "anya-e0806n3:91_2": "nanu cātra visessabhāvāsambhavāppasaṅgoyeva vuttiyāti codeti.",
  "anya-e0806n3:91_3": "‘Nanuce’tyādinā.",
  "anya-e0806n3:92_0": "Puṇṇatābyabhicārāti puṇṇatāsaṅkhātassa bālādiavatthāvisesassa avināppavattito byabhicārī hi visessambhavati yathā nīlatāyuppalaṁ,",
  "anya-e0806n3:92_1": "pariharati ‘nedamatti’ccādinā,",
  "anya-e0806n3:92_2": "mantāṇiputtānaṁ anekattāti kevalaṁ mantāṇiyā putto puṇṇoyevāti abhāvā tesaṁ bahubhāvato,",
  "anya-e0806n3:92_3": "attano attano gahassa patayoti gahapatīnaṁ bahuttaṁ pākaṭameva.",
  "anya-e0806n3:93_0": "Vuttiyeveti evakārena byavacchinnamatthamāha-‘vākyaṁ nivattetī’ti.",
  "anya-e0806n3:93_1": "Visiṭṭhajātivacanāti vuttaṁ kaṇhasappajātiyā lohitasālijātiyā ca visiṭṭhattā.",
  "anya-e0806n3:94_0": "Tacchako sappoti byākhyeyamupanikkhippacodayamāha- ‘nanu ce’ccādi.",
  "anya-e0806n3:94_1": "Tacchakabhāvānapetoti bālayuvattādisaṅkhātatacchakabhāvato abyāvutto,",
  "anya-e0806n3:94_2": "atthināmadheyyoti tacchako nāma koci tannāmo atthi,",
  "anya-e0806n3:94_3": "kiriyāsaddoti tacchatīti tacchakoti evaṁ kiriyāya pavattinimittattenopādinno vaḍḍhakīvācī tacchakasaddo,",
  "anya-e0806n3:94_4": "evaṁ maññate “yathāvuttanayena visesanavisessasabbhāvā samāsena bhavitabbaṁ,",
  "anya-e0806n3:94_5": "tathā sati kimidaṁ paccudāharaṇaṁ kata”nti.",
  "anya-e0806n3:94_6": "Atra kenaci na nāmadheyyassetyādi nopajāyatevātyetadavasānaṁ vuccamānamanudyataṁ nirākattukāmo āha-‘yopā he’ccādi.",
  "anya-e0806n3:95_0": "Imassāyamadhippāyo “vuttanayena tacchakasaddassa kiriyā saddassātthavisayāpekkhāyābhāvato visessattābhāvā paccudāharaṇamidaṁ kata”nti.",
  "anya-e0806n3:96_0": "Kasmā ayuttamiccāha-‘yato’ccādi,",
  "anya-e0806n3:96_1": "nāmadheyyassa kiriyāvācino ca atthābhidhānasāmatthiyaṁ tulyaṁ vā na vā,",
  "anya-e0806n3:96_2": "avayavappasiddhiyā samudāyappasiddhi balavati vā navetyetaṁ vicāretuṁ yato nādhikatantyattho,",
  "anya-e0806n3:96_3": "kiñcarahi adhikatantyāha- ‘apitvi’ccādi,",
  "anya-e0806n3:96_4": "tacchakasaddonekatthavutti nānekatthoti vicāretumadhikatanti yojanā.",
  "anya-e0806n3:97_0": "Evaṁ maññate- “visesanavisessabhāvacintāyaṁ saddānamatthābhidhānasāmatthiyacintā na yujjate ‘sati sambhave",
  "anya-e0806n3:97_1": "byabhicāre ca visesanaṁ sātthakaṁ hotī’ti visesanaṁ maggīyate,",
  "anya-e0806n3:97_2": "nāsambhave nābyabhicāre yathā sītaṁ (himaṁ) uṇhoggīti,",
  "anya-e0806n3:97_3": "tasmā sambhavabyabhicāracintā visesanavisessabhāvacintāyamupayujjatīti tacchakasaddo-nekatthavuttivā",
  "anya-e0806n3:97_4": "na vetyetadeva vicāretumadhikatanti katthacipi visesanavisessa sabbhāve samāso hotevā”ti,",
  "anya-e0806n3:97_5": "yadipi nāmadheyyakiriyāvācīnamatulyamatthābhidhānaṁ samudāyappasiddhiyā ca balavatittaṁ,",
  "anya-e0806n3:97_6": "tathāpi vakkhamānanayena samāsasabbhāvā na kāci hānīti dassetumāha- ‘ettha cā’tiādi.",
  "anya-e0806n3:98_0": "Etthacāti keci pakkhe ca,",
  "anya-e0806n3:98_1": "kañci pīḷamāvahatīti sambandho,",
  "anya-e0806n3:98_2": "kutoccāha ‘tathāhi’ccādi.",
  "anya-e0806n3:98_3": "Evaṁ maññate- “yadīpi samudāyappasiddhiyā sati kiriyāsaddatthavisayāpekkhā nopajāyate,",
  "anya-e0806n3:98_4": "tathāpi nāmadheyyasseva tacchakasaddassāpyanekatthavuttittamattheva…",
  "anya-e0806n3:98_5": "sappavisese manusse ca tannāmake nāmadheyyassa tacchakasaddassa pavattisabbhāvā(ti) visesanavisessasabbhāvato samāsappasaṅgo tadavattho yevā”ti,",
  "anya-e0806n3:98_6": "na kevalaṁ sappavisesasseva tacchakasaddo nāmadheyyamapitu manussānampīti pisaddattho.",
  "anya-e0806n3:98_7": "Tacchakasaddassānekatthavuttittepi na samudāyappasiddhiyā avayavappasiddhībādhāti dassetumāha- ‘nacā’tiādi.",
  "anya-e0806n3:98_8": "Co-vadhāraṇe,",
  "anya-e0806n3:98_9": "kutoccāha ‘kiriye’ccādi.",
  "anya-e0806n3:98_10": "Kamenatthappasiddhīti yaṁ,",
  "anya-e0806n3:98_11": "etampana sakkā viññātunti yojanā.",
  "anya-e0806n3:99_0": "Yanti yaṁ pasijjhanaṁ,",
  "anya-e0806n3:99_1": "kamenāti bādhābhāvato anukkamena.",
  "anya-e0806n3:99_2": "Evañceti iminā nacetyādinā vuttaṁ paccāmasati…",
  "anya-e0806n3:99_3": "kimpaṭivihitaṁ siyā parihaṭaṁ siyāti attho,",
  "anya-e0806n3:99_4": "iti iminā kāraṇena ‘tacchako sappo’ti paccudāharaṇaṁ na yuttaṁ…",
  "anya-e0806n3:99_5": "tacchakasappoti samāsasabbhāvatoti adhippāyo,",
  "anya-e0806n3:99_6": "nedamevamiccādinā pariharati,",
  "anya-e0806n3:99_7": "yadā carati yathā vuttena visesanavisessabhāvasambhavo,",
  "anya-e0806n3:99_8": "tadā kathaṁtyāha- ‘yadā visesane’ccādi.",
  "anya-e0806n3:99_9": "Tadāpi kathaṁ vākyena bhavitabbamiccāha- ‘idañce’ccādi.",
  "anya-e0806n3:99_10": "Bahulaṁvacanatoyevāti adhippāyo.",
  "anya-e0806n3:100_0": "Aññassāti kammani sambandhavacanicchāyaṁ chaṭṭhī.",
  "anya-e0806n3:100_1": "Avacchedakattāti ettha kattunā bhavitabbanti kāḷassāti kattari bhāvayoge chaṭṭhiyā ajjhāharitabbaṁ.",
  "anya-e0806n3:100_2": "Pattāpannehi dutiyantassa jīvikampatto jīvikā pannoti samāso ‘kārakaṁ bahula”nteva (caṁ-2-2-19) vihito",
  "anya-e0806n3:100_3": "dutiyantena tu tesaṁ samāsatthaṁ suttantaraṁ kataṁ parehi,",
  "anya-e0806n3:100_4": "atthañca tesamitthiliṅgānampi samāseneva,",
  "anya-e0806n3:100_5": "kāranivattiyā,",
  "anya-e0806n3:100_6": "tathā māso jātassāti viggahe parimāṇivācinā chaṭṭhiyantena parimāṇavacanānaṁ kālasaddānaṁ,",
  "anya-e0806n3:100_7": "tadāha- ‘pattāpannāna’miccādi,",
  "anya-e0806n3:100_8": "parimāṇaṁ māsādi paricchedo tamassatthīti parimāṇī jātādi.",
  "anya-e0806n3:101_0": "Ettha hi māso parimāṇaṁ paricchedakattā,",
  "anya-e0806n3:101_1": "jāto parimāṇī paricchejjattā,",
  "anya-e0806n3:101_2": "pattā jīvikānenāti patto jīvikanti pāṭhena bhavitabbaṁ vacanicchāyaṁ yo-ttho so- ñāpadatthasamāsepyatinno",
  "anya-e0806n3:101_3": "vacanicchābhedamantarenātidassetuṁ ‘aññapadatthe bhavissatī’ti yaṁ vuttiyaṁ vuttaṁ,",
  "anya-e0806n3:101_4": "taṁ byākhyātukāmo āha- ‘vānekaññatthe iccevā’tiādi.",
  "anya-e0806n3:101_5": "Aññattha samāse kate sabbattha “itthiyaṁ bhāsite”ccādinā (3-67) pumbhāvo.",
  "anya-e0806n3:101_6": "Māso jātassāti vacanicchāyaṁ yo-ttho,",
  "anya-e0806n3:101_7": "so-ññatthasamāsepyabhinno vacanicchābheda mantarenāti dassetumāha- ‘yassa jātādino’ccādi.",
  "anya-e0806n3:102_0": "Jātasaddassatthamāha sampannoti,",
  "anya-e0806n3:102_1": "sampuṇṇotyattho,",
  "anya-e0806n3:102_2": "iminā ca māso jāto-ssāti viggahassa attho dassito,",
  "anya-e0806n3:102_3": "aññathāti yadi māso tassa aññapadatthassa jātādino sampuṇṇo na bhātīti attho.",
  "anya-e0806n3:102_4": "Ttattavantūnaṁ niṭṭhāsaññaṁ vidhāya tadantassaññatthasamāse “niṭṭhā”ti (2-2-36) suttena pubbanipāto vutto,",
  "anya-e0806n3:102_5": "tadāha- ‘nace’ccādi,",
  "anya-e0806n3:102_6": "pubbanipātappasaṅgo naca siyātisambandho,",
  "anya-e0806n3:102_7": "kutoccāha- ‘jāti’ccādi.",
  "anya-e0806n3:102_8": "Kesañciti vākyakāramāha,",
  "anya-e0806n3:102_9": "naca yuttanti sambandho,",
  "anya-e0806n3:102_10": "kāraṇamāha- ‘visesana’meccādi,",
  "anya-e0806n3:102_11": "tathāhiccādinā visesanassa sātthakatte samāsabbhāvamabhāve cābhāvaṁ sādheti…",
  "anya-e0806n3:102_12": "chaṭṭhīsamāse ‘sati sambhave byabhicāre ca visesanassa sātthakambhavatīti visesanassa sātthakattā.",
  "anya-e0806n3:103_0": "Avacanepīti niyamavacane (a)satīpi,",
  "anya-e0806n3:103_1": "chaṭṭhīsamāsappasaṅgo carahi vuttanayena byavacchejja byavacchedakattābhāvena visesanānatthakyā na bhaveyya",
  "anya-e0806n3:103_2": "ce vākyenāpi na bhavitabbanti āha- ‘vākyaṁ tvi’ccādi.",
  "anya-e0806n3:103_3": "Ayampana visesanasamāso parehi kammadhārayoti ñāyati…",
  "anya-e0806n3:103_4": "yathā kammaṁ kiriyaṁ payojanañca dhāreti evamayaṁ samāso kammamiva dvayaṁ dhārayatīti.",
  "anya-e0806n3:104_0": "12. Naña",
  "anya-e0806n3:105_0": "Etthevāti “ṭa nañssa”iti (3-74) sutteeva.",
  "anya-e0806n3:105_1": "Pāmanaputtotipāmā kuṭṭhaviseso assa atthīti pāmasaddā “dissantaññepi paccayā”ti (4-120) nappaccayo,",
  "anya-e0806n3:105_2": "pāmanassa putto,",
  "anya-e0806n3:105_3": "yadi hettha ñakāro visesanattho na karīyetha,",
  "anya-e0806n3:105_4": "tadā “ṭa nassā”ti suttaṁ karīyetha,",
  "anya-e0806n3:105_5": "tathā ca satyuttarapade parato pāmanasadde nakārassāpi ṭo",
  "anya-e0806n3:106_0": "Siyāti bhāvo,",
  "anya-e0806n3:106_1": "nanu ciha samāsavidhimhi ña kāroccāraṇā ña lopa rahitassa samāso na bhavatīti vattumucitaṁ,",
  "anya-e0806n3:106_2": "na tu “ṭa nañssā”ti visesanatthoti ññakāro etthova visesanattho,",
  "anya-e0806n3:106_3": "ti bhavitabba saccaṁ,",
  "anya-e0806n3:106_4": "kintviha samāsavidhimhi ña kārassa byavacchajjaṁ na dissate.",
  "anya-e0806n3:107_0": "Pariyudāsavuttīti pari tulitamuggayha nisedhanīyassa asanaṁ khepanaṁ vajjanaṁ pariyudāso,",
  "anya-e0806n3:107_1": "tena pariyudāsena visiṭṭhe-tthe vutti asseti pariyudāsavutti,",
  "anya-e0806n3:107_2": "pasajjappaṭisedhavuttīti paṭisedhanīyameva pasajja patvā taṁsadisamanapekkhiya nisedho,",
  "anya-e0806n3:107_3": "tena vutti asseti pasajjappaṭisedha vutti.",
  "anya-e0806n3:108_0": "Yattha brāhmaṇā aññova bhavatītyevaṁ vākyenātthantaravidhānā vidhino padhānattaṁ,",
  "anya-e0806n3:108_1": "atthantaravidhānasāmatthiyeneva brāhmaṇassa paṭisedho patīyate,",
  "anya-e0806n3:108_2": "brāhmaṇassa brāhmaṇassā (potthake) nivattane tadapekkhāyāññassa vidhānayogato sakapadena nañkhyena vidhibhāgī na vuccate,",
  "anya-e0806n3:108_3": "kiñcarahi aññasaddena…",
  "anya-e0806n3:108_4": "pariyudāsanissayinoññasaddasseva vākye payogato’ añño brāhmaṇā abrāhmaṇo’ti,",
  "anya-e0806n3:108_5": "nañssaca syādyantena sāmatthiyaṁ,",
  "anya-e0806n3:108_6": "na tyādyantenetyekavākyatā…",
  "anya-e0806n3:108_7": "añño brāhmaṇā abrāhmaṇoti tattha tattha pariyudāsavuttittā.",
  "anya-e0806n3:109_0": "Pasajjappaṭisedhetu paṭisedhassa padhānattā brāhmaṇo na bhavatīti vākyena brāhmaṇassa paṭisedho vidhi atthagammo vākyabhedo,",
  "anya-e0806n3:109_1": "sakapadena ca nañkhyena paṭisedhabhāgivācī sambajjhate.",
  "anya-e0806n3:109_2": "Ko so brāhmaṇā aññoti āha- ‘brāhmaṇattānajjhāsito’ccādi.",
  "anya-e0806n3:110_0": "Itarasminti pasajjappaṭisepekkhe,",
  "anya-e0806n3:110_1": "kenaci saṁsayanimittenāti upavītadassanādinā kenaci saṁsayakāraṇena,",
  "anya-e0806n3:110_2": "sabbampi padaṁ sakatthe payogampati ñāṇamapekkhate,",
  "anya-e0806n3:110_3": "tañca ñāṇaṁ dvidhā sammāñāṇaṁ micchā ñāṇañca.",
  "anya-e0806n3:110_4": "Ubhayampetabrāhmaṇasaddaṁ pavattayati.",
  "anya-e0806n3:110_5": "Tattha sammāñāṇa pubbake abrāhmaṇasaddappayoge natthi nañssa byāpāro,",
  "anya-e0806n3:110_6": "na hi tattha tena kiñci karīyati.",
  "anya-e0806n3:110_7": "Micchāñāṇapubbake tu vijjate tassa byāpā ro tattha hi tena micchāñāṇappabhavatā parassākhyāyate,",
  "anya-e0806n3:110_8": "micchāñāṇaṁ cendriyahetukaṁ,",
  "anya-e0806n3:110_9": "vinā sadisattaṁ na bhavatīti paṭisedhe sati uttarapadatthasadiso samāsattho jāyateccāha- ‘tattha sadisattaṁ vine’ccādi.",
  "anya-e0806n3:110_10": "Rajjuyaṁ hi sappabuddhi sadisattā.",
  "anya-e0806n3:111_0": "Payogasāmatthiyāceti abrāhmaṇamānayeccādipayogasāmatthiyā ca.",
  "anya-e0806n3:111_1": "Evammaññate- “yadyatra brāhmaṇamattassānayanaṁ siyā pubbapadassuccāraṇamanatthakaṁ siyā,",
  "anya-e0806n3:111_2": "atha na kassaci ānayanaṁ evampi sabbassevā brāhmaṇasaddassānatthakattaṁ,",
  "anya-e0806n3:111_3": "tasmā payogasāmatthiyāpi sadisappaṭipattī”ti.",
  "anya-e0806n3:112_0": "Taggatāti sadisatthagatā.",
  "anya-e0806n3:112_1": "Yathāvuttassevā-tthassupabrūhanāya viññūvacanamupaññassati ‘atoyeva vuccate’ccādi.",
  "anya-e0806n3:112_2": "Ayañcettha attho “nañvacanena ivasaddena ca yaṁ yuttaṁ tadaññasmiṁ tappadatthasadise-tthe paṭipattiṁ janeti,",
  "anya-e0806n3:112_3": "tathāhyatthasampaccayo loke dissati ‘abrāhmaṇamānayā’ti brāhmaṇasadiso khattiyādi ānīyatīti,",
  "anya-e0806n3:112_4": "adhikarīyati niyujjate saddo-smintyadhikaraṇaṁ.",
  "anya-e0806n3:112_5": "Yathāvuttena ca byākhyānena kimiṭṭhaṁ siddhantyāha- ‘tadeva’miccādi.",
  "anya-e0806n3:112_6": "Keci pana uttarapadatthappadhānattamiha vaṇṇenti.",
  "anya-e0806n3:113_0": "Samatthavādīnanti “samattho padavidhi” (pā 2-1-1) tvevaṁ vādīnaṁ.",
  "anya-e0806n3:113_1": "Samattha vādīnaṁ samāso vidheyyoti sambandho,",
  "anya-e0806n3:113_2": "vidheyyoti vacanantarena vidheyyo,",
  "anya-e0806n3:113_3": "tathāhi apunageyyāti gāyanena nañssa sambandho,",
  "anya-e0806n3:113_4": "na tu punasaddatthena.",
  "anya-e0806n3:113_5": "Anokāsaṁ kāretvāti karaṇena sambandho na okāsena.",
  "anya-e0806n3:113_6": "Amūlāmūlaṁ gantvāti gamanena,",
  "anya-e0806n3:113_7": "na mūlenāti asāmatthiyaṁ.",
  "anya-e0806n3:113_8": "Gamakattavādinoti asāmatthiyepi yatra gamakattaṁ tattha samāso hoteva,",
  "anya-e0806n3:113_9": "tato gamakattañca samāsassa nibandhananti yo vadati tassetyattho.",
  "anya-e0806n3:113_10": "Etthāpīti apunageyyātyādopi,",
  "anya-e0806n3:113_11": "nanvayamapyācariyo gamakattavādī,",
  "anya-e0806n3:113_12": "tathāsati gamakattāiccanabhidhāya bahulādhikārāti kasmāvuttanti āha-‘so ce’ccādi.",
  "anya-e0806n3:114_0": "Kehicīti vuttigganthena byavacchinnamatthaṁ dassento āha- ‘kehiciyeva na sabbehī’ti,",
  "anya-e0806n3:114_1": "apunageyyāti “ṭa nañssā”ti (3-74) nassaṭo,",
  "anya-e0806n3:114_2": "atippasaṅgābhāvatoti suttantarena samāse avihitepi anabhimatatthānampatītiyā abhāvato.",
  "anya-e0806n3:115_0": "13. Kupā",
  "anya-e0806n3:116_0": "Syādividhinoti kārakavibhattividhānato visuṁ itthambhūtādīsuvidhānā syādividhītisaṅkhaṁ gatassa syādividhino,",
  "anya-e0806n3:116_1": "asyādividhimhīti pariyudāso-natthakoti codento āha ‘nanvi’ccādi,",
  "anya-e0806n3:116_2": "anatthakaṁ bhaveyya…",
  "anya-e0806n3:116_3": "lakkhaṇādyatthānaṁ samāse guṇībhūtattā samāsato kiriyāsambandhānurūpavibhattiyatthassa padhānabhāvato,",
  "anya-e0806n3:116_4": "pariharati ‘nayidameva’miccādinā.",
  "anya-e0806n3:116_5": "“Anunā”ti (2-10) vicchāyamanunā yoge dutiyā vidhānasāmatthiyā vākyampi hoti,",
  "anya-e0806n3:116_6": "aññathā niccasamāse dutiyā vidhānamanatthakanti bhāvo,",
  "anya-e0806n3:116_7": "nigamayati tasmāiccādinā,",
  "anya-e0806n3:116_8": "“ku pāpatthe”ti paresaṁ gaṇapāṭho,",
  "anya-e0806n3:116_9": "evamuparipi “dunindāyaṁ”tyādi veditabbaṁ.",
  "anya-e0806n3:117_0": "14. Cīkri",
  "anya-e0806n3:118_0": "Cīsaddoti ettha cīti iminā cīppaccayantaṁ parāmasati, cīppaccayanta saddoti attho.",
  "anya-e0806n3:119_0": "15. Bhūsa",
  "anya-e0806n3:120_0": "Pītisambhamoti pītiyā sambhamo pītipubbikā paccuṭṭhānāsana dānādivisayā turitatā,",
  "anya-e0806n3:120_1": "alaṁbhutvā pariyattaṁ sampuṇṇaṁ bhutvā.",
  "anya-e0806n3:121_0": "16. Aññe",
  "anya-e0806n3:122_0": "Purobhūya aggatobhūya.",
  "anya-e0806n3:122_1": "Tirobhūya antaradhānībhūya.",
  "anya-e0806n3:122_2": "Anaccādhāneti imassa attho ‘upariyādhānato aññatrā’ti,",
  "anya-e0806n3:122_3": "ādhānaṁ patiṭṭhāpanaṁ,",
  "anya-e0806n3:122_4": "icchantīti pāṇiniyādayo icchanti,",
  "anya-e0806n3:122_5": "urasi katvā pāṇinti pāṇiṁ urasi katvā.",
  "anya-e0806n3:123_0": "17. Vāne",
  "anya-e0806n3:124_0": "Anekaggahaṇassa payojanaṁ vattumupasakkati ‘idhe’ccādi,",
  "anya-e0806n3:124_1": "vivacchitekasaṅkhyāsāmaññanti vivacchitaṁ ekasaṅkhyāya sāmaññaṁ,",
  "anya-e0806n3:124_2": "evaṁ maññate “yadi‘syādi syādine’ti vattumicchitekasaṅkhyāsāmaññassa pariggaho na siyā tadā ihānatthaka",
  "anya-e0806n3:124_3": "(maneka)ggahaṇaṁ siyā tenehāne kaggahaṇasāmatthiyāyeva ‘syādisyādine’ti vattumicchitekasaṅkhyā sāmaññampariggahitanti",
  "anya-e0806n3:124_4": "viññāyate”ti teneccādinā idaṁ dasseti “tena yathāvuttena pubbe vutto sabbopi samāso pubbaparānaṁ dvinnaṁyeva",
  "anya-e0806n3:124_5": "syādyantānaṁ hotī”ti.",
  "anya-e0806n3:125_0": "Yajjevaṁ kathaṁ ‘tadahujāto’ti bahulādhikārena visesana samāsagabbhakārakasamāsena vā sijjhati,",
  "anya-e0806n3:125_1": "ayaṁ aññapadatthasamāso.",
  "anya-e0806n3:125_2": "Catthe bahunnamiṭṭhattā tadatthañcānekaggahaṇaṁ,",
  "anya-e0806n3:125_3": "tena ‘hotu potu pitā puttā’ti hoti uttarapade (yoni) sambandhe parato pubbapadassa “putte”ti (3-65) suttenāttena,",
  "anya-e0806n3:125_4": "aññathā dvinnaṁdvinnaṁ samāse sabbattha uttarapadasambhavena “vijjāyonisambandhānamā tatra catthe”ti",
  "anya-e0806n3:125_5": "(3-64) “putte”ti ca suttadvayenāttena‘hotā potā pitā puttā’ti āpajjeyya.",
  "anya-e0806n3:125_6": "Anekanti paṭhamantattā syādītīdamevānuvattate,",
  "anya-e0806n3:125_7": "tenevānekaṁ syādyantamicceva vuttaṁ.",
  "anya-e0806n3:125_8": "Athāññattheti vutte-ññassa vākyassattheti avatvā padassecceva kasmā vuttantyāsaṅkiyā ha- ‘syādyantasse’ccādi,",
  "anya-e0806n3:125_9": "tassevāti sāmatthiyaladdhassa syādyanta padasseva samāso viññāyatīti sambandho.",
  "anya-e0806n3:126_0": "Tassa guṇā tagguṇā tasseccanenāññapadattho niddisīyate,",
  "anya-e0806n3:126_1": "tassa aññapadatthassa ye guṇā yāni visesanāni,",
  "anya-e0806n3:126_2": "tesaṁ saṁviññāṇaṁ gahaṇaṁ tagguṇasaṁviññāṇaṁ,",
  "anya-e0806n3:126_3": "athavā so guṇo yassa so tagguṇo,",
  "anya-e0806n3:126_4": "tagguṇassa tagguṇayuttassāññapadatthassasaṁviññāṇaṁ,",
  "anya-e0806n3:126_5": "na guṇavirahitassā(ti) tagguṇasaṁviññāṇaṁ,",
  "anya-e0806n3:126_6": "ettha pana ‘aññapadatthe tagguṇasaṁviññāṇaṁ pyatthī’ti paribhāsīyati,",
  "anya-e0806n3:126_7": "tatthāyamattho “aññapadatthe samāse-ññapadattho visesanena saha viññāyati navisesanarahito”ti,",
  "anya-e0806n3:126_8": "kvaci atagguṇasaṁviññāṇassāpi dassane nāpisaddo,",
  "anya-e0806n3:126_9": "yatrāvayavena viggaho samudāyo samāsattho tattheva tagguṇasaṁviññāṇaṁ bhavati,",
  "anya-e0806n3:126_10": "tagguṇasaṁviññāṇato aññaṁ atagguṇasaṁviññāṇaṁ, tasmiṁ,",
  "anya-e0806n3:126_11": "yatrāvayavoyeva samāsattho tatrātagguṇasaṁviññāṇaṁ.",
  "anya-e0806n3:127_0": "Ettha pana bahudhanasaddo purisassa upalakkhaṇabhāvena katattā.",
  "anya-e0806n3:127_1": "Abhimatoti pāṇinīyānaṁ abhimato dasannaṁ samīpe āsannā dasannamiccādivākye.",
  "anya-e0806n3:128_0": "Parimāṇamevasaṅkhyeyanti parimāṇalakkhaṇameva saṅkhyeyaṁ, tañca parimāṇalakkhaṇaṁ saṅkhyeyañca.",
  "anya-e0806n3:129_0": "Saṅkhyānarūpanti saṅkhyānasabhāvaṁ.",
  "anya-e0806n3:130_0": "Parimāṇenāti pañcasaṅkhyāya paricchijjamānena saṅkhyeyasaṅkhātena parimāṇena.",
  "anya-e0806n3:131_0": "Saṅkhyānavuttīti tena anativattiyamānatapparicchedaka saṅkhyānarūpa saṅkhāte saṅkhyāne vutti yassā sā saṅkhyānavutti-pañcasaṅkhyā.",
  "anya-e0806n3:132_0": "Diṭṭhanteniminā imaṁ dīpeti “yathā pañca parimāṇamesanti pañcakāti ettha parimāṇarūpo-vayavabhedasamudāyasabhāvo",
  "anya-e0806n3:132_1": "pakatiyattho samudāyino sakunā paccayattho,",
  "anya-e0806n3:132_2": "tathā tidasāti etthāpi”ti,",
  "anya-e0806n3:132_3": "kappaccayo pakatippaccayatthabhedasambhavena.",
  "anya-e0806n3:133_0": "Keci panāti iminā pāṇinīye dasseti.",
  "anya-e0806n3:134_0": "Pakatippaccayatthabhedasambhavāti iminā paresaṁ pakatippaccayatthānaṁ bhedābhāvassa icchitattā saññāyaṁ sakatthe kappaccayassa vidhānaṁ dasseti.",
  "anya-e0806n3:135_0": "Syādyantassāti iminā vāsaddassa padattaṁ dasseti.",
  "anya-e0806n3:136_0": "Tadatthepīti tassa vāiti aññapadassa atthepi,",
  "anya-e0806n3:136_1": "tadattho cettha vikappattho vā siyā tadā pana dvinnaṁ gahaṇe na tiṇṇaṁ,",
  "anya-e0806n3:136_2": "tesantu gahaṇe na dvinnaṁ,",
  "anya-e0806n3:136_3": "saṁsayo vā,",
  "anya-e0806n3:136_4": "tadā tu saṁsayassobhayā lambanarūpattā dvevāti vutte tayo,",
  "anya-e0806n3:136_5": "tayovāti vutte dve apekkhīyantīti buddhivisayā pañca atthā samāsābhidheyyo honti.",
  "anya-e0806n3:137_0": "Nāmattenāti ruḷhināmattena,",
  "anya-e0806n3:137_1": "abhimato pāṇiniyānaṁ,",
  "anya-e0806n3:137_2": "vikappitaṁ suttantarena vibhāsā sabbanāmasaññāvidhānena.",
  "anya-e0806n3:138_0": "Avayavadhammenāti avayavasaṅkhātena sabhāvena.",
  "anya-e0806n3:139_0": "Nanu ca samānādhikaraṇānaṁ bahubbīhi vutto pāṇiniyehi ‘pañcahi bhuttamasseti byadhikaraṇānaṁ na siyā’ti,",
  "anya-e0806n3:139_1": "tathā paṭhamatthaṁ vajjetvā sabbavibhatyatthesu iṭṭho ‘vuṭṭhe devegatoccatra vuṭṭhadevoti na siyā’ti",
  "anya-e0806n3:139_2": "tasmā kathamatra byadhikaraṇānaṁ paṭhamatthe samāso vaṇṇīyateccāsaṅkiyāha-‘byadhikaraṇānampi’ccādi,",
  "anya-e0806n3:139_3": "byadhikaraṇānampi yathābhidhānaṁsamāsasabbhāvato pañcahi bhuttamassetyādo bahulādhikārā anabhidhānato vā na bhavissati,",
  "anya-e0806n3:139_4": "tatoyeva ca pañca bhutta vanto-sseti samānādhikaraṇānampi kvaci na bhavissati,",
  "anya-e0806n3:139_5": "tathā paṭhamatthepi kvaci na bhavissati vuṭṭhe deve gato’ti.",
  "anya-e0806n3:139_6": "Tulyayoge gamyamāneti attho.",
  "anya-e0806n3:140_0": "Aññatracāti tulyayogato-ññatra salomakotyādīsu ca,",
  "anya-e0806n3:140_1": "vijjamānāni lomānyassa,",
  "anya-e0806n3:140_2": "vijjamānā pakkhā assāti viggaho.",
  "anya-e0806n3:140_3": "Upasaṅkhyāto “syādyadhikāre-tthikhīrādīnamupasaṅkhyāna”nti (2-2-24-vā) sabhāvato eva nivatto na suttantarato,",
  "anya-e0806n3:140_4": "gatatthassāpi hi payoge anavaṭṭhānaṁ siyā piṭṭhapesane viya,",
  "anya-e0806n3:140_5": "kathañcarahi brāhmaṇe bahū ānaya,",
  "anya-e0806n3:140_6": "ahaṁ pacāmīti nāvassamevaṁ payogo,",
  "anya-e0806n3:140_7": "katthaci pana vacanasiliṭṭhatādippayojane sati hoteva.",
  "anya-e0806n3:141_0": "Kaṇṭhe sambhavoti kāḷassa kaṇṭhe sambhavo.",
  "anya-e0806n3:141_1": "Ṭṭhasaddatthoti kaṇṭhaṭṭhasadde ṭṭhasaddattho.",
  "anya-e0806n3:141_2": "Oṭṭhasaddova mukhavuttītyanena gammamānatthattā dutiyassa mukhasaddassāppayogamāha,",
  "anya-e0806n3:141_3": "tasmā oṭṭhova mukhamassāti viggayha oṭṭhamukhoti samāso,",
  "anya-e0806n3:141_4": "na ca pāṇi pāṇyantarassa mukhaṁ,",
  "anya-e0806n3:141_5": "mukheneva ca pāṇimukhassa sadisattaṁ pasiddhanti sāmatthiyā oṭṭhamukhamiva mukhamassetyattheva tiṭṭhate,",
  "anya-e0806n3:141_6": "upanyasyantetyupanyāsā,",
  "anya-e0806n3:141_7": "visayadassanatthāti iminā’kaṇṭhe kāḷo yassā’tyādīkameva vākyanti dasseti.",
  "anya-e0806n3:141_8": "Samudāye vikārecāti samudāyasambandhe vikārasambandhe ca.",
  "anya-e0806n3:141_9": "Taṁsamāsassāti tassā chaṭṭhiyā samāsassa,",
  "anya-e0806n3:141_10": "tadabhidhāyinanti saṅghāta vikārābhidhāyīnaṁ,",
  "anya-e0806n3:141_11": "kesānaṁ saṅghāto iccādi paresaṁ vākyaṁ.",
  "anya-e0806n3:141_12": "Dhātuto jātaṁ dhātujaṁ,",
  "anya-e0806n3:141_13": "uttarapadaṁ patitasaddādi,",
  "anya-e0806n3:141_14": "tassa payogoti patitasaddassa payogo.",
  "anya-e0806n3:142_0": "“Nañsmātthyatthāna”nti (2-2-24) vāttikaṁ,",
  "anya-e0806n3:142_1": "etanāha-‘ña kārānu bandhā’iccādi.",
  "anya-e0806n3:142_2": "Pāṇiniyā tu avijjamānasaddo nañsamāso,",
  "anya-e0806n3:142_3": "padantare nāssa bahubbīhi vottarapadalopo,",
  "anya-e0806n3:142_4": "avijjamānā puttāssa aputtovijjamānaputtoti sādhenti,",
  "anya-e0806n3:142_5": "icchate pāṇinīyehi…",
  "anya-e0806n3:142_6": "dakkhiṇapubbā saddānaṁ nānatthattā byadhikaraṇattā,",
  "anya-e0806n3:142_7": "vacanepīti sutte vijjamānepi,",
  "anya-e0806n3:142_8": "aya maññapadatthasamāso parehi bahubbīhīti vuccati tathāhi bahavo vihayo yassa so bahubbīhi,",
  "anya-e0806n3:142_9": "yathā bahubbīhīti aññapadatthappadhāno tathā ayampi.",
  "anya-e0806n3:143_0": "19. Catthe",
  "anya-e0806n3:144_0": "Samuccīti piṇḍīkaraṇaṁ,",
  "anya-e0806n3:144_1": "ko soti āha- ‘sādhanameka’miccādi.",
  "anya-e0806n3:144_2": "Ekaṁ sādhanaṁ ekaṁ kiriyaṁ vā paṭicca cīyamānatāti sambandho,",
  "anya-e0806n3:144_3": "kesanti āha- ‘kiriyāsādhanāna’nti,",
  "anya-e0806n3:144_4": "kenāti āha- ‘attarūpabhedenā”ti.",
  "anya-e0806n3:144_5": "Tattha devadatto bhuñjati tiṭṭhati pacaticāti sādhanampaṭicca kiriyānaṁ attarūpabhedena cīyamānatā veditabbā,",
  "anya-e0806n3:144_6": "dhave ca khadire ca palāse ca chindāti kiriyampaṭicca attarūpabhedena sādhanānaṁ cīyamānatā veditabbā.",
  "anya-e0806n3:145_0": "Soti samuccayo bhavatīti seso, kesanti āha- ‘tulya balāna’miccādi.",
  "anya-e0806n3:146_0": "Tulyabalānanti iminā visuṁ padhānabhāvena kiriyābhisambandhā aññamaññānapekkhattamāha.",
  "anya-e0806n3:147_0": "Aniyatakkamayogapajjānanti kamo ca yogapajjañca,",
  "anya-e0806n3:147_1": "aniyataṁ kamayogapajjaṁ yesaṁ saddānaṁ tesaṁ,",
  "anya-e0806n3:147_2": "yathetyādinā tatthodāharaṇaṁ dasseti,",
  "anya-e0806n3:147_3": "etthāyamadhippāyo “ettha gavādīnaṁ visuṁ padhānabhāvenānayanakiriyābhisambandhā tulyabalatā gavādīnaṁ",
  "anya-e0806n3:147_4": "vuttakkameneva nayanābhāvā aniyatakkamatā gavādīnaṁ yugapadi nayanābhāvā aniyata yogapajjatā ca hoti,",
  "anya-e0806n3:147_5": "tathā aññaṁ tādisampī”ti.",
  "anya-e0806n3:147_6": "Anu pacchā padhānānurodhena (cayanaṁ) anvācayo,",
  "anya-e0806n3:147_7": "taṁ byañjayati ‘yatthe’ccādi,",
  "anya-e0806n3:147_8": "tadanurodhenāti tadanuguṇena,",
  "anya-e0806n3:147_9": "udāharati ‘yathe’ccādi,",
  "anya-e0806n3:147_10": "bhikkhāgamanamettha padhānamantaraṅgattā,",
  "anya-e0806n3:147_11": "netaraṁ bahiraṅgattā,",
  "anya-e0806n3:147_12": "taṁ karaṇe yadi gāvopi passati tāpyānayati,",
  "anya-e0806n3:147_13": "ettha tu gossānayanaṁ bhikkhāṭanamapekkhate,",
  "anya-e0806n3:147_14": "netaramitarassa…",
  "anya-e0806n3:147_15": "vināpi tena tadanuṭṭhānato.",
  "anya-e0806n3:147_16": "Itarassa itarena yo go itaretarayogo,",
  "anya-e0806n3:147_17": "so ca etādisoti āha- ‘aññamaññe’ccādi.",
  "anya-e0806n3:148_0": "Avayavappadhāno cāti sābhāvikābhidhānasāmatthiyenāputhubhūto ca,",
  "anya-e0806n3:148_1": "vuttivayena sāriputtasaddo moggallānattho hoti moggallānasaddo sāriputtatthopīti aññamaññatthe padhānato",
  "anya-e0806n3:148_2": "yugapadyadhikaraṇavacane sati cattha samāsoti so-yamadhikaraṇa samudāyo ubhayapadānugataubhayatthavasena",
  "anya-e0806n3:148_3": "catubbidhopi yugapadi buddhiyā gayhamāno kadāci ubbhūtāvayavabhedo teneva sābhāvikābhidhānasāmatthiyeneccevamavayavappadhāno ca,",
  "anya-e0806n3:148_4": "nanu ca jananamaraṇānīti viruddhānaṁ kathamekenābhidhānanti vuccate- sabbopi saddo payujjamāno (itarī) tarenāvadhāraṇaṁ vattate,",
  "anya-e0806n3:148_5": "tena ekeko saddo ekekassatthassa vācako,",
  "anya-e0806n3:148_6": "tathāpi yathā sāriputtamoggallānāti ettha bahuvacanassaññathānupapattiyā yugapadyadhikaraṇavacanatā hotī,",
  "anya-e0806n3:148_7": "tathātrāpi bahuvacanassaññathānupapattilakkhaṇena sāmatthiyena ekenāpyabhidhānaṁ hoti.",
  "anya-e0806n3:148_8": "Iti hetumhi,",
  "anya-e0806n3:148_9": "yato evamavayavappadhāno tatoti attho.",
  "anya-e0806n3:149_0": "Bahuttāti kiñcāpi vākye nesaṁ vākyenevesaṁ (potthake) visuṁ bahvatthatā,",
  "anya-e0806n3:149_1": "na hi sāriputtamānayāti vutte moggallānassāpi sampaccayo bhavati,",
  "anya-e0806n3:149_2": "tathāpi yato vuttivisaye sahabhūtānamevesaṁ visuṁ bahvatthatā,",
  "anya-e0806n3:149_3": "tato tattha vacanīyassa atthassa saṅkhyātedena bahuttaṁ.",
  "anya-e0806n3:149_4": "Samāharaṇaṁ piṇḍīkaraṇavasena saṁharaṇaṁ samāhāro,",
  "anya-e0806n3:149_5": "so cevaṁ veditabboti dassetumāha ‘aññamaññe’ccādi.",
  "anya-e0806n3:150_0": "Ettha ca kiñcāpi itarītarayogassa samāhārassa ca bhāvarūpattā adabbarūpatā,",
  "anya-e0806n3:150_1": "tathāpītarītarayoge tu yathā guṇavaca nānaṁ sukkaṁ vatthaṁ sukko kambalo sukkā gāvīti nissayabhedato liṅgavacanasiddhi,",
  "anya-e0806n3:150_2": "tathā taddhammānamabhidhānato nissayato liṅgavacana siddhi veditabbā,",
  "anya-e0806n3:150_3": "saṁhatippadhānattācekavacananti yadā bahunnaṁ samudāyo tirohitāvayavabhedo saṁghāto pakkamīyate,",
  "anya-e0806n3:150_4": "tadā samāhārocceva saṁhatippadhānattā ekavacanaṁ hotīti attho.",
  "anya-e0806n3:150_5": "Tadanuṭṭhānatoti tassa karaṇato.",
  "anya-e0806n3:150_6": "Byatikaro missatā,",
  "anya-e0806n3:150_7": "byatikaraṁ dasseti pāṇiccādinā,",
  "anya-e0806n3:150_8": "paccekaṁ parisamattiyaṁ vākyabahuttaṁ dasseti ‘tattha hiccādi.",
  "anya-e0806n3:151_0": "Cakkhuñca sotañca,",
  "anya-e0806n3:151_1": "mukhañca nāsikā ca,",
  "anya-e0806n3:151_2": "hanu ca gīvā ca,",
  "anya-e0806n3:151_3": "chavi ca maṁsañca lohitañca,",
  "anya-e0806n3:151_4": "nāmañca rūpañca,",
  "anya-e0806n3:151_5": "jarā ca maraṇañcāti viggayha samāso,",
  "anya-e0806n3:151_6": "“samāhāre napuṁsaka”nti (3-20) sabbattha napuṁsakaliṅgaṁ,",
  "anya-e0806n3:151_7": "syādimhi mukha nāsikantiādīsu “syādīsu rasso”ti (3-23) rasso.",
  "anya-e0806n3:151_8": "Alabhatā gomukhaṁ ḍiṇḍimo bherivisesā,",
  "anya-e0806n3:151_9": "āḷambaraṁ paṇavo,",
  "anya-e0806n3:151_10": "murajo mudaṅgo,",
  "anya-e0806n3:151_11": "maddavo mudaṅgo.",
  "anya-e0806n3:151_12": "Maddavavādanaṁ paṇavavādanañca sippamassa maddaviko pāṇaviko,",
  "anya-e0806n3:151_13": "sammaṁ kaṁsatāḷaṁ,",
  "anya-e0806n3:151_14": "tāḷaṁ hatthatāḷaṁ,",
  "anya-e0806n3:151_15": "alasatā ca āḷambaro ca,",
  "anya-e0806n3:151_16": "murajo ca,",
  "anya-e0806n3:151_17": "gomukho ca,",
  "anya-e0806n3:151_18": "saṅkho ca ḍiṇḍimo ca,",
  "anya-e0806n3:151_19": "maddaviko ca,",
  "anya-e0806n3:151_20": "pāṇaviko ca,",
  "anya-e0806n3:151_21": "gītañca vāditañca,",
  "anya-e0806n3:151_22": "sammañca tāḷañcāti viggaho.",
  "anya-e0806n3:151_23": "Yugassa hitā yoggā goṇā,",
  "anya-e0806n3:151_24": "tesamidaṁ yoggaṁ kasikammaṁ,",
  "anya-e0806n3:151_25": "tassa aṅgaṁ.",
  "anya-e0806n3:151_26": "Tenāha- ‘kasibhaṇḍāna’nti,",
  "anya-e0806n3:151_27": "phālokasako,",
  "anya-e0806n3:151_28": "pācanaṁ patodo,",
  "anya-e0806n3:151_29": "yugo ca naṅgalañcāti viggaho.",
  "anya-e0806n3:151_30": "Piṇḍamāyudhaviseso,",
  "anya-e0806n3:151_31": "asi ca satti ca tomarañca piṇḍañcāti viggaho.",
  "anya-e0806n3:151_32": "Cammaṁ saravāraṇaphalakaṁ,",
  "anya-e0806n3:151_33": "kalāpo tūṇīraṁ,",
  "anya-e0806n3:151_34": "paharaṇañca āvaraṇañcāti viggaho.",
  "anya-e0806n3:151_35": "Ahi ca nakulo ca,",
  "anya-e0806n3:151_36": "bīḷāro ca mūsiko ca,",
  "anya-e0806n3:151_37": "kāko ca ulūko ca,",
  "anya-e0806n3:151_38": "nāgo ca supaṇṇocāti viggaho.",
  "anya-e0806n3:151_39": "Saṅkhyā ca parimāṇañca saṅkhyāparimāṇaṁ,",
  "anya-e0806n3:151_40": "tattha parimāṇasaññānaṁ yathādīgho ca majjhimo ca dīghamajjhimaṁ.",
  "anya-e0806n3:151_41": "Ekakañca dukañcāti viggaho,",
  "anya-e0806n3:151_42": "dukatikādīsupi esevanayo.",
  "anya-e0806n3:152_0": "Khuddajantu siyā- naṭṭhi, athavā khuddakova yo;",
  "anya-e0806n3:153_0": "Sataṁ vā pasate yesaṁ, keci ānakulā api.",
  "anya-e0806n3:154_0": "Kīṭo ca pataṅgo ca,",
  "anya-e0806n3:154_1": "kuntho ca kipilliko ca,",
  "anya-e0806n3:154_2": "ḍaṁso ca makaso ca,",
  "anya-e0806n3:154_3": "makkhikā ca kipillikācāti viggaho.",
  "anya-e0806n3:154_4": "Pacanacaṇḍālāti o rabbhikādīnaṁ ruḷhīsaññā.",
  "anya-e0806n3:154_5": "Urabbhe hantvā jīvatīti orabbhiko,",
  "anya-e0806n3:154_6": "evaṁ sesesu.",
  "anya-e0806n3:154_7": "Sānaṁ sunakhaṁ pacatīti sapāko,",
  "anya-e0806n3:154_8": "venā tacchakā,",
  "anya-e0806n3:154_9": "rathakārā cammakārā.",
  "anya-e0806n3:154_10": "Sādhāraṇā samānā,",
  "anya-e0806n3:154_11": "caraṇasaddo- yaṁ idha gayhatīti sambandho,",
  "anya-e0806n3:154_12": "yathā sakamajjhayanāya carīyanti vatānyetesūti caraṇāni,",
  "anya-e0806n3:154_13": "kaṭhādivājhānyajjhayanāni sākhāsaññakāni.",
  "anya-e0806n3:154_14": "Yasmā etehi carati ariyasāvako gacchati amataṁ disaṁ,",
  "anya-e0806n3:154_15": "tasmā caraṇāni sīlādayo paṇṇarasa dhammā.",
  "anya-e0806n3:154_16": "Tenāha- ‘kaṭhādīhī’tiādi,",
  "anya-e0806n3:154_17": "kaṭhādīhīti pasiddhivasena kamātikkamenāpi vuttaṁ,",
  "anya-e0806n3:154_18": "tato ādisaddena atisādayo gayhanti.",
  "anya-e0806n3:154_19": "Atisena bhāradvājena kaṭhena vuttaṁ vidantyadhīyanti vāti “aññasmi”ti (4-121) ṇo,",
  "anya-e0806n3:154_20": "“lopo”ti (4-123) lopo atisā bhāradvājā kaṭhā.",
  "anya-e0806n3:154_21": "Kalāpinā vuttaṁ vidantyadhīyanti vāti,",
  "anya-e0806n3:154_22": "teneva ṇo, kalāpā,",
  "anya-e0806n3:154_23": "kaṭhā ādi yesaṁ te kaṭhādayo,",
  "anya-e0806n3:154_24": "tehi ajjhenavisese ca purise ca upacārāti sambandho.",
  "anya-e0806n3:155_0": "Sīlādayotiādisaddena indriyasaṁvarādayo gayhanti.",
  "anya-e0806n3:155_1": "Sīlañca paññāṇañca,",
  "anya-e0806n3:155_2": "samatho ca vipassanā ca vijjā ca caraṇañcāti viggaho.",
  "anya-e0806n3:155_3": "Ekato ajjhayanametesūti ekajjhayanāni,",
  "anya-e0806n3:155_4": "pakaṭhāni vacanāni pāvacanāni saddhammo,",
  "anya-e0806n3:155_5": "ekajjhayanāni ca tāni pāvacanāni ca tesaṁ,",
  "anya-e0806n3:155_6": "dīgho ca dīghāgamo ca majjhimo ca majjhimāgamo ca,",
  "anya-e0806n3:155_7": "ekuttaro ca aṅguttarāgamo ca saṁyuttāgamo ca,",
  "anya-e0806n3:155_8": "khandhako ca vibhaṅgocāti viggaho.",
  "anya-e0806n3:156_0": "Tesanti iminā liṅgavisesānanti chaṭṭhiyantataṁ dīpeti,",
  "anya-e0806n3:156_1": "itthī ca pumā ca,",
  "anya-e0806n3:156_2": "dāsī ca dāso ca,",
  "anya-e0806n3:156_3": "cīvarañca piṇḍapāto ca senāsanañca gilānapaccayo bhesajjaparikkhāro ca,",
  "anya-e0806n3:156_4": "tiṇañca kaṭṭho ca sākhā ca palāso cāti viggaho.",
  "anya-e0806n3:156_5": "Cheko dakkho,",
  "anya-e0806n3:156_6": "pubbā ca parācātiādinā viggaho.",
  "anya-e0806n3:157_0": "Pubbadakkhiṇantiādīsu “byañjane dīgharassā”ti (1-33) rasso.",
  "anya-e0806n3:157_1": "Kāso ca kuso ca usiro ca bīraṇañca,",
  "anya-e0806n3:157_2": "muñjañca babbajañcāti viggaho.",
  "anya-e0806n3:157_3": "Khadiro ca palāsocātiādinā ca,",
  "anya-e0806n3:157_4": "gajo ca gavajo cātiādinā ca,",
  "anya-e0806n3:157_5": "hatthī ca goca asso ca vaḷavācāti ca,",
  "anya-e0806n3:157_6": "haṁso ca balāvā cātiādinā ca,",
  "anya-e0806n3:157_7": "bako ca balākācāti ca.",
  "anya-e0806n3:157_8": "Hiraññañca suvaṇṇo ca,",
  "anya-e0806n3:157_9": "maṇi ca saṅkho ca muttā ca veḷuriyo ca jātarūpañca rajatañcāti ca,",
  "anya-e0806n3:157_10": "sāli ca yavakocātiādinā ca,",
  "anya-e0806n3:157_11": "sākañca suvañcātiādināca,",
  "anya-e0806n3:157_12": "kāsiyo ca kosalācātiādinā ca viggaho,",
  "anya-e0806n3:157_13": "janapadavācinā ca bahuvacanantā.",
  "anya-e0806n3:158_0": "Ekavīsaticcādino ekañca taṁ vīsaticāti visesanasamāso vā siyā,",
  "anya-e0806n3:158_1": "ekañca vīsati ca ekavīsatīti catthasamāso vā,",
  "anya-e0806n3:158_2": "samāhāre napuṁsakattantu na pappoti,",
  "anya-e0806n3:158_3": "“nānusāsanīyaṁ liṅgaṁ sokanissayattā liṅgasse”ti loke napuṁsakaliṅgassehānabhidhānato napuṁsakaliṅgaṁ na bhavissatītyadhippāyo,",
  "anya-e0806n3:158_4": "sabhāparisāyāti ñāpakato vā samāhāre napuṁsakaliṅgamatra byabhicaratīti daṭṭhabbaṁ.",
  "anya-e0806n3:159_0": "Pubbappayogo-bhimatoti upasajjanasaññakassa syādīti paṭhamāya niddiṭṭhassa samāse pubbanipāto “upasajjanaṁ",
  "anya-e0806n3:159_1": "pubba”miccanena (2-2-31) iṭṭho kamassa padhānabhāvena vattumiṭṭhattāti “syādisyādinekattha”nti (3-1)",
  "anya-e0806n3:159_2": "ettha syādīti paṭhamāniddiṭṭhassāsaṅkhyādino pubbamavaṭṭhānato syādineti tatiyāniddiṭṭhassa pacchāvaṭṭhānato",
  "anya-e0806n3:159_3": "“syādisyādinā”ti sutte paṭipāṭiyā padhānabhāvena vattumiṭṭhattā.",
  "anya-e0806n3:160_0": "Parappayogo-bhimatoti heṭṭhā vuttasuttena pubbanipāte patte “rājadantādīsu para”ntīminā (2-2-30) paranipāto-bhimato,",
  "anya-e0806n3:160_1": "vacanenāti- “bahula”nti vacanena,",
  "anya-e0806n3:160_2": "pubbakā layuttassa parappayogo-bhimatoti rājadantādipāṭhato evā-bhimato.",
  "anya-e0806n3:161_0": "Kamampaccanādarāti iminā padhānabhāvenā-kkamassa vattumiṭṭhattamāha.",
  "anya-e0806n3:161_1": "Saro ādi yassa taṁ sarādi,",
  "anya-e0806n3:161_2": "saṅkho ca dundubhi ca vīṇā ca,",
  "anya-e0806n3:161_3": "udukkhalañca musalo ca,",
  "anya-e0806n3:161_4": "dhanapati ca rāmo ca kesavocāti viggaho.",
  "anya-e0806n3:161_5": "Jaṁdaṁsaddā jāyāsaddasamānatthā asaṅkhyā-jañca pati ca,",
  "anya-e0806n3:161_6": "dañca paticāti viggaho,",
  "anya-e0806n3:161_7": "avantayo ca assakāca,",
  "anya-e0806n3:161_8": "aggi ca indocāti viggaho,",
  "anya-e0806n3:161_9": "taṁnivāsimhi gahite avanti ca assakocāti ekattenapi viggaho vattati.",
  "anya-e0806n3:161_10": "Dvandasamāso- yaṁ dvandasadisattā dvando,",
  "anya-e0806n3:161_11": "dve ca dve ca padāni dvandānīti hi ubhayatthappadhāno- yaṁ dvandasaddo.",
  "anya-e0806n3:162_0": "21. Saṅkhyā",
  "anya-e0806n3:163_0": "Atha “samāhāre napuṁsaka”nti (3-20) vijjamāne kiṁ “saṅkhyādī” ti iminā satthagāravakarenāti āsaṅkiya codeti ‘nanuce’ccādi.",
  "anya-e0806n3:163_1": "Tathāhiccādinā “samāhāre napuṁsaka”nteva sijjhanaṁ samattheti.",
  "anya-e0806n3:163_2": "Yathāvuttacodanācālane parādhippāyaṁ parikappento’catthe’tiādimāha.",
  "anya-e0806n3:164_0": "Neti iminā catthetiādinā kataparikappanā na sijjhatīti dasseti,",
  "anya-e0806n3:164_1": "tattha hetumāha- ‘sambandhassa purisādhīnattā’ti,",
  "anya-e0806n3:164_2": "saticeccādinā ‘samāhāre napuṁsaka’ntettha visesanaggahaṇe payojanaṁ vatvā ‘saṅkhyādī’ti imassa niratthakattameva thirīkaroti.",
  "anya-e0806n3:165_0": "Payojaneti lāghavappayojane;",
  "anya-e0806n3:166_0": "Sambandhīyatīti visesanaggahaṇaṁ sambandhīyati;",
  "anya-e0806n3:167_0": "Etthāti etasmiṁ ‘saṅkhyādī’sutte;",
  "anya-e0806n3:168_0": "Tanneti iminā yathāvuttaṁ codanaṁ nivatteti.",
  "anya-e0806n3:169_0": "‘Saṅkhyādī’ti suttassa sātthakattamāha- ‘catthasamāsānantara’miccādinā.",
  "anya-e0806n3:169_1": "Ekattabyapadeso kātabboti “saṅkhyāpubbo digū”ti (2-1-52) saṅkhyāpubbassa samāsassa digusaññaṁ vidhāya",
  "anya-e0806n3:169_2": "tadatthassa “digurekavacana”ntīminā (2-4-1) ekattabyapadeso parehi viya kātabbo.",
  "anya-e0806n3:170_0": "Samāharaṇaṁ samāhāroti iminā bhāvasādhano-yaṁ samāhārasaddo.",
  "anya-e0806n3:170_1": "Yadi samāharīyatīti samāhāroti kammasādhano siyā,",
  "anya-e0806n3:170_2": "tadā pañca kumāriyo samāhaṭāti vākyassātthe vutti siyā pañcakumārītyettha sakapadatthappadhānattā bahuvacanaṁ",
  "anya-e0806n3:170_3": "siyā “ghāpassāntassāppadhānassā”ti (3-24) appadhānarassattañca na siyā…",
  "anya-e0806n3:170_4": "samāhaṭānameva kumārīnaṁ padhānattā,",
  "anya-e0806n3:170_5": "tasmā pañca gāvo sa māhaṭātyetasmiṁ vākye samāsova natthi kammasādhanassānupagamato.",
  "anya-e0806n3:170_6": "Pañcannaṁ gunnaṁ samāhāro,",
  "anya-e0806n3:170_7": "catunnaṁ pathānaṁ samāhāroti vākye pana atthi,",
  "anya-e0806n3:170_8": "samāhārassekattā tu sataṁ yūthaṁ vananti ettha viya sābhāvikamekavacanaṁ siddhameveti viññāpeti.",
  "anya-e0806n3:171_0": "22. Kvace",
  "anya-e0806n3:172_0": "Kvacisaddassa payoganiyamanattho “paro kvicī”ti (1-27) ettha vuttanayena veditabbo.",
  "anya-e0806n3:172_1": "Avisesena udāharaṇepīti paresaṁ viya “chāyā”ti (2-2-73) suttayitvā vikappena ‘(kuḍḍacchāya) kuḍḍacchāyāti ca “bāhulle”ti (caṁ,",
  "anya-e0806n3:172_2": "2-2-74) suttayitvā niccaṁ ‘ucchucchāyaṁ salabhacchāya’nti ca nodāharitvā sāmaññena ‘salabhacchāyaṁ sakuntacchāya’nti udāharaṇe dassitepi.",
  "anya-e0806n3:172_3": "Aññatthāti bahulabhāvato aññattha.",
  "anya-e0806n3:172_4": "Viggahasamattassāti viggahasāmaññassa,",
  "anya-e0806n3:172_5": "yathāsambhavanti pāsādassa chāyāiccādinā sambhavānatikkamena,",
  "anya-e0806n3:172_6": "saddāti saddato parāya.",
  "anya-e0806n3:173_0": "23. Syādi",
  "anya-e0806n3:174_0": "Nanuceccādinā vuttaṁ codanaṁ nisedheti ‘tanne’ti.",
  "anya-e0806n3:174_1": "Tattha kāraṇamāha- ‘ghasaññattā’tyādi.",
  "anya-e0806n3:174_2": "Aghonanti ghaokāravajjitānaṁ,",
  "anya-e0806n3:174_3": "nanu itthi yamākāro gho,",
  "anya-e0806n3:174_4": "tathāsati napuṁsake so (na siyāti) parikappeti ‘napuṁsakattā ghattameva natthīti cedi’ti.",
  "anya-e0806n3:174_5": "Tampi neti yathā vuttampaṭikkhipitvā attheva napuṁsake ghattanti napuṁsakattanti (potthake) dassetumāha-chaṭṭhīsamāsasse’ccādi.",
  "anya-e0806n3:174_6": "Napuṁsake ghattassa napuṁsakattassa (potthake) sabbhāvameva samattheti napuṁsakattaṁ hi’ccādinā,",
  "anya-e0806n3:174_7": "pāribhāsikanti ettha suttamevādhippetaṁ,",
  "anya-e0806n3:174_8": "paribhāsāya nibbattaṁ pāribhāsikaṁ suttikanti attho.",
  "anya-e0806n3:174_9": "Ārabhitabbamevidaṁ suttaṁ (napuṁsakassāpi) rassattavidhānāyāti adhippāyo.",
  "anya-e0806n3:174_10": "Ghanissitampi kāriyanti “ghabrahmādīte”tyādinā (2-60) vidhiyamānamekārādikāriyampi.",
  "anya-e0806n3:174_11": "Etaṁ ghanissitaṁ kāriyaṁ naca yuttanti sambandho.",
  "anya-e0806n3:174_12": "Ayuttattepi doso-yamāpatatevākyāsaṅkiyāha-‘nāyampidoso’ccādi,",
  "anya-e0806n3:174_13": "na rassassa ettheva laddhāvasarattā paṭhamaṁ tena paviṭṭhe…",
  "anya-e0806n3:174_14": "(ghani)ssitaṁ kāriyanti nāyampi doso paribhāsāva senāti mantabbaṁ.",
  "anya-e0806n3:174_15": "Salabhacchāye iti padacchedo.",
  "anya-e0806n3:175_0": "24. Ghama",
  "anya-e0806n3:176_0": "Atoevacātiādi heṭṭhā vuttanayāvalambena vuttaṁ.",
  "anya-e0806n3:177_0": "25. Gossu",
  "anya-e0806n3:178_0": "Sakatthapariccāgena kule pavattattāti iminā chaṭṭhīsamāsassa uttarapadatthappadhānattamāha.",
  "anya-e0806n3:179_0": "26. Itthi",
  "anya-e0806n3:180_0": "Itthividhīsu “puthussa pathavaputhavā”ti (3-39) suttapariyantesu.",
  "anya-e0806n3:180_1": "Itthiyanti idaṁ nāmavisesanaṁ vā siyā paccayatthavisesanaṁ vā,",
  "anya-e0806n3:180_2": "tattha nāmavisesanamevidaṁ na paccayatthavisesananti dassetumāha- ‘nāme’ccādi.",
  "anya-e0806n3:180_3": "Akārantato nāmasmāti ekattādimahantatthavācito akārantato nāmasmā.",
  "anya-e0806n3:180_4": "Itthattanti ettha itthīti itthiliṅgaṁ vuccati.",
  "anya-e0806n3:180_5": "Itthiyeva hi esāti liṅgīyati saṅketīyatīti liṅgaṁ.",
  "anya-e0806n3:180_6": "Itthiyā esāti pasiddhimato atthassa bhāvo sāmaññaṁ bālayuvattādi lakkhaṇaṁ itthattaṁ.",
  "anya-e0806n3:180_7": "Kimettha liṅgaṁ nāma–",
  "anya-e0806n3:181_0": "Eseso etamiti ca,",
  "anya-e0806n3:182_0": "Pasiddhi atthesu yesu lokassa;",
  "anya-e0806n3:183_0": "Thīpuṁ napuṁsakānīti,",
  "anya-e0806n3:184_0": "Vuccante tāni nāmāni.",
  "anya-e0806n3:185_0": "Atthesu yesu esā eso etanti pasiddhi lokassa hoti etāni yathākkamaṁ itthipurisanapuṁsakaliṅgānīti lokena vuccantīti attho.",
  "anya-e0806n3:185_1": "Evañcakatvā vuccate “liṅgaṁ nānusāsanīyaṁ lokanissa yattā liṅgassā”ti.",
  "anya-e0806n3:185_2": "Tattha goiccādīsvesā esoti pasiddhiyā itthiliṅgattaṁ,",
  "anya-e0806n3:185_3": "acciādīsvesā etanti pasiddhiyā itthinapuṁsakattaṁ,",
  "anya-e0806n3:185_4": "taṭobhaṭī taṭamiccādīsveso esāetanti pasiddhiyā pumitthinapuṁsakattaṁ,",
  "anya-e0806n3:185_5": "mālāiccādīsvesāti pasiddhiyā itthattaṁ,",
  "anya-e0806n3:185_6": "rukkhoccādīsvesoti pasiddhiyā pulliṅgattaṁ,",
  "anya-e0806n3:185_7": "kulamiccādo etanti pasiddhiyā napuṁsakattaṁ.",
  "anya-e0806n3:185_8": "Samāsassāpyevaṁ daṭṭhabbaṁ,",
  "anya-e0806n3:185_9": "jotakāti dassetīti sambandho.",
  "anya-e0806n3:185_10": "Jotakā itthattasseti pakaraṇato viññāyati.",
  "anya-e0806n3:185_11": "Tato veccādinā paccayatthabhāvino ye dosā tesametthanāvakāsoti dasseti.",
  "anya-e0806n3:185_12": "Samānādhikaraṇattaṁ bahuvacanampi hotītisambandho.",
  "anya-e0806n3:185_13": "Iminā idaṁ dīpeti “itthattassa paccayatthatte sati padhānattāssa byatirekalakkhaṇāya chaṭṭhiyā ‘kumārittaṁ (devadattāyā’tibhavitabbaṁ,",
  "anya-e0806n3:185_14": "tato ca na siyā kumārī) devadattā’ti samānādhikaraṇattaṁ,",
  "anya-e0806n3:185_15": "tathā kumāriyoti bahuvacanampi itthattassekattā.",
  "anya-e0806n3:185_16": "Pakatiyattha visesanapakkhe tu pakatiyā itthattavisiṭṭhaṁ dabbamevoccate,",
  "anya-e0806n3:185_17": "āādayo tu jotakatāti tattha byatirekābhāvā chaṭṭhiyā appasaṅgo ca bahuvacanampi anekattāva dabbassa yuttanti",
  "anya-e0806n3:185_18": "yathāvuttadosāvasarābhāvā iṭṭhatthasiddhī”ti.",
  "anya-e0806n3:185_19": "Aññeti jayādicca jinindabuddhyācariyādayo dasseti.",
  "anya-e0806n3:186_0": "Itthiyamabhidheyyāyanti itthiliṅgasaṅkhāte itthatte atthabhūte,",
  "anya-e0806n3:186_1": "yathevahītiādinā upamāvasena yathāvuttamevatthaṁ vibhāveti.",
  "anya-e0806n3:186_2": "Tattha itthattamiccādinā paropavaṇṇitapakkhassāyuttattannicchindeti,",
  "anya-e0806n3:186_3": "no papajjate nopapajjeyya (pañcikā) devadattāsaddavacanīyassāpi itthattato abyatirittattā ‘itthattaṁ devadattāyā’ti bhinnādhikaraṇatā na yujjate,",
  "anya-e0806n3:186_4": "anupapattimeva samattheti ‘devadattāyāti’ccādinā.",
  "anya-e0806n3:186_5": "Samānādhikaraṇattameva siyā itthisaddavacanīyato anaññattā devadattā saddavacanīyassa itthī devadattāti.",
  "anya-e0806n3:187_0": "Atoevāti itthatte āvidhānatoyeva.",
  "anya-e0806n3:187_1": "Tabbatotthassāti idaṁ jayādiccādimatānugāminā nugāmī pana (potthake) vuttaṁ,",
  "anya-e0806n3:187_2": "tathā hi te evaṁ liṅgalakkhaṇa māhu (pā,",
  "anya-e0806n3:187_3": "4-1-3 kāsikāyaṁ) “sāmaññavisesā itthattādayo gottādayo viya bahuppakārabyattiyoti sāmaññāni ca tulyajātiyapadatthasādhāraṇattā",
  "anya-e0806n3:187_4": "tāni visesā ca añña maññehi vijātiyeti ca visissante byāvattanteti sāmaññavisesā.",
  "anya-e0806n3:187_5": "byañjīyantiā etehīti byattiyo sāmaññavisesānaṁ nissayā,",
  "anya-e0806n3:187_6": "bahuppakārā byatti yo yesaṁ sāmaññavisesānaṁ te tathāvuttāti–",
  "anya-e0806n3:187_7": "(kāsikāvivaraṇa pañjikā.) te hyevaṁ maññante “yathā gottādayo samānajātiyesu sabbesvanuvattante,",
  "anya-e0806n3:187_8": "vijātiyehi pana nivattante,",
  "anya-e0806n3:187_9": "tathā itthattādayopi.",
  "anya-e0806n3:187_10": "Vicittattā pana sāmaññavisesanissayānaṁ byañjakānaṁ kociyeva sāmaññaviseso kenacideva nissayena byañjate,",
  "anya-e0806n3:187_11": "na sabbo sabbena (pati) niyatavisayattā bhāvasattīnaṁ,",
  "anya-e0806n3:187_12": "tattha yenatthena itthattameva byañjate na pumattaṁ nāpi napuṁsakattaṁ,",
  "anya-e0806n3:187_13": "sā itthiyeva bhavati na pumā nāpi napuṁsakaṁ.",
  "anya-e0806n3:187_14": "Yena pumattameva byañjate,",
  "anya-e0806n3:187_15": "so pumāyeva.",
  "anya-e0806n3:187_16": "Yena tu napuṁsakattaṁ taṁ napuṁsakameva.",
  "anya-e0806n3:187_17": "Yo tu dvinnaṁ tiṇṇaṁ (vā) byañjako,",
  "anya-e0806n3:187_18": "so dviliṅgo tiliṅgo ve”ti (pā,",
  "anya-e0806n3:187_19": "4-1-3 kāsikāvivaraṇapañjikā) tasmā pabbato yathā vuttaitthattavato atthassa abhidheyyassāti evamettha attho daṭṭhabbo.",
  "anya-e0806n3:188_0": "Atheccādinā yathāvuttadosaparihārāya jinindabuddhinā yadupavaṇṇi taṁ taṁ parikappeti.",
  "anya-e0806n3:188_1": "So eva carahiccādinā upahāsapubbakamuttara mācikkhate.",
  "anya-e0806n3:188_2": "Masimakkhitakukkuṭoviyāti yadā koci aññakukkuṭo aññasmā bhīto siyā,",
  "anya-e0806n3:188_3": "tadā vijayino kukkuṭassa mukhaṁ masiyā makkhetvā upanenti so paṭhamaṁ tato bhītopi puna aññoti mantvā yujjhitumussahate.",
  "anya-e0806n3:188_4": "Yathātra sova kukkuṭo byāje nopadassito,",
  "anya-e0806n3:188_5": "tathā trāmītyattho.",
  "anya-e0806n3:189_0": "29. Ārā",
  "anya-e0806n3:190_0": "Puṁyogena bhariyāyaṁ vattamānatova niyamena “mātulāditvānī bhariyāyaṁ” (3-33) tyānī,",
  "anya-e0806n3:190_1": "iminā tvaniyamena bhariyāyamabhariyāyañca inītyaniyamena vattumāha- ‘ārāmikassa bhariyā’iccādi.",
  "anya-e0806n3:191_0": "31. Kti",
  "anya-e0806n3:192_0": "Ttimhāti ettake vuttepi ttippaccayantatoti vacane kāraṇamāha-kevalassa aññapadatthe payogābhāvā’ti.",
  "anya-e0806n3:192_1": "Iminā paccayaggahaṇaparibhāsamantarenāpi sāmatthiyenevāyamatthaviseso labbhatīti dīpeti.",
  "anya-e0806n3:193_0": "32. Ghara",
  "anya-e0806n3:194_0": "Taṁsanniyogāti tena nīppaccayena sanniyogā ekībhāvā,",
  "anya-e0806n3:194_1": "ayametthādhippāyo ‘yattha nīppaccayo tattheva yalopo’ti.",
  "anya-e0806n3:195_0": "33. Mātu",
  "anya-e0806n3:196_0": "Bhariyāyanti pakativisesanattā māha- ‘bhariyāya’ntiādi.",
  "anya-e0806n3:196_1": "Punnāmadheyyāti purisassa samaññābhūtā,",
  "anya-e0806n3:196_2": "puṁyogenāti purisena saha sambandhena hetunā.",
  "anya-e0806n3:196_3": "Itthiyaṁ vattantīti soyamityabhedavacanicchāyaṁ yadā bhariyāsaṅkhātāyamitthiyaṁ vattante,",
  "anya-e0806n3:196_4": "nadādipāṭhāti vutte viññāyati ‘ākatigaṇattā nadādipāṭho honto evaṁ hotī’ti dasseti,",
  "anya-e0806n3:196_5": "punnāmasmāyogāapālakantāti nadādipāṭhatoti atthoti seso.",
  "anya-e0806n3:196_6": "Idañca nadādīsu gaṇasuttanti veditabbaṁ,",
  "anya-e0806n3:196_7": "tassa atthaṁ vadati-‘pumuno’iccādi,",
  "anya-e0806n3:196_8": "apālakantāti kiṁpasupālikā khettapālikā.",
  "anya-e0806n3:197_0": "39. Puthu",
  "anya-e0806n3:198_0": "Puthusaddato saññāyaṁ vīppaccayaṁ samattheti‘puthubhūtā pathavīti hi mahī vuccatī”ti,",
  "anya-e0806n3:198_1": "puthubhūtāti hi iminā pathavīsaddassa puthusaddabhūtattaṁ viññāpeti,",
  "anya-e0806n3:198_2": "mahī vuccatīti iminā nadādipāṭhā saññāyaṁ vīppaccayattaṁ,",
  "anya-e0806n3:198_3": "puthubhūtā patthaṭāti attho.",
  "anya-e0806n3:199_0": "40. Samā",
  "anya-e0806n3:200_0": "Parādhikārato paccayassa paravidhināva sāmīpyassa siddhattā sādhīpyavacanassantasaddassa gahaṇamanatthakaṁ",
  "anya-e0806n3:200_1": "siyāti mantvāvayavavacano yamantasaddo gayhatīti dassento āha- ‘tassa anto’iccādi.",
  "anya-e0806n3:200_2": "Avasānavati+avayavoti padacchedo,",
  "anya-e0806n3:200_3": "samāsaggahaṇena gahaṇe kāraṇamāha-‘avayavattā’ti.",
  "anya-e0806n3:200_4": "Yathāvuttacodanāya niddosattamupamāvasena dassetumāha-‘nāyaṁ doso’ccādi.",
  "anya-e0806n3:200_5": "Pallavitassa rukkhassa pallavānamavayavattaṁ viya samāsato uttarakālaṁ vidhīya mānassa akārassa samāsāvayavattaṁ na virujjhatīti attho.",
  "anya-e0806n3:201_0": "44. Asaṁ",
  "anya-e0806n3:202_0": "Atikkantamaṅguliyoti viggaho.",
  "anya-e0806n3:202_1": "Dve aṅguliyo samāhaṭāti paraviggahenātthamāha,",
  "anya-e0806n3:202_2": "dve aṅguliyo pamāṇamassāti viggahenevaṁ samāso tato mattappaccaye tagghappaccaye vā tassa “lopo”ti (4-123)",
  "anya-e0806n3:202_3": "iminā lope kate visesanasamāsā akāroti dassetuṁ ‘katha’miccādinā yaṁ vuttaṁ taṁ dassetuṁ ‘aññapadatthe’ccādi vuttaṁ.",
  "anya-e0806n3:202_4": "Samāsavidhānaṁ atopīti mattādippaccayalopaṁ katvā “visesanamekatthene”ti (3-11) samāsavidhānā,",
  "anya-e0806n3:202_5": "atha nāyamaṅgulisaddenevaṁ samāso,",
  "anya-e0806n3:202_6": "māne paccayalopavasena vināva appaccayena niṭṭhappattīti mantvā ‘aṅgulasaddo vā’ccādinā yaṁ vuttiyaṁ vuttaṁ tattha āsaṅkaṁ viracayati ‘athe’ccādi.",
  "anya-e0806n3:202_7": "Dvaṅgulasaddassa pamāṇinivattanato kathañcipi aññapadatthatā siyāti ‘yathā tathā aññapadatthe vattatū’tivuttaṁ.",
  "anya-e0806n3:202_8": "Nanu niraṅgulantyādi sabbamaṅgulasaddena sādhetuṁ sakkā,",
  "anya-e0806n3:202_9": "tathā sati kimaṅguli saddā appaccayavidhānenetyāsaṅkiya payojanantaraṁ apadisitumāha- ‘sabbatthe’ccādi.",
  "anya-e0806n3:202_10": "Aṅgulisaddato appaccaye avihite niraṅguliccādipi siyā tannivattanamettha payojananti dasseti ‘aṅgulisaddanivattanattha’nti.",
  "anya-e0806n3:203_0": "45. Dīghā",
  "anya-e0806n3:204_0": "Dīgharattantyādo nānusiṭṭhattā liṅgavisesassa kathaṁ napuṁsakattameviccāsaṅkiya codeti ‘nanuce’ccādi.",
  "anya-e0806n3:204_1": "Nāyaṁdosoccādinā pariharati.",
  "anya-e0806n3:204_2": "“Liṅgaṁ nānusāsanīyaṁ lokanissayattā liṅgassā”tīdamālamba vadati ‘loke’tiādi.",
  "anya-e0806n3:204_3": "Athavāti pakkhantaropadassanatthe nipāto,",
  "anya-e0806n3:204_4": "vibhajjāti vibhajitvā.",
  "anya-e0806n3:204_5": "Kvacīti yogavibhāgenāti adhippāyo.",
  "anya-e0806n3:205_0": "Ahorattanti samāhāre (cattha) samāsā napuṁsakattaṁ.",
  "anya-e0806n3:205_1": "Atirattoti pulliṅge pādisamāso,",
  "anya-e0806n3:205_2": "samudāyasaddassāpyavayave vutti sabbhāvato ekadesavacano pubbarattādo rattisaddoccāha-‘pubbā ca sā ratti cā’tiādi.",
  "anya-e0806n3:205_3": "Evamekarattanti pāṭhena na bhavitabbaṁ…",
  "anya-e0806n3:205_4": "tassa samāhārena samāsattābhāvā.",
  "anya-e0806n3:205_5": "Napuṁsakaliṅgampana lokasannissa yattā viññeyyaṁ.",
  "anya-e0806n3:206_0": "Asamāsantapakkheti samāsantaappaccayassābhāvapakkhe.",
  "anya-e0806n3:206_1": "Pubbā atikkantā ratti pubbarattī(ti ratti saddo) nekadesavacanoti samāsantābhāvo.",
  "anya-e0806n3:207_0": "46. Gotva",
  "anya-e0806n3:208_0": "Nanuceccādinā yathāpāditadosaṁ nāyaṁ dosoti pariharati.",
  "anya-e0806n3:208_1": "Syādilopassiccādinā sulabhasyādi lopato pyasulabhataddhita lopova alopetīminā parāmaṭṭhuṁ yuttoti dasseti.",
  "anya-e0806n3:209_0": "47. Ratti",
  "anya-e0806n3:210_0": "Rattindivaṁ bhuñjatīti payoge ādheyye bhojanasaṅkhāte apekkhite ratyādayo ādeyyasāpekkhā,",
  "anya-e0806n3:210_1": "tesampi iminā nipāta nenevātimatā samāsassa siddhīti dassento āha- ‘rattandiva’ntiādi,",
  "anya-e0806n3:210_2": "ratti ca divācāti viggaho,",
  "anya-e0806n3:210_3": "catthasamāse tu ra(ttindi) vā.",
  "anya-e0806n3:211_0": "50. Dāru",
  "anya-e0806n3:212_0": "Samāsattho (ettha) dāru,",
  "anya-e0806n3:212_1": "nāssa mukhyāhi aṅgulīhi sambandho yujjati,",
  "anya-e0806n3:212_2": "nanu dve aṅgulī pamāṇamassa dārunoccādiṁ mukhyo aṅgulisaddogahitoti sambandho sambhavati kimevaṁ vuccateccāsaṅkiyāha-‘yadipi’ccādi,",
  "anya-e0806n3:212_3": "pamāṇavacanenāti mattādipaccayatthabhūtapamāṇavācakena,",
  "anya-e0806n3:212_4": "aṅguli saddassa dāruno pamāṇavācakattā vuttaṁ- ‘dāruno sambandho atthī’ti.",
  "anya-e0806n3:212_5": "Visesanasamāsato paraṁ tadatthavisaye tasmiṁpamāṇatthavisaye “mānematto”tiādinā (4-46) mattādippaccayenabhavitabbantiattho,",
  "anya-e0806n3:212_6": "lopenabhavitabbanti sambandho,",
  "anya-e0806n3:212_7": "“asaṅkhyehi cāṅgulyā naññāsaṅkhyatthesu”iccatra (3-44) yadākhyātaṁ,",
  "anya-e0806n3:212_8": "tadihāpyatidisamāha-‘pubbe viyasiddha’nti,",
  "anya-e0806n3:212_9": "anakārantānanti bhūmiādīnaṁ,",
  "anya-e0806n3:212_10": "tabbidhāne tassa appaccayassa vidhāne payojanaṁsissokārotisambandho.",
  "anya-e0806n3:212_11": "Iminā kaccāyanānaṁ pakaraṇe payojanaṁ dassitaṁ.",
  "anya-e0806n3:212_12": "Athaca panettha “kvaci samāsantagatānamakāranto”ti (ka,",
  "anya-e0806n3:212_13": "2-7-22) iminā akārantassa samāsante kate sāmatthiyā ‘syāca’iti (ka,",
  "anya-e0806n3:212_14": "2-3-29) sissākārādesābhāvā niccamokārantarūpaṁ sampajjatīti parikappiyatassāyuttabhāvaṁ dassetuṁ yaṁ vuttaṁvuttikārena,",
  "anya-e0806n3:212_15": "taṁ dassetumāha‘akārantassapi’ccādi,",
  "anya-e0806n3:212_16": "yaṁ-vuttaṁ sissākārā desanivattane akārakaraṇe sāmatthiyaṁ,",
  "anya-e0806n3:212_17": "tadabhāvā sissākārādeso na nivārīyatīti dassetumāha-‘nace’ccādi.",
  "anya-e0806n3:212_18": "Caritatthatāya niṭṭhitappayojanatāya,",
  "anya-e0806n3:212_19": "teneva kaccāyanavuttikāreneva appaccayanta mudāhaṭaṁ sakkataganthānusārena,",
  "anya-e0806n3:212_20": "abyañjanantattāti iminā tiṇṇamesaṁ saddānaṁ sakkate byañjanantattameva bodheti,",
  "anya-e0806n3:212_21": "niratthakanti pubbeva akārantattā niratthakaṁ,",
  "anya-e0806n3:212_22": "ākāravidhānenevāti (ka,",
  "anya-e0806n3:212_23": "2-7-25) “dhanumhāca” ityākāravidhāneneva.",
  "anya-e0806n3:213_0": "51. Civī",
  "anya-e0806n3:214_0": "Aññamaññakiriyeti kiriyāparivattanamāha,",
  "anya-e0806n3:214_1": "iminā sutte kiriya saddābhāvepi vītiharaṇasaddeneva kiriyābyatihāreti labbhatīti dasseti.",
  "anya-e0806n3:215_0": "52. Latvī",
  "anya-e0806n3:216_0": "Paṭimukkakambū āmukkavalayā.",
  "anya-e0806n3:217_0": "53. Vāñña",
  "anya-e0806n3:218_0": "Kāpekkhehīti kappaccayamapekkhitehi.",
  "anya-e0806n3:219_0": "54. Utta",
  "anya-e0806n3:220_0": "Āparicchedāvasānā na pare parena (potthake) tato paraṁ ṇādikāriyavidhānā.",
  "anya-e0806n3:221_0": "57. Ṭanta",
  "anya-e0806n3:222_0": "Ṭādese pubbasaralopo,",
  "anya-e0806n3:222_1": "atisayena mahantīti viggahe “taratamissikiyiṭṭhātisaye”ti (4-64) tarappaccayo ṇādivuttiyaṁ vibhattilopo.",
  "anya-e0806n3:222_2": "Mahattarasaddā ‘nadāditovī” (3-27) mahato bhāvoti vākye“tassa bhāvakammesuttatā ttana ṇya ṇeyya ṇiya ṇiyā”ti (4-56) tto,",
  "anya-e0806n3:222_3": "vibhattilopo,",
  "anya-e0806n3:222_4": "chaṭṭhīsamāso,",
  "anya-e0806n3:222_5": "tenāha ‘rattaññūna’miccādi.",
  "anya-e0806n3:223_0": "58. A",
  "anya-e0806n3:224_0": "Nto neti sambandho.",
  "anya-e0806n3:225_0": "60. Para",
  "anya-e0806n3:226_0": "Parāsaddo ettha adhikatthoti āha-‘adhikā’ti.",
  "anya-e0806n3:227_0": "63. Klu",
  "anya-e0806n3:228_0": "Apavādavisayepīti “vijjāyonisambandhānamā tatra catthe”ti (3-64) imassa apavādasuttassa visayepi.",
  "anya-e0806n3:229_0": "64. Vijjā",
  "anya-e0806n3:230_0": "Atha vijjāyonisambandhānamityuccamāne vijjāsambandhīnaṁ yonisambandhīnanti kathaṁ vivaraṇamiccāha-‘vijjāyoni’ccādi,",
  "anya-e0806n3:230_1": "vijjā ca yoni ca vijjā yonī tāsaṁ sambandho,",
  "anya-e0806n3:230_2": "so yesaṁ atthi te hotādayo mātādayo ca abhedopacāreneha vijjāyonisambandhisaddena gayhantīti adhippāyo,",
  "anya-e0806n3:230_3": "tasaddenāti tatretyatra.",
  "anya-e0806n3:230_4": "Te ca ltupitādayoti tasaddena parāmaṭṭhā ltupitādayo ca,",
  "anya-e0806n3:230_5": "atthe kāriyā sambhavā taṁvācako saddo gayhati.",
  "anya-e0806n3:231_0": "65. Putte",
  "anya-e0806n3:232_0": "Ltupitādī (ti pubba) sutte tatreti gahitaltupitādi.",
  "anya-e0806n3:233_0": "66. Cismiṁ",
  "anya-e0806n3:234_0": "Paccayaggahaṇaparibhāsāya cippaccayanteti vuttaṁ.",
  "anya-e0806n3:235_0": "67. Itthi",
  "anya-e0806n3:236_0": "Itthisaddena itthiliṅgaṁ gahitaṁ na itthī,",
  "anya-e0806n3:236_1": "taggahaṇe sati ‘itthiyaṁ vattamāne’ti vuttiganthassa itthisaṅkhāte atthe vattamāneti attho gayheyya,",
  "anya-e0806n3:236_2": "evaṁ sati ‘kalyāṇippadhānā’ti etthāpi pumbhāvo pasajjeyya…",
  "anya-e0806n3:236_3": "padhānasaddassa kalyāṇiyaṁ vattamānattāti āha- ‘itthiyanti itthiliṅge’ti.",
  "anya-e0806n3:236_4": "Atha itthiyanti ettake vutte kathaṁ taggahaṇaṁ siyāti āha-‘visesane’ccādi,",
  "anya-e0806n3:236_5": "ekattheti vuttepi itthiyaṁ vattamāneti ayamattho viññāyatīti itthiyanti vacanamanatthaṁ siyāti samatthamaññathānupapattiyanti",
  "anya-e0806n3:236_6": "itthiyanti visesanamitthiliṅgasseva gahaṇeti āha- ‘visesane’ccādi,",
  "anya-e0806n3:236_7": "itthiyanti itthiliṅgasseva gahaṇanti sambandho.",
  "anya-e0806n3:236_8": "Byavacchejjābhāvā visesanamanatthakaṁ siyāti ekattheiccaneneva itthiyaṁ vuttiyā (gamma) bhāvatoti bhāvo.",
  "anya-e0806n3:236_9": "Pume pulliṅge vattamāno saddo pumāsaddo,",
  "anya-e0806n3:236_10": "sakaloti padesasakalo hi gayhati…",
  "anya-e0806n3:236_11": "kassaci suttatthassa puthabhūtattā,",
  "anya-e0806n3:236_12": "tenevacāha- ‘itthiyantu na vattatte’ti.",
  "anya-e0806n3:237_0": "69. Sabbā",
  "anya-e0806n3:238_0": "Vattanaṁ ekasmiṁ atthe adhitthiccādo itthivisiṭṭhe sattamiyatthādo,",
  "anya-e0806n3:238_1": "vāsiṭṭhoccādo vasiṭṭhādivisiṭṭhe apaccādo,",
  "anya-e0806n3:238_2": "puttīyaticcādo puttādivisiṭṭhe icchādyatthe pavatti,",
  "anya-e0806n3:238_3": "tenāha-‘ekatthībhāvo’ti.",
  "anya-e0806n3:238_4": "Sāmañña gahaṇatthanti iminā mattasaddassa kasiṇatthe pavattimāha.",
  "anya-e0806n3:239_0": "70. Jāyā",
  "anya-e0806n3:240_0": "Evanti iminā itarītarayoge catthasamāsaṁ vibhāveti. Jānijāyā,",
  "anya-e0806n3:240_1": "saddantarenāti jānisaddena tathāsaddopadiṭṭhena daṁ jaṁ saddantarena ca,",
  "anya-e0806n3:240_2": "kesañciti kharīgatantiādīsu ‘kharī’tiādīnaṁ kesañci,",
  "anya-e0806n3:240_3": "kharīti kharatthe vattamāno-yaṁ saddo niyatavisayo…",
  "anya-e0806n3:240_4": "gatasaddaṁ vinā aññattha adiṭṭhattā,",
  "anya-e0806n3:240_5": "nāyampayogoti tudampatippayogaṁ nivattetvā hetumāha- ‘āgame’ccādi,",
  "anya-e0806n3:240_6": "aññehi cāti iminā rūpasiddhiṁ gaṇhāti.",
  "anya-e0806n3:241_0": "75. Ana",
  "anya-e0806n3:242_0": "Nanu sutte‘sare’ti ettakaṁ vuttaṁ‘sarādo’ti kathaṁ laddhanti āha-‘sare’tiādi,",
  "anya-e0806n3:242_1": "vaṇṇe yantantadādoti siṭṭhavacanaṁ,",
  "anya-e0806n3:242_2": "vaṇṇe parabhūte yaṁ kāriyaṁ vidhīyate taṁ so vaṇṇo ādi yassa taṁ tadādi,",
  "anya-e0806n3:242_3": "tasmiṁ tadādo uttarapade sampajjatīti attho,",
  "anya-e0806n3:242_4": "khādhātuto ktappaccaye vihite rassenākārenevāyampayogo,",
  "anya-e0806n3:242_5": "na visuṁ akārenāti dassetuṁ na ākkhātaṁ anakkhāta “byañjane dīgharassā”ti uttarapadādi sarassa rassatta’nti vuttaṁ.",
  "anya-e0806n3:243_0": "76. Nakhā",
  "anya-e0806n3:244_0": "Saññāsaddesucātiādinā avayavatthanirapekkhānampi yathākathañci nipphattiṁ dassento sabbesameva saddānaṁ nipphannavācitañcāttano dīpeti,",
  "anya-e0806n3:244_1": "yathākathañci nipphatti,",
  "anya-e0806n3:244_2": "ruḷhiyā atthanicchayo,",
  "anya-e0806n3:244_3": "tena saññeccādo-dhippāyaṁ vivarati ‘yaṁkiñci’tyādinā,",
  "anya-e0806n3:244_4": "itthī ca pumā ca itthipumaṁ,",
  "anya-e0806n3:244_5": "na itthi pumanti samāse nipātaneniminā napuṁsakādeso napuṁsakaniddeso (potthake) ti dasseti ‘na itthi’ccādinā.",
  "anya-e0806n3:244_6": "Khī-khaye,",
  "anya-e0806n3:244_7": "khara-vināse cāti hi etehi ‘na khīyati na kharatī’ti atthe “bhāvakārakesva ghaṇa ghakā”ti (5-44) appaccaye’",
  "anya-e0806n3:244_8": "na khaya na khara’iti ṭhite khattādesoti āha- na khīyati’ccādi.",
  "anya-e0806n3:245_0": "77. Nago",
  "anya-e0806n3:246_0": "Evanti iminā gacchatīti vākye kvippaccayādiṁ dasseti,",
  "anya-e0806n3:246_1": "viseso panettha nañssa(ṭo) vasalo caṇḍālo,",
  "anya-e0806n3:246_2": "sītena karaṇabhūtena.",
  "anya-e0806n3:247_0": "78. Saha",
  "anya-e0806n3:248_0": "Tattha tasmiṁ parabhūte, yassa ca jhattanti sambandho.",
  "anya-e0806n3:249_0": "80. Apa",
  "anya-e0806n3:250_0": "Appaccakkhaṁ paccakkhañāṇenānupalabbhanīyaṁ tampanātthato-numeyyameva.",
  "anya-e0806n3:250_1": "Tasmiṁ gammamāne yamādesoti kenaci liṅgenādhigatenānumānañāṇenānumeyuttamagyādinoti dassetumāha- ‘kapote’ccādi.",
  "anya-e0806n3:250_2": "Kapotādibhāveti katthaci gharādo kapotavātamaṇḍalikādīnaṁ dassanavasena sabbhāve sati.",
  "anya-e0806n3:250_3": "Agyādidassanatoti aggipisācādidassanato,",
  "anya-e0806n3:250_4": "aññatrāpīti gharādito aññatra,",
  "anya-e0806n3:250_5": "kapotavātamaṇḍalikādino liṅgassa,",
  "anya-e0806n3:250_6": "agyādiyoganti aggiādīhi anumeyyehi sambandhaṁ.",
  "anya-e0806n3:250_7": "Mantvāti anumānañāṇena jānitvāpayogoti sāggisapisācāti payogo.",
  "anya-e0806n3:251_0": "81. Akā",
  "anya-e0806n3:252_0": "Sakatthe vattamānassa sahasaddassāti vattabbe vattamāno tappadhānoyevāti āha- ‘sakatthappadhānassa sahasaddassā’ti,",
  "anya-e0806n3:252_1": "vutti bhavatīti sambandho,",
  "anya-e0806n3:252_2": "yugapadi dhurā sadhuraṁ.",
  "anya-e0806n3:252_3": "Aparaṇhena sahitaṁ sahā paraṇhaṁ.",
  "anya-e0806n3:253_0": "82. Gantha",
  "anya-e0806n3:254_0": "“Aṭṭhādasa nimesā tu,",
  "anya-e0806n3:254_1": "kaṭṭhā tiṁsantu tākalā”ti vacanato āha- ‘kalā kālaviseso’ti.",
  "anya-e0806n3:254_2": "Kalādisaṅkhātaganthassānte sahasaddo vattatītisamāsavākyaṁ niddisati ‘kalanta’miccādi.",
  "anya-e0806n3:254_3": "Ganthanteccādinā āsaṅkatoyamadhippāyo “kālatthapariccāgena ganthante vattamānattā akālattho”ti.",
  "anya-e0806n3:254_4": "Ganthavuttipi kalādi kālasaddatthaṁ nātikkamatīti adhippāyenāha- ‘ganthavuttipi’ccādi.",
  "anya-e0806n3:254_5": "Adhiko māsako assāti samāsako,",
  "anya-e0806n3:254_6": "vikappena siddheti “sahassa so-ññatthe”ti (3-78).",
  "anya-e0806n3:255_0": "83. Samā",
  "anya-e0806n3:256_0": "Samāno pati yassā sapattinī sapattī iti nipphannānamekadeso ‘pattinī pattī’ti dassitoti vattumāha- ‘yakkhādi tvini’ccādi.",
  "anya-e0806n3:256_1": "Vayasaddassa “saravayāyavāsacetā jalāsayākkhayalohapaṭamanesū”ti gaṇapāṭhato akkhaye vattamānasso manādittā okārantattanti dassetumāha- ‘vayo’tiādi.",
  "anya-e0806n3:256_2": "Yappaccayantoti iminā nipātanena takayappaccayanto.",
  "anya-e0806n3:257_0": "84. Uda",
  "anya-e0806n3:258_0": "“Aññasmi”nti (4-121) iyappaccayavidhāyakaṁ suttaṁ.",
  "anya-e0806n3:259_0": "88. Tumhā",
  "anya-e0806n3:260_0": "Tumhe viya dissantīti tumhādī amhādīccādiṁ “sabbādīnamā”ti (3-86) ā.",
  "anya-e0806n3:261_0": "90. Vidhā",
  "anya-e0806n3:262_0": "Gabbhenāti iminā kucchigatena gabbhena saha dvihadayattamassāti dasseti, pubbapadeti dusadde.",
  "anya-e0806n3:263_0": "92. Digu",
  "anya-e0806n3:264_0": "Guṇā paṭalā dve padāni assa iti bhavitabbaṁ dve pādā esaṁ dve satāni assa,",
  "anya-e0806n3:264_1": "dve sahassāni assa,",
  "anya-e0806n3:264_2": "dvinnaṁ satānaṁ dvinnaṁ sahassānaṁ vā samāhāroti viggaho.",
  "anya-e0806n3:265_0": "93. Tīsva",
  "anya-e0806n3:266_0": "Dvattipattāti paṭhamantā‘pūra-pūraṇe’iccasmā karaṇatthe “bhāva kārakesva ghaṇa ghakā”ti (5-44) appaccaye",
  "anya-e0806n3:266_1": "syādisamāsoti dassetu māha- ‘dvattipatta’iccādi.",
  "anya-e0806n3:267_0": "94. Āsaṁ",
  "anya-e0806n3:268_0": "Dve ca tiṁsā ca, dvīhi vā adhikā tiṁsāti viggaho.",
  "anya-e0806n3:269_0": "96. Cattā",
  "anya-e0806n3:270_0": "Sampattavibhāsāyanti ayaṁyogo (sampattavibhāsāti) dasseti,",
  "anya-e0806n3:270_1": "sampatte vibhāsā vikappoti attho,",
  "anya-e0806n3:270_2": "tayo ca cattālīsā ca,",
  "anya-e0806n3:270_3": "tīhi vā adhikā cattālīsāccādinā viggaho,",
  "anya-e0806n3:270_4": "tisso cattālīsā assa ticattālīsaṁ gaṇo.",
  "anya-e0806n3:271_0": "97. Dvissā",
  "anya-e0806n3:272_0": "Sampattavibhāsattāti “āsaṅkhyāye”ccādinā (3-94) ākāre sampatte vibhāsattā.",
  "anya-e0806n3:273_0": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n3:274_0": "Tatiyakaṇḍavaṇṇanā niṭṭhitā."
}