{
  "ds2.1.9:0.1_0": "Dhammasaṅgaṇī",
  "ds2.1.9:0.2_0": "2 Niddesa",
  "ds2.1.9:0.3_0": "2.1 Cittuppādakaṇḍa",
  "ds2.1.9:0.4_0": "2.1.9. Akusalavipākaabyākata",
  "ds2.1.9:1.0_0": "2.1.9.1. Akusalavipākapañcaviññāṇa",
  "ds2.1.9:1.1_0": "Katame dhammā abyākatā?",
  "ds2.1.9:1.2_0": "Yasmiṁ samaye akusalassa kammassa katattā upacitattā vipākaṁ cakkhuviññāṇaṁ uppannaṁ hoti upekkhāsahagataṁ rūpārammaṇaṁ …pe…",
  "ds2.1.9:1.3_0": "sotaviññāṇaṁ uppannaṁ hoti upekkhāsahagataṁ saddārammaṇaṁ …pe…",
  "ds2.1.9:1.4_0": "ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe…",
  "ds2.1.9:1.5_0": "jivhāviññāṇaṁ uppannaṁ hoti upekkhāsahagataṁ rasārammaṇaṁ …pe…",
  "ds2.1.9:1.6_0": "kāyaviññāṇaṁ uppannaṁ hoti dukkhasahagataṁ phoṭṭhabbārammaṇaṁ,",
  "ds2.1.9:1.6_1": "tasmiṁ samaye phasso hoti,",
  "ds2.1.9:1.6_2": "vedanā hoti,",
  "ds2.1.9:1.6_3": "saññā hoti,",
  "ds2.1.9:1.6_4": "cetanā hoti,",
  "ds2.1.9:1.6_5": "cittaṁ hoti,",
  "ds2.1.9:1.6_6": "dukkhaṁ hoti,",
  "ds2.1.9:1.6_7": "cittassekaggatā hoti,",
  "ds2.1.9:1.6_8": "manindriyaṁ hoti,",
  "ds2.1.9:1.6_9": "dukkhindriyaṁ hoti,",
  "ds2.1.9:1.6_10": "jīvitindriyaṁ hoti;",
  "ds2.1.9:1.7_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.9:1.8_0": "ime dhammā abyākatā.",
  "ds2.1.9:2.1_0": "Katamo tasmiṁ samaye phasso hoti?",
  "ds2.1.9:2.2_0": "Yo tasmiṁ samaye phasso phusanā samphusanā samphusitattaṁ—",
  "ds2.1.9:2.3_0": "ayaṁ tasmiṁ samaye phasso hoti.",
  "ds2.1.9:3.1_0": "Katamā tasmiṁ samaye vedanā hoti?",
  "ds2.1.9:3.2_0": "Yaṁ tasmiṁ samaye tajjākāyaviññāṇadhātusamphassajaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ",
  "ds2.1.9:3.2_1": "dukkhaṁ vedayitaṁ kāyasamphassajā asātā dukkhā vedanā—",
  "ds2.1.9:3.3_0": "ayaṁ tasmiṁ samaye vedanā hoti …pe….",
  "ds2.1.9:4.1_0": "Katamaṁ tasmiṁ samaye dukkhaṁ hoti?",
  "ds2.1.9:4.2_0": "Yaṁ tasmiṁ samaye kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—",
  "ds2.1.9:4.3_0": "idaṁ tasmiṁ samaye dukkhaṁ hoti …pe….",
  "ds2.1.9:5.1_0": "Katamaṁ tasmiṁ samaye dukkhindriyaṁ hoti?",
  "ds2.1.9:5.2_0": "Yaṁ tasmiṁ samaye kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—",
  "ds2.1.9:5.3_0": "idaṁ tasmiṁ samaye dukkhindriyaṁ hoti …pe…",
  "ds2.1.9:5.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.9:5.5_0": "ime dhammā abyākatā.",
  "ds2.1.9:6.1_0": "Tasmiṁ kho pana samaye cattāro khandhā honti,",
  "ds2.1.9:6.1_1": "dvāyatanāni honti,",
  "ds2.1.9:6.1_2": "dve dhātuyo honti,",
  "ds2.1.9:6.1_3": "tayo āhārā honti,",
  "ds2.1.9:6.1_4": "tīṇindriyāni honti,",
  "ds2.1.9:6.1_5": "eko phasso hoti …pe…",
  "ds2.1.9:6.1_6": "ekā kāyaviññāṇadhātu hoti,",
  "ds2.1.9:6.1_7": "ekaṁ dhammāyatanaṁ hoti,",
  "ds2.1.9:6.1_8": "ekā dhammadhātu hoti;",
  "ds2.1.9:6.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.9:6.3_0": "ime dhammā abyākatā …pe….",
  "ds2.1.9:7.1_0": "Katamo tasmiṁ samaye saṅkhārakkhandho hoti?",
  "ds2.1.9:7.2_0": "Phasso cetanā cittassekaggatā jīvitindriyaṁ;",
  "ds2.1.9:7.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.9:7.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.9:7.5_0": "ime dhammā abyākatā.",
  "ds2.1.9:7.6_0": "Akusalavipākapañcaviññāṇāni.",
  "ds2.1.9:8.0_0": "2.1.9.2. Akusalavipākamanodhātu",
  "ds2.1.9:8.1_0": "Katame dhammā abyākatā?",
  "ds2.1.9:8.2_0": "Yasmiṁ samaye akusalassa kammassa katattā upacitattā vipākā manodhātu uppannā hoti upekkhāsahagatā rūpārammaṇā vā …pe…",
  "ds2.1.9:8.3_0": "phoṭṭhabbārammaṇā vā yaṁ yaṁ vā panārabbha,",
  "ds2.1.9:8.3_1": "tasmiṁ samaye phasso hoti,",
  "ds2.1.9:8.3_2": "vedanā hoti,",
  "ds2.1.9:8.3_3": "saññā hoti,",
  "ds2.1.9:8.3_4": "cetanā hoti,",
  "ds2.1.9:8.3_5": "cittaṁ hoti,",
  "ds2.1.9:8.3_6": "vitakko hoti,",
  "ds2.1.9:8.3_7": "vicāro hoti,",
  "ds2.1.9:8.3_8": "upekkhā hoti,",
  "ds2.1.9:8.3_9": "cittassekaggatā hoti,",
  "ds2.1.9:8.3_10": "manindriyaṁ hoti,",
  "ds2.1.9:8.3_11": "upekkhindriyaṁ hoti,",
  "ds2.1.9:8.3_12": "jīvitindriyaṁ hoti;",
  "ds2.1.9:8.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.9:8.5_0": "ime dhammā abyākatā …pe….",
  "ds2.1.9:9.1_0": "Tasmiṁ kho pana samaye cattāro khandhā honti,",
  "ds2.1.9:9.1_1": "dvāyatanāni honti,",
  "ds2.1.9:9.1_2": "dve dhātuyo honti,",
  "ds2.1.9:9.1_3": "tayo āhārā honti,",
  "ds2.1.9:9.1_4": "tīṇindriyāni honti,",
  "ds2.1.9:9.1_5": "eko phasso hoti …pe…",
  "ds2.1.9:9.1_6": "ekā manodhātu hoti,",
  "ds2.1.9:9.1_7": "ekaṁ dhammāyatanaṁ hoti,",
  "ds2.1.9:9.1_8": "ekā dhammadhātu hoti;",
  "ds2.1.9:9.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.9:9.3_0": "ime dhammā abyākatā …pe….",
  "ds2.1.9:10.1_0": "Katamo tasmiṁ samaye saṅkhārakkhandho hoti?",
  "ds2.1.9:10.2_0": "Phasso cetanā vitakko vicāro cittassekaggatā jīvitindriyaṁ;",
  "ds2.1.9:10.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.9:10.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.9:10.5_0": "ime dhammā abyākatā.",
  "ds2.1.9:10.6_0": "Akusalavipākā manodhātu.",
  "ds2.1.9:11.0_0": "2.1.9.3. Akusalavipākamanoviññāṇadhātu",
  "ds2.1.9:11.1_0": "Katame dhammā abyākatā?",
  "ds2.1.9:11.2_0": "Yasmiṁ samaye akusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā …pe…",
  "ds2.1.9:11.3_0": "dhammārammaṇā vā yaṁ yaṁ vā panārabbha,",
  "ds2.1.9:11.3_1": "tasmiṁ samaye phasso hoti,",
  "ds2.1.9:11.3_2": "vedanā hoti,",
  "ds2.1.9:11.3_3": "saññā hoti,",
  "ds2.1.9:11.3_4": "cetanā hoti,",
  "ds2.1.9:11.3_5": "cittaṁ hoti,",
  "ds2.1.9:11.3_6": "vitakko hoti,",
  "ds2.1.9:11.3_7": "vicāro hoti,",
  "ds2.1.9:11.3_8": "upekkhā hoti,",
  "ds2.1.9:11.3_9": "cittassekaggatā hoti,",
  "ds2.1.9:11.3_10": "manindriyaṁ hoti,",
  "ds2.1.9:11.3_11": "upekkhindriyaṁ hoti,",
  "ds2.1.9:11.3_12": "jīvitindriyaṁ hoti;",
  "ds2.1.9:11.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.9:11.5_0": "ime dhammā abyākatā …pe….",
  "ds2.1.9:12.1_0": "Tasmiṁ kho pana samaye cattāro khandhā honti,",
  "ds2.1.9:12.1_1": "dvāyatanāni honti,",
  "ds2.1.9:12.1_2": "dve dhātuyo honti,",
  "ds2.1.9:12.1_3": "tayo āhārā honti,",
  "ds2.1.9:12.1_4": "tīṇindriyāni honti,",
  "ds2.1.9:12.1_5": "eko phasso hoti …pe…",
  "ds2.1.9:12.1_6": "ekā manoviññāṇadhātu hoti,",
  "ds2.1.9:12.1_7": "ekaṁ dhammāyatanaṁ hoti,",
  "ds2.1.9:12.1_8": "ekā dhammadhātu hoti;",
  "ds2.1.9:12.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.9:12.3_0": "ime dhammā abyākatā …pe….",
  "ds2.1.9:13.1_0": "Katamo tasmiṁ samaye saṅkhārakkhandho hoti?",
  "ds2.1.9:13.2_0": "Phasso cetanā vitakko vicāro cittassekaggatā jīvitindriyaṁ;",
  "ds2.1.9:13.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.9:13.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.9:13.5_0": "ime dhammā abyākatā.",
  "ds2.1.9:13.6_0": "Akusalavipākā manoviññāṇadhātu.",
  "ds2.1.9:13.7_0": "Vipākā abyākatā."
}