{
  "ud1.7:0.1_0": "Udāna 1.7",
  "ud1.7:0.2_0": "Ajakalāpakasutta",
  "ud1.7:1.1_0": "Evaṁ me sutaṁ—",
  "ud1.7:1.2_0": "ekaṁ samayaṁ bhagavā pāvāyaṁ viharati ajakalāpake cetiye,",
  "ud1.7:1.2_1": "ajakalāpakassa yakkhassa bhavane.",
  "ud1.7:1.3_0": "Tena kho pana samayena bhagavā rattandhakāratimisāyaṁ abbhokāse nisinno hoti;",
  "ud1.7:1.4_0": "devo ca ekamekaṁ phusāyati.",
  "ud1.7:1.5_0": "Atha kho ajakalāpako yakkho bhagavato bhayaṁ chambhitattaṁ lomahaṁsaṁ uppādetukāmo yena bhagavā tenupasaṅkami;",
  "ud1.7:1.5_1": "upasaṅkamitvā bhagavato avidūre tikkhattuṁ “akkulo pakkulo”ti akkulapakkulikaṁ akāsi:",
  "ud1.7:1.6_0": "“eso te, samaṇa, pisāco”ti.",
  "ud1.7:2.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud1.7:3.1_0": "“Yadā sakesu dhammesu,",
  "ud1.7:3.2_0": "pāragū hoti brāhmaṇo;",
  "ud1.7:3.3_0": "Atha etaṁ pisācañca,",
  "ud1.7:3.4_0": "pakkulañcātivattatī”ti.",
  "ud1.7:3.5_0": "Sattamaṁ."
}