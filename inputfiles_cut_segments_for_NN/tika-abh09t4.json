{
  "tika-abh09t4:0_0": "5. Kathāvatthumātikā",
  "tika-abh09t4:1_0": "Puggalakathā",
  "tika-abh09t4:2_0": "Suddhasaccikaṭṭhaanulomapaccanīkaṁ",
  "tika-abh09t4:3_0": "Puggalo upalabbhati saccikaṭṭhaparamatthenāti (kathā. 1), āmantā.",
  "tika-abh09t4:3_1": "Yo saccikaṭṭho paramattho,",
  "tika-abh09t4:3_2": "tato so puggalo upalabbhati saccikaṭṭhaparamatthenāti?",
  "tika-abh09t4:3_3": "Na hevaṁ vattabbe.",
  "tika-abh09t4:4_0": "Ājānāhi niggahaṁ –",
  "tika-abh09t4:4_1": "hañci puggalo upalabbhati saccikaṭṭhaparamatthena,",
  "tika-abh09t4:4_2": "tena vata re vattabbe ‘‘yo saccikaṭṭho paramattho,",
  "tika-abh09t4:4_3": "tato so puggalo upalabbhati saccikaṭṭhaparamatthenā’’ti.",
  "tika-abh09t4:4_4": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:4_5": "no ca vattabbe ‘yo saccikaṭṭho paramattho,",
  "tika-abh09t4:4_6": "tato so puggalo upalabbhati saccikaṭṭhaparamatthenā’’’ti, micchā.",
  "tika-abh09t4:5_0": "No ce pana vattabbe ‘‘yo saccikaṭṭho paramattho,",
  "tika-abh09t4:5_1": "tato so puggalo upalabbhati saccikaṭṭhaparamatthenā’’ti,",
  "tika-abh09t4:5_2": "no ca vata re vattabbe ‘‘puggalo upalabbhati saccikaṭṭhaparamatthenā’’ti.",
  "tika-abh09t4:5_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:5_4": "no ca vattabbe ‘yo saccikaṭṭho paramattho,",
  "tika-abh09t4:5_5": "tato so puggalo upalabbhati saccikaṭṭhaparamatthenā’’’ti, micchā.",
  "tika-abh09t4:6_0": "Anulomapañcakaṁ.",
  "tika-abh09t4:7_0": "Puggalo nupalabbhati saccikaṭṭhaparamatthenāti? Āmantā.",
  "tika-abh09t4:7_1": "Yo saccikaṭṭho paramattho,",
  "tika-abh09t4:7_2": "tato so puggalo nupalabbhati saccikaṭṭhaparamatthenāti?",
  "tika-abh09t4:7_3": "Na hevaṁ vattabbe.",
  "tika-abh09t4:8_0": "Ājānāhi paṭikammaṁ –",
  "tika-abh09t4:8_1": "hañci puggalo nupalabbhati saccikaṭṭhaparamatthena,",
  "tika-abh09t4:8_2": "tena vata re vattabbe ‘‘yo saccikaṭṭho paramattho,",
  "tika-abh09t4:8_3": "tato so puggalo nupalabbhati saccikaṭṭhaparamatthenā’’ti.",
  "tika-abh09t4:8_4": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:8_5": "no ca vattabbe ‘yo saccikaṭṭho paramattho,",
  "tika-abh09t4:8_6": "tato so puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:9_0": "No ce pana vattabbe ‘‘yo saccikaṭṭho paramattho,",
  "tika-abh09t4:9_1": "tato so puggalo nupalabbhati saccikaṭṭhaparamatthenā’’ti,",
  "tika-abh09t4:9_2": "no ca vata re vattabbe ‘‘puggalo nupalabbhati saccikaṭṭhaparamatthenā’’ti.",
  "tika-abh09t4:9_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:9_4": "no ca vattabbe ‘yo saccikaṭṭho paramattho,",
  "tika-abh09t4:9_5": "tato so puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:10_0": "Paṭikammacatukkaṁ.",
  "tika-abh09t4:11_0": "Tvaṁ ce pana maññasi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:11_1": "no ca vattabbe ‘yo saccikaṭṭho paramattho,",
  "tika-abh09t4:11_2": "tato so puggalo nupalabbhati saccikaṭṭhaparamatthenā’’’ti.",
  "tika-abh09t4:11_3": "Tena tava tattha hetāya paṭiññāya hevaṁ paṭijānantaṁ hevaṁ niggahetabbe,",
  "tika-abh09t4:11_4": "atha taṁ niggaṇhāma,",
  "tika-abh09t4:11_5": "suniggahito ca hosi –",
  "tika-abh09t4:12_0": "Hañci puggalo nupalabbhati saccikaṭṭhaparamatthena,",
  "tika-abh09t4:12_1": "tena vata re vattabbe ‘‘yo saccikaṭṭho paramattho,",
  "tika-abh09t4:12_2": "tato so puggalo nupalabbhati saccikaṭṭhaparamatthenā’’ti.",
  "tika-abh09t4:12_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:12_4": "no ca vattabbe ‘yo saccikaṭṭho paramattho,",
  "tika-abh09t4:12_5": "tato so puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:13_0": "No ce pana vattabbe ‘‘yo saccikaṭṭho paramattho,",
  "tika-abh09t4:13_1": "tato so puggalo nupalabbhati saccikaṭṭhaparamatthenā’’ti,",
  "tika-abh09t4:13_2": "no ca vata re vattabbe ‘‘puggalo nupalabbhati saccikaṭṭhaparamatthenā’’ti.",
  "tika-abh09t4:13_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:13_4": "no ca vattabbe ‘yo saccikaṭṭho paramattho,",
  "tika-abh09t4:13_5": "tato so puggalo nupalabbhati saccikaṭṭhaparamatthenā’’’ti,",
  "tika-abh09t4:13_6": "idaṁ te micchā.",
  "tika-abh09t4:14_0": "Niggahacatukkaṁ.",
  "tika-abh09t4:15_0": "Ese ce dunniggahite hevamevaṁ tattha dakkha,",
  "tika-abh09t4:15_1": "‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:15_2": "no ca vattabbe ‘yo saccikaṭṭho paramattho,",
  "tika-abh09t4:15_3": "tato so puggalo upalabbhati saccikaṭṭhaparamatthenā’’’ti,",
  "tika-abh09t4:15_4": "no ca mayaṁ tayā tattha hetāya paṭiññāya hevaṁ paṭijānantā hevaṁ niggahetabbā,",
  "tika-abh09t4:15_5": "atha maṁ niggaṇhāsi,",
  "tika-abh09t4:15_6": "dunniggahitā ca homa –",
  "tika-abh09t4:16_0": "Hañci puggalo upalabbhati saccikaṭṭhaparamatthena,",
  "tika-abh09t4:16_1": "tena vata re vattabbe ‘‘yo saccikaṭṭho paramattho,",
  "tika-abh09t4:16_2": "tato so puggalo upalabbhati saccikaṭṭhaparamatthenā’’ti.",
  "tika-abh09t4:16_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:16_4": "no ca vattabbe ‘yo saccikaṭṭho paramattho,",
  "tika-abh09t4:16_5": "tato so puggalo upalabbhati saccikaṭṭhaparamatthenā’’’ti, micchā.",
  "tika-abh09t4:17_0": "No ce pana vattabbe ‘‘yo saccikaṭṭho paramattho,",
  "tika-abh09t4:17_1": "tato so puggalo upalabbhati saccikaṭṭhaparamatthenā’’ti,",
  "tika-abh09t4:17_2": "no ca vata re vattabbe ‘‘puggalo upalabbhati saccikaṭṭhaparamatthenā’’ti,",
  "tika-abh09t4:17_3": "yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:17_4": "no ca vattabbe ‘yo saccikaṭṭho paramattho,",
  "tika-abh09t4:17_5": "tato so puggalo upalabbhati saccikaṭṭhaparamatthenā’’’ti,",
  "tika-abh09t4:17_6": "idaṁ te micchā.",
  "tika-abh09t4:18_0": "Upanayanacatukkaṁ.",
  "tika-abh09t4:19_0": "Na hevaṁ niggahetabbe,",
  "tika-abh09t4:19_1": "tena hi yaṁ niggaṇhāsi –",
  "tika-abh09t4:19_2": "hañci puggalo upalabbhati saccikaṭṭhaparamatthena,",
  "tika-abh09t4:19_3": "tena vata re vattabbe ‘‘yo saccikaṭṭho paramattho,",
  "tika-abh09t4:19_4": "tato so puggalo upalabbhati saccikaṭṭhaparamatthenā’’ti.",
  "tika-abh09t4:19_5": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:19_6": "no ca vattabbe ‘yo saccikaṭṭho paramattho,",
  "tika-abh09t4:19_7": "tato so puggalo upalabbhati saccikaṭṭhaparamatthenā’’’ti, micchā.",
  "tika-abh09t4:20_0": "No ce pana vattabbe ‘‘yo saccikaṭṭho paramattho,",
  "tika-abh09t4:20_1": "tato so puggalo upalabbhati saccikaṭṭhaparamatthenā’’ti,",
  "tika-abh09t4:20_2": "no ca vata re vattabbe ‘‘puggalo upalabbhati saccikaṭṭhaparamatthenā’’ti.",
  "tika-abh09t4:20_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:20_4": "no ca vattabbe ‘yo saccikaṭṭho paramattho,",
  "tika-abh09t4:20_5": "tato so puggalo upalabbhati saccikaṭṭhaparamatthenā’’’ti ,",
  "tika-abh09t4:20_6": "idaṁ te micchā.",
  "tika-abh09t4:20_7": "Tena hi ye kate niggahe,",
  "tika-abh09t4:20_8": "se niggahe dukkaṭe.",
  "tika-abh09t4:20_9": "Sukate paṭikamme.",
  "tika-abh09t4:20_10": "Sukatā paṭipādanāti.",
  "tika-abh09t4:21_0": "Niggamanacatukkaṁ.",
  "tika-abh09t4:22_0": "Paṭhamo niggaho.",
  "tika-abh09t4:23_0": "Suddhasaccikaṭṭhapaccanīkānulomaṁ",
  "tika-abh09t4:24_0": "Puggalo nupalabbhati saccikaṭṭhaparamatthenāti? Āmantā.",
  "tika-abh09t4:24_1": "Yo saccikaṭṭho paramattho,",
  "tika-abh09t4:24_2": "tato so puggalo nupalabbhati saccikaṭṭhaparamatthenāti?",
  "tika-abh09t4:24_3": "Na hevaṁ vattabbe.",
  "tika-abh09t4:25_0": "Ājānāhi niggahaṁ –",
  "tika-abh09t4:25_1": "hañci puggalo nupalabbhati saccikaṭṭhaparamatthena,",
  "tika-abh09t4:25_2": "tena vata re vattabbe ‘‘yo saccikaṭṭho paramattho,",
  "tika-abh09t4:25_3": "tato so puggalo nupalabbhati saccikaṭṭhaparamatthenā’’ti.",
  "tika-abh09t4:25_4": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:25_5": "no ca vattabbe ‘yo saccikaṭṭho paramattho,",
  "tika-abh09t4:25_6": "tato so puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:26_0": "No ce pana vattabbe ‘‘yo saccikaṭṭho paramattho,",
  "tika-abh09t4:26_1": "tato so puggalo nupalabbhati saccikaṭṭhaparamatthenā’’ti,",
  "tika-abh09t4:26_2": "no ca vata re vattabbe ‘‘puggalo nupalabbhati saccikaṭṭhaparamatthenā’’ti,",
  "tika-abh09t4:26_3": "yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:26_4": "no ca vattabbe ‘yo saccikaṭṭho paramattho,",
  "tika-abh09t4:26_5": "tato so puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:27_0": "Paccanīkapañcakaṁ.",
  "tika-abh09t4:28_0": "Puggalo upalabbhati saccikaṭṭhaparamatthenāti? Āmantā.",
  "tika-abh09t4:28_1": "Yo saccikaṭṭho paramattho,",
  "tika-abh09t4:28_2": "tato so puggalo upalabbhati saccikaṭṭhaparamatthenāti?",
  "tika-abh09t4:28_3": "Na hevaṁ vattabbe.",
  "tika-abh09t4:29_0": "Ājānāhi paṭikammaṁ –",
  "tika-abh09t4:29_1": "hañci puggalo upalabbhati saccikaṭṭhaparamatthena,",
  "tika-abh09t4:29_2": "tena vata re vattabbe ‘‘yo saccikaṭṭho paramattho,",
  "tika-abh09t4:29_3": "tato so puggalo upalabbhati saccikaṭṭhaparamatthenā’’ti.",
  "tika-abh09t4:29_4": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:29_5": "no ca vattabbe ‘yo saccikaṭṭho paramattho,",
  "tika-abh09t4:29_6": "tato so puggalo upalabbhati saccikaṭṭhaparamatthenā’’’ti, micchā.",
  "tika-abh09t4:30_0": "No ce pana vattabbe ‘‘yo saccikaṭṭho paramattho,",
  "tika-abh09t4:30_1": "tato so puggalo upalabbhati saccikaṭṭhaparamatthenā’’ti,",
  "tika-abh09t4:30_2": "no ca vata re vattabbe ‘‘puggalo upalabbhati saccikaṭṭhaparamatthenā’’ti.",
  "tika-abh09t4:30_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:30_4": "no ca vattabbe ‘yo saccikaṭṭho paramattho,",
  "tika-abh09t4:30_5": "tato so puggalo upalabbhati saccikaṭṭhaparamatthenā’’’ti, micchā.",
  "tika-abh09t4:31_0": "Paṭikammacatukkaṁ.",
  "tika-abh09t4:32_0": "Tvaṁ ce pana maññasi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:32_1": "no ca vattabbe ‘yo saccikaṭṭho paramattho,",
  "tika-abh09t4:32_2": "tato so puggalo upalabbhati saccikaṭṭhaparamatthenā’’’ti.",
  "tika-abh09t4:32_3": "Tena tava tattha hetāya paṭiññāya hevaṁ paṭijānantaṁ hevaṁ niggahetabbe,",
  "tika-abh09t4:32_4": "atha taṁ niggaṇhāma,",
  "tika-abh09t4:32_5": "suniggahito ca hosi –",
  "tika-abh09t4:33_0": "Hañci puggalo upalabbhati saccikaṭṭhaparamatthena,",
  "tika-abh09t4:33_1": "tena vata re vattabbe ‘‘yo saccikaṭṭho paramattho,",
  "tika-abh09t4:33_2": "tato so puggalo upalabbhati saccikaṭṭhaparamatthenā’’ti.",
  "tika-abh09t4:33_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:33_4": "no ca vattabbe ‘yo saccikaṭṭho paramattho,",
  "tika-abh09t4:33_5": "tato so puggalo upalabbhati saccikaṭṭhaparamatthenā’’’ti, micchā.",
  "tika-abh09t4:34_0": "No ce pana vattabbe ‘‘yo saccikaṭṭho paramattho,",
  "tika-abh09t4:34_1": "tato so puggalo upalabbhati saccikaṭṭhaparamatthenā’’ti,",
  "tika-abh09t4:34_2": "no ca vata re vattabbe ‘‘puggalo upalabbhati saccikaṭṭhaparamatthenā’’ti,",
  "tika-abh09t4:34_3": "yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:34_4": "no ca vattabbe ‘yo saccikaṭṭho paramattho,",
  "tika-abh09t4:34_5": "tato so puggalo upalabbhati saccikaṭṭhaparamatthenā’’’ti,",
  "tika-abh09t4:34_6": "idaṁ te micchā.",
  "tika-abh09t4:35_0": "Niggahacatukkaṁ.",
  "tika-abh09t4:36_0": "Ese ce dunniggahite hevamevaṁ tattha dakkha,",
  "tika-abh09t4:36_1": "‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:36_2": "no ca vattabbe ‘yo saccikaṭṭho paramattho,",
  "tika-abh09t4:36_3": "tato so puggalo nupalabbhati saccikaṭṭhaparamatthenā’’’ti,",
  "tika-abh09t4:36_4": "no ca mayaṁ tayā tattha hetāya paṭiññāya hevaṁ paṭijānantā hevaṁ niggahetabbā,",
  "tika-abh09t4:36_5": "atha maṁ niggaṇhāsi,",
  "tika-abh09t4:36_6": "dunniggahitā ca homa –",
  "tika-abh09t4:37_0": "Hañci puggalo nupalabbhati saccikaṭṭhaparamatthena,",
  "tika-abh09t4:37_1": "tena vata re vattabbe ‘‘yo saccikaṭṭho paramattho,",
  "tika-abh09t4:37_2": "tato so puggalo nupalabbhati saccikaṭṭhaparamatthenā’’ti.",
  "tika-abh09t4:37_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:37_4": "no ca vattabbe ‘yo saccikaṭṭho paramattho,",
  "tika-abh09t4:37_5": "tato so puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:38_0": "No ce pana vattabbe ‘‘yo saccikaṭṭho paramattho,",
  "tika-abh09t4:38_1": "tato so puggalo nupalabbhati saccikaṭṭhaparamatthenā’’ti,",
  "tika-abh09t4:38_2": "no ca vata re vattabbe ‘‘puggalo nupalabbhati saccikaṭṭhaparamatthenā’’ti.",
  "tika-abh09t4:38_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:38_4": "no ca vattabbe ‘yo saccikaṭṭho paramattho,",
  "tika-abh09t4:38_5": "tato so puggalo nupalabbhati saccikaṭṭhaparamatthenā’’’ti,",
  "tika-abh09t4:38_6": "idaṁ te micchā.",
  "tika-abh09t4:39_0": "Upanayanacatukkaṁ.",
  "tika-abh09t4:40_0": "Na hevaṁ niggahetabbe,",
  "tika-abh09t4:40_1": "tena hi yaṁ niggaṇhāsi –",
  "tika-abh09t4:40_2": "hañci puggalo nupalabbhati saccikaṭṭhaparamatthena,",
  "tika-abh09t4:40_3": "tena vata re vattabbe ‘‘yo saccikaṭṭho paramattho,",
  "tika-abh09t4:40_4": "tato so puggalo nupalabbhati saccikaṭṭhaparamatthenā’’ti.",
  "tika-abh09t4:40_5": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:40_6": "no ca vattabbe ‘yo saccikaṭṭho paramattho,",
  "tika-abh09t4:40_7": "tato so puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:41_0": "No ce pana vattabbe ‘‘yo saccikaṭṭho paramattho,",
  "tika-abh09t4:41_1": "tato so puggalo nupalabbhati saccikaṭṭhaparamatthenā’’ti,",
  "tika-abh09t4:41_2": "no ca vata re vattabbe ‘‘puggalo nupalabbhati saccikaṭṭhaparamatthenā’’ti.",
  "tika-abh09t4:41_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:41_4": "no ca vattabbe ‘yo saccikaṭṭho paramattho,",
  "tika-abh09t4:41_5": "tato so puggalo nupalabbhati saccikaṭṭhaparamatthenā’’’ti ,",
  "tika-abh09t4:41_6": "idaṁ te micchā,",
  "tika-abh09t4:41_7": "tena hi ye kate niggahe ,",
  "tika-abh09t4:41_8": "se niggahe dukkaṭe.",
  "tika-abh09t4:41_9": "Sukate paṭikamme,",
  "tika-abh09t4:41_10": "sukatā paṭipādanāti.",
  "tika-abh09t4:42_0": "Niggamanacatukkaṁ.",
  "tika-abh09t4:43_0": "Dutiyo niggaho.",
  "tika-abh09t4:44_0": "Okāsasaccikaṭṭhaanulomapaccanīkaṁ",
  "tika-abh09t4:45_0": "Puggalo upalabbhati saccikaṭṭhaparamatthenāti? Āmantā.",
  "tika-abh09t4:45_1": "Sabbattha puggalo upalabbhati saccikaṭṭhaparamatthenāti?",
  "tika-abh09t4:45_2": "Na hevaṁ vattabbe.",
  "tika-abh09t4:46_0": "Ājānāhi niggahaṁ –",
  "tika-abh09t4:46_1": "hañci puggalo upalabbhati saccikaṭṭhaparamatthena,",
  "tika-abh09t4:46_2": "tena vata re vattabbe ‘‘sabbattha puggalo upalabbhati saccikaṭṭhaparamatthenā’’ti.",
  "tika-abh09t4:46_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:46_4": "no ca vattabbe ‘sabbattha puggalo upalabbhati saccikaṭṭhaparamatthenā’’’ti, micchā.",
  "tika-abh09t4:47_0": "No ce pana vattabbe ‘‘sabbattha puggalo upalabbhati saccikaṭṭhaparamatthenā’’ti,",
  "tika-abh09t4:47_1": "no ca vata re vattabbe ‘‘puggalo upalabbhati saccikaṭṭhaparamatthenā’’ti.",
  "tika-abh09t4:47_2": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:47_3": "no ca vattabbe ‘sabbattha puggalo upalabbhati saccikaṭṭhaparamatthenā’’’ti,",
  "tika-abh09t4:47_4": "micchā…pe….",
  "tika-abh09t4:48_0": "Tatiyo niggaho.",
  "tika-abh09t4:49_0": "Kālasaccikaṭṭhaanulomapaccanīkaṁ",
  "tika-abh09t4:50_0": "Puggalo upalabbhati saccikaṭṭhaparamatthenāti? Āmantā.",
  "tika-abh09t4:50_1": "Sabbadā puggalo upalabbhati saccikaṭṭhaparamatthenāti?",
  "tika-abh09t4:50_2": "Na hevaṁ vattabbe.",
  "tika-abh09t4:51_0": "Ājānāhi niggahaṁ –",
  "tika-abh09t4:51_1": "hañci puggalo upalabbhati saccikaṭṭhaparamatthena,",
  "tika-abh09t4:51_2": "tena vata re vattabbe ‘‘sabbadā puggalo upalabbhati saccikaṭṭhaparamatthenā’’ti.",
  "tika-abh09t4:51_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:51_4": "no ca vattabbe ‘sabbadā puggalo upalabbhati saccikaṭṭhaparamatthenā’’’ti micchā.",
  "tika-abh09t4:52_0": "No ce pana vattabbe ‘‘sabbadā puggalo upalabbhati saccikaṭṭhaparamatthenā’’ti,",
  "tika-abh09t4:52_1": "no ca vata re vattabbe ‘‘puggalo upalabbhati saccikaṭṭhaparamatthenā’’ti.",
  "tika-abh09t4:52_2": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:52_3": "no ca vattabbe ‘sabbadā puggalo upalabbhati saccikaṭṭhaparamatthenā’’’ti,",
  "tika-abh09t4:52_4": "micchā…pe….",
  "tika-abh09t4:53_0": "Catuttho niggaho.",
  "tika-abh09t4:54_0": "Avayavasaccikaṭṭhaanulomapaccanīkaṁ",
  "tika-abh09t4:55_0": "Puggalo upalabbhati saccikaṭṭhaparamatthenāti? Āmantā.",
  "tika-abh09t4:55_1": "Sabbesu puggalo upalabbhati saccikaṭṭhaparamatthenāti?",
  "tika-abh09t4:55_2": "Na hevaṁ vattabbe.",
  "tika-abh09t4:56_0": "Ājānāhi niggahaṁ –",
  "tika-abh09t4:56_1": "hañci puggalo upalabbhati saccikaṭṭhaparamatthena,",
  "tika-abh09t4:56_2": "tena vata re vattabbe ‘‘sabbesu puggalo upalabbhati saccikaṭṭhaparamatthenā’’ti.",
  "tika-abh09t4:56_3": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:56_4": "no ca vattabbe ‘sabbesu puggalo upalabbhati saccikaṭṭhaparamatthenā’’’ti? Micchā.",
  "tika-abh09t4:57_0": "No ce pana vattabbe ‘‘sabbesu puggalo upalabbhati saccikaṭṭhaparamatthenā’’ti,",
  "tika-abh09t4:57_1": "no ca vata re vattabbe ‘‘puggalo upalabbhati saccikaṭṭhaparamatthenā’’ti.",
  "tika-abh09t4:57_2": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’,",
  "tika-abh09t4:57_3": "no ca vattabbe ‘sabbesu puggalo upalabbhati saccikaṭṭhaparamatthenā’’’ti,",
  "tika-abh09t4:57_4": "micchā…pe….",
  "tika-abh09t4:58_0": "Pañcamo niggaho.",
  "tika-abh09t4:59_0": "Okāsasaccikaṭṭhapaccanīkānulomaṁ",
  "tika-abh09t4:60_0": "Puggalo nupalabbhati saccikaṭṭhaparamatthenāti? Āmantā.",
  "tika-abh09t4:60_1": "Sabbattha puggalo nupalabbhati saccikaṭṭhaparamatthenāti?",
  "tika-abh09t4:60_2": "Na hevaṁ vattabbe.",
  "tika-abh09t4:61_0": "Ājānāhi niggahaṁ –",
  "tika-abh09t4:61_1": "hañci puggalo nupalabbhati saccikaṭṭhaparamatthena,",
  "tika-abh09t4:61_2": "tena vata re vattabbe ‘‘sabbattha puggalo nupalabbhati saccikaṭṭhaparamatthenā’’ti.",
  "tika-abh09t4:61_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:61_4": "no ca vattabbe ‘sabbattha puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:62_0": "No ce pana vattabbe ‘‘sabbattha puggalo nupalabbhati saccikaṭṭhaparamatthenā’’ti,",
  "tika-abh09t4:62_1": "no ca vata re vattabbe ‘‘puggalo nupalabbhati saccikaṭṭhaparamatthenā’’ti.",
  "tika-abh09t4:62_2": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:62_3": "no ca vattabbe ‘sabbattha puggalo nupalabbhati saccikaṭṭhaparamatthenā’’’ti,",
  "tika-abh09t4:62_4": "micchā…pe….",
  "tika-abh09t4:63_0": "Chaṭṭho niggaho.",
  "tika-abh09t4:64_0": "Kālasaccikaṭṭhapaccanīkānulomaṁ",
  "tika-abh09t4:65_0": "Puggalo nupalabbhati saccikaṭṭhaparamatthenāti? Āmantā.",
  "tika-abh09t4:65_1": "Sabbadā puggalo nupalabbhati saccikaṭṭhaparamatthenāti?",
  "tika-abh09t4:65_2": "Na hevaṁ vattabbe.",
  "tika-abh09t4:66_0": "Ājānāhi niggahaṁ –",
  "tika-abh09t4:66_1": "hañci puggalo nupalabbhati saccikaṭṭhaparamatthena,",
  "tika-abh09t4:66_2": "tena vata re vattabbe ‘‘sabbadā puggalo nupalabbhati saccikaṭṭhaparamatthenā’’ti.",
  "tika-abh09t4:66_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:66_4": "no ca vattabbe ‘sabbadā puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:67_0": "No ce pana vattabbe ‘‘sabbadā puggalo nupalabbhati saccikaṭṭhaparamatthenā’’ti,",
  "tika-abh09t4:67_1": "no ca vata re vattabbe ‘‘puggalo nupalabbhati saccikaṭṭhaparamatthenā’’ti.",
  "tika-abh09t4:67_2": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:67_3": "no ca vattabbe ‘sabbadā puggalo nupalabbhati saccikaṭṭhaparamatthenā’’’ti,",
  "tika-abh09t4:67_4": "micchā…pe….",
  "tika-abh09t4:68_0": "Sattamo niggaho.",
  "tika-abh09t4:69_0": "Avayavasaccikaṭṭhapaccanīkānulomaṁ",
  "tika-abh09t4:70_0": "Puggalo nupalabbhati saccikaṭṭhaparamatthenāti? Āmantā.",
  "tika-abh09t4:70_1": "Sabbesu puggalo nupalabbhati saccikaṭṭhaparamatthenāti?",
  "tika-abh09t4:70_2": "Na hevaṁ vattabbe.",
  "tika-abh09t4:71_0": "Ājānāhi niggahaṁ –",
  "tika-abh09t4:71_1": "hañci puggalo nupalabbhati saccikaṭṭhaparamatthena,",
  "tika-abh09t4:71_2": "tena vata re vattabbe ‘‘sabbesu puggalo nupalabbhati saccikaṭṭhaparamatthenā’’ti.",
  "tika-abh09t4:71_3": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:71_4": "no ca vattabbe ‘sabbesu puggalo nupalabbhati saccikaṭṭhaparamatthenā’’’ti, micchā.",
  "tika-abh09t4:72_0": "No ce pana vattabbe ‘‘sabbesu puggalo nupalabbhati saccikaṭṭhaparamatthenā’’ti,",
  "tika-abh09t4:72_1": "no ca vata re vattabbe ‘‘puggalo nupalabbhati saccikaṭṭhaparamatthenā’’ti.",
  "tika-abh09t4:72_2": "Yaṁ tattha vadesi ‘‘vattabbe kho ‘puggalo nupalabbhati saccikaṭṭhaparamatthena’,",
  "tika-abh09t4:72_3": "no ca vattabbe ‘sabbesu puggalo nupalabbhati saccikaṭṭhaparamatthenā’’’ti,",
  "tika-abh09t4:72_4": "micchā…pe….",
  "tika-abh09t4:73_0": "Aṭṭhamo niggaho.",
  "tika-abh09t4:74_0": "Kathāvatthumātikā niṭṭhitā."
}