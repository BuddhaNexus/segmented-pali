{
  "kv4.9:0.1_0": "Kathāvatthu",
  "kv4.9:0.2_0": "Mahāpaṇṇāsaka",
  "kv4.9:0.3_0": "Catutthavagga",
  "kv4.9:0.4_0": "Aparāpisamannāgatakathā",
  "kv4.9:1.1_0": "Arahattasacchikiriyāya paṭipanno puggalo tīhi phalehi samannāgatoti?",
  "kv4.9:1.2_0": "Āmantā.",
  "kv4.9:1.3_0": "Arahattasacchikiriyāya paṭipanno puggalo catūhi phassehi catūhi vedanāhi catūhi saññāhi catūhi cetanāhi",
  "kv4.9:1.3_1": "catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti?",
  "kv4.9:1.4_0": "Na hevaṁ vattabbe …pe….",
  "kv4.9:2.1_0": "Anāgāmiphalasacchikiriyāya paṭipanno puggalo dvīhi phalehi samannāgatoti?",
  "kv4.9:2.2_0": "Āmantā.",
  "kv4.9:2.3_0": "Anāgāmiphalasacchikiriyāya paṭipanno puggalo tīhi phassehi tīhi vedanāhi …pe…",
  "kv4.9:2.4_0": "tīhi paññāhi samannāgatoti?",
  "kv4.9:2.5_0": "Na hevaṁ vattabbe …pe….",
  "kv4.9:3.1_0": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:3.2_0": "Āmantā.",
  "kv4.9:3.3_0": "Sakadāgāmiphalasacchikiriyāya paṭipanno puggalo dvīhi phassehi dvīhi vedanāhi …pe…",
  "kv4.9:3.4_0": "dvīhi paññāhi samannāgatoti?",
  "kv4.9:3.5_0": "Na hevaṁ vattabbe …pe….",
  "kv4.9:4.1_0": "Arahattasacchikiriyāya paṭipanno puggalo sotāpattiphalena samannāgatoti?",
  "kv4.9:4.2_0": "Āmantā.",
  "kv4.9:4.3_0": "Arahattasacchikiriyāya paṭipanno puggalo sotāpanno sattakkhattuparamo, kolaṅkolo, ekabījīti?",
  "kv4.9:4.4_0": "Na hevaṁ vattabbe …pe….",
  "kv4.9:5.1_0": "Arahattasacchikiriyāya paṭipanno puggalo sakadāgāmiphalena samannāgatoti?",
  "kv4.9:5.2_0": "Āmantā.",
  "kv4.9:5.3_0": "Arahattasacchikiriyāya paṭipanno puggalo sakadāgāmīti?",
  "kv4.9:5.4_0": "Na hevaṁ vattabbe …pe….",
  "kv4.9:6.1_0": "Arahattasacchikiriyāya paṭipanno puggalo anāgāmiphalena samannāgatoti?",
  "kv4.9:6.2_0": "Āmantā.",
  "kv4.9:6.3_0": "Arahattasacchikiriyāya paṭipanno puggalo anāgāmī antarāparinibbāyī,",
  "kv4.9:6.3_1": "upahaccaparinibbāyī,",
  "kv4.9:6.3_2": "asaṅkhāraparinibbāyī,",
  "kv4.9:6.3_3": "sasaṅkhāraparinibbāyī,",
  "kv4.9:6.3_4": "uddhaṁsoto akaniṭṭhagāmīti?",
  "kv4.9:6.4_0": "Na hevaṁ vattabbe …pe….",
  "kv4.9:7.1_0": "Anāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:7.2_0": "Āmantā.",
  "kv4.9:7.3_0": "Anāgāmiphalasacchikiriyāya paṭipanno puggalo sotāpanno sattakkhattuparamo, kolaṅkolo, ekabījīti?",
  "kv4.9:7.4_0": "Na hevaṁ vattabbe …pe….",
  "kv4.9:8.1_0": "Anāgāmiphalasacchikiriyāya paṭipanno puggalo sakadāgāmiphalena samannāgatoti?",
  "kv4.9:8.2_0": "Āmantā.",
  "kv4.9:8.3_0": "Anāgāmiphalasacchikiriyāya paṭipanno puggalo sakadāgāmīti?",
  "kv4.9:8.4_0": "Na hevaṁ vattabbe …pe….",
  "kv4.9:9.1_0": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:9.2_0": "Āmantā.",
  "kv4.9:9.3_0": "Sakadāgāmiphalasacchikiriyāya paṭipanno puggalo sotāpanno sattakkhattuparamo, kolaṅkolo, ekabījīti?",
  "kv4.9:9.4_0": "Na hevaṁ vattabbe …pe….",
  "kv4.9:10.1_0": "Sotāpattiphalena samannāgato “sotāpanno”ti vattabboti?",
  "kv4.9:10.2_0": "Āmantā.",
  "kv4.9:10.3_0": "Arahattasacchikiriyāya paṭipanno puggalo sotāpattiphalena samannāgatoti?",
  "kv4.9:10.4_0": "Āmantā.",
  "kv4.9:10.5_0": "Sveva arahattasacchikiriyāya paṭipanno puggalo, so sotāpannoti?",
  "kv4.9:10.6_0": "Na hevaṁ vattabbe …pe….",
  "kv4.9:11.1_0": "Sakadāgāmiphalena samannāgato “sakadāgāmī”ti vattabboti?",
  "kv4.9:11.2_0": "Āmantā.",
  "kv4.9:11.3_0": "Arahattasacchikiriyāya paṭipanno puggalo sakadāgāmiphalena samannāgatoti?",
  "kv4.9:11.4_0": "Āmantā.",
  "kv4.9:11.5_0": "Sveva arahattasacchikiriyāya paṭipanno puggalo, so sakadāgāmīti?",
  "kv4.9:11.6_0": "Na hevaṁ vattabbe …pe….",
  "kv4.9:12.1_0": "Anāgāmiphalena samannāgato “anāgāmī”ti vattabboti?",
  "kv4.9:12.2_0": "Āmantā.",
  "kv4.9:12.3_0": "Arahattasacchikiriyāya paṭipanno puggalo anāgāmiphalena samannāgatoti?",
  "kv4.9:12.4_0": "Āmantā.",
  "kv4.9:12.5_0": "Sveva arahattasacchikiriyāya paṭipanno puggalo, so anāgāmīti?",
  "kv4.9:12.6_0": "Na hevaṁ vattabbe …pe….",
  "kv4.9:13.1_0": "Sotāpattiphalena samannāgato “sotāpanno”ti vattabboti?",
  "kv4.9:13.2_0": "Āmantā.",
  "kv4.9:13.3_0": "Anāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:13.4_0": "Āmantā.",
  "kv4.9:13.5_0": "Sveva anāgāmiphalasacchikiriyāya paṭipanno puggalo, so sotāpannoti?",
  "kv4.9:13.6_0": "Na hevaṁ vattabbe …pe….",
  "kv4.9:14.1_0": "Sakadāgāmiphalena samannāgato “sakadāgāmī”ti vattabboti?",
  "kv4.9:14.2_0": "Āmantā.",
  "kv4.9:14.3_0": "Anāgāmiphalasacchikiriyāya paṭipanno puggalo sakadāgāmiphalena samannāgatoti?",
  "kv4.9:14.4_0": "Āmantā.",
  "kv4.9:14.5_0": "Sveva anāgāmiphalasacchikiriyāya paṭipanno puggalo, so sakadāgāmīti?",
  "kv4.9:14.6_0": "Na hevaṁ vattabbe …pe….",
  "kv4.9:15.1_0": "Sotāpattiphalena samannāgato “sotāpannoti” vattabboti?",
  "kv4.9:15.2_0": "Āmantā.",
  "kv4.9:15.3_0": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:15.4_0": "Āmantā.",
  "kv4.9:15.5_0": "Sveva sakadāgāmiphalasacchikiriyāya paṭipanno puggalo, so sotāpannoti?",
  "kv4.9:15.6_0": "Na hevaṁ vattabbe …pe….",
  "kv4.9:16.1_0": "Arahattasacchikiriyāya paṭipanno puggalo sotāpattiphalena samannāgatoti?",
  "kv4.9:16.2_0": "Āmantā.",
  "kv4.9:16.3_0": "Nanu arahattasacchikiriyāya paṭipanno puggalo sotāpattiphalaṁ vītivattoti?",
  "kv4.9:16.4_0": "Āmantā.",
  "kv4.9:16.5_0": "Hañci arahattasacchikiriyāya paṭipanno puggalo sotāpattiphalaṁ vītivatto, no ca vata re vattabbe—",
  "kv4.9:16.6_0": "“arahattasacchikiriyāya paṭipanno puggalo sotāpattiphalena samannāgato”ti.",
  "kv4.9:17.1_0": "Arahattasacchikiriyāya paṭipanno puggalo sotāpattiphalaṁ vītivatto, tena samannāgatoti?",
  "kv4.9:17.2_0": "Āmantā.",
  "kv4.9:17.3_0": "Arahattasacchikiriyāya paṭipanno puggalo sotāpattimaggaṁ vītivatto,",
  "kv4.9:17.3_1": "sakkāyadiṭṭhiṁ vicikicchaṁ sīlabbataparāmāsaṁ apāyagamanīyaṁ rāgaṁ apāyagamanīyaṁ dosaṁ apāyagamanīyaṁ mohaṁ vītivatto,",
  "kv4.9:17.3_2": "tena samannāgatoti?",
  "kv4.9:17.4_0": "Na hevaṁ vattabbe …pe….",
  "kv4.9:18.1_0": "Arahattasacchikiriyāya paṭipanno puggalo sakadāgāmiphalena samannāgatoti?",
  "kv4.9:18.2_0": "Āmantā.",
  "kv4.9:18.3_0": "Nanu arahattasacchikiriyāya paṭipanno puggalo sakadāgāmiphalaṁ vītivattoti?",
  "kv4.9:18.4_0": "Āmantā.",
  "kv4.9:18.5_0": "Hañci arahattasacchikiriyāya paṭipanno puggalo sakadāgāmiphalaṁ vītivatto, no ca vata re vattabbe—",
  "kv4.9:18.6_0": "“arahattasacchikiriyāya paṭipanno puggalo sakadāgāmiphalena samannāgato”ti.",
  "kv4.9:19.1_0": "Arahattasacchikiriyāya paṭipanno puggalo sakadāgāmiphalaṁ vītivatto, tena samannāgatoti?",
  "kv4.9:19.2_0": "Āmantā.",
  "kv4.9:19.3_0": "Arahattasacchikiriyāya paṭipanno puggalo sakadāgāmimaggaṁ vītivatto,",
  "kv4.9:19.3_1": "oḷārikaṁ kāmarāgaṁ oḷārikaṁ byāpādaṁ vītivatto,",
  "kv4.9:19.3_2": "tena samannāgatoti?",
  "kv4.9:19.4_0": "Na hevaṁ vattabbe …pe….",
  "kv4.9:20.1_0": "Arahattasacchikiriyāya paṭipanno puggalo anāgāmiphalena samannāgatoti?",
  "kv4.9:20.2_0": "Āmantā.",
  "kv4.9:20.3_0": "Nanu arahattasacchikiriyāya paṭipanno puggalo anāgāmiphalaṁ vītivattoti?",
  "kv4.9:20.4_0": "Āmantā.",
  "kv4.9:20.5_0": "Hañci arahattasacchikiriyāya paṭipanno puggalo anāgāmiphalaṁ vītivatto, no ca vata re vattabbe—",
  "kv4.9:20.6_0": "“arahattasacchikiriyāya paṭipanno puggalo anāgāmiphalena samannāgato”ti.",
  "kv4.9:21.1_0": "Arahattasacchikiriyāya paṭipanno puggalo anāgāmiphalaṁ vītivatto, tena samannāgatoti?",
  "kv4.9:21.2_0": "Āmantā.",
  "kv4.9:21.3_0": "Arahattasacchikiriyāya paṭipanno puggalo anāgāmimaggaṁ vītivatto,",
  "kv4.9:21.3_1": "aṇusahagataṁ kāmarāgaṁ aṇusahagataṁ byāpādaṁ vītivatto,",
  "kv4.9:21.3_2": "tena samannāgatoti?",
  "kv4.9:21.4_0": "Na hevaṁ vattabbe …pe….",
  "kv4.9:22.1_0": "Anāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:22.2_0": "Āmantā.",
  "kv4.9:22.3_0": "Nanu anāgāmiphalasacchikiriyāya paṭipanno puggalo sotāpattiphalaṁ vītivattoti?",
  "kv4.9:22.4_0": "Āmantā.",
  "kv4.9:22.5_0": "Hañci anāgāmiphalasacchikiriyāya paṭipanno puggalo sotāpattiphalaṁ vītivatto,",
  "kv4.9:22.5_1": "no ca vata re vattabbe—",
  "kv4.9:22.6_0": "“anāgāmiphalasacchikiriyāya paṭipanno puggalo sotāpattiphalena samannāgato”ti.",
  "kv4.9:23.1_0": "Anāgāmiphalasacchikiriyāya paṭipanno puggalo sotāpattiphalaṁ vītivatto, tena samannāgatoti?",
  "kv4.9:23.2_0": "Āmantā.",
  "kv4.9:23.3_0": "Anāgāmiphalasacchikiriyāya paṭipanno puggalo sotāpattimaggaṁ vītivatto, sakkāyadiṭṭhiṁ …pe…",
  "kv4.9:23.4_0": "apāyagamanīyaṁ mohaṁ vītivatto, tena samannāgatoti?",
  "kv4.9:23.5_0": "Na hevaṁ vattabbe …pe….",
  "kv4.9:24.1_0": "Anāgāmiphalasacchikiriyāya paṭipanno puggalo sakadāgāmiphalena samannāgatoti?",
  "kv4.9:24.2_0": "Āmantā.",
  "kv4.9:24.3_0": "Nanu anāgāmiphalasacchikiriyāya paṭipanno puggalo sakadāgāmiphalaṁ vītivattoti?",
  "kv4.9:24.4_0": "Āmantā.",
  "kv4.9:24.5_0": "Hañci anāgāmiphalasacchikiriyāya paṭipanno puggalo sakadāgāmiphalaṁ vītivatto,",
  "kv4.9:24.5_1": "no ca vata re vattabbe—",
  "kv4.9:24.6_0": "“anāgāmiphalasacchikiriyāya paṭipanno puggalo sakadāgāmiphalena samannāgato”ti.",
  "kv4.9:25.1_0": "Anāgāmiphalasacchikiriyāya paṭipanno puggalo sakadāgāmiphalaṁ vītivatto, tena samannāgatoti?",
  "kv4.9:25.2_0": "Āmantā.",
  "kv4.9:25.3_0": "Anāgāmiphalasacchikiriyāya paṭipanno puggalo sakadāgāmimaggaṁ vītivatto,",
  "kv4.9:25.3_1": "oḷārikaṁ kāmarāgaṁ oḷārikaṁ byāpādaṁ vītivatto,",
  "kv4.9:25.3_2": "tena samannāgatoti?",
  "kv4.9:25.4_0": "Na hevaṁ vattabbe …pe….",
  "kv4.9:26.1_0": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:26.2_0": "Āmantā.",
  "kv4.9:26.3_0": "Nanu sakadāgāmiphalasacchikiriyāya paṭipanno puggalo sotāpattiphalaṁ vītivattoti?",
  "kv4.9:26.4_0": "Āmantā.",
  "kv4.9:26.5_0": "Hañci sakadāgāmiphalasacchikiriyāya paṭipanno puggalo sotāpattiphalaṁ vītivatto,",
  "kv4.9:26.5_1": "no ca vata re vattabbe—",
  "kv4.9:26.6_0": "“sakadāgāmiphalasacchikiriyāya paṭipanno puggalo sotāpattiphalena samannāgato”ti.",
  "kv4.9:27.1_0": "Sakadāgāmiphalasacchikiriyāya paṭipanno puggalo sotāpattiphalaṁ vītivatto, tena samannāgatoti?",
  "kv4.9:27.2_0": "Āmantā.",
  "kv4.9:27.3_0": "Sakadāgāmiphalasacchikiriyāya paṭipanno puggalo sotāpattimaggaṁ vītivatto, sakkāyadiṭṭhiṁ …pe…",
  "kv4.9:27.4_0": "apāyagamanīyaṁ mohaṁ vītivatto, tena samannāgatoti?",
  "kv4.9:27.5_0": "Na hevaṁ vattabbe …pe….",
  "kv4.9:28.1_0": "Na vattabbaṁ—",
  "kv4.9:28.2_0": "“arahattasacchikiriyāya paṭipanno puggalo tīhi phalehi samannāgato”ti?",
  "kv4.9:28.3_0": "Āmantā.",
  "kv4.9:28.4_0": "Nanu arahattasacchikiriyāya paṭipannena puggalena tīṇi phalāni paṭiladdhāni, tehi ca aparihīnoti?",
  "kv4.9:28.5_0": "Āmantā.",
  "kv4.9:28.6_0": "Hañci arahattasacchikiriyāya paṭipannena puggalena tīṇi phalāni paṭiladdhāni tehi ca aparihīno,",
  "kv4.9:28.6_1": "tena vata re vattabbe—",
  "kv4.9:28.7_0": "“arahattasacchikiriyāya paṭipanno puggalo tīhi phalehi samannāgato”ti.",
  "kv4.9:29.1_0": "Na vattabbaṁ—",
  "kv4.9:29.2_0": "“anāgāmiphalasacchikiriyāya paṭipanno puggalo dvīhi phalehi samannāgato”ti?",
  "kv4.9:29.3_0": "Āmantā.",
  "kv4.9:29.4_0": "Nanu anāgāmiphalasacchikiriyāya paṭipannena puggalena dve phalāni paṭiladdhāni, tehi ca aparihīnoti?",
  "kv4.9:29.5_0": "Āmantā.",
  "kv4.9:29.6_0": "Hañci anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīno,",
  "kv4.9:29.6_1": "tena vata re vattabbe—",
  "kv4.9:29.7_0": "“anāgāmiphalasacchikiriyāya paṭipanno puggalo dvīhi phalehi samannāgato”ti.",
  "kv4.9:30.1_0": "Na vattabbaṁ—",
  "kv4.9:30.2_0": "“sakadāgāmiphalasacchikiriyāya paṭipanno puggalo sotāpattiphalena samannāgato”ti?",
  "kv4.9:30.3_0": "Āmantā.",
  "kv4.9:30.4_0": "Nanu sakadāgāmiphalasacchikiriyāya paṭipannena puggalena sotāpattiphalaṁ paṭiladdhaṁ,",
  "kv4.9:30.4_1": "tena ca aparihīnoti?",
  "kv4.9:30.5_0": "Āmantā.",
  "kv4.9:30.6_0": "Hañci sakadāgāmiphalasacchikiriyāya paṭipannena puggalena sotāpattiphalaṁ paṭiladdhaṁ tena ca aparihīno,",
  "kv4.9:30.6_1": "tena vata re vattabbe—",
  "kv4.9:30.7_0": "“sakadāgāmiphalasacchikiriyāya paṭipanno puggalo sotāpattiphalena samannāgato”ti.",
  "kv4.9:31.1_0": "Arahattasacchikiriyāya paṭipannena puggalena tīṇi phalāni paṭiladdhāni tehi ca aparihīnoti,",
  "kv4.9:31.1_1": "arahattasacchikiriyāya paṭipanno puggalo tīhi phalehi samannāgatoti?",
  "kv4.9:31.2_0": "Āmantā.",
  "kv4.9:31.3_0": "Arahattasacchikiriyāya paṭipannena puggalena cattāro maggā paṭiladdhā tehi ca aparihīnoti,",
  "kv4.9:31.3_1": "arahattasacchikiriyāya paṭipanno puggalo catūhi maggehi samannāgatoti?",
  "kv4.9:31.4_0": "Na hevaṁ vattabbe …pe….",
  "kv4.9:32.1_0": "Anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīnoti,",
  "kv4.9:32.1_1": "anāgāmiphalasacchikiriyāya paṭipanno puggalo dvīhi phalehi samannāgatoti?",
  "kv4.9:32.2_0": "Āmantā.",
  "kv4.9:32.3_0": "Anāgāmiphalasacchikiriyāya paṭipannena puggalena tayo maggā paṭiladdhā tehi ca aparihīnoti,",
  "kv4.9:32.3_1": "anāgāmiphalasacchikiriyāya paṭipanno puggalo tīhi maggehi samannāgatoti?",
  "kv4.9:32.4_0": "Na hevaṁ vattabbe …pe….",
  "kv4.9:33.1_0": "Sakadāgāmiphalasacchikiriyāya paṭipannena puggalena sotāpattiphalaṁ paṭiladdhaṁ tena ca aparihīnoti,",
  "kv4.9:33.1_1": "sakadāgāmiphalasacchikiriyāya paṭipanno puggalo sotāpattiphalena samannāgatoti?",
  "kv4.9:33.2_0": "Āmantā.",
  "kv4.9:33.3_0": "Sakadāgāmiphalasacchikiriyāya paṭipannena puggalena dve maggā paṭiladdhā tehi ca aparihīnoti,",
  "kv4.9:33.3_1": "sakadāgāmiphalasacchikiriyāya paṭipanno puggalo dvīhi maggehi samannāgatoti?",
  "kv4.9:33.4_0": "Na hevaṁ vattabbe …pe….",
  "kv4.9:33.5_0": "Aparāpi samannāgatakathā niṭṭhitā."
}