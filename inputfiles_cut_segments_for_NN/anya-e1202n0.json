{
  "anya-e1202n0:0_0": "Thupavaṁso ",
  "anya-e1202n0:1_0": "Namo tassa bhagavato arahato sammāsambuddhassa",
  "anya-e1202n0:2_0": "Yasmiṁ sayiṁsu jinadhātuvarā samantā",
  "anya-e1202n0:3_0": "Chabbaṇṇa raṁsi visarehi samujjalantā,",
  "anya-e1202n0:4_0": "Nimmāya lokahitahetu jinassa rūpaṁ",
  "anya-e1202n0:5_0": "Taṁ thupamabbhuta tamaṁ sirasā namitvā;",
  "anya-e1202n0:6_0": "Cakkhāmahaṁ sakala loka hitāvahassa",
  "anya-e1202n0:7_0": "Thupassa sabba jana naṇdana kāraṇassa,",
  "anya-e1202n0:8_0": "Vaṁsaṁ surāsura nariṇdavarehi niccaṁ",
  "anya-e1202n0:9_0": "Sampūjitassa ratanujjala thūpikassa;",
  "anya-e1202n0:10_0": "Kiñcāpi so yatijanena purātanena",
  "anya-e1202n0:11_0": "Atvāya sīhaḷajanassa kato purāpi,",
  "anya-e1202n0:12_0": "Vākkena sihaḷabhavena’bhisaṅkhamattā",
  "anya-e1202n0:13_0": "Atthaṁ na sādhahati sabbajanassa sammā;",
  "anya-e1202n0:14_0": "Yasmā ca māgadha niruttikatopi thūpa-",
  "anya-e1202n0:15_0": "Vaṁso viruddhanaya sadda samākulo so,",
  "anya-e1202n0:16_0": "Vattabbameva ca bahumpi yato na vuttaṁ",
  "anya-e1202n0:17_0": "Tamhā ahaṁ punapi vaṁsami’maṁ vadāmi;",
  "anya-e1202n0:18_0": "Suṇātha sādhavo sabbe paripuṇṇamanākulaṁ",
  "anya-e1202n0:19_0": "Vuccamānaṁ mayā sādhu vaṁsaṁ thūpassa satthunoti;",
  "anya-e1202n0:20_0": "Tattha thūpassa vaṁsaṁ vakkhāmīti ettha tathāgato arahaṁ sammā sambuddho thūpāraho,",
  "anya-e1202n0:20_1": "paccekabuddho thūpāraho,",
  "anya-e1202n0:20_2": "tathāgatassa sāvako thūpāraho,",
  "anya-e1202n0:20_3": "rājā cakkavatti thūpārahoti vacanato thūpārahānaṁ buddhādīnaṁ dhātuyo patiṭṭhāpetvā kata cetiyaṁ abbhunana taṭṭhena thūpoti vuccati,",
  "anya-e1202n0:20_4": "idha pana kañcana mālika mahāthūpo adhippeto,",
  "anya-e1202n0:20_5": "so kassa dhātuyo patiṭṭhāpetvā katoti ce?",
  "anya-e1202n0:20_6": "Yodīpaṅkarādīnaṁ catuvīsatiyā buddhānaṁ santike laddhavyākaraṇo samatiṁsapāramiyo pūretvā paramābhisambodhiṁ",
  "anya-e1202n0:20_7": "patvā dhammacakkappavattanato paṭṭhāya yāva suhadda paribbājaka vinayāna sabba buddhakiccāni niṭṭhāpetvā",
  "anya-e1202n0:20_8": "anupādiyesāya nibbānadhātuyā parinibbuto tassa bhagavato arahato sammā sambuddhassa dhātuyo patiṭṭhāpetvā",
  "anya-e1202n0:20_9": "kato ayamettha saṅkhepo,",
  "anya-e1202n0:20_10": "vitthāro pana veditabbo?",
  "anya-e1202n0:21_0": "2.",
  "anya-e1202n0:21_1": "Ito kira kappasatasahassādhikānaṁ catunnaṁ asaṅkheyyānaṁ matthake amaravatī nāma nagaraṁ ahosi.",
  "anya-e1202n0:21_2": "Tattha sumedho nāma brāhmaṇo paṭivasati.",
  "anya-e1202n0:21_3": "So aññaṁ kammaṁ akatvā brahmaṇasippameva uggaṇhi tassa daharakāleyeva mātāpitaro kālamakaṁsu.",
  "anya-e1202n0:21_4": "Athassa rāsivaḍḍhanako amacco āya potthakaṁ āharitvā suvaṇṇa rajata maṇimuttādi bharite gabbhe vivaritvā ettakaṁ te kumāra mātu santakaṁ,",
  "anya-e1202n0:21_5": "ettakaṁ pitusantakaṁ,",
  "anya-e1202n0:21_6": "ettakaṁ ayyaka payyakānanti yāva sattamā kulaparivaṭṭā dhakaṁ ācikkhitvā etampaṭijaggāhīti āha.",
  "anya-e1202n0:21_7": "So sādhūti sampaṭicchitvā agāraṁ ajjhāvasanto ekadivasaṁ cintesi.",
  "anya-e1202n0:22_0": "3.",
  "anya-e1202n0:22_1": "Punabbhave paṭisaṇdhigahaṇaṁ tāma dukkhaṁ,",
  "anya-e1202n0:22_2": "tathā nibbatta nibbattaṭṭhāne sarīrabhedanaṁ ahañca jānidhammo jarādhammo vyādhidhammo maraṇadhammo.",
  "anya-e1202n0:22_3": "Evaṁ bhūtena mayā ajāti ajaraṁ avyādhiṁ amaraṇaṁ sukhaṁ sītalaṁ nibbānaṁ gavesituṁ vaṭṭatīti nekkhammakāraṇaṁ",
  "anya-e1202n0:22_4": "cintetvā puna cintesi imaṁ dhanaṁ sabbaṁ mayhaṁ pitu pitāmahādayo paralokaṁ gacchantā eka kahāpaṇampi",
  "anya-e1202n0:22_5": "gahetvā nagatā mayā pana gahetvā gamanakāraṇaṁ kātuṁ vaṭṭatīti nagare bheriṁ carāpetvā mahājanassa dānaṁ",
  "anya-e1202n0:22_6": "datvā himavantassa pavisitvā tāpasa pabbajjaṁ pabbajitvā sattāhabbhantareyeva abhiññā ca samāpattiyo",
  "anya-e1202n0:22_7": "ca nibbattetva samāpattisukhena vītināmesi.",
  "anya-e1202n0:23_0": "Tadā dīpaṅkaro nāma satthā parayābhisambodhiṁ patvā satta sattāhaṁ bodhisamīpeceva vitināmetvā sunaṇdārāme",
  "anya-e1202n0:23_1": "dhammacakkaṁ pavattetvā koṭisattānaṁ devamanussānaṁ dhammamataṁ pāyetvā cātuddīpika mahāmegho viya dhammavassaṁ",
  "anya-e1202n0:23_2": "vassento catūhi khīṇāsaya satasahassehi parivuto anupubbena cārakaṁ caramāno ramma nagaraṁ patvā sudassana",
  "anya-e1202n0:23_3": "mahāvihāre paṭivasati tadā rammanagaravāsino sappi phaṇitādīni bhesajjāni gahetvā puppha dhūpa gaṇdhahatthā",
  "anya-e1202n0:23_4": "yena buddho tenapasaṅkamitvā satthāraṁ vaṇditvā pupphādīhi pūjetvā ekamantaṁ nisīditvā dhammaṁ sutvā",
  "anya-e1202n0:23_5": "svātanāya bhagavantaṁ nimantetvā uṭṭhāyāsanā dasabalaṁ padakkhīnaṁ katvā pakkamiṁsu.",
  "anya-e1202n0:24_0": "Te puna divase asadisa mahādānaṁ sajjetvā dasabalassa āgamana maggaṁ sodhenti.",
  "anya-e1202n0:24_1": "Tasmiṁ kāle sumedhatāpaso attano assama padato uggantvā rammanagaravāsīnaṁ tesaṁ manussānaṁ uparibhāgena",
  "anya-e1202n0:24_2": "ākāsena gacchantā te haṭṭhapahaṭṭhe maggaṁ sodhente disvā kinnu kho kāraṇanti cintento sabbesaṁ passantānaṁyeva",
  "anya-e1202n0:24_3": "ākāsato oru ekamante ṭhatthāyaha te manusse pucchi.’Hambho kassa pana imaṁ maggaṁ sodhethā’ti te āhaṁsu",
  "anya-e1202n0:24_4": "bhante sumedha tumhe kiṁ naṁ jānātha,",
  "anya-e1202n0:24_5": "dīpaṅkaro nāma satthā paramābhisambodhiṁ patvā pavattavara dhammacakko janapada cārikaṁ caramāno anukkamena",
  "anya-e1202n0:24_6": "amhākaṁ nagaraṁ patvā sudassana mahāvihāre paṭivasati.",
  "anya-e1202n0:24_7": "Mayaṁ taṁ bhagavantaṁ nimantayimha tassa bhagavato āgamanamaggaṁ sodhemāti.",
  "anya-e1202n0:24_8": "Taṁ sutvā sumedhapaṇḍito cintesi.",
  "anya-e1202n0:24_9": "Buddhoti kho panesa ghosopi dullabho,",
  "anya-e1202n0:24_10": "pageva buddhuppādo tena hi mayāpi imehi manussehi saddhiṁ dasabalassa āgamanamaggaṁ sodhetuṁ vaṭṭatīti so te manusse āha,",
  "anya-e1202n0:24_11": "sace bho tumhe imaṁ magga buddhassa sodhetha - sayahampi ekaṁ okāsaṁ sampaṭicchatvā ayaṁ sumedhapaṇḍito",
  "anya-e1202n0:24_12": "mahiddhiko mahānubhāvoti jānantā dubbisodhanaṁ udakasambhinnaṁ ativisamaṁ ekaṁ okāsaṁ sallakkhetvā imaṁ",
  "anya-e1202n0:24_13": "hakāsaṁ tumhe sodhetha.",
  "anya-e1202n0:24_14": "Alaṅkarothāti adaṁsu.",
  "anya-e1202n0:25_0": "Sumedhapaṇḍito buddhārammaṇa pītiṁ uppādetvā cintesi.",
  "anya-e1202n0:25_1": "Ahampanimaṁ okāsaṁ iddhīyā paramadassanīya kātuṁ pahomi evaṁ kato pana maṁ na paritoseti ajja pana mayā",
  "anya-e1202n0:25_2": "kāyaveyyāvaccaṁ kātuṁ vaṭṭatiti paṁsuṁ āharitvā taṁ pahesaṁ pūreni,",
  "anya-e1202n0:25_3": "tassa pana tasmiṁ padese asodhite jayasumana kusuma sadisi vaṇṇaṁ dupaṭṭacīvaraṁ timaṇḍalaṁ paṭicchādetvā",
  "anya-e1202n0:25_4": "nivāsetvā tassupari yuṇṇamāpaṅgena kusumakalāpaṁ parakkhipanto viya vijjullatā sassīrīkaṁ kāyabaṇdhanaṁ",
  "anya-e1202n0:25_5": "baṇdhitvā kanaka girisikhara matthake lākhārasaṁ parisiñcante viya suvaṇṇacetiyaṁ pavāḷajālena parikkhipanto",
  "anya-e1202n0:25_6": "viya suvaṇṇaṅghakaṁ rattakambalena paṭimuñcanto viya sarada samaya rajanikaraṁ rattavalāhakena paṭicchādento",
  "anya-e1202n0:25_7": "viya ca lākhārasena tinna kiṁ sukaksumavaṇṇaṁ rattavara pasukūla cīvaraṁ pāripitvā gaṇdhakūgidva rato",
  "anya-e1202n0:25_8": "kanakaguhāto sīho viya nikkhamitvā jaḷabhiññānaṁyeva catūhi khīṇāsava satasahassehi parivuto amaragaṇa",
  "anya-e1202n0:25_9": "parivuto dasasatanayano viya brahmagaṇaparivuto mahā brahmā viya ca aparimita samaya samupacitāya kusalabalajanitāya",
  "anya-e1202n0:25_10": "anopamayā buddhalīlāya tārāgaṇaparivuto sarada samaya rajanikaro viya gaganatalaṁ alaṅgata paṭiyattaṁ",
  "anya-e1202n0:25_11": "maggaṁ paṭipajji.",
  "anya-e1202n0:26_0": "5.",
  "anya-e1202n0:26_1": "Sumedhatāpasopi tena alaṅkata paṭiyattena maggena āgacchantassa dīpaṅkarassa bhagavato dvattiṁsa varalakkhaṇa",
  "anya-e1202n0:26_2": "patimaṇḍitaṁ asatiyā anubyañjanehi anubyañjitaṁ byāmappahāparikkhepa sassīrīkaṁ iṇdanīlamaṇisaṁkāsoākāse",
  "anya-e1202n0:26_3": "nānappakārā vijjullatā viya chabbaṇṇabuddharaṁsiyo vissajjentaṁ rūpaggappattaṁ attabhāvaṁ oloketvā ajja",
  "anya-e1202n0:26_4": "mayā dasabalassa jīvitapariccāgaṁ kātuṁ vaṭṭati mā bhagavā kalale akkami maṇimayaṁ lakasetuṁ akkamanto",
  "anya-e1202n0:26_5": "viya saddhiṁ catūhi khīṇāsava satasahassehi mama piṭṭhiṁ akkamanto gacchatu taṁ me bhavissati dīgharattaṁ",
  "anya-e1202n0:26_6": "hitāya sukhāyāti kese mocetvā ajinajaṭā vākacīrāni kalela pattharitvā tattheva kalalapiṭṭhe nipajji nipanno",
  "anya-e1202n0:26_7": "ca sace ahaṁ iccheyyaṁ sabbakilese jhāpetvā saṅghanavako hutvā rammanagaraṁ paviseyyaṁ aññātakavesena",
  "anya-e1202n0:26_8": "pana me kilese ṇdhapetvā nibbānapattiyā kiccaṁ natthi,",
  "anya-e1202n0:26_9": "yaṁnūnāhaṁ dīpaṅkara dasabalo viya paramābhisambodhiṁ patvā dhammanāvaṁ āropetvā mahājanaṁ saṁsārasāgarā uttāretvā pacchā parinibbāyeyyaṁ.",
  "anya-e1202n0:26_10": "Idaṁ me patirupanti cintetvā aṭṭhadhamme samodhānetvā buddhabhāvāya abhinīhāraṁ katvā nipajja.",
  "anya-e1202n0:27_0": "Dīpaṅkaropi bhagavā āgattvā sumedhapaṇḍitassa sīsasāge ṭhatvā kalalapiṭṭhe nipannaṁ tāpasaṁ disvā ayaṁ tāpaso buddhatthāya abhinīhāraṁ katvā nipanto,",
  "anya-e1202n0:27_1": "ijjhissati nu kho etassa patthanā udāhu noti upadhārento - anāgate gotamo nāma buddho bhavissatīti ñatvā ṭhitakova parisa majjhe vyākāsi,",
  "anya-e1202n0:27_2": "passatha no tumhe bhikkhave imaṁ uggatapaṁ tāpasaṁ kalalapiṭṭhe nipannanti.",
  "anya-e1202n0:27_3": "Evaṁ bhante,",
  "anya-e1202n0:27_4": "ayaṁ yiddhatthāya abhinīhāraṁ katvā nipanno samijjhissati imassa patthatā kappasata sahassādhikānaṁ catuntaṁ",
  "anya-e1202n0:27_5": "asaṅkheyyānaṁ matthake gotamo nāma buddho bhavissatīti sabbaṁ vyākāsi.",
  "anya-e1202n0:28_0": "Vuttañhetaṁ buddhavaṁse.",
  "anya-e1202n0:29_0": "Dīpaṅkaro lokavidū - āhutīnaṁ paṭiggaho,",
  "anya-e1202n0:30_0": "Ussīsake maṁ ṭhatvāna - idaṁ vacanamabravi;",
  "anya-e1202n0:31_0": "Passatha imaṁ tāpasaṁ - jaṭila uggatāpasaṁ aparimeyye ito kappe - ayaṁ buddho bhavissati.",
  "anya-e1202n0:31_1": "Ahu kapilavahayā rammā - nikkhamitvā tathāgato.",
  "anya-e1202n0:31_2": "Padhānaṁ padahitvāna - katvā dukkara kārikaṁ",
  "anya-e1202n0:32_0": "Buddhe loke - keci.",
  "anya-e1202n0:33_0": "Ajapāla rukkhamūlasmiṁ - nisīditvā tathāgato,",
  "anya-e1202n0:34_0": "Tattha pāyāsamaggayha - nerañjaramupeheti;",
  "anya-e1202n0:35_0": "Nerañjarāya tīramhi - pāyāsādāya so jino,",
  "anya-e1202n0:36_0": "Paṭiyattavaramaggena - bodhimūlañhi ehīti;",
  "anya-e1202n0:37_0": "Tato padakkhiṇaṁ katvā - bodhimaṇḍaṁ anuttaro",
  "anya-e1202n0:38_0": "Assattharākkhamūlamhi - vujjhissati mahāyaso;",
  "anya-e1202n0:39_0": "Imassajanikā mātā - māyā nāma bhavissati,",
  "anya-e1202n0:39_1": "pitā suddhodano nāma - ayaṁ hessati gotamo.",
  "anya-e1202n0:39_2": "Anāsavā vītarāgā - santacittā samāhitā,",
  "anya-e1202n0:40_0": "Kolito upatisso ca - aggā hessanti sāvakā;",
  "anya-e1202n0:41_0": "Ānaṇdo nāmupaṭṭhāko - upaṭṭhissatī’maṁ jinaṁ;",
  "anya-e1202n0:42_0": "Khemā uppalavaṇṇā ca - aggā hessanti sāvikā;",
  "anya-e1202n0:43_0": "Anāsavā vītarāgā - santacittā samāhitā;",
  "anya-e1202n0:44_0": "Bodhi tassa bhagavato assatthoti pavuccatī’’ti."
}