{
  "anya-e0807n3:0_0": "4. Samāsakaṇḍa",
  "anya-e0807n3:1_0": "Atha nāmānameva aññamaññasambandhīnaṁ samāsoti nāmanissitattā,",
  "anya-e0807n3:1_1": "sayañca nāmikattā nāmānantaraṁ samāso vuccate.",
  "anya-e0807n3:2_0": "1. Syādi syādine+katthanti",
  "anya-e0807n3:3_0": "Ida+madhikataṁ veditabbaṁ.",
  "anya-e0807n3:3_1": "Pubbe vuttavidhiggahaṇañāyena syādīti tadantassa gahaṇaṁ.",
  "anya-e0807n3:3_2": "So ca bhinnatthānaṁ nāmāna+mekatthībhāvo samāsoti vuccate.",
  "anya-e0807n3:4_0": "2. Asaṅkhyaṁ vibhatti+sampatti+samīpa+sākalyā+bhāva+yathā+ pacchā+yugapadatthe",
  "anya-e0807n3:5_0": "Pubbassa+tthaparaṁ yassa, aññatthaparamañca yaṁ;",
  "anya-e0807n3:6_0": "Napuṁsakaṁ bhave yañca, ta+dāsaṁkhya+mihe+ssate.",
  "anya-e0807n3:7_0": "Satthantare pasiddhaṁ yaṁ, abyayībhāvanāmato;",
  "anya-e0807n3:8_0": "Upakumbhaṁ tiṭṭhagu ca, pātameghaṁti taṁ yathā.",
  "anya-e0807n3:9_0": "Asaṅkhyaṁ syādyantaṁ vibhatyādīna+matthe vattamānaṁ syādyantena sahe+katthaṁ bhavati.",
  "anya-e0807n3:9_1": "“Aviggaho niccasamāso,",
  "anya-e0807n3:9_2": "padantaraviggaho ce”ti padantaraviggaho.",
  "anya-e0807n3:9_3": "Itthīsu tathā pavattāti viggayha vibhatyatthe samāse kate –",
  "anya-e0807n3:10_0": "2,119. Ekatthatāyaṁ",
  "anya-e0807n3:11_0": "Eko attho yassa pakatipaccayādisamudāyassa so ekattho.",
  "anya-e0807n3:11_1": "Tassa bhāvo pavattinimittaṁ ekatthatā,",
  "anya-e0807n3:11_2": "īyādi+ṇādi+samāsavidhānaṁ,",
  "anya-e0807n3:11_3": "tasmiṁ sati syādilopo hoti.",
  "anya-e0807n3:12_0": "9. Taṁ napuṁsakanti",
  "anya-e0807n3:13_0": "Napuṁsakaliṅge ca “pubbasmā+mādito”ti sabbavibhattīnaṁ lope ca kate adhitthi tiṭṭhati,",
  "anya-e0807n3:13_1": "bho adhitthi,",
  "anya-e0807n3:13_2": "adhitthi passa,",
  "anya-e0807n3:13_3": "adhitthi kataṁ,",
  "anya-e0807n3:13_4": "adhitti carati,",
  "anya-e0807n3:13_5": "adhitthi dehi,",
  "anya-e0807n3:13_6": "adhitthi apehi,",
  "anya-e0807n3:13_7": "adhitthi āyattaṁ,",
  "anya-e0807n3:13_8": "adhitthi patiṭṭhitaṁ.",
  "anya-e0807n3:13_9": "Evaṁ adhikumāri,",
  "anya-e0807n3:13_10": "antabhūtassa appadhānassa ghapassa “ghapassa+ntassā+ppadhānassā”ti passa rasso.",
  "anya-e0807n3:14_0": "Saha=sampannaṁ brahmaṁ sabrahmaṁ.",
  "anya-e0807n3:14_1": "Vuttanayena ettha ca upari ca samāsādayo honti,",
  "anya-e0807n3:14_2": "ettha “akāle satatthe”ti sahassa sādeso.",
  "anya-e0807n3:14_3": "Syādimhi kate “pubbasmā+mādito”ti syādīnaṁ lope ca sampatte “nā+to+mapañcamiyā”ti apañcamiyā paṭisedho",
  "anya-e0807n3:14_4": "ca akārantaasaṁkhyasamāsato parāsaṁ sabbavibhattīnaṁ aṁādeso ca hoti.",
  "anya-e0807n3:14_5": "Eva+muparipi.",
  "anya-e0807n3:15_0": "Bhikkhānaṁ samiddhi subhikkhaṁ,",
  "anya-e0807n3:15_1": "ettha ghassa rasso.",
  "anya-e0807n3:15_2": "Subhikkhaṁ tiṭṭhati bho subhikkhaṁ,",
  "anya-e0807n3:15_3": "subhikkhaṁ passa.",
  "anya-e0807n3:15_4": "Nā+smiṁsu “vā tatiyā sattamīnaṁ”ti vikappena aṁ,",
  "anya-e0807n3:15_5": "subhikkhaṁ subhikkhena vā kataṁ,",
  "anya-e0807n3:15_6": "subhikkhaṁ subhikkhena vā carati,",
  "anya-e0807n3:15_7": "subhikkhaṁ dehi.",
  "anya-e0807n3:15_8": "Pañcamiyaṁ a+mabbhāvā subhikkhā apagaccha,",
  "anya-e0807n3:15_9": "subhikkha+māyattaṁ,",
  "anya-e0807n3:15_10": "subhikkhaṁ subhikkhe vā patiṭṭhitaṁ.",
  "anya-e0807n3:16_0": "Samīpatthe-kumbhassa samīpaṁ upakumbhaṁ, evaṁ upanagaraṁ, bho upakumbhaṁ iccādi.",
  "anya-e0807n3:17_0": "Sākalye-tiṇampi asesetvāti satiṇaṁ,",
  "anya-e0807n3:17_1": "tiṇampi asesetvā ajjhoharaṇīya+majjhoharatītyattho.",
  "anya-e0807n3:17_2": "Sesaṁ sabrahmasamaṁ.",
  "anya-e0807n3:17_3": "Aggimpi asesetvāti sāggi,",
  "anya-e0807n3:17_4": "aggiganthaṁpi asesetvā adhītetyattho.",
  "anya-e0807n3:17_5": "Vāraggahaṇaṁ adhitthisamaṁ.",
  "anya-e0807n3:18_0": "Abhāvo sambandhībhedā bahuvidho,",
  "anya-e0807n3:18_1": "tatra iddhābhāvevigatā iddhi=vibhūti saddikānanti dussaddikaṁ.",
  "anya-e0807n3:18_2": "Atthābhāvemakkhikānaṁ abhāvo nimmakkhikaṁ,",
  "anya-e0807n3:18_3": "niddarathaṁ,",
  "anya-e0807n3:18_4": "nimmasakaṁ.",
  "anya-e0807n3:18_5": "Atikkamābhāve-atigatāni tiṇāni nittiṇaṁ.",
  "anya-e0807n3:18_6": "Upabhogasambandhīvattamānakālassa abhāve-atigataṁ lahupāvuraṇaṁ atilahupāvuraṇaṁ,",
  "anya-e0807n3:18_7": "lahupāvuraṇassa nā+yaṁ upabhogatā loti attho.",
  "anya-e0807n3:19_0": "Yathāttho+nekavidho,",
  "anya-e0807n3:19_1": "tatra yoggatāyaṁ-yoggaṁ rūpa+manurūpaṁ.",
  "anya-e0807n3:19_2": "Vicchāyaṁ-addhamāsaṁ addhamāsaṁ anu anvaddhamāsaṁ,",
  "anya-e0807n3:19_3": "evaṁ paccattaṁ.",
  "anya-e0807n3:19_4": "Atthānativattiyaṁ-sattiṁ anatikkamma yathāsatti.",
  "anya-e0807n3:19_5": "Evaṁ yathākkamaṁ,",
  "anya-e0807n3:19_6": "yathābalaṁ.",
  "anya-e0807n3:19_7": "Bahulādhikārā yā yā parisā yathāparisā.",
  "anya-e0807n3:19_8": "Sadisatthe-kikhiyā kaṇhavicchitadhenuyā sadiso sakikhi,",
  "anya-e0807n3:19_9": "sahassa sādeso.",
  "anya-e0807n3:19_10": "Ānupubbiyaṁ-jeṭṭhānukkamena anujeṭṭhaṁ.",
  "anya-e0807n3:20_0": "Pacchāatthe-rathassa pacchā anurathaṁ.",
  "anya-e0807n3:21_0": "Yugapadatthe-cakkena saha=ekakālaṁ sacakkaṁ, cakkena ekakkhaṇe nidhetīti attho.",
  "anya-e0807n3:22_0": "3. Yathā na tulye",
  "anya-e0807n3:23_0": "Yathāsaddo tulyatthe vattamāno syādyantena sahe+kattho na bhavati.",
  "anya-e0807n3:23_1": "Yathā devadatto,",
  "anya-e0807n3:23_2": "tathā yaññadatto.",
  "anya-e0807n3:23_3": "Ettha upamānabhūto yathāsaddo ‘tathā yaññadatto’ti upameyya+mapekkhati,",
  "anya-e0807n3:23_4": "tasmā “sāpekkha+masamatthaṁ bhavatī”ti ñāyā asamāse “na tulye”ti paṭisedho kimattha+miti ce.",
  "anya-e0807n3:23_5": "Yasmā “yathā devadatto”ti samudāyameva upamānaṁ bhavati,",
  "anya-e0807n3:23_6": "na visuṁ yathāsaddo,",
  "anya-e0807n3:23_7": "tasmā samudāyasseva upameyyasāpekkhatte na asāmatthiyatā na visuṁ yathāsaddassa,",
  "anya-e0807n3:23_8": "tasmā sādisse pattasamāsassa paṭisedhattha+midaṁ.",
  "anya-e0807n3:23_9": "Tulyattheti vattabbe tulyaṁ vinā tulyatā natthīti tulyattheti avatvā tulyeti vuttaṁ.",
  "anya-e0807n3:24_0": "Yathākathañci sādissaṁ, ñāyate yattha sambhavaṁ;",
  "anya-e0807n3:25_0": "Upamā nāma sā tassā, papañco bahudhā bhave.",
  "anya-e0807n3:26_0": "4. Yāvā+vadhāraṇe",
  "anya-e0807n3:27_0": "Yāvasaddo avadhāraṇe vattamāno syādyantena sahe+kattho bhavati.",
  "anya-e0807n3:27_1": "Avadhāraṇaṁ=ettakatāparicchedo.",
  "anya-e0807n3:27_2": "Yāvantāni amattāni=bhājanāni yāvāmattaṁ,",
  "anya-e0807n3:27_3": "iminā samāse kate sesaṁ pubbasamaṁ.",
  "anya-e0807n3:27_4": "Jīvassa yattako paricchedo yāvajīvaṁ.",
  "anya-e0807n3:27_5": "Yāvatāyukaṁ,",
  "anya-e0807n3:27_6": "“sakatthe”ti kapaccayo.",
  "anya-e0807n3:27_7": "Yattakena attho yāvadatthaṁ.",
  "anya-e0807n3:28_0": "5. Payyapā bahi tiro pure pacchā vā pañcamyā",
  "anya-e0807n3:29_0": "Pariādayo pañcamyantena sahe+katthā honti vā.",
  "anya-e0807n3:29_1": "Pari pabbatā paripabbataṁ.",
  "anya-e0807n3:29_2": "Vāssa vākyavikappatthattā pari pabbatā iccādayopi honti.",
  "anya-e0807n3:29_3": "Apa pabbatā apapabbataṁ,",
  "anya-e0807n3:29_4": "ā pāṭaliputtā āpāṭaliputtaṁ,",
  "anya-e0807n3:29_5": "bahi gāmā bahigāmaṁ,",
  "anya-e0807n3:29_6": "tiro pabbatā tiropabbataṁ,",
  "anya-e0807n3:29_7": "pure bhattā purebhattaṁ,",
  "anya-e0807n3:29_8": "pacchā bhattā pacchābhattaṁ,",
  "anya-e0807n3:29_9": "sabbaṁ upakumbhasamaṁ,",
  "anya-e0807n3:29_10": "iminā samāso viseso.",
  "anya-e0807n3:29_11": "Eva+muparisuttepi.",
  "anya-e0807n3:30_0": "Vātya+dhikāro –",
  "anya-e0807n3:31_0": "6. Samīpā+yāmesva+nu",
  "anya-e0807n3:32_0": "“Asaṁkhya”miccādinā niccasamāsassa vikappatthaṁ samīpaggahaṇaṁ.",
  "anya-e0807n3:32_1": "Anusaddo sāmīpye āyāme ca vattamāno syādyantena sahe+kattho vā hoti.",
  "anya-e0807n3:32_2": "Ettha samīpaggahaṇassa bhāvappadhānattā sāmīpyameva gamyateti sāmīpyeti vuttaṁ.",
  "anya-e0807n3:32_3": "Vanassa anu=samīpaṁ anuvanaṁ,",
  "anya-e0807n3:32_4": "gaṅgāya anu=āyāmo anugaṅgaṁ,",
  "anya-e0807n3:32_5": "gaṅgāya anu vā bārāṇasī.",
  "anya-e0807n3:33_0": "7. Tiṭṭhagvādīni",
  "anya-e0807n3:34_0": "Tiṭṭhaguādīni aññatthena siddhāpi asmiṁ asaṁkhyasamāse nipātiyanti.",
  "anya-e0807n3:34_1": "Tiṭṭhanti gāvo yasmiṁ kāleti tiṭṭhantasadda+gosaddehi paṭhamāyomhi kate “vā+nekaññatthe”ti samāso,",
  "anya-e0807n3:34_2": "iminā nipātanā lope napuṁsakatthe ca kate simhi gossa “gossu”ti ukāre “pubbasmā+mādito”ti vibhattilopo.",
  "anya-e0807n3:34_3": "Evaṁ vahantī gāvo yasmiṁ kāleti vahaggu iccādi.",
  "anya-e0807n3:34_4": "Velāppakāsakapātoādīnampi ettheva saṅgaho,",
  "anya-e0807n3:34_5": "pāto nahānanti sattamīamādisamāse pātanahānaṁ,",
  "anya-e0807n3:34_6": "evaṁ sāyanahānaṁ,",
  "anya-e0807n3:34_7": "pātakālaṁ,",
  "anya-e0807n3:34_8": "sāyakālaṁ,",
  "anya-e0807n3:34_9": "pātameghaṁ,",
  "anya-e0807n3:34_10": "sāyameghaṁ,",
  "anya-e0807n3:34_11": "pātamaggaṁ,",
  "anya-e0807n3:34_12": "sāyamaggaṁ,",
  "anya-e0807n3:34_13": "ettha “eona+ma vaṇṇe”ti akāro,",
  "anya-e0807n3:34_14": "niggahītassa lopo ca hoti.",
  "anya-e0807n3:35_0": "8. Ore+pari+paṭi+pāre+majjhe+heṭṭhu+ddhā+dho+nto vā chaṭṭhiyā.",
  "anya-e0807n3:36_0": "Orādayo saddā chaṭṭhiyantena sahe+katthā vā honti.",
  "anya-e0807n3:36_1": "Oraṁ gaṅgāya oregaṅgā,",
  "anya-e0807n3:36_2": "upari sikharassa uparisikharaṁ,",
  "anya-e0807n3:36_3": "paṭi=mukhaṁ sotassa paṭisotaṁ,",
  "anya-e0807n3:36_4": "pāraṁ yamunāya pāreyamunaṁ,",
  "anya-e0807n3:36_5": "majjhaṁ gaṅgāya majjhegaṅgaṁ,",
  "anya-e0807n3:36_6": "heṭṭhā pāsādassa heṭṭhāpāsādaṁ,",
  "anya-e0807n3:36_7": "uddhaṁ gaṅgāya uddhagaṅgaṁ,",
  "anya-e0807n3:36_8": "adho gaṅgāya adhogaṅgaṁ,",
  "anya-e0807n3:36_9": "anto pāsādassa antopāsādaṁ.",
  "anya-e0807n3:36_10": "Iminā nipātanāva niggahītalope ca ekāre ca kate oreccādi hoti.",
  "anya-e0807n3:37_0": "10. A+mādi",
  "anya-e0807n3:38_0": "A+mādisyādyantaṁ syādyantena saha bahula+mekattaṁ hoti.",
  "anya-e0807n3:39_0": "Uttarassa padassa+ttho, padhānaṁ liṅga+massa ca;",
  "anya-e0807n3:40_0": "Dutiyantādipadekattho, bahudhā taṁ vibhajjate.",
  "anya-e0807n3:41_0": "Paresa+missate tañca, bhiyyo tappurisā+khyayā;",
  "anya-e0807n3:42_0": "Taṁ yathā+tra rājāpaccaṁ, katthacīti+mitīdisaṁ.",
  "anya-e0807n3:43_0": "A+mādyantānaṁ kārakānaṁ akārakānañca samāso katthacimeva vā hoti.",
  "anya-e0807n3:43_1": "Tañca bahulaṁvidhānenāti daṭṭhabbaṁ.",
  "anya-e0807n3:44_0": "Tattha dutiyātappuriso amādi gata+nissitā+tītā+tikkanta+pattā+pannādīhi bhavati.",
  "anya-e0807n3:44_1": "Saraṇaṁ gatoti samāse kate “ekatthatāyaṁ”ti vibhattilopādi upari sabbattha pubbasamaṁ.",
  "anya-e0807n3:44_2": "Saraṇagato,",
  "anya-e0807n3:44_3": "saraṇagatā.",
  "anya-e0807n3:44_4": "Saraṇagatā,",
  "anya-e0807n3:44_5": "saraṇagatāyo.",
  "anya-e0807n3:44_6": "Saraṇagataṁ kulaṁ,",
  "anya-e0807n3:44_7": "saraṇagatāni kulāni iccādi.",
  "anya-e0807n3:44_8": "Araññagato,",
  "anya-e0807n3:44_9": "bhūmigato.",
  "anya-e0807n3:44_10": "Dhammaṁ nissito dhammanissito,",
  "anya-e0807n3:44_11": "atthanissito.",
  "anya-e0807n3:44_12": "Bhavaṁ atīto bhavātīto, kālātīto.",
  "anya-e0807n3:44_13": "Pamāṇaṁ atikkantaṁ pamāṇātikkantaṁ,",
  "anya-e0807n3:44_14": "lokātikkantaṁ.",
  "anya-e0807n3:44_15": "Sukhaṁ patto sukhappatto,",
  "anya-e0807n3:44_16": "dukkhappatto.",
  "anya-e0807n3:44_17": "Sotaṁ āpanno sotāpanno,",
  "anya-e0807n3:44_18": "nirodhasamāpanno,",
  "anya-e0807n3:44_19": "maggappaṭipanno.",
  "anya-e0807n3:44_20": "Rathaṁ āruḷho rathāruḷho.",
  "anya-e0807n3:44_21": "Sabbarattiṁ sobhaṇo sabbarattisobhaṇo,",
  "anya-e0807n3:44_22": "muhuttasukhaṁ.",
  "anya-e0807n3:44_23": "Akārakānaṁ samāso accantasaṁyoge.",
  "anya-e0807n3:44_24": "Vuttiyevo+papadasamāse,",
  "anya-e0807n3:44_25": "tassa niccattā.",
  "anya-e0807n3:44_26": "Yathā kammaṁ karotīti kammakāro,",
  "anya-e0807n3:44_27": "kumbhakāro,",
  "anya-e0807n3:44_28": "atthaṁ kāmetīti atthakāmo,",
  "anya-e0807n3:44_29": "dhammakāmo,",
  "anya-e0807n3:44_30": "dhammaṁ dhāretīti dhammadharo,",
  "anya-e0807n3:44_31": "vinayadharo.",
  "anya-e0807n3:44_32": "Sānaṁ pacatīti sapāko,",
  "anya-e0807n3:44_33": "tantaṁ vāyatīti tantavāyo,",
  "anya-e0807n3:44_34": "varaṁ āharatīti varāharo.",
  "anya-e0807n3:44_35": "Nta+māna+ktavantehi vākyameva.",
  "anya-e0807n3:44_36": "Dhammaṁ suṇanto,",
  "anya-e0807n3:44_37": "dhammaṁ suṇamāno,",
  "anya-e0807n3:44_38": "odanaṁ bhuttavā.",
  "anya-e0807n3:45_0": "Tatiyātappuriso kitaka+pubba+sadisa+samo+nattha+kalaha+nipuṇa+missa+sakhilādīhi.",
  "anya-e0807n3:45_1": "Buddhena bhāsito buddhabhāsito dhammo,",
  "anya-e0807n3:45_2": "evaṁ jinadesito.",
  "anya-e0807n3:45_3": "Satthārā vaṇṇito satthuvaṇṇito.",
  "anya-e0807n3:45_4": "Viññūhi garahito viññugarahito,",
  "anya-e0807n3:45_5": "viññuppasattho,",
  "anya-e0807n3:45_6": "issarakataṁ,",
  "anya-e0807n3:45_7": "sayaṁ kataṁ,",
  "anya-e0807n3:45_8": "sukehi āhaṭaṁ sukāhaṭaṁ,",
  "anya-e0807n3:45_9": "raññā hato rājahato,",
  "anya-e0807n3:45_10": "rājapīḷito.",
  "anya-e0807n3:45_11": "Agginā daḍḍho aggidaḍḍho,",
  "anya-e0807n3:45_12": "sappena daṭṭho sappadaṭṭho,",
  "anya-e0807n3:45_13": "sallehi viddho sallaviddho,",
  "anya-e0807n3:45_14": "icchāya pakato icchāpakato,",
  "anya-e0807n3:45_15": "sīlasampanno.",
  "anya-e0807n3:45_16": "Evaṁ sukhasahagataṁ,",
  "anya-e0807n3:45_17": "ñāṇasampayuttaṁ,",
  "anya-e0807n3:45_18": "mittasaṁsaggo,",
  "anya-e0807n3:45_19": "piyavippayogo,",
  "anya-e0807n3:45_20": "jātithaddho, guṇahīno,",
  "anya-e0807n3:45_21": "guṇavuddho,",
  "anya-e0807n3:45_22": "catuvaggakaraṇīyaṁ,",
  "anya-e0807n3:45_23": "catuvaggādikattabbaṁ.",
  "anya-e0807n3:45_24": "Kākehi peyyā kākapeyyā, nadī.",
  "anya-e0807n3:45_25": "Kvaci vuttiyeva,",
  "anya-e0807n3:45_26": "urasā gacchatīti urago,",
  "anya-e0807n3:45_27": "pādena pivatīti pādapo.",
  "anya-e0807n3:45_28": "Kvaci vākyameva,",
  "anya-e0807n3:45_29": "pharasunā chinnavā,",
  "anya-e0807n3:45_30": "kākehi pātabbā,",
  "anya-e0807n3:45_31": "dassanena pahātabbā.",
  "anya-e0807n3:45_32": "Pubbādiyoge-māsena pubbo māsapubbo.",
  "anya-e0807n3:45_33": "Evaṁ mātusadiso, mātusamo.",
  "anya-e0807n3:45_34": "Ekūnavīsati,",
  "anya-e0807n3:45_35": "sīlavikalo,",
  "anya-e0807n3:45_36": "asikalaho,",
  "anya-e0807n3:45_37": "vācānipuṇo,",
  "anya-e0807n3:45_38": "yāvakālikasammissaṁ,",
  "anya-e0807n3:45_39": "vācāsakhilo.",
  "anya-e0807n3:45_40": "Satthārā sadiso satthusadiso,",
  "anya-e0807n3:45_41": "satthukappo,",
  "anya-e0807n3:45_42": "puññena atthiko puññatthiko,",
  "anya-e0807n3:45_43": "guṇādhiko.",
  "anya-e0807n3:45_44": "Dadhinā upasittaṁ bhojanaṁ dadhibhojanaṁ,",
  "anya-e0807n3:45_45": "guḷena saṁsaṭṭho odano guḷodano.",
  "anya-e0807n3:45_46": "Kārakasambandho kriyāya kato,",
  "anya-e0807n3:45_47": "upasittādikriyānaṁ apaññāyanepi vuttiyevo+pasittādikriyāna+mākhyāpanato natthā+yuttatthatā.",
  "anya-e0807n3:45_48": "Evaṁ khīrodano.",
  "anya-e0807n3:45_49": "Assena yutto ratho assaratho,",
  "anya-e0807n3:45_50": "maggacittaṁ,",
  "anya-e0807n3:45_51": "jambuyā paññāto lakkhito dīpo jambudīpo,",
  "anya-e0807n3:45_52": "ekena adhikā dasa ekādasa,",
  "anya-e0807n3:45_53": "jātiyā andho jaccandho,",
  "anya-e0807n3:45_54": "pakatiyā medhāvī pakatimedhāvī iccādi.",
  "anya-e0807n3:46_0": "Catutthītappuriso tadattha+attha+hita+deyyādīhi.",
  "anya-e0807n3:46_1": "Tadatthe-kathinassa dussaṁ kathinadussaṁ,",
  "anya-e0807n3:46_2": "kathinacīvarassāti attho.",
  "anya-e0807n3:46_3": "Evaṁ cīvaradussaṁ,",
  "anya-e0807n3:46_4": "cīvaramūlaṁ,",
  "anya-e0807n3:46_5": "yāguyā atthāya taṇḍulā yāgutaṇḍulā,",
  "anya-e0807n3:46_6": "bhattataṇḍulā,",
  "anya-e0807n3:46_7": "saṅghassa atthāya bhattaṁ saṅghabhattaṁ,",
  "anya-e0807n3:46_8": "āgantukabhattaṁ,",
  "anya-e0807n3:46_9": "evaṁ gamikabhattaṁ,",
  "anya-e0807n3:46_10": "pāsādāya dabbaṁ pāsādadabbaṁ.",
  "anya-e0807n3:46_11": "Ettha cā+yaṁ niccasamāso,",
  "anya-e0807n3:46_12": "tassa tiliṅgatā ca-bhikkhusaṅghassa attho vihāro bhikkhusaṅghattho vihāro,",
  "anya-e0807n3:46_13": "bhikkhusaṅghatthā yāgu,",
  "anya-e0807n3:46_14": "bhikkhusaṅghatthaṁ cīvaraṁ.",
  "anya-e0807n3:46_15": "Yassa attho yadattho, yadatthā,",
  "anya-e0807n3:46_16": "yadatthaṁ.",
  "anya-e0807n3:46_17": "Evaṁ tadattho, tadatthā,",
  "anya-e0807n3:46_18": "tadatthaṁ.",
  "anya-e0807n3:46_19": "Tathā lokahito.",
  "anya-e0807n3:46_20": "Buddhassa deyyaṁ buddhadeyyaṁ pupphaṁ.",
  "anya-e0807n3:46_21": "Saṅghadeyyaṁ cīvaraṁ.",
  "anya-e0807n3:46_22": "Idha na hoti “saṅghassa dātabbaṁ”.",
  "anya-e0807n3:47_0": "Pañcamītappuriso apagamana+bhaya+virati+mocanatthādīhi.",
  "anya-e0807n3:47_1": "Methunasmā apeto methunāpeto,",
  "anya-e0807n3:47_2": "evaṁ palāpagato,",
  "anya-e0807n3:47_3": "nagaraniggato,",
  "anya-e0807n3:47_4": "piṇḍapātapaṭikkanto,",
  "anya-e0807n3:47_5": "kāmato nikkhantaṁ kāmanikkhantaṁ,",
  "anya-e0807n3:47_6": "rukkhaggā patito rukkhaggapatito,",
  "anya-e0807n3:47_7": "sāsanaccuto,",
  "anya-e0807n3:47_8": "āpatti- vuṭṭhānaṁ,",
  "anya-e0807n3:47_9": "dharaṇītalaggato,",
  "anya-e0807n3:47_10": "sabbabhavehi nissaṭo sabbabhavanissaṭo.",
  "anya-e0807n3:47_11": "Bhayatādiyoge-rājato bhayaṁ rājabhayaṁ,",
  "anya-e0807n3:47_12": "corabhayaṁ,",
  "anya-e0807n3:47_13": "amanussabhayaṁ,",
  "anya-e0807n3:47_14": "aggibhayaṁ,",
  "anya-e0807n3:47_15": "pāpabhīto,",
  "anya-e0807n3:47_16": "pāpabhīruko.",
  "anya-e0807n3:47_17": "Akattabbato virati akattabbavirati,",
  "anya-e0807n3:47_18": "evaṁ kāyaduccaritavirati,",
  "anya-e0807n3:47_19": "vacīduccaritavirati.",
  "anya-e0807n3:47_20": "Bandhanā mutto bandhanamutto,",
  "anya-e0807n3:47_21": "vanamutto,",
  "anya-e0807n3:47_22": "bandhanamokkho.",
  "anya-e0807n3:47_23": "Kammasamuṭṭhitaṁ,",
  "anya-e0807n3:47_24": "ukkaṭṭhukkaṭṭhaṁ,",
  "anya-e0807n3:47_25": "omakomakaṁ.",
  "anya-e0807n3:47_26": "Kvaci vuttiyeva,",
  "anya-e0807n3:47_27": "kammato jātaṁ kammajaṁ,",
  "anya-e0807n3:47_28": "evaṁ cittajaṁ, utujaṁ, āhārajaṁ.",
  "anya-e0807n3:47_29": "Idha na hoti ‘pāsādā patito’.",
  "anya-e0807n3:48_0": "Chaṭṭhītappuriso rañño putto rājaputto,",
  "anya-e0807n3:48_1": "evaṁ rājapuriso,",
  "anya-e0807n3:48_2": "ācariyapūjako,",
  "anya-e0807n3:48_3": "buddhasāvako,",
  "anya-e0807n3:48_4": "buddharūpaṁ,",
  "anya-e0807n3:48_5": "jinavacanaṁ,",
  "anya-e0807n3:48_6": "samuddaghoso,",
  "anya-e0807n3:48_7": "dhaññānaṁ rāsi dhaññarāsi,",
  "anya-e0807n3:48_8": "pupphagandho,",
  "anya-e0807n3:48_9": "phalaraso,",
  "anya-e0807n3:48_10": "kāyassa lahutā kāyalahutā.",
  "anya-e0807n3:48_11": "Maraṇassati,",
  "anya-e0807n3:48_12": "rukkhamūlaṁ,",
  "anya-e0807n3:48_13": "ayassa patto ayopatto,",
  "anya-e0807n3:48_14": "ettha “manādyāpādīna+mo maye ce”ti o.",
  "anya-e0807n3:48_15": "Evaṁ suvaṇṇakaṭāhaṁ,",
  "anya-e0807n3:48_16": "pānīyathālakaṁ,",
  "anya-e0807n3:48_17": "sappikumbho,",
  "anya-e0807n3:48_18": "devānaṁ rājā devarājā.",
  "anya-e0807n3:48_19": "Pumassa liṅgaṁ pulliṅgaṁ,",
  "anya-e0807n3:48_20": "“puṁ pumassavā”ti pumassa puṁ,",
  "anya-e0807n3:48_21": "niggahītalopo,",
  "anya-e0807n3:48_22": "lassa dvibhāvo ca.",
  "anya-e0807n3:48_23": "Hatthipadaṁ,",
  "anya-e0807n3:48_24": "itthirūpaṁ,",
  "anya-e0807n3:48_25": "bhikkhunisaṅgho,",
  "anya-e0807n3:48_26": "jambusākhā,",
  "anya-e0807n3:48_27": "ettha īkārūkārānaṁ rasso.",
  "anya-e0807n3:48_28": "Bahulādhikārā nta+māna+niddhāriya+pūraṇa+bhāva+tittatthehi na hoti.",
  "anya-e0807n3:48_29": "Mamā+nukubbaṁ,",
  "anya-e0807n3:48_30": "mamā+nukurumāno,",
  "anya-e0807n3:48_31": "gunnaṁ kaṇhā sampannakhīratamā,",
  "anya-e0807n3:48_32": "sissānaṁ pañcamo,",
  "anya-e0807n3:48_33": "paṭassa suttatā.",
  "anya-e0807n3:48_34": "Kvaci hoteva ‘vattamānasāmīpyaṁ’.",
  "anya-e0807n3:48_35": "Brāhmaṇassa sukkā dantāti sāpekkhatāya na hoti.",
  "anya-e0807n3:48_36": "Phalānaṁ titto,",
  "anya-e0807n3:48_37": "phalāna+māsito,",
  "anya-e0807n3:48_38": "phalānaṁ suhito.",
  "anya-e0807n3:48_39": "“Brāhmaṇassa uccaṁ gehaṁ”ti sāpekkhatāya na hoti.",
  "anya-e0807n3:48_40": "“Rañño pāṭaliputtakassa dhanaṁ”ti dhanasambandhe chaṭṭhīti pāṭaliputtakena sambandhābhāvā na hoti.",
  "anya-e0807n3:48_41": "“Rañño go ca asso ca puriso cā”ti bhinnatthatāya vākyameva.",
  "anya-e0807n3:48_42": "Rañño gavassapurisā rājagavassapurisāti vutti hoteva,",
  "anya-e0807n3:48_43": "ekatthībhāvā.",
  "anya-e0807n3:48_44": "Sambandhīsaddānaṁ pana niccasāpekkhattepi gamakattā samāso,",
  "anya-e0807n3:48_45": "gamakattampi hi samāsassa nibandhanaṁ,",
  "anya-e0807n3:48_46": "yathā devadattassa gurukulaṁ,",
  "anya-e0807n3:48_47": "bhagavato sāvakasaṅghotiādi.",
  "anya-e0807n3:49_0": "Sattamītappuriso rūpe saññā rūpasaññā,",
  "anya-e0807n3:49_1": "evaṁ rūpasañcetanā,",
  "anya-e0807n3:49_2": "saṁsāradukkhaṁ.",
  "anya-e0807n3:49_3": "Cakkhumhi sannissitaṁ viññāṇaṁ cakkhuviññāṇaṁ.",
  "anya-e0807n3:49_4": "Dhamme rato dhammarato,",
  "anya-e0807n3:49_5": "dhammābhirati,",
  "anya-e0807n3:49_6": "dhammaruci,",
  "anya-e0807n3:49_7": "dhammagāravo,",
  "anya-e0807n3:49_8": "dhammesu nirutti dhammanirutti,",
  "anya-e0807n3:49_9": "dānādhimutti,",
  "anya-e0807n3:49_10": "bhavantarakataṁ.",
  "anya-e0807n3:49_11": "Dassane assādo dassanassādo.",
  "anya-e0807n3:49_12": "Araññe vāso araññavāso,",
  "anya-e0807n3:49_13": "vikālabhojanaṁ,",
  "anya-e0807n3:49_14": "kālavassaṁ,",
  "anya-e0807n3:49_15": "vanapupphaṁ,",
  "anya-e0807n3:49_16": "vanamahiso,",
  "anya-e0807n3:49_17": "gāmasūkaro,",
  "anya-e0807n3:49_18": "samuddamacchā,",
  "anya-e0807n3:49_19": "āvāṭakacchapo,",
  "anya-e0807n3:49_20": "āvāṭamaṇḍūko,",
  "anya-e0807n3:49_21": "kūpamaṇḍūko,",
  "anya-e0807n3:49_22": "titthanāvā.",
  "anya-e0807n3:49_23": "Itthīsu dhutto itthidhutto,",
  "anya-e0807n3:49_24": "akkhadhutto.",
  "anya-e0807n3:49_25": "Chāyāyaṁ sukkho chāyāsukkho,",
  "anya-e0807n3:49_26": "aṅgārapakkaṁ,",
  "anya-e0807n3:49_27": "cārakavano.",
  "anya-e0807n3:49_28": "Kvaci vuttiyeva,",
  "anya-e0807n3:49_29": "vane caratīti vanacarako,",
  "anya-e0807n3:49_30": "kucchimhi sayantīti kucchisayā,",
  "anya-e0807n3:49_31": "thale tiṭṭhatīti thalaṭṭho, jalaṭṭho,",
  "anya-e0807n3:49_32": "pabbataṭṭho,",
  "anya-e0807n3:49_33": "maggaṭṭho.",
  "anya-e0807n3:49_34": "Paṅke jātaṁ paṅkajaṁ,",
  "anya-e0807n3:49_35": "saroruha+miccādi.",
  "anya-e0807n3:49_36": "Idha na hoti,",
  "anya-e0807n3:49_37": "bhojane mattaññutā,",
  "anya-e0807n3:49_38": "indriyesu guttadvāratā,",
  "anya-e0807n3:49_39": "āsane nisinno,",
  "anya-e0807n3:49_40": "āsane nisīditabbaṁ.",
  "anya-e0807n3:50_0": "11. Visesana+mekatthena",
  "anya-e0807n3:51_0": "Visesanaṁ syādyantaṁ visessena syādyantena samānādhikaraṇenasahe+katthaṁ hoti.",
  "anya-e0807n3:52_0": "Samānatthe pade yattha, bhedyabhedakavācake;",
  "anya-e0807n3:53_0": "Visesanasamāso+yaṁ, visessatthapadhānato.",
  "anya-e0807n3:54_0": "Visessagata+meva+tra, liṅga+metaṁ paraṁ tato;",
  "anya-e0807n3:55_0": "Kammadhāraya+micce+sa, samāso+ññehi saññito.",
  "anya-e0807n3:56_0": "Sutte visessenāti avuttepi visesanassa sambandhīsaddattā sāmatthiyato labbhamānaākaḍḍhitasaddaṁ pati “visessenā”ti vuttaṁ.",
  "anya-e0807n3:56_1": "Vuttañca –",
  "anya-e0807n3:57_0": "Sāmaññavatthu yā vattha+ntarato tu visesiya;",
  "anya-e0807n3:58_0": "Ekappakāre ṭhapanā, visesana+mitī+ritaṁ.",
  "anya-e0807n3:59_0": "Ekappakāragaṁ vatthu, visessanti pavuccati;",
  "anya-e0807n3:60_0": "Padāni yāni yāneva, sambandha+mupayanti+ha;",
  "anya-e0807n3:61_0": "Gamyate kāmacārena, visesana+visessatāti.",
  "anya-e0807n3:62_0": "Ettha ca uppaladabbaṁ rattuppalādito visesayatīti nīlasaddo visesanaṁ.",
  "anya-e0807n3:62_1": "Tena visesiyatīti uppalasaddo visessaṁ.",
  "anya-e0807n3:62_2": "Api ca bhamara+ṅgārādisāmañña nīlatthato visesiyatīti nīlaṁ visessaṁ.",
  "anya-e0807n3:62_3": "Na vatthādīnaṁ,",
  "anya-e0807n3:62_4": "uppalassevāti visesanato uppalaṁ visesanaṁti kāmacāreneti vuttaṁ. Api ca –",
  "anya-e0807n3:63_0": "Parito ayantya+nena+tthā, pariyāyoti vuccati;",
  "anya-e0807n3:64_0": "Govācāti pavutte tu, vācattho tu visesanaṁ.",
  "anya-e0807n3:65_0": "Visesse dissamānā yā, liṅga+saṁkhyā+vibhattiyo;",
  "anya-e0807n3:66_0": "Tulyādhikaraṇe bhiyyo, kattabbā tā visesaneti –",
  "anya-e0807n3:67_0": "Vuttattā mahanto+ccādīsu samānaliṅgādayo daṭṭhabbā. Bhiyyoti kiṁ, devā pamāṇaṁ iccādi.",
  "anya-e0807n3:68_0": "So ca chabbidho visesanapubbapado,",
  "anya-e0807n3:68_1": "visesanuttarapado,",
  "anya-e0807n3:68_2": "visesanobhayapado,",
  "anya-e0807n3:68_3": "upamānuttarapado,",
  "anya-e0807n3:68_4": "sambhāvanāpubbapado,",
  "anya-e0807n3:68_5": "avadhāraṇapubbapadoti.",
  "anya-e0807n3:69_0": "Tattha visesanapubbapade tāva-mahanto ca so puriso cāti vākye iminā suttena samāso.",
  "anya-e0807n3:69_1": "“Ṭa nta+ntūnaṁ”ti ntassa ṭādese dīgho hoti,",
  "anya-e0807n3:69_2": "mahāpuriso,",
  "anya-e0807n3:69_3": "mahāpurisā iccādi.",
  "anya-e0807n3:70_0": "Vākye tulyādhikaraṇabhāva pakāsanatthaṁ ca+ta-saddapayogo.",
  "anya-e0807n3:70_1": "Vuttiyantu samāseneva tappakāsanato na tappayogo.",
  "anya-e0807n3:70_2": "Eva+maññatrāpi vuttatthāna+mappayogo.",
  "anya-e0807n3:70_3": "Evaṁ mahāvīro, mahāmuni.",
  "anya-e0807n3:70_4": "Mahantañca taṁ balañcāti mahābalaṁ,",
  "anya-e0807n3:70_5": "mahabbhayaṁ.",
  "anya-e0807n3:70_6": "Santo ca so puriso cāti sappuriso.",
  "anya-e0807n3:70_7": "Tathā pubbapuriso,",
  "anya-e0807n3:70_8": "aparapuriso,",
  "anya-e0807n3:70_9": "paṭhamapuriso,",
  "anya-e0807n3:70_10": "majjhimapuriso,",
  "anya-e0807n3:70_11": "uttamapuriso,",
  "anya-e0807n3:70_12": "parapuriso,",
  "anya-e0807n3:70_13": "setahatthī,",
  "anya-e0807n3:70_14": "kaṇhasappo,",
  "anya-e0807n3:70_15": "nīluppalaṁ,",
  "anya-e0807n3:70_16": "rattuppalaṁ,",
  "anya-e0807n3:70_17": "lohitacandanaṁ.",
  "anya-e0807n3:70_18": "Kvaci na hoti,",
  "anya-e0807n3:70_19": "puṇṇo mantānīputto,",
  "anya-e0807n3:70_20": "citto gahapati.",
  "anya-e0807n3:70_21": "Pumā ca so kokilo cāti puṅkokilo,",
  "anya-e0807n3:70_22": "uttarapade pumassa puṁ hoti.",
  "anya-e0807n3:70_23": "Evaṁ punnāgo.",
  "anya-e0807n3:71_0": "Khattiyā ca sā kaññā cāti khattiyakaññā.",
  "anya-e0807n3:72_0": "67. Itthiyaṁ bhāsitapumi+tthī pumeve+kattheti",
  "anya-e0807n3:73_0": "Bhāsitapumā itthī pumeva hotīti pumbhāvā itthipaccayānaṁ nivatti hoti.",
  "anya-e0807n3:73_1": "Evaṁ rattalatā,",
  "anya-e0807n3:73_2": "dutiyabhikkhā.",
  "anya-e0807n3:73_3": "Brāhmaṇī ca sā dārikā cāti brāhmaṇadārikā,",
  "anya-e0807n3:73_4": "nāgamāṇavikā.",
  "anya-e0807n3:73_5": "Itthiyanti kiṁ,",
  "anya-e0807n3:73_6": "kumāriratanaṁ,",
  "anya-e0807n3:73_7": "samaṇipadumaṁ.",
  "anya-e0807n3:73_8": "Bhāsitapumāti kiṁ,",
  "anya-e0807n3:73_9": "gaṅgānadī,",
  "anya-e0807n3:73_10": "taṇhānadī,",
  "anya-e0807n3:73_11": "pathavīdhātu.",
  "anya-e0807n3:73_12": "Puratthimo ca so kāyo cāti puratthimakāyo.",
  "anya-e0807n3:73_13": "Ettha ca kāyekadese kāyasaddo.",
  "anya-e0807n3:73_14": "Evaṁ pacchimakāyo,",
  "anya-e0807n3:73_15": "uparimakāyo,",
  "anya-e0807n3:73_16": "heṭṭhimakāyo,",
  "anya-e0807n3:73_17": "sabbakāyo, navāvāso,",
  "anya-e0807n3:73_18": "kataranikāyo,",
  "anya-e0807n3:73_19": "hetupaccayo.",
  "anya-e0807n3:73_20": "Jīvitappadhānaṁ navakaṁ jīvitanavaka+miccādi.",
  "anya-e0807n3:74_0": "Visesanuttarapade therā+cariya+paṇḍitā visesanaṁ parañca bhavati.",
  "anya-e0807n3:74_1": "Yathā sāriputto ca so thero cāti sāriputtatthero,",
  "anya-e0807n3:74_2": "evaṁ mahāmoggallānatthero,",
  "anya-e0807n3:74_3": "mahākassapatthero,",
  "anya-e0807n3:74_4": "buddhaghosācariyo,",
  "anya-e0807n3:74_5": "dhammapālācariyo,",
  "anya-e0807n3:74_6": "ācariyaguttilo vā.",
  "anya-e0807n3:74_7": "Mahosadho ca so paṇḍito cāti mahosadhapaṇḍito,",
  "anya-e0807n3:74_8": "evaṁ vidhurapaṇḍito.",
  "anya-e0807n3:75_0": "Visesanobhayapade yathā-sītañca taṁ uṇhañcāti sītuṇhaṁ,",
  "anya-e0807n3:75_1": "siniddho ca so uṇho cāti siniddhuṇho māso.",
  "anya-e0807n3:75_2": "Khañjo ca so khujjo cāti khañjakhujjo,",
  "anya-e0807n3:75_3": "evaṁ andhabadhiro,",
  "anya-e0807n3:75_4": "katākataṁ,",
  "anya-e0807n3:75_5": "chiddāvachiddaṁ,",
  "anya-e0807n3:75_6": "uccāvacaṁ,",
  "anya-e0807n3:75_7": "chinnabhinnaṁ,",
  "anya-e0807n3:75_8": "gatapaccāgataṁ.",
  "anya-e0807n3:75_9": "Kvaci pubbakālassāpi paranipāto,",
  "anya-e0807n3:75_10": "vāsito ca so litto cāti littavāsito,",
  "anya-e0807n3:75_11": "evaṁ naggamūsito,",
  "anya-e0807n3:75_12": "sittasammaṭṭho,",
  "anya-e0807n3:75_13": "bhaṭṭhaluñjito.",
  "anya-e0807n3:76_0": "Upamanuttarapade upamānabhūtaṁ visesanaṁ paraṁ bhavati,",
  "anya-e0807n3:76_1": "yathā sīhoti vutte upacaritā+nupacaritasīhānaṁ sāmaññappatītiyaṁ munisaddo viseseti.",
  "anya-e0807n3:76_2": "Ettha ca –",
  "anya-e0807n3:77_0": "Upamāno+pameyyānaṁ, sadhammattaṁ siyo+pamā.",
  "anya-e0807n3:78_0": "Sā ca vatthu+vaṇṇa+ākārānaṁ sāmyena hoti.",
  "anya-e0807n3:78_1": "Sīhova sīho,",
  "anya-e0807n3:78_2": "muni ca so sīho cāti munisīho,",
  "anya-e0807n3:78_3": "munivasabho,",
  "anya-e0807n3:78_4": "munipuṅgavo,",
  "anya-e0807n3:78_5": "buddhanāgo,",
  "anya-e0807n3:78_6": "buddhādicco.",
  "anya-e0807n3:78_7": "Raṁsī viya raṁsī,",
  "anya-e0807n3:78_8": "saddhammo ca so raṁsī cāti saddhammaraṁsī,",
  "anya-e0807n3:78_9": "evaṁ vinayasāgaro.",
  "anya-e0807n3:78_10": "Puṇḍarikamiva puṇḍariko,",
  "anya-e0807n3:78_11": "samaṇo ca so puṇḍariko cāti samaṇapuṇḍariko,",
  "anya-e0807n3:78_12": "samaṇapadumo.",
  "anya-e0807n3:78_13": "Cando viya cando,",
  "anya-e0807n3:78_14": "mukhañca taṁ cando cāti mukhacando,",
  "anya-e0807n3:78_15": "mukhapadumaṁ iccādi.",
  "anya-e0807n3:79_0": "Sambhāvanāpubbapade yathā-dhammoti buddhi dhammabuddhi,",
  "anya-e0807n3:79_1": "evaṁ dhammasaññā,",
  "anya-e0807n3:79_2": "dhammasaṅkhāto,",
  "anya-e0807n3:79_3": "dhammasammato,",
  "anya-e0807n3:79_4": "pāṇasaññitā,",
  "anya-e0807n3:79_5": "asubhasaññā,",
  "anya-e0807n3:79_6": "aniccasaññā,",
  "anya-e0807n3:79_7": "dhātusaññā,",
  "anya-e0807n3:79_8": "attasaññā,",
  "anya-e0807n3:79_9": "attadiṭṭhi iccādi.",
  "anya-e0807n3:80_0": "Avadhāraṇapubbapade yathā-guṇo eva dhanaṁ guṇadhanaṁ,",
  "anya-e0807n3:80_1": "evaṁ saddhādhanaṁ,",
  "anya-e0807n3:80_2": "sīladhanaṁ,",
  "anya-e0807n3:80_3": "paññāratanaṁ,",
  "anya-e0807n3:80_4": "cakkhu eva indriyaṁ cakkhundriyaṁ,",
  "anya-e0807n3:80_5": "evaṁ cakkhāyatanaṁ,",
  "anya-e0807n3:80_6": "cakkhudhātu,",
  "anya-e0807n3:80_7": "cakkhudvāraṁ,",
  "anya-e0807n3:80_8": "rūpārammaṇa+miccādi.",
  "anya-e0807n3:81_0": "Visesana+visessehi, kriyāya ca sahe+rito;",
  "anya-e0807n3:82_0": "Tesaṁ bhāvaṁ vivecetā, nipāto byavacchindati.",
  "anya-e0807n3:83_0": "Ayoga+maññayogañca, accantāyoga+mevi+ti;",
  "anya-e0807n3:84_0": "Vivakkhāto payuttopi, evattho ñāyate yato.",
  "anya-e0807n3:85_0": "Byavacchedaphalaṁ vākyaṁ, tato citto dhanuddharo;",
  "anya-e0807n3:86_0": "Pāttho dhanuddharo nīlu+ppala+matthīti taṁ yathā.",
  "anya-e0807n3:87_0": "Ettha nipātoti eva-itinipāto,",
  "anya-e0807n3:87_1": "appayuttopi evasaddo evaṁ yojetabbo –",
  "anya-e0807n3:87_2": "“citto dhanuddharo evā”ti visesanena yutto ayogavivacchedako,",
  "anya-e0807n3:87_3": "dhanunā yoge patiṭṭhāpanato “pāttho eva dhanuddharo”ti visessena yutto aññayogavivacchedako,",
  "anya-e0807n3:87_4": "dhanuddharattassa pātthasaṁkhātaajjune eva patiṭṭhāpanato.",
  "anya-e0807n3:87_5": "“Nīluppala+matthevā”ti kriyāya yutto accantāyogavivacchedako,",
  "anya-e0807n3:87_6": "nīluppalassa sabbhāveyeva patiṭṭhāpanato.",
  "anya-e0807n3:88_0": "21. Saṁkhyādi",
  "anya-e0807n3:89_0": "Ekatthe samāhāre saṁkhyādi napuṁsakaliṅgaṁ bhavati.",
  "anya-e0807n3:89_1": "Tayo lokā samāhaṭā=cittena sampiṇḍitā,",
  "anya-e0807n3:89_2": "tiṇṇaṁ lokānaṁ samāhāroti vā vākye visesanasamāse kate iminā napuṁsakattaṁ bhavati.",
  "anya-e0807n3:89_3": "Samāhārasse+kattā ekavacanameva, tilokaṁ,",
  "anya-e0807n3:89_4": "bho tiloka, tilokaṁ,",
  "anya-e0807n3:89_5": "tilokena iccādi.",
  "anya-e0807n3:89_6": "Evaṁ tayo daṇḍā tidaṇḍaṁ,",
  "anya-e0807n3:89_7": "tīṇi malāni samāhaṭāni,",
  "anya-e0807n3:89_8": "tiṇṇaṁ malānaṁ samāhāroti vā timalaṁ,",
  "anya-e0807n3:89_9": "tilakkhaṇaṁ,",
  "anya-e0807n3:89_10": "catusaccaṁ,",
  "anya-e0807n3:89_11": "pañcasikkhāpadaṁ,",
  "anya-e0807n3:89_12": "chaṭṭhāyatanaṁ, sattāhaṁ,",
  "anya-e0807n3:89_13": "aṭṭhasīlaṁ,",
  "anya-e0807n3:89_14": "navalokuttaraṁ,",
  "anya-e0807n3:89_15": "dasasīlaṁ,",
  "anya-e0807n3:89_16": "satayojanaṁ.",
  "anya-e0807n3:89_17": "Dve rattiyo samāhaṭā dvirattaṁ.",
  "anya-e0807n3:90_0": "12. Naña",
  "anya-e0807n3:91_0": "Naūccetaṁ syādyantaṁ syādyantena sahe+katthaṁ hoti.",
  "anya-e0807n3:91_1": "Ññakāro “ṭa nañassā”ti visesanattho ‘pāmanaputtādīsu nassa ṭo mā hotū’ti.",
  "anya-e0807n3:91_2": "Na brāhmaṇo abrāhmaṇo,",
  "anya-e0807n3:91_3": "“ṭa nañassā”ti nassa ṭādeso.",
  "anya-e0807n3:91_4": "Ñña-kāro ettheva visesanattho.",
  "anya-e0807n3:92_0": "Na-nisedho sato yutto, desādiniyamaṁ vinā;",
  "anya-e0807n3:93_0": "Asato vā+phalo tasmā, katha+mabrāhmaṇotice.",
  "anya-e0807n3:94_0": "Nisedhatthānuvādena, paṭisedhavidhi kvaci;",
  "anya-e0807n3:95_0": "Parassa micchāñāṇattā+khyāpanāyo+papajjate.",
  "anya-e0807n3:96_0": "Duvidho ca+ssa nassa attho pasajjapaṭisedha+pariyudāsavasena.",
  "anya-e0807n3:96_1": "Tattha yo “asūrikapassārājadārā”tiādīsu viya uttarapadatthassa sabbadā abhāvaṁ dīpeti,",
  "anya-e0807n3:96_2": "so pasajjapaṭisedhavācī nāma.",
  "anya-e0807n3:96_3": "Yo pana “abrāhmaṇa+mānayā”tiādīsu viya uttarapadatthaṁ pariyudāsitvā paṭikkhipitvā taṁsadise vatthumhi kāriyaṁ paṭipādayati,",
  "anya-e0807n3:96_4": "so pariyudāsavācī nāma.",
  "anya-e0807n3:96_5": "Vuttañca –",
  "anya-e0807n3:97_0": "Pasajjapaṭisedhassa, lakkhaṇaṁ vatthunatthitā;",
  "anya-e0807n3:98_0": "Vatthuto+ññatra yā vutti, pariyudāsalakkhaṇaṁ.",
  "anya-e0807n3:99_0": "Yatra abrāhmaṇādīsu, vatthuṁ pariyudassati;",
  "anya-e0807n3:100_0": "Takriyāyuttarājādiṁ, vade so pariyudāsako.",
  "anya-e0807n3:101_0": "Pasajjapaṭisedho tu, vatthantara+manādiya;",
  "anya-e0807n3:102_0": "Kiñcivatthunisedhassa, pasaṅgo na bhaveyya so.",
  "anya-e0807n3:103_0": "Tadañño ca taṁviruddho,",
  "anya-e0807n3:104_0": "Tadabhāvo ca naññattho.",
  "anya-e0807n3:105_0": "Tadaññatthe –",
  "anya-e0807n3:105_1": "abrāhmaṇo,",
  "anya-e0807n3:105_2": "brāhmaṇato añño taṁsadisoti vuttaṁ hoti.",
  "anya-e0807n3:105_3": "Evaṁ amanusso, assamaṇo,",
  "anya-e0807n3:105_4": "na byākatā abyākatā dhammā.",
  "anya-e0807n3:105_5": "Tabbiruddhatthe-na kusalā akusalā,",
  "anya-e0807n3:105_6": "kusalapaṭipakkhāti attho.",
  "anya-e0807n3:105_7": "Evaṁ alobho, amitto,",
  "anya-e0807n3:105_8": "ayaṁ pariyudāsanayo.",
  "anya-e0807n3:105_9": "Tadabhāve-na katvā akatvā,",
  "anya-e0807n3:105_10": "akātuna puññaṁ, akaronto,",
  "anya-e0807n3:105_11": "abhāvo bhavati.",
  "anya-e0807n3:105_12": "Ayaṁ pasajjapaṭisedhanayo.",
  "anya-e0807n3:106_0": "Ettha ca ubhosu pariyudāse brāhmaṇā añño brāhmaṇadhamme appatiṭṭhito khattiyādi brāhmaṇasadisova abrāhmaṇoti vutte patīyate.",
  "anya-e0807n3:106_1": "Itarasmiṁ pana pakkhe kenaci saṁsayanimittena khattiyādo brāhmaṇoti vuttassa micchāñāṇanivutti karīyati “brāhmaṇo+yaṁ na bhavati abrāhmaṇo”ti,",
  "anya-e0807n3:106_2": "brāhmaṇattajjhāsito na bhavatītyattho.",
  "anya-e0807n3:106_3": "Tattha sadisattaṁ vinā micchāñāṇāsambhavā payogasāmatthiyā ca sadisapaṭipatti,",
  "anya-e0807n3:106_4": "taggatā ca liṅga+saṅkhyā bhavanti.",
  "anya-e0807n3:106_5": "Atoyeva uccate “naññivayutta+maññasadisādhikaraṇe,",
  "anya-e0807n3:106_6": "kathā hi atthasampaccayo”ti.",
  "anya-e0807n3:107_0": "75. Ana sareti",
  "anya-e0807n3:108_0": "Nañasaddassa sare ana,",
  "anya-e0807n3:108_1": "na asso anasso,",
  "anya-e0807n3:108_2": "na ariyo anariyo.",
  "anya-e0807n3:108_3": "Evaṁ anissaro, aniṭṭho, anāsavo.",
  "anya-e0807n3:108_4": "Na ādāya anādāya,",
  "anya-e0807n3:108_5": "anoloketvā icchādi.",
  "anya-e0807n3:108_6": "Bahulādhikārā ayuttatthehi kehici hoti.",
  "anya-e0807n3:108_7": "Puna na gīyantīti apunageyyā gāthā,",
  "anya-e0807n3:108_8": "anokāsaṁ kāretvā,",
  "anya-e0807n3:108_9": "amūlāmūlaṁ gantvā,",
  "anya-e0807n3:108_10": "acandamullokikāni mukhāni,",
  "anya-e0807n3:108_11": "asaddhabhojī,",
  "anya-e0807n3:108_12": "alavaṇabhojī.",
  "anya-e0807n3:109_0": "13. Kupādayo nicca+masyādividhimhi",
  "anya-e0807n3:110_0": "Kusaddo pādayo ca syādyantena sahe+katthā honti niccaṁ syādividhivisayato+ññattha.",
  "anya-e0807n3:110_1": "Ettha abyabhicāripādisahacaraṇatthena kuiti nipātova,",
  "anya-e0807n3:110_2": "na pathavīvācako kusaddo.",
  "anya-e0807n3:110_3": "Syādividhivisayo nāma “lakkhaṇitthambhūtā” dinā patiādīnaṁ visaye katadutiyā,",
  "anya-e0807n3:110_4": "tañca anvaddhamāsanti asaṁkhyasamāsa+miva mā hotūti “asyādividhimhī”ti nisedho.",
  "anya-e0807n3:110_5": "Kucchito brāhmaṇo kubrāhmaṇo,",
  "anya-e0807n3:110_6": "niccasamāsattā asapadena viggaho.",
  "anya-e0807n3:111_0": "107. Sare kada kussu+ttaratthe",
  "anya-e0807n3:112_0": "Kussu+ttaratthe vattamānassa sarādo uttarapade kadādeso hoti.",
  "anya-e0807n3:112_1": "Īsakaṁ uṇhaṁ kaduṇhaṁ,",
  "anya-e0807n3:112_2": "kucchitaṁ annaṁ kadannaṁ,",
  "anya-e0807n3:112_3": "kadasanaṁ.",
  "anya-e0807n3:112_4": "Sareti kiṁ, kuputtā, kudārā, kudāsā, kudiṭṭhi.",
  "anya-e0807n3:113_0": "108. Kā+ppatthe",
  "anya-e0807n3:114_0": "Appatthe vattamānassa kussa kā hotu+ttarapade. Appakaṁ lavaṇaṁ kālavaṇaṁ. Evaṁ kāpupphaṁ.",
  "anya-e0807n3:115_0": "109. Purise vāti",
  "anya-e0807n3:116_0": "Kussa kā vā.",
  "anya-e0807n3:116_1": "Kucchito puriso kāpuriso,",
  "anya-e0807n3:116_2": "kupuriso vā.",
  "anya-e0807n3:116_3": "Pakaṭṭho nāyako panāyako,",
  "anya-e0807n3:116_4": "padhānaṁ vacanaṁ pāvacanaṁ bhusaṁ vaddhaṁ pavaddhaṁ sarīraṁ,",
  "anya-e0807n3:116_5": "samaṁ sammā vā ādhānaṁ samādhānaṁ,",
  "anya-e0807n3:116_6": "vividhā mati vimati,",
  "anya-e0807n3:116_7": "vividho visiṭṭho vā kappo vikappo,",
  "anya-e0807n3:116_8": "adhiko devo atidevo,",
  "anya-e0807n3:116_9": "evaṁ adhidevo,",
  "anya-e0807n3:116_10": "adhisīlaṁ.",
  "anya-e0807n3:116_11": "Sundaro gandho sugandho,",
  "anya-e0807n3:116_12": "kacchito gandho duggandho,",
  "anya-e0807n3:116_13": "suṭṭhu kataṁ sukataṁ,",
  "anya-e0807n3:116_14": "duṭṭhu kataṁ dukkataṁ abhi siñcanaṁ abhisekoti sananto,",
  "anya-e0807n3:116_15": "atisayena katvā,",
  "anya-e0807n3:116_16": "kataṁ pakaritvā, pakataṁ,",
  "anya-e0807n3:116_17": "atisayena thutaṁ atitthutaṁ,",
  "anya-e0807n3:116_18": "atikkamma thutaṁ atitthutaṁ,",
  "anya-e0807n3:116_19": "īsaṁ kaḷāro ākaḷāro,",
  "anya-e0807n3:116_20": "suṭṭhu baddho ābaddho.",
  "anya-e0807n3:117_0": "Pādayo gatādyatthe paṭhamāya",
  "anya-e0807n3:118_0": "Pagato ācariyo pācariyo, evaṁ pantevāsī.",
  "anya-e0807n3:119_0": "Accādayo kantādyatthe dutiyāya",
  "anya-e0807n3:120_0": "Atikkanto mañcaṁ atimañco. Atimālo,",
  "anya-e0807n3:120_1": "“ghapassa+ntassā+ppadhānassā”ti mālāsadde ghassa rasso.",
  "anya-e0807n3:120_2": "Eva+muparipi ghapānaṁ rasso.",
  "anya-e0807n3:121_0": "Avādayo kuṭṭhādyatthe tatiyāya",
  "anya-e0807n3:122_0": "Avakuṭṭhaṁ kokilāya vanaṁ avakokilaṁ, avamayūraṁ. Avakuṭṭhanti pariccattaṁ.",
  "anya-e0807n3:123_0": "Pariyādayo gilānādyatthe catutthiyā",
  "anya-e0807n3:124_0": "Parigilāno+jjhenāya pariyajjheno.",
  "anya-e0807n3:125_0": "Nyādayo kantādyatthe pañcamiyā",
  "anya-e0807n3:126_0": "Nikkhanto kosambiyā nikkosambi. Asyādividhimhīti kiṁ, rukkhaṁ pati vijjotate.",
  "anya-e0807n3:127_0": "14. Cī kriyatthehi",
  "anya-e0807n3:128_0": "Cīpaccayanto kriyatthehi syādyantehi sahe+kattho hoti.",
  "anya-e0807n3:128_1": "Amalīnaṁ malīnaṁ karitvāti viggayha “abhūtatabbhāve karā+sa+bhūyoge vikārācī”ti cīpaccayekate iminā samāso.",
  "anya-e0807n3:128_2": "Ettha ca-kāro “cī kriyatthehī”ti visesanattho.",
  "anya-e0807n3:128_3": "“Pyo vā tvāssa samāse”ti pya hoti,",
  "anya-e0807n3:128_4": "pa-kāro “pye sissā”ti visesanattho.",
  "anya-e0807n3:128_5": "Malinīkariya.",
  "anya-e0807n3:129_0": "15. Bhūsanā+darā+nādaresva+laṁ+sā+sāti",
  "anya-e0807n3:130_0": "Bhūsanādīsva+tthesva+la+mādayo saddā ekatthā honti.",
  "anya-e0807n3:130_1": "Alaṁ karitvā sakkaritvā asakkaritvāti viggayha samāse kate pye ca “sā sādhikarā ca cariccā”ti cādeso pararūpañca.",
  "anya-e0807n3:130_2": "Alaṁkariya, sakkacca,",
  "anya-e0807n3:130_3": "asakkacca.",
  "anya-e0807n3:131_0": "16.",
  "anya-e0807n3:131_1": "Aññecā+ti suttena samāse kate…",
  "anya-e0807n3:131_2": "ettha yathā dvāraṁ vivarāti vutte pakaraṇato aggala+miti viññāyati,",
  "anya-e0807n3:131_3": "eva+midhāpi nipātapabhāve aññe cāti sāmaññaṁ ce+ti āgamānusārena labbhamānavibhatyantapaṭirūpanipātāva viññāyanti.",
  "anya-e0807n3:131_4": "Aggato bhavitvā purobhuyya,",
  "anya-e0807n3:131_5": "antarahito hutvā tirobhūya,",
  "anya-e0807n3:131_6": "antaradhānaṁ katvā tirokariya,",
  "anya-e0807n3:131_7": "urasi katvā urasikariya,",
  "anya-e0807n3:131_8": "manasi katvā manasikariya,",
  "anya-e0807n3:131_9": "majjhe katvā majjhekariya,",
  "anya-e0807n3:131_10": "tuṇhī bhavitvā tuṇhī bhūya.",
  "anya-e0807n3:132_0": "17. Vā+neka+ññatthe",
  "anya-e0807n3:133_0": "Anekaṁ syādyantaṁ aññassa padassa atthe ekatthaṁ vā hoti.",
  "anya-e0807n3:134_0": "Padantarassa yassa+ttho, padhānaṁ liṅga+massa ca;",
  "anya-e0807n3:135_0": "Samāso so+ya+maññattho, bahubbīhiparavhayo.",
  "anya-e0807n3:136_0": "So ca navavidho dvipado,",
  "anya-e0807n3:136_1": "bhinnādhikaraṇo, tipado,",
  "anya-e0807n3:136_2": "na-nipātapubbapado,",
  "anya-e0807n3:136_3": "sahapubbapado,",
  "anya-e0807n3:136_4": "upamānapubbapado,",
  "anya-e0807n3:136_5": "saṅkhyobhayapado,",
  "anya-e0807n3:136_6": "disantarālattho,",
  "anya-e0807n3:136_7": "byatihāralakkhaṇo cāti.",
  "anya-e0807n3:137_0": "1. Tattha dvipado tulyādhikaraṇo kammādīsu chasu vibhatyatthesu bhavati.",
  "anya-e0807n3:138_0": "(Ka) tattha dutiyatthe tāva-āgatā samaṇā imaṁ saṅghārāmanti āgatasamaṇo saṅghārāmo.",
  "anya-e0807n3:138_1": "So ca duvidho tagguṇā+tagguṇavasena.",
  "anya-e0807n3:138_2": "Vuttañhi –",
  "anya-e0807n3:139_0": "Tagguṇo+tagguṇo ce+ti,",
  "anya-e0807n3:140_0": "So samāso dvidhā mato.",
  "anya-e0807n3:141_0": "Taṁ yathā ‘nīyataṁ lamba-",
  "anya-e0807n3:142_0": "Kaṇṇo+’ ‘yaṁ diṭṭhasāgaro’.",
  "anya-e0807n3:143_0": "Tesu yattha visesanabhūto attho aññapadatthaggahaṇena gayhati,",
  "anya-e0807n3:143_1": "so tagguṇasaṁviññāṇo,",
  "anya-e0807n3:143_2": "yathā ‘lambakaṇṇa+mānayā’ti.",
  "anya-e0807n3:143_3": "Yattha pana na gayhati,",
  "anya-e0807n3:143_4": "so atagguṇasaṁviññāṇo,",
  "anya-e0807n3:143_5": "yathā ‘bahudhana+mānayā’ti.",
  "anya-e0807n3:144_0": "Idha visesanassa pubbanipāto.",
  "anya-e0807n3:144_1": "Ettha ca āgatasaddo ca samaṇasaddo ca attano atthe aṭṭhatvā dutiyāvibhatyatthabhūte saṅghārāmasaṅkhāte aññapadatthe vattanti,",
  "anya-e0807n3:144_2": "tato samāseneva kammatthassa abhihitattā puna dutiyā na hoti.",
  "anya-e0807n3:144_3": "Tathā āgatasamaṇā sāvatthi,",
  "anya-e0807n3:144_4": "āgatasamaṇaṁ jetavanaṁ.",
  "anya-e0807n3:144_5": "Paṭipannā addhikā yaṁ paṭipannaddhiko patho,",
  "anya-e0807n3:144_6": "abhirūḷhāva,",
  "anya-e0807n3:144_7": "ṇijāyaṁ nāvaṁ sā abhirūḷhavāṇijā nāvā.",
  "anya-e0807n3:145_0": "(Kha) tatiyatthe-jitāni indriyāni yena so jitindriyo samaṇo,",
  "anya-e0807n3:145_1": "evaṁ diṭṭhadhammo,",
  "anya-e0807n3:145_2": "pattadhammo,",
  "anya-e0807n3:145_3": "katakicco.",
  "anya-e0807n3:145_4": "Vijitā mārā anenāti vijitamāro bhagavā,",
  "anya-e0807n3:145_5": "paṭividdhasabbadhammo.",
  "anya-e0807n3:145_6": "Karaṇatthe-chinno rukkho yena so chinnarukkho pharasu.",
  "anya-e0807n3:146_0": "(Ga) catutthiyatthe-dinno suṅko yassa so dinnasuṅko rājā, dinnaṁ bhojanaṁ assāti dinnabhojano.",
  "anya-e0807n3:147_0": "(Gha) pañcamiyatthe-niggatā janā yasmā so niggatajano gāmo,",
  "anya-e0807n3:147_1": "niggato ayo=sukhaṁ yasmāti nirayo,",
  "anya-e0807n3:147_2": "nikkile- so.",
  "anya-e0807n3:147_3": "Apetaṁ viññāṇaṁ asmāti apetaviññāṇo matakāyo,",
  "anya-e0807n3:147_4": "apagatabhayabheravo arahā.",
  "anya-e0807n3:148_0": "(Ṅa) chaṭṭhiyatthe-chinnā hatthā yassa so chinnahattho.",
  "anya-e0807n3:148_1": "Evaṁ paripuṇṇasaṅkappo khīṇāsavo,",
  "anya-e0807n3:148_2": "vīto rāgo assāti vītarāgo.",
  "anya-e0807n3:148_3": "Dve padāni assāti dvipado,",
  "anya-e0807n3:148_4": "dvihattho paṭo.",
  "anya-e0807n3:148_5": "Tevijjoti ettha tivijjo evāti sakatthe ṇo vuddhi ca.",
  "anya-e0807n3:148_6": "Catuppado,",
  "anya-e0807n3:148_7": "pañca cakkhūni assāti pañcacakkhu bhagavā,",
  "anya-e0807n3:148_8": "chaḷabhiñño,",
  "anya-e0807n3:148_9": "“ghapassā”dinā rassattaṁ.",
  "anya-e0807n3:148_10": "Navaṅgaṁ satthusāsanaṁ. Dasabalo,",
  "anya-e0807n3:148_11": "anantañāṇo.",
  "anya-e0807n3:148_12": "Tīṇi dasa parimāṇa+mesaṁti tidasā devā,",
  "anya-e0807n3:148_13": "idha parimāṇasaddasannimānato dasasaddo saṅkhyāne vattate.",
  "anya-e0807n3:148_14": "Ayaṁ paccayo etesanti idappaccayā,",
  "anya-e0807n3:148_15": "uttarapade “imassi+daṁ vā”ti imassa idaṁ.",
  "anya-e0807n3:148_16": "Ko pabhavo assāti kiṁ pabhavo kāyo.",
  "anya-e0807n3:148_17": "Vigataṁ malaṁ assāti vimalo,",
  "anya-e0807n3:148_18": "sundaro gandho assāti sugandhaṁ candanaṁ,",
  "anya-e0807n3:148_19": "evaṁ susīlo, sumukho,",
  "anya-e0807n3:148_20": "kucchito gandho assāti duggandhaṁ kuṇapaṁ, dummukho,",
  "anya-e0807n3:148_21": "duṭṭhu mano assāti dummano,",
  "anya-e0807n3:148_22": "evaṁ dussīlo.",
  "anya-e0807n3:148_23": "Tapo eva dhanaṁ assāti tapodhano.",
  "anya-e0807n3:148_24": "Khantisaṅkhātaṁ balaṁ assāti khantibalo.",
  "anya-e0807n3:148_25": "Indoti nāmaṁ etassāti indanāmo.",
  "anya-e0807n3:149_0": "Chandajātādīsu visesanavisesitabbānaṁ yathicchitattā ubhayaṁ pubbaṁ nipatati,",
  "anya-e0807n3:149_1": "kamātikkame payojanābhāvā.",
  "anya-e0807n3:149_2": "Jāto chando assāti jātachando,",
  "anya-e0807n3:149_3": "evaṁ chandajāto.",
  "anya-e0807n3:149_4": "Sañjātapītisomanasso,",
  "anya-e0807n3:149_5": "pītisomanassasañjāto. Māsajāto, jātamāso.",
  "anya-e0807n3:149_6": "Chinnahattho,",
  "anya-e0807n3:149_7": "hatthachinno.",
  "anya-e0807n3:150_0": "Dīghājaṅghā assāti dīghajaṅgho,",
  "anya-e0807n3:150_1": "ettha pumbhāvo,",
  "anya-e0807n3:150_2": "“ghapassā”dinā rasso ca.",
  "anya-e0807n3:150_3": "Tathā pahūtajivho.",
  "anya-e0807n3:150_4": "Mahantī paññā assāti mahāpañño.",
  "anya-e0807n3:150_5": "“Itthiyaṁ bhāsitapumi+tthī pume+ve+katthe”ti vīpaccayābhāventassa ṭādeso rassattañca.",
  "anya-e0807n3:150_6": "Itthiyanti kiṁ,",
  "anya-e0807n3:150_7": "khamādhano.",
  "anya-e0807n3:150_8": "Bhāsitapumāti kiṁ,",
  "anya-e0807n3:150_9": "saddhādhuro.",
  "anya-e0807n3:150_10": "Paññāpakatiko,",
  "anya-e0807n3:150_11": "paññāvisuddhiko,",
  "anya-e0807n3:150_12": "ettha “ltvitthiyūhi ko”ti ko.",
  "anya-e0807n3:150_13": "Gaṇḍīvadhanvāti pakatantarena siddhaṁ.",
  "anya-e0807n3:151_0": "Nānā=ppakārā dumā nānādumā,",
  "anya-e0807n3:151_1": "nānādumehi patitāni nānādumapatitāni,",
  "anya-e0807n3:151_2": "nānādumapatitāni ca tāni pupphāni ceti nānādumapatitapupphāni,",
  "anya-e0807n3:151_3": "tehi vāsitā nānādumapatitapupphavāsitā,",
  "anya-e0807n3:151_4": "nānādumapatitapupphavāsitāsānuyassaso nānādumapatitapupphavāsitasānu pabbato,",
  "anya-e0807n3:151_5": "ayaṁ visesana+amādisamāsagabbho tulyādhikaraṇaaññapadattho.",
  "anya-e0807n3:152_0": "(Ca) sattamyatthe-sampannāni sassāni yasmiṁ so sampannasasso janapado.",
  "anya-e0807n3:152_1": "Sulabho piṇḍo imasminti sulabhapiṇḍo deso.",
  "anya-e0807n3:152_2": "Ākiṇṇā manussā yassaṁ sā ākiṇṇamanussā rājadhānī.",
  "anya-e0807n3:152_3": "Bahavo tāpasā etasminti bahutāpaso assamo.",
  "anya-e0807n3:152_4": "Upacitaṁ maṁsalohitaṁ asminti upacitamaṁsalohitaṁ sarīraṁ.",
  "anya-e0807n3:152_5": "Bahavo sāmino asminti bahusāmikaṁ nagaraṁ,",
  "anya-e0807n3:152_6": "bahū nadiyo asminti bahunadiko,",
  "anya-e0807n3:152_7": "īkārantattā kapaccayo.",
  "anya-e0807n3:152_8": "Evaṁ bahujambukaṁ vanaṁ,",
  "anya-e0807n3:152_9": "bahavo kattāro asmiṁ assa vāti bahukattuko deso,",
  "anya-e0807n3:152_10": "evaṁ bahubhattuko,",
  "anya-e0807n3:152_11": "“ltvitthiyūhi ko”ti ko.",
  "anya-e0807n3:153_0": "2.",
  "anya-e0807n3:153_1": "Bhinnādhikaraṇo yathā-ekarattiṁ vāso assāti ekarattivāso,",
  "anya-e0807n3:153_2": "samānena janena saddhiṁ vāso assāti samānavāso puriso.",
  "anya-e0807n3:153_3": "Ubhato byañjana+massāti ubhatobyañjanako,",
  "anya-e0807n3:153_4": "vibhatyalopo “vā+ññato”ti ko ca,",
  "anya-e0807n3:153_5": "chattaṁ pāṇimhi assāti chattapāṇi,",
  "anya-e0807n3:153_6": "evaṁ daṇḍapāṇi,",
  "anya-e0807n3:153_7": "satthapāṇi,",
  "anya-e0807n3:153_8": "vajirapāṇi,",
  "anya-e0807n3:153_9": "khaggahattho,",
  "anya-e0807n3:153_10": "pattahattho,",
  "anya-e0807n3:153_11": "dāne ajjhāsayo assāti dānajjhāsayo dānādhimuttiko,",
  "anya-e0807n3:153_12": "buddhabhattiko,",
  "anya-e0807n3:153_13": "saddhammagāravo iccādi.",
  "anya-e0807n3:154_0": "3.",
  "anya-e0807n3:154_1": "Tipado yathā-parakkamenā+dhigatā sampadā yehi te parakkamādhigatasampadā mahāpurisā.",
  "anya-e0807n3:154_2": "Evaṁ dhammādhigatabhogā.",
  "anya-e0807n3:154_3": "Onīto pattato pāṇi yena so onītapattapāṇi.",
  "anya-e0807n3:154_4": "Sīhassa pubbaddhamiva kāyo assāti sīhapubbaddhakāyo.",
  "anya-e0807n3:154_5": "Mattā bahavo mātaṅgā asminti mattabahumātaṅgaṁ vanaṁ.",
  "anya-e0807n3:155_0": "4.",
  "anya-e0807n3:155_1": "Na-nipātapubbapado yathā-natthi etassa samoti assamo,",
  "anya-e0807n3:155_2": "“ṭa nañassā”ti nassa ṭo.",
  "anya-e0807n3:155_3": "Evaṁ appaṭipuggalo, aputtako, ahetuko,",
  "anya-e0807n3:155_4": "kapaccayo,",
  "anya-e0807n3:155_5": "eva+muparipi ñeyyaṁ.",
  "anya-e0807n3:155_6": "Natthi saṁvāso etenāti asaṁvāso,",
  "anya-e0807n3:155_7": "na vijjate vuṭṭhi etthāti avuṭṭhiko janapado,",
  "anya-e0807n3:155_8": "abhikkhuko vihāro.",
  "anya-e0807n3:155_9": "Evaṁ anuttaro “ana sare”ti ana,",
  "anya-e0807n3:155_10": "evaṁ anantaṁ, anāsavo.",
  "anya-e0807n3:156_0": "5.",
  "anya-e0807n3:156_1": "Paṭhamātthe sahapubbapado yathā-saha hetunā vattati so sahetuko sahetu vā,",
  "anya-e0807n3:156_2": "“sahassa so+ññatthe”ti sahassa so,",
  "anya-e0807n3:156_3": "evaṁ sappītikā,",
  "anya-e0807n3:156_4": "sappaccayā, sakileso,",
  "anya-e0807n3:156_5": "saupādāno,",
  "anya-e0807n3:156_6": "saparivāro sahaparivāro vā,",
  "anya-e0807n3:156_7": "saha mūlena uddhaṭo samūluddhaṭo rukkho.",
  "anya-e0807n3:157_0": "6.",
  "anya-e0807n3:157_1": "Upamānopameyyajotakaivayutto upamānapubbapado paṭhamāya yathā-nigrodho iva parimaṇḍalo yo so nigrodhaparimaṇḍalo.",
  "anya-e0807n3:157_2": "Saṅkho viya paṇḍaro ayanti saṅkhapaṇḍaro,",
  "anya-e0807n3:157_3": "kāko viya sūro ayanti kākasūro.",
  "anya-e0807n3:157_4": "Cakkhu iva bhūto ayaṁ paramatthadassanatoti cakkhubhūto bhagavā.",
  "anya-e0807n3:157_5": "Evaṁ atthabhūto,",
  "anya-e0807n3:157_6": "dhammabhūto,",
  "anya-e0807n3:157_7": "brahmabhūto,",
  "anya-e0807n3:157_8": "andhabhūto.",
  "anya-e0807n3:157_9": "Muñjapabbajamiva bhūtā ayaṁ muñjapabbajabhūtā kudiṭṭhi.",
  "anya-e0807n3:157_10": "Tantākulamiva jātā ayaṁti tantākulajātā.",
  "anya-e0807n3:158_0": "Chaṭṭhyatthe-suvaṇṇassa vaṇṇo viya vaṇṇo yassa so suvaṇṇavaṇṇo bhagavā,",
  "anya-e0807n3:158_1": "majjhapadalopo.",
  "anya-e0807n3:158_2": "Nāgassa gati viya gati assāti nāgagati.",
  "anya-e0807n3:158_3": "Evaṁ sīhagati,",
  "anya-e0807n3:158_4": "nāgavikkamo,",
  "anya-e0807n3:158_5": "sīhavikkamo, sīhahanu.",
  "anya-e0807n3:158_6": "Eṇissa viya jaṅghā assāti eṇijaṅgho.",
  "anya-e0807n3:158_7": "Brahmuno viya saro assāti brahmassaro.",
  "anya-e0807n3:159_0": "7.",
  "anya-e0807n3:159_1": "Vāsaddatthe saṅkhyāubhayapado yathā-dve vā tayo vā dvatti,",
  "anya-e0807n3:159_2": "dvattayo ca te pattā ceti dvattipattā,",
  "anya-e0807n3:159_3": "“tisva”iti tisadde pare dvissa attaṁ.",
  "anya-e0807n3:159_4": "Dvīhaṁ vā tīhaṁ vā dvīhatīhaṁ,",
  "anya-e0807n3:159_5": "cha vā pañca vā vācā chappañcavācā,",
  "anya-e0807n3:159_6": "evaṁ sattaṭṭhamāsā,",
  "anya-e0807n3:159_7": "ekayojanadviyojanāni.",
  "anya-e0807n3:160_0": "8.",
  "anya-e0807n3:160_1": "Disantarālattho yathā-pubbassā ca dakkhiṇassā ca disāya yadantarālaṁ sā pubbadakkhiṇā vidisā. Ettha –",
  "anya-e0807n3:161_0": "69. Sabbādayo vuttimatteti",
  "anya-e0807n3:162_0": "Itthivācakā sabbādayo vuttimatte pumeva honti.",
  "anya-e0807n3:162_1": "Evaṁ pubbuttarā,",
  "anya-e0807n3:162_2": "aparadakkhiṇā,",
  "anya-e0807n3:162_3": "pacchimuttarā.",
  "anya-e0807n3:162_4": "Pubbā ca sā dakkhiṇā ceti vā.",
  "anya-e0807n3:163_0": "9.",
  "anya-e0807n3:163_1": "Byatihāralakkhaṇo yathā –",
  "anya-e0807n3:163_2": "“tattha gahetvā tena paharitvā yuddhe sarūpaṁ”ti suttena samāse kate kesesu ca kesesu ca gahetvā yuddhaṁ pavattaṁ kesākesī,",
  "anya-e0807n3:163_3": "daṇḍehi ca daṇḍehi ca paharitvā yuddhaṁ pavattaṁ daṇḍādaṇḍīti hoti.",
  "anya-e0807n3:163_4": "Ettha ca “cī vītihāre”ti cīpaccaye “cismiṁ”ti ākāro,",
  "anya-e0807n3:163_5": "evaṁ muṭṭhāmuṭṭhī.",
  "anya-e0807n3:164_0": "Sobhaṇo gandho sugandho,",
  "anya-e0807n3:164_1": "so assa atthīti sugandhīhi atthiatthe īpaccayena siddhaṁ.",
  "anya-e0807n3:164_2": "Yasmā ca bhaddāya kāpilāniyā apadāne “puno pattaṁ gahetvāna,",
  "anya-e0807n3:164_3": "sodhayitvā sugandhinā”ti vuttaṁ,",
  "anya-e0807n3:164_4": "tasmā vuttiyaṁ ikārantassa abhāvadīpanatthaṁ “sugandhi duggandhīti payogā na dissatī”ti vuttaṁ.",
  "anya-e0807n3:164_5": "Sugandhināti ekavacane rasso.",
  "anya-e0807n3:165_0": "19. Catthe",
  "anya-e0807n3:166_0": "Anekaṁsyādyantaṁ catthe ekatthaṁ vā hoti.",
  "anya-e0807n3:166_1": "Samuccayo anvācayo itarītarayogo samāhāroti casaddassa attho catubbidho.",
  "anya-e0807n3:167_0": "Tattha samuccayā+nvācayesu samāso na hoti,",
  "anya-e0807n3:167_1": "kriyāsāpekkhatāya nāmānaṁ aññamaññaṁ ayuttatthattā,",
  "anya-e0807n3:167_2": "yathā-cīvaraṁ piṇḍapātañca paccayaṁ sayanāsanaṁ adāsi,",
  "anya-e0807n3:167_3": "dānañca dehi,",
  "anya-e0807n3:167_4": "sīlañcarakkhāhi.",
  "anya-e0807n3:167_5": "Itarītarayoge samāhāre ca aññamaññāpekkhattā samāso.",
  "anya-e0807n3:168_0": "Ubhayatthapadhāne catthe katha+mekatthībhāvo sambhave+ti ce, vuttañhi –",
  "anya-e0807n3:169_0": "Sappadhānāpi yattha+tthā, mitho sāpekkhatā iva;",
  "anya-e0807n3:170_0": "Kriyāsambandhasāmaññā, catthe+katthaṁ ta+duccateti.",
  "anya-e0807n3:171_0": "Yasmā ekatthībhāvepi satīyasatīyatthe padhānaṁ, tasmā idaṁ vuccate –",
  "anya-e0807n3:172_0": "Na+ññamaññaṁ visesenti, catthe atthā padāniva;",
  "anya-e0807n3:173_0": "Satthavutyī ato tesaṁ, padhānatthaṁ+bhiyujjate.",
  "anya-e0807n3:174_0": "Itarītarayogo ca, samāhārotya+yaṁ dvidhā;",
  "anya-e0807n3:175_0": "Samāso tu imaṁ aññe, jānante dvandanāmato.",
  "anya-e0807n3:176_0": "Itarītarayogasmiṁ+vayavatthassa sambhavo;",
  "anya-e0807n3:177_0": "Samudāyatirobhāvo, paraṁva liṅga+massa ca.",
  "anya-e0807n3:178_0": "Samudāyabbhavo yasmiṁ+vayavā ca tirohitā;",
  "anya-e0807n3:179_0": "Samāhārotya+yaṁ cattho, so ca hoti napuṁsake.",
  "anya-e0807n3:180_0": "Itarītarayogo yathā-sāriputto ca moggallāno ca sāriputtamoggallānā,",
  "anya-e0807n3:180_1": "bho sāriputtamoggallānā iccādi.",
  "anya-e0807n3:180_2": "Avayavapadhānattā bahuvacanameva.",
  "anya-e0807n3:180_3": "Samaṇā ca brāhmaṇā ca samaṇabrāhmaṇā,",
  "anya-e0807n3:180_4": "evaṁ brāhmaṇagahapatikā,",
  "anya-e0807n3:180_5": "khattiyabrāhmaṇā,",
  "anya-e0807n3:180_6": "devamanussā,",
  "anya-e0807n3:180_7": "candimasūriyā.",
  "anya-e0807n3:181_0": "64. Vijjāyonisambandhīna+mā tatra cattheti",
  "anya-e0807n3:182_0": "Vijjāsambandhīnaṁ yonisambandhīnañca catthe ā hotīti ukārassa ā,",
  "anya-e0807n3:182_1": "hotā ca potā ca hotāpotāro.",
  "anya-e0807n3:182_2": "Evaṁ mātāpitaro.",
  "anya-e0807n3:183_0": "65. Putteti",
  "anya-e0807n3:184_0": "Putte uttarapade pitādīna+mā hoti catthe. Pitā ca putto ca pitāputtā, evaṁ mātāputtā.",
  "anya-e0807n3:185_0": "78. Jāyāya jayaṁ patimhi",
  "anya-e0807n3:186_0": "Patimhi pare jāyāya jayaṁ hoti.",
  "anya-e0807n3:186_1": "Jāyā ca pati ca jayampatayo.",
  "anya-e0807n3:186_2": "Jānipatīti pakatantarena siddhaṁ,",
  "anya-e0807n3:186_3": "jāni ca pati ca jānipati.",
  "anya-e0807n3:186_4": "Evaṁ jampati dampatīti.",
  "anya-e0807n3:187_0": "Kvaci appasaraṁ pubbaṁ nipatati,",
  "anya-e0807n3:187_1": "yathā-cando ca sūriyo ca candasūriyā,",
  "anya-e0807n3:187_2": "nigamā ca janapadā ca nigamajanapadā.",
  "anya-e0807n3:187_3": "Evaṁ surāsuragaruḍamanujabhujagagandhabbā.",
  "anya-e0807n3:188_0": "Kvaci ivaṇṇu+vaṇṇantānaṁ pubbanipāto,",
  "anya-e0807n3:188_1": "yathā-aggidhumā,",
  "anya-e0807n3:188_2": "gatibuddhibhujapaṭhaharakarasayā,",
  "anya-e0807n3:188_3": "dhātuliṅgāni.",
  "anya-e0807n3:189_0": "Kvaci sarādiakārantaṁ pubbaṁ nipatati, yathā-atthadhammā, atthasaddā, saddatthā vā.",
  "anya-e0807n3:190_0": "Aññamaññasāpekkhānameva tirohitāvayavabhedo samudāyapadhāno samāhāro,",
  "anya-e0807n3:190_1": "yathā-chattañca upāhanā ca chattupāhanaṁ.",
  "anya-e0807n3:191_0": "20. Samāhāre napuṁsakanti",
  "anya-e0807n3:192_0": "Samāhāre sabbattha napuṁsakaliṅgaṁ bhavati, samāhārasse+kattā ekavacanameva.",
  "anya-e0807n3:193_0": "23. Syādīsu rassoti",
  "anya-e0807n3:194_0": "Napuṁsake vattamānassa syādīsu rasso. Bho chattupāhana, chattupāhanaṁ, chattupāhanena iccādi.",
  "anya-e0807n3:195_0": "Te ca samāhāritarītarayogā bahulaṁvidhānā niyatavisayāyeva honti,",
  "anya-e0807n3:195_1": "tatrā+yaṁ visayavibhāgo-niruttipiṭakāgato-pāṇi+tūriya+yogga+senaṅgānaṁ,",
  "anya-e0807n3:195_2": "niccaverīnaṁ,",
  "anya-e0807n3:195_3": "saṅkhyāparimāṇasaññānaṁ,",
  "anya-e0807n3:195_4": "khuddajantukānaṁ,",
  "anya-e0807n3:195_5": "pacanacaṇḍālānaṁ,",
  "anya-e0807n3:195_6": "caraṇasādhāraṇānaṁ,",
  "anya-e0807n3:195_7": "ekajjhāyanapāvacanānaṁ,",
  "anya-e0807n3:195_8": "liṅgavisesānaṁ,",
  "anya-e0807n3:195_9": "vividhaviruddhānaṁ, disānaṁ,",
  "anya-e0807n3:195_10": "nadīnañca niccasamāhārekatthaṁ bhavati.",
  "anya-e0807n3:196_0": "Pāṇaṅgānaṁ-cakkhu ca sotañca cakkhusotaṁ,",
  "anya-e0807n3:196_1": "mukhañca nāsikā ca mukhanāsikaṁ,",
  "anya-e0807n3:196_2": "“syādīsu rasso”ti napuṁsake vattamānassa rasso.",
  "anya-e0807n3:196_3": "Hanu ca gīvā ca hanugīvaṁ,",
  "anya-e0807n3:196_4": "kaṇṇā ca nāsā ca kaṇṇanāsaṁ,",
  "anya-e0807n3:196_5": "pāṇi ca pādo ca pāṇipādaṁ,",
  "anya-e0807n3:196_6": "chavi ca maṁsañca lohitañca chavimaṁsalohitaṁ,",
  "anya-e0807n3:196_7": "nāmañca rūpañca nāmarūpaṁ,",
  "anya-e0807n3:196_8": "jarā ca maraṇañca jarāmaraṇaṁ.",
  "anya-e0807n3:197_0": "Tūriyaṅgānaṁ-alaso ca tālambaro ca alasatālambaraṁ,",
  "anya-e0807n3:197_1": "murajo ca gomukho ca murajagomukhaṁ,",
  "anya-e0807n3:197_2": "saṁkho ca paṇavo ca deṇḍimo ca,",
  "anya-e0807n3:197_3": "saṁkhā ca paṇavā ca deṇḍimā cāti vā saṁkhapaṇavadeṇḍimaṁ,",
  "anya-e0807n3:197_4": "paṇavādayo dvepi bherivisesā,",
  "anya-e0807n3:197_5": "maddaviko ca pāṇaviko ca maddavikapāṇavikaṁ,",
  "anya-e0807n3:197_6": "gītañca vāditañca gītavāditaṁ,",
  "anya-e0807n3:197_7": "sammañca tāḷañca sammatāḷaṁ,",
  "anya-e0807n3:197_8": "sammaṁti kaṁsatālaṁ,",
  "anya-e0807n3:197_9": "tāḷaṁti hatthatāḷaṁ.",
  "anya-e0807n3:198_0": "Yoggaṅgānaṁ-phālo ca pācanañca phālapācanaṁ, yugañca naṅgalañca yuganaṅgalaṁ.",
  "anya-e0807n3:199_0": "Senaṅgānaṁ-hatthino ca assā ca hatthiassaṁ,",
  "anya-e0807n3:199_1": "rathā ca pattikā ca rathapattikaṁ,",
  "anya-e0807n3:199_2": "asi ca satti ca tomarañca piṇḍañca asisattitomarapiṇḍaṁ,",
  "anya-e0807n3:199_3": "asi ca cammañca asicammaṁ,",
  "anya-e0807n3:199_4": "cammanti saravāraṇa-phalakaṁ.",
  "anya-e0807n3:199_5": "Dhanu ca kalāpo ca dhanukalāpaṁ,",
  "anya-e0807n3:199_6": "kalāpo=tuṇīraṁ.",
  "anya-e0807n3:199_7": "Paharaṇañca āvaraṇañca paharaṇāvaraṇaṁ.",
  "anya-e0807n3:200_0": "Niccaverīnaṁ-ahi ca nakulo ca,",
  "anya-e0807n3:200_1": "ahī ca nakulā cāti vā ahinakulaṁ.",
  "anya-e0807n3:200_2": "Evaṁ biḷāramūsikaṁ,",
  "anya-e0807n3:200_3": "antassa rassattaṁ.",
  "anya-e0807n3:200_4": "Kākolukaṁ,",
  "anya-e0807n3:200_5": "sappamaṇḍūkaṁ,",
  "anya-e0807n3:200_6": "garuḷasappaṁ,",
  "anya-e0807n3:200_7": "nāgasupaṇṇaṁ.",
  "anya-e0807n3:201_0": "Saṅkhyāparimāṇasaññānaṁ-ekakañca dukañca ekakadukaṁ. Evaṁ,",
  "anya-e0807n3:201_1": "dukatikaṁ,",
  "anya-e0807n3:201_2": "tikacatukkaṁ,",
  "anya-e0807n3:201_3": "catukkapañcakaṁ.",
  "anya-e0807n3:201_4": "Dasakañca ekādasakañca dasekādasakaṁ,",
  "anya-e0807n3:201_5": "“titālīsa” iti caka-bhāgalopaniddesena kakārassa lopo.",
  "anya-e0807n3:202_0": "Khuddajantukānaṁ-kīṭā ca paṭaṅgā ca kīṭapaṭaṅgaṁ,",
  "anya-e0807n3:202_1": "kīṭā=kapālapiṭṭhikapāṇā.",
  "anya-e0807n3:202_2": "Evaṁ kunthakipillikaṁ,",
  "anya-e0807n3:202_3": "ḍaṁsā ca makasā ca ḍaṁsamakasaṁ,",
  "anya-e0807n3:202_4": "makkhikā ca kipillikā ca makkhikakipillikaṁ,",
  "anya-e0807n3:202_5": "kīṭā ca sariṁsapā ca kīṭasariṁsapaṁ.",
  "anya-e0807n3:202_6": "Tattha kunthā=sukhumakipillikā.",
  "anya-e0807n3:203_0": "Khuddajantu anaṭṭhī vā, atha kho khuddakopi vā;",
  "anya-e0807n3:204_0": "Sataṁ vā pasato yesaṁ, keci ānatulā iti.",
  "anya-e0807n3:205_0": "Pacanacaṇḍālānaṁ-orabbhikā ca sūkarikā ca orabbhikasūkarikaṁ,",
  "anya-e0807n3:205_1": "evaṁ sākuntikamāgavikaṁ.",
  "anya-e0807n3:205_2": "Sapāko ca caṇḍālo ca sapākacaṇḍālaṁ,",
  "anya-e0807n3:205_3": "pukkusachavaḍāhakaṁ,",
  "anya-e0807n3:205_4": "venarathakāraṁ,",
  "anya-e0807n3:205_5": "tattha venā=tacchakā,",
  "anya-e0807n3:205_6": "rathakārā=cammakārā.",
  "anya-e0807n3:206_0": "Caraṇasādhāraṇānaṁ-atiso ca bhāradvājo ca atisabhāradvājaṁ,",
  "anya-e0807n3:206_1": "kaṭṭho ca kapālo ca kaṭṭhakapālaṁ,",
  "anya-e0807n3:206_2": "sīlañca paññāṇañca sīlapaññāṇaṁ,",
  "anya-e0807n3:206_3": "samatho ca vipassanā ca samathavipassanaṁ,",
  "anya-e0807n3:206_4": "vijjā ca caraṇañca vijjācaraṇaṁ,",
  "anya-e0807n3:206_5": "evaṁ nāmarūpaṁ,",
  "anya-e0807n3:206_6": "hirottappaṁ,",
  "anya-e0807n3:206_7": "satisampa-jaññaṁ,",
  "anya-e0807n3:206_8": "lobhamohaṁ,",
  "anya-e0807n3:206_9": "dosamohaṁ,",
  "anya-e0807n3:206_10": "ahirikānottappaṁ,",
  "anya-e0807n3:206_11": "thinamiddhaṁ,",
  "anya-e0807n3:206_12": "uddhaccakukkucca+miccādi.",
  "anya-e0807n3:207_0": "Ekajjhāyanapāvacanānaṁ-dīgho ca majjhimo ca dīghamajjhimaṁ,",
  "anya-e0807n3:207_1": "evaṁ ekuttara saṁyuttakaṁ,",
  "anya-e0807n3:207_2": "khandhakavibhaṅgaṁ.",
  "anya-e0807n3:208_0": "Liṅgavisesānaṁ-itthī ca pumā ca itthipumaṁ,",
  "anya-e0807n3:208_1": "dāsī ca dāso ca dāsidāsaṁ,",
  "anya-e0807n3:208_2": "cīvarañca piṇḍapāto ca senāsanañca gilānapaccayabhesajjaparikkhāro ca cīvarapiṇḍapātasenāsanagilānapaccayabhesajjaparikkhāraṁ,",
  "anya-e0807n3:208_3": "tiṇañca kaṭṭho ca sākhā ca palāsañca tiṇakaṭṭhasākhāpalāsaṁ.",
  "anya-e0807n3:208_4": "“Lābhī hoti cīvarapiṇḍapātasenāsanagilānapaccayabhesajjaparikkhārānaṁ”tipi dissati.",
  "anya-e0807n3:209_0": "Vividhaviruddhānaṁ-kusalañca akusalañca kusalākusalaṁ,",
  "anya-e0807n3:209_1": "evaṁ sāvajjānavajjaṁ,",
  "anya-e0807n3:209_2": "hīnapaṇītaṁ,",
  "anya-e0807n3:209_3": "kaṇhasukkaṁ,",
  "anya-e0807n3:209_4": "chekapāpakaṁ,",
  "anya-e0807n3:209_5": "sukhadukkhaṁ,",
  "anya-e0807n3:209_6": "adhamuttamaṁ,",
  "anya-e0807n3:209_7": "paṭighānunayaṁ,",
  "anya-e0807n3:209_8": "chāyātapaṁ,",
  "anya-e0807n3:209_9": "ālokandhakāraṁ.",
  "anya-e0807n3:209_10": "Rattiñca divā ca rattindivaṁ,",
  "anya-e0807n3:209_11": "“rattindivadāragavacaturassā”ti apaccaye kate numaāgamo.",
  "anya-e0807n3:209_12": "Aho ca ratti ca ahorattaṁ,",
  "anya-e0807n3:209_13": "“dīghā+hovassekadesehi ca ratyā”ti apaccaye kate “manādyāpādīna+mo maye ce”ti okāro.",
  "anya-e0807n3:210_0": "Disānaṁ-pubbā ca aparā ca pubbāparaṁ,",
  "anya-e0807n3:210_1": "evaṁ puratthimapacchimaṁ,",
  "anya-e0807n3:210_2": "dakkhiṇuttaraṁ,",
  "anya-e0807n3:210_3": "pubbadakkhiṇaṁ,",
  "anya-e0807n3:210_4": "pubbuttaraṁ,",
  "anya-e0807n3:210_5": "aparadakkhiṇaṁ,",
  "anya-e0807n3:210_6": "aparuttaraṁ.",
  "anya-e0807n3:211_0": "Nadīnaṁ-gaṅgā ca yamunā ca gaṅgāyamunaṁ, evaṁ mahīsarabhū.",
  "anya-e0807n3:212_0": "Tiṇa+rukkha+pasu+sakuṇa+dhana+khañña+byañjana+janapadānaṁ vā.",
  "anya-e0807n3:212_1": "Tiṇavisesānaṁ-usīrāni ca bīraṇāni ca usīrabīraṇaṁ usīrabīraṇāni vā.",
  "anya-e0807n3:212_2": "Evaṁ muñjapabbajaṁ muñjapabbajāni vā,",
  "anya-e0807n3:212_3": "kāsakusaṁ kāsakusā vā.",
  "anya-e0807n3:213_0": "Rukkhavisesānaṁ-assatthā ca kapiṭṭhā ca assatthakapiṭṭhaṁ assatthakapiṭṭhā vā,",
  "anya-e0807n3:213_1": "evaṁ ambapanasaṁ ambapanasā,",
  "anya-e0807n3:213_2": "khadirapalāsaṁ khadirapalāsā,",
  "anya-e0807n3:213_3": "dhavāssakaṇṇaṁ dhavāssakaṇṇā,",
  "anya-e0807n3:213_4": "pilakkhanigrodhaṁ pilakkhanigrodhā,",
  "anya-e0807n3:213_5": "sākasālaṁ sākasālā.",
  "anya-e0807n3:214_0": "Pasuvisesānaṁ-gajā ca gavajā ca gajagavajaṁ gajagavajā vā,",
  "anya-e0807n3:214_1": "ajā ca eḷakā ca ajeḷakaṁ ajeḷakā,",
  "anya-e0807n3:214_2": "hatthī ca gāvo ca assā ca vaḷavā ca hatthīgavassavaḷavaṁ hatthīgavassavaḷavā,",
  "anya-e0807n3:214_3": "rassattaṁ.",
  "anya-e0807n3:214_4": "Evaṁ gomahisaṁ gomahisā,",
  "anya-e0807n3:214_5": "eṇeyyavarāhaṁ eṇeyyavarāhā,",
  "anya-e0807n3:214_6": "sīhabyagghataracchaṁ sīhabyagghataracchā,",
  "anya-e0807n3:214_7": "kukkuṭasūkaraṁ kukkuṭasūkarā,",
  "anya-e0807n3:214_8": "eṇeyyagomahisaṁ eṇeyyagomahisā.",
  "anya-e0807n3:215_0": "Sakuṇavisesānaṁ-haṁsā ca bakā ca haṁsabakaṁ haṁsabakā.",
  "anya-e0807n3:215_1": "Evaṁ kāraṇḍavacakkavākaṁ kāraṇḍavacakkavākā,",
  "anya-e0807n3:215_2": "mayūrakoñcaṁ mayūrakoñcā,",
  "anya-e0807n3:215_3": "sukasālikaṁ sukasālikā,",
  "anya-e0807n3:215_4": "bakabalākaṁ bakabalākā.",
  "anya-e0807n3:216_0": "Dhanānaṁ-hiraññañca suvaṇṇañca hiraññasuvaṇṇaṁ hiraññasuvaṇṇāni.",
  "anya-e0807n3:216_1": "Evaṁ jātarūparajataṁ jātarūparajatāni,",
  "anya-e0807n3:216_2": "maṇisaṅkhamuttaveḷuriyaṁ maṇisaṅkhamuttaveḷuriyā.",
  "anya-e0807n3:217_0": "Dhaññānaṁ-sālī ca yavā ca sāliyavaṁ sāliyavā vā.",
  "anya-e0807n3:217_1": "Evaṁ tilamuggamāsaṁ tilamuggamāsāni,",
  "anya-e0807n3:217_2": "nippāvakulatthaṁ nippāvakulatthā.",
  "anya-e0807n3:218_0": "Byañjanānaṁ-sāko ca suvā ca sākasuvaṁ sākasuvā.",
  "anya-e0807n3:218_1": "Evaṁ gabyamāhisaṁ gabyamāhisā,",
  "anya-e0807n3:218_2": "eṇeyyavarāhaṁ eṇeya, varāhā.",
  "anya-e0807n3:218_3": "Migamayūraṁ migamayūrā.",
  "anya-e0807n3:219_0": "Janapadānaṁ-kāsi ca kosalā ca kāsikosalaṁ kāsikosalā,",
  "anya-e0807n3:219_1": "vajjī ca mallā ca vajjimallaṁ vajjimallā,",
  "anya-e0807n3:219_2": "aṅgā ca magadhā ca aṅgamagadhaṁ aṅgamagadhā,",
  "anya-e0807n3:219_3": "evaṁ cetivaṁsaṁ cetivaṁsā,",
  "anya-e0807n3:219_4": "macchasūrasenaṁ macchasūrasenā,",
  "anya-e0807n3:219_5": "kurupañcālaṁ kurupañcālā.",
  "anya-e0807n3:219_6": "Nāmañca rūpañca nāmarūpañca nāmarūpanāmarūpanti caturekapañcavokāravasena vattabbe bahulādhikārā sarūpekasesaṁ katvā nāmarūpanti vuttaṁ.",
  "anya-e0807n3:220_0": "Etasmiṁ ekatthībhāvakaṇḍe yaṁ vuttaṁ pubbaṁ,",
  "anya-e0807n3:220_1": "tadeva pubbaṁ nipatati,",
  "anya-e0807n3:220_2": "kamātikkame payojanassā+bhāvā.",
  "anya-e0807n3:220_3": "Kvaci vipallāsopi hoti,",
  "anya-e0807n3:220_4": "bahulādhikārato,",
  "anya-e0807n3:220_5": "dantānaṁ rājā rājadanto.",
  "anya-e0807n3:220_6": "Catthe samāhāre “sabhāparisāyā”ti ñāpakā kvaci napuṁsakaliṅgaṁ na bhavati,",
  "anya-e0807n3:220_7": "ādhipaccañca parivāro ca ādhipaccaparivāro.",
  "anya-e0807n3:220_8": "Evaṁ chandapārisuddhi,",
  "anya-e0807n3:220_9": "paṭisandhipavattiyaṁ.",
  "anya-e0807n3:221_0": "40. Samāsantva",
  "anya-e0807n3:222_0": "Upari aya+madhikarīyati.",
  "anya-e0807n3:223_0": "41. Pāpādīhi bhūmiyā",
  "anya-e0807n3:224_0": "Pāpādīhi parā yā bhūmi,",
  "anya-e0807n3:224_1": "tassā samāsanto a hoti.",
  "anya-e0807n3:224_2": "Pāpā bhūmi yasminti pāpabhūmaṁ,",
  "anya-e0807n3:224_3": "jātiyā upalakkhitā bhūmi jātibhūmaṁ.",
  "anya-e0807n3:225_0": "42. Saṁkhyāhiti",
  "anya-e0807n3:226_0": "Saṁkhyāhi parāya bhūmiyā a hoti. Dve bhūmiyo assa dvibhūmaṁ. Evaṁ tibhūmaṁ.",
  "anya-e0807n3:227_0": "43. Nadīgodhāvarīnaṁ",
  "anya-e0807n3:228_0": "Saṁkhyāhi parāsaṁ nadīgodhāvarīnaṁ samāsanto a hoti.",
  "anya-e0807n3:228_1": "Pañcannaṁ nadīnaṁ samāhāro pañcanadaṁ.",
  "anya-e0807n3:228_2": "Evaṁ sattagodhāvaraṁ.",
  "anya-e0807n3:229_0": "44. Asaṁkhyehi cā+ṅgulyā+nāññāsaṁkhyatthesuti",
  "anya-e0807n3:230_0": "Asaṁkhyehi saṁkhyāhi ca parāya aṅguliyā samāsanto a hoti.",
  "anya-e0807n3:230_1": "Niggata+maṅgulīhi niraṅgulaṁ,",
  "anya-e0807n3:230_2": "dve aṅguliyo samāhaṭā dvaṅgulaṁ.",
  "anya-e0807n3:230_3": "Anaññāsaṁkhyatthesūti kiṁ,",
  "anya-e0807n3:230_4": "pañca aṅguliyo asmiṁ hattheti pañcaṅguli,",
  "anya-e0807n3:230_5": "aṅguliyā samīpaṁ upaṅguli.",
  "anya-e0807n3:231_0": "45. Dīghāhovassekadesehi ca rattyāti",
  "anya-e0807n3:232_0": "Dīghādīhi parāya rattiyā a hoti.",
  "anya-e0807n3:232_1": "Dīghā ca sā ratti cāti dīgharattaṁ.",
  "anya-e0807n3:232_2": "Aho ca ratti ca ahorattaṁ,",
  "anya-e0807n3:232_3": "āpādittā o.",
  "anya-e0807n3:232_4": "Vassāsu ratti vassārattaṁ.",
  "anya-e0807n3:232_5": "Pubbā ca sā ratti cāti pubbarattaṁ.",
  "anya-e0807n3:232_6": "Evaṁ apararattaṁ,",
  "anya-e0807n3:232_7": "aḍḍharattaṁ,",
  "anya-e0807n3:232_8": "atikkanto rattiṁ atiratto.",
  "anya-e0807n3:232_9": "Dve rattiyo samāhaṭā dvirattaṁ.",
  "anya-e0807n3:232_10": "Anaññāsaṁkhyatthesu tveva,",
  "anya-e0807n3:232_11": "dīghā ratti asminti dīgharatti, hemanto.",
  "anya-e0807n3:232_12": "Rattiyā samīpaṁ uparatti.",
  "anya-e0807n3:232_13": "Bahulaṁvidhānā kvaci hoteva,",
  "anya-e0807n3:232_14": "rattiparimāṇānurūpaṁ yathārattaṁ.",
  "anya-e0807n3:233_0": "46. Gotva+catthe cā+lope",
  "anya-e0807n3:234_0": "Gosaddā alopavisaye samāsanto a hoti na ce catthādīsu samāso.",
  "anya-e0807n3:234_1": "Rañño go rājagavo.",
  "anya-e0807n3:234_2": "Paramo ca so go cāti paramagavo.",
  "anya-e0807n3:234_3": "Pañcannaṁ gunnaṁ samāhāro pañcagavaṁ,",
  "anya-e0807n3:234_4": "“gossā+vaṅa”ti avaṅa.",
  "anya-e0807n3:234_5": "Taṁ dhana+massāti pañcagavadhano.",
  "anya-e0807n3:234_6": "Dasagavaṁ.",
  "anya-e0807n3:235_0": "47. Rattindiva+dāragava+caturassā",
  "anya-e0807n3:236_0": "Ete saddā a-antā nipaccante.",
  "anya-e0807n3:236_1": "Ratti ca divā ca rattindivaṁ,",
  "anya-e0807n3:236_2": "imināva numāga mā.",
  "anya-e0807n3:236_3": "Dārā ca gavo ca dāragavaṁ.",
  "anya-e0807n3:236_4": "Catasso assiyo assa caturasso.",
  "anya-e0807n3:237_0": "48. Āyāme+nugavaṁ",
  "anya-e0807n3:238_0": "Anugavaṁti nipaccate āyāmegamyamāne. Gavassa āyāmo anugavaṁ sakaṭaṁ, asaṅkhyasamāso.",
  "anya-e0807n3:239_0": "49. Akkhismā+ññatthe",
  "anya-e0807n3:240_0": "Akkhismā samāsanto a hoti aññatthe. Visālāni akkhīni yassa so visālakkho.",
  "anya-e0807n3:241_0": "50. Dārumya+ṅgulyā",
  "anya-e0807n3:242_0": "Aṅgulantā aññatthe dārumhi samāsanto a hoti.",
  "anya-e0807n3:242_1": "Dve aṅguliyo avayavā asseti dvaṅgulaṁ dāru,",
  "anya-e0807n3:242_2": "evaṁ pañcaṅgulaṁ.",
  "anya-e0807n3:242_3": "Aṅgulisadisāvayavaṁ dhaññādīnaṁ vikkhepakaṁ dārūti vuccate.",
  "anya-e0807n3:243_0": "54. Uttarapade",
  "anya-e0807n3:244_0": "Idaṁ sabbattha adhikātabbaṁ.",
  "anya-e0807n3:245_0": "55. Imassi+danti",
  "anya-e0807n3:246_0": "Uttarapade imassa idaṁ,",
  "anya-e0807n3:246_1": "imāya attho idamaṭṭho,",
  "anya-e0807n3:246_2": "thassa ṭho,",
  "anya-e0807n3:246_3": "idamaṭṭho assa atthīti idamaṭṭhī,",
  "anya-e0807n3:246_4": "idamaṭṭhino bhāvo idamaṭṭhitā.",
  "anya-e0807n3:246_5": "Imesaṁ paccayā idappaccayā,",
  "anya-e0807n3:246_6": "niggahītalopo passa ca dvibhāvo.",
  "anya-e0807n3:247_0": "57. Ṭa ntantūnanti",
  "anya-e0807n3:248_0": "Ntantūnaṁ uttarapade ṭa hoti.",
  "anya-e0807n3:248_1": "Bhavanto patiṭṭhā amhanti bhavaṁpatiṭṭhā mayaṁ,",
  "anya-e0807n3:248_2": "niggahītāgamo, vagganto,",
  "anya-e0807n3:248_3": "yossa ṭā ca.",
  "anya-e0807n3:248_4": "Bhagavā mūlaṁ etesaṁti bhagavaṁmūlakā no dhammā.",
  "anya-e0807n3:249_0": "58. A",
  "anya-e0807n3:250_0": "Iti ntantūnaṁ a hoti. Guṇavanto patiṭṭhā mamāti guṇavantapatiṭṭho+smi.",
  "anya-e0807n3:251_0": "60. Parassa saṁkhyāsuti",
  "anya-e0807n3:252_0": "Saṁkhyāsu parassa o, paro satasmā adhikā parosataṁ.",
  "anya-e0807n3:253_0": "61. Jane puthassuti",
  "anya-e0807n3:254_0": "Puthassa jane u hoti. Puthagevā+yaṁ janoti puthujjano, jassa dvittaṁ.",
  "anya-e0807n3:255_0": "62. So chassā+hā+yatane vā",
  "anya-e0807n3:256_0": "Ahe āyatane ca uttarapade chassa so hoti vā. Sāhaṁ chāhaṁ, saḷāyatanaṁ chaḷāyatanaṁ. (Sambaraṁ)",
  "anya-e0807n3:257_0": "63. Ltu+pitādīna+māravaraṅa",
  "anya-e0807n3:258_0": "Ltupaccayantānaṁ pitādīnañca yathākkama+māravaraṅa vā hontu+ttarapade.",
  "anya-e0807n3:258_1": "Satthuno dassanaṁ satthāradassanaṁ,",
  "anya-e0807n3:258_2": "kattāraniddeso.",
  "anya-e0807n3:258_3": "Mātarapitaro. Vātveva,",
  "anya-e0807n3:258_4": "satthudassanaṁ, mātujāyo.",
  "anya-e0807n3:259_0": "68. Kvaci paccayeti",
  "anya-e0807n3:260_0": "Paccaye pumabhāve atisayena byattā byattatarā,",
  "anya-e0807n3:260_1": "byattatamā.",
  "anya-e0807n3:260_2": "“Tassaṁ tatra,",
  "anya-e0807n3:260_3": "tāya tato,",
  "anya-e0807n3:260_4": "tassaṁ velāyaṁ tadā”“…",
  "anya-e0807n3:260_5": "etthantare rūpāni ācariyasaṁgharakkhita mahāsāmittheramatena imināva “kvaci paccayeti suttena siddhāni,",
  "anya-e0807n3:260_6": "teneva tāni imasmiṁ sutte udāhaṭāni.",
  "anya-e0807n3:260_7": "ācariyamoggallānamahātheramatena pane+tāni “sabbādayo vuttimatteti suttena siddhāni.",
  "anya-e0807n3:260_8": "toādīnaṁ vibhatyatthe vihitapaccayattā,",
  "anya-e0807n3:260_9": "tadanthānañca ṇādivuttittā dvinnampi therānaṁ matā aviruddhā.",
  "anya-e0807n3:261_0": "71. Saññāya+mudo+dakassa",
  "anya-e0807n3:262_0": "Saññāya+mudakassu+ttarapade udādeso hoti. Udadhi, udapānaṁ.",
  "anya-e0807n3:263_0": "72. Kumbhādīsu vā",
  "anya-e0807n3:264_0": "Kumbhādīsu+ttarapadesu udakassa udādeso vā hoti.",
  "anya-e0807n3:264_1": "Udakumbho,",
  "anya-e0807n3:264_2": "udakakumbho.",
  "anya-e0807n3:264_3": "Udapatto udakapatto.",
  "anya-e0807n3:264_4": "Udabindu udakabindu.",
  "anya-e0807n3:264_5": "Ākatigaṇo+yaṁ.",
  "anya-e0807n3:265_0": "73. Sotādīsū+lopo",
  "anya-e0807n3:266_0": "Sotādīsu+ttarapadesu udakassa ussa lopo hoti. Dakasotaṁ, dakarakkhaso.",
  "anya-e0807n3:267_0": "26. Itthiya+matvā",
  "anya-e0807n3:268_0": "Itthiyaṁ vattamānato akārantato nāmasmā āpaccayo hoti. Dhammadinnā.",
  "anya-e0807n3:269_0": "27. Nadādito ṅī",
  "anya-e0807n3:270_0": "Nadādīhi itthiyaṁ vīpaccayo hoti. Nadī mahī kumārī taruṇī vāruṇī gotamī.",
  "anya-e0807n3:271_0": "Goto vā",
  "anya-e0807n3:272_0": "Gāvī go. Ākatigaṇo+yaṁ. Va-kāro “ntantūnaṁ vīmhi to vā”ti visesanattho.",
  "anya-e0807n3:273_0": "28. Yakkhāditvi+nī ca",
  "anya-e0807n3:274_0": "Yakkhādito itthiyaṁ inī hoti vī ca. Yakkhinī yakkhī, nāginī nāgī, sīhinī sīhī.",
  "anya-e0807n3:275_0": "29. Ārāmikādīhi",
  "anya-e0807n3:276_0": "Ārāmikādito inī hoti+tthiyaṁ. Ārāmikinī, anantarāyikinī.",
  "anya-e0807n3:277_0": "Saññāyaṁ mānuso mānusinī, aññatra mānusī.",
  "anya-e0807n3:278_0": "30. Yuvaṇṇehi nī",
  "anya-e0807n3:279_0": "Itthiya+mivaṇṇuvaṇṇantehi nī hoti bahulaṁ.",
  "anya-e0807n3:279_1": "Sadāpayatapāṇinī, daṇḍinī,",
  "anya-e0807n3:279_2": "bhikkhunī,",
  "anya-e0807n3:279_3": "khattabandhunī,",
  "anya-e0807n3:279_4": "paracittavidunī.",
  "anya-e0807n3:279_5": "Mātuādito kasmā na hoti,",
  "anya-e0807n3:279_6": "itthipaccayaṁ vināpi itthattābhidhānato.",
  "anya-e0807n3:280_0": "31. Ttimhā+ññatthe",
  "anya-e0807n3:281_0": "Ttimhā+ññattheyeva itthiyaṁ nī hoti bahulaṁ.",
  "anya-e0807n3:281_1": "Sā+haṁ ahiṁsāratinī,",
  "anya-e0807n3:281_2": "tassā muṭṭhassatiniyā,",
  "anya-e0807n3:281_3": "sā gāvī vacchagiddhinī.",
  "anya-e0807n3:281_4": "Aññattheti kiṁ,",
  "anya-e0807n3:281_5": "dhammarati.",
  "anya-e0807n3:282_0": "32. Gharaṇyādayoti",
  "anya-e0807n3:283_0": "Gharaṇipabhutayo nīpaccayantā sādhavo honti.",
  "anya-e0807n3:283_1": "Ghara+massā atthīti īmhi “yuvaṇṇehi nī”ti nī, gharaṇī.",
  "anya-e0807n3:283_2": "Iminā nassa ṇo,",
  "anya-e0807n3:283_3": "īssa attañca.",
  "anya-e0807n3:284_0": "Ācariyā vā yalopo ca iti gaṇasuttena niyāmitattā imināva nīmhi yalopo ca, ācarinī ācariyā.",
  "anya-e0807n3:285_0": "33. Mātulāditvā+nī bhariyāyanti",
  "anya-e0807n3:286_0": "Mātulādito bhariyāya+mānī hoti. Mātulānī, varuṇānī, gahapatānī, ācariyānī.",
  "anya-e0807n3:287_0": "Abhariyāyaṁ khattiyā vā iti gaṇasuttena niyamitattā iminā vā ānī,",
  "anya-e0807n3:287_1": "khattiyānī.",
  "anya-e0807n3:287_2": "Nadādipāṭhā bhariyāyantu ī, khattiyī.",
  "anya-e0807n3:288_0": "34. Upamā+saṁhita+sahita+saññata+saha+sapha+vāma+lakkhaṇāditū+rutūti",
  "anya-e0807n3:289_0": "Ūrusaddato itthiya+mū hoti.",
  "anya-e0807n3:289_1": "Karabho viya ūru yassā sā karabhorū,",
  "anya-e0807n3:289_2": "saṁhito ūru assāti saṁhitorū,",
  "anya-e0807n3:289_3": "evaṁ sahitorū,",
  "anya-e0807n3:289_4": "saññatorū, sahorū, saphorū, vāmorū,",
  "anya-e0807n3:289_5": "lakkhaṇorū.",
  "anya-e0807n3:289_6": "Ūti yogavibhāgā brahmabandhū.",
  "anya-e0807n3:290_0": "35. Yuvāti",
  "anya-e0807n3:291_0": "Yuvasaddatoti hoti+tthiyaṁ. Yuvati.",
  "anya-e0807n3:292_0": "36. Ntantūnaṁ vīmhi to vāti",
  "anya-e0807n3:293_0": "Vīmhi ntantūnaṁ to vā hoti. Gacchatī gacchantī, sīlavata sīlavantī.",
  "anya-e0807n3:294_0": "37. Bhavato bhototi",
  "anya-e0807n3:295_0": "Vīmhi bhavato bhotādeso vā hoti. Bhotī bhavantī.",
  "anya-e0807n3:296_0": "39. Puthussa pathavaputhavāti",
  "anya-e0807n3:297_0": "Vīmhi puthussa pathavaputhavā honti. Pathavī puthavī, ṭhe pathavī.",
  "anya-e0807n3:298_0": "Iti payogasiddhiyaṁ samāsakaṇḍo catuttho."
}