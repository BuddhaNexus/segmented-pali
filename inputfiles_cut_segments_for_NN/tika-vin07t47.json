{
  "tika-vin07t47:0_0": "Paṭhamagāthāsaṅgaṇikaṁ",
  "tika-vin07t47:1_0": "Sattanagaresu paññattasikkhāpadavaṇṇanā",
  "tika-vin07t47:2_0": "335.Aḍḍhuḍḍhasatānīti paññāsādhikāni tīṇi satāni. Viggahapadena manussaviggahaṁ vuttaṁ.",
  "tika-vin07t47:3_0": "Atirekanti paṭhamakathinaṁ.",
  "tika-vin07t47:3_1": "Kāḷakanti suddhakāḷakaṁ.",
  "tika-vin07t47:3_2": "Bhūtanti bhūtārocanaṁ.",
  "tika-vin07t47:3_3": "Bhikkhunīsu ca akkosoti ‘‘yā pana bhikkhunī bhikkhuṁ akkoseyyā’’ti (pāci.",
  "tika-vin07t47:3_4": "1029) vuttaṁ sikkhāpadaṁ.",
  "tika-vin07t47:4_0": "Dvepi ca bhedāti dve saṅghabhedasikkhāpadāni.",
  "tika-vin07t47:4_1": "Antaravāsakanāmena aññātikāya bhikkhuniyā hatthato cīvarapaṭiggahaṇaṁ vuttaṁ.",
  "tika-vin07t47:4_2": "Suttanti suttaṁ viññāpetvā vāyāpanaṁ.",
  "tika-vin07t47:4_3": "Vikāleti vikālabhojanaṁ.",
  "tika-vin07t47:4_4": "Cārittanti purebhattaṁ pacchābhattaṁ cārittaṁ.",
  "tika-vin07t47:4_5": "Nahānanti orenaddhamāsanahānaṁ.",
  "tika-vin07t47:5_0": "Cīvaraṁ datvāti samaggena saṅghena cīvaraṁ datvā khiyyanaṁ.",
  "tika-vin07t47:5_1": "Giragganti naccagītaṁ.",
  "tika-vin07t47:5_2": "Cariyāti antovassaṁ cārikacaraṇaṁ.",
  "tika-vin07t47:5_3": "Tatthevāti vassaṁvutthāya cārikaṁ apakkamitvā tattheva nivāsanaṁ paṭicca paññattasikkhāpadaṁ.",
  "tika-vin07t47:5_4": "Chandadānenāti pārivāsikena chandadānena.",
  "tika-vin07t47:6_0": "Pārājikāni cattārīti bhikkhunīnaṁ asādhāraṇāni.",
  "tika-vin07t47:6_1": "Soḷasāti ādito pañca sikkhāpadāni,",
  "tika-vin07t47:6_2": "kuladūsanañcāti cha,",
  "tika-vin07t47:6_3": "bhikkhunīnaṁ asādhāraṇāni dasa nissaggiyāni.",
  "tika-vin07t47:7_0": "Catuttiṁsāti paṭhamakathinasuddhakāḷakacīvarapaṭiggahaṇarūpiyacīvaravāyāpanakoseyyamissakaeḷakalomadhovāpanadutiyapattavajjitāni",
  "tika-vin07t47:7_1": "bhikkhuvibhaṅge dvāvīsati,",
  "tika-vin07t47:7_2": "bhikkhunīnaṁ asādhāraṇāni dvādasa cāti catuttiṁsa.",
  "tika-vin07t47:7_3": "Chapaññāsasatanti vesāliyādīsu paññattāni dvattiṁsasikkhāpadāni ṭhapetvā sesā chapaññāsasataṁ.",
  "tika-vin07t47:8_0": "Dasagārayhāti vosāsaappaṭisaṁ viditasikkhāpadadvayañca ṭhapetvā sesāni dasa pāṭidesanīyāni.",
  "tika-vin07t47:8_1": "Dve sattati sekhiyāni surusurukārakasāmisenahatthenapānīyathālakapaṭiggahaṇasasitthakapattadhovanāni tīṇi ṭhapetvā sesāni sekhiyāni.",
  "tika-vin07t47:9_0": "Seyyāti anupasampannena sahaseyyasikkhāpadaṁ.",
  "tika-vin07t47:9_1": "Khaṇaneti pathavīkhaṇanaṁ.",
  "tika-vin07t47:9_2": "Gaccha devateti bhūtagāmasikkhāpadaṁ vuttaṁ.",
  "tika-vin07t47:9_3": "Sappāṇakaṁ siñcanti sappāṇodakasiñcanaṁ.",
  "tika-vin07t47:9_4": "Mahāvihāroti mahallakavihāro.",
  "tika-vin07t47:10_0": "Aññanti aññavādakaṁ.",
  "tika-vin07t47:10_1": "Dvāranti yāva dvārakosā aggaḷaṭṭhapanaṁ.",
  "tika-vin07t47:10_2": "Sahadhammoti sahadhammikaṁ vuccamāno.",
  "tika-vin07t47:10_3": "Payopānanti surusurukārakasikkhāpadaṁ.",
  "tika-vin07t47:11_0": "Eḷakalomoti eḷakalomadhovāpanaṁ.",
  "tika-vin07t47:11_1": "Patto cāti dutiyapatto.",
  "tika-vin07t47:11_2": "Ovādoti bhikkhunupassayaṁ upasaṅkamitvā ovādo.",
  "tika-vin07t47:11_3": "Bhesajjanti catumāsapaccayapavāraṇāsikkhāpadaṁ.",
  "tika-vin07t47:11_4": "Āraññikoti catutthapāṭidesanīyaṁ.",
  "tika-vin07t47:11_5": "Ovādoti ovādāya vā saṁvāsāya vā agamanaṁ.",
  "tika-vin07t47:12_0": "337.",
  "tika-vin07t47:12_1": "‘‘Ye ca yāvatatiyakā’’ti pañhassa ‘‘ime kho yāvatatiyakā’’ti vissajjanaṁ vatvā tadanantaraṁ ‘‘sādhāraṇaṁ",
  "tika-vin07t47:12_2": "asādhāraṇa’’ntiādipañhānaṁ vissajjane vattabbe yasmā taṁ avatvā ‘‘kati chedanakānī’’tiādike aṭṭha pañhe",
  "tika-vin07t47:12_3": "antarā vissajjetvā tesaṁ anantarā ‘‘vīsaṁ dve satāni bhikkhūnaṁ…pe…",
  "tika-vin07t47:12_4": "chacattārīsā bhikkhūnaṁ,",
  "tika-vin07t47:12_5": "bhikkhunīhi asādhāraṇā’’tiādinā ukkameneva sādhāraṇādipañhā vissajjitā,",
  "tika-vin07t47:12_6": "tasmā taṁ ukkamavissajjanakāraṇaṁ dassetuṁ ‘‘yasmā pana ye ca yāvatatiyakāti ayaṁ pañho’’tiādimāha.",
  "tika-vin07t47:13_0": "338.Dhovanañca paṭiggahotiādigāthā aṭṭhakathācariyānaṁ gāthāva.",
  "tika-vin07t47:13_1": "Chabbassāni nisīdananti dve sikkhāpadāni.",
  "tika-vin07t47:13_2": "Dve lomāti tiyojanātikkamadhovāpanavasena dve eḷakalomasikkhāpadāni.",
  "tika-vin07t47:13_3": "Vassikā āraññakena cāti vassikasāṭikā pariyesanaaraññakesu senāsanesu viharaṇasikkhāpadena saha.",
  "tika-vin07t47:14_0": "Paṇītanti paṇītabhojanaviññāpanaṁ.",
  "tika-vin07t47:14_1": "Ūnanti ūnavīsativassūpasampādanaṁ.",
  "tika-vin07t47:14_2": "Mātugāmena saddhinti saṁvidhāya gamanaṁ vuttaṁ.",
  "tika-vin07t47:14_3": "Yā sikkhāti yaṁ sikkhāpadaṁ.",
  "tika-vin07t47:14_4": "Nisīdaneca yā sikkhāti pamāṇātikkantanisīdanakārāpane yaṁ sikkhāpadaṁ.",
  "tika-vin07t47:14_5": "Tathā vassikā yā ca sāṭikāti etthāpi.",
  "tika-vin07t47:15_0": "Pāḷiyaṁ sataṁ sattati chaccevime honti ubhinnaṁ asādhāraṇāti bhikkhūnaṁ bhikkhunīhi asādhāraṇā chacattārīsa,",
  "tika-vin07t47:15_1": "bhikkhunīnaṁ bhikkhūhi asādhāraṇā tiṁsādhikaṁ satañcāti evaṁ ubhinnaṁ asādhāraṇā ca chasattatiadhikaṁ sataṁ sikkhāpadānīti attho.",
  "tika-vin07t47:15_2": "Sataṁ sattati cattārīti ubhinnaṁ sādhāraṇasikkhānaṁ gaṇanā catusattatiadhikaṁ sataṁ sikkhāpadānīti attho.",
  "tika-vin07t47:16_0": "Vibhattiyoti āpattikkhandhā ceva uposathapavāraṇādayo ca adhippetā.",
  "tika-vin07t47:16_1": "Te hi pārājikādibhedena,",
  "tika-vin07t47:16_2": "bhikkhuuposathādibhedena ca vibhajīyanti.",
  "tika-vin07t47:16_3": "Tenāha ‘‘vibhattiyo’’tiādi.",
  "tika-vin07t47:16_4": "Tesanti aṭṭhannaṁ pārājikādīnaṁ.",
  "tika-vin07t47:16_5": "Dvīhītiādi vivādādhikaraṇādīnaṁ samathehi vūpasamadassanaṁ.",
  "tika-vin07t47:17_0": "Sattanagaresu paññattasikkhāpadavaṇṇanā niṭṭhitā.",
  "tika-vin07t47:18_0": "Pārājikādiāpattivaṇṇanā",
  "tika-vin07t47:19_0": "339.Idanti ‘‘pārājikanti yaṁ vutta’’ntiādinā vuttaṁ vacanaṁ sandhāya vadati.",
  "tika-vin07t47:19_1": "Idañhi heṭṭhā ‘‘garuka lahuka’’ntiādinā uddhaṭapañhesu anāgatampi ‘‘sabbānipetāni viyākarohi,",
  "tika-vin07t47:19_2": "handa vākyaṁ suṇoma te’’ti ettha yathāvuttāni aññānipi ‘‘sabbānipetāni viyākarohi,",
  "tika-vin07t47:19_3": "handa vākyaṁ suṇomā’’ti evaṁ gahitamevāti dassento ‘‘iminā pana āyācanavacanena saṅgahitassā’’tiādi vuttaṁ.",
  "tika-vin07t47:20_0": "Ativassatīti ovassati,",
  "tika-vin07t47:20_1": "vassodakaṁ pavisatīti attho.",
  "tika-vin07t47:20_2": "Dhammānanti yathā catupaccaye dhārayatīti dhammo, tesaṁ.",
  "tika-vin07t47:20_3": "Tenāha ‘‘saṅkhatadhammāna’’nti.",
  "tika-vin07t47:20_4": "Gāthāsaṅgaṇikanti gāthāsaṅgaho,",
  "tika-vin07t47:20_5": "te te atthā gāthāhi saṅgahetvā gaṇīyanti kathīyanti etthāti hi gāthāsaṅgaṇikaṁ.",
  "tika-vin07t47:21_0": "Pārājikādiāpattivaṇṇanā niṭṭhitā.",
  "tika-vin07t47:22_0": "Paṭhamagāthāsaṅgaṇikavaṇṇanānayo niṭṭhito."
}