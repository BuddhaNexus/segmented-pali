{
  "ud7.6:0.1_0": "Udāna 7.6",
  "ud7.6:0.2_0": "Taṇhāsaṅkhayasutta",
  "ud7.6:1.1_0": "Evaṁ me sutaṁ—",
  "ud7.6:1.2_0": " ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
  "ud7.6:1.3_0": "Tena kho pana samayena āyasmā aññāsikoṇḍañño bhagavato avidūre nisinno hoti pallaṅkaṁ ābhujitvā ujuṁ",
  "ud7.6:1.3_1": "kāyaṁ paṇidhāya taṇhāsaṅkhayavimuttiṁ paccavekkhamāno.",
  "ud7.6:2.1_0": "Addasā kho bhagavā āyasmantaṁ aññāsikoṇḍaññaṁ avidūre nisinnaṁ pallaṅkaṁ ābhujitvā ujuṁ kāyaṁ paṇidhāya taṇhāsaṅkhayavimuttiṁ paccavekkhamānaṁ.",
  "ud7.6:3.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud7.6:4.1_0": "“Yassa mūlaṁ chamā natthi,",
  "ud7.6:4.2_0": "paṇṇā natthi kuto latā;",
  "ud7.6:4.3_0": "Taṁ dhīraṁ bandhanā muttaṁ,",
  "ud7.6:4.4_0": "ko taṁ ninditumarahati;",
  "ud7.6:4.5_0": "Devāpi naṁ pasaṁsanti,",
  "ud7.6:4.6_0": "brahmunāpi pasaṁsito”ti.",
  "ud7.6:4.7_0": "Chaṭṭhaṁ."
}