{
  "tika-s0402t11:0_0": "(12) 2. Āyācanavaggavaṇṇanā",
  "tika-s0402t11:1_0": "131.Saddho bhikkhūti saddhāya samannāgato bhikkhu.",
  "tika-s0402t11:1_1": "Yo bhikkhu sāriputtamoggallānehi sadisabhāvaṁ pattheti,",
  "tika-s0402t11:1_2": "so yehi guṇehi sāriputtamoggallānā etadagge ṭhapitā,",
  "tika-s0402t11:1_3": "te guṇe attano abhikaṅkheyyāti āha “yādiso sāriputtatthero paññāyā”tiādi.",
  "tika-s0402t11:1_4": "Ito uttari patthento micchā pattheyyāti sāriputtamoggallānānaṁ ye paññādayo guṇā upalabbhanti,",
  "tika-s0402t11:1_5": "tato uttari patthento micchā pattheyya.",
  "tika-s0402t11:1_6": "Aggasāvakaguṇaparamā hi sāvakaguṇamariyādā.",
  "tika-s0402t11:1_7": "Tesaṁ sāvakaguṇānaṁ yadidaṁ aggasāvakaguṇā,",
  "tika-s0402t11:1_8": "na tato paraṁ sāvakaguṇā nāma atthi.",
  "tika-s0402t11:1_9": "Tenevāha “yaṁ natthi,",
  "tika-s0402t11:1_10": "tassa patthitattā”ti.",
  "tika-s0402t11:1_11": "Sesamettha uttānameva.",
  "tika-s0402t11:2_0": "135.",
  "tika-s0402t11:2_1": "Pañcame yassa guṇā khatā upahatā ca,",
  "tika-s0402t11:2_2": "so khato upahato nāma hotīti āha “guṇānaṁ khatattā”tiādi.",
  "tika-s0402t11:2_3": "Khatattāti chinnattā.",
  "tika-s0402t11:2_4": "Upahatattāti naṭṭhattā.",
  "tika-s0402t11:2_5": "Tenāha “chinnaguṇaṁ naṭṭhaguṇantiattho”ti.",
  "tika-s0402t11:2_6": "Apuññassa pasavo nāma atthato paṭilābhoti āha “pasavatīti paṭilabhatī”ti,",
  "tika-s0402t11:2_7": "attano santāne uppādetīti attho.",
  "tika-s0402t11:2_8": "Ananupavisitvāti ñāṇena anogāhetvā.",
  "tika-s0402t11:2_9": "Sesamettha chaṭṭhādīni ca suviññeyyāneva.",
  "tika-s0402t11:3_0": "Āyācanavaggavaṇṇanā niṭṭhitā."
}