{
  "anya-e0703n9:0_0": "Dasama pariccheda",
  "anya-e0703n9:1_0": "Paṇḍukābhayābhiseko",
  "anya-e0703n9:2_0": "1.",
  "anya-e0703n9:3_0": " Ummādacittāyāṇattā , dāsī ādāya dārakaṁ;",
  "anya-e0703n9:4_0": "Samugge pakkhipitvāna, dvāramaṇḍala ke agā.",
  "anya-e0703n9:5_0": "2.",
  "anya-e0703n9:6_0": " Rājaputtā ca migavaṁ, gatā tumbarakandare;",
  "anya-e0703n9:7_0": "Disvā dāsiṁ kuhiṁ yāsi, kiṁ me kanti ca pucchisuṁ.",
  "anya-e0703n9:8_0": "3.",
  "anya-e0703n9:9_0": " Dvāramaṇḍalakaṁ yāmi, dhītumeguḷapūvakaṁ;",
  "anya-e0703n9:10_0": "Iccāha oropehīti, rājaputtaṁ kamabravuṁ.",
  "anya-e0703n9:11_0": "4.",
  "anya-e0703n9:12_0": " Citto ca kālavelo ca, tassā’rakkhāya niggatā;",
  "anya-e0703n9:13_0": "Mahantaṁ sūkaravesaṁ, taṁ khaṇaṁyeva dassayuṁ.",
  "anya-e0703n9:14_0": "5.",
  "anya-e0703n9:15_0": " Te taṁ samanubandhiṁsu, sāsamādāya tatra’gā;",
  "anya-e0703n9:16_0": "Dārakañca sahassañca, āyuttassa adāraho.",
  "anya-e0703n9:17_0": "6.",
  "anya-e0703n9:18_0": " Tasmiṁyeva dine tassa, bhariyā janayī sutaṁ;",
  "anya-e0703n9:19_0": "Yamake janayī putte, bhariyaṁ me’ti positaṁ.",
  "anya-e0703n9:20_0": "7.",
  "anya-e0703n9:21_0": " So sattavassiko cā’si, taṁ vijāniya mātulā;",
  "anya-e0703n9:22_0": "Gantuṁ sarasi kīḷante, dārake ca payojayuṁ.",
  "anya-e0703n9:23_0": "8.",
  "anya-e0703n9:24_0": " Jalaṭṭhaṁ rukkhasusiraṁ, jalacchāditachiddakaṁ;",
  "anya-e0703n9:25_0": "Nimujjamāno chiddena, pavisitvā ciraṭṭhito.",
  "anya-e0703n9:26_0": "9.",
  "anya-e0703n9:27_0": " Tato tatheva nikkhamma, kumāre sesadārake;",
  "anya-e0703n9:28_0": "Upacca pucchiyantopi, vañceta’ññavacohi so.",
  "anya-e0703n9:29_0": "10.",
  "anya-e0703n9:30_0": " Manussehā’gateheso, nivāsetvāna vatthakaṁ;",
  "anya-e0703n9:31_0": "Kumāro vārimo gayha, susiramhi ṭhito ahu.",
  "anya-e0703n9:32_0": "11.",
  "anya-e0703n9:33_0": " Vatthakāni gaṇetvāna, māretvā sesadārake;",
  "anya-e0703n9:34_0": "Gantvā ārocayuṁ sabbe, dārakā māritā iti.",
  "anya-e0703n9:35_0": "12.",
  "anya-e0703n9:36_0": " Gatesu tesu so gantvā, āyuttakagharaṁ sakaṁ;",
  "anya-e0703n9:37_0": "Vasaṁ assāsito tena, ahū dvādasavassiko.",
  "anya-e0703n9:38_0": "13.",
  "anya-e0703n9:39_0": " Puna sutvāna jīvantaṁ, kumāraṁ tassa mātulaṁ;",
  "anya-e0703n9:40_0": "Tattha gopālake sabbe, māretuṁ sanniyojayuṁ.",
  "anya-e0703n9:41_0": "14.",
  "anya-e0703n9:42_0": " Tasmiṁ ahani gopālā, laddhā ekaṁ catuppadaṁ;",
  "anya-e0703n9:43_0": "Aggiṁ āharituṁ gāmaṁ, pesetuṁ taṁ kumārakaṁ.",
  "anya-e0703n9:44_0": "15.",
  "anya-e0703n9:45_0": " So gantvā gharamāyutta-puttakaṁyeva pesayi;",
  "anya-e0703n9:46_0": "Pādā rujanti me tehi, aggiṁ gopālasantikaṁ.",
  "anya-e0703n9:47_0": "16.",
  "anya-e0703n9:48_0": " Tattha aṅgāra maṁsañca,",
  "anya-e0703n9:49_0": "Khādissasi tuvaṁ iti;",
  "anya-e0703n9:50_0": "Ne si so taṁ vaco sutvā,",
  "anya-e0703n9:51_0": "Aggiṁ gopālasantikaṁ.",
  "anya-e0703n9:52_0": "17.",
  "anya-e0703n9:53_0": " Tasmiṁ khaṇe pesitā te, parikkhipiya mārayuṁ;",
  "anya-e0703n9:54_0": "Sabbe gope mārayitvā, mātulānaṁ nivedayuṁ.",
  "anya-e0703n9:55_0": "18.",
  "anya-e0703n9:56_0": " Tatho soḷasavassaṁ taṁ, vijāniṁsu ca mātulā;",
  "anya-e0703n9:57_0": "Mātā sahassañcā’dāsi, tassā rakkhañca ādisi.",
  "anya-e0703n9:58_0": "19.",
  "anya-e0703n9:59_0": " Āyutto mātusandesaṁ, sabbaṁ tassa nivediya;",
  "anya-e0703n9:60_0": "Datvā dāsaṁ sahassañca, pesesi paṇḍulantikaṁ.",
  "anya-e0703n9:61_0": "20.",
  "anya-e0703n9:62_0": " Paṇḍulabrāhmaṇo nāma, bhogavā vedapārago;",
  "anya-e0703n9:63_0": "Dakkhiṇasmiṁ disābhāge, vasī paṇḍulagāmake.",
  "anya-e0703n9:64_0": "21.",
  "anya-e0703n9:65_0": " Kumāro tattha gantvāna, passi paṇḍulabrāhmaṇaṁ;",
  "anya-e0703n9:66_0": "‘‘Tvaṁ paṇḍukābhayo tāta’’, iti pucchiya byākate.",
  "anya-e0703n9:67_0": "22.",
  "anya-e0703n9:68_0": " Tassa katvāna sakkāraṁ, āha rājā bhavissasi;",
  "anya-e0703n9:69_0": "Samasattativassāni, rajjaṁ tvaṁ kārayissasi.",
  "anya-e0703n9:70_0": "23.",
  "anya-e0703n9:71_0": " Sippaṁ uggaṇha tātāti, sippuggahamakārayī;",
  "anya-e0703n9:72_0": "Candena tassa puttena, khippaṁ sippaṁ samāpitaṁ.",
  "anya-e0703n9:73_0": "24.",
  "anya-e0703n9:74_0": " Adā satasahassaṁ so, yodhasaṅgahakāraṇā;",
  "anya-e0703n9:75_0": "Yodhesu saṅgahitesu, tena pañcasatesu so.",
  "anya-e0703n9:76_0": "25.",
  "anya-e0703n9:77_0": " Siyuṁ yāya gayitāni, paṇṇāni kanakāni taṁ;",
  "anya-e0703n9:78_0": "Mahesiṁ kurucandañca, mama puttaṁ purohitaṁ.",
  "anya-e0703n9:79_0": "26.",
  "anya-e0703n9:80_0": " Ibhi vatvā dhanaṁ datvā, sayodhaṁ nihari tato;",
  "anya-e0703n9:81_0": "So nāmaṁ sāvayitvāna, tato nikkhamma puññavā.",
  "anya-e0703n9:82_0": "27.",
  "anya-e0703n9:83_0": " Laddhabalo nagarake, kāsapabbata santike;",
  "anya-e0703n9:84_0": "Sattasatāni purise, sabbesaṁ bhojanāni ca.",
  "anya-e0703n9:85_0": "28.",
  "anya-e0703n9:86_0": " Tato narasahassena, dvisatena kumārako;",
  "anya-e0703n9:87_0": "Girikaṇḍa pabbataṁ nāma, agamā parivārito.",
  "anya-e0703n9:88_0": "29.",
  "anya-e0703n9:89_0": " Girikaṇḍasivo nāma, paṇḍukābhaya mātulo;",
  "anya-e0703n9:90_0": "Taṁ paṇḍuvāsudevena, dinnaṁ bhuñjati desakaṁ.",
  "anya-e0703n9:91_0": "30.",
  "anya-e0703n9:92_0": " So karisasataṁ pakkaṁ, tadā lāveti khattiyo;",
  "anya-e0703n9:93_0": "Tassa dhītā rūpavatī, pālī nāmā’si khattiyā.",
  "anya-e0703n9:94_0": "31.",
  "anya-e0703n9:95_0": " Sā mahāparivārena, yānamāruyha sobhanaṁ;",
  "anya-e0703n9:96_0": "Pitubhattaṁ gāhayitvā, lāvakānañca gacchati.",
  "anya-e0703n9:97_0": "32.",
  "anya-e0703n9:98_0": " Kumārassa manussānaṁ, disvā tattha kumārikaṁ;",
  "anya-e0703n9:99_0": "Ārocesuṁ kumārassa, kumāro sahasā’gato.",
  "anya-e0703n9:100_0": "33.",
  "anya-e0703n9:101_0": " Dvedhā taṁ parisaṁ katvā, sataṁ yānamapesayi;",
  "anya-e0703n9:102_0": "Tadantikaṁ saparisā, kattha yāsīti pucchitaṁ.",
  "anya-e0703n9:103_0": "34.",
  "anya-e0703n9:104_0": " Tāya vuttetu sabbasmiṁ, tassaṁsāratta mānaso;",
  "anya-e0703n9:105_0": "Attano saṁvibhāgatthaṁ, bhantenā’yāci khattiyo.",
  "anya-e0703n9:106_0": "35.",
  "anya-e0703n9:107_0": " Sāsamoruyha yānamhā, adā sovaṇṇapātiyā;",
  "anya-e0703n9:108_0": "Bhattaṁ nigrodha mūlasmiṁ, rājaputtassa khattiyā.",
  "anya-e0703n9:109_0": "36.",
  "anya-e0703n9:110_0": " Gaṇhi nigrodhapaṇṇāni, bhojetuṁ sesake jane;",
  "anya-e0703n9:111_0": "Sovaṇṇabhājanānā’suṁ, tāni paṇṇāni taṁ khaṇe.",
  "anya-e0703n9:112_0": "37.",
  "anya-e0703n9:113_0": " Tāni disvā rājaputto, saritvā dijabhāsitaṁ;",
  "anya-e0703n9:114_0": "Mahesibhāva yoggāme, kaññāladdhāti tussiso.",
  "anya-e0703n9:115_0": "38.",
  "anya-e0703n9:116_0": " Sabbe bhojāpayī tesā, taṁ na khīyittha bhojanaṁ;",
  "anya-e0703n9:117_0": "Ekassa paṭiviso’va, gahito tattha dissatha.",
  "anya-e0703n9:118_0": "39.",
  "anya-e0703n9:119_0": " Evaṁ puññaguṇūpetā, sukumārī kumārikā;",
  "anya-e0703n9:120_0": "Suvaṇṇapāli nāmena, tatoppabhuta āsi sā.",
  "anya-e0703n9:121_0": "40.",
  "anya-e0703n9:122_0": " Taṁ kumāra gahetvāna, yānamāruyha khattiyo;",
  "anya-e0703n9:123_0": "Mahabbala paribyūḷho, anusaṁṇī apakkami.",
  "anya-e0703n9:124_0": "41.",
  "anya-e0703n9:125_0": " Taṁ sutvāna pitā tassā, nare sabbe apesayi;",
  "anya-e0703n9:126_0": "Te gantvā kalahaṁ katvā, tajjitā tehi āgamuṁ.",
  "anya-e0703n9:127_0": "42.",
  "anya-e0703n9:128_0": " Kalahanagaraṁ nāma, gāmo tattha kate ahu;",
  "anya-e0703n9:129_0": "Taṁ sutvā bhātaro tassā, pañcayuddhāyu’pāgamuṁ.",
  "anya-e0703n9:130_0": "43.",
  "anya-e0703n9:131_0": " Sabbe te paṇḍulasuto, candoyeva aghātayi;",
  "anya-e0703n9:132_0": "Lohita vāhakhaṇḍoti, tesaṁ yuddhamahī ahu.",
  "anya-e0703n9:133_0": "44.",
  "anya-e0703n9:134_0": " Mahatā bala kādhayana,",
  "anya-e0703n9:135_0": "Tato so paṇḍukābhayo;",
  "anya-e0703n9:136_0": "Gaṅgāya pārime tire,",
  "anya-e0703n9:137_0": "Doḷapabbatakaṁ agā.",
  "anya-e0703n9:138_0": "45.",
  "anya-e0703n9:139_0": " Tattha cattāri vassāni, vasi taṁ tattha mātulā;",
  "anya-e0703n9:140_0": "Sutvā ṭhapetvā rājānaṁ, taṁ yuddhatthamupāgamuṁ.",
  "anya-e0703n9:141_0": "46.",
  "anya-e0703n9:142_0": " Khandhāvāraṁ nivesetvā, dhūmarakkhāga santike;",
  "anya-e0703n9:143_0": "Bhāgineyyena yujjhiṁsu, bhāgineyyo tu mātule.",
  "anya-e0703n9:144_0": "47.",
  "anya-e0703n9:145_0": " Anubandhī oragaṅgaṁ, malāpetvā nivattiya;",
  "anya-e0703n9:146_0": "Tesañca khandhāvāramhi, duve vassāni so vasī.",
  "anya-e0703n9:147_0": "48.",
  "anya-e0703n9:148_0": " Gantvo’patissagāmaṁ te, tamatthaṁ rājino’bravuṁ;",
  "anya-e0703n9:149_0": "Rājālekhaṁ kumārassa, sarahassaṁ sapāhiṇi.",
  "anya-e0703n9:150_0": "49.",
  "anya-e0703n9:151_0": " ‘‘Puñjassu pāragaṅgaṁ tvaṁ, mā’gā oraṁtato’’iti;",
  "anya-e0703n9:152_0": "Taṁ sutvā tassa kujjiṁsu, bhātaro nava rājino.",
  "anya-e0703n9:153_0": "50.",
  "anya-e0703n9:154_0": " Upatthambho tvamevā’si, ciraṁ tassa idāni tu;",
  "anya-e0703n9:155_0": "Raṭṭhaṁ dadāsi tasmā tvaṁ, māressāmā’ti abravuṁ.",
  "anya-e0703n9:156_0": "51.",
  "anya-e0703n9:157_0": " So tesaṁ rajjamappesi, te tissaṁ nāma bhātaraṁ;",
  "anya-e0703n9:158_0": "Sabbeva sahitā’kaṁsu, rajjassa parināyakaṁ.",
  "anya-e0703n9:159_0": "52.",
  "anya-e0703n9:160_0": " Eso vīsativassāni, abhayo’bhaya dāyako;",
  "anya-e0703n9:161_0": "Tattho’patissagāmamhi, rājā rajjamakārayi.",
  "anya-e0703n9:162_0": "53.",
  "anya-e0703n9:163_0": " Vasanti dhūmarakkhāge, sare tumbariyaṅgaṇe;",
  "anya-e0703n9:164_0": "Carate vaḷavā rupā, yakkhī cetiyanāmikā.",
  "anya-e0703n9:165_0": "54.",
  "anya-e0703n9:166_0": " Eko disvāna senaṅgaṁ, uttapādaṁ manoramaṁ;",
  "anya-e0703n9:167_0": "Ārocesi kumārassa, vaḷave’ttī’disī iti.",
  "anya-e0703n9:168_0": "55.",
  "anya-e0703n9:169_0": " Kumāro rasmimādāya, gahetuṁ taṁ upāgami;",
  "anya-e0703n9:170_0": "Pacchato agataṁ disvā, bhītā tejena tassasā.",
  "anya-e0703n9:171_0": "56.",
  "anya-e0703n9:172_0": " Dhāvi’nantaradhāyitvā, dhāvanti manubandhiso;",
  "anya-e0703n9:173_0": "Dhāvamānā saraṁ haṁ sā, sattakkhattuṁ parikkhipi.",
  "anya-e0703n9:174_0": "57.",
  "anya-e0703n9:175_0": " Otaritvā mahāgaṅgaṁ, uttaritvā tato pana;",
  "anya-e0703n9:176_0": "Dhumarakkhaṁ pabbataṁ taṁ, sattakkhattuṁ parikkhipi.",
  "anya-e0703n9:177_0": "58.",
  "anya-e0703n9:178_0": " Taṁ saraṁ puna tikkhattuṁ, parikkhipi tato puna;",
  "anya-e0703n9:179_0": "Gaṅgaṁ kacchakatitthena, samotari tahiṁ tu so.",
  "anya-e0703n9:180_0": "59.",
  "anya-e0703n9:181_0": " Gahesitaṁ vāladhismiṁ, tālapattañca toyagaṁ;",
  "anya-e0703n9:182_0": "Tassa puññānubhāvena, so ahosi mahā asi.",
  "anya-e0703n9:183_0": "60.",
  "anya-e0703n9:184_0": " Uccāresi asiṁ dajjaṁ, ‘‘māromī’’ti tamāha sā;",
  "anya-e0703n9:185_0": "Rajjaṁ gahetvā te dajjaṁ, sāmi māmaṁ amārayi.",
  "anya-e0703n9:186_0": "61.",
  "anya-e0703n9:187_0": " Gīvāya taṁ gahetvā so, vijjhitvā asikoṭiyā;",
  "anya-e0703n9:188_0": "Nāsāya rajjuyā bandhi, sā ahosi vasānugā.",
  "anya-e0703n9:189_0": "62.",
  "anya-e0703n9:190_0": " Gantvā taṁ dhumarakkhaṁ so, tamāruyha mahabbalo;",
  "anya-e0703n9:191_0": "Tattha cattāri vassāni, dhūmarakkhana ge vasi.",
  "anya-e0703n9:192_0": "63.",
  "anya-e0703n9:193_0": " Tato nikkhamma sabalo, āgammā’riṭṭhapabbataṁ;",
  "anya-e0703n9:194_0": "Suddhikālamapekkhanto, tattha sattasamāvasi.",
  "anya-e0703n9:195_0": "64.",
  "anya-e0703n9:196_0": " Dve mātule ṭhapetvāna, tassa sesaṭṭhamātulā;",
  "anya-e0703n9:197_0": "Yuddhasajjā ariṭṭhaṁ taṁ, upasaṅkamma pabbataṁ.",
  "anya-e0703n9:198_0": "65.",
  "anya-e0703n9:199_0": " Khandhāvāraṁ nagarake, nivesetvā camūpatiṁ;",
  "anya-e0703n9:200_0": "Datvā parikkhipāpesuṁ, samantā’riṭṭhapabbataṁ.",
  "anya-e0703n9:201_0": "66.",
  "anya-e0703n9:202_0": " Yakkhiniyā mantayitvā, tassā vacanayuttiyā;",
  "anya-e0703n9:203_0": "Datvā rājaparikkhāraṁ, paṇṇākārā yuvāni ca.",
  "anya-e0703n9:204_0": "67.",
  "anya-e0703n9:205_0": " ‘‘Gaṇhātha sabbāne’tāni, khamāpessāmi vo ahaṁ’’;",
  "anya-e0703n9:206_0": "Iti vatvāna pesesi, kumāro purato balaṁ.",
  "anya-e0703n9:207_0": "68.",
  "anya-e0703n9:208_0": " Gaṇhissāmi paviṭṭhanti, vissaṭṭhesu tu tesu so;",
  "anya-e0703n9:209_0": "Āruyha yakkhavaḷavaṁ, mahābalapurakkhato.",
  "anya-e0703n9:210_0": "69.",
  "anya-e0703n9:211_0": " Yuddhāya pāvisi yakkhī, mahārāva marāpisā;",
  "anya-e0703n9:212_0": "Anto bahibalañcassa, ukkuṭṭhiṁ mahatiṁ akā.",
  "anya-e0703n9:213_0": "70.",
  "anya-e0703n9:214_0": " Kumārapurisā sabbe, parasenā nare bahū;",
  "anya-e0703n9:215_0": "Ghātetvā mātule ca’ttha, sīsarāsiṁ akaṁsu te.",
  "anya-e0703n9:216_0": "71.",
  "anya-e0703n9:217_0": " Senāpati pālayitvā, gumbaṭṭhānaṁ sapāvisi;",
  "anya-e0703n9:218_0": "Senāpati gumbako’ti, tena esa pavuccati.",
  "anya-e0703n9:219_0": "72.",
  "anya-e0703n9:220_0": " Upariṭṭhamātulasiraṁ, sīsarāsiṁ sapassiya;",
  "anya-e0703n9:221_0": "Lāburāsī’va icchāha, tenā’si lābugāmako.",
  "anya-e0703n9:222_0": "73.",
  "anya-e0703n9:223_0": " Evaṁ vijitasaṅgāmo, tato so paṇḍukābhayo;",
  "anya-e0703n9:224_0": "Ayyakassā’nurādhassa, vasanaṭhānamāgami.",
  "anya-e0703n9:225_0": "74.",
  "anya-e0703n9:226_0": " Attano rājagehaṁ so, tassa datvāna ayyako;",
  "anya-e0703n9:227_0": "Aññatthavāsaṁ kappesi, so tu tasmiṁ ghare vasi.",
  "anya-e0703n9:228_0": "75.",
  "anya-e0703n9:229_0": " Pucchāpetvāna nemittaṁ, vatthuvijjā’viduṁ tathā;",
  "anya-e0703n9:230_0": "Nagaraṁ pavaraṁ tasmiṁ, gāmeyeva amāpayi.",
  "anya-e0703n9:231_0": "76.",
  "anya-e0703n9:232_0": " Nivāsattā’nurādhānaṁ, anurādhapuraṁ ahu;",
  "anya-e0703n9:233_0": "Nakkhattenā’nurādhena, patiṭṭhāpita tāya ca.",
  "anya-e0703n9:234_0": "77.",
  "anya-e0703n9:235_0": " Āṇāpetvā mātulānaṁ, chattaṁ jātassare idha;",
  "anya-e0703n9:236_0": "Dhovāpetvā dhārayitvā, taṁ sareyeva vārinā.",
  "anya-e0703n9:237_0": "78.",
  "anya-e0703n9:238_0": " Attano abhisekaṁ so, kāresi paṇḍukābhayo;",
  "anya-e0703n9:239_0": "Suvaṇṇapāliṁ deviṁ taṁ, mahesitte bhisecayi.",
  "anya-e0703n9:240_0": "79.",
  "anya-e0703n9:241_0": " Adā candakumārassa, porohiccaṁ yathāvidhi;",
  "anya-e0703n9:242_0": "Ṭhānantarāni sesānaṁ, bhaccānañca yathārahaṁ.",
  "anya-e0703n9:243_0": "80.",
  "anya-e0703n9:244_0": " Mātuyā upakārattā, attano ca mahīpatiṁ;",
  "anya-e0703n9:245_0": "Aghātayitvā jeṭṭhaṁ taṁ, mātulaṁ abhayaṁ pana.",
  "anya-e0703n9:246_0": "81.",
  "anya-e0703n9:247_0": " Rattirajjaṁ adā tassa, ahu nagaraguttiko;",
  "anya-e0703n9:248_0": "Tadupādāya nagare, ahū nagaraguttiko.",
  "anya-e0703n9:249_0": "82.",
  "anya-e0703n9:250_0": " Sassuraṁ taṁ aghātetvā, girikaṇḍasivampi ca;",
  "anya-e0703n9:251_0": "Girikaṇṇadesaṁ tasse’va, mātulassa adāsi so.",
  "anya-e0703n9:252_0": "83.",
  "anya-e0703n9:253_0": " Saraṁ tañca khaṇāpetvā, kārāpesi bahū dakaṁ;",
  "anya-e0703n9:254_0": "Jaye jalassa gāhena, jayavāpīti ahutaṁ.",
  "anya-e0703n9:255_0": "84.",
  "anya-e0703n9:256_0": " Kālavelaṁ nivāsesi, yakkhaṁpura puratthime;",
  "anya-e0703n9:257_0": "Yakkhaṁ tu cittarājaṁ taṁ, heṭṭho abhayavāpiyā.",
  "anya-e0703n9:258_0": "85.",
  "anya-e0703n9:259_0": " Pubbopakāriṁ dāsiṁ taṁ, nibbattaṁ yakkhayoniyā;",
  "anya-e0703n9:260_0": "Purassa dakkhiṇadvāre, so kataññū nivāsayi.",
  "anya-e0703n9:261_0": "86.",
  "anya-e0703n9:262_0": " Anto narindavatthussa, vaḷavāmukhayakkhiniṁ;",
  "anya-e0703n9:263_0": "Nivāsesi baliṁ tesaṁ, aññesañcānuvassakaṁ.",
  "anya-e0703n9:264_0": "87.",
  "anya-e0703n9:265_0": " Dāpesi chaṇakāle tu, cittarājena so saha;",
  "anya-e0703n9:266_0": "Samāsane nisīditvā, dibbamānusanāṭakaṁ.",
  "anya-e0703n9:267_0": "88.",
  "anya-e0703n9:268_0": " Kārento’bhirami rājā, ratikhiḍḍā samappito;",
  "anya-e0703n9:269_0": "Dvāragāme ca caturo, bhayavāpiñca kārayi.",
  "anya-e0703n9:270_0": "89.",
  "anya-e0703n9:271_0": " Mahāsusānaghātanaṁ, pacchimarājiniṁ tathā;",
  "anya-e0703n9:272_0": "Vessavaṇassa nigrodhaṁ, byādhidevassa tālakaṁ.",
  "anya-e0703n9:273_0": "90.",
  "anya-e0703n9:274_0": " Yonasabhāga vatthuñca, mahejjagharameva ca;",
  "anya-e0703n9:275_0": "Etāni pacchimadvāra-disābhāge nivesayi.",
  "anya-e0703n9:276_0": "91.",
  "anya-e0703n9:277_0": " Pañcasatāni caṇḍāla-purise purasodhake;",
  "anya-e0703n9:278_0": "Duvesatāni caṇḍāla-purise vaccasodhake.",
  "anya-e0703n9:279_0": "92.",
  "anya-e0703n9:280_0": " Diyaḍḍhasatacaṇḍāle, matanīhārake’pi ca;",
  "anya-e0703n9:281_0": "Susāna gopacaṇḍāle, tattakeyeva ādisi.",
  "anya-e0703n9:282_0": "93.",
  "anya-e0703n9:283_0": " Tesaṁ gāmaṁ nivesesi, susānā pacchimuttare;",
  "anya-e0703n9:284_0": "Yathā vihitakammāni, tāni niccaṁ akaṁsute.",
  "anya-e0703n9:285_0": "94.",
  "anya-e0703n9:286_0": " Tassa caṇḍālagāmassa, pubbuttaradisāya tu;",
  "anya-e0703n9:287_0": "Nīcasusānakaṁ nāma, caṇḍālānamakārayi.",
  "anya-e0703n9:288_0": "95.",
  "anya-e0703n9:289_0": " Tassuttare susānassa, pāsāṇapabbatantare;",
  "anya-e0703n9:290_0": "Āvāsapālijhādhānaṁ, tadā āsi nivesitā.",
  "anya-e0703n9:291_0": "96.",
  "anya-e0703n9:292_0": " Taduttare disābhāge, yāva gāmaṇi vāpiyā;",
  "anya-e0703n9:293_0": "Tāpasānaṁ anekesaṁ, assamo āsi kārito.",
  "anya-e0703n9:294_0": "97.",
  "anya-e0703n9:295_0": " Tasseva ca susānassa, puratthimadisāya tu;",
  "anya-e0703n9:296_0": "Jotiyassa nigaṇṭhassa, gharaṁ kāresi bhūpati.",
  "anya-e0703n9:297_0": "98.",
  "anya-e0703n9:298_0": " Tasmiṁyeva desasmiṁ, nigaṇṭho girināmako;",
  "anya-e0703n9:299_0": "Nānāpāsaṇḍakā ceva, vasiṁsu samaṇā bahū.",
  "anya-e0703n9:300_0": "99.",
  "anya-e0703n9:301_0": " Tattheva ca devakulaṁ, akāresi mahīpati;",
  "anya-e0703n9:302_0": "Kubhaṇḍassa nigaṇṭhassa, taṁnāmakamahositaṁ.",
  "anya-e0703n9:303_0": "100.",
  "anya-e0703n9:304_0": " Tato tu pacchime bhāge, jhādhapālipuratthime;",
  "anya-e0703n9:305_0": "Micchādiṭṭhikulānaṁ tu, vasī pañcasataṁ tahiṁ.",
  "anya-e0703n9:306_0": "101.",
  "anya-e0703n9:307_0": " Paraṁ jotiyagehamhā, oraṁ gāmaṇi vāpiyā;",
  "anya-e0703n9:308_0": "So paribbājakārāmaṁ, kārāpesi tatheva ca.",
  "anya-e0703n9:309_0": "102.",
  "anya-e0703n9:310_0": " Ājīvakānaṁ gehañca, brāhmaṇavaṭṭameva ca;",
  "anya-e0703n9:311_0": "Sivikā sotthisālā ca, akāresi tahiṁ tahiṁ.",
  "anya-e0703n9:312_0": "103.",
  "anya-e0703n9:313_0": " Dasavassābhiseko so, gāmasīmā nivesayi;",
  "anya-e0703n9:314_0": "Laṁkādīpamhi sakale, laṁkindo paṇḍukābhayo.",
  "anya-e0703n9:315_0": "104.",
  "anya-e0703n9:316_0": " So kālavelacittehi, dissamānehi bhūpati;",
  "anya-e0703n9:317_0": "Sahā’nu bhosi sampatiṁ, yakkhabhūtasahāya vā.",
  "anya-e0703n9:318_0": "105.",
  "anya-e0703n9:319_0": " Paṇḍukābhayarañño ca, abhayassa ca antare;",
  "anya-e0703n9:320_0": "Rājasuññāni vassāni, ahesuṁ dasasatta ca.",
  "anya-e0703n9:321_0": "106.",
  "anya-e0703n9:322_0": " So paṇḍukābhayamahīpati sattatiṁsa–",
  "anya-e0703n9:323_0": "Vasso’dhigamma dhitimā dharaṇī patittaṁ;",
  "anya-e0703n9:324_0": "Ramme anunamanurādhapure samiddhe;",
  "anya-e0703n9:325_0": "Vassāni akārayi rajjametthāti.",
  "anya-e0703n9:326_0": "Sujanappasādasaṁvegatthāya kate mahāvaṁse",
  "anya-e0703n9:327_0": "Paṇḍukābhayābhisekonāma",
  "anya-e0703n9:328_0": "Dasamo paricchedo."
}