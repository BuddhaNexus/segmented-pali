{
  "anya-e0807n5:0_0": "6. Tyādikaṇḍa",
  "anya-e0807n5:1_0": "Atha tyādayo kriyāvācīhi dhātūhi vuccante.",
  "anya-e0807n5:2_0": "Kriyaṁ ācikkhatīti ākhyātanti kriyāpadassa pubbācariyasaññā.",
  "anya-e0807n5:2_1": "Kāla+kāraka+purisaparidīpakaṁ kriyālakkhaṇaṁ tyādyantaṁ aliṅgañca,",
  "anya-e0807n5:2_2": "vuttampi ce+taṁ –",
  "anya-e0807n5:3_0": "Yaṁ tikālaṁ tipurisaṁ, kriyāvācī tikārakaṁ;",
  "anya-e0807n5:4_0": "Atiliṅgaṁ dvivacanaṁ, ta+dākhyātanti vuccati.",
  "anya-e0807n5:5_0": "14. Kriyatthā bahulaṁ –ti",
  "anya-e0807n5:6_0": "Ca sabbattha vattate.",
  "anya-e0807n5:6_1": "Kriyā attho etassāti kriyattho dhātu,",
  "anya-e0807n5:6_2": "so ca duvidho sakammakā+kammakavasena.",
  "anya-e0807n5:6_3": "Tattha yasmiṁ kriyatthe kattuvācimhā kammaṁ gavesīyate,",
  "anya-e0807n5:6_4": "so sakammako.",
  "anya-e0807n5:6_5": "Itaro akammako.",
  "anya-e0807n5:7_0": "Tatra sakammakā kammāpekkhaṁ kriyaṁ vadanti,",
  "anya-e0807n5:7_1": "yathā kaṭaṁ karoti,",
  "anya-e0807n5:7_2": "gāmaṁ gacchati,",
  "anya-e0807n5:7_3": "odanaṁ pacati.",
  "anya-e0807n5:7_4": "Akammakā kammanirapekkhaṁ kriyaṁ vadanti,",
  "anya-e0807n5:7_5": "yathā acchati seti tiṭṭhati.",
  "anya-e0807n5:7_6": "Kriyāti ca gamanapacanādiko asattasammato kattari kamme vā patiṭṭhito kārakasamūhasādhiyo padattho vuccati. Api ca –",
  "anya-e0807n5:8_0": "Karaṇaṁ bhavanaṁ cāpi, kara+bhūhi kathīyate;",
  "anya-e0807n5:9_0": "Tato kriyādivācattaṁ, pākādīnaṁ kathaṁ bhave.",
  "anya-e0807n5:10_0": "Kara+bhūdhātūhi karaṇañca bhavanañca vuccati,",
  "anya-e0807n5:10_1": "pāka+gamanādīhi tesaṁ kriyābhavanānaṁ vāccattaṁ kathaṁ bhavatīti vuttaṁ hoti. Punapi –",
  "anya-e0807n5:11_0": "Pākādīnañhi vāccattaṁ, karabhūsu na yujjati;",
  "anya-e0807n5:12_0": "Taṁ bahutaravāccattaṁ, pākādīsu na yujjati.",
  "anya-e0807n5:13_0": "Taṁ nāma –",
  "anya-e0807n5:14_0": "Kāriyarūpā hi dhātvatthā, sattāyuttā ca te+khilā;",
  "anya-e0807n5:15_0": "Tato kriyā ca bhāvo ca, sāmaññaṁ tesu gamyate.",
  "anya-e0807n5:16_0": "1. Vattamāneti anti si tha mi ma te ante se vhe e mhe.",
  "anya-e0807n5:17_0": "Vattamāne āraddhāparisamatte atthe vattamānato kriyatthā tyādayo honti.",
  "anya-e0807n5:17_1": "Kriyādhikārattā ‘‘kriyatthā’’ti vuttaṁ.",
  "anya-e0807n5:17_2": "Tesa+maniyame –",
  "anya-e0807n5:18_0": "14. Pubbaparacchakkāna+mekānekesu tumhā+mha+sesesu dve dve majjhimu+ttama+paṭhamā",
  "anya-e0807n5:19_0": "Ekānekesu tumhaamhasaddavacanīyesu tadaññasaddavacanīyesu ca kārakesu pubbacchakkānaṁ paracchakkānañca",
  "anya-e0807n5:19_1": "majjhimu+ttama+paṭhamā dve dve honti yathākkamaṁ.",
  "anya-e0807n5:19_2": "Tatthati antīti paṭhamapuriso,",
  "anya-e0807n5:19_3": "ādo niddiṭṭhattā.",
  "anya-e0807n5:19_4": "Si tha iti majjhimapuriso,",
  "anya-e0807n5:19_5": "majjhe niddiṭṭhattā.",
  "anya-e0807n5:19_6": "Mi ma iti uttamapuriso.",
  "anya-e0807n5:19_7": "Uttamasaddo+yaṁ sabhāvato tipabhutīna+manta+māha.",
  "anya-e0807n5:19_8": "Paracchakkepi te antetiādinā evaṁ yojetabbaṁ.",
  "anya-e0807n5:19_9": "Evaṁ sesesu bhavissatiādīsu sattasu paccayavidhānasuttesupi yojetabbaṁ.",
  "anya-e0807n5:20_0": "Idāni bhūvādīna+maṭṭhagaṇānaṁ bhūvādigaṇesu bhū=sattāya+miti paṭhamadhātuto parā tyādayo yojīyante.",
  "anya-e0807n5:20_1": "Tattha ‘‘ekamhi vattabbe ekavacanaṁ’’ti tyādīsu parabhūtesu kattu+kamma+bhāvesuyeva kyavikaraṇalavikaraṇā",
  "anya-e0807n5:20_2": "hontīti ‘‘kyo bhāvakammesva+parokkhesu māna+nta+tyādīsu’’ ‘‘kattari lo’’ iccādinā tesaṁ vikaraṇānaṁ vidhānā",
  "anya-e0807n5:20_3": "tyādayo kattu+kamma+bhāvesveva viññāyantīti kattari timhilo.",
  "anya-e0807n5:20_4": "Ke te vikaraṇā –",
  "anya-e0807n5:21_0": "Pubbāparabhāgaṭṭhānā, bhinnadhātuvibhattiyo;",
  "anya-e0807n5:22_0": "Nissāya paccayā honti, ete vikaraṇā siyuṁ.",
  "anya-e0807n5:23_0": "5,82. Yuvaṇṇāna+me, o paccaye",
  "anya-e0807n5:24_0": "Ivaṇṇu+vaṇṇantānaṁ kriyattānaṁ e+o honti yathākkamaṁ paccayeti ūsso+kāro.",
  "anya-e0807n5:25_0": "5,89. Eona+maya+vā sare",
  "anya-e0807n5:26_0": "Sare pare eona+mayavā honti yathākkamaṁti ossa avādeso.",
  "anya-e0807n5:26_1": "So puriso sādhu bhavati,",
  "anya-e0807n5:26_2": "sā itthī sādhu bhavati,",
  "anya-e0807n5:26_3": "cittaṁ sādhu bhavati.",
  "anya-e0807n5:27_0": "Uttattā kattu ākhyāte, tatiyā na ca kattari;",
  "anya-e0807n5:28_0": "Paṭhamāvibhatti hoteva, atthamattaṁ apekkhiya.",
  "anya-e0807n5:29_0": "Satipi kriyāyekatte kattūnaṁ bahuttā ‘‘bahumhi vattabbe bahuvacanaṁ’’ti anti.",
  "anya-e0807n5:30_0": "161. Kvaci vikaraṇānanti",
  "anya-e0807n5:31_0": "Vikaraṇānaṁ kvaci lopo hotīti lavikaraṇassa lopo,",
  "anya-e0807n5:31_1": "sesaṁ purimasadisaṁ.",
  "anya-e0807n5:31_2": "Te purisā bhavanti.",
  "anya-e0807n5:31_3": "Majjhimapuri- sekavacanaṁ si,",
  "anya-e0807n5:31_4": "tvaṁ bhavasi.",
  "anya-e0807n5:31_5": "Bahuvacanaṁ thapaccayo,",
  "anya-e0807n5:31_6": "tumhe bhavatha.",
  "anya-e0807n5:31_7": "Uttamapurisekavacanaṁ mipaccayo.",
  "anya-e0807n5:32_0": "57. Himimesva+ssa",
  "anya-e0807n5:33_0": "Akārassa dīgho hoti himimesu.",
  "anya-e0807n5:33_1": "Ahaṁ bhavāmi.",
  "anya-e0807n5:33_2": "Bahuvacanaṁ mapaccayo,",
  "anya-e0807n5:33_3": "mayaṁ bhavāma.",
  "anya-e0807n5:33_4": "Evaṁ paracchekkepi-bhavate, bhavante. Bhavase, bhavavhe. Bhave, bhavamhe.",
  "anya-e0807n5:33_5": "Keci dīghaṁ katvā paṭhanti,",
  "anya-e0807n5:33_6": "‘‘byañjane dīgharassā’’ti dīgho, bhavāmhe.",
  "anya-e0807n5:34_0": "Ettha ca –",
  "anya-e0807n5:35_0": "Lajjā sattā ṭhiti jāgaraṇaṁ,",
  "anya-e0807n5:36_0": "Vuddhi kkhaya jīvita maraṇaṁ;",
  "anya-e0807n5:37_0": "Kīḷā ruci rocate ityevaṁ,",
  "anya-e0807n5:38_0": "Vuttā akammakadhātu sabbe.",
  "anya-e0807n5:39_0": "–Ti vuttattā kammaṁ dutiyā na.",
  "anya-e0807n5:40_0": "Paca=pāke,",
  "anya-e0807n5:40_1": "akāro uccāraṇattho,",
  "anya-e0807n5:40_2": "eva+muparipi.",
  "anya-e0807n5:40_3": "Paca iti ṭhite lavikaraṇaṁ,",
  "anya-e0807n5:40_4": "vikaraṇalopādi purimasamaṁ.",
  "anya-e0807n5:40_5": "So odanaṁ pacati,",
  "anya-e0807n5:40_6": "te pacanti.",
  "anya-e0807n5:40_7": "Tvaṁ pacasi,",
  "anya-e0807n5:40_8": "tumhe pacatha.",
  "anya-e0807n5:40_9": "Ahaṁ pacāmi,",
  "anya-e0807n5:40_10": "mayaṁ pacāma.",
  "anya-e0807n5:40_11": "Paracchakke-pacate, pacante. Pacase, pacavhe. Pace, pacāmhe.",
  "anya-e0807n5:41_0": "1,22. Vippaṭisedhe",
  "anya-e0807n5:42_0": "Vippaṭisedhanaṁ=aññamaññapaṭisedhanaṁ vippaṭisedho.",
  "anya-e0807n5:42_1": "Paṭhamamajjhimapurisānaṁ dvinnaṁ ekattha pasaṅge majjhimapurisabahuvacanaṁ thapaccayo.",
  "anya-e0807n5:42_2": "So ca pacati,",
  "anya-e0807n5:42_3": "tvañca pacasi,",
  "anya-e0807n5:42_4": "tumhe pacatha.",
  "anya-e0807n5:42_5": "Tulyabalavirodhino hi vippaṭisedhā paṭhamamajjhimauttamapurisānaṁ tiṇṇaṁ ekattha pasaṅge uttamapurisabahuvacanaṁ hoti,",
  "anya-e0807n5:42_6": "so ca pacati,",
  "anya-e0807n5:42_7": "tvañca pacasi,",
  "anya-e0807n5:42_8": "ahañca pacāmi mayaṁ pacāmāti bhavati.",
  "anya-e0807n5:43_0": "Ama+gama=gamane –",
  "anya-e0807n5:44_0": "5,173. Gama yami+sā+sa disānaṁ vā cchaṅa",
  "anya-e0807n5:45_0": "Etesaṁ dhātūnaṁ cchaṅa vā hoti nta+māna+tyādīsu. So gāmaṁ gacchati. Anti –",
  "anya-e0807n5:46_0": "74. Garupubbā rassā re+ntentīnaṁ",
  "anya-e0807n5:47_0": "Garupubbasmā rassā nte+ntīnaṁ re vā hoti.",
  "anya-e0807n5:48_0": "Akkharaniyamo chandaṁ,",
  "anya-e0807n5:49_0": "Garulahuniyamo bhave vutti;",
  "anya-e0807n5:50_0": "Dīgho saṁyogādipubbo,",
  "anya-e0807n5:51_0": "Rasso garu lahu tu rasso.",
  "anya-e0807n5:52_0": "Gacchare gacchanti.",
  "anya-e0807n5:52_1": "Tvaṁ gacchasi,",
  "anya-e0807n5:52_2": "tumhe gacchatha.",
  "anya-e0807n5:52_3": "Ahaṁ gacchāmi,",
  "anya-e0807n5:52_4": "mayaṁ gacchāma.",
  "anya-e0807n5:52_5": "Cchādesābhāvapakkhe ‘‘ū lasse’’ti ekāre gameti.",
  "anya-e0807n5:52_6": "Paralope gamenti. Gamesi, gametha. Gamemi, gamema.",
  "anya-e0807n5:52_7": "Paracchakkepi so gacchate,",
  "anya-e0807n5:52_8": "gacchare gacchante. Gacchase,",
  "anya-e0807n5:52_9": "gacchavhe. Gacche,",
  "anya-e0807n5:52_10": "gacchāmhe.",
  "anya-e0807n5:53_0": "Pure adhammo dibbati, purā marāmīti ca taṁsamīpe tabbohārūpacārena vattamānavacanaṁ. Vuttañhi –",
  "anya-e0807n5:54_0": "Āraddhā+niṭṭhitaṁ kiccaṁ, vattamānanti vuccati;",
  "anya-e0807n5:55_0": "Vattamānasamīpañca, vattamānanti vuccati.",
  "anya-e0807n5:56_0": "Kimiva te –",
  "anya-e0807n5:57_0": "Gaṅgāca taṁsamīpañca, yato gaṅgāti ñāyate;",
  "anya-e0807n5:58_0": "Gaṅgāyaṁ pātu+māgaccha, ghoso gaṅgāya+mityapi.",
  "anya-e0807n5:59_0": "Mukhyā+mukhyatthabhedena, vattamānaṁ tato dvidhā;",
  "anya-e0807n5:60_0": "Mukhyañhi ruḷhi+māpannaṁ, ta+dāropā amukhyatāti.",
  "anya-e0807n5:61_0": "Pure+purāsaddehi vā anāgatatā gamyate,",
  "anya-e0807n5:61_1": "tadā tassa vattamānattā.",
  "anya-e0807n5:61_2": "Kālabyattayo vā eso,",
  "anya-e0807n5:61_3": "bhavantyeva hi kālantarepi tyādayo bāhulakā ‘‘santesu parigūhāmi’’ ‘‘kāyassa bhedā abhisamparāyaṁ,",
  "anya-e0807n5:61_4": "sahabyataṁ gacchati vāsavassa’’ ‘‘ativelaṁ namassissaṁ’’ti.",
  "anya-e0807n5:61_5": "‘‘Kuto nu tvaṁ āgacchasi,",
  "anya-e0807n5:61_6": "rājagahato āgacchāmī’’tiādīsu pana paccuppannasamīpe vattamānavacanaṁ.",
  "anya-e0807n5:62_0": "5,175. Gama vada dānaṁ ghamma vajja dajjā",
  "anya-e0807n5:63_0": "Gamādīnaṁ ghammādayo vā honti nta+māna+tyādīsu. Ghammati, ghammanti iccādi.",
  "anya-e0807n5:64_0": "Kamme –",
  "anya-e0807n5:65_0": "Upasaggavasā koci, akammopi sakammako;",
  "anya-e0807n5:66_0": "Yathā+bhibhūyate rāgo, tāpasena mahiddhināti –",
  "anya-e0807n5:67_0": "Vuttattā akammakato kammani anupubbā bhūdhātuto tyādayo honti.",
  "anya-e0807n5:68_0": "5,17. Kyo bhāvakammesva+parokkhesu māna+nta+tyādīsu",
  "anya-e0807n5:69_0": "Bhāvakammavihitesu parokkhāvajjitesu māna+nta+tyādīsu paresu kyo hoti kriyatthā.",
  "anya-e0807n5:69_1": "Kakāro+nubandhakāriyattho.",
  "anya-e0807n5:69_2": "‘‘Na te kānubandha+nāgamesū’’ti paṭisedhā okārābhāvo.",
  "anya-e0807n5:69_3": "Anubhūyati sukhaṁ devadattena.",
  "anya-e0807n5:70_0": "Ettha ca –",
  "anya-e0807n5:71_0": "Ākhyātena avuttattā, kattuto tatiyā na tu;",
  "anya-e0807n5:72_0": "Dutiyā hoti kammassa, vuttattā paṭhamāpi+dha.",
  "anya-e0807n5:73_0": "Anubhūyanti sampattiyo tayā.",
  "anya-e0807n5:73_1": "Anubhūyasi tvaṁ devadattena.",
  "anya-e0807n5:73_2": "Anubhūyatha tumhe.",
  "anya-e0807n5:73_3": "Ahaṁ anubhūyāmi,",
  "anya-e0807n5:73_4": "tayā mayaṁ anubhūyāma.",
  "anya-e0807n5:73_5": "Dvitte anubhuyyati+ccādi.",
  "anya-e0807n5:73_6": "Evaṁ paracchakke.",
  "anya-e0807n5:74_0": "Bhāve adabbavuttino bhāvassa ekattā ekavacanameva.",
  "anya-e0807n5:74_1": "Tañca paṭhamapurisekavacaneyeva sambhavati,",
  "anya-e0807n5:74_2": "neva+ññaṁ,",
  "anya-e0807n5:74_3": "bahulaṁvidhānā.",
  "anya-e0807n5:74_4": "Bhūyati bhūyate devadattena,",
  "anya-e0807n5:74_5": "sampati bhavanantyattho.",
  "anya-e0807n5:75_0": "Pacadhātuto kamme kyo.",
  "anya-e0807n5:76_0": "37. Kyassati",
  "anya-e0807n5:77_0": "Kriyatthā kyassa īña vā hoti.",
  "anya-e0807n5:77_1": "Ño ādyāvayavattho.",
  "anya-e0807n5:77_2": "Devadattena odano pacīyati paccati,",
  "anya-e0807n5:77_3": "reādese odanā pacīyare pacīyanti,",
  "anya-e0807n5:77_4": "paccare paccanti.",
  "anya-e0807n5:77_5": "Cavaggapubbarūpāni.",
  "anya-e0807n5:77_6": "Tvaṁ pacīyasi paccasi,",
  "anya-e0807n5:77_7": "tumhe pacīyatha paccatha.",
  "anya-e0807n5:77_8": "Ahaṁ pacīyāmi paccāmi,",
  "anya-e0807n5:77_9": "mayaṁ pacīyāma paccāma.",
  "anya-e0807n5:77_10": "Paracchakke devadattena odano pacīyate iccādi.",
  "anya-e0807n5:78_0": "Gamito kamme cchaṅa ca īñaāgame ca kate tena gāmo gacchīyati,",
  "anya-e0807n5:78_1": "gāmā gacchīyanti.",
  "anya-e0807n5:78_2": "Gacchīyasi,",
  "anya-e0807n5:78_3": "gacchīyatha.",
  "anya-e0807n5:78_4": "Gacchīyāmi,",
  "anya-e0807n5:78_5": "gacchīyāma.",
  "anya-e0807n5:78_6": "Evaṁ paracchakke.",
  "anya-e0807n5:78_7": "Gamīyati gammati,",
  "anya-e0807n5:78_8": "gamīyanti gammanti.",
  "anya-e0807n5:78_9": "Gamīyasi gammasi,",
  "anya-e0807n5:78_10": "gamīyatha gammatha,",
  "anya-e0807n5:78_11": "gamīyāmi gammāmi,",
  "anya-e0807n5:78_12": "gamīyāma gammāma paracchakkepi evaṁ.",
  "anya-e0807n5:78_13": "Tathā ghammīyati,",
  "anya-e0807n5:78_14": "ghammīyanti iccādi.",
  "anya-e0807n5:79_0": "Kriyatthā kattari tyādi, kammasmiñca sakammakā;",
  "anya-e0807n5:80_0": "Bhāve vā+kammakā kammā+vacanicchāya maññate.",
  "anya-e0807n5:81_0": "Tathā hi vijjamānassāpi kammāssa avacanicchāyaṁ idaṁ vuccati –",
  "anya-e0807n5:82_0": "Satopi na vivakkhā+ssa, asatopi ca sā bhave;",
  "anya-e0807n5:83_0": "Taṁ yathā+nudarā kaññā, vañjhāvaddhitako yathā.",
  "anya-e0807n5:84_0": "Vivakkhā lokikā esā, asakya+mativattituṁ;",
  "anya-e0807n5:85_0": "Katha+mesa vipariyāso, loko evā+nayujjate.",
  "anya-e0807n5:86_0": "(Vattamānapaccayanayo).",
  "anya-e0807n5:87_0": "2. Bhavissati ssati ssanti ssati ssatha ssāmi ssāma ssate ssante ssase ssavhe ssaṁ ssāmhe",
  "anya-e0807n5:88_0": "Bhavissati=anāraddhe atthe vattamānato kriyatthā ssatyādayo honti.",
  "anya-e0807n5:89_0": "35. A+ī+ssādīnaṁ byañjanassiña",
  "anya-e0807n5:90_0": "Kriyatthā paresaṁ aādīnaṁ īādīnaṁ ssādīnañca byañjanassi+ña hoti vibhāsā.",
  "anya-e0807n5:90_1": "Vavatthitavibhāsā+yaṁ.",
  "anya-e0807n5:90_2": "Sseti ssādīnaṁ ssatiādīnañcāvayavo gahito,",
  "anya-e0807n5:90_3": "‘‘ūbyañjanassā’’ti siddhepi tyādīsu etesamevāti niyamattho+ya+mārambho.",
  "anya-e0807n5:90_4": "Lassākāralope o+avādese bhavissati,",
  "anya-e0807n5:90_5": "bhavissanti.",
  "anya-e0807n5:90_6": "Bhavissasi,",
  "anya-e0807n5:90_7": "bhavissatha.",
  "anya-e0807n5:90_8": "Bhavissāmi,",
  "anya-e0807n5:90_9": "bhavissāma.",
  "anya-e0807n5:90_10": "Bhavissate,",
  "anya-e0807n5:90_11": "bhavissante.",
  "anya-e0807n5:90_12": "Bhavissase,",
  "anya-e0807n5:90_13": "bhavissavhe.",
  "anya-e0807n5:90_14": "Bhavissaṁ,",
  "anya-e0807n5:90_15": "bhavissāmhe.",
  "anya-e0807n5:91_0": "Kamme –",
  "anya-e0807n5:92_0": "49. Kyassa sse",
  "anya-e0807n5:93_0": "Kyassa vā lopo hoti sse.",
  "anya-e0807n5:93_1": "Sukhaṁ tayā anubhavissati,",
  "anya-e0807n5:93_2": "anubhavissanti.",
  "anya-e0807n5:93_3": "Anubhavissasi,",
  "anya-e0807n5:93_4": "anubhavissatha.",
  "anya-e0807n5:93_5": "Anubhavissāmi,",
  "anya-e0807n5:93_6": "anubhavissāma.",
  "anya-e0807n5:93_7": "Aññatra anubhūyissati,",
  "anya-e0807n5:93_8": "anubhūyissanti iccādi.",
  "anya-e0807n5:93_9": "Evaṁ paracchakke.",
  "anya-e0807n5:93_10": "Bhāve-bhūyissati bhūyissate.",
  "anya-e0807n5:94_0": "Kattari-pacissati,",
  "anya-e0807n5:94_1": "pacissanti iccādi.",
  "anya-e0807n5:94_2": "Kamme-pacissati odano devadattena,",
  "anya-e0807n5:94_3": "pacīyissati,",
  "anya-e0807n5:94_4": "paccissati.",
  "anya-e0807n5:94_5": "Paccissanti odanā pacīyissanti,",
  "anya-e0807n5:94_6": "pacīyissare,",
  "anya-e0807n5:94_7": "paccissare,",
  "anya-e0807n5:94_8": "paccissanti.",
  "anya-e0807n5:95_0": "Gamito kattari-so gacchissati,",
  "anya-e0807n5:95_1": "te gacchissanti.",
  "anya-e0807n5:95_2": "Tvaṁ gacchissasi,",
  "anya-e0807n5:95_3": "tumhe gacchissatha.",
  "anya-e0807n5:95_4": "Ahaṁ gacchissāmi,",
  "anya-e0807n5:95_5": "mayaṁ gacchissāma.",
  "anya-e0807n5:95_6": "Gacchissate,",
  "anya-e0807n5:95_7": "gacchissante.",
  "anya-e0807n5:95_8": "Gacchissase,",
  "anya-e0807n5:95_9": "gacchissavhe.",
  "anya-e0807n5:95_10": "Gacchissaṁ,",
  "anya-e0807n5:95_11": "gacchissāmhe.",
  "anya-e0807n5:95_12": "Saggaṁ gamissati,",
  "anya-e0807n5:95_13": "gamissanti.",
  "anya-e0807n5:95_14": "Gamissasi,",
  "anya-e0807n5:95_15": "gamissatha.",
  "anya-e0807n5:95_16": "Gamissāmi,",
  "anya-e0807n5:95_17": "gamissāma iccādi.",
  "anya-e0807n5:95_18": "Kamme-gacchiyissati,",
  "anya-e0807n5:95_19": "gacchiyissanti iccādi.",
  "anya-e0807n5:95_20": "Kyalope gamissati,",
  "anya-e0807n5:95_21": "gamissanti iccādi.",
  "anya-e0807n5:95_22": "Tathā ghammissati ghammīyissati,",
  "anya-e0807n5:95_23": "ghammissanti,",
  "anya-e0807n5:95_24": "ghammīyissanti iccādi.",
  "anya-e0807n5:96_0": "3. Nāme garahāvimhayesu",
  "anya-e0807n5:97_0": "Nāmasadde nipāte sati garahāyaṁ vimhaye ca gamyamāne ssatyādayo honti.",
  "anya-e0807n5:97_1": "Ime hi nāma kalyāṇadhammā paṭijānissanti.",
  "anya-e0807n5:97_2": "Ettha ‘‘jyādīhi knā’’ti knāvikaraṇe ‘‘ñāssane jā’’ti jādeso.",
  "anya-e0807n5:97_3": "Na hi nāma bhikkhave tassa moghapurisassa pāṇesu anuddayā bhavissati.",
  "anya-e0807n5:97_4": "Kathañhi nāma so bhikkhave moghapuriso sabbamattikāmayaṁ kuṭikaṁ karissati.",
  "anya-e0807n5:97_5": "Vimhaye-acchariyaṁ vata bho,",
  "anya-e0807n5:97_6": "abbhutaṁ vata bho,",
  "anya-e0807n5:97_7": "santena vata bho pabbajitā vihārena viharanti,",
  "anya-e0807n5:97_8": "yatra hi nāma saññī samāno jāgaro pañcamattāni sakaṭasatāni nissāya nissāya atikkantāni neva dakkhiti,",
  "anya-e0807n5:97_9": "na pana saddaṁ sossati.",
  "anya-e0807n5:97_10": "Acchariyaṁ andho nāma pabbata+mārohissati,",
  "anya-e0807n5:97_11": "badhiro nāma saddaṁ sossati.",
  "anya-e0807n5:97_12": "(Bhavissantipaccayanayo).",
  "anya-e0807n5:98_0": "4. Bhūte ī uṁ o ttha iṁ mhā ā ū se vhaṁ a mhe",
  "anya-e0807n5:99_0": "Bhūte parisamatte atthe vattamānato kriyatthā īādayo honti.",
  "anya-e0807n5:99_1": "Bhūtānajjatane upari vakkhamānattā ime īādayo bhūtajjatane.",
  "anya-e0807n5:99_2": "‘‘Suvo ahosi ānando’’tiādīsu bhūtasāmaññeva bhavanti.",
  "anya-e0807n5:100_0": "Ahassu+bhayato aḍḍha-rattaṁ vā tadupaḍḍhataṁ;",
  "anya-e0807n5:101_0": "Antokatvāna viññeyyo, aho ajjatano iti;",
  "anya-e0807n5:102_0": "Tadañño pana yo kālo, so+najjatanasaññito.",
  "anya-e0807n5:103_0": "Iti paṭhamapurisekavacanaṁ ī,",
  "anya-e0807n5:104_0": "15. Ā+ī+ssādīsva+ña vā",
  "anya-e0807n5:105_0": "Āādo īādo ssādo ca kriyatthassa vā aña hotīti dhātuto pubbaṁ aña.",
  "anya-e0807n5:105_1": "‘‘Kattari lo’’ti lo,",
  "anya-e0807n5:105_2": "ekāra+avādesā ca.",
  "anya-e0807n5:106_0": "38. Eyyātha+sse+a+ā+ī+thānaṁ o+a+aṁ+ttha+ttho+vhoka",
  "anya-e0807n5:107_0": "Eyyāthādīnaṁ oādayo vā honti yathākkamaṁti īssattho,",
  "anya-e0807n5:107_1": "abhavittho,",
  "anya-e0807n5:107_2": "bhavittho,",
  "anya-e0807n5:107_3": "abhavattho,",
  "anya-e0807n5:107_4": "bhavattho.",
  "anya-e0807n5:107_5": "‘‘Ā ī ū mhā ssā ssamhānaṁ vā’’ti īssa rassattaṁ.",
  "anya-e0807n5:107_6": "So abhavi bhavi,",
  "anya-e0807n5:107_7": "abhavī bhavī.",
  "anya-e0807n5:108_0": "39. Uṁssiṁ+svaṁ+su",
  "anya-e0807n5:109_0": "Tiuṁssa iṁsu+aṁsu vā honti. Abhaviṁsu bhaviṁsu, abhavaṁsu bhavaṁsu, abhavuṁ bhavuṁ.",
  "anya-e0807n5:110_0": "42. Ossa a+i+ttha+ttho",
  "anya-e0807n5:111_0": "Ossa aādayo vā honti.",
  "anya-e0807n5:111_1": "Abhava bhava,",
  "anya-e0807n5:111_2": "abhavi bhavi,",
  "anya-e0807n5:111_3": "iñāgame abhavittha bhavittha,",
  "anya-e0807n5:111_4": "abhavattha bhavattha,",
  "anya-e0807n5:111_5": "abhavittho bhavittho,",
  "anya-e0807n5:111_6": "abhavattho bhavattho.",
  "anya-e0807n5:112_0": "43. Si",
  "anya-e0807n5:113_0": "Ossa si vā hoti. Abhavisi bhavisi, abhavasi bhavasi. Abhavo bhavo.",
  "anya-e0807n5:114_0": "45. Mhātthāna+muña",
  "anya-e0807n5:115_0": "Esaṁ uña vā hoti. Īādisambandhīnameva gahaṇaṁ. Abhavuttha bhavuttha.",
  "anya-e0807n5:116_0": "46. Iṁssa ca siña",
  "anya-e0807n5:117_0": "Iṁssa ca siña vā hoti mhātthānañca bahulaṁ.",
  "anya-e0807n5:117_1": "Ikāraññakārā uccāraṇaādyāvayavatthā.",
  "anya-e0807n5:117_2": "Abhavasittha bhavasittha,",
  "anya-e0807n5:117_3": "abhavittha bhavittha,",
  "anya-e0807n5:117_4": "abhavattha bhavattha,",
  "anya-e0807n5:117_5": "abhavisiṁ bhavisiṁ,",
  "anya-e0807n5:117_6": "abhavasiṁ bhavasiṁ,",
  "anya-e0807n5:117_7": "abhaviṁ bhaviṁ.",
  "anya-e0807n5:117_8": "Uñāgame āssa rasso.",
  "anya-e0807n5:117_9": "Abhavumha bhavumha abhavumhā bhavumhā.",
  "anya-e0807n5:117_10": "Siñāgame abhavasimha bhavasimha abhavasimhā bhavasimhā abhavimha bhavimha abhavimhā bhavimhā abhavamha bhavamha abhavamhā bhavamhā.",
  "anya-e0807n5:117_11": "Paracchakke –",
  "anya-e0807n5:117_12": "‘‘eyyāthā’’dinā tthe abhavittha bhavittha abhavattha bhavattha.",
  "anya-e0807n5:117_13": "Rasse abhavatha bhavatha,",
  "anya-e0807n5:117_14": "abhavā bhavā,",
  "anya-e0807n5:117_15": "abhavu bhavu.",
  "anya-e0807n5:117_16": "Abhavise bhavise,",
  "anya-e0807n5:117_17": "abhavase bhavase,",
  "anya-e0807n5:117_18": "abhavivhaṁ bhavivhaṁ abhavavhaṁ bhavavhaṁ,",
  "anya-e0807n5:117_19": "assa a+mādese abhavaṁ bhavaṁ abhava bhava,",
  "anya-e0807n5:117_20": "abhavimhe bhavimhe abhavamhe bhavamhe.",
  "anya-e0807n5:117_21": "Kamme sukhaṁ tayā anubhūyittho anvabhūyattho anubhūyattho anvabhūsi anubhūsī anvabhūyī anubhūyī,",
  "anya-e0807n5:117_22": "anvabhūyiṁsu anubhūyiṁsu anvabhūyaṁsu anubhūyaṁsu anvabhūyuṁ anubhūyuṁ iccādi.",
  "anya-e0807n5:117_23": "Bhāve-tena abhūyittho bhūyittho abhūyattho bhūyattho abhūyi bhūyi abhūyī bhūyī.",
  "anya-e0807n5:117_24": "Tena abhūyattha bhūyattha abhūya bhūya abhūyā bhūyā.",
  "anya-e0807n5:118_0": "So apacittho pacittho iccādi kattusamaṁ.",
  "anya-e0807n5:118_1": "Kamme-apacīyittho pacīyittho apacīyattho pacīyattho.",
  "anya-e0807n5:118_2": "Cavaggapubba- rūpe apaccittho paccittho apaccattho paccattho apacīyi pacīyi apacīyī pacīyī apacci pacci apaccī paccī,",
  "anya-e0807n5:118_3": "apacīyiṁsu pacīyiṁsu apaciṁsu paciṁsu apacīyaṁsu pacīyaṁsu apaccaṁsu paccaṁsu apacīyuṁ pacīyuṁ apaccuṁ paccuṁ iccādi kattusamaṁ,",
  "anya-e0807n5:118_4": "pubbarūpova viseso.",
  "anya-e0807n5:119_0": "So gāmaṁ agacchittho gacchittho iccādi purimasamaṁ.",
  "anya-e0807n5:120_0": "30. Ḍaṁsassa ca ñchaṅa",
  "anya-e0807n5:121_0": "Ḍaṁsassa ca gamissa ca ñchaṅa vā hoti ā+īādīsu.",
  "anya-e0807n5:121_1": "Agañchittho gañchittho agañchattho gañchattho agañchi gañchi agañchī gañchī iccādi.",
  "anya-e0807n5:122_0": "29. Gamissā",
  "anya-e0807n5:123_0": "Āādo īādo ca gamissa ā hoti vā.",
  "anya-e0807n5:123_1": "So agā agami gami agamittho gamittho agamattho gamattho.",
  "anya-e0807n5:123_2": "Īpaccaye lassākārassa ‘‘himimesva+ssā’’ti ettha ‘‘assā’’ti yogavibhāgā dīghe ‘‘dīghā īssā’’ti īssa siādeso,",
  "anya-e0807n5:123_3": "agamāsi agami gami agamī gamī,",
  "anya-e0807n5:123_4": "agamiṁsu gamiṁsu agamaṁsu gamaṁsu agamuṁ gamuṁ.",
  "anya-e0807n5:123_5": "Ossa aādese ajjhaguṁ.",
  "anya-e0807n5:123_6": "Tvaṁ ajjhagā parassa lopo.",
  "anya-e0807n5:123_7": "Tumhe ajjhaguttha.",
  "anya-e0807n5:123_8": "Ahaṁ ajjhagaṁ,",
  "anya-e0807n5:123_9": "mayaṁ ajjhagamha.",
  "anya-e0807n5:123_10": "Paracchakke –",
  "anya-e0807n5:123_11": "‘‘eyyāthā’’dinā tthe so agacchittha gacchittha agañchittha gañchittha agamittha gamittha agama gama agamā gamā.",
  "anya-e0807n5:123_12": "Te agamū gamū,",
  "anya-e0807n5:123_13": "ossa āādese ajjhaguṁ.",
  "anya-e0807n5:123_14": "Tvaṁ agamise gamise.",
  "anya-e0807n5:123_15": "Tumhe agamivhaṁ.",
  "anya-e0807n5:123_16": "‘‘Eyyāthā’’ dinā a+mādese ahaṁ agamaṁ gamaṁ ajjhagaṁ.",
  "anya-e0807n5:123_17": "Mayaṁ agamimhe gamimhe.",
  "anya-e0807n5:123_18": "Kammeagacchīyi agamīyi,",
  "anya-e0807n5:123_19": "agacchiyuṁ agamiyuṁ iccādi.",
  "anya-e0807n5:123_20": "Tathā aghammī ghammī iccādi.",
  "anya-e0807n5:124_0": "13. Māyoge ī+āādī",
  "anya-e0807n5:125_0": "Māyoge sati īādayo āādayo ca vā honti.",
  "anya-e0807n5:125_1": "Sakakālato kālantarepi paccayavidhānattho+yaṁ.",
  "anya-e0807n5:125_2": "Mā bhavaṁ abhavittho iccādi.",
  "anya-e0807n5:125_3": "Vāvidhānāssatyādi+eyyādi+tvādayopi honti,",
  "anya-e0807n5:125_4": "mā bhavaṁ bhavissati,",
  "anya-e0807n5:125_5": "mā bhavaṁ bhaveyya,",
  "anya-e0807n5:125_6": "mā bhavaṁ bhavatu iccādi.",
  "anya-e0807n5:125_7": "(Īādipaccayanayo).",
  "anya-e0807n5:126_0": "5. Anajjatane ā ūo ttha a mhā ttha tthuṁ se vhaṁ iṁ mhase",
  "anya-e0807n5:127_0": "Avijjamānajjatane bhūtatthe vattamānato kriyatthā āādayo honti vā.",
  "anya-e0807n5:127_1": "‘‘Eyyāthā’’dinā tthe ‘‘ā ī ū mhā’’ iccādinā rasse ca so abhavattha bhavattha abhava bhava abhavā bhavā,",
  "anya-e0807n5:127_2": "te abhavu bhavu abhavū bhavū. O,",
  "anya-e0807n5:127_3": "‘‘ossā’’tiādinā aādayo,",
  "anya-e0807n5:127_4": "abhava bhava abhavi bhavi abhavattha bhavattha abhavattho bhavattho,",
  "anya-e0807n5:127_5": "siādese abhavasi bhavasi abhavo bhavo.",
  "anya-e0807n5:127_6": "Tumhe abhavattha bhavattha.",
  "anya-e0807n5:127_7": "Ahaṁ abhavaṁ bhavaṁ abhava bhava,",
  "anya-e0807n5:127_8": "mayaṁ abhavamha bhavamha abhavamhā bhavamhā.",
  "anya-e0807n5:127_9": "So abhavattha bhavattha.",
  "anya-e0807n5:127_10": "Te abhavatthuṁ bhavatthuṁ.",
  "anya-e0807n5:127_11": "Tvaṁ abhavase bhavase.",
  "anya-e0807n5:127_12": "Tumhe abhavavhaṁ bhavavhaṁ.",
  "anya-e0807n5:127_13": "‘‘Issa ca siña’’ti siṁ,",
  "anya-e0807n5:127_14": "ahaṁ abhavasiṁ bhavasiṁ abhaviṁ bhaviṁ.",
  "anya-e0807n5:127_15": "Mayaṁ abhavamhase bhavamhase.",
  "anya-e0807n5:127_16": "Kamme-tthe sukhaṁ tayā anubhūyittha,",
  "anya-e0807n5:127_17": "iñāgamābhāve anubhūyattha iccādi.",
  "anya-e0807n5:127_18": "Bhāve-abhūyattha bhūyattha iccādi.",
  "anya-e0807n5:128_0": "So odanaṁ apacattha pacattha iccādi kattusamaṁ.",
  "anya-e0807n5:128_1": "Kamme-apacīyattha pacīyattha apaccattha paccattha apacīya pacīya apacīyā pacīyā apacca pacca apaccā paccā.",
  "anya-e0807n5:128_2": "Apacīyu pacīyu apacīyū pacīyū apaccu paccu apaccū paccū iccādi.",
  "anya-e0807n5:128_3": "‘‘Māyoge ī+āādī’’ti māyogepi āādayo,",
  "anya-e0807n5:128_4": "mā bhavaṁ apaccattha iccādi.",
  "anya-e0807n5:129_0": "Tathā agacchattha gacchattha iccādi purimasamaṁ.",
  "anya-e0807n5:129_1": "Tathā agamattha gamattha iccādipi aghammattha ghammattha iccādipi.",
  "anya-e0807n5:129_2": "(Anajjatanapaccayanayo).",
  "anya-e0807n5:130_0": "6. Parokkhe a u e ttha a mha ttha re ttho vho i mhe",
  "anya-e0807n5:131_0": "Apaccakkhe bhūtānajjatane vattamānato kriyatthā aādayo honti.",
  "anya-e0807n5:131_1": "Akkhānaṁ=indriyānaṁ paraṁ parokkhaṁ. Tasmiṁ.",
  "anya-e0807n5:131_2": "‘‘Aparokkhesū’’ti vacanā kya+lādivikaraṇā na honti.",
  "anya-e0807n5:132_0": "5,71. Parokkhāyañca",
  "anya-e0807n5:133_0": "Parokkhāyaṁ paṭhama+mekassaraṁ saddarūpaṁ dve bhavati.",
  "anya-e0807n5:133_1": "‘‘Bhūssa vuka’’ itiādīsu vuka,",
  "anya-e0807n5:133_2": "bhūva bhūva iti dvitte –",
  "anya-e0807n5:134_0": "5,75. Lopo+nādibyañjanassa",
  "anya-e0807n5:135_0": "Dvitte pubbassa ādito+ññassa byañjanassa lopo hoti.",
  "anya-e0807n5:136_0": "18. Pubbassa a",
  "anya-e0807n5:137_0": "Aādīsu dvitte pubbassa bhūssa a hoti.",
  "anya-e0807n5:138_0": "5,78. Catutthadutiyānaṁ tatiyapaṭhamā",
  "anya-e0807n5:139_0": "Dvitte pubbesaṁ catutthadutiyānaṁ tatiyapaṭhamā honti yathākkamaṁti bakāre so babhūva kira,",
  "anya-e0807n5:139_1": "te babhuvu kira.",
  "anya-e0807n5:139_2": "Tvaṁ babhuve kira,",
  "anya-e0807n5:139_3": "iña tumhe babhuvittha kira.",
  "anya-e0807n5:139_4": "Ahaṁ babhuva kira,",
  "anya-e0807n5:139_5": "mayaṁ babhuvimha kira.",
  "anya-e0807n5:139_6": "So babhuvittha kira,",
  "anya-e0807n5:139_7": "te babhuvire kira.",
  "anya-e0807n5:139_8": "Tvaṁ babhuvittho kira,",
  "anya-e0807n5:139_9": "tumhe babhuvivho kira.",
  "anya-e0807n5:139_10": "Ahaṁ babhuvi kira,",
  "anya-e0807n5:139_11": "mayaṁ babhuvimhe kira.",
  "anya-e0807n5:139_12": "Kamme-anupabhuva kira iccādi.",
  "anya-e0807n5:139_13": "Bhāvebabhuva babhuvittha kira.",
  "anya-e0807n5:140_0": "Papaca, papacu. Papace,",
  "anya-e0807n5:140_1": "iñāgame papacittha.",
  "anya-e0807n5:140_2": "Aññatra ‘‘saṁyogādilopo’’ti lopo,",
  "anya-e0807n5:140_3": "papacittha. Papaca,",
  "anya-e0807n5:140_4": "papacimha.",
  "anya-e0807n5:140_5": "Papacittha, papacire.",
  "anya-e0807n5:140_6": "Papacittho papacitho,",
  "anya-e0807n5:140_7": "papacivho. Papaci,",
  "anya-e0807n5:140_8": "papacimhe.",
  "anya-e0807n5:140_9": "Evaṁ kamme.",
  "anya-e0807n5:141_0": "Aādipaccaye dvibhāve anādibyañjanalope pubbassa ‘‘kavaggahānaṁ cavaggajā’’ti cavaggajakāre ‘‘byañjane",
  "anya-e0807n5:141_1": "dīgharassā’’ti dīghe ca kate so gāmaṁ jagāma kira, jagamu. Jagame,",
  "anya-e0807n5:141_2": "jagamittha. Jagama,",
  "anya-e0807n5:141_3": "jagamimha.",
  "anya-e0807n5:141_4": "Jagamittha, jagamire.",
  "anya-e0807n5:141_5": "Jagamittho,",
  "anya-e0807n5:141_6": "jagamivho. Jagami,",
  "anya-e0807n5:141_7": "jagamimhe.",
  "anya-e0807n5:141_8": "Evaṁ kamme.",
  "anya-e0807n5:142_0": "Mūḷhavikkhittabyāsattacittena attanāpi kriyā katā abhinibbattikāle+nupaladdhāsamānā phalenā+numīyamānā parokkhāva vatthuto.",
  "anya-e0807n5:142_1": "Tena uttamavisayepi payogasambhavo.",
  "anya-e0807n5:142_2": "(Parokkhāpaccayanayo).",
  "anya-e0807n5:143_0": "7. Yyodo vā+tipattiyaṁ ssā ssaṁsu sse ssatha ssaṁ ssamhā ssatha ssiṁsussasessavhessiṁ ssāmhase.",
  "anya-e0807n5:144_0": "Eyyādo visaye kriyātipattiyaṁ ssādayo honti.",
  "anya-e0807n5:144_1": "Vidhurapaccayopanipātato kāraṇavekallato vā kriyātipatana+manipphatti kriyātipatti.",
  "anya-e0807n5:144_2": "Ete ca ssādayo sāmatthiyā atītānāgatesveva honti,",
  "anya-e0807n5:144_3": "na vattamāne,",
  "anya-e0807n5:144_4": "tatra kriyātipatyasambhavā.",
  "anya-e0807n5:144_5": "Iñāgame ssāssa vā rasse ca sace so paṭhamavaye pabbajjaṁ alabhissa,",
  "anya-e0807n5:144_6": "arahā abhavissa bhavissa abhavissā bhavissā vā,",
  "anya-e0807n5:144_7": "te ca taṁ alabhissaṁsu,",
  "anya-e0807n5:144_8": "arahanto abhavissaṁsu bhavissaṁsu.",
  "anya-e0807n5:144_9": "‘‘Eyyāthā’’dinā ssessa vā akāre tvaṁ abhavissa bhavisse.",
  "anya-e0807n5:144_10": "Tumhe abhavissatha.",
  "anya-e0807n5:144_11": "Ahaṁ abhavissaṁ.",
  "anya-e0807n5:144_12": "Rasse mayaṁ abhavissamha bhavissamha abhavissamhā bhavissamhā.",
  "anya-e0807n5:144_13": "Paracchakke-so abhavissatha,",
  "anya-e0807n5:144_14": "abhavissiṁsu.",
  "anya-e0807n5:144_15": "Abhavissase,",
  "anya-e0807n5:144_16": "abhavissavhe.",
  "anya-e0807n5:144_17": "Abhavissiṁ,",
  "anya-e0807n5:144_18": "abhavissāmhase.",
  "anya-e0807n5:145_0": "Kamme-tena sukhaṁ anvabhavissa,",
  "anya-e0807n5:145_1": "anvabhavissaṁsu kyalopo.",
  "anya-e0807n5:145_2": "Anvabhūyissa anvabhūyissā iccādi.",
  "anya-e0807n5:145_3": "Bhāve-tena abhūyissa bhūyissa abhūyissā bhūyissā.",
  "anya-e0807n5:145_4": "Abhūyissatha bhūyissatha.",
  "anya-e0807n5:146_0": "Evaṁ taṇḍulādisādhanaṁ alabhissa,",
  "anya-e0807n5:146_1": "odanaṁ apacissa pacissa iccādi.",
  "anya-e0807n5:146_2": "Kamme-tena odano apacissa pacissa apacissā pacissā apacīyissa pacīyissa apacīyissā pacīyissā apaccissa paccissa apaccissā paccissā iccādi.",
  "anya-e0807n5:147_0": "So agacchissa gacchissa agacchissā gacchissā iccādi.",
  "anya-e0807n5:147_1": "Cchādesā+bhāve agamissa gamissa agamissā gamissā iccādi.",
  "anya-e0807n5:147_2": "Kamme-agacchissa gacchissa agacchīyissa iccādi.",
  "anya-e0807n5:147_3": "Agamissa gamissa agamīyissa iccādi.",
  "anya-e0807n5:147_4": "Tathā aghammissa iccādi.",
  "anya-e0807n5:147_5": "(Kriyātipattipaccayanayo).",
  "anya-e0807n5:148_0": "8. Hetuphalesve+yya eyyuṁ eyyāsi eyyātha eyyāmi eyyāma etha eraṁ etho eyyāvho eyyaṁ eyyāmhe.",
  "anya-e0807n5:149_0": "Hetubhūtāyaṁ phalabhūtāyañca kriyāyaṁ vattamānato kriyatthā eyyādayo honti vā.",
  "anya-e0807n5:149_1": "Lavikaraṇavuddhiādi pubbasamaṁ.",
  "anya-e0807n5:149_2": "Parikappe –",
  "anya-e0807n5:150_0": "75. Eyye+yyāse+yyannaṁ ṭe",
  "anya-e0807n5:151_0": "Eyya+eyyāsi+eyya+miccesa+me vā hoti.",
  "anya-e0807n5:151_1": "So dāni kinnu kho bhave,",
  "anya-e0807n5:151_2": "yadi so paṭhamavaye pabbajeyya,",
  "anya-e0807n5:151_3": "arahā bhaveyya.",
  "anya-e0807n5:152_0": "47. Eyyuṁssuṁ",
  "anya-e0807n5:153_0": "Eyyu+miccassa ñuṁ vā hoti.",
  "anya-e0807n5:153_1": "Sace saṁkhārā niccā bhavuṁ bhaveyyuṁ,",
  "anya-e0807n5:153_2": "na nirujjheyyuṁ.",
  "anya-e0807n5:153_3": "Yadi tvaṁ bhave bhaveyyāsi.",
  "anya-e0807n5:153_4": "‘‘Eyyāthā’’ dinā assa okāre tumhe bhaveyyātho bhaveyyātha katha+mahaṁ devo bhaveyyāmi.",
  "anya-e0807n5:154_0": "78. Eyyāmasse+mu ca",
  "anya-e0807n5:155_0": "Eyyāmassa emu vā hoti u ca.",
  "anya-e0807n5:155_1": "Kinnu kho mayaṁ bhavemu bhaveyyāmu bhaveyyāma.",
  "anya-e0807n5:155_2": "Paracchakke-bhavetha, bhaveraṁ. Bhavetho,",
  "anya-e0807n5:155_3": "bhaveyyāvho.",
  "anya-e0807n5:155_4": "Bhave bhaveyyaṁ,",
  "anya-e0807n5:155_5": "bhaveyyāmhe.",
  "anya-e0807n5:155_6": "Kamme-sukhaṁ tayā anubhuyye anubhuyyeyya,",
  "anya-e0807n5:155_7": "anubhuyyuṁ anubhūyeyyuṁ.",
  "anya-e0807n5:155_8": "Tena tvaṁ anubhūye anubhūyeyyāsi,",
  "anya-e0807n5:155_9": "tumhe anubhūyeyyātho anubhūyeyyātha.",
  "anya-e0807n5:155_10": "Tenā+haṁ anubhūyeyyāmi,",
  "anya-e0807n5:155_11": "mayaṁ anubhūyemu anubhūyeyyāmu anubhūyeyyāma.",
  "anya-e0807n5:155_12": "Paracchakke-anubhūyetha iccādi.",
  "anya-e0807n5:155_13": "Bhāve-bhūye bhūyeyya bhūyetha.",
  "anya-e0807n5:156_0": "Vidhimhi-so odanaṁ pace paceyya iccādi. Kamme-pacīye pacīyeyya pacce pacceyya iccādi.",
  "anya-e0807n5:157_0": "Anumatiyaṁ-so gāmaṁ gacche gaccheyya iccādi.",
  "anya-e0807n5:157_1": "Aññatra game gameyya iccādi.",
  "anya-e0807n5:157_2": "Tathā ghamme ghammeyya iccādi.",
  "anya-e0807n5:158_0": "Pāto paceyya ce bhuñje, icce+ttha pacanakriyā;",
  "anya-e0807n5:159_0": "Hetubhūtāti viññeyyā, phalaṁ tva+nubhavakriyā.",
  "anya-e0807n5:160_0": "11. Sattya+rahesve+yyādī",
  "anya-e0807n5:161_0": "Sattiyaṁ arahate ca kriyatthā eyyādayo honti.",
  "anya-e0807n5:161_1": "Bhavaṁ khalu pattaṁ paceyya,",
  "anya-e0807n5:161_2": "bhavaṁ satto,",
  "anya-e0807n5:161_3": "bhavaṁ araho.",
  "anya-e0807n5:162_0": "12. Sambhāvane vā",
  "anya-e0807n5:163_0": "Sambhāvane gamyamāne dhātunā vuccamāne ca eyyādayo honti vibhāsā.",
  "anya-e0807n5:163_1": "Api bhavaṁ gilitaṁ pāsāṇaṁ paceyya udaragginā,",
  "anya-e0807n5:163_2": "sambhāvemi saddahāmi bhavaṁ paceyya,",
  "anya-e0807n5:163_3": "bhavaṁ pacissati,",
  "anya-e0807n5:163_4": "bhavaṁ apaci.",
  "anya-e0807n5:164_0": "9. Pañha+patthanā+vidhīsu",
  "anya-e0807n5:165_0": "Pañhādīsu kriyatthato eyyādayo honti.",
  "anya-e0807n5:166_0": "Pañhā saṁpucchanaṁ, iṭṭhā-siṁsanaṁ yācanaṁ duve;",
  "anya-e0807n5:167_0": "Patthanā, bhattiyā vā+tha, na vā byāpāraṇā vidhi.",
  "anya-e0807n5:168_0": "Pañhe-kiṁ so bhattaṁ paceyya,",
  "anya-e0807n5:168_1": "udāhu byañjanaṁ.",
  "anya-e0807n5:168_2": "Patthanāyaṁ-aho vata so paceyya ce.",
  "anya-e0807n5:168_3": "Vidhimhi-bhavaṁ pattaṁ paceyya.",
  "anya-e0807n5:168_4": "(Eyyādipaccayanayo).",
  "anya-e0807n5:169_0": "10. Tu antu hi tha mi ma taṁ antaṁ ssu vho e āmase",
  "anya-e0807n5:170_0": "Pañhapatthanāvidhisve+te honti kriyatthato. Āsiṁsanatthe-so sukhī bhavatu, te sukhitā bhavantu.",
  "anya-e0807n5:171_0": "48. Hissa+to lopo",
  "anya-e0807n5:172_0": "Ato parassa hissa vā lopo hoti.",
  "anya-e0807n5:172_1": "Tvaṁ sukhī bhava bhavāhi,",
  "anya-e0807n5:172_2": "himhi dīgho.",
  "anya-e0807n5:172_3": "‘‘Eyyāthā’’dinā vhoka,",
  "anya-e0807n5:172_4": "tumhe sukhitā bhavathavho bhavatha.",
  "anya-e0807n5:172_5": "Ahaṁ sukhī bhavāmi,",
  "anya-e0807n5:172_6": "mayaṁ sukhino bhavāma.",
  "anya-e0807n5:172_7": "Paracchakke-tathā bhavataṁ,",
  "anya-e0807n5:172_8": "bhavantaṁ. Bhavassu, bhavavho.",
  "anya-e0807n5:172_9": "Bhave bhavāmase.",
  "anya-e0807n5:172_10": "Kamme-tayā anubhūyatu,",
  "anya-e0807n5:172_11": "anubhūyantu iccādi.",
  "anya-e0807n5:172_12": "Bhāve-bhūyatu, bhūyataṁ.",
  "anya-e0807n5:173_0": "Āṇattiyaṁ-devadatto dāni odanaṁ pacatu,",
  "anya-e0807n5:173_1": "pacantu iccādi.",
  "anya-e0807n5:173_2": "Kamme-tena odano paccatu iccādi.",
  "anya-e0807n5:173_3": "Tathā so gāmaṁ gacchatu iccādi.",
  "anya-e0807n5:173_4": "‘‘Ū lasse’’ti lasse+kāre gametu,",
  "anya-e0807n5:173_5": "gamentu iccādi.",
  "anya-e0807n5:173_6": "Ghammādese ghammatu,",
  "anya-e0807n5:173_7": "ghammantu iccādi.",
  "anya-e0807n5:173_8": "Kamme-gacchīyatu iccādi.",
  "anya-e0807n5:173_9": "Tathā gamīyatu iccādi.",
  "anya-e0807n5:174_0": "Vidhimhi-lassa lope lutte vuddhi, idha pabbato hotu.",
  "anya-e0807n5:175_0": "Nimantane-adhivāsetha tumhe bhante bhagavā bhojanaṁ,",
  "anya-e0807n5:175_1": "vasatissa ‘‘curādito ṇī’’ti ṇimhi ‘‘assā ṇānubandhe’’ti ā,",
  "anya-e0807n5:175_2": "‘‘yuvaṇṇāna+meo paccaye’’ti e ca hoti.",
  "anya-e0807n5:175_3": "Idha nissīdatu bhavaṁ,",
  "anya-e0807n5:175_4": "sadassa ‘‘jara+sadāna+mīma vā’’ti īma,",
  "anya-e0807n5:175_5": "manubandhattā antasarato īma.",
  "anya-e0807n5:176_0": "Ajjhesane-desetu bhante bhagavā dhammaṁ, ettha curādittā purimasamaṁ.",
  "anya-e0807n5:177_0": "Anumatiyaṁ-puccha vāsava maṁ pañhaṁ, pavisatu bhavaṁ. Ettha pucchato hissa lopo. Evaṁ nisīda.",
  "anya-e0807n5:178_0": "Patthanā=yācanā,",
  "anya-e0807n5:178_1": "tatra-dada=dāne,",
  "anya-e0807n5:178_2": "dadāhi me gāmavarāni pañca,",
  "anya-e0807n5:178_3": "dāto lassa ekāre ca ekaṁ me nayanaṁ dehi.",
  "anya-e0807n5:179_0": "Pattakāle-sampatto te kālo kaṭakaraṇe, kaṭaṁ karotu bhavaṁ. Ettha ‘‘tanāditvo’’ti o.",
  "anya-e0807n5:180_0": "Tvādī eyyādayo vatta-mānā sampati,+nāgate;",
  "anya-e0807n5:181_0": "Bhavissati, parokkhādi-cattāro+tītakālikā.",
  "anya-e0807n5:182_0": "5,173. Gama yami+sā+sa disānaṁ vā cchaṅa",
  "anya-e0807n5:183_0": "Etesaṁ vā cchaṅa hotinta+māna+tyādīsu.",
  "anya-e0807n5:183_1": "So saggaṁ gacchati gameti,",
  "anya-e0807n5:183_2": "gacchanti iccādi.",
  "anya-e0807n5:183_3": "Kamme-gacchīyati gamīyati iccādi.",
  "anya-e0807n5:183_4": "Yama=uparame,",
  "anya-e0807n5:183_5": "parokkhāanajjatanarūpāni sabbattha payoga+manugamma yojetabbāni. Nipubbo,",
  "anya-e0807n5:183_6": "niyacchati niyamati,",
  "anya-e0807n5:183_7": "niyacchanti niyamanti. Saṁpubbo,",
  "anya-e0807n5:183_8": "‘‘ye saṁssā’’ti ññattaṁ,",
  "anya-e0807n5:183_9": "saññamati,",
  "anya-e0807n5:183_10": "saññamanti.",
  "anya-e0807n5:183_11": "Kamme-niyacchīyati niyamīyati niyammati,",
  "anya-e0807n5:183_12": "saññamīyati vā.",
  "anya-e0807n5:183_13": "Tathā niyacchissati,",
  "anya-e0807n5:183_14": "saññamissati. Niyacchi, saṁyami.",
  "anya-e0807n5:183_15": "Niyacchissa,",
  "anya-e0807n5:183_16": "saṁyamissa.",
  "anya-e0807n5:183_17": "Niyaccheyya,",
  "anya-e0807n5:183_18": "saṁyameyya.",
  "anya-e0807n5:183_19": "Niyacchatu,",
  "anya-e0807n5:183_20": "saññamatu.",
  "anya-e0807n5:183_21": "Isa+siṁsa=icchāyaṁ,",
  "anya-e0807n5:183_22": "so saggaṁ icchati,",
  "anya-e0807n5:183_23": "icchanti iccādi.",
  "anya-e0807n5:183_24": "‘‘Lahussupantassā’’ti vuddhimhi esati,",
  "anya-e0807n5:183_25": "esanti iccādi.",
  "anya-e0807n5:183_26": "Kamme-icchīyati,",
  "anya-e0807n5:183_27": "‘‘vā kvacī’’ti vuddhimhi esīyati.",
  "anya-e0807n5:183_28": "Pubbarūpe issati issate iccādi.",
  "anya-e0807n5:183_29": "Icchissati esissati iccādi.",
  "anya-e0807n5:183_30": "Icchi esi.",
  "anya-e0807n5:183_31": "Icchissa esissa.",
  "anya-e0807n5:183_32": "Iccheyya eseyya.",
  "anya-e0807n5:183_33": "Icchatu esatu iccādi.",
  "anya-e0807n5:183_34": "Āsa=upavesane,",
  "anya-e0807n5:183_35": "so āsane acchati iccādi.",
  "anya-e0807n5:183_36": "‘‘Byañjane dīgharassā’’ti rasso, upapubbo,",
  "anya-e0807n5:183_37": "tathā upāsati.",
  "anya-e0807n5:183_38": "Acchissati upāsissati.",
  "anya-e0807n5:183_39": "Acchi upāsi.",
  "anya-e0807n5:183_40": "Acchissa upāsissa.",
  "anya-e0807n5:183_41": "Accheyya upāseyya.",
  "anya-e0807n5:183_42": "Acchatu upāsatu iccādi.",
  "anya-e0807n5:183_43": "Disa=pekkhane,",
  "anya-e0807n5:183_44": "dicchati dicchanti iccādi sabbaṁ purimasamaṁ.",
  "anya-e0807n5:183_45": "Labha=lābhe,",
  "anya-e0807n5:183_46": "ito paraṁ visesaṭṭhānamevavakkhāma,",
  "anya-e0807n5:183_47": "sabbavāro vuttānusārena gahetabbo. Labhati,",
  "anya-e0807n5:183_48": "labhanti iccādi.",
  "anya-e0807n5:183_49": "Kamme-kyassa pubbarūpādimhi kate labbhati iccādi.",
  "anya-e0807n5:184_0": "73. Labhā iṁ+īnaṁ thaṁ thā vā",
  "anya-e0807n5:185_0": "Labhasmā iṁ īnaṁ thaṁ+thā vā honti.",
  "anya-e0807n5:185_1": "So alabhittha labhittha alabhi labhi iṁ paccaye alatthaṁ alabhiṁ iccādi.",
  "anya-e0807n5:186_0": "26. Labha vasa+cchida bhida rudānaṁ cchaṅa",
  "anya-e0807n5:187_0": "Labhādīnaṁ cchaṅa hoti ssena saha.",
  "anya-e0807n5:187_1": "Lacchati labhissati,",
  "anya-e0807n5:187_2": "lacchanti labhissanti iccādi.",
  "anya-e0807n5:187_3": "Kriyātipattiyaṁ ssābhāgassa cchaṅādese alacchā alabhissa iccādi.",
  "anya-e0807n5:187_4": "Vasa=nivāse,",
  "anya-e0807n5:187_5": "vacchati vasissati.",
  "anya-e0807n5:187_6": "Kamme-bahulādhikārā ‘‘assū’’ti ukāro ,",
  "anya-e0807n5:187_7": "pubbarūpe vussati vussissati iccādi.",
  "anya-e0807n5:187_8": "Tathā avacchā avasissā.",
  "anya-e0807n5:187_9": "Chida=dvedhākaraṇe,",
  "anya-e0807n5:187_10": "checchati chindissati,",
  "anya-e0807n5:187_11": "‘‘mañca rudhādīnaṁ’’ti maṁ lo ca.",
  "anya-e0807n5:187_12": "Lassa lopo ca.",
  "anya-e0807n5:187_13": "Bhida=vidāraṇe,",
  "anya-e0807n5:187_14": "bhecchati bhindissati.",
  "anya-e0807n5:187_15": "Abhecchā abhindissā.",
  "anya-e0807n5:187_16": "Ruda=rodane,",
  "anya-e0807n5:187_17": "rucchati rodissati.",
  "anya-e0807n5:187_18": "Arucchā arodissā iccādi.",
  "anya-e0807n5:188_0": "Aññapaccayepi chidassa ‘‘cchaṅa’’ iti yogavibhāgā cchaṅa,",
  "anya-e0807n5:188_1": "bhūte ūṁ paccaye acchecchuṁ acchindiṁsu.",
  "anya-e0807n5:188_2": "Vuttato aññadhātūnañca,",
  "anya-e0807n5:188_3": "gama=gamane,",
  "anya-e0807n5:188_4": "gacchaṁ gacchissaṁ.",
  "anya-e0807n5:188_5": "Aññapaccayepi vaca=byattavacane iccādi,",
  "anya-e0807n5:188_6": "kamme-bahulādhikārā tyādīsu parabhūtesupi yathāgamaṁ vacādīnañcassa ‘‘vacādīnaṁ vassuṭa vā’’ti kamme uṭa ca ‘‘assū’’ti assa u ca,",
  "anya-e0807n5:188_7": "tena dhammo uccati vuccati,",
  "anya-e0807n5:188_8": "vuccanti iccādi,",
  "anya-e0807n5:188_9": "yassa ca pubbarūpaṁ.",
  "anya-e0807n5:189_0": "27. Bhuja muca vaca visānaṁ kkhaṅa",
  "anya-e0807n5:190_0": "Bhujādīnaṁ kkhaṅa hoti ssena saha. Vakkhati vacissati, vakkhanti vacissanti iccādi.",
  "anya-e0807n5:191_0": "21. Īādo vacassoma",
  "anya-e0807n5:192_0": "Īādīsu vacassa oma hoti.",
  "anya-e0807n5:192_1": "Makārānubandhattā ‘‘mānubandho sarāna+mantā paro’’ti paribhāsato sarā paro. Avoci, avocuṁ,",
  "anya-e0807n5:192_2": "avoco iccādi.",
  "anya-e0807n5:192_3": "Anajjatane-avaca avacā vacā iccādi.",
  "anya-e0807n5:192_4": "Kriyātipattiyaṁ-avakkhā avacissā,",
  "anya-e0807n5:192_5": "avakkhiṁsu avacissiṁsu iccādi.",
  "anya-e0807n5:192_6": "Vaceyya iccādi.",
  "anya-e0807n5:192_7": "Kamme-vucceyya iccādi.",
  "anya-e0807n5:192_8": "Tathā vacatu,",
  "anya-e0807n5:192_9": "vuccatu iccādi.",
  "anya-e0807n5:193_0": "Bhuja=pālanajjhohāresu , ‘‘bhujā’’ dinā kkhavādese bhokkhati bhuñjissati.",
  "anya-e0807n5:194_0": "Kusa=akkose, āpubbo, tassa rasso ca, akkosati iccādi ñeyyaṁ, lavikaraṇalopavuddhiyo.",
  "anya-e0807n5:195_0": "34. Kusa+ruhehī+ssa chi",
  "anya-e0807n5:196_0": "Kusā ruhā ca parassa īssa chi vā hoti.",
  "anya-e0807n5:196_1": "Pararūpapaṭhamakkharāni,",
  "anya-e0807n5:196_2": "akkocchi akkosi iccādi.",
  "anya-e0807n5:196_3": "Abhipubbo ruha=rohane,",
  "anya-e0807n5:196_4": "abhirucchi abhiruhi iccādi.",
  "anya-e0807n5:197_0": "Vaha=pāpuṇane, vahati, vahanti.",
  "anya-e0807n5:197_1": "Kamme-kye ‘‘hassa vipallāso’’ti vipariyāso,",
  "anya-e0807n5:197_2": "tena so vuyhati,",
  "anya-e0807n5:197_3": "‘‘assū’’ti uttaṁ.",
  "anya-e0807n5:197_4": "Vahissati,",
  "anya-e0807n5:197_5": "vuyhissati. Avahi,",
  "anya-e0807n5:197_6": "avuyhittha, avuhi. Avahissā,",
  "anya-e0807n5:197_7": "vuyhīssā iccādi. Vaheyya, vuyheyya. Vahatu,",
  "anya-e0807n5:197_8": "vuyhatu iccādi.",
  "anya-e0807n5:198_0": "Jara=jīraṇe,",
  "anya-e0807n5:199_0": "5,174. Jara marāna+mīyaṅa",
  "anya-e0807n5:200_0": "Jara marānaṁ īyaṅa vā hoti māna+nta+tyādīsu. Jīyati.",
  "anya-e0807n5:200_1": "‘‘Jara sadāna+mīma’’ti īmaāgamo lo ca, jīrati.",
  "anya-e0807n5:200_2": "Kamme-jīrīyati jīyīyati.",
  "anya-e0807n5:200_3": "Evaṁ jīyissati jīrissati,",
  "anya-e0807n5:200_4": "jīyīyissati jīrīyissati.",
  "anya-e0807n5:200_5": "Ajīyi ajīri,",
  "anya-e0807n5:200_6": "ajīyīyi ajīrīyi.",
  "anya-e0807n5:200_7": "Ajīyissā ajīrissā,",
  "anya-e0807n5:200_8": "ajīyīyissā ajīrīyissā ajīyissā ajīrīyissā iccādi.",
  "anya-e0807n5:200_9": "Mara=pāṇacāge, īyaṅa,",
  "anya-e0807n5:200_10": "mīyati marati,",
  "anya-e0807n5:200_11": "mīyanti maranti iccādi.",
  "anya-e0807n5:201_0": "Disa=pekkhane,",
  "anya-e0807n5:202_0": "5,124. Disassa passa dassa dasa da dakkhāti",
  "anya-e0807n5:203_0": "Ete ādesā disassa vā honti.",
  "anya-e0807n5:203_1": "Anekavaṇṇattā sabbādeso.",
  "anya-e0807n5:203_2": "Passati passanti,",
  "anya-e0807n5:203_3": "dakkhati dakkhanti.",
  "anya-e0807n5:203_4": "Kamme-kye pubbarūpo,",
  "anya-e0807n5:203_5": "dissati dissanti,",
  "anya-e0807n5:203_6": "vipassīyati dakkhīyati iccādi.",
  "anya-e0807n5:204_0": "6,69. Dakkha+kha+heti+hohīti lopo",
  "anya-e0807n5:205_0": "Dakkhādīhi ādesehi parassa ssassa lopo vā hoti.",
  "anya-e0807n5:205_1": "Dakkhati dakkhissati.",
  "anya-e0807n5:205_2": "Apassi passi,",
  "anya-e0807n5:205_3": "apassiṁsu passiṁsu apasso passo,",
  "anya-e0807n5:205_4": "apassittha passittha.",
  "anya-e0807n5:205_5": "Apassiṁ passiṁ,",
  "anya-e0807n5:205_6": "apassimha passimha.",
  "anya-e0807n5:205_7": "Tathā adassī dassī,",
  "anya-e0807n5:205_8": "adassiṁsu dassiṁsu iccādi.",
  "anya-e0807n5:205_9": "Anajjatane dasādeso,",
  "anya-e0807n5:205_10": "addasā addasa.",
  "anya-e0807n5:205_11": "Addā adda iccādi.",
  "anya-e0807n5:205_12": "Apassissa dakkhissa iccādi.",
  "anya-e0807n5:205_13": "Passeyya dakkheyya,",
  "anya-e0807n5:205_14": "passatu dakkhatu iccādi.",
  "anya-e0807n5:206_0": "Sada=visaraṇagatyāvasādanādānesu, nipubbo,",
  "anya-e0807n5:206_1": "‘‘jarasadāna+mīma vā’’ti īmaāgamo. Nisīdati,",
  "anya-e0807n5:206_2": "nisīdanti iccādi.",
  "anya-e0807n5:206_3": "Bhāve-nisajjati,",
  "anya-e0807n5:206_4": "nisajjate.",
  "anya-e0807n5:207_0": "Yaja=devapūjāsaṁgatikaraṇadānesu, yajati, yajanti iccādi. Kamme –",
  "anya-e0807n5:208_0": "5,113. Yajassa yassa ṭi+yīti",
  "anya-e0807n5:209_0": "Yajassa yassa ṭi+yī honti kānubandheti bahulādhikārā tyādivisayepi kye pubbarūpe ca ijjati yijjati mayā buddho.",
  "anya-e0807n5:209_1": "So yajissati,",
  "anya-e0807n5:209_2": "tena ijjissate yijjissate. So yajī ,",
  "anya-e0807n5:209_3": "tena ijji yijji.",
  "anya-e0807n5:209_4": "So yajissā,",
  "anya-e0807n5:209_5": "tena ijjissā yijjissā.",
  "anya-e0807n5:209_6": "So yajeyya,",
  "anya-e0807n5:209_7": "tena ijjeyya yijjeyya.",
  "anya-e0807n5:209_8": "So yajatu,",
  "anya-e0807n5:209_9": "tena ijjatu yijjatu iccādi.",
  "anya-e0807n5:210_0": "Vada=vacane,",
  "anya-e0807n5:210_1": "‘‘gamavadā’’ dinā vadassa vajjādeso vā,",
  "anya-e0807n5:210_2": "lassa ‘‘ūlasse’’ti kvaci e ca,",
  "anya-e0807n5:210_3": "vajjati vadeti vadati,",
  "anya-e0807n5:210_4": "vajjenti vadenti iccādi. Kamme –",
  "anya-e0807n5:210_5": "‘‘kyassā’’ti īña,",
  "anya-e0807n5:210_6": "vajjīyati vajjati vadīyati,",
  "anya-e0807n5:210_7": "vajjīyanti vajjanti vadīyanti.",
  "anya-e0807n5:210_8": "Vadissati,",
  "anya-e0807n5:210_9": "vadissanti.",
  "anya-e0807n5:210_10": "Avadī vadī,",
  "anya-e0807n5:210_11": "avadiṁsu vadiṁsu.",
  "anya-e0807n5:210_12": "Avadissa vadissa.",
  "anya-e0807n5:210_13": "Vajje vajjeyya vade vadeyya,",
  "anya-e0807n5:210_14": "vajjeyyuṁ vadeyyuṁ.",
  "anya-e0807n5:210_15": "Vajjetu vadetu vadatu iccādi yathāgamaṁ ñeyyaṁ.",
  "anya-e0807n5:211_0": "Kamu=padavikkhepe,",
  "anya-e0807n5:211_1": "‘‘parokkhāyañcā’’ti caggahaṇena kama kama iti dvitte anādibyañjanalope lavikaraṇe ‘‘kavaggahā’’ dinā",
  "anya-e0807n5:211_2": "kassa ce niggahītāgame ca kate caṁkamati kamati iccādi.",
  "anya-e0807n5:211_3": "Cala=kampane,",
  "anya-e0807n5:211_4": "caṁcalati.",
  "anya-e0807n5:211_5": "Jala+dala=dittiyaṁ,",
  "anya-e0807n5:211_6": "dvitte daddallati iccādi.",
  "anya-e0807n5:211_7": "(Savuddhikabhūvādinayo).",
  "anya-e0807n5:212_0": "Hū+bhū=sattāyaṁ,",
  "anya-e0807n5:212_1": "tyādīsu ‘‘kattari lo’’ti lo,",
  "anya-e0807n5:212_2": "tassa lope ‘‘yuvaṇṇāna+meo paccaye’’ti okāro. So hoti, te honti. Hosi, hotha. Homi,",
  "anya-e0807n5:212_3": "homa iccādi.",
  "anya-e0807n5:212_4": "Bhāve-tena hūyati hūyate.",
  "anya-e0807n5:213_0": "31. Hūssa he+hehi+hohi ssatyādo",
  "anya-e0807n5:214_0": "Hūssa heādayo honti ssaccādo. Hessati hehi ssati hohissati.",
  "anya-e0807n5:215_0": "69. Dakkha+kha+hehi+hohīhi lopoti",
  "anya-e0807n5:216_0": "Dakkhādīhi ādesehi parassa ssassa vā lopo hoti.",
  "anya-e0807n5:216_1": "Hehiti hehissati,",
  "anya-e0807n5:216_2": "hohiti hohissati.",
  "anya-e0807n5:216_3": "Hehinti hehissanti,",
  "anya-e0807n5:216_4": "hohinti hohissanti iccādi.",
  "anya-e0807n5:216_5": "Anajjatane īmhi añāgamo,",
  "anya-e0807n5:216_6": "‘‘paro kvacī’’ti īssa lopo, so ahu.",
  "anya-e0807n5:216_7": "Vuddhimhi ‘‘dīghā īssa’’ iti īssa siādeso,",
  "anya-e0807n5:216_8": "suvo ahosi ānando.",
  "anya-e0807n5:217_0": "41. Hūto resuṁ",
  "anya-e0807n5:218_0": "Hūto parassa u+miccassa resuṁ vā hoti.",
  "anya-e0807n5:218_1": "Rakārānubandho ‘‘rānubandhentasarādissā’’ti antasarādissa lopo. Ahesuṁ.",
  "anya-e0807n5:218_2": "Okāravuddhi avādese ahavuṁ.",
  "anya-e0807n5:218_3": "Ossa siādese ahosi.",
  "anya-e0807n5:219_0": "46. Iṁssa ca siña",
  "anya-e0807n5:220_0": "Imiccassa siña hoti mhātthānañca bahulaṁ.",
  "anya-e0807n5:220_1": "Ñākāro ākhyāvayavattho (ukāro) ikāro uccāraṇattho.",
  "anya-e0807n5:220_2": "‘‘Aīssā’’ dinā iñāgame tumhe ahosittha, ahosi.",
  "anya-e0807n5:220_3": "Parassaralope rasse ca ahuṁ, ahosimha, ahumha, rasso.",
  "anya-e0807n5:220_4": "Bhāve-abhavi,",
  "anya-e0807n5:220_5": "āssatthādeso,",
  "anya-e0807n5:220_6": "abhavittha.",
  "anya-e0807n5:220_7": "Anajjatane āūādipaccaye kate ‘‘yuvaṇṇāna+miya ṅuvaṅa sare’’ti uvaṅādese ahuvā, ahuvu, ahuvo,",
  "anya-e0807n5:220_8": "ahuvattha.",
  "anya-e0807n5:220_9": "Assa amādese ahuṁ ahuvaṁ,",
  "anya-e0807n5:220_10": "ahumha iccādi.",
  "anya-e0807n5:220_11": "Bhāve-tena ahuyi ahuyittha. Ahavissā,",
  "anya-e0807n5:220_12": "ahavissaṁsu iccādi.",
  "anya-e0807n5:220_13": "Bhāve-ahuyissa,",
  "anya-e0807n5:220_14": "ahuyissatha.",
  "anya-e0807n5:220_15": "Pubbassaralopo, heyya ,",
  "anya-e0807n5:220_16": "heyyuṁ iccādi.",
  "anya-e0807n5:220_17": "Bhāve-hūyeyya, hūyetha. Hotu,",
  "anya-e0807n5:220_18": "hontu iccādi.",
  "anya-e0807n5:220_19": "Bhāve-hūyatu, hūyataṁ.",
  "anya-e0807n5:220_20": "Anupubbe anubhoti iccādi sabbavāresu yojetabbaṁ.",
  "anya-e0807n5:220_21": "Bhāve rūpābhāvā.",
  "anya-e0807n5:220_22": "Kamme-anubhūyati iccādi viseso.",
  "anya-e0807n5:221_0": "Si=saye,",
  "anya-e0807n5:221_1": "lassa lopo vuddhi, seti.",
  "anya-e0807n5:221_2": "Ayādese sayati,",
  "anya-e0807n5:221_3": "senti sayanti iccādi.",
  "anya-e0807n5:221_4": "Kamme-atipubbo,",
  "anya-e0807n5:221_5": "kye ‘‘dīgho sarassā’’ti issa dīghe ca kate tena atisīyati,",
  "anya-e0807n5:221_6": "atisīyanti iccādi.",
  "anya-e0807n5:221_7": "Bhāve-tena sīyati, sīyate.",
  "anya-e0807n5:221_8": "Tathā bhavissatiādīsu.",
  "anya-e0807n5:222_0": "Nī=pāpane,",
  "anya-e0807n5:222_1": "dvikammako+yaṁ,",
  "anya-e0807n5:222_2": "ajaṁ gāmaṁ neti nayati,",
  "anya-e0807n5:222_3": "nenti nayanti iccādi.",
  "anya-e0807n5:222_4": "Kamme-nīyate gāmaṁ ajo devadattena iccādi.",
  "anya-e0807n5:222_5": "Tathā sesesupi yojetabbaṁ.",
  "anya-e0807n5:223_0": "Ṭhā=gatinivattiyaṁ –",
  "anya-e0807n5:224_0": "5,175. Ṭhāpānaṁ tiṭṭhapivā",
  "anya-e0807n5:225_0": "Ṭhāpānaṁ tiṭṭhapivāhonti vā nta+māna+tyādīsu. Lassa lope tiṭṭhati, tiṭṭhanti, ṭhāti, ṭhānti.",
  "anya-e0807n5:226_0": "5,131. Pādito ṭhāssa vā ṭhaho kvaciti",
  "anya-e0807n5:227_0": "Pādito parassa ṭhāssa kvaci ṭhaho hoti vā.",
  "anya-e0807n5:227_1": "Saṇṭhahati,",
  "anya-e0807n5:227_2": "saṇṭhahanti. Lasse,",
  "anya-e0807n5:227_3": "adhiṭṭheti,",
  "anya-e0807n5:227_4": "adhiṭṭhenti. Kamme –",
  "anya-e0807n5:228_0": "5,137. Aññādissā+ssī kye",
  "anya-e0807n5:229_0": "Ñādito+ññassa ākārantassa kriyatthassa ī hoti kye.",
  "anya-e0807n5:229_1": "Upaṭhīyati,",
  "anya-e0807n5:229_2": "upaṭhīyanti.",
  "anya-e0807n5:229_3": "Ṭhahādese ‘‘kyassā’’ti īña ,",
  "anya-e0807n5:229_4": "tena patiṭṭhahīyati,",
  "anya-e0807n5:229_5": "patiṭṭhahīyanti.",
  "anya-e0807n5:229_6": "Bhāve-īmhi ṭhīyati, ṭhīyate.",
  "anya-e0807n5:229_7": "Tathā papubbe patiṭṭhissati patiṭṭhahissati.",
  "anya-e0807n5:229_8": "Īssa simhi aṭṭhāsi, aṭṭhaṁsu, saṇṭhahi,",
  "anya-e0807n5:229_9": "saṇṭhahiṁsu.",
  "anya-e0807n5:229_10": "Patiṭṭhissa patiṭṭhahissa.",
  "anya-e0807n5:229_11": "Tiṭṭhe tiṭṭheyya,",
  "anya-e0807n5:229_12": "saṇṭhe saṇṭheyya,",
  "anya-e0807n5:229_13": "saṇṭheyyuṁ,",
  "anya-e0807n5:229_14": "saṇṭhahe saṇṭhaheyya.",
  "anya-e0807n5:229_15": "Tiṭṭhatu ṭhātu,",
  "anya-e0807n5:229_16": "saṇṭhahatu iccādi.",
  "anya-e0807n5:230_0": "Pā=pāne,",
  "anya-e0807n5:230_1": "pivādese pivati.",
  "anya-e0807n5:230_2": "‘‘Tavaggavaraṇā’’ do ‘‘bayañā’’ti yogavibhāgena vassa bakāro, pibati.",
  "anya-e0807n5:230_3": "Kammepīyati,",
  "anya-e0807n5:230_4": "pīyanti iccādi.",
  "anya-e0807n5:231_0": "Asa=bhuvi,",
  "anya-e0807n5:232_0": "52. Tassa thoti",
  "anya-e0807n5:233_0": "Atthito parassa tassa tho hoti.",
  "anya-e0807n5:233_1": "Pararūpe paṭhamakkharatakāre ca atthi.",
  "anya-e0807n5:233_2": "‘‘Nta+māna+nti+yi+yuṁsvā+dilopo’’ti assa lopo, santi.",
  "anya-e0807n5:234_0": "53. Sihisva+ṭa",
  "anya-e0807n5:235_0": "Atthissa aṭa hoti sihisu. Ṭo sabbādesattho. Tvaṁ asi. Pararūpādimhi kate idāni tumhe attha.",
  "anya-e0807n5:236_0": "54. Mimānaṁ vā mhimhā ca",
  "anya-e0807n5:237_0": "Asasmā paresaṁ mimānaṁ mhimhā vā honti taṁsanniyogena asassa aṭa ca. Amhi.",
  "anya-e0807n5:238_0": "55. Esu sa",
  "anya-e0807n5:239_0": "Esu mimesu asassa so hoti, pararūpabādhanatthaṁ. Asmi, amha asma. Bhavissatipaccaye –",
  "anya-e0807n5:240_0": "5,129. A+ā+ssaādīsu",
  "anya-e0807n5:241_0": "Parokkhā a-ādo anajjatana ā-ādo kriyātipattissā-ādo bhavissatissatyādo ca atthissa bhu hoti.",
  "anya-e0807n5:241_1": "Ādesavidhānaṁ asassāpayogatthaṁ,",
  "anya-e0807n5:241_2": "kismiñci paccayavisese,",
  "anya-e0807n5:241_3": "tasmā asitabbantiādi na bhavati.",
  "anya-e0807n5:241_4": "Bhavissati,",
  "anya-e0807n5:241_5": "bhavissanti. Abhavā, abhavu.",
  "anya-e0807n5:241_6": "Kriyātipattiyaṁ bhuādese abhavissa,",
  "anya-e0807n5:241_7": "abhavissaṁsu iccādi.",
  "anya-e0807n5:241_8": "Eyyādimhi –",
  "anya-e0807n5:242_0": "50. Atthite+yyādicchannaṁ sa+su+sa+satha+saṁ+sāma",
  "anya-e0807n5:243_0": "Asa=bhuvi+ccasmā paresaṁ eyyādicchannaṁ sādayo honti yathākkamaṁ.",
  "anya-e0807n5:243_1": "Pararūpe so assa, te assu.",
  "anya-e0807n5:243_2": "Tvaṁ assa,",
  "anya-e0807n5:243_3": "tumhe assatha.",
  "anya-e0807n5:243_4": "Ahaṁ assaṁ,",
  "anya-e0807n5:243_5": "mayaṁ assāma.",
  "anya-e0807n5:243_6": "Tvādimhi so atu,",
  "anya-e0807n5:243_7": "assa lope santhu,",
  "anya-e0807n5:243_8": "ayādese tvaṁ ahi,",
  "anya-e0807n5:243_9": "tumhe attha. Amhi, amha,",
  "anya-e0807n5:243_10": "sādese asmi asma.",
  "anya-e0807n5:243_11": "Bahulādhikārā ajjatane āsi, āsiṁsu,",
  "anya-e0807n5:243_12": "āsuṁ iccādīpi honti.",
  "anya-e0807n5:244_0": "Brū=vacane,",
  "anya-e0807n5:245_0": "36. Brūto tissīña",
  "anya-e0807n5:246_0": "Brūto parassa tissa īña vā hoti. Vuddhiavādese lassa lope bravīti.",
  "anya-e0807n5:247_0": "5,97. Na brūsso",
  "anya-e0807n5:248_0": "Brūssa o na hoti byañjane. Brūti. Uvaṅādese brūvanti.",
  "anya-e0807n5:249_0": "20. Tya+ntīnaṁ ṭa+ṭū",
  "anya-e0807n5:250_0": "Āhā paresaṁ ti+antīnaṁ ṭa+ṭū honti.",
  "anya-e0807n5:250_1": "Ṭakārā sabbādesatthā.",
  "anya-e0807n5:250_2": "Atoyeva āhā paresaṁ tiantīnaṁ ṭaṭūvidhānañāpakā tiantīsu brūssa āho. Āha, āhu. Brūsi, brūtha. Brūmi,",
  "anya-e0807n5:250_3": "brūma iccādi.",
  "anya-e0807n5:250_4": "Bravissati.",
  "anya-e0807n5:250_5": "Abravi abravī, abravuṁ.",
  "anya-e0807n5:250_6": "Anajjatane abravā, abravu.",
  "anya-e0807n5:250_7": "Parokkhāyaṁ –",
  "anya-e0807n5:251_0": "16. Aādīsvā+ho brūssa",
  "anya-e0807n5:252_0": "Brūssa āho hoti parokkhāaādīsu.",
  "anya-e0807n5:252_1": "Supine kira so āha,",
  "anya-e0807n5:252_2": "te āhu iccādi.",
  "anya-e0807n5:252_3": "Abravissa.",
  "anya-e0807n5:252_4": "Brave braveyya.",
  "anya-e0807n5:252_5": "Vuddhippaṭisedhe brūtu,",
  "anya-e0807n5:252_6": "bravantu iccādi.",
  "anya-e0807n5:253_0": "Hana=hiṁsāyaṁ,",
  "anya-e0807n5:253_1": "timhi vikaraṇalope so hanati hanti.",
  "anya-e0807n5:253_2": "Te hananti iccādi.",
  "anya-e0807n5:253_3": "Kamme-ye nassa ññe pubbarūpaṁ,",
  "anya-e0807n5:253_4": "tena haññati,",
  "anya-e0807n5:253_5": "haññanti haññare.",
  "anya-e0807n5:253_6": "Tathā hanissati iccādi.",
  "anya-e0807n5:254_0": "67. Hanā cha+khā",
  "anya-e0807n5:255_0": "Hanā ssāssa cha+khā vā honti.",
  "anya-e0807n5:255_1": "Paṭihaṁkhāmi paṭihanissāmi.",
  "anya-e0807n5:255_2": "Haṁchema hanissāma. Ahani,",
  "anya-e0807n5:255_3": "ahaniṁsūtiādi sabbattha yojetabbaṁ. Huvādayo",
  "anya-e0807n5:256_0": "Hu=havane .",
  "anya-e0807n5:256_1": "Tyādīsu lo.",
  "anya-e0807n5:256_2": "‘‘Parokkhāyañcā’’ti caggahaṇena hu huti dvittaṁ,",
  "anya-e0807n5:256_3": "‘‘kavaggahānaṁ cavaggajā’’ti hassa jo,",
  "anya-e0807n5:256_4": "lalopo vuddhi ca,",
  "anya-e0807n5:256_5": "juhoti aggiṁ,",
  "anya-e0807n5:256_6": "aññatra ‘‘yavā sare’’ti vakāro, juhvati. Juhonti. Juhvanti.",
  "anya-e0807n5:256_7": "Juhosi juhvasi,",
  "anya-e0807n5:256_8": "juhotha juhvatha. Iccādi. Kamme –",
  "anya-e0807n5:256_9": "‘‘dīgho sarassā’’ti dīghe hūyati tena aggi iccādi.",
  "anya-e0807n5:256_10": "Juhissati,",
  "anya-e0807n5:256_11": "juhissanti.",
  "anya-e0807n5:256_12": "Ajuhavi ajuhosi,",
  "anya-e0807n5:256_13": "ajuhavuṁ ajuhaviṁsu ajuhavaṁsu ajuhosuṁ. Ajuhissa,",
  "anya-e0807n5:256_14": "ajuhissaṁssu.",
  "anya-e0807n5:256_15": "Juhe juheyya. Juhotu,",
  "anya-e0807n5:256_16": "juhontu iccādi.",
  "anya-e0807n5:257_0": "Hā=cāge,",
  "anya-e0807n5:257_1": "pure viya dvebhāvachādesalope ‘‘rasso pubbassā’’ti pubbassa āssa rasso.",
  "anya-e0807n5:257_2": "Jahāti iccādi. Kamme –",
  "anya-e0807n5:257_3": "‘‘aññādissā+ssī kye’’ti kye āssa ī,",
  "anya-e0807n5:257_4": "hīyati iccādi.",
  "anya-e0807n5:257_5": "Jahissati. Ajahāsi,",
  "anya-e0807n5:257_6": "‘‘dīghā īssa’’ iti si, pajahi,",
  "anya-e0807n5:257_7": "ajahiṁsu ajahaṁsu,",
  "anya-e0807n5:257_8": "pajahiṁsu pajahuṁ.",
  "anya-e0807n5:257_9": "Kamme-pahīyi pahīyittha.",
  "anya-e0807n5:257_10": "Ssādi+eyyādi+tvādīsupi ñeyyā.",
  "anya-e0807n5:258_0": "Dā=dāne,",
  "anya-e0807n5:258_1": "dvibhāvarassattāni, lalopo, dadāti,",
  "anya-e0807n5:258_2": "dadanti iccādi.",
  "anya-e0807n5:258_3": "‘‘Gamavadā’’ dinā dajjādese dajjati,",
  "anya-e0807n5:258_4": "dajjanti iccādi.",
  "anya-e0807n5:258_5": "Lasse+kāre dānaṁ deti iccādi.",
  "anya-e0807n5:259_0": "22. Dāssa daṁ vā mimesva+dvitte",
  "anya-e0807n5:260_0": "Advitte vattamānassa dāssa daṁ hoti vā mimesu.",
  "anya-e0807n5:260_1": "Vaggantaṁ,",
  "anya-e0807n5:260_2": "dammi demi,",
  "anya-e0807n5:260_3": "damma dema.",
  "anya-e0807n5:260_4": "Īkāre dīyati iccādi.",
  "anya-e0807n5:260_5": "Anāgatatthe iñāgame saraṇopādi,",
  "anya-e0807n5:260_6": "dadissati,",
  "anya-e0807n5:260_7": "dadissanti.",
  "anya-e0807n5:260_8": "Dajjissati,",
  "anya-e0807n5:260_9": "dajjissanti.",
  "anya-e0807n5:260_10": "Lavikaraṇe dassati, dassanti.",
  "anya-e0807n5:260_11": "Ajjatane-adadi, adadiṁsu, adajji,",
  "anya-e0807n5:260_12": "adajjiṁsu, adāsi, adaṁsu.",
  "anya-e0807n5:260_13": "Anajjatane-adadā, adadu.",
  "anya-e0807n5:260_14": "Kālātipattiyaṁ-adadissa adajjissa,",
  "anya-e0807n5:260_15": "le adassa, dassaṁsu.",
  "anya-e0807n5:260_16": "Eyyādimhi-dade dadeyya dajje dajjeyya.",
  "anya-e0807n5:260_17": "‘‘Ṭā’’ti bahulādhikārā dajjādesā parassa eyyassa ṭā, dajjā,",
  "anya-e0807n5:260_18": "dajjuṁ dajjeyyaṁ dadeyyuṁ.",
  "anya-e0807n5:260_19": "Tvādīsu-dadātu, dadantu, dajjatu, dajjantu,",
  "anya-e0807n5:260_20": "lasse+kāre detu,",
  "anya-e0807n5:260_21": "dentu iccādi.",
  "anya-e0807n5:260_22": "Sabbattha kammepi yojanīyaṁ.",
  "anya-e0807n5:261_0": "Dhā=dhāraṇe,",
  "anya-e0807n5:261_1": "tyādimhi caggahaṇena dvitte pubbākārassa rassatte lalope ‘‘catutthadutiyānaṁ tatiyapaṭhamā’’ti pubbadhakārassa dakāre ca kate dadhāti, dadhanti. Pipubbo,",
  "anya-e0807n5:261_2": "‘‘tadaminā’’ dinā āssa lopo,",
  "anya-e0807n5:261_3": "‘‘dhāssa ho’’ti dvitte parassa dhāssa hakāro,",
  "anya-e0807n5:261_4": "dvāraṁ pidahati,",
  "anya-e0807n5:261_5": "pidahanti.",
  "anya-e0807n5:261_6": "Lasse+kāre nidheti, nidhenti.",
  "anya-e0807n5:261_7": "Kamme-vidhīyati,",
  "anya-e0807n5:261_8": "vidhīyanti iccādi. Dhassati,",
  "anya-e0807n5:261_9": "pidahissati,",
  "anya-e0807n5:261_10": "paridahessati. Adhāsi, pidahi. Adhassa,",
  "anya-e0807n5:261_11": "pidahissa.",
  "anya-e0807n5:261_12": "Dadhe dadheyya,",
  "anya-e0807n5:261_13": "pidahe pidaheyya. Dadātu, pidahatu, nidhetu,",
  "anya-e0807n5:261_14": "nidhentu iccādi.",
  "anya-e0807n5:261_15": "(Juhotyādayo).",
  "anya-e0807n5:262_0": "Bhūvādi ca juhādi ca, huvādidhātavo ci+me;",
  "anya-e0807n5:263_0": "Savuddhikabhūvādīhi, tidhā bhedaṁ upenti te.",
  "anya-e0807n5:264_0": "(Bhūvādinayo.)",
  "anya-e0807n5:265_0": "Adhunā vikaraṇapabhedapakāsanatthaṁ rudhādīnaṁ aṭṭhagaṇānaṁ kānici rūpāni udāhariyante –",
  "anya-e0807n5:266_0": "Rudha=āvaraṇe, tyādayo honti. Eva+muparipi sabbagaṇesu.",
  "anya-e0807n5:267_0": "5,19. Mañca rudhādīnaṁ",
  "anya-e0807n5:268_0": "Rudhādiko aparokkhesu kattuvihitamāna+nta+tyādīsu lo hoti mañca+ntasarā paro.",
  "anya-e0807n5:268_1": "Niggahītassa vaggantaṁ,",
  "anya-e0807n5:268_2": "‘‘lahussupantassā’’ti saṁyogattā na vuddhi.",
  "anya-e0807n5:268_3": "So maggaṁ rundhati,",
  "anya-e0807n5:268_4": "rundhanti iccādi.",
  "anya-e0807n5:268_5": "Kamme-nipubbo kyo dhassa cavagga+pubbarūpa+tatiyakkharajakārā,",
  "anya-e0807n5:268_6": "tena maggo nirujjhati iccādi.",
  "anya-e0807n5:268_7": "Iñāgame rundhissati,",
  "anya-e0807n5:268_8": "nirujjhissati. Arundhi,",
  "anya-e0807n5:268_9": "arundhiṁsu.",
  "anya-e0807n5:268_10": "Nirujjhittho, nirujjhi,",
  "anya-e0807n5:268_11": "nirujjhiṁsu.",
  "anya-e0807n5:268_12": "Arundhissa,",
  "anya-e0807n5:268_13": "arundhissaṁsu,",
  "anya-e0807n5:268_14": "nirujjhissa,",
  "anya-e0807n5:268_15": "nirujjhissaṁsu.",
  "anya-e0807n5:268_16": "Rundhe rundheyya,",
  "anya-e0807n5:268_17": "nirujjhe nirujjheyya. Rundhatu,",
  "anya-e0807n5:268_18": "rundhantu.",
  "anya-e0807n5:268_19": "Tvaṁ rundha rundhāhi.",
  "anya-e0807n5:268_20": "Nirujjhatu,",
  "anya-e0807n5:268_21": "nirujjhantu iccādi.",
  "anya-e0807n5:269_0": "Chida=dvedhākaraṇe, chindati,",
  "anya-e0807n5:269_1": "chindanti.",
  "anya-e0807n5:269_2": "Kamme-chijjati,",
  "anya-e0807n5:269_3": "chijjanti.",
  "anya-e0807n5:269_4": "Bhavissatipaccaye –",
  "anya-e0807n5:269_5": "‘‘labha vasacchidā’’ dinā cchaṅādese checchati chindissati.",
  "anya-e0807n5:269_6": "Kamme-pubbarūpaṁ,",
  "anya-e0807n5:269_7": "chijjissati,",
  "anya-e0807n5:269_8": "chijjissanti.",
  "anya-e0807n5:269_9": "Achindi chindi, acchejji,",
  "anya-e0807n5:269_10": "acchejjiṁsu.",
  "anya-e0807n5:269_11": "Acchindissā achijjissā.",
  "anya-e0807n5:269_12": "Chinde chindeyya,",
  "anya-e0807n5:269_13": "chijje chijjeyya, chindatu,",
  "anya-e0807n5:269_14": "chindantu, chijjatu,",
  "anya-e0807n5:269_15": "chijjantu iccādi.",
  "anya-e0807n5:270_0": "Bhuja=pālanajjhohāresu, bhuñjati,",
  "anya-e0807n5:270_1": "bhuñjanti iccādi.",
  "anya-e0807n5:270_2": "Bhavissatimhi ‘‘bhuja+muca+vaca+visānaṁ kkhaṅa’’ti dhātvantena saha ssassa kkhaṅādese vuddhi,",
  "anya-e0807n5:270_3": "bhokkhati,",
  "anya-e0807n5:270_4": "bhuñjissati,",
  "anya-e0807n5:270_5": "bhokkhanti,",
  "anya-e0807n5:270_6": "bhuñjissanti iccādi.",
  "anya-e0807n5:271_0": "Muca=mocane, muccati, muccanti iccādi. Kamme-muccati, muccanti iccādi. (Rudhādinayo).",
  "anya-e0807n5:272_0": "Diva=kīḷā vijigiṁsā vohāra juti thuti gatīsu,",
  "anya-e0807n5:273_0": "5,21. Divādīhi yaka",
  "anya-e0807n5:274_0": "Divādīhi kattari lavisaye yaka hoti.",
  "anya-e0807n5:274_1": "Kakāro kānubandhakāriyattho,",
  "anya-e0807n5:274_2": "eva+mupari ca.",
  "anya-e0807n5:274_3": "Vassa bakāre pubbarūpaṁ,",
  "anya-e0807n5:274_4": "so jutaṁ dibbati,",
  "anya-e0807n5:274_5": "dibbanti iccādi.",
  "anya-e0807n5:274_6": "Kamme-kye tena dibbati,",
  "anya-e0807n5:274_7": "dibbanti iccādi.",
  "anya-e0807n5:274_8": "Dibbissati,",
  "anya-e0807n5:274_9": "tena dibbissati.",
  "anya-e0807n5:274_10": "Adibbi dibbi.",
  "anya-e0807n5:274_11": "Tena adibbi dibbi.",
  "anya-e0807n5:274_12": "Adibbissa.",
  "anya-e0807n5:274_13": "Tena adibbissa.",
  "anya-e0807n5:274_14": "Dibbe dibbeyya.",
  "anya-e0807n5:274_15": "Tena dibbe dibbeyya. Dibbatu.",
  "anya-e0807n5:274_16": "Tena dibbatu iccādi.",
  "anya-e0807n5:275_0": "Siva=tantusantāne, sibbati,",
  "anya-e0807n5:275_1": "sibbanti iccādi.",
  "anya-e0807n5:275_2": "Pada=gamane, upubbo,",
  "anya-e0807n5:275_3": "cavaggapubbarūpāni,",
  "anya-e0807n5:275_4": "uppajjati,",
  "anya-e0807n5:275_5": "uppajjare uppajjanti iccādi.",
  "anya-e0807n5:275_6": "Kammekye tena paṭipajjate iccādi.",
  "anya-e0807n5:275_7": "Bhāve-uppajjate tayā.",
  "anya-e0807n5:275_8": "Budha=avagamane,",
  "anya-e0807n5:275_9": "jhakārapubbarūpāni yakkharesu.",
  "anya-e0807n5:275_10": "Dhammaṁ bujjhati,",
  "anya-e0807n5:275_11": "bujjhare bujjhanti iccādi.",
  "anya-e0807n5:275_12": "Kamme-mayā dhammo bujjhate iccādi.",
  "anya-e0807n5:275_13": "Yudha=sampahāre,",
  "anya-e0807n5:275_14": "yujjhati+ccādi.",
  "anya-e0807n5:275_15": "Naha=bandhane,",
  "anya-e0807n5:275_16": "‘‘hassa vipallāso’’ti ye vipallāso,",
  "anya-e0807n5:275_17": "sannayhati+ccādi.",
  "anya-e0807n5:275_18": "Mana=ñāṇe,",
  "anya-e0807n5:275_19": "ññakāra+pubbarūpāni,",
  "anya-e0807n5:275_20": "maññati+ccādi.",
  "anya-e0807n5:275_21": "Tusa=tuṭṭhimhi,",
  "anya-e0807n5:275_22": "pubbarūpe tussati+ccādi.",
  "anya-e0807n5:275_23": "Sama=upasame,",
  "anya-e0807n5:275_24": "sammati+ccādi.",
  "anya-e0807n5:276_0": "Jana=janane ,",
  "anya-e0807n5:276_1": "‘‘janissā’’ti ā hoti kānubandhe bahulādhikārā,",
  "anya-e0807n5:276_2": "so jāyati,",
  "anya-e0807n5:276_3": "jāyanti+ccādi.",
  "anya-e0807n5:276_4": "Kamme-janituṁ payojetīti ‘‘payojakabyāpāre ṇāpi ce’’ti ṇimhi ‘‘aññatrāpī’’ti vuddhipaṭisedhe kyamhi ‘‘dīgho sarassā’’ti dīghe ca kate tena janīyati,",
  "anya-e0807n5:276_5": "janīyanti iccādi.",
  "anya-e0807n5:276_6": "So jāyissati.",
  "anya-e0807n5:276_7": "Tena janissati. So ajāyi,",
  "anya-e0807n5:276_8": "tena ajanīyi.",
  "anya-e0807n5:276_9": "So ajāyissa,",
  "anya-e0807n5:276_10": "tena ajanīyissa.",
  "anya-e0807n5:276_11": "So jāye jāyeyya,",
  "anya-e0807n5:276_12": "tena janīyeyya.",
  "anya-e0807n5:276_13": "So jāyatu,",
  "anya-e0807n5:276_14": "tena janīyatu iccādi.",
  "anya-e0807n5:276_15": "(Divādinayo).",
  "anya-e0807n5:277_0": "Tuda=byathane,",
  "anya-e0807n5:278_0": "5,22. Tudādīhi ko",
  "anya-e0807n5:279_0": "Tudādīhi kattari lavisaye ko hoti. Tudati,",
  "anya-e0807n5:279_1": "tudanti iccādi.",
  "anya-e0807n5:279_2": "Kamme-tudyati tujjati,",
  "anya-e0807n5:279_3": "tudyare tudyanti,",
  "anya-e0807n5:279_4": "tujjare tujjanti+ccādi.",
  "anya-e0807n5:279_5": "Tathā tudissati tujjissati. Atudi, atudiṁsu, atujji.",
  "anya-e0807n5:279_6": "Atudissa atujjissa,",
  "anya-e0807n5:279_7": "tudeyya tujjeyya. Tudatu, tudantu,",
  "anya-e0807n5:279_8": "tujjatu iccādi.",
  "anya-e0807n5:280_0": "Visa=pavesane, papubbo.",
  "anya-e0807n5:280_1": "So gāmaṁ pavisati iccādi.",
  "anya-e0807n5:280_2": "Kamme-pavisīyati iccādi.",
  "anya-e0807n5:280_3": "Pavisissati.",
  "anya-e0807n5:280_4": "Pavisīyissati. Pāvisi,",
  "anya-e0807n5:280_5": "īmhi ‘‘bhujamucā’’ dinā yogavibhāgā kkhaṅa. Pāvisi,",
  "anya-e0807n5:280_6": "pavisi pāvekkhi,",
  "anya-e0807n5:280_7": "pathaviṁ pāvisiṁsu pavisiṁsu. Pāvisīyi.",
  "anya-e0807n5:280_8": "Pāvisissa pavisissa.",
  "anya-e0807n5:280_9": "Pāvisīyissa.",
  "anya-e0807n5:280_10": "Pavise paviseyya,",
  "anya-e0807n5:280_11": "vikaraṇalopo pavisīyeyya. Pavisatu,",
  "anya-e0807n5:280_12": "pavisīyatu iccādi. Nudati.",
  "anya-e0807n5:280_13": "Disa=uccāraṇe,",
  "anya-e0807n5:280_14": "uddissati, likhati,",
  "anya-e0807n5:280_15": "tusati iccādi.",
  "anya-e0807n5:280_16": "(Tudādinayo).",
  "anya-e0807n5:281_0": "Ji=jaye,",
  "anya-e0807n5:282_0": "5,23. Jyādīhi knā",
  "anya-e0807n5:283_0": "Jyādīhi kattari lavisaye knā hoti.",
  "anya-e0807n5:283_1": "Na vuddhi.",
  "anya-e0807n5:283_2": "Kilese jināti, jinanti.",
  "anya-e0807n5:283_3": "Tena kileso jīyati, jīyanti,",
  "anya-e0807n5:283_4": "kye dīgho.",
  "anya-e0807n5:283_5": "Jinissati,",
  "anya-e0807n5:283_6": "jinissanti.",
  "anya-e0807n5:283_7": "Ajini jini. Ajīyi,",
  "anya-e0807n5:283_8": "ajīyittha. Ajinissa. Ajīyissa. Jineyya.",
  "anya-e0807n5:283_9": "Jinātu iccādi. Ci=caye,",
  "anya-e0807n5:283_10": "tathā cināti,",
  "anya-e0807n5:283_11": "cinanti iccādi.",
  "anya-e0807n5:284_0": "Ñā=avabodhane,",
  "anya-e0807n5:285_0": "5,120. Ñāssa ne jā",
  "anya-e0807n5:286_0": "Ñādhātussa jā hoti nakāre. Vijānāti.",
  "anya-e0807n5:287_0": "61. Ñāssa sanāssa nāyo timhi",
  "anya-e0807n5:288_0": "Sanāssa ñāssa nāyo vā hoti timhi. Nāyati,",
  "anya-e0807n5:288_1": "vijānāti iccādi.",
  "anya-e0807n5:288_2": "Kamme-viññāyati iccādi.",
  "anya-e0807n5:288_3": "Kye ‘‘āsse cā’’ti ettha ‘‘āsse’’ti yogavibhāgā āssa e hoti,",
  "anya-e0807n5:288_4": "yassa dvitte ñeyyati,",
  "anya-e0807n5:288_5": "ñeyyanti iccādi.",
  "anya-e0807n5:288_6": "Vijānissati,",
  "anya-e0807n5:288_7": "vijānissanti. Kamme –",
  "anya-e0807n5:288_8": "‘‘kyassa sse’’ti kyalope rasse ca kate ñāssati, ñāssanti,",
  "anya-e0807n5:288_9": "viññāyissati,",
  "anya-e0807n5:288_10": "paññāyissati.",
  "anya-e0807n5:289_0": "65. Ssassa hi kamme",
  "anya-e0807n5:290_0": "Ñāto parassa ssassa hi vā hoti kamme,",
  "anya-e0807n5:290_1": "paññāyihiti,",
  "anya-e0807n5:290_2": "paññāyihinti.",
  "anya-e0807n5:290_3": "Añāgame samajāni, saṁjāni,",
  "anya-e0807n5:290_4": "saṁjāniṁsu.",
  "anya-e0807n5:290_5": "Samajā- niṁsu .",
  "anya-e0807n5:290_6": "Kamme-paññāyi,",
  "anya-e0807n5:290_7": "paññāyiṁsu. Ajānissa.",
  "anya-e0807n5:290_8": "Kamme-aññāyissa.",
  "anya-e0807n5:291_0": "63. Eyyassi+yāñā vā",
  "anya-e0807n5:292_0": "Ñāto parassa eyyassa iyā+ñā honti vā. Jāniyā.",
  "anya-e0807n5:293_0": "62. Ñāmhi jaṁ",
  "anya-e0807n5:294_0": "Ñādese sanāssa ñāssa jaṁ vā hoti. Jaññā, jāneyya, jāneyyuṁ.",
  "anya-e0807n5:294_1": "Kamme-paññāyeyya,",
  "anya-e0807n5:294_2": "paññāyeyyuṁ. Vijānātu,",
  "anya-e0807n5:294_3": "vijānanthu.",
  "anya-e0807n5:294_4": "Kamme-viññāyatu iccādi.",
  "anya-e0807n5:295_0": "Mā=māne,",
  "anya-e0807n5:295_1": "‘‘ā ī ssādīnaṁ byañjanassiña’’ iti iñaiti yogavibhāgā iñāgame pubbasaralopo, mināti, minanti.",
  "anya-e0807n5:295_2": "Kamme-mīyati iccādi.",
  "anya-e0807n5:295_3": "Lū=chedane,",
  "anya-e0807n5:295_4": "‘‘kṇāknāsu rasso’’ti dhātussa rasso, lunāti, lunanti.",
  "anya-e0807n5:295_5": "Kamme-lūyati iccādi.",
  "anya-e0807n5:295_6": "Dhu=kampane,",
  "anya-e0807n5:295_7": "dhunāti iccādi.",
  "anya-e0807n5:295_8": "(Jyādinayo).",
  "anya-e0807n5:296_0": "Kī=dabbavinīmaye,",
  "anya-e0807n5:297_0": "24. Kyādīhi kṇā",
  "anya-e0807n5:298_0": "Kyādīhi lavisaye kṇā hoti.",
  "anya-e0807n5:298_1": "‘‘Kṇāknāsu rasso’’ti rasse kiṇāti,",
  "anya-e0807n5:298_2": "kiṇanti iccādi.",
  "anya-e0807n5:298_3": "Kamme-vikkīyati,",
  "anya-e0807n5:298_4": "vikkīyanti.",
  "anya-e0807n5:298_5": "Vikkiṇissati,",
  "anya-e0807n5:298_6": "vikkiṇissanti.",
  "anya-e0807n5:298_7": "Vikkīyissati,",
  "anya-e0807n5:298_8": "vikkīyissanti. Akiṇi, vikkiṇi, vikkīyi. Akiṇissa,",
  "anya-e0807n5:298_9": "vikkiṇissa.",
  "anya-e0807n5:298_10": "Vikkiṇe vikkiṇeyya.",
  "anya-e0807n5:299_0": "Vikkīye .",
  "anya-e0807n5:299_1": "Vikkīyeyya.",
  "anya-e0807n5:299_2": "Vikkiṇātu,",
  "anya-e0807n5:299_3": "vikkiṇantu,",
  "anya-e0807n5:299_4": "vikkīyatu,",
  "anya-e0807n5:299_5": "vikkīyantu iccādi.",
  "anya-e0807n5:299_6": "Su=savane, suṇāti,",
  "anya-e0807n5:299_7": "suṇanti iccādi.",
  "anya-e0807n5:300_0": "Saka=sattiyaṁ,",
  "anya-e0807n5:301_0": "5,121. Sakā+pānaṁ kuka+ku ṇe",
  "anya-e0807n5:302_0": "Saka+āpānaṁ kuka+kuiccete āgamā honti ṇe. Sakkuṇāti, sakkuṇanti. Sakkunāti, sakkunanti.",
  "anya-e0807n5:303_0": "53. Sse vā",
  "anya-e0807n5:304_0": "Sakasmā kṇāssa kkho vā hoti sse. Sakkhissati, sakkhissanti.",
  "anya-e0807n5:305_0": "58. Sakā kṇāssa kha īādo",
  "anya-e0807n5:306_0": "Sakasmā kṇāssa kho vā hoti īādīsu.",
  "anya-e0807n5:306_1": "Asakkhi sakkhi,",
  "anya-e0807n5:306_2": "sakkhiṁsu.",
  "anya-e0807n5:306_3": "Asakkhissa,",
  "anya-e0807n5:306_4": "asakkhissaṁsu.",
  "anya-e0807n5:306_5": "Sakkuṇe sakkuṇeyya.",
  "anya-e0807n5:306_6": "Sakkuṇātu,",
  "anya-e0807n5:306_7": "sakkuṇantu.",
  "anya-e0807n5:307_0": "Apa=pāpuṇane, papubbo,",
  "anya-e0807n5:307_1": "‘‘sakā+pānaṁ kuka+ku ṇe’’ti kukate sampatti pāpuṇāti,",
  "anya-e0807n5:307_2": "pāpuṇanti iccādi.",
  "anya-e0807n5:307_3": "Kammepāpīyati,",
  "anya-e0807n5:307_4": "pāpīyanti.",
  "anya-e0807n5:307_5": "Pāpuṇissati,",
  "anya-e0807n5:307_6": "pāpuṇissanti.",
  "anya-e0807n5:307_7": "Kamme-pāpīyissati,",
  "anya-e0807n5:307_8": "pāpīyissanti. Pāpuṇi,",
  "anya-e0807n5:307_9": "pāpuṇiṁsu.",
  "anya-e0807n5:307_10": "Kamme-pāpīyi,",
  "anya-e0807n5:307_11": "pāpīyittha.",
  "anya-e0807n5:307_12": "Apāpuṇissa.",
  "anya-e0807n5:307_13": "Kamme-apāpīyissa. Pāpuṇe,",
  "anya-e0807n5:307_14": "pāpuṇeyya.",
  "anya-e0807n5:307_15": "Kamme-pāpīyeyya. Pāpuṇātu,",
  "anya-e0807n5:307_16": "pāpuṇantu.",
  "anya-e0807n5:307_17": "Kamme-pāpīyatu iccādi.",
  "anya-e0807n5:307_18": "(Kyādinayo).",
  "anya-e0807n5:308_0": "Su=savane,",
  "anya-e0807n5:309_0": "25. Svādīhi kṇo",
  "anya-e0807n5:310_0": "Suādīhi lavisaye kṇo hoti.",
  "anya-e0807n5:310_1": "Kānubandhattā na vuddhi.",
  "anya-e0807n5:310_2": "Dhammaṁ suṇoti.",
  "anya-e0807n5:310_3": "Parassaralope suṇonti.",
  "anya-e0807n5:310_4": "Kamme-kye dīghe sūyati, sūyanti.",
  "anya-e0807n5:310_5": "Dvitte suyyati suyyanti+ccādi.",
  "anya-e0807n5:310_6": "Iñāgame suṇissati,",
  "anya-e0807n5:310_7": "suṇissanti.",
  "anya-e0807n5:310_8": "Kamme-kyalope vuddhi. Sossati,",
  "anya-e0807n5:310_9": "sossanti iccādi.",
  "anya-e0807n5:310_10": "Asuṇi suṇi,",
  "anya-e0807n5:310_11": "asuṇiṁsu suṇiṁsu.",
  "anya-e0807n5:311_0": "60. Tesu suto kṇo+kṇānaṁ roṭa",
  "anya-e0807n5:312_0": "Tesu īādīsu suto paresaṁ kṇo+kṇānaṁ roṭa vā hoti.",
  "anya-e0807n5:312_1": "Rakāro anubandho.",
  "anya-e0807n5:312_2": "Ṭo sabbādesattho.",
  "anya-e0807n5:312_3": "Ussa lope dvittaṁ īssa si ca. Assosi,",
  "anya-e0807n5:312_4": "assosiṁsu.",
  "anya-e0807n5:312_5": "‘‘Iṁssa ca siña’’ti yogavibhāgā siña,",
  "anya-e0807n5:312_6": "assosiṁsu,",
  "anya-e0807n5:312_7": "paccassosuṁ. Asuyi,",
  "anya-e0807n5:312_8": "asuyittha. Asuṇissa,",
  "anya-e0807n5:312_9": "tena asuyissa.",
  "anya-e0807n5:312_10": "Suṇe suṇeyya, suṇeyyaṁ.",
  "anya-e0807n5:312_11": "Tena sūye sūyeyya. Suṇātu, suṇantu. Sūyatu,",
  "anya-e0807n5:312_12": "sūyantu iccādi.",
  "anya-e0807n5:313_0": "Gi=sadde, giṇoti. Giṇanti.",
  "anya-e0807n5:313_1": "Tvaṁ giṇosi.",
  "anya-e0807n5:313_2": "Giṇissati,",
  "anya-e0807n5:313_3": "giṇissanti. Agiṇissa. Giṇeyya.",
  "anya-e0807n5:313_4": "Giṇotu iccādi.",
  "anya-e0807n5:313_5": "Vu=saṁvaraṇe, āvuṇoti, āvuṇanti.",
  "anya-e0807n5:313_6": "Āvuṇosi iccādi.",
  "anya-e0807n5:313_7": "Sesesupi yojetabbaṁ.",
  "anya-e0807n5:313_8": "(Svādinayo).",
  "anya-e0807n5:314_0": "Tana=vitthāre,",
  "anya-e0807n5:315_0": "26. Tanāditvo",
  "anya-e0807n5:316_0": "Tanādito kattari lavisaye o hoti. Kittiṁ tanoti, tanonti iccādi.",
  "anya-e0807n5:317_0": "76. Ovikaraṇassu paracchakke",
  "anya-e0807n5:318_0": "Ovikaraṇassa u hoti paracchakkavisaye. Tanute, tanvante. Tanuse, tanuvhe. Tanve, tanvamhe. Kamme –",
  "anya-e0807n5:319_0": "5,138. Tanassā vā",
  "anya-e0807n5:320_0": "Tanassa vā ā hoti kye. Papubbo, patāyati.",
  "anya-e0807n5:320_1": "Pataññati,",
  "anya-e0807n5:320_2": "patāyare patāyanti pataññare pataññanti+ccādi.",
  "anya-e0807n5:320_3": "Tathā vikaraṇalope iñāgame ca tanissati,",
  "anya-e0807n5:320_4": "tanissanti.",
  "anya-e0807n5:320_5": "Patāyissati. Atani, ataniṁsu. Atanissa.",
  "anya-e0807n5:320_6": "Patāyissa. Taneyya, taneyyuṁ. Tanotu,",
  "anya-e0807n5:320_7": "tanontu iccādi.",
  "anya-e0807n5:321_0": "Kara=karaṇe,",
  "anya-e0807n5:322_0": "5,177. Karassa sossa kubba+kuru+kayirā",
  "anya-e0807n5:323_0": "Karassa sa okārassa kubbādayo vā honti nta+māna+tyādīsu. Kubbati, kubbanti. Karoti, karonti. Karosi, karotha.",
  "anya-e0807n5:324_0": "23. Karassa sossa kuṁ",
  "anya-e0807n5:325_0": "Karassa sa okārassa kuṁ vā hoti mimesu.",
  "anya-e0807n5:325_1": "Kummi karomi.",
  "anya-e0807n5:325_2": "Kumma karoma.",
  "anya-e0807n5:325_3": "Paracchakke kurute kubbate,",
  "anya-e0807n5:325_4": "kubbante iccādi. Kayirati,",
  "anya-e0807n5:325_5": "kayiranti iccādi.",
  "anya-e0807n5:325_6": "Kamme-kyassa dvitte īssa rasso,",
  "anya-e0807n5:325_7": "kariyyati,",
  "anya-e0807n5:325_8": "karīyati vā iccādi.",
  "anya-e0807n5:325_9": "‘‘Tavaggavaraṇā’’ dinā ye rassa yakāre kayyati, kayyanti.",
  "anya-e0807n5:325_10": "Bahulādhakārā kamme kvaci iminā kayirādese tena kayirati,",
  "anya-e0807n5:325_11": "kayiranti iccādi.",
  "anya-e0807n5:325_12": "Bhavissatimhi –",
  "anya-e0807n5:326_0": "25. Hāssa cā+haṅa ssena",
  "anya-e0807n5:327_0": "Karassa sossa hāssa ca āhaṅa vā hoti ssena saha. Kāhati,",
  "anya-e0807n5:327_1": "kāhanti iccādi.",
  "anya-e0807n5:327_2": "Iñāgame kāhiti,",
  "anya-e0807n5:327_3": "kāhinti iccādi.",
  "anya-e0807n5:327_4": "Āhaṅādesābhāvapakkhe karissati,",
  "anya-e0807n5:327_5": "karissanti iccādi.",
  "anya-e0807n5:327_6": "Ajjatane –",
  "anya-e0807n5:328_0": "24. Kā īādīsu",
  "anya-e0807n5:329_0": "Karassa sa okārassa kā hoti vā īādīsu.",
  "anya-e0807n5:330_0": "44. Dīghā īssa",
  "anya-e0807n5:331_0": "Dīghato parassa īssa si vā hoti. Akāsi.",
  "anya-e0807n5:331_1": "Īlope akā, akaṁsu.",
  "anya-e0807n5:331_2": "Ossa siādese akāsi.",
  "anya-e0807n5:331_3": "Siñāgame akāsittha. Akāsi, akāsiṁ, akāsimha.",
  "anya-e0807n5:331_4": "Aññatra akarikari,",
  "anya-e0807n5:331_5": "akariṁsu kariṁsu akaṁsu iccādi.",
  "anya-e0807n5:331_6": "Tena akarīyi iccādi.",
  "anya-e0807n5:331_7": "Akarissa iccādi.",
  "anya-e0807n5:331_8": "Kamme-akarīyissa iccādi.",
  "anya-e0807n5:331_9": "Eyyādimhi ‘‘kvaci vikaraṇānaṁ’’ti ovikaraṇalope karekareyya,",
  "anya-e0807n5:331_10": "kareyyuṁ iccādi.",
  "anya-e0807n5:331_11": "Kubbe kubbeyya iccādi.",
  "anya-e0807n5:332_0": "71. Ṭā",
  "anya-e0807n5:333_0": "Kayirā parassa eyyassa ṭā hoti. So kayirā.",
  "anya-e0807n5:334_0": "70. Kayire+yyasse+yyumādīnaṁ",
  "anya-e0807n5:335_0": "Kayirā parassa eyyumādīnaṁ eyyassa lopo hoti. Kayiruṁ. Tvaṁ kayirāsi, kayirātha. Kayirāmi, kayirāma.",
  "anya-e0807n5:336_0": "72. Ethassā",
  "anya-e0807n5:337_0": "Kayirā parasse+thassa ā hotītiādissa essa ā hoti.",
  "anya-e0807n5:337_1": "Kayirātha dhīro.",
  "anya-e0807n5:337_2": "Kamme-kariyeyya,",
  "anya-e0807n5:337_3": "kariyeyyu+miccādi.",
  "anya-e0807n5:337_4": "Karotu kurutu vā,",
  "anya-e0807n5:337_5": "kubbantu karontu iccādi.",
  "anya-e0807n5:337_6": "Paracchakke-kurutaṁ,",
  "anya-e0807n5:337_7": "kubbantaṁ.",
  "anya-e0807n5:337_8": "Kurussu karassu iccādi.",
  "anya-e0807n5:337_9": "‘‘Eona+ma vaṇṇe’’ti akāro. Kuruvho, kubbe,",
  "anya-e0807n5:337_10": "kubbāmase.",
  "anya-e0807n5:337_11": "Kamme-karīyatu iccādi.",
  "anya-e0807n5:338_0": "5,133. Karotissa kho",
  "anya-e0807n5:339_0": "Pādito parassa karassa kvaci kha hoti.",
  "anya-e0807n5:339_1": "Abhisaṅkharoti iccādi.",
  "anya-e0807n5:339_2": "Sabbattha yojetabbaṁ.",
  "anya-e0807n5:339_3": "‘‘Tadaminā’’dinā khādese abhisaṁkhāsīti viseso.",
  "anya-e0807n5:339_4": "Saka=sattiyaṁ,",
  "anya-e0807n5:339_5": "sakkoti iccādi.",
  "anya-e0807n5:339_6": "Apa=pāpuṇane, papubbo,",
  "anya-e0807n5:339_7": "pappoti iccādi.",
  "anya-e0807n5:339_8": "(Tanādinayo).",
  "anya-e0807n5:340_0": "Cura=theyye,",
  "anya-e0807n5:341_0": "1,15. Curādito ṇi",
  "anya-e0807n5:342_0": "Curādīhi kriyatthehi sakatthe ṇi paro hoti.",
  "anya-e0807n5:342_1": "‘‘Ṇiṇāpyāpīhi vā’’ti vikappena lo.",
  "anya-e0807n5:342_2": "Dhanaṁ corayati coreti iccādi.",
  "anya-e0807n5:342_3": "Kamme-corīyati iccādi.",
  "anya-e0807n5:342_4": "Corayissati coressati iccādi.",
  "anya-e0807n5:342_5": "Kamme-corīyissati iccādi.",
  "anya-e0807n5:342_6": "Acorayi corayi acoresi coresi iccādi.",
  "anya-e0807n5:342_7": "Acorayissa iccādi.",
  "anya-e0807n5:342_8": "Kamme-acorīyissa iccādi.",
  "anya-e0807n5:342_9": "Coraye corayeyya iccādi.",
  "anya-e0807n5:342_10": "Coretu corentu iccādi.",
  "anya-e0807n5:343_0": "Cinta=cintāyaṁ,",
  "anya-e0807n5:343_1": "saṁyogattā na vuddhi,",
  "anya-e0807n5:343_2": "cinteti cintayati, cintenti.",
  "anya-e0807n5:343_3": "Kamme-cintīyati,",
  "anya-e0807n5:343_4": "cintīyanti iccādi.",
  "anya-e0807n5:343_5": "Manta=guttabhāsane,",
  "anya-e0807n5:343_6": "manteti mantayati iccādi.",
  "anya-e0807n5:343_7": "Pāla=rakkhaṇe,",
  "anya-e0807n5:343_8": "so dhammaṁ pāleti pālayati.",
  "anya-e0807n5:343_9": "Tena pālīyati+ccādi.",
  "anya-e0807n5:343_10": "(Curādinayo).",
  "anya-e0807n5:344_0": "Bhūvādi ca rudhādi ca, divādi ca tudādayo;",
  "anya-e0807n5:345_0": "Jyādī kiyādī svādī ca, tanādī ca curādayo.",
  "anya-e0807n5:346_0": "(Vikaraṇavidhānaṁ).",
  "anya-e0807n5:347_0": "5,1. Tija+mānehi kha+sā khamā+vīmaṁsāsu",
  "anya-e0807n5:348_0": "Khantiyaṁ tijā,",
  "anya-e0807n5:348_1": "vīmaṁsāyaṁ mānā ca kha+sapaccayā honti yathākkamaṁ.",
  "anya-e0807n5:348_2": "Tija=nisāne,",
  "anya-e0807n5:348_3": "akārassā+payogo.",
  "anya-e0807n5:348_4": "Khe ‘‘lahussupantassā’’ti patte+kārassa ‘‘aññatrāpī’’ti paṭisedho.",
  "anya-e0807n5:348_5": "Yakāravajjitabyañjanassa ‘‘pararūpa+mayakāre byañjane’’ti pararūpañca.",
  "anya-e0807n5:348_6": "‘‘Catutthadutiyā’’ dinā paṭhamakkharakakāre ca ‘‘khachasāna+mekassaro+di dve’’ti tikkha tikkha iti dvibhāve",
  "anya-e0807n5:348_7": "‘‘lopo+nādibyañjanassā’’tiādito+ññassa byañjanassa lope ca kate titikkhādhātuto tyādipaccaya+lavikaraṇāni.",
  "anya-e0807n5:348_8": "Titikkhati iccādi purimasamaṁ .",
  "anya-e0807n5:348_9": "Kamme-titikkhīyati iccādi.",
  "anya-e0807n5:348_10": "Ito paraṁ kammodāharaṇaṁ na karissāma.",
  "anya-e0807n5:349_0": "Māna=pūjāyaṁ+timasmā sapaccaya,",
  "anya-e0807n5:349_1": "dvittādimhi kate ‘‘mānassa vī parassa ca maṁ’’ti pubbamānassa vī ca paramānassa mañca hoti.",
  "anya-e0807n5:349_2": "Vīmaṁsadhātuto tipaccayādimhi kate vīmaṁsati iccādi.",
  "anya-e0807n5:349_3": "Titikkhissati,",
  "anya-e0807n5:349_4": "vīmaṁsissati iccādi.",
  "anya-e0807n5:349_5": "Eva+muparipi ajjatanādīsupi yojetabbaṁ.",
  "anya-e0807n5:349_6": "Payojakattā ṇi,",
  "anya-e0807n5:349_7": "‘‘ṇiṇāpyāpīhi vā’’ti lavikaraṇaṁ,",
  "anya-e0807n5:349_8": "tejayati tejeti.",
  "anya-e0807n5:349_9": "Tathā curādittā na lavikaraṇaṁ,",
  "anya-e0807n5:349_10": "mānayati māneti.",
  "anya-e0807n5:350_0": "5,2. Kitā tikicchā+saṁsayesu cho",
  "anya-e0807n5:351_0": "Tikicchāyaṁ saṁsaye ca vattamānā kitā cho hoti.",
  "anya-e0807n5:351_1": "Kita=nivāse,",
  "anya-e0807n5:351_2": "chapaccaye pubbeva pararūpādimhi ca kate ‘‘kitassā+saṁsaye vā’’ti dvitte pubbassa tiādese tikicchadhātuto tyādayo.",
  "anya-e0807n5:351_3": "Tikicchati,",
  "anya-e0807n5:351_4": "tikicchanti+ccādi.",
  "anya-e0807n5:351_5": "Vipubbato kitā chappaccayādimhi kate ‘‘kavaggahānaṁ cavaggajā’’ti dvitte pubbassa kassa co.",
  "anya-e0807n5:351_6": "Vicikicchati,",
  "anya-e0807n5:351_7": "vicikicchanti+ccādi.",
  "anya-e0807n5:351_8": "Payojakattā ketayati+ccādi purimasamaṁ.",
  "anya-e0807n5:352_0": "5,3. Nindāyaṁ gupa+badhā bassa bho ca",
  "anya-e0807n5:353_0": "Nindāyaṁ gupa+badhehi cho hoti bassa bho ca.",
  "anya-e0807n5:353_1": "Gupa=rakkhane+tīmasmā chappaccaye ‘‘aññatrāpī’’ti ottābhāve ca pararūpādimhi ‘‘kavaggahā’’ dinā gassa",
  "anya-e0807n5:353_2": "je ca kate ‘‘gupissussā’’ti dvitte pubbassa ussa i hoti.",
  "anya-e0807n5:353_3": "Tyādi+lavikaraṇādimhi jigucchati iccādi.",
  "anya-e0807n5:353_4": "Nindāyaṁ-badha=bandhane+tīmasmā chappaccaye ca imināva bassa bhakāre ca pararūpe paṭhamakkhare bhacchabhacchaiti",
  "anya-e0807n5:353_5": "dvitte anādibyañjanassa lope ‘‘catutthadutiyānaṁ tatiyapaṭhamā’’ti dvitte pubbassa bhassa bakāre ‘‘khachasesvassī’’ti",
  "anya-e0807n5:353_6": "ikāre dīghe ca kate bībhacchadhātuto tyādayo honti.",
  "anya-e0807n5:353_7": "Bībhacchati,",
  "anya-e0807n5:353_8": "bībhacchanti iccādi.",
  "anya-e0807n5:353_9": "Aññatra gopeti+ccādi.",
  "anya-e0807n5:354_0": "5,4. Tuṁsmā lopo ci+cchāyaṁ te",
  "anya-e0807n5:355_0": "Tumantato icchāya+matthe te kha+sa+chā honti bahulaṁ,",
  "anya-e0807n5:355_1": "tuṁpaccayassa lopo ca hoti, sutattā.",
  "anya-e0807n5:355_2": "Bhuja=pālana+jjhohāresu.",
  "anya-e0807n5:355_3": "Bhojanāyāti viggayha ‘‘tuṁ+tāye’’ccādinā tuṁpaccaye ‘‘lahussupantassā’’ti okāre pararūpe ca kate bhottu+micchatīti",
  "anya-e0807n5:355_4": "viggayha iminā khapaccaye tuṁpaccayassa iminā ca lope ‘‘nimittābhāve nemittikassāpi ca abhāvo’’ti ñāyā",
  "anya-e0807n5:355_5": "pararūpaokārānaṁ abhāve khassa pararūpa+khakārādimhi ca kate bhukkha bhukkha iti dvitte tatiyabakāro hoti,",
  "anya-e0807n5:355_6": "bubhukkhadhātuto tyādayo honti,",
  "anya-e0807n5:355_7": "bubhukkhati,",
  "anya-e0807n5:355_8": "bubhukkhanti iccādi.",
  "anya-e0807n5:356_0": "Ji=jaye,",
  "anya-e0807n5:356_1": "jayanāya iti viggayha pure viya tumādimhi kate jetu+micchatīti viggayha sappaccaye jisa jisa iti dvitte",
  "anya-e0807n5:356_2": "anādibyañjanalope dvitte parassa jissa ‘‘jiharānaṁ giṁ’’ti giṁ.",
  "anya-e0807n5:356_3": "Jigiṁsadhātuto tyādīsu jigiṁsati,",
  "anya-e0807n5:356_4": "jigiṁsanti iccādi.",
  "anya-e0807n5:357_0": "Ghasa=adane ,",
  "anya-e0807n5:357_1": "ghasitu+micchati chappaccayādimhi pure viya kate ghassa ‘‘kavaggahā’’dinā jhe jhassa ‘‘catutthadutiyā’’",
  "anya-e0807n5:357_2": "dinā jakāre ‘‘khachasesvassī’’ti ikāre ca kate jighacchadhātuto tyādayo honti.",
  "anya-e0807n5:357_3": "Jighacchati,",
  "anya-e0807n5:357_4": "jighacchanti+ccādi.",
  "anya-e0807n5:358_0": "5,5. Īyo kammā",
  "anya-e0807n5:359_0": "Icchākammato icchāya+matthe īyapaccayo hoti.",
  "anya-e0807n5:359_1": "Putta+micchatīti īyapaccaye īyādivuttittā ‘‘ekatthatāyaṁ’’ti vibhattilopo.",
  "anya-e0807n5:359_2": "Puttīyati,",
  "anya-e0807n5:359_3": "puttīyanti+ccādi.",
  "anya-e0807n5:360_0": "5,6. Upamānā+cāre",
  "anya-e0807n5:361_0": "Kammato upamānā ācāratthe īyo hoti. Putta+mivā+carati puttīyati sissaṁ, puttīyanti+ccādi.",
  "anya-e0807n5:362_0": "5,7. Ādhārāti",
  "anya-e0807n5:363_0": "Īyo hoti. Kuṭiya+mivā+carati kuṭīyati pāsāde. Pāsādevā+carati pāsādīyati kuṭiyaṁ, pāsādīyanti+ccādi.",
  "anya-e0807n5:364_0": "5,8. Kattutā+yo",
  "anya-e0807n5:365_0": "Kattuto+pamānā ācāratthe āyo hoti.",
  "anya-e0807n5:365_1": "Pabbato ivā+carati sīlādiguṇayogatoti pabbatāyati yogī,",
  "anya-e0807n5:365_2": "pabbatāyadhātuto tyādayo.",
  "anya-e0807n5:366_0": "5,9. Cyatthe",
  "anya-e0807n5:367_0": "Kattuto abhūtatabbhāve āyo hoti bahulaṁ.",
  "anya-e0807n5:367_1": "Bhusoti paṭhamantato abhuso bhuso bhavatīti bhusāyati,",
  "anya-e0807n5:367_2": "bhusāyanti iccādi.",
  "anya-e0807n5:367_3": "‘‘Vicchābhikkhaññesu dve’’ti ābhikkhaññatthe dvitte apaṭapaṭā paṭapaṭā bhavatīti āye paṭapaṭāyati,",
  "anya-e0807n5:367_4": "paṭapaṭāyanti+ccādi.",
  "anya-e0807n5:367_5": "Alohito lohito bhavati lohitāyati.",
  "anya-e0807n5:368_0": "5,10. Saddādīni karoti",
  "anya-e0807n5:369_0": "Saddādīhi dutiyantehi karotīti asmiṁ atthe āyo hoti.",
  "anya-e0807n5:369_1": "Saddaṁ karoti saddāyati.",
  "anya-e0807n5:369_2": "Evaṁ verāyati,",
  "anya-e0807n5:369_3": "kalahāyati,",
  "anya-e0807n5:369_4": "dhūpāyati+ccādi.",
  "anya-e0807n5:370_0": "5,11. Namotva+sso",
  "anya-e0807n5:371_0": "Namoiccasmā karotīti asmiṁ atthe asso hoti.",
  "anya-e0807n5:371_1": "Namo karotīti asmiṁ atthe assapaccaye tyādayo honti,",
  "anya-e0807n5:371_2": "tathāgataṁ namassati,",
  "anya-e0807n5:371_3": "namassanti iccādi.",
  "anya-e0807n5:372_0": "5,12. Dhātvatthe nāmasmi",
  "anya-e0807n5:373_0": "Nāmasmā dhātvatthe bahula+mi hoti.",
  "anya-e0807n5:373_1": "Hatthinā atikkamatīti ipaccaye lavikaraṇa+ekāra+ayādesesu katesu atihatthayati.",
  "anya-e0807n5:373_2": "Evaṁ vīṇāya upagāyati upavīṇāyati,",
  "anya-e0807n5:373_3": "vinayaṁ daḷhaṁ karoti daḷhayati,",
  "anya-e0807n5:373_4": "visuddhā hoti ratti visuddhāyati,",
  "anya-e0807n5:373_5": "kusalaṁ pucchati kusalāyati+ccādi.",
  "anya-e0807n5:374_0": "5,13. Saccādīhā+pi",
  "anya-e0807n5:375_0": "Saccādīhi dhātvatthe āpi hoti.",
  "anya-e0807n5:375_1": "Sacca+mācikkhatīti āpimhi tyādipaccaye ‘‘ṇi+ṇāpyā+dīhi vā’’ti lavikaraṇa+e+ayādesā.",
  "anya-e0807n5:375_2": "Saccāpayati,",
  "anya-e0807n5:375_3": "saccāpeti iccādi.",
  "anya-e0807n5:375_4": "Attha+mācikkhati atthāpayati.",
  "anya-e0807n5:375_5": "Evaṁ vedāpayati.",
  "anya-e0807n5:375_6": "Sukkhaṁ karotīti sukkhāpayati sukkhāpeti iccādi.",
  "anya-e0807n5:376_0": "5,16. Payojakabyāpāre ṇāpi ca",
  "anya-e0807n5:377_0": "Kattāraṁ yo payojeti, tassa byāpāre kriyatthā ṇi+ṇāpī honti bahulaṁ.",
  "anya-e0807n5:378_0": "Ṇipaccayo uvaṇṇantā, āto ṇāpeva hoti+ha;",
  "anya-e0807n5:379_0": "Dve dve+ko hoti vā sese, bahulaṁtyanuvuttiyā.",
  "anya-e0807n5:380_0": "Akammakāpi honteva, ṇi+ṇāpyantā sakammakā;",
  "anya-e0807n5:381_0": "Sakammakā dvikammā+ssu, dvikammā ca tikammakā.",
  "anya-e0807n5:382_0": "Tasmā kattari kamme ca, ṇi+ṇāpīnaṁ tu sambhavo;",
  "anya-e0807n5:383_0": "Na bhāve suddhakattā tu, kammaṁ hoti payojake.",
  "anya-e0807n5:384_0": "Nayādīnaṁ padhānañca, apadhānaṁ duhādinaṁ;",
  "anya-e0807n5:385_0": "Suddhakattā ṇi+ṇāpīsu, kamma+makkhyāta gocaraṁ.",
  "anya-e0807n5:386_0": "Bhavituṁ payojayatīti atthe iminā ṇippaccayo.",
  "anya-e0807n5:386_1": "Ṇakāro ṇānubandhakāriyattho.",
  "anya-e0807n5:386_2": "‘‘Yuvaṇṇāna+me+o paccaye’’ti okāre ‘‘āyā+vā ṇānubandhe’’ti ṇānubandhe āvādeso.",
  "anya-e0807n5:386_3": "Tyādimhi ‘‘ṇi+ṇāpyā+pīhi vā’’ti lavikaraṇe ekāre ‘‘eona+mayavā sare’’ti ayādeso.",
  "anya-e0807n5:386_4": "So samādhiṁ bhāvayati bhāveti ,",
  "anya-e0807n5:386_5": "bhāvayanti bhāventi+ccādi.",
  "anya-e0807n5:386_6": "Kamme-tena samādhi bhāvīyati+ccādi.",
  "anya-e0807n5:386_7": "Ettha ‘‘dīgho sarassā’’ti kye ikārassa dīgho.",
  "anya-e0807n5:386_8": "Bhāvayissati bhāvessati,",
  "anya-e0807n5:386_9": "bhāvayissanti bhāvessanti+ccādi.",
  "anya-e0807n5:386_10": "Ajjatane īssa simhi abhāvesi bhāvesi,",
  "anya-e0807n5:386_11": "abhāvayi bhāvayi,",
  "anya-e0807n5:386_12": "abhāvayiṁsu bhāvayiṁsu.",
  "anya-e0807n5:386_13": "Parassaralope abhāvesuṁ bhāvesuṁ,",
  "anya-e0807n5:386_14": "abhāvayaṁsu bhāvayaṁsu,",
  "anya-e0807n5:386_15": "abhāvayuṁ bhāvayuṁ iccādi.",
  "anya-e0807n5:386_16": "Kamme-abhāvīyi bhāvīyi iccādi.",
  "anya-e0807n5:386_17": "Abhāvissa abhāvayissa,",
  "anya-e0807n5:386_18": "abhāvissaṁsu abhāvayissaṁsu.",
  "anya-e0807n5:386_19": "Kamme-abhāvayissaṁ iccādi.",
  "anya-e0807n5:386_20": "Bhāve bhāveyya iccādi.",
  "anya-e0807n5:386_21": "Kamme-bhāvīyeyya iccādi.",
  "anya-e0807n5:386_22": "Bhāvayatu bhāvetu iccādi.",
  "anya-e0807n5:386_23": "Kamme-bhāvīyatu iccādi.",
  "anya-e0807n5:387_0": "Pacituṁ payojetīti atthe ṇi+ṇāpī honti.",
  "anya-e0807n5:387_1": "So devadattena odanaṁ pācayati pāceti iccādi,",
  "anya-e0807n5:387_2": "tathā pācāpayati pācāpeti+ccādi.",
  "anya-e0807n5:387_3": "Kamme-so tena devadattena odano pācīyati pācāpīyati+ccādi,",
  "anya-e0807n5:387_4": "bhavissatyādīsupi yojetabbaṁ.",
  "anya-e0807n5:388_0": "Gantuṁ payojetīti atthe so taṁ purisaṁ gāmaṁ gamayati gameti gacchāpayati gacchāpeti+ccādi.",
  "anya-e0807n5:388_1": "Kamme-tena so gāmaṁ gamīyati gacchāpīyati+ccādi.",
  "anya-e0807n5:389_0": "Guha=saṁvaraṇe, guhituṁ payojetīti ṇimhi ‘‘guhissa sare’’ti dīgho. Gūhayati, gūhayanti iccādi.",
  "anya-e0807n5:390_0": "Disa+dusa=appītiyaṁ, dusituṁ payojetīti ṇimhi ‘‘ṇimhi dīgho dusassā’’ti dīghe dūsayati+ccādi.",
  "anya-e0807n5:391_0": "Tathā icchantaṁ payojayati icchāpayati icchāpeti,",
  "anya-e0807n5:391_1": "esayati eseti.",
  "anya-e0807n5:391_2": "Niyacchantaṁ payojayati niyamayati niyameti.",
  "anya-e0807n5:391_3": "Tathā āsayati āseti,",
  "anya-e0807n5:391_4": "acchāpayati acchāpeti.",
  "anya-e0807n5:391_5": "Lābhayati lābheti,",
  "anya-e0807n5:391_6": "evaṁ vāsayati vāseti,",
  "anya-e0807n5:391_7": "vāsāpayati vāsāpeti.",
  "anya-e0807n5:391_8": "Vāhayati vāheti,",
  "anya-e0807n5:391_9": "vāhāpayati vāhāpeti+ccādi.",
  "anya-e0807n5:391_10": "Evaṁ jīrayati, mārayati,",
  "anya-e0807n5:391_11": "dassayati iccādi.",
  "anya-e0807n5:391_12": "Hū=sattāyaṁ,",
  "anya-e0807n5:391_13": "pahontaṁ payojayati pahāvayati pahāveti iccādi.",
  "anya-e0807n5:391_14": "Sāyayati sāyāpayati sāyāpeti.",
  "anya-e0807n5:391_15": "Nāyāpayati nāyāpeti.",
  "anya-e0807n5:391_16": "Patiṭṭhāpayati patiṭṭhāpeti.",
  "anya-e0807n5:391_17": "Rasse patiṭṭhapeti.",
  "anya-e0807n5:391_18": "Hantuṁ payojayatīti ṇi+ṇāpī,",
  "anya-e0807n5:391_19": "‘‘hanassa ghāto ṇānubandhe’’ti ghātādese ghātayati ghāteti.",
  "anya-e0807n5:391_20": "Tathā juhāvayati juhāveti,",
  "anya-e0807n5:391_21": "jahāpayati jahāpeti.",
  "anya-e0807n5:391_22": "Hāpayati hāpeti.",
  "anya-e0807n5:391_23": "Dāpayati dāpeti.",
  "anya-e0807n5:391_24": "Vidhāpayati vidhāpeti,",
  "anya-e0807n5:391_25": "pidahāpayati pidahāpeti.",
  "anya-e0807n5:391_26": "(Bhūvādinayo).",
  "anya-e0807n5:392_0": "Idāni rudhādiaṭṭhagaṇā dassīyante-rodhayati rodheti.",
  "anya-e0807n5:392_1": "Devayati deveti.",
  "anya-e0807n5:392_2": "Todayati todeti.",
  "anya-e0807n5:392_3": "Jayāpayati jayāpeti.",
  "anya-e0807n5:392_4": "Vikkayati vikkayāpeti.",
  "anya-e0807n5:392_5": "Sāvayati sāveti.",
  "anya-e0807n5:392_6": "Vitānayati vitāneti.",
  "anya-e0807n5:392_7": "Corāpayati corāpeti iccādi.",
  "anya-e0807n5:393_0": "Khādīhi paccayantehi, api honti ṇi+ṇāpayo;",
  "anya-e0807n5:394_0": "Ṇi+ṇāpinā+nakānānaṁ, dassanañcettha sādhanaṁ.",
  "anya-e0807n5:395_0": "Titikkhantaṁ payojayati titikkheti titikkhāpeti,",
  "anya-e0807n5:395_1": "tikicchayati tikiccheti tikicchāpayati tikicchāpeti.",
  "anya-e0807n5:395_2": "Evaṁ bubhukkheti bubhukkhāpeti.",
  "anya-e0807n5:395_3": "Pabbatāyayati.",
  "anya-e0807n5:395_4": "Puttīyayati iccādi.",
  "anya-e0807n5:395_5": "(Khādipaccayanayo).",
  "anya-e0807n5:396_0": "Iti payogasiddhiyaṁ tyādikaṇḍo chaṭṭho."
}