{
  "anya-e0807n6:0_0": "7. Khādikaṇḍa",
  "anya-e0807n6:1_0": "Atha dhātūhiyeva bhāva+kamma+kattu+karaṇādisādhanasahitaṁ khādividhānaṁ ārabhīyate –",
  "anya-e0807n6:2_0": "“Tijamānehi khasā khamāvīmaṁsāsu” iccādīhi paccayavidhānañca pararūpadvittādikāriyañca tyādikaṇḍe vuttanayeneva ñātabbaṁ.",
  "anya-e0807n6:2_1": "Titikkhanaṁ titikkhā,",
  "anya-e0807n6:2_2": "“itthiya+maṇaktikayakayā ca” iti suttena apaccayo ca “itthiya+matvā”ti āpaccayo ca hoti.",
  "anya-e0807n6:2_3": "Tathā vīmaṁsanaṁ vīmaṁsā.",
  "anya-e0807n6:2_4": "“Kitā tikicchāsaṁsayesu cho”ti chappaccayādimhi kate tikicchanaṁ tikicchā,",
  "anya-e0807n6:2_5": "vicikicchanaṁ vicikicchā.",
  "anya-e0807n6:2_6": "Gupa=gopane,",
  "anya-e0807n6:2_7": "badha=bandhaneti imehi dhātūhi “nindāyaṁ gupa+badhā bassa bho ca” iti chapaccayādimhi ca dvitte parabakārassa iminā bhakāre ca kate apaccayādi hoti.",
  "anya-e0807n6:2_8": "Jigucchanaṁ jigucchā,",
  "anya-e0807n6:2_9": "bībhacchanaṁ bībhacchā.",
  "anya-e0807n6:2_10": "“Tuṁsmā lopo ci+cchāyaṁ te” iti icchāya+matthe kha+sa+chappaccayā honti.",
  "anya-e0807n6:2_11": "Bhuja=pālanajjhohāresu,",
  "anya-e0807n6:2_12": "bubhukkhanaṁ bubhukkhā. Ji=jaye,",
  "anya-e0807n6:2_13": "jigiṁsanaṁ, jigiṁsā.",
  "anya-e0807n6:2_14": "Ghasa=adane,",
  "anya-e0807n6:2_15": "jighacchanaṁ jighacchā.",
  "anya-e0807n6:3_0": "27. Bhāvakammesu tabbānīyā",
  "anya-e0807n6:4_0": "Tabbaanīyā kriyatthā pare bhāvakammesu bhavanti,",
  "anya-e0807n6:4_1": "bahulaṁvidhānā kattukaraṇādīsupi.",
  "anya-e0807n6:4_2": "Bhū=sattāyaṁ,",
  "anya-e0807n6:4_3": "“yuvaṇṇāna+me opaccaye”ti okāre “ūbyañjanassā”ti ūāgamo,",
  "anya-e0807n6:4_4": "ññakāro ādyāvayavattho.",
  "anya-e0807n6:4_5": "Ossa “eona+ mayavā sare”ti avādeso,",
  "anya-e0807n6:4_6": "bhūyateti bhavitabbaṁ bhavatā bhavanīyaṁ.",
  "anya-e0807n6:4_7": "Bhāvasse+kattā ekavacanameva,",
  "anya-e0807n6:4_8": "tañca napuṁsakaliṅgaṁ.",
  "anya-e0807n6:5_0": "Tabbādyabhihito bhāvo,",
  "anya-e0807n6:6_0": "Dabbamiva pakāsatīti-bahuvacanañca hoti.",
  "anya-e0807n6:7_0": "Kamme-abhipubbo,",
  "anya-e0807n6:7_1": "abhibhūyate abhibhūyittha abhibhūyissateti abhibhavitabbo kodho paṇḍitena,",
  "anya-e0807n6:7_2": "abhibhavitabbā taṇhā,",
  "anya-e0807n6:7_3": "abhibhavitabbaṁ dukkhaṁ.",
  "anya-e0807n6:7_4": "Evaṁ abhibhavanīyo abhibhavanīyā abhibhavanīyaṁ,",
  "anya-e0807n6:7_5": "kamme abhidheyyasseva liṅgavacanāni.",
  "anya-e0807n6:8_0": "Visessaliṅgātabbādī, tatthā+do pañca bhāvajā;",
  "anya-e0807n6:9_0": "Napuṁsake siyuṁ bhāve, kto cā+no akattari.",
  "anya-e0807n6:10_0": "Bhāvasmiṁ ghaṇa pume evaṁ, iyuvaṇṇā gahādijo;",
  "anya-e0807n6:11_0": "Apaccayopi vā+saṁkhyā, tu+māditvantakā siyuṁ.",
  "anya-e0807n6:12_0": "Ito paraṁ upasaggapubbatā ca kālattayassa vākyagahaṇañca vuttanayena ñātabbaṁ,",
  "anya-e0807n6:12_1": "tasmā anurūpavākyameva dassayissāma –",
  "anya-e0807n6:13_0": "Āsa=upavesane,",
  "anya-e0807n6:13_1": "āsane āsitabbaṁ tayā āsanīyaṁ.",
  "anya-e0807n6:13_2": "Kamme-upāsīyatīti upāsitabbo guru upāsanīyo. Sī=saye,",
  "anya-e0807n6:13_3": "e+ayādesā,",
  "anya-e0807n6:13_4": "sayanaṁ sayitabbaṁ sayanīyaṁ tayā.",
  "anya-e0807n6:13_5": "Atisīyatīti atisayitabbo kaṭo te atisayanīyo.",
  "anya-e0807n6:13_6": "Pada=gamane,",
  "anya-e0807n6:13_7": "“padādīnaṁ kvacī”ti yuka,",
  "anya-e0807n6:13_8": "kakāro kānubandhakāriyattho,",
  "anya-e0807n6:13_9": "ukāro uccāraṇattho,",
  "anya-e0807n6:13_10": "dassajo pubbarūpañca,",
  "anya-e0807n6:13_11": "uppajjanaṁ uppajjitabbaṁ uppajjanīyaṁ.",
  "anya-e0807n6:13_12": "Paṭipajjīyatīti paṭipajjitabbo maggo paṭipajjanīyo.",
  "anya-e0807n6:13_13": "Budha=ñāṇe,",
  "anya-e0807n6:13_14": "bujjhateti bujjhitabbo dhammo bujjhanīyo.",
  "anya-e0807n6:13_15": "Su=savane,",
  "anya-e0807n6:13_16": "sūyateti sotabbo dhammo,",
  "anya-e0807n6:13_17": "ññimhi nāgame “tathanarānaṁ ṭaṭhaṇalā”ti ṇe ca kate “na te kānubandha+nāgamesū”ti okārābhāvo.",
  "anya-e0807n6:13_18": "Suṇitabbo, savanīyo.",
  "anya-e0807n6:13_19": "Kara=karaṇe –",
  "anya-e0807n6:14_0": "95. Pararūpa+mayakāre byañjane",
  "anya-e0807n6:15_0": "Kriyatthāna+mantabyañjanassa pararūpaṁ hoti yakārato aññasmiṁ byañjane.",
  "anya-e0807n6:15_1": "Karīyatīti kattabbo dhammo,",
  "anya-e0807n6:15_2": "kattabbā pūjā,",
  "anya-e0807n6:15_3": "kattabbaṁ kusalaṁ.",
  "anya-e0807n6:16_0": "119. Tuṁ+tuna+tabbesu vā",
  "anya-e0807n6:17_0": "Tumādīsu karassā hoti vā. Kātabbaṁ hitaṁ.",
  "anya-e0807n6:18_0": "171. Rā nassa ṇo",
  "anya-e0807n6:19_0": "Rantato kriyatthā paccayanakārassa ṇa hoti. Karaṇīyo.",
  "anya-e0807n6:20_0": "Bhara=bharaṇe,",
  "anya-e0807n6:20_1": "bharīyatīti bharitabbo bharaṇīyo.",
  "anya-e0807n6:20_2": "Gaha=upādāne “maṁ vā rudhādīnaṁ”ti antasarā paromaṁ vā hoti.",
  "anya-e0807n6:20_3": "Makāro+nubandho.",
  "anya-e0807n6:20_4": "“Ṇo niggahītassā”ti niggahītassa ṇo,",
  "anya-e0807n6:20_5": "saṁgayhatīti saṁgaṇhitabbo saṁgaṇhanīyo,",
  "anya-e0807n6:20_6": "“tathanarā”dinā ṇakāre gahaṇīyo.",
  "anya-e0807n6:20_7": "Rama=kīḷāyaṁ,",
  "anya-e0807n6:20_8": "ramīyatīti ramaṇīyo vihāro.",
  "anya-e0807n6:20_9": "Āpa=pāpuṇane,",
  "anya-e0807n6:20_10": "“sakāpānaṁ kukakū ṇe”ti ettha ‘sakāpānaṁ kuka+kū’ti yogavibhāgā ku,",
  "anya-e0807n6:20_11": "ūāgame nāgamassa ṇe ca kate pāpīyatīti pāpuṇitabbo.",
  "anya-e0807n6:20_12": "Pararūpe pattabbo,",
  "anya-e0807n6:20_13": "pāpuṇanīyo, pāpanīyo.",
  "anya-e0807n6:21_0": "96. Manānaṁ niggahītaṁ",
  "anya-e0807n6:22_0": "Makāra+nakārantānaṁ kriyatthānaṁ niggahītaṁ hotya+yakāre byañjane.",
  "anya-e0807n6:22_1": "Vaggantaṁ,",
  "anya-e0807n6:22_2": "gamiyatīti gantabbo.",
  "anya-e0807n6:22_3": "Gamitabbaṁ gamanīyaṁ.",
  "anya-e0807n6:22_4": "Khana=khaṇa=avadāraṇe,",
  "anya-e0807n6:22_5": "niggahītaṁ vaggantattañca,",
  "anya-e0807n6:22_6": "khaññateti khantabbaṁ āvāṭaṁ khanitabbaṁ khananīyaṁ.",
  "anya-e0807n6:22_7": "Hana=hiṁsāyaṁ,",
  "anya-e0807n6:22_8": "haññateti hantabbaṁ hanitabbaṁ hananīyaṁ.",
  "anya-e0807n6:22_9": "Mana=ñāṇe,",
  "anya-e0807n6:22_10": "maññateti mantabbo manitabbo.",
  "anya-e0807n6:22_11": "“Padādīnaṁ kvacī”ti yuka,",
  "anya-e0807n6:22_12": "cavaggādimhi kate maññitabbaṁ maññanīyaṁ.",
  "anya-e0807n6:23_0": "Pūja=pūjāyaṁ,",
  "anya-e0807n6:23_1": "“curādito ṇī”ti ṇimhi ñukārassa guruttā okārāvutti “yuvaṇṇāna+meo paccaye”ti ekāre pūjetabbo ūmhi ayādese pūjayitabbo pūjanīyo bhagavā.",
  "anya-e0807n6:24_0": "Kattari-yā=pāpuṇane,",
  "anya-e0807n6:24_1": "nīyatīti niyyāniyo maggo,",
  "anya-e0807n6:24_2": "gacchantīti gamanīyā bhogā.",
  "anya-e0807n6:24_3": "Karaṇe-naha=soceyye,",
  "anya-e0807n6:24_4": "nahāyantya+nenāti nahānīyaṁ cuṇṇaṁ.",
  "anya-e0807n6:24_5": "Sampadāne-dā=dāne,",
  "anya-e0807n6:24_6": "saṁ+papubbo,",
  "anya-e0807n6:24_7": "sammā padīyate assāti sampadāniyo brāhmaṇo.",
  "anya-e0807n6:25_0": "28. Ghyaṇa",
  "anya-e0807n6:26_0": "Bhāvakammesu kriyatthā paro ghyaṇa hoti bahulaṁ.",
  "anya-e0807n6:26_1": "Ūmhi kattabbaṁ kāriyaṁ.",
  "anya-e0807n6:26_2": "Hara=haraṇe,",
  "anya-e0807n6:26_3": "harīyatīti hāriyaṁ.",
  "anya-e0807n6:26_4": "Bhara=bharaṇe,",
  "anya-e0807n6:26_5": "bharitabbaṁ bhāriyaṁ.",
  "anya-e0807n6:26_6": "Labha=lābhe,",
  "anya-e0807n6:26_7": "“vaggalasehi te”ti pubbarūpabhakāre “catutthadutiyā” dinā tatiyakkhare ca kate labhitabbaṁ labbhaṁ.",
  "anya-e0807n6:27_0": "Vaca=byattavacane,",
  "anya-e0807n6:28_0": "98. Kagā cajānaṁ ghānubandhe",
  "anya-e0807n6:29_0": "Ghānubandhe cakāra+jakārantānaṁ kriyatthānaṁ ka+gā honti yathākkamaṁ.",
  "anya-e0807n6:30_0": "84. Assā ṇānubandhe",
  "anya-e0807n6:31_0": "Ṇakārānubandhe paccaye pare upantassa akārassa ā hoti.",
  "anya-e0807n6:31_1": "Vacanaṁ vuccateti vākyaṁ.",
  "anya-e0807n6:31_2": "Bhaja=sevāyaṁ,",
  "anya-e0807n6:31_3": "bhajanīyaṁ bhāgyaṁ,",
  "anya-e0807n6:31_4": "jassa gakāro. Ci=caye,",
  "anya-e0807n6:31_5": "cayanaṁ cīyatīti vā ceyyaṁ.",
  "anya-e0807n6:31_6": "Yassa dvittaṁ.",
  "anya-e0807n6:32_0": "5,122. Nito cissa cho",
  "anya-e0807n6:33_0": "Nito parassa cissa cho hotītiādicakārassa cho.",
  "anya-e0807n6:33_1": "Vinicchayatīti viniccheyyaṁ,",
  "anya-e0807n6:33_2": "nāgame vinicchinitabbaṁ.",
  "anya-e0807n6:33_3": "E+ayādesesu vinicchetabbaṁ vinicchanīyaṁ.",
  "anya-e0807n6:33_4": "Nī=pāpane,",
  "anya-e0807n6:33_5": "nīyatīti neyyo neyyā neyyaṁ, netabbaṁ.",
  "anya-e0807n6:34_0": "29. Āsse+ca",
  "anya-e0807n6:35_0": "Ākārantato kriyatthā ghyaṇa hoti bhāvakammesu āssa e ca. Dā=dāne,",
  "anya-e0807n6:35_1": "dātabbaṁ deyyaṁ. Pā=pāne,",
  "anya-e0807n6:35_2": "pīyatīti peyyaṁ. Mā=māne,",
  "anya-e0807n6:35_3": "mīyatīti meyyaṁ.",
  "anya-e0807n6:35_4": "Ñā=avabodhane,",
  "anya-e0807n6:35_5": "ñāyatīti ñeyyaṁ ñātabbaṁ,",
  "anya-e0807n6:35_6": "ūmhi nāgamo “ñāssa ne+jā”ti ñāssa jādese jānitabbaṁ,",
  "anya-e0807n6:35_7": "vijāniyaṁ.",
  "anya-e0807n6:35_8": "Khā=pakathane,",
  "anya-e0807n6:35_9": "saṁkhātabbaṁ saṁkheyyaṁ.",
  "anya-e0807n6:36_0": "30. Vadādīhi yo",
  "anya-e0807n6:37_0": "Vadādīhi kriyatthehi yo hoti bahulaṁ bhāvakammesu.",
  "anya-e0807n6:37_1": "Vada=vacane,",
  "anya-e0807n6:37_2": "vadanaṁ vajjatīti vā vajjaṁ.",
  "anya-e0807n6:37_3": "Mada=ummāde,",
  "anya-e0807n6:37_4": "madanaṁ majjate anenāti vā majjaṁ.",
  "anya-e0807n6:37_5": "Gamanaṁ gammateti vā gammaṁ.",
  "anya-e0807n6:37_6": "Gada=vacane,",
  "anya-e0807n6:37_7": "gajjate gadanīyaṁ vāti gajjaṁ.",
  "anya-e0807n6:37_8": "Pada=gamane,",
  "anya-e0807n6:37_9": "pajjanīyaṁ pajjaṁ gāthā.",
  "anya-e0807n6:37_10": "Ada+khāda=bhakkhane,",
  "anya-e0807n6:37_11": "khajjatīti khajjaṁ khādanīyaṁ.",
  "anya-e0807n6:37_12": "Dama=damane,",
  "anya-e0807n6:37_13": "dammateti dammo damanīyo.",
  "anya-e0807n6:38_0": "Bhujā+nneti gaṇasuttena anne vattabbe yapaccayo.",
  "anya-e0807n6:39_0": "83. Lahussupantassati",
  "anya-e0807n6:40_0": "Lahubhūtassa upantassa iyuvaṇṇassa eo honti yathākkamaṁ.",
  "anya-e0807n6:40_1": "Yassa pubbarūpe bhuñjitabboti bhojjo odano,",
  "anya-e0807n6:40_2": "bhojjā yāgu.",
  "anya-e0807n6:41_0": "31. Kicca ghacca bhacca bhabba leyyā",
  "anya-e0807n6:42_0": "Ete saddā yapaccayantā nipaccante.",
  "anya-e0807n6:42_1": "Kara=karaṇe,",
  "anya-e0807n6:42_2": "iminā nipātanā ye kicādese ca kate pubbarūpaṁ,",
  "anya-e0807n6:42_3": "kattabbaṁ kiccaṁ.",
  "anya-e0807n6:42_4": "Hana=hiṁsāyaṁ,",
  "anya-e0807n6:42_5": "ghaccādesādimhi kate hananaṁ haññateti vā ghaccaṁ.",
  "anya-e0807n6:42_6": "Bhara=bharaṇe,",
  "anya-e0807n6:42_7": "bhaccādesādimhi kate bharaṇīyo bhacco.",
  "anya-e0807n6:42_8": "Bhū=sattāyaṁ,",
  "anya-e0807n6:42_9": "yamhi okāre iminā avādese bhavatīti bhabbo.",
  "anya-e0807n6:42_10": "Liha=assādane,",
  "anya-e0807n6:42_11": "yamhi iminā hassa yakāre lehitabbaṁ leyyaṁ,",
  "anya-e0807n6:42_12": "ekāravuddhi.",
  "anya-e0807n6:43_0": "32. Guhādīhi yaka",
  "anya-e0807n6:44_0": "Guhādīhi kriyatthehi bhāvakammesu yaka hoti.",
  "anya-e0807n6:44_1": "Guha=saṁvaraṇe,",
  "anya-e0807n6:44_2": "“lahussupantassā”ti sampattassa okārassa “na te kānubandhanāgamesū”ti paṭisedho.",
  "anya-e0807n6:44_3": "“Hassa vipallāso”ti vipallāse guhanaṁ guhitabbaṁ guyhaṁ.",
  "anya-e0807n6:44_4": "Duha=papūraṇe,",
  "anya-e0807n6:44_5": "dohanaṁ duyhatīti vā duyhaṁ.",
  "anya-e0807n6:44_6": "Sāsa=anusiṭṭhiyaṁ –",
  "anya-e0807n6:45_0": "117. Sāsassa sisa vā",
  "anya-e0807n6:46_0": "Sāsassa sisa vā hoti kānubandhe. Pubbarūpaṁ, sāsīyatīti sisso.",
  "anya-e0807n6:47_0": "Siddhā eve+te tabbādayo pesā+tisagga+ppattakālesu gamyamānesupi,",
  "anya-e0807n6:47_1": "sāmaññena vidhānato. Pesanaṁ –",
  "anya-e0807n6:47_2": "“kattabba+midaṁ bhavatā”ti āṇāpanaṁ ajjhesanañca.",
  "anya-e0807n6:47_3": "Atisaggo nāma “ki+midaṁ mayā kattabbaṁ”ti puṭṭhassa “pāṇo na hantabbo”tiādinā paṭipattidassanamukhena kattabbassa anuññā.",
  "anya-e0807n6:47_4": "Pattakālo nāma sampattasamayo.",
  "anya-e0807n6:47_5": "Yo kiccakaraṇasamayaṁ upaparikkhitvā karoti,",
  "anya-e0807n6:47_6": "tassa samayārocanaṁ,",
  "anya-e0807n6:47_7": "na tattha ajjhesana+matthi.",
  "anya-e0807n6:47_8": "Bhotā khalu kaṭo kattabbo karaṇīyo kāriyo kicco” evaṁ tvayā kaṭo kattabbo,",
  "anya-e0807n6:47_9": "bhoto hi patto kālo kaṭakaraṇe.",
  "anya-e0807n6:48_0": "Evaṁ uddhamuhuttepi vattamānato pesādīsu siddhā eva.",
  "anya-e0807n6:48_1": "Tathā arahe kattari sattivisiṭṭhe ca patīyamāne,",
  "anya-e0807n6:48_2": "āvassakā+dhamīṇatāvisiṭṭhe ca bhāvādo siddhā.",
  "anya-e0807n6:48_3": "Uddhaṁ muhuttato-bhotā kaṭo kattabbo.",
  "anya-e0807n6:48_4": "Bhotā rajjaṁ kātabbaṁ,",
  "anya-e0807n6:48_5": "bhavaṁ araho.",
  "anya-e0807n6:48_6": "Bhotā bhāro vahitabbo,",
  "anya-e0807n6:48_7": "bhavaṁ sakko.",
  "anya-e0807n6:48_8": "Bhotā avassaṁ kaṭo kattabbo.",
  "anya-e0807n6:48_9": "Bhotā nikkho dātabbo.",
  "anya-e0807n6:49_0": "33. Kattari ltu+ṇkā",
  "anya-e0807n6:50_0": "Kattari kārake kriyatthā ltu+ṇkā honti.",
  "anya-e0807n6:50_1": "Kara=karaṇe,",
  "anya-e0807n6:50_2": "pararūpe “ltu+pitādīna+mā simhī”ti ā silopo ca.",
  "anya-e0807n6:50_3": "Karotīti kattā.",
  "anya-e0807n6:50_4": "Evaṁ bharatīti bhattā.",
  "anya-e0807n6:50_5": "Haratīti hattā.",
  "anya-e0807n6:50_6": "Bhidatīti bhettā, ekāro,",
  "anya-e0807n6:50_7": "ūmhi bheditā.",
  "anya-e0807n6:50_8": "Chindatīti chettā.",
  "anya-e0807n6:50_9": "Bhojanassa dātā bhojanadātā.",
  "anya-e0807n6:50_10": "Sandhātīti sandhātā.",
  "anya-e0807n6:50_11": "Vacatīti vattā.",
  "anya-e0807n6:50_12": "Okārapararūpesu bhuñjatīti bhottā.",
  "anya-e0807n6:50_13": "“Padādīnaṁ kvacī”ti yukāgamo,",
  "anya-e0807n6:50_14": "bujjhatīti bujjhitā.",
  "anya-e0807n6:50_15": "Jānātīti ñātā.",
  "anya-e0807n6:50_16": "Chindatīti chetā.",
  "anya-e0807n6:50_17": "Suṇātīti sotā.",
  "anya-e0807n6:50_18": "“Ū+lasse”ti ūssa ekāre gaṇhātīti gahetā.",
  "anya-e0807n6:50_19": "Bhavatīti bhavitā.",
  "anya-e0807n6:50_20": "Saratīti saritā.",
  "anya-e0807n6:50_21": "“Manānaṁ niggahītaṁ”ti massa niggahīte vaggante ca gacchatīti gantā.",
  "anya-e0807n6:50_22": "Nakārantānampi niggahītaṁ,",
  "anya-e0807n6:50_23": "khanatīti khantā.",
  "anya-e0807n6:50_24": "Sanatīti santā.",
  "anya-e0807n6:50_25": "Maññatīti mantā.",
  "anya-e0807n6:50_26": "Pāletīti pālayitā pāletā,",
  "anya-e0807n6:50_27": "ettha curādittā ṇi.",
  "anya-e0807n6:51_0": "Ṇiṇāpīsu-bhāvayatīti bhāvayitā bhāvetā.",
  "anya-e0807n6:51_1": "Evaṁ sārayitā sāretā,",
  "anya-e0807n6:51_2": "dāpayitā dāpetā,",
  "anya-e0807n6:51_3": "hāpayitā hāpetā,",
  "anya-e0807n6:51_4": "nirodhayitā nirodhetā,",
  "anya-e0807n6:51_5": "bodhayitā bodhetā,",
  "anya-e0807n6:51_6": "ñāpayitā ñāpetā,",
  "anya-e0807n6:51_7": "sāvayitā sāvetā,",
  "anya-e0807n6:51_8": "gāhayitā gāhetā,",
  "anya-e0807n6:51_9": "kārayitā kāretā,",
  "anya-e0807n6:51_10": "kārāpayitā kārāpetā iccādi.",
  "anya-e0807n6:52_0": "Ṇkapaccaye-ṇakāro vuddhyattho.",
  "anya-e0807n6:52_1": "Rathaṁ karotīti rathakārako,",
  "anya-e0807n6:52_2": "“assā ṇānubandhe”ti ā amādisamāso ca.",
  "anya-e0807n6:52_3": "Annaṁ dadātīti annadāyako.",
  "anya-e0807n6:52_4": "“Adhātussa kā+syādito ghe+ssī”ti ghe pare assa iādeso,",
  "anya-e0807n6:52_5": "annadāyikā,",
  "anya-e0807n6:52_6": "annadāyakaṁ kulaṁ.",
  "anya-e0807n6:52_7": "“Āssā+ṇāpimhi yuka” itiṇāpito+ññatra yuka.",
  "anya-e0807n6:52_8": "Lokaṁ netīti lokanāyako,",
  "anya-e0807n6:52_9": "ekāre “āyā+vā ṇānubandhe”ti āyādeso.",
  "anya-e0807n6:52_10": "Evaṁ vinetīti vināyako.",
  "anya-e0807n6:53_0": "Akammupapade-karotīti kārako,",
  "anya-e0807n6:53_1": "evaṁ dāyako nāyako,",
  "anya-e0807n6:53_2": "okāre āvādese suṇātīti sāvako.",
  "anya-e0807n6:53_3": "Pure viya ikāre sāvikā.",
  "anya-e0807n6:53_4": "Lunātīti lāvako.",
  "anya-e0807n6:53_5": "Pu=pavane,",
  "anya-e0807n6:53_6": "punātīti pāvako.",
  "anya-e0807n6:53_7": "Bhavatīti bhāvako,",
  "anya-e0807n6:53_8": "upāsatīti upāsako.",
  "anya-e0807n6:53_9": "Gaṇhātīti gāhako pāvako, yājako.",
  "anya-e0807n6:53_10": "Vadha=hiṁsāyaṁ,",
  "anya-e0807n6:53_11": "vadhetīti vadhako,",
  "anya-e0807n6:53_12": "“aññatrāpī”ti vuddhipaṭisedho.",
  "anya-e0807n6:53_13": "“Hanassa ghāto ṇānubandhe”ti ghātādeso,",
  "anya-e0807n6:53_14": "hanatīti ghātako.",
  "anya-e0807n6:53_15": "“Maṁ vā rudhādīnaṁ”ti maṁ, rundhako,",
  "anya-e0807n6:53_16": "guruttā na vuddhi.",
  "anya-e0807n6:53_17": "Tathā bhuñjatīti bhuñjako.",
  "anya-e0807n6:53_18": "Āyassa rasse kiṇātīti kayako.",
  "anya-e0807n6:53_19": "Pāletīti pālako.",
  "anya-e0807n6:53_20": "Pūjetīti pūjako.",
  "anya-e0807n6:54_0": "Khādīsu-titikkhatīti titikkhako.",
  "anya-e0807n6:54_1": "Vīmaṁsatīti vīmaṁsako iccādi.",
  "anya-e0807n6:54_2": "Panudatīti panūdako,",
  "anya-e0807n6:54_3": "“byañjane”ccādinā dīgho.",
  "anya-e0807n6:54_4": "“Bhītvā+nako”ti ettha ‘ānako’ti yogavibhāgā ānako,",
  "anya-e0807n6:54_5": "āssa rasse nakārāgame ca “ñāssa ne jā”ti jādeso, jānanako. Ṇāpimhi –",
  "anya-e0807n6:55_0": "Aṇa-iti daṇḍakadhātu,",
  "anya-e0807n6:55_1": "āṇāpetīti āṇāpako.",
  "anya-e0807n6:55_2": "Tathā saññāpako,",
  "anya-e0807n6:55_3": "patiṭṭhāpako.",
  "anya-e0807n6:55_4": "Saṁ+pa pubbo āpa=pāpuṇane,",
  "anya-e0807n6:55_5": "nibbānaṁ sampāpetīti nibbānasampāpako. Kārāpako,",
  "anya-e0807n6:55_6": "kārāpikā iccādi.",
  "anya-e0807n6:56_0": "Bahulaṁvidhānā kammepi-pādehi harīyatīti pādahārako. Cupa=mandagamane, gale cuppatīti galacopako.",
  "anya-e0807n6:57_0": "Siddhova ltu arahādīsu “bhavaṁ khalu kaññāya pariggahāraho”ti (pariggahitā).",
  "anya-e0807n6:57_1": "Sīlatthe-upādānasīloti upādātā.",
  "anya-e0807n6:57_2": "Sādhu gacchatīti gantā.",
  "anya-e0807n6:57_3": "Muṇḍanadhammā muṇḍanācārāti muṇḍayitāro,",
  "anya-e0807n6:57_4": "ettha “dhātvatthe nāmasmī”ti imhi ūāgame e+ayādese muṇḍayitusaddamhi āraṅādese ca kate yossa ṭo.",
  "anya-e0807n6:58_0": "34. Āvī",
  "anya-e0807n6:59_0": "Kriyatthā āvī hoti bahulaṁ kattari.",
  "anya-e0807n6:59_1": "“Disassa passa+dassa=dasa+da+dakkhā”ti dassādeso,",
  "anya-e0807n6:59_2": "bhayaṁ passatīti bhayadassāvī.",
  "anya-e0807n6:59_3": "Nīmhi bhayadassāvinī.",
  "anya-e0807n6:59_4": "Bhayadassāvi cittaṁ.",
  "anya-e0807n6:59_5": "Appavisayatāñāpanatthaṁ bhinnayogakaraṇaṁ.",
  "anya-e0807n6:59_6": "Sāmaññavihitattā sīlādīsu ca hoteva.",
  "anya-e0807n6:60_0": "35. Āsiṁsāya+mako",
  "anya-e0807n6:61_0": "Āsiṁsāyaṁ gammamānāyaṁ kriyatthā ako hoti kattari.",
  "anya-e0807n6:61_1": "Jīva=pāṇadhāraṇe,",
  "anya-e0807n6:61_2": "jīvatūti jīvako.",
  "anya-e0807n6:61_3": "Nanda=samiddhiyaṁ,",
  "anya-e0807n6:61_4": "nandatūti nandako.",
  "anya-e0807n6:61_5": "Bhavatūti bhavako.",
  "anya-e0807n6:62_0": "36. Karā ṇano",
  "anya-e0807n6:63_0": "Karato kattari ṇa no hoti. Karotīti kāraṇaṁ. Kattarīti kiṁ, karoti anenāti karaṇaṁ.",
  "anya-e0807n6:64_0": "37. Hāto vīhi+kālesu",
  "anya-e0807n6:65_0": "Hāto vīhismiṁ kāle ca ṇano hoti.",
  "anya-e0807n6:65_1": "“Āssā”tyādinā yuka,",
  "anya-e0807n6:65_2": "jahanti udakaṁti hāyanā vīhayo.",
  "anya-e0807n6:65_3": "Jahāti bhāve padattheti hāyano saṁvaccharo.",
  "anya-e0807n6:65_4": "Vīhikālesūti kiṁ,",
  "anya-e0807n6:65_5": "jahātīti hātā.",
  "anya-e0807n6:66_0": "38. Vidā kū",
  "anya-e0807n6:67_0": "Vidasmā kū hoti kattari. Kakāro “kūto”ti visesanattho. Vidatīti vidū, lokavidū.",
  "anya-e0807n6:68_0": "39. Vito ñāto",
  "anya-e0807n6:69_0": "Vipubbā ñāicca+smā kū hoti kattari. Vijānātīti viññū.",
  "anya-e0807n6:70_0": "40. Kammā",
  "anya-e0807n6:71_0": "Kammato parā ñāicca+smā kū hoti kattari.",
  "anya-e0807n6:71_1": "Sabbaṁ jānātīti sabbaññū.",
  "anya-e0807n6:71_2": "Evaṁ mattaññū,",
  "anya-e0807n6:71_3": "dhammaññū,",
  "anya-e0807n6:71_4": "atthaññū kālaññū,",
  "anya-e0807n6:71_5": "kataññū iccādi.",
  "anya-e0807n6:71_6": "(Bhikkhūti pana “bharādi” ṇvādisuttena siddhaṁ).",
  "anya-e0807n6:72_0": "41. Kvacaṇa",
  "anya-e0807n6:73_0": "Kammato parā kriyatthā kvaci aṇa hoti kattari.",
  "anya-e0807n6:73_1": "Kumbhaṁ karotīti kumbhakāro,",
  "anya-e0807n6:73_2": "amādisamāso.",
  "anya-e0807n6:73_3": "Itthiyaṁ kumbhakārī.",
  "anya-e0807n6:73_4": "Evaṁ kammakāro, māsākāro,",
  "anya-e0807n6:73_5": "kaṭṭhakāro,",
  "anya-e0807n6:73_6": "rathakāro suvaṇṇakāro,",
  "anya-e0807n6:73_7": "suttakāro,",
  "anya-e0807n6:73_8": "vuttikāro, ṭīkākāro.",
  "anya-e0807n6:73_9": "Saraṁ lunātīti saralāvoti o+avādesā.",
  "anya-e0807n6:73_10": "Mante ajjhāyatīti manthajjhāyo,",
  "anya-e0807n6:73_11": "i=ajjhenagatīsu,",
  "anya-e0807n6:73_12": "adhipubbo,",
  "anya-e0807n6:73_13": "e+ayādesā,",
  "anya-e0807n6:73_14": "adhino issa yakāra+cavaggādayo ca.",
  "anya-e0807n6:74_0": "Bahulādhikārā iha na hoti “ādiccaṁ passati,",
  "anya-e0807n6:74_1": "himavantaṁ suṇoti,",
  "anya-e0807n6:74_2": "gāmaṁ gacchati”.",
  "anya-e0807n6:74_3": "Kvacīti kiṁ,",
  "anya-e0807n6:74_4": "kammakaro,",
  "anya-e0807n6:74_5": "ettha apaccayo.",
  "anya-e0807n6:75_0": "42. Gamā rū",
  "anya-e0807n6:76_0": "Kammato parā gamā rū hoti kattari. Rānubandhattā amabhāgalopo. Vedaṁ gacchatīti vedagū, evaṁ pāragū.",
  "anya-e0807n6:77_0": "Sāmaññavidhānato sīlādīsupi hoti.",
  "anya-e0807n6:77_1": "Bhavapāraṁ gacchati sīlenāti bhavapāragū.",
  "anya-e0807n6:77_2": "Antagamanasīlo antagū,",
  "anya-e0807n6:77_3": "evaṁ addhagū.",
  "anya-e0807n6:78_0": "43. Samāna+ñña+bhavanta+yāditū+pamānā disā kamme rī+rikkha+kā",
  "anya-e0807n6:79_0": "Samānādīhi yādīhi co+pamānehi parā disā kammakārake rī+rikkha+kā honti.",
  "anya-e0807n6:79_1": "“Syādi syādine+katthaṁ”ti samāse “rānubandhe+ntasarādissā”ti disassa isabhāgalope “rīrikkhakesū”ti samānassa sādese ca samāno viya dissatīti sadī, sadikkho. Ke –",
  "anya-e0807n6:79_2": "“na te kānubandhanāgamesū”ti ettābhāvo, sadiso.",
  "anya-e0807n6:80_0": "125. Samānā ro rī+rikkha+kesu",
  "anya-e0807n6:81_0": "Samānasaddato parassa disassa ra hoti vā rī+rikkha+kesūti pakkhe dassa rādese sarī, sarikkho, sariso.",
  "anya-e0807n6:82_0": "3,86. Sabbādīna+mā",
  "anya-e0807n6:83_0": "Rī+rikkha+kesu sabbādīna+mā hoti. Añño viya dissatīti aññādī, aññādikkho, aññādiso.",
  "anya-e0807n6:84_0": "3,87. Nta+ki+mi+mānaṁ ṭā+kī+ṭī",
  "anya-e0807n6:85_0": "Rī+rikkha+kesu nta+kiṁ+imasaddānaṁ ṭā+kī+ṭī honti yathākkamaṁ.",
  "anya-e0807n6:85_1": "Ṭakārā sabbādesatthā.",
  "anya-e0807n6:85_2": "Bhavādī bhavādikkho bhavādiso,",
  "anya-e0807n6:85_3": "kīdī kīdikkho kīdiso,",
  "anya-e0807n6:85_4": "ayamiva dissatīti īdī īdikkho īdiso.",
  "anya-e0807n6:85_5": "Ākāre yādī yādikkho yādiso,",
  "anya-e0807n6:85_6": "tyādī tyādikkho tyādiso iccādi.",
  "anya-e0807n6:86_0": "3,88. Tumhāmhānaṁ tāme+kasmiṁ",
  "anya-e0807n6:87_0": "Rī+rikkha+kesu tumhāmhānaṁ tāmā honte+kasmiṁ yathākkamaṁ.",
  "anya-e0807n6:87_1": "Tvaṁ viya dissati,",
  "anya-e0807n6:87_2": "ayaṁ viya dissatīti tādī mādī iccādi.",
  "anya-e0807n6:87_3": "Ekasminti kiṁ,",
  "anya-e0807n6:87_4": "tumhādiso amhādiso.",
  "anya-e0807n6:88_0": "3,89. Taṁ+ma+maññatra",
  "anya-e0807n6:89_0": "Rīrikkhakantato+ññasmiṁ uttarapade tumhāmhāna+mekasmiṁ taṁ+maṁ honti yathākkamaṁ.",
  "anya-e0807n6:89_1": "Tvaṁ dīpo esaṁ,",
  "anya-e0807n6:89_2": "ahaṁ dīpo esaṁti aññapadatthe taṁdīpā maṁdīpā.",
  "anya-e0807n6:89_3": "Tvaṁ saraṇa+mesaṁ,",
  "anya-e0807n6:89_4": "ahaṁ saraṇa+ mesanti taṁsaraṇā maṁsaraṇā.",
  "anya-e0807n6:89_5": "Tayā yogo tayyogo,",
  "anya-e0807n6:89_6": "mayā yogo mayyogoti amādisamāse niggahītalopo.",
  "anya-e0807n6:90_0": "3,90. Ve+tasse+ṭa",
  "anya-e0807n6:91_0": "Rī+rikkha+kesu etassa eṭa vā hoti. Edī etādī, edikkho etādikkho, ediso etādiso.",
  "anya-e0807n6:92_0": "44. Bhāvakārake sva+ghaṇa gha kā",
  "anya-e0807n6:93_0": "Bhāve kārake ca kriyatthā a ghaṇa gha kā honti bahulaṁ.",
  "anya-e0807n6:94_0": "Apaccayo-paggaṇhanaṁ paggaho,",
  "anya-e0807n6:94_1": "evaṁ niggaho,",
  "anya-e0807n6:94_2": "dhammaṁ dhāretīti dhammadharo,",
  "anya-e0807n6:94_3": "evaṁ vinayadharo.",
  "anya-e0807n6:94_4": "Tathā taṁ karotīti takkaro, dvittaṁ.",
  "anya-e0807n6:94_5": "Evaṁ hitakaro,",
  "anya-e0807n6:94_6": "divasakaro, dinakaro, divākaro, nisākaro,",
  "anya-e0807n6:94_7": "dhanuṁ gaṇhīti dhanuggaho.",
  "anya-e0807n6:94_8": "Evaṁ kavacaggaho.",
  "anya-e0807n6:94_9": "Dada=dāne,",
  "anya-e0807n6:94_10": "sabbakāmaṁ dadātīti sabbakāmadado,",
  "anya-e0807n6:94_11": "sabbadado.",
  "anya-e0807n6:94_12": "Āto “parokkhāyañcā”ti caggahaṇena dvitte “rasso pubbassā”ti rasse ca annaṁ dadātīti annadado,",
  "anya-e0807n6:94_13": "evaṁ dhanado.",
  "anya-e0807n6:94_14": "Saṁpubbo dhā=dhāraṇe,",
  "anya-e0807n6:94_15": "sabbaṁ sandhahatīti sabbasandho.",
  "anya-e0807n6:94_16": "Nī=pāpane, vipubbo,",
  "anya-e0807n6:94_17": "vinesi vineti vinessati etena etthāti vā vinayo,",
  "anya-e0807n6:94_18": "e+ayādesā.",
  "anya-e0807n6:94_19": "Nayanaṁ nayo.",
  "anya-e0807n6:94_20": "Si=sevāyaṁ, nipubbo,",
  "anya-e0807n6:94_21": "nissīyatīti nissayo. Si=saye,",
  "anya-e0807n6:94_22": "anusayi anuseti anusessatīti anusayo.",
  "anya-e0807n6:94_23": "I=gatimhi,",
  "anya-e0807n6:94_24": "patipubbo,",
  "anya-e0807n6:94_25": "paṭicca etasmā phala+metīti paccayo.",
  "anya-e0807n6:94_26": "Saṁ+upubbo,",
  "anya-e0807n6:94_27": "dāgame samudayo. Ci=caye,",
  "anya-e0807n6:94_28": "vinicchayate+nena vinicchayanaṁ vā vinicchayo,",
  "anya-e0807n6:94_29": "“nito cissa cho”ti cissa cho.",
  "anya-e0807n6:94_30": "Uccayanaṁ uccayo, saṁcayo.",
  "anya-e0807n6:94_31": "Khi=khaye,",
  "anya-e0807n6:94_32": "khayanaṁ khayo. Ji=jaye,",
  "anya-e0807n6:94_33": "vijayanaṁ vijayo, jayo.",
  "anya-e0807n6:94_34": "Kī=dabbavinīmaye,",
  "anya-e0807n6:94_35": "vikkayanaṁ vikkayo, kayo.",
  "anya-e0807n6:94_36": "Lī=silesane,",
  "anya-e0807n6:94_37": "allīyanti etthāti ālayo, layo.",
  "anya-e0807n6:94_38": "(Ivaṇṇantā).",
  "anya-e0807n6:95_0": "Āsuṇantīti assavā,",
  "anya-e0807n6:95_1": "āssa rasso.",
  "anya-e0807n6:95_2": "Paṭissavanaṁ paṭissavo.",
  "anya-e0807n6:95_3": "Su=passavane,",
  "anya-e0807n6:95_4": "ābhavaggā savantīti āsavā.",
  "anya-e0807n6:95_5": "Ru=saddo ravatīti ravo.",
  "anya-e0807n6:95_6": "Bhavatīti bhavo.",
  "anya-e0807n6:95_7": "Pabhavati etasmāti pabhavo.",
  "anya-e0807n6:95_8": "Lū=chedane,",
  "anya-e0807n6:95_9": "lavanaṁ lavo.",
  "anya-e0807n6:95_10": "(Uvaṇṇantā).",
  "anya-e0807n6:96_0": "Cara=caraṇe,",
  "anya-e0807n6:96_1": "saṁcaraṇaṁ saṁcaro.",
  "anya-e0807n6:96_2": "Dara=vidāraṇe,",
  "anya-e0807n6:96_3": "ādaranaṁ ādaro.",
  "anya-e0807n6:96_4": "Āgacchati āgamanaṁti vā āgamo.",
  "anya-e0807n6:96_5": "Sappa=gamane,",
  "anya-e0807n6:96_6": "sappatīti sappo.",
  "anya-e0807n6:96_7": "Dibbatīti devo.",
  "anya-e0807n6:96_8": "Pakkamanaṁ pakkamatīti vā pakkamo,",
  "anya-e0807n6:96_9": "evaṁ vikkamo.",
  "anya-e0807n6:96_10": "Cara=caraṇe,",
  "anya-e0807n6:96_11": "vanaṁ caratīti vanacaro.",
  "anya-e0807n6:96_12": "Kāmo avacarati etthāti kāmāvacaro loko,",
  "anya-e0807n6:96_13": "kāmāvacarā paññā,",
  "anya-e0807n6:96_14": "kāmāvacaraṁ cittaṁ.",
  "anya-e0807n6:96_15": "Gāvo caranti etthāti gocaro.",
  "anya-e0807n6:96_16": "Pādena pivatīti pādapo.",
  "anya-e0807n6:96_17": "Evaṁ kacchapo.",
  "anya-e0807n6:96_18": "Sirasmiṁ ruhatīti siroruho,",
  "anya-e0807n6:96_19": "manādittā o.",
  "anya-e0807n6:96_20": "Guhāyaṁ sayatīti guhāsayaṁ cittaṁ,",
  "anya-e0807n6:96_21": "evaṁ kucchisayā vātā.",
  "anya-e0807n6:96_22": "Pabbate tiṭṭhatīti pabbataṭṭho puriso,",
  "anya-e0807n6:96_23": "pabbataṭṭhā nadī,",
  "anya-e0807n6:96_24": "pabbataṭṭhaṁ bhasmaṁ.",
  "anya-e0807n6:96_25": "Evaṁ thalaṭṭhaṁ jalaṭṭhaṁ.",
  "anya-e0807n6:97_0": "Kicchatthe dumhi akicchatthe su+īsaṁ+sukha upapadesu-dukkhena karīyati karaṇaṁ vā dukkaraṁ.",
  "anya-e0807n6:97_1": "Evaṁ dussayo,",
  "anya-e0807n6:97_2": "dukkhena bharīyatīti dubbharo mahiccho.",
  "anya-e0807n6:97_3": "Evaṁ durakkhaṁ cittaṁ,",
  "anya-e0807n6:97_4": "duddaso dhammo,",
  "anya-e0807n6:97_5": "duranubodho dhammo.",
  "anya-e0807n6:97_6": "Īsaṁ sayatīti īsaṁsayo,",
  "anya-e0807n6:97_7": "evaṁ sukhasayo.",
  "anya-e0807n6:97_8": "Īsaṁ karīyatīti īsakkaraṁ kammaṁ.",
  "anya-e0807n6:97_9": "Sukhena karīyatīti sukaraṁ pāpaṁ bālena.",
  "anya-e0807n6:97_10": "Evaṁ subharo appiccho,",
  "anya-e0807n6:97_11": "sudassaṁ paravajjaṁ,",
  "anya-e0807n6:97_12": "subodha+miccādi.",
  "anya-e0807n6:97_13": "Sabbattha pādiamādisamāsā.",
  "anya-e0807n6:98_0": "Ghaṇa-bhavatīti bhāvo,",
  "anya-e0807n6:98_1": "o+āvādesā.",
  "anya-e0807n6:98_2": "Aya=iti daṇḍakadhātu,",
  "anya-e0807n6:98_3": "ayati itoti āyo,",
  "anya-e0807n6:98_4": "āharatīti āhāro.",
  "anya-e0807n6:98_5": "Upahanatīti upaghāto,",
  "anya-e0807n6:98_6": "“hanassa ghāto ṇānubandhe”ti ghātādeso.",
  "anya-e0807n6:98_7": "Rañjatīti rāgo,",
  "anya-e0807n6:98_8": "“kagā cajānaṁ ghānubandhe”ti jassa go.",
  "anya-e0807n6:98_9": "Rañjanti anenāti rāgo.",
  "anya-e0807n6:98_10": "“Assā ṇānubandhe”ti ā,",
  "anya-e0807n6:98_11": "pajjate+nenāti pādo.",
  "anya-e0807n6:98_12": "Tuda=byathane,",
  "anya-e0807n6:98_13": "patujjate+nenāti patodo.",
  "anya-e0807n6:98_14": "Jarīyati anenāti jāro,",
  "anya-e0807n6:98_15": "evaṁ dāro.",
  "anya-e0807n6:98_16": "Bhajīyatīti bhāgo.",
  "anya-e0807n6:98_17": "Evaṁ bhāro.",
  "anya-e0807n6:98_18": "Labbhatīti lābho.",
  "anya-e0807n6:98_19": "Vi+opubbo,",
  "anya-e0807n6:98_20": "voharīyatīti vohāro.",
  "anya-e0807n6:98_21": "Diyyatīti dāyo, yuka.",
  "anya-e0807n6:98_22": "Vihaññati etasmāti vighāto.",
  "anya-e0807n6:98_23": "Viharanti etthāti vihāro.",
  "anya-e0807n6:98_24": "Āramanti etasminti ārāmo.",
  "anya-e0807n6:98_25": "Pacanaṁ vā pāko, cassa ko.",
  "anya-e0807n6:98_26": "Cajanaṁ cāgo.",
  "anya-e0807n6:98_27": "Yajanaṁ yāgo.",
  "anya-e0807n6:98_28": "Rajanaṁ rāgo.",
  "anya-e0807n6:99_0": "127. Ana+ghaṇasvā+parīhi ḷo",
  "anya-e0807n6:100_0": "Ā+parīhi parassa dahassa ḷo hota+na+ghaṇasu.",
  "anya-e0807n6:100_1": "Paridahanaṁ pariḷāho.",
  "anya-e0807n6:100_2": "Evaṁ dāho.",
  "anya-e0807n6:100_3": "Bhañjanaṁ saṅgo.",
  "anya-e0807n6:100_4": "Evaṁ saṅgo.",
  "anya-e0807n6:100_5": "Saṁkharanaṁ saṁkhāro,",
  "anya-e0807n6:100_6": "“karotissa kho”ti kassa kho.",
  "anya-e0807n6:100_7": "Evaṁ parikkhāro.",
  "anya-e0807n6:100_8": "“Purasmā”ti karassa kho,",
  "anya-e0807n6:100_9": "purekkhāro,",
  "anya-e0807n6:100_10": "ettaṁ tadaminādipāṭhā.",
  "anya-e0807n6:100_11": "Evaṁ upakāro, gāho.",
  "anya-e0807n6:101_0": "Gha-vacatīti vako. Sica=paggharaṇe, secanaṁ seko. Evaṁ soko, eovuddhiyo. Yuñjanaṁ yogo.",
  "anya-e0807n6:102_0": "Ka-pī=tappane,",
  "anya-e0807n6:102_1": "pīnetīti pīyo,",
  "anya-e0807n6:102_2": "kānubandhattā na vuddhi,",
  "anya-e0807n6:102_3": "“yuvaṇṇāna+miyaṅuvaṅa sare”ti iyaṅa.",
  "anya-e0807n6:102_4": "Khipa=peraṇe,",
  "anya-e0807n6:102_5": "khipatīti khipo.",
  "anya-e0807n6:102_6": "Bhuñjantya+nenāti bhujo.",
  "anya-e0807n6:102_7": "Yudha=sampahāre āyujjhanti anenāti āyudhaṁ.",
  "anya-e0807n6:103_0": "45. Dādhātvi",
  "anya-e0807n6:104_0": "Dādhāto bahula+mi hoti bhāvakārakesu. Dā=dāne,",
  "anya-e0807n6:104_1": "ādiyatītiādi.",
  "anya-e0807n6:104_2": "Evaṁ upādi.",
  "anya-e0807n6:104_3": "Dhā=dhāraṇe,",
  "anya-e0807n6:104_4": "udakaṁ dadhātīti udadhi,",
  "anya-e0807n6:104_5": "“saññāya+mudo+dakassā”ti udakassa udādeso.",
  "anya-e0807n6:104_6": "Jalaṁ dhiyate asminti jaladhi.",
  "anya-e0807n6:104_7": "Vālāni dhīyanti asminti vāladhi.",
  "anya-e0807n6:104_8": "Sandhīyati sandhātīti vā sandhi.",
  "anya-e0807n6:104_9": "Dhīyatīti dhi.",
  "anya-e0807n6:104_10": "Vidhīyati vidhāti vidhānaṁ vā vidhi.",
  "anya-e0807n6:104_11": "Sammā samaṁ vā cittaṁ ādadhātīti samādhi.",
  "anya-e0807n6:105_0": "46. Vamādīhya+thu",
  "anya-e0807n6:106_0": "Vamādīhi bhāvakārakesva+thu hoti.",
  "anya-e0807n6:106_1": "Vama=uggiraṇe,",
  "anya-e0807n6:106_2": "vamanaṁ vamīyatīti vā vamathu.",
  "anya-e0807n6:106_3": "Vepa+kampa=calane,",
  "anya-e0807n6:106_4": "vepanaṁ vepathu.",
  "anya-e0807n6:107_0": "47. Kvi",
  "anya-e0807n6:108_0": "Kriyatthā kvi hoti bahulaṁ bhāvakārakesu. Kakāro kānubandhakāriyattho.",
  "anya-e0807n6:109_0": "159. Kvissa",
  "anya-e0807n6:110_0": "Kriyatthā parassa kvissa lopo hoti.",
  "anya-e0807n6:110_1": "Sambhavatīti sambhū.",
  "anya-e0807n6:110_2": "Evaṁ vibhavatīti vibhū, abhibhū, sayambhū.",
  "anya-e0807n6:110_3": "Tathā dhu=kampane,",
  "anya-e0807n6:110_4": "sandhunātīti sandhu.",
  "anya-e0807n6:110_5": "Vibhātīti vibhā.",
  "anya-e0807n6:110_6": "Pabhātīti pabhā.",
  "anya-e0807n6:110_7": "Saṁgamma bhāsanti etthāti sabhā,",
  "anya-e0807n6:110_8": "“kvimhi lopo+ntabyañjanassā”ti antabyañjanassa lopo.",
  "anya-e0807n6:110_9": "Bhujena gacchatīti bhujago.",
  "anya-e0807n6:110_10": "Evaṁ urago.",
  "anya-e0807n6:110_11": "Turaṁ=sīghaṁ gacchatīti turaṅgo.",
  "anya-e0807n6:110_12": "Khena gacchatīti khago.",
  "anya-e0807n6:110_13": "Vihāyase gacchatīti vihago,",
  "anya-e0807n6:110_14": "tadaminādipāṭhā vihādeso.",
  "anya-e0807n6:110_15": "Na gacchatīti nago. Evaṁ ago,",
  "anya-e0807n6:110_16": "“nago vā+ppāṇinī”ti vikappena nañasamāse ṭādesanisedho.",
  "anya-e0807n6:110_17": "Jana=janane,",
  "anya-e0807n6:110_18": "kammato jātoti kammajo,",
  "anya-e0807n6:110_19": "amādisamāso,",
  "anya-e0807n6:110_20": "kammajo vipāko,",
  "anya-e0807n6:110_21": "kammajā paṭisandhi,",
  "anya-e0807n6:110_22": "kammajaṁ rūpaṁ.",
  "anya-e0807n6:110_23": "Evaṁ cittajaṁ, utujaṁ, āhārajaṁ.",
  "anya-e0807n6:110_24": "Attajo putto,",
  "anya-e0807n6:110_25": "vārimhi jāto vārijo.",
  "anya-e0807n6:110_26": "Evaṁ thalajo. Paṅkajaṁ. Jalajaṁ. Aṇḍajaṁ.",
  "anya-e0807n6:110_27": "Sarasijaṁ,",
  "anya-e0807n6:110_28": "upapadasamāse bahulaṁvidhānā vibhatyalope “manādīhī”tiādinā siādeso.",
  "anya-e0807n6:110_29": "Dvikkhattuṁ jāto dvijo,",
  "anya-e0807n6:110_30": "“tadaminā” dinā kkhattuṁlopo.",
  "anya-e0807n6:110_31": "Pacchā jāto anujo.",
  "anya-e0807n6:110_32": "Sañjānātīti saññā.",
  "anya-e0807n6:110_33": "Pajānātīti paññā.",
  "anya-e0807n6:110_34": "Evaṁ patiṭṭhātīti patiṭṭhā.",
  "anya-e0807n6:110_35": "Jhā=cintāyaṁ,",
  "anya-e0807n6:110_36": "parasampattiṁ abhijjhāyatīti abhijjhā.",
  "anya-e0807n6:110_37": "Hitesitaṁ upaṭṭhāpetvā jhāyatīti upajjhā.",
  "anya-e0807n6:110_38": "So eva upajjhāyo,",
  "anya-e0807n6:110_39": "“sakatthe”ti yo.",
  "anya-e0807n6:110_40": "Sammā jhāyanti etthāti saṁjhā.",
  "anya-e0807n6:110_41": "Kvidantā dhātvatthaṁ na jahanti,",
  "anya-e0807n6:110_42": "liṅgatthaṁ paṭipādayanti.",
  "anya-e0807n6:111_0": "48. Ano",
  "anya-e0807n6:112_0": "Kriyatthā bhāvakārakesu ano hoti.",
  "anya-e0807n6:112_1": "Nanda=samiddhiyaṁ,",
  "anya-e0807n6:112_2": "bhāve-nandiyate nandanaṁ.",
  "anya-e0807n6:112_3": "Kamme-anandīyittha nandīyati nandīyissati nanditabbanti vā nandanaṁ vanaṁ.",
  "anya-e0807n6:112_4": "Gahanaṁ gahanīyaṁ vā gahaṇaṁ,",
  "anya-e0807n6:112_5": "“tathanarā” dinā nassa ṇo. Gaṇhanaṁ,",
  "anya-e0807n6:112_6": "niggahītassa no.",
  "anya-e0807n6:112_7": "Caritabbaṁ caraṇaṁ.",
  "anya-e0807n6:112_8": "Bhuyate bhavanaṁ.",
  "anya-e0807n6:112_9": "Huyate havanaṁ.",
  "anya-e0807n6:112_10": "Rundhitabbaṁ rundhanaṁ rodhanaṁ vā.",
  "anya-e0807n6:112_11": "Bhuñjitabbaṁ bhuñjanaṁ bhojanaṁ vā.",
  "anya-e0807n6:112_12": "Bujjhitabbaṁ bujjhanaṁ,",
  "anya-e0807n6:112_13": "“padādīnaṁ kvacī”ti yuka.",
  "anya-e0807n6:112_14": "Bodhanaṁ vā.",
  "anya-e0807n6:112_15": "Suti suyyati vā savanaṁ.",
  "anya-e0807n6:112_16": "Pāpīyatīti pāpuṇanaṁ,",
  "anya-e0807n6:112_17": "“sakāpānaṁ kuka+kū”ti yogavibhāgā kuāgame nāgame ca tassa ṇo ca.",
  "anya-e0807n6:112_18": "Pālīyatīti pālanaṁ iccādi.",
  "anya-e0807n6:113_0": "Kattari-rajaṁ haratīti rajoharaṇaṁ toyaṁ.",
  "anya-e0807n6:113_1": "Vijānātīti viññāṇaṁ.",
  "anya-e0807n6:113_2": "Ghā=gandhopādāne,",
  "anya-e0807n6:113_3": "ghāyatīti ghānaṁ.",
  "anya-e0807n6:113_4": "Jhā=cintāyaṁ,",
  "anya-e0807n6:113_5": "jhāyatīti jhānaṁ.",
  "anya-e0807n6:113_6": "Karoti anenāti kāraṇaṁ, dīgho.",
  "anya-e0807n6:113_7": "Viākarīyanti etenāti byākaraṇaṁ.",
  "anya-e0807n6:113_8": "Pūrati+nenāti pūraṇaṁ.",
  "anya-e0807n6:113_9": "Dīyate+nenāti dānaṁ.",
  "anya-e0807n6:113_10": "Pamīyate+nenāti pamāṇaṁ.",
  "anya-e0807n6:113_11": "Vuccate+nenāti vacanaṁ.",
  "anya-e0807n6:113_12": "Panudati panujjate+nenāti vā panudanaṁ.",
  "anya-e0807n6:113_13": "Sūda=pagaraṇe,",
  "anya-e0807n6:113_14": "sūdati sujjate+nenāti vā sūdano.",
  "anya-e0807n6:113_15": "Suṇāti suyate+neneti vā savanaṁ.",
  "anya-e0807n6:113_16": "Luyati luyate+neneti vā lavanaṁ.",
  "anya-e0807n6:113_17": "Evaṁ nayanaṁ.",
  "anya-e0807n6:113_18": "Punāti puyate+neneti vā pavano.",
  "anya-e0807n6:113_19": "Sametīti samaṇo samanaṁ vā.",
  "anya-e0807n6:113_20": "Tathā bhāveti bhāvīyati etāyāti vā bhāvanaṁ.",
  "anya-e0807n6:113_21": "Evaṁ pācanaṁ pācāpanaṁ iccādi.",
  "anya-e0807n6:113_22": "“Ana+saṇasvā parīhi ḷo”ti ḷo, āḷāhanaṁ.",
  "anya-e0807n6:114_0": "Adhikaraṇe-tiṭṭhati asinti ṭhānaṁ. Evaṁ sayanaṁ, senaṁ vā āsanaṁ. Adhikarīyati etthāti adhikaraṇaṁ.",
  "anya-e0807n6:115_0": "Sampadānāpādānesu-sammā padīyate yassa taṁ sampadānaṁ.",
  "anya-e0807n6:115_1": "Apecca etasmā ādadātīti apādānaṁ.",
  "anya-e0807n6:115_2": "Bahulādhikārā calanādīhipi sīlasādhudhammesupi ano,",
  "anya-e0807n6:115_3": "calati sīlenāti calano evaṁ jalano, kodhano, kopano.",
  "anya-e0807n6:115_4": "Maṇḍa=bhusane,",
  "anya-e0807n6:115_5": "maṇḍeti sīlenāti maṇḍano.",
  "anya-e0807n6:115_6": "Evaṁ bhūsano.",
  "anya-e0807n6:115_7": "“Aññātrapī”ti okāranisedho.",
  "anya-e0807n6:116_0": "49. Itthiya+ma+ṇa+kti+ka+yaka+yā ca",
  "anya-e0807n6:117_0": "Itthiliṅge bhāve kārake ca kriyatthā aādayo honti ano ca bahulaṁ.",
  "anya-e0807n6:118_0": "A-jara=vayohāniyaṁ,",
  "anya-e0807n6:118_1": "jirati jiraṇaṁ vā jarā.",
  "anya-e0807n6:118_2": "“Itthiya+ma+tvā”ti āpaccayo.",
  "anya-e0807n6:118_3": "Paṭisambhijjatīti paṭisambhidā.",
  "anya-e0807n6:118_4": "Paṭipajjati etāyāti paṭipadā.",
  "anya-e0807n6:118_5": "Evaṁ sampadā, āpadā.",
  "anya-e0807n6:118_6": "Upādīyatīti upādā.",
  "anya-e0807n6:118_7": "Ikkha+cakkha=dassane,",
  "anya-e0807n6:118_8": "upaikkhatīti upekkhā.",
  "anya-e0807n6:118_9": "“Yuvaṇṇāna+meo luttā”ti ekāro.",
  "anya-e0807n6:118_10": "Cintanaṁ cintā.",
  "anya-e0807n6:118_11": "Sikkha=vijjopādāne,",
  "anya-e0807n6:118_12": "sikkhanaṁ sikkhīyantīti vā sikkhā.",
  "anya-e0807n6:118_13": "Evaṁ bhikkhā.",
  "anya-e0807n6:118_14": "Icchanaṁ icchā.",
  "anya-e0807n6:118_15": "“Gamayami”ccādinā cchaṅādeso.",
  "anya-e0807n6:118_16": "Puccha=pucchane,",
  "anya-e0807n6:118_17": "pucchanaṁ pucchā.",
  "anya-e0807n6:118_18": "Midha+medha=saṅgame,",
  "anya-e0807n6:118_19": "apaṭhitadhātu,",
  "anya-e0807n6:118_20": "medhanaṁ medhā.",
  "anya-e0807n6:118_21": "Evaṁ gudha=pariveṭhane,",
  "anya-e0807n6:118_22": "godhanaṁ godhā.",
  "anya-e0807n6:118_23": "Titikkhanaṁ titikkhā.",
  "anya-e0807n6:118_24": "Evaṁ vīmaṁsā, jigucchā, pipāsā, puttiyā.",
  "anya-e0807n6:118_25": "Īhanaṁ īhā.",
  "anya-e0807n6:119_0": "Ṇa-karaṇaṁ kārā,",
  "anya-e0807n6:119_1": "“assā ṇānubandhe”ti ā hoti,",
  "anya-e0807n6:119_2": "eva+muparipi.",
  "anya-e0807n6:119_3": "Haraṇaṁ hārā muttāvali.",
  "anya-e0807n6:119_4": "Taraṇaṁ tārā,",
  "anya-e0807n6:119_5": "dharaṇaṁ dhārā.",
  "anya-e0807n6:119_6": "Araṇaṁ ārā.",
  "anya-e0807n6:120_0": "Yathākathañci saddamhi, ruḷhiyā atthanicchayo.",
  "anya-e0807n6:121_0": "Kti-sambhuvanaṁ sambhuti.",
  "anya-e0807n6:121_1": "“Na te”ccādinā na vuddhi.",
  "anya-e0807n6:121_2": "Savanaṁ suti.",
  "anya-e0807n6:121_3": "Nayanaṁ nayati etāyāti vā nīti.",
  "anya-e0807n6:121_4": "Maññatīti mati,",
  "anya-e0807n6:121_5": "“gamādirānaṁ lopontabyañjanassā”ti gamādittā nalopo.",
  "anya-e0807n6:121_6": "Gamanaṁ gantabbāti vā gati.",
  "anya-e0807n6:121_7": "Upahananaṁ upahati.",
  "anya-e0807n6:121_8": "Ramanti etāya ramanaṁ vā rati.",
  "anya-e0807n6:121_9": "Tananaṁ tati.",
  "anya-e0807n6:121_10": "Niyamanaṁ niyati.",
  "anya-e0807n6:121_11": "Bhuñjanaṁ bhutti.",
  "anya-e0807n6:121_12": "Yuñjanaṁ yutti,",
  "anya-e0807n6:121_13": "pararūpaṁ.",
  "anya-e0807n6:121_14": "Evaṁ samāpajjanaṁ samāpajjateti samāpatti. Sampatti.",
  "anya-e0807n6:121_15": "Yaja=devapūjāsaṅgatikaraṇadānesu,",
  "anya-e0807n6:121_16": "yajanaṁ iṭṭhi,",
  "anya-e0807n6:121_17": "“yajassa yassa ṭiyī”ti ṭiādeso,",
  "anya-e0807n6:121_18": "“pucchādito”ti tassa ṭho,",
  "anya-e0807n6:121_19": "pararūpapaṭhamakkharā ca.",
  "anya-e0807n6:121_20": "Sāsanaṁ siṭṭhi,",
  "anya-e0807n6:121_21": "“sāsassa sisa vā”ti sisa,",
  "anya-e0807n6:121_22": "sānantarassa tassa ṭho”ti ṭhādeso.",
  "anya-e0807n6:121_23": "Bhedanaṁ bhijjateti vā bhitti.",
  "anya-e0807n6:121_24": "Bhaja=sevāyaṁ,",
  "anya-e0807n6:121_25": "bhajanaṁ bhatti.",
  "anya-e0807n6:121_26": "Tana=vitthāre,",
  "anya-e0807n6:121_27": "tanotīti tanti,",
  "anya-e0807n6:121_28": "nassa niggahītādi.",
  "anya-e0807n6:122_0": "Ka-guhantī etthāti guhā, okāranivutti. Rujatīti rujā. Modanti etāyāti mudā nāma muditā.",
  "anya-e0807n6:123_0": "Yaka-vida=ñāṇe, vidanaṁ vidanti etāyāti vā vijjā, dassa je pubbarūpaṁ. Yajanaṁ ijjā, ṭiādeso.",
  "anya-e0807n6:124_0": "Ya-sayanti etthāti seyyā, dvittaṁ.",
  "anya-e0807n6:124_1": "Aja=vaja=gamane,",
  "anya-e0807n6:124_2": "samajanaṁ samajanti etthāti vā samajjā. Papubbo,",
  "anya-e0807n6:124_3": "pabbajanaṁ pabbajjā.",
  "anya-e0807n6:124_4": "Tavaggavaraṇā”dimhi “cavaggabayañā”ti yogavibhāgena vassa be dvittaṁ.",
  "anya-e0807n6:124_5": "Ūmhi paricaraṇaṁ paricariyā.",
  "anya-e0807n6:124_6": "Jāgaraṇaṁ jāgariyā.",
  "anya-e0807n6:125_0": "Ana-payojake kāriyadhātuto kattuṁ payojanaṁ kāraṇaṁ,",
  "anya-e0807n6:125_1": "ekāranisedho nassa ṇo ca.",
  "anya-e0807n6:125_2": "Evaṁ harituṁ payojanaṁ hāraṇaṁ.",
  "anya-e0807n6:125_3": "Vida=anubhave,",
  "anya-e0807n6:125_4": "vitti vedayatīti vā vedanā.",
  "anya-e0807n6:125_5": "Vanda=abhivādanathutīsu,",
  "anya-e0807n6:125_6": "vandanaṁ vandanā.",
  "anya-e0807n6:125_7": "Upāsanaṁ upāsanā.",
  "anya-e0807n6:125_8": "Cita=saṁcetanāyaṁ,",
  "anya-e0807n6:125_9": "cetayatīti cetanā.",
  "anya-e0807n6:125_10": "Desiyatīti desanā.",
  "anya-e0807n6:125_11": "Bhāviyatīti bhāvanā.",
  "anya-e0807n6:126_0": "50. Jāhāhi ni",
  "anya-e0807n6:127_0": "Jā=vayohānimhi, hā=cāge, imehi itthiyaṁ ni hoti. Jānaṁ=vayaparipāko jāni. Hānaṁ hāni.",
  "anya-e0807n6:128_0": "51. Karā ririyo",
  "anya-e0807n6:129_0": "Karato ririyo hoti+tthiyaṁ.",
  "anya-e0807n6:129_1": "Rānubandhattā aralope karaṇaṁ kiriyā.",
  "anya-e0807n6:129_2": "“Kriyā”ti “tuṁtāye”ccādimhi “kriyāyaṁ”ti yogavibhāgā riyaramhi aralopo,",
  "anya-e0807n6:129_3": "rikāro kakāre+nubandho hoti.",
  "anya-e0807n6:130_0": "52. I+ki+tī sarūpe",
  "anya-e0807n6:131_0": "Dhātussa sarūpe+bhidheyye ete honti.",
  "anya-e0807n6:131_1": "Vacaicca+yaṁ dhātu eva vaci.",
  "anya-e0807n6:131_2": "Evaṁ yudhi.",
  "anya-e0807n6:131_3": "“Karotissa kho”ti vikaraṇassa ñāpitattā “kattari lo”ti lo, pacati.",
  "anya-e0807n6:131_4": "Akāro kakāroti ghaṇantena kārasaddena chaṭṭhīsamāso.",
  "anya-e0807n6:132_0": "53. Sīlā+bhikkhaññā+vassakesu ṇī",
  "anya-e0807n6:133_0": "Kriyatthā ṇī hoti sīlādīsu.",
  "anya-e0807n6:133_1": "Saṁsa=pasaṁsane,",
  "anya-e0807n6:133_2": "piyapubbo,",
  "anya-e0807n6:133_3": "piyaṁ pasaṁsati sīlenāti piyapasaṁsī rājā.",
  "anya-e0807n6:133_4": "Atha vā piyaṁ pasaṁsati sīlena vā dhammena vā tasmiṁ sādhu vāti piyapasaṁsī,",
  "anya-e0807n6:133_5": "piyapasaṁsanī,",
  "anya-e0807n6:133_6": "piyapasaṁsi kulaṁ,",
  "anya-e0807n6:133_7": "āvuddhimhi tathā saccavādī,",
  "anya-e0807n6:133_8": "dhammavādī.",
  "anya-e0807n6:133_9": "Sīghayāyīti “assā+ṇāpimhī yuka” iti yuka. Pāpakārī,",
  "anya-e0807n6:133_10": "mālakārī iccādi.",
  "anya-e0807n6:133_11": "Uṇhaṁ bhuñjati sīlenāti uṇhabhojī,",
  "anya-e0807n6:133_12": "“lahussupantassā”ti okāro.",
  "anya-e0807n6:134_0": "Ābhikkhaññe-punappuna khīraṁ pivatīti khīrapāyī, yuka.",
  "anya-e0807n6:134_1": "Avassaṁ karotīti avassakārī.",
  "anya-e0807n6:134_2": "“Syādi syādine+katthaṁ”ti samāse vibhattilope ca kate “lopo”ti niggahītalopo.",
  "anya-e0807n6:134_3": "Satandāyīti ettha bahulaṁvidhānā vibhattialope amādisamāsapaṭisedhe ca kate vaggantaṁ.",
  "anya-e0807n6:135_0": "Aññasmiṁ atthepi “ṇī”ti yogavibhāgena siddhaṁ.",
  "anya-e0807n6:135_1": "Sādhukārī,",
  "anya-e0807n6:135_2": "brahmacārī,",
  "anya-e0807n6:135_3": "assaddhabhojī.",
  "anya-e0807n6:135_4": "Paṇḍitaṁ attānaṁ maññatīti paṇḍitamānī,",
  "anya-e0807n6:135_5": "bahussutadhārī iccādi.",
  "anya-e0807n6:136_0": "Sādhukaraṇaṁ sādhukāro, so assa atthīti sādhukārīti ghaṇantā ī.",
  "anya-e0807n6:137_0": "54. Thāvari+ttara bhaṅgura bhidura bhāsura bhassarā",
  "anya-e0807n6:138_0": "Ete saddā nipaccante sīle gamyamāne.",
  "anya-e0807n6:138_1": "Iminā nipātanā varapaccayo ca thāssa tho ca,",
  "anya-e0807n6:138_2": "tiṭṭhati sīlenāti thāvaro.",
  "anya-e0807n6:138_3": "I=ajjhenagatīsu,",
  "anya-e0807n6:138_4": "ttarapaccayo,",
  "anya-e0807n6:138_5": "gacchati sīlenāti ittaro.",
  "anya-e0807n6:138_6": "Bhañja=omaddane,",
  "anya-e0807n6:138_7": "bhajjate sayameva bhajjati vā attanā attānanti bhaṅguro,",
  "anya-e0807n6:138_8": "kamme kattari vā gurapaccayo.",
  "anya-e0807n6:138_9": "Bhijjate sayameva bhindati vā attānanti bhidūro,",
  "anya-e0807n6:138_10": "ettha kūrapaccayo,",
  "anya-e0807n6:138_11": "kakāro+nubandho.",
  "anya-e0807n6:138_12": "Parabhañjanavisayesupi udāharaṇesu na hoti.",
  "anya-e0807n6:138_13": "Tatthāpi keci “dosandhakārabhidūro”ti idaṁ sandhāya icchanti.",
  "anya-e0807n6:138_14": "Bhāsati dippatīti bhāsuro,",
  "anya-e0807n6:138_15": "urapaccayo.",
  "anya-e0807n6:138_16": "Sarapaccaye bhassaro,",
  "anya-e0807n6:138_17": "“byañjane dīgharassā”ti rasso.",
  "anya-e0807n6:138_18": "(Tekālikappaccayā).",
  "anya-e0807n6:139_0": "55. Kattari bhūte ktavantu+ktāvī",
  "anya-e0807n6:140_0": "Bhūte atthe vattamānato kriyatthā ktavantu+ktāvī honti kattari.",
  "anya-e0807n6:140_1": "Vijinīti vijitavā vijitāvī,",
  "anya-e0807n6:140_2": "kānubandhattā na vuddhi.",
  "anya-e0807n6:140_3": "Guṇavantu daṇḍisamaṁ.",
  "anya-e0807n6:140_4": "Hu=havane,",
  "anya-e0807n6:140_5": "aggiṁ ahavīti hutavā hutāvī,",
  "anya-e0807n6:140_6": "hutāvinī hutavānī.",
  "anya-e0807n6:140_7": "“Bhūte”ti yāva “āhāratthā”ti adhikāro.",
  "anya-e0807n6:141_0": "56. Kto bhāvakammesuti",
  "anya-e0807n6:142_0": "Bhāve kamme ca bhūte kto hoti.",
  "anya-e0807n6:142_1": "Asanaṁ āsitaṁ bhavatā, ñi.",
  "anya-e0807n6:142_2": "Karīyitthāti kato kaṭo bhavatā,",
  "anya-e0807n6:142_3": "“gamādirānaṁ” tyādinā ralopo.",
  "anya-e0807n6:142_4": "Eva+muparipi.",
  "anya-e0807n6:143_0": "57. Kattari cā+rambhe",
  "anya-e0807n6:144_0": "Kriyārambhe kattarikto hoti yathāpattañca,",
  "anya-e0807n6:144_1": "pakarīti pakato bhavaṁ kaṭaṁ.",
  "anya-e0807n6:144_2": "Pakarīyitthāti pakato kaṭo bhavatā.",
  "anya-e0807n6:144_3": "Pasupīti pasutto bhavaṁ.",
  "anya-e0807n6:144_4": "Pasupīyitthāti pasuttaṁ bhavatā,",
  "anya-e0807n6:144_5": "pararūpaṁ.",
  "anya-e0807n6:145_0": "58. Ṭhā+sa vasa silisa sī ruha jara janīhi",
  "anya-e0807n6:146_0": "Ṭhādīhi kattari kto hoti yathāpattañca.",
  "anya-e0807n6:146_1": "Upaṭṭhāsīti upaṭṭhīto bhavaṁ guruṁ.",
  "anya-e0807n6:146_2": "Upaṭṭhīyitthāti upaṭṭhito guru bhotā,",
  "anya-e0807n6:146_3": "“ṭhāssī”ti ṭhāssa i.",
  "anya-e0807n6:146_4": "Evaṁ upāsīti upāsito.",
  "anya-e0807n6:146_5": "Upāsīyitthāti upāsito.",
  "anya-e0807n6:146_6": "“Ñi byañjanassā”ti ñi.",
  "anya-e0807n6:146_7": "Anuvusi anuvusīyitthāti vā anuvusīto.",
  "anya-e0807n6:146_8": "“Assū”ti assa ukāro.",
  "anya-e0807n6:146_9": "Āpubbo silisa=āliṅgane,",
  "anya-e0807n6:146_10": "āsilesi āsilesīyitthāti vā āsiliṭṭho.",
  "anya-e0807n6:146_11": "“Sānantarassa tassa ṭho”ti ṭhe pararūpaṁ paṭhamakkharañca.",
  "anya-e0807n6:146_12": "Adhisayi adhisīyitthāti vā adhisayito khaṭopikaṁ bhavaṁ,",
  "anya-e0807n6:146_13": "adhisayitā khaṭopikā bhotā.",
  "anya-e0807n6:146_14": "Evaṁ āruhi āruhīyitthāti vā āruḷho rukkhaṁ bhavaṁ,",
  "anya-e0807n6:146_15": "āruḷho rukkho bhotā,",
  "anya-e0807n6:146_16": "“ruhādīhi ho ḷa cā”ti tassa hakāro pubbahakārassa ca ḷo.",
  "anya-e0807n6:146_17": "Anujīri anujīrīyitthāti vā anujiṇṇo vasaliṁ bhavaṁ,",
  "anya-e0807n6:146_18": "anujiṇṇā vasalī bhotā,",
  "anya-e0807n6:146_19": "“tarādīhi riṇṇo”ti ktassa riṇṇādeso “rānubandhe”tyādinā arabhāgassa lopo ca.",
  "anya-e0807n6:146_20": "Anvajāyi anvajāyitthāti vā anujāto māṇavako māṇavikaṁ,",
  "anya-e0807n6:146_21": "anujātā māṇavikā māṇavakena,",
  "anya-e0807n6:146_22": "“janissā”ti nassa ā.",
  "anya-e0807n6:147_0": "59. Gamanatthā+kammakā+dhāre ca",
  "anya-e0807n6:148_0": "Gamanatthato akammakato ca kriyatthā ādhāre kto hoti kattari ca yathāpattañca.",
  "anya-e0807n6:148_1": "Yā=pāpuṇane,",
  "anya-e0807n6:148_2": "yātavanto asminti yātaṁ ṭhānaṁ.",
  "anya-e0807n6:148_3": "Yātavanto yātā,",
  "anya-e0807n6:148_4": "yānaṁ yātaṁ.",
  "anya-e0807n6:148_5": "Ettha santampi kammaṁ anicchitaṁ.",
  "anya-e0807n6:148_6": "Yāyitāti yāto patho.",
  "anya-e0807n6:148_7": "“Ye gatyatthā,",
  "anya-e0807n6:148_8": "te buddhyatthā.",
  "anya-e0807n6:148_9": "Ye buddhyatthā,",
  "anya-e0807n6:148_10": "te gatyatthā”ti vuttattā tathalakkhaṇaṁ yāthāvato āgato abhisambuddhoti tathāgato itipi hoti.",
  "anya-e0807n6:148_11": "Āsitavanto asminti āsitaṁ.",
  "anya-e0807n6:148_12": "Āsitavanto āsitā.",
  "anya-e0807n6:148_13": "Āsana+māsitaṁ.",
  "anya-e0807n6:149_0": "60. Āhāratthā",
  "anya-e0807n6:150_0": "Ajjhohāratthā ādhāre kto hoti yathāpattañca.",
  "anya-e0807n6:150_1": "Bhuttavanto+sminti bhuttaṁ.",
  "anya-e0807n6:150_2": "Evaṁ pītaṁ,",
  "anya-e0807n6:150_3": "“gāpāna+mī”ti ī.",
  "anya-e0807n6:150_4": "Bhuñjanaṁ bhuttaṁ pānaṁ pītaṁ.",
  "anya-e0807n6:150_5": "Bhuñjīyitthāti bhutto odano.",
  "anya-e0807n6:150_6": "Evaṁ pītaṁ udakaṁ.",
  "anya-e0807n6:150_7": "Akattatthaṁ bhinnayogakaraṇaṁ.",
  "anya-e0807n6:150_8": "Bahulādhikārā kattaripi “apiviṁsūti pītā gāvo”ti hoteva.",
  "anya-e0807n6:150_9": "Sida=pāke,",
  "anya-e0807n6:150_10": "passijjīti passanno,",
  "anya-e0807n6:150_11": "“gamanattha” dinā kto,",
  "anya-e0807n6:150_12": "“bhidā” dinā tassa no pararūpañca.",
  "anya-e0807n6:150_13": "Amaññitthāti mato.",
  "anya-e0807n6:150_14": "Icchīyitthāti iṭṭho.",
  "anya-e0807n6:150_15": "Abujjhitāti buddho,",
  "anya-e0807n6:150_16": "“dho dhahabhehī”ti tassa dho.",
  "anya-e0807n6:150_17": "Pūjīyitthāti pūjito,",
  "anya-e0807n6:150_18": "curādittā ṇi.",
  "anya-e0807n6:150_19": "Evaṁ sīlīyitthāti sīlito.",
  "anya-e0807n6:150_20": "Rakkhīyitthāti rakkhito.",
  "anya-e0807n6:150_21": "Khamīyitthāti khanto,",
  "anya-e0807n6:150_22": "massa niggahītaṁ.",
  "anya-e0807n6:150_23": "Akkocchīyitthāti akkuṭṭho,",
  "anya-e0807n6:150_24": "āssa rasso.",
  "anya-e0807n6:150_25": "Rusa=rose,",
  "anya-e0807n6:150_26": "arosīti ruṭṭho,",
  "anya-e0807n6:150_27": "“gamanatthā” dinā kattari kto.",
  "anya-e0807n6:150_28": "Ñimhi rusito.",
  "anya-e0807n6:150_29": "Hara=haraṇe,",
  "anya-e0807n6:150_30": "abhi+ vi+āpubbo,",
  "anya-e0807n6:150_31": "abhibyāharīyitthāti abhibyāhaṭo.",
  "anya-e0807n6:150_32": "Daya=dānagatihiṁsādānesu,",
  "anya-e0807n6:150_33": "adayīyitthāti dayito.",
  "anya-e0807n6:150_34": "Hasa=ālikye,",
  "anya-e0807n6:150_35": "ahasīti haṭṭho.",
  "anya-e0807n6:150_36": "Kāmīyitthāti kanto,",
  "anya-e0807n6:150_37": "“ṇiṇāpīnaṁ tesū”ti ettha “ṇiṇāpīnaṁ”ti yogavibhāgā curādiṇilopo.",
  "anya-e0807n6:150_38": "Saṁyamīti saṁyato.",
  "anya-e0807n6:150_39": "Nañapubbo,",
  "anya-e0807n6:150_40": "na marīti amato,",
  "anya-e0807n6:150_41": "nañasamāse nassa ṭo.",
  "anya-e0807n6:151_0": "Kaṭṭhaṁ dukkhaṁ āpannoti phalabhūte dukkhe kaṭṭhasaddassa vattanato phalassa bhāvittā bhūteyeva kto.",
  "anya-e0807n6:151_1": "Kasa=gatihiṁsāvilekhanesu,",
  "anya-e0807n6:151_2": "akasi=hiṁsīti kaṭṭhaṁ.",
  "anya-e0807n6:152_0": "150. Bhidādito no kta+ktavantūnaṁ",
  "anya-e0807n6:153_0": "Bhidādīhi paresaṁ kta+ktavantūnaṁ tassa no hoti.",
  "anya-e0807n6:153_1": "Ākatigaṇo+yaṁ.",
  "anya-e0807n6:153_2": "“Kto bhāvakammesū”ti kamme upari sabbattha kto.",
  "anya-e0807n6:153_3": "Bhijjitthoti bhinno,",
  "anya-e0807n6:153_4": "tassa ne pararūpaṁ.",
  "anya-e0807n6:153_5": "Abhindīti bhinnavā,",
  "anya-e0807n6:153_6": "“kattari bhūte” ccādinā ktavantu.",
  "anya-e0807n6:153_7": "Eva+muparipi.",
  "anya-e0807n6:153_8": "Chijjitthāti chinno.",
  "anya-e0807n6:153_9": "Achindīti chinnavā.",
  "anya-e0807n6:153_10": "Chada=apavāraṇe,",
  "anya-e0807n6:153_11": "chādīyitthāti channo.",
  "anya-e0807n6:153_12": "Achādayīti channavā,",
  "anya-e0807n6:153_13": "curādittā ṇi,",
  "anya-e0807n6:153_14": "tassa “ṇiṇāpīnaṁ tesū”ti ettha “ṇi” iti yogavibhāgā lopo.",
  "anya-e0807n6:153_15": "Khida=asahane,",
  "anya-e0807n6:153_16": "khijjīti khinno khinnavā, kattari.",
  "anya-e0807n6:153_17": "Eva+muparipi.",
  "anya-e0807n6:153_18": "Uppajjīti uppanno uppannavā.",
  "anya-e0807n6:153_19": "Sida=pāke,",
  "anya-e0807n6:153_20": "asijjīti sinno sinnavā.",
  "anya-e0807n6:153_21": "Sada=visaraṇagatya vasādanādānesu,",
  "anya-e0807n6:153_22": "sidīti sanno sannavā.",
  "anya-e0807n6:153_23": "Pīnīti pīno pīnavā.",
  "anya-e0807n6:153_24": "Sū=pasave,",
  "anya-e0807n6:153_25": "sūnīti sūno.",
  "anya-e0807n6:153_26": "Pasavīti sūnavā. Dī=khaye,",
  "anya-e0807n6:153_27": "dīyīti dīno dīnavā.",
  "anya-e0807n6:153_28": "Ḍī+lī=ākāsagamane,",
  "anya-e0807n6:153_29": "ḍīyīti ḍīno ḍīnavā.",
  "anya-e0807n6:153_30": "Līyi leyi alīyīti līno līnavā.",
  "anya-e0807n6:153_31": "Aluyīti lūno lūnavā.",
  "anya-e0807n6:154_0": "151. Dātvi+nno",
  "anya-e0807n6:155_0": "Dāto kta+ktavantūnaṁ tassa inno hoti. Adāyitthāti dinno. Addīti dinnavā.",
  "anya-e0807n6:156_0": "152. Kirādīhi ṇoti",
  "anya-e0807n6:157_0": "Ṇo.",
  "anya-e0807n6:157_1": "Upari sabbattha kta+ktavantūnaṁti yojetabbaṁ.",
  "anya-e0807n6:157_2": "Kira=vikiraṇe,",
  "anya-e0807n6:157_3": "akirīyitthāti kiṇṇo.",
  "anya-e0807n6:157_4": "Akirīti kiṇṇavā.",
  "anya-e0807n6:157_5": "Apurīti puṇṇo puṇṇavā.",
  "anya-e0807n6:157_6": "Akhīyitthāti khīṇo.",
  "anya-e0807n6:157_7": "Akhīyīti khīṇavā.",
  "anya-e0807n6:158_0": "153. Tarādīhi riṇṇoti",
  "anya-e0807n6:159_0": "Tassa riṇṇo.",
  "anya-e0807n6:159_1": "Rakāro antasarādilopattho.",
  "anya-e0807n6:159_2": "Atarīti tiṇṇo tiṇṇavā.",
  "anya-e0807n6:159_3": "Ajīrīti jiṇṇo jiṇṇavā.",
  "anya-e0807n6:159_4": "Paricīyitthāti ciṇṇo.",
  "anya-e0807n6:159_5": "Paricīyīti ciṇṇavā.",
  "anya-e0807n6:159_6": "Ettha cissa vikappavidhānattā pana paricita+upacitādayopi siddhā eva.",
  "anya-e0807n6:160_0": "154. Go bhañjādīhiti",
  "anya-e0807n6:161_0": "Bhañjādito tassa ga hoti.",
  "anya-e0807n6:161_1": "Abhañjīti bhaggo bhaggavā.",
  "anya-e0807n6:161_2": "“Gamanatthā” dinā kattari ktapaccaye tassa iminā gakāre pararūpaṁ niggahītalopo ca.",
  "anya-e0807n6:161_3": "Laga=saṅge,",
  "anya-e0807n6:161_4": "alagīti laggo laggavā.",
  "anya-e0807n6:161_5": "Mujja=mujjane,",
  "anya-e0807n6:161_6": "nimujjīti nimuggo nimuggavā,",
  "anya-e0807n6:161_7": "ettha saṁyogādilopo.",
  "anya-e0807n6:161_8": "Vīja+bhayacalanesu, saṁpubbo,",
  "anya-e0807n6:161_9": "saṁvijjīti saṁviggo saṁviggavā.",
  "anya-e0807n6:162_0": "155. Susā khoti",
  "anya-e0807n6:163_0": "Susato paresaṁ kta+ktavantūnaṁ tassa kho hoti. Susa=sose. Sussīti sukkho sukkhavā.",
  "anya-e0807n6:164_0": "156. Pacā ko",
  "anya-e0807n6:165_0": "Pacā paresaṁ kta+ktavantūnaṁ tassa ko hoti. Paccīti pakko. Pacīti pakkavā.",
  "anya-e0807n6:166_0": "157. Mucā vāti",
  "anya-e0807n6:167_0": "Mucā paresaṁ kta+ktavantūnaṁ tassa ko vā hoti.",
  "anya-e0807n6:167_1": "Muca=mocane,",
  "anya-e0807n6:167_2": "muccīti mukko mutto.",
  "anya-e0807n6:167_3": "Amucīti mukkavā muttavā.",
  "anya-e0807n6:167_4": "Sakko-tiṇvādīsu “i bhī kā” dinā siddhaṁ.",
  "anya-e0807n6:167_5": "Asakkhīti sakko.",
  "anya-e0807n6:167_6": "Kta+ktavantūsu satto sattavātveva hoti.",
  "anya-e0807n6:168_0": "106. Muha+bahānañca te kānubandhe+tve",
  "anya-e0807n6:169_0": "Muha+bahānaṁ duhissa ca dīgho hoti takārādo kānubandhe tvāna+tvāvajjite.",
  "anya-e0807n6:169_1": "Muha=vecitte,",
  "anya-e0807n6:169_2": "baha+braha+brūha vuddhiyaṁ.",
  "anya-e0807n6:169_3": "Muyhitta bayhitthāti mūḷho bāḷho,",
  "anya-e0807n6:169_4": "“gamanatthā” dinā akammakattā kattari kte dīgho “ruhādīhi ho ḷa cā”ti tassa ho ca hassa ḷo ca hoti.",
  "anya-e0807n6:169_5": "Evaṁ gūḷho.",
  "anya-e0807n6:169_6": "“Kānubandhe+tve”ti yāva “sāsassa sisa vā” tya+dhikāro.",
  "anya-e0807n6:170_0": "107. Vahassu+ssa",
  "anya-e0807n6:171_0": "Vahassa ussa dīgho hoti te. Vuyhitthāti vūḷho, “assū”ti ukāre iminā dīgho.",
  "anya-e0807n6:172_0": "108. Dhāssa hi",
  "anya-e0807n6:173_0": "Dhā=dhāraṇe+timassa hi hoti vā te. Nidhīyitthāti nihito. Nidahīti nihitavā nihitāvī.",
  "anya-e0807n6:174_0": "109. Gamādirānaṁ lopo+ntassa",
  "anya-e0807n6:175_0": "Gamādīnaṁ rakārantānañca antassa lopo hoti te.",
  "anya-e0807n6:175_1": "Agamīti gato.",
  "anya-e0807n6:175_2": "Khaññitthāti khato, kamme.",
  "anya-e0807n6:175_3": "Evaṁ haññitthāti hato.",
  "anya-e0807n6:175_4": "Tana=vitthāre,",
  "anya-e0807n6:175_5": "taññitthāti tato.",
  "anya-e0807n6:175_6": "Yama=uparame,",
  "anya-e0807n6:175_7": "saṁyamīti saññato,",
  "anya-e0807n6:175_8": "“gamanatthā” dinā kattari kto,",
  "anya-e0807n6:175_9": "“ye saṁssā”ti niggahītassa ño pubbarūpañca.",
  "anya-e0807n6:175_10": "Evaṁ aramīti rato.",
  "anya-e0807n6:175_11": "Karīyitthāti kato.",
  "anya-e0807n6:176_0": "110. Vacādīnaṁ vassu+ṭa vā",
  "anya-e0807n6:177_0": "Vacādīnaṁ vassa uṭa vā hoti kānubandhe atve.",
  "anya-e0807n6:177_1": "Vuccitthāti uttaṁ.",
  "anya-e0807n6:177_2": "Assa u vuttaṁ,",
  "anya-e0807n6:177_3": "ubhayattha pararūpaṁ.",
  "anya-e0807n6:177_4": "Vasa=nivāse,",
  "anya-e0807n6:177_5": "vasanaṁ avasi vasiṁsu etthāti vā utthaṁ vutthaṁ,",
  "anya-e0807n6:177_6": "“gamanatthā” dinā kto,",
  "anya-e0807n6:177_7": "“sāsa vasa saṁsa saṁsā tho”ti tassa tho.",
  "anya-e0807n6:178_0": "112. Vaddhassa vā",
  "anya-e0807n6:179_0": "Vaddhassa assa vā u hoti kānubandhe atve.",
  "anya-e0807n6:179_1": "Avaddhīti vuddho vaddho,",
  "anya-e0807n6:179_2": "kattari kte “dho dha+habhehī”ti tassa dho,",
  "anya-e0807n6:179_3": "tatiyakkharado ca saṁyogādilopo ca.",
  "anya-e0807n6:179_4": "Vuttīti “sabbādayo vuttimatte”ti yogavibhāgā assa u.",
  "anya-e0807n6:179_5": "Vattītipi yathālakkhaṇaṁ.",
  "anya-e0807n6:180_0": "113. Yajassa yassa ṭi+yī",
  "anya-e0807n6:181_0": "Yajassa yassa ṭi+yī honti kānubandhe atve.",
  "anya-e0807n6:181_1": "Yajanaṁti kto,",
  "anya-e0807n6:181_2": "“pucchādito”ti tassa ṭhe pararūpādimhi kate iṭṭhaṁ yiṭṭhaṁ.",
  "anya-e0807n6:182_0": "114. Ṭhāssi",
  "anya-e0807n6:183_0": "Ṭhāssa i hoti kānubandhe atve. Aṭṭhāsīti ṭhito.",
  "anya-e0807n6:184_0": "115. Gā+pāna+mī",
  "anya-e0807n6:185_0": "Gā+pāna+mī hoti kānubandhe atve. Gānaṁ gītaṁ. Pānaṁ pītaṁ. Bahulādhikārā pitvā.",
  "anya-e0807n6:186_0": "116. Janissā",
  "anya-e0807n6:187_0": "Janissa ā hoti kānubandhe atve. Ajanīti jāto, “chaṭṭhiyantassā”ti antassa ā hoti.",
  "anya-e0807n6:188_0": "117. Sāsassa sisa vā",
  "anya-e0807n6:189_0": "Sāsassa sisa hoti kānubandhe atve.",
  "anya-e0807n6:189_1": "Sāsanaṁti kto,",
  "anya-e0807n6:189_2": "tassa “sāsa vasa saṁsa sasā tho”ti the pararūpaṁ paṭhamakkharo ca,",
  "anya-e0807n6:189_3": "“ta+tha+na+rā” dinā tassa ṭo.",
  "anya-e0807n6:189_4": "Thassa ṭho, siṭṭhaṁ.",
  "anya-e0807n6:189_5": "Aññatra satthaṁ.",
  "anya-e0807n6:189_6": "“Guhādīhi yaka” iti yakapaccaye sāsīyatīti sisso.",
  "anya-e0807n6:189_7": "Umhi sāsiyo.",
  "anya-e0807n6:190_0": "140. Sānantarassa tassa ṭho",
  "anya-e0807n6:191_0": "Sakārantā kriyatthā parassā+nantarassa tassa ṭha hoti.",
  "anya-e0807n6:191_1": "Tussīti tuṭṭho,",
  "anya-e0807n6:191_2": "“gamanatthā” dinā kte iminā tassa ṭhe pararūpādi.",
  "anya-e0807n6:191_3": "Evaṁ tuṭṭhavā.",
  "anya-e0807n6:191_4": "Tabba+ktīsu tosanaṁ tuṭṭhabbaṁ,",
  "anya-e0807n6:191_5": "“aññatrāpī”ti okārābhāvo.",
  "anya-e0807n6:191_6": "Evaṁ tuṭṭhi,",
  "anya-e0807n6:191_7": "kānubandhattā na vuddhi.",
  "anya-e0807n6:192_0": "141. Kasassi+ma ca vā",
  "anya-e0807n6:193_0": "Kasasmā parassā+nantarassa tassa ṭha hoti kasassa vā ima ca.",
  "anya-e0807n6:193_1": "Kasīyitthāti kiṭṭhaṁ.",
  "anya-e0807n6:193_2": "Kiṭṭhādiṁ viya duppasuṁ,",
  "anya-e0807n6:193_3": "kamme kto.",
  "anya-e0807n6:193_4": "Imābhāve kaṭṭhaṁ,",
  "anya-e0807n6:193_5": "akaṭṭhapākimaṁ sāliṁ.",
  "anya-e0807n6:194_0": "142. Dhasto+trastā",
  "anya-e0807n6:195_0": "Ete saddā nipaccante. Dhaṁsa+dhaṁsane, dhaṁsīyitthāti dhasto, bindulopo. Utrasīti otrasto.",
  "anya-e0807n6:196_0": "143. Pucchādito",
  "anya-e0807n6:197_0": "Pucchādīhi parassā+nantarassa tassa ṭha hoti.",
  "anya-e0807n6:197_1": "Pucchīyitthāti puṭṭho.",
  "anya-e0807n6:197_2": "Bhajja=pāke,",
  "anya-e0807n6:197_3": "bhajīyitthāti bhaṭṭho,",
  "anya-e0807n6:197_4": "saṁyogādilopo.",
  "anya-e0807n6:197_5": "Yajitthāti yiṭṭho,",
  "anya-e0807n6:197_6": "“yajassa yassa ṭi+yī”ti yi.",
  "anya-e0807n6:198_0": "144. Sāsa vasa saṁsa sasā tho",
  "anya-e0807n6:199_0": "Etehi parassā+nantarassa tassa tha hoti.",
  "anya-e0807n6:199_1": "Sāsanaṁ sāsīyitthāti vā satthaṁ.",
  "anya-e0807n6:199_2": "Vasanaṁ vutthaṁ,",
  "anya-e0807n6:199_3": "“assū”ti u.",
  "anya-e0807n6:199_4": "Pasaṁsanaṁ pasaṁsīyitthāti vā pasatthaṁ.",
  "anya-e0807n6:199_5": "Sasa=gati+hiṁsā+pāṇanesu,",
  "anya-e0807n6:199_6": "sasanaṁ gamanaṁ hiṁsanaṁ jīvanañca satthaṁ.",
  "anya-e0807n6:199_7": "Anusāsīyitthāti anusiṭṭho,",
  "anya-e0807n6:199_8": "tthassa ṭṭho.",
  "anya-e0807n6:200_0": "145. Dho dha+ha+tehi",
  "anya-e0807n6:201_0": "Dhakāra hakāra bhakārantehi parassa tassa dha hoti.",
  "anya-e0807n6:201_1": "Vaddhitthāti kamme kte tassa dhakārādimhi ca “vaddhassa vā”ti ukāre kate saṁyogādilopo, vuddho.",
  "anya-e0807n6:201_2": "Duyhitthāti duddhaṁ.",
  "anya-e0807n6:201_3": "Labhīyitthāti laddhaṁ.",
  "anya-e0807n6:202_0": "146. Dahā ḍho",
  "anya-e0807n6:203_0": "Dahā parassā+nantarassa tassa ḍha hoti.",
  "anya-e0807n6:203_1": "Dayhitthāti daḍḍho,",
  "anya-e0807n6:203_2": "pararūpādimhi kate “catutthadutiye” ccādinā ḍakāro.",
  "anya-e0807n6:204_0": "147. Bahassu+ma ca",
  "anya-e0807n6:205_0": "Bahā parassā+nantarassa tassa ḍha hoti bahassu+ma ca ḍhasanniyogena.",
  "anya-e0807n6:205_1": "Baha+braha+brūha=vuddhiyaṁ.",
  "anya-e0807n6:205_2": "Abahīti buḍḍho.",
  "anya-e0807n6:206_0": "148. Ruhādīhi ho ḷa ca",
  "anya-e0807n6:207_0": "Ruhādīhi parassā+nantarassa tassa ha hoti ḷo ca+ntassa.",
  "anya-e0807n6:207_1": "Āruhīti āruḷho.",
  "anya-e0807n6:207_2": "Guyhitthāti guḷho.",
  "anya-e0807n6:207_3": "Abahīti bāḷho.",
  "anya-e0807n6:207_4": "Dvīsu “muhabahā” dinā dīgho.",
  "anya-e0807n6:208_0": "149. Muhā vāti",
  "anya-e0807n6:209_0": "Ktatassa hakāro antassa vā ḷo ca. Amohīti muḷho, muddho, tassa dho. (Atītakālikapaccayavidhānaṁ).",
  "anya-e0807n6:210_0": "64. Nto kattari vattamāne",
  "anya-e0807n6:211_0": "Vattamānatthe vattamānato kriyatthā nto hoti kattari.",
  "anya-e0807n6:211_1": "Tiṭṭhatīti tiṭṭhanto,",
  "anya-e0807n6:211_2": "“kattari lo”ti lo,",
  "anya-e0807n6:211_3": "“ṭhāpānaṁ tiṭṭhapivā”ti tiṭhādeso.",
  "anya-e0807n6:211_4": "Kattari māna+nta+tyādisu imināva lo.",
  "anya-e0807n6:212_0": "65. Mānoti",
  "anya-e0807n6:213_0": "Kattari māno. Tiṭṭhamāno.",
  "anya-e0807n6:214_0": "66. Bhāvakammesuti",
  "anya-e0807n6:215_0": "Bhāvakammesu māno.",
  "anya-e0807n6:215_1": "Ṭhānaṁ ṭhīyamānaṁ.",
  "anya-e0807n6:215_2": "“Kyo bhāvakammesva+parokkhesu māna+nta+tyādīsū”ti bhāve kamme ca kyo.",
  "anya-e0807n6:215_3": "“Kyassā”ti īma.",
  "anya-e0807n6:215_4": "Pacīyatīti paccamā no.",
  "anya-e0807n6:215_5": "Kye pubbarūpaṁ.",
  "anya-e0807n6:216_0": "67. Te ssapubbā+nāgate",
  "anya-e0807n6:217_0": "Anāgate atthe vattamānato kriyatthā tentamānā ssapubbā honti,",
  "anya-e0807n6:217_1": "le āssa lopo,",
  "anya-e0807n6:217_2": "ṭhassatīti ṭhassanto ṭhassamāno.",
  "anya-e0807n6:217_3": "Ṭhīyissatīti ṭhīyissamānaṁ, kye ī,",
  "anya-e0807n6:217_4": "“ñibyañjanassā”ti ñi.",
  "anya-e0807n6:217_5": "Assa tyādivisayattā “āīssā” dinā iña na hoti,",
  "anya-e0807n6:217_6": "aīhi sahacaritattā ssāssa.",
  "anya-e0807n6:217_7": "Paccissatīti paccissamāno odano.",
  "anya-e0807n6:217_8": "“Rā nassa ṇo”ti ṇe patte –",
  "anya-e0807n6:218_0": "5,172. Na nta+māna+tyādīnaṁ",
  "anya-e0807n6:219_0": "Rantato paresaṁ nta+māna+tyādīnaṁ nassa ṇo na hoti. Karotīti karonto kurumāno, “tanāditvo”ti o.",
  "anya-e0807n6:220_0": "5,173. Gama yami+sāsa disānaṁ vā cchaṅa",
  "anya-e0807n6:221_0": "Etesaṁ vā cchaṅa hoti nta+māna+tyādīsu.",
  "anya-e0807n6:221_1": "Ṅa-nubandhattā antassa hoti,",
  "anya-e0807n6:221_2": "gacchanto gacchamāno.",
  "anya-e0807n6:221_3": "Yama=uparame,",
  "anya-e0807n6:221_4": "yacchanto yacchamāno.",
  "anya-e0807n6:221_5": "Icchanto icchamāno.",
  "anya-e0807n6:221_6": "Āsa=upavesane,",
  "anya-e0807n6:221_7": "acchanto acchamāno,",
  "anya-e0807n6:221_8": "“byañjane”ccādinā rasso.",
  "anya-e0807n6:221_9": "Disa=atisajjane,",
  "anya-e0807n6:221_10": "dicchanto dicchamāno.",
  "anya-e0807n6:221_11": "Vavatthitavibhāsattā vāsaddassa aññapaccayesu ca kvaci,",
  "anya-e0807n6:221_12": "icchīyatīti icchitabbaṁ,",
  "anya-e0807n6:221_13": "icchanaṁ icchā,",
  "anya-e0807n6:221_14": "“itthiya+maṇā” dinā appaccayo. Icchitaṁ,",
  "anya-e0807n6:221_15": "icchitabbaṁ, icchituṁ.",
  "anya-e0807n6:221_16": "Aññesañca yogavibhāgā,",
  "anya-e0807n6:221_17": "pavecchanto.",
  "anya-e0807n6:222_0": "174. Jara+marāna+mīyaṅa",
  "anya-e0807n6:223_0": "Etesa+mīyaṅa vā hoti nta+māna+tyādīsu. Jīyanto.",
  "anya-e0807n6:223_1": "“Jarasadā” diccādinā īma. Jīranto.",
  "anya-e0807n6:223_2": "Jīyamāno jīramāno.",
  "anya-e0807n6:223_3": "Mīyanto maranto,",
  "anya-e0807n6:223_4": "mīyamāno maramāno.",
  "anya-e0807n6:224_0": "175. Ṭhāpānaṁ tiṭṭhapivā",
  "anya-e0807n6:225_0": "Ṭhāpānaṁ tiṭṭhapivā honti vā ntādīsu. Tiṭṭhanto, tiṭṭhamāno. Pivanto pivamāno.",
  "anya-e0807n6:226_0": "176. Gama+vada+dānaṁ ghamma+vajja+dajjā",
  "anya-e0807n6:227_0": "Gamādīnaṁ ghammādayo vā honti ntādīsu. Ghammanto gacchanto, vajjanto vadanto, dajjanto dadanto.",
  "anya-e0807n6:228_0": "177. Karassa sossa kubba kuru kayirā",
  "anya-e0807n6:229_0": "Karassa saokārassa kubbādayo vā honti ntādīsu.",
  "anya-e0807n6:229_1": "Kubbanto kayiranto karonto,",
  "anya-e0807n6:229_2": "evaṁ kubbamāno iccādi.",
  "anya-e0807n6:229_3": "Aññatra “mānassa massā”ti mānassa massa lope karāṇo.",
  "anya-e0807n6:229_4": "“Sossā”ti vuttattā kattariyeva.",
  "anya-e0807n6:230_0": "178. Gahassa gheppo",
  "anya-e0807n6:231_0": "Gahassa vā gheppo hoti ntādīsu. Gheppanto gheppamāno.",
  "anya-e0807n6:232_0": "179. Ṇo niggahītassa",
  "anya-e0807n6:233_0": "Gahassa niggahītassa ṇo hoti, “maṁ vā rudhādīnaṁ”ti maṁ, gaṇhitabbaṁ, gaṇhituṁ, gaṇhanto.",
  "anya-e0807n6:234_0": "130. Nta+māna+nti+yi+yuṁsvā+dilopoti",
  "anya-e0807n6:235_0": "Ādilopo. Asa=bhuvi, bhavatīti santo samāno.",
  "anya-e0807n6:236_0": "131. Pādito ṭhāssa vā ṭhaho kvaciti",
  "anya-e0807n6:237_0": "Ṭhāssa pādīsu ṭhaho. Saṇṭhahanto. Santiṭṭhanto.",
  "anya-e0807n6:238_0": "(Vattamānapaccayantanayo).",
  "anya-e0807n6:239_0": "61. Tuṁ tāye tave bhāve bhavissati kriyāyaṁ tadatthāyaṁ",
  "anya-e0807n6:240_0": "Bhavissatiatthe vattamānato kriyatthā bhāve tumādayo honti kriyāyaṁ tadatthāyaṁ patīyamānāyaṁ.",
  "anya-e0807n6:240_1": "Karaṇāya gacchati kātuṁ gacchati.",
  "anya-e0807n6:240_2": "“Tuṁtunatabbesu vā”ti karassa vā ā hoti,",
  "anya-e0807n6:240_3": "pubbarūpe kattāye.",
  "anya-e0807n6:240_4": "“Karassā tave”ti niccaṁ ā, kātave.",
  "anya-e0807n6:240_5": "Nipātattā “asaṅkhyehi sabbāsaṁ”ti catutthīsassa lopo.",
  "anya-e0807n6:240_6": "Eva+mupari tunādīsu.",
  "anya-e0807n6:240_7": "Kattuṁ kāmetīti kattukāmo,",
  "anya-e0807n6:240_8": "abhisaṅkharitu+mākaṅkhati.",
  "anya-e0807n6:240_9": "Saddhammaṁ suṇituṁ,",
  "anya-e0807n6:240_10": "ñimhi nāgame tassa ṇo,",
  "anya-e0807n6:240_11": "nāgamattā na vuddhi.",
  "anya-e0807n6:240_12": "Sotave sotuṁ suṇituṁ vā patthehi.",
  "anya-e0807n6:240_13": "Evaṁ anubhavituṁ, pacituṁ. Gantuṁ,",
  "anya-e0807n6:240_14": "“manānaṁ niggahītaṁ”ti niggahītaṁ. Gamituṁ, khantuṁ, khanituṁ, hantuṁ, hanituṁ, mantuṁ, manituṁ, harituṁ,",
  "anya-e0807n6:240_15": "anussarituṁ icchati.",
  "anya-e0807n6:240_16": "Tathā tudituṁ,",
  "anya-e0807n6:240_17": "pavisituṁ,",
  "anya-e0807n6:240_18": "uddisituṁ, bhottuṁ, sayituṁ, netuṁ, juhotuṁ,",
  "anya-e0807n6:240_19": "pajahituṁ, pahātuṁ, dātuṁ, roddhuṁ,",
  "anya-e0807n6:240_20": "rundhituṁ, bhottuṁ,",
  "anya-e0807n6:240_21": "bhuñjītuṁ, chettuṁ,",
  "anya-e0807n6:240_22": "chindituṁ, sibbituṁ,",
  "anya-e0807n6:240_23": "ūmhi vassa bo, dvittaṁ, buddhuṁ,",
  "anya-e0807n6:240_24": "tassa dho.",
  "anya-e0807n6:240_25": "Bujjhituṁ, yuka.",
  "anya-e0807n6:240_26": "Jānituṁ ñā=avabodhane. Janituṁ.",
  "anya-e0807n6:240_27": "Jetuṁ jinituṁ.",
  "anya-e0807n6:240_28": "Pattuṁ pāpuṇituṁ.",
  "anya-e0807n6:240_29": "Ketuṁ kiṇituṁ.",
  "anya-e0807n6:240_30": "Vinicchetuṁ, issa e,",
  "anya-e0807n6:240_31": "vinicchinituṁ.",
  "anya-e0807n6:240_32": "Gahetuṁ gaṇhituṁ.",
  "anya-e0807n6:240_33": "Corituṁ coretuṁ corayituṁ,",
  "anya-e0807n6:240_34": "pāletuṁ pālayituṁ.",
  "anya-e0807n6:240_35": "Payojake-bhāvetuṁ bhāvayituṁ,",
  "anya-e0807n6:240_36": "kāretuṁ kārayituṁ kārāpetuṁ kārāpayituṁ icchati+ccādi.",
  "anya-e0807n6:241_0": "Evaṁ kriyatthakriyāyaṁ gamyamānāyaṁ,",
  "anya-e0807n6:241_1": "yathā suboddhuṁ vakkhāmi,",
  "anya-e0807n6:241_2": "evaṁ daṭṭhuṁ gacchati,",
  "anya-e0807n6:241_3": "gantu+mārabhati,",
  "anya-e0807n6:241_4": "gantuṁ payojeti,",
  "anya-e0807n6:241_5": "dassetu+māha iccādi.",
  "anya-e0807n6:242_0": "Arahasakkādīsupi siddhaṁ,",
  "anya-e0807n6:242_1": "tathā kāla samayavelāsu.",
  "anya-e0807n6:242_2": "Ko taṁ ninditu+marahati,",
  "anya-e0807n6:242_3": "rājā bhavitu+marahati,",
  "anya-e0807n6:242_4": "araho bhavaṁ vattuṁ,",
  "anya-e0807n6:242_5": "sakkā jetuṁ dhanena vā,",
  "anya-e0807n6:242_6": "sakkā laddhuṁ,",
  "anya-e0807n6:242_7": "bhassa dho.",
  "anya-e0807n6:242_8": "Kattuṁ sakkhissati.",
  "anya-e0807n6:242_9": "Bhabbo niyāmaṁ okkamituṁ,",
  "anya-e0807n6:242_10": "abhabbo kātuṁ.",
  "anya-e0807n6:242_11": "Anucchaviko bhavaṁ dānaṁ paṭiggahetuṁ,",
  "anya-e0807n6:242_12": "idaṁ kātuṁ anurūpaṁ,",
  "anya-e0807n6:242_13": "dānaṁ dātuṁ yuttaṁ,",
  "anya-e0807n6:242_14": "dātuṁ vattuñca labhati.",
  "anya-e0807n6:242_15": "Evaṁ vaṭṭati bhāsituṁ,",
  "anya-e0807n6:242_16": "chindituṁ na ca kappati iccādi.",
  "anya-e0807n6:242_17": "Tathākālo bhuñjituṁ,",
  "anya-e0807n6:242_18": "samayo bhuñjituṁ,",
  "anya-e0807n6:242_19": "velā bhuñjituṁ.",
  "anya-e0807n6:243_0": "Alamatthepi siddhaṁ, alameva dānāni dātuṁ, alameva puññāni kātuṁ.",
  "anya-e0807n6:244_0": "62. Paṭisedhe+laṁkhalūnaṁ ktuna ktvāna ktvā vā",
  "anya-e0807n6:245_0": "Alaṁ+khalusaddānaṁ paṭisedhanatthānaṁ payoge ktunādayo vā honti bhāve.",
  "anya-e0807n6:245_1": "Alaṁpubbo,",
  "anya-e0807n6:245_2": "su=savane,",
  "anya-e0807n6:245_3": "alaṁ savanaṁ katvā khalu savanaṁ katvāti alaṁ sotuna khalu sotuna alaṁ sutvāna khalu sutvāna alaṁ sutvā khalu sutvā.",
  "anya-e0807n6:245_4": "Nipātattā silopo.",
  "anya-e0807n6:246_0": "63. Pubbe+kakattukānaṁ",
  "anya-e0807n6:247_0": "Eko kattā yesaṁ byāpārānaṁ,",
  "anya-e0807n6:247_1": "tesu yo pubbo,",
  "anya-e0807n6:247_2": "tadatthato kriyatthā tunādayo honti bhāve.",
  "anya-e0807n6:247_3": "“Tuṁtunā” dinā karassa ā,",
  "anya-e0807n6:247_4": "so kātuna kammaṁ gacchati,",
  "anya-e0807n6:247_5": "akātuna puññaṁ kilissanti.",
  "anya-e0807n6:247_6": "Ralope kammaṁ katvāna bhadrakaṁ,",
  "anya-e0807n6:247_7": "puññāni katvā saggaṁ gacchati.",
  "anya-e0807n6:247_8": "Abhisaṅkharaṇaṁ katvā abhisaṅkharitvā karitvā vā.",
  "anya-e0807n6:247_9": "Tathā sibbitvā chādayitvā jānitvā dhammaṁ sutvā sutvāna dhammaṁ modati, suṇitvā,",
  "anya-e0807n6:247_10": "patvā pāpuṇitvā, kinitvā,",
  "anya-e0807n6:247_11": "jetvā jinitvā jitvā,",
  "anya-e0807n6:247_12": "coretvā corayitvā,",
  "anya-e0807n6:247_13": "pūjetvā pūjayitvā,",
  "anya-e0807n6:247_14": "tathā mettaṁ bhāvetvā bhāvayitvā,",
  "anya-e0807n6:247_15": "vihāraṁ kāretvā kārayitvā kārāpetvā kārāpayitvā saggaṁ gamissanti+ccādi.",
  "anya-e0807n6:247_16": "Pubbeti kiṁ,",
  "anya-e0807n6:247_17": "bhuñjati ca pacati ca.",
  "anya-e0807n6:247_18": "“Apatvā nadiṁ pabbato,",
  "anya-e0807n6:247_19": "atikkamma pabbataṁ nadī”tiādīsu bhūdhātussa sambhavā ekakattukatā pubbakālatā ca gamyate.",
  "anya-e0807n6:247_20": "“Bhutvā bhutvā gacchatī”ti imināva siddhaṁ,",
  "anya-e0807n6:247_21": "ābhikkhaññantu dvibbacanāva gamyate.",
  "anya-e0807n6:247_22": "Kathaṁ “jīvaggāhaṁ agāhayi,",
  "anya-e0807n6:247_23": "kāyappacālakaṁ gacchatī”ti,",
  "anya-e0807n6:247_24": "ghaṇantena kriyāvisesanena siddhaṁ,",
  "anya-e0807n6:247_25": "yathā odanapākaṁ sayatīti.",
  "anya-e0807n6:248_0": "164. Pyo vā tvāssa samāse",
  "anya-e0807n6:249_0": "Tvāssa vā pyo hoti samāse.",
  "anya-e0807n6:249_1": "Pakāro “pye sissā”ti visesanattho.",
  "anya-e0807n6:249_2": "Abhipubbo pādisamāso,",
  "anya-e0807n6:249_3": "abhivadanaṁ katvā abhivādiya bhāsissaṁ.",
  "anya-e0807n6:249_4": "Tathā abhibhuyya,",
  "anya-e0807n6:249_5": "dvittarassāni. Si=saye –",
  "anya-e0807n6:250_0": "88. Pye sissā",
  "anya-e0807n6:251_0": "Sissa ā hoti pyādese.",
  "anya-e0807n6:251_1": "Nissayanaṁ katvā nissāya.",
  "anya-e0807n6:251_2": "Pubbarūpe vibhajja vibhajiya.",
  "anya-e0807n6:251_3": "Disa=atisajjane, uddissa.",
  "anya-e0807n6:251_4": "Pavissa pavisiya pavisitvā, upanaya,",
  "anya-e0807n6:251_5": "atiseyya atisayitvā,",
  "anya-e0807n6:251_6": "ohāya ohitvā. Ādāya,",
  "anya-e0807n6:251_7": "dāssi+yaṅa, ādiya. Paṭṭhāya, viceyya,",
  "anya-e0807n6:251_8": "viññāya vijānitvā,",
  "anya-e0807n6:251_9": "samāseti kiṁ, patvā.",
  "anya-e0807n6:251_10": "Kvacā+ samāsepi bahulādhikārā,",
  "anya-e0807n6:251_11": "lataṁ dantehi chindiya.",
  "anya-e0807n6:251_12": "Tathā bhuñjitvā.",
  "anya-e0807n6:252_0": "165. Tuṁ+yānā",
  "anya-e0807n6:253_0": "Tvāssa vā tuṁ+yānā honti samāse kvaci.",
  "anya-e0807n6:253_1": "Abhiharaṇaṁ katvā abhihaṭṭhuṁ,",
  "anya-e0807n6:253_2": "abhiharitvā,",
  "anya-e0807n6:253_3": "pādisamāso,",
  "anya-e0807n6:253_4": "“pucchādito”ti tassa ṭho pararūpādi ca.",
  "anya-e0807n6:253_5": "Anumodanaṁ katvā anumodiyāna anumoditvā vā,",
  "anya-e0807n6:253_6": "kānubandhepi “vā kvacī”ti vikappattā “lahussupantassā”ti okāro.",
  "anya-e0807n6:253_7": "Kvacā+samāsepi bahulādhikārā, daṭṭhuṁ,",
  "anya-e0807n6:253_8": "disato tvāssa tumādese disassa dasa.",
  "anya-e0807n6:253_9": "Aññatra “disā vāna+vā sa cā”ti tvāssa vāna+vā sa honti, disvā.",
  "anya-e0807n6:253_10": "Evaṁ labhanaṁ katvā laddhā dhanaṁtiādīsu tassa dho bhavati.",
  "anya-e0807n6:254_0": "Iti payogasiddhiyaṁ khādikaṇḍo sattamo.",
  "anya-e0807n6:255_0": "Payogasiddhi nigamanaṁ",
  "anya-e0807n6:256_0": "1.",
  "anya-e0807n6:257_0": "Ye nantatantaratanākaramanthanena,",
  "anya-e0807n6:258_0": "Manthācalollasitañāṇavarena laddhā;",
  "anya-e0807n6:259_0": "Sārāmatā+tisukhitā sukhayanti ca+ññe,",
  "anya-e0807n6:260_0": "Te me jayanti guravo guravo guṇehi.",
  "anya-e0807n6:261_0": "2.",
  "anya-e0807n6:262_0": "Yassa sādhuguṇubbhūta-kitti sabbatta patthaṭā;",
  "anya-e0807n6:263_0": "Moggallāno mahāpañño, jayatī so ha sabbadā.",
  "anya-e0807n6:264_0": "3.",
  "anya-e0807n6:265_0": "Paramappicchatā+neka-santosūpasamesinaṁ;",
  "anya-e0807n6:266_0": "Sucisalekhavuttīnaṁ, sadā+raññanivāsinaṁ.",
  "anya-e0807n6:267_0": "4.",
  "anya-e0807n6:268_0": "Sāsanujotakārīna+māceratta+mupāgataṁ;",
  "anya-e0807n6:269_0": "Udumbaragirīkhyātā+yatanaṁ yatipuṅgavaṁ.",
  "anya-e0807n6:270_0": "5.",
  "anya-e0807n6:271_0": "Medhaṅkaroti ākhyāta-nāmadheyyaṁ tapodhanaṁ;",
  "anya-e0807n6:272_0": "Theraṁ thiradayā medhā-nidhānaṁ sādhu pūjitaṁ.",
  "anya-e0807n6:273_0": "6.",
  "anya-e0807n6:274_0": "Sissaṁ sahāya+māgamma, kalyāṇamitta+mattano;",
  "anya-e0807n6:275_0": "Sodhetuṁ sāsanaṁ satthu, parakkama+makāsi yo.",
  "anya-e0807n6:276_0": "7.",
  "anya-e0807n6:277_0": "Saṅgharakkhitanāmena, mahātherena dhīmatā;",
  "anya-e0807n6:278_0": "Nivāsabhūtenā+neka-guṇāna+ppicchatādinaṁ.",
  "anya-e0807n6:279_0": "8.",
  "anya-e0807n6:280_0": "Moggallānabyākaraṇa-payogakkamasādhakā;",
  "anya-e0807n6:281_0": "Ettāvatā katā esā, payogasiddhi niṭṭhitā.",
  "anya-e0807n6:282_0": "9.",
  "anya-e0807n6:283_0": "Teneva racitā sādhu, sāsanodayakārinā;",
  "anya-e0807n6:284_0": "Khuddasikkhāya ṭīkā ca, tathā sambandhacintanā.",
  "anya-e0807n6:285_0": "10.",
  "anya-e0807n6:286_0": "Susaddasiddhiṁ yo yoga-nicchayaṁ sabbhi vaṇṇitaṁ;",
  "anya-e0807n6:287_0": "Akā subodhālaṅkāraṁ, tathā sambandhacintanaṁ.",
  "anya-e0807n6:288_0": "11.",
  "anya-e0807n6:289_0": "Satthasañcitapuññena, nibbānasādhakaṁ hitaṁ;",
  "anya-e0807n6:290_0": "Sādhento lokanāthassa, saddhammo tiṭṭhataṁ ciranti.",
  "anya-e0807n6:291_0": "Iti saṅgharakkhitamahāsāmitherapādaviracitā",
  "anya-e0807n6:292_0": "Payogasiddhi niṭṭhitā.",
  "anya-e0807n6:293_0": "(Visesalakkhaṇaṁ).",
  "anya-e0807n6:293_1": "Yathāvuttānaṁ pana payogasiddhinigamana gāthānaṁ ekādasannaṁ pubbeyeva vakkhamānā imā gāthāyo dissanti porāṇe sīhaḷamūlapayogasiddhipāṭhe.",
  "anya-e0807n6:293_2": "Tā ca gāthāyo pacchā sīhaḷamūlapayogasiddhisaṁsodhakena medhaṅkaroti garūhi gahitanāmadheyyena therena pakkhittāti veditabbā,",
  "anya-e0807n6:293_3": "tasmā mayaṁ tā gāthāyo sabbapacchāyeva imasmiṁ-ṭhāne ṭhapema.",
  "anya-e0807n6:293_4": "Tā pana gāthāyo katamāti ce –",
  "anya-e0807n6:294_0": "1.",
  "anya-e0807n6:295_0": "Cāgavikkamasaddhānu-sampannaguṇasāmino;",
  "anya-e0807n6:296_0": "Parakkamanarindassa, sīhaḷindassa dhīmato.",
  "anya-e0807n6:297_0": "2.",
  "anya-e0807n6:298_0": "Atrajenā+nujātena, bhūpālakulaketunā;",
  "anya-e0807n6:299_0": "Disantapatthaṭodāra-vikkamena yasassinā.",
  "anya-e0807n6:300_0": "3.",
  "anya-e0807n6:301_0": "Bhuvanekabhujavhena, mahārājena dhīmatā;",
  "anya-e0807n6:302_0": "Catupaccayadānena, satataṁ samupaṭṭhito.",
  "anya-e0807n6:303_0": "4.",
  "anya-e0807n6:304_0": "“Jambudoṇī”ti vikhyātā –",
  "anya-e0807n6:305_0": "Vāse nivasato sato;",
  "anya-e0807n6:306_0": "Sumaṅgalamahatthera –",
  "anya-e0807n6:307_0": "Sāmino sucivuttino.",
  "anya-e0807n6:308_0": "5.",
  "anya-e0807n6:309_0": "Vaṁse visuddhe saṁjāto,",
  "anya-e0807n6:310_0": "Panthasenāsane rato;",
  "anya-e0807n6:311_0": "Pariyattimahāsindhu –",
  "anya-e0807n6:312_0": "Niyyāmakadhurandharo.",
  "anya-e0807n6:313_0": "5.",
  "anya-e0807n6:314_0": "Appicchādiguṇūpeto, jinasāsanamāmako;",
  "anya-e0807n6:315_0": "Vaneratamahatthero, medhaṅkarasamavhayo.",
  "anya-e0807n6:316_0": "6.",
  "anya-e0807n6:317_0": "Pāṭavatthāya bhikkhūnaṁ, vinaye suvisārado;",
  "anya-e0807n6:318_0": "Payogasiddhiṁ sodhayi, sadā sappaññagocaraṁ.",
  "anya-e0807n6:319_0": "7.",
  "anya-e0807n6:320_0": "Imaṁ likhitapuññena, mettekyaṁ upasaṁkami;",
  "anya-e0807n6:321_0": "Patiṭṭhahitvā saraṇe, suppatiṭṭhāmi sāsaneti.",
  "anya-e0807n6:322_0": "Payogasiddhisiddhaṁ."
}