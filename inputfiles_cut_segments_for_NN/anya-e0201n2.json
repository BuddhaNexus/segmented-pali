{
  "anya-e0201n2:0_0": "3. Kārakakaṇḍa",
  "anya-e0201n2:1_0": "Paṭhamāvibhattirāsi",
  "anya-e0201n2:2_0": "Atha nāmavibhattīnaṁ atthabhedā vuccante.",
  "anya-e0201n2:3_0": "Kasmiṁ atthe paṭhamā?",
  "anya-e0201n2:4_0": "289.Paṭhamatthamattecaṁ. 2.1.93; pā. 2.3.46.",
  "anya-e0201n2:5_0": "Nāmassa abhidheyyamatte paṭhamāvibhatti hoti.",
  "anya-e0201n2:6_0": "Rukkho, mālā, dhanaṁ.",
  "anya-e0201n2:7_0": "Ettha ca mattasaddena kattu,",
  "anya-e0201n2:7_1": "kammādike vibhatyatthe nivatteti.",
  "anya-e0201n2:7_2": "Tasmā atthamattanti liṅgatthoyeva vuccati.",
  "anya-e0201n2:8_0": "Tattha anuccārite sati suṇantassa avidito attho līnattho nāma.",
  "anya-e0201n2:8_1": "Taṁ līnamatthaṁ gameti bodhetīti liṅgaṁ,",
  "anya-e0201n2:8_2": "uccāritapadaṁ.",
  "anya-e0201n2:9_0": "Taṁ pana pakatiliṅgaṁ,",
  "anya-e0201n2:9_1": "nipphannaliṅganti duvidhaṁ.",
  "anya-e0201n2:9_2": "Tattha vibhattirahitaṁ pakatiliṅgaṁ idhādhippetaṁ liṅga,",
  "anya-e0201n2:9_3": "vibhattīnaṁ visuṁ visuṁ vibhāgaṭṭhānattā.",
  "anya-e0201n2:10_0": "Līnaṁ aṅganti liṅgaṁ.",
  "anya-e0201n2:10_1": "Tattha ‘līna’nti apākaṭaṁ.",
  "anya-e0201n2:10_2": "‘Aṅga’nti avayavo. Liṅgaṁ, nāmaṁ,",
  "anya-e0201n2:10_3": "pāṭipadikanti atthato ekaṁ.",
  "anya-e0201n2:11_0": "Liṅgassa attho paramattho, paññattiatthoti duvidho. Tathā visesanattho, visesyatthoti.",
  "anya-e0201n2:12_0": "Tattha visesanattho nāma sakattho,",
  "anya-e0201n2:12_1": "tassa tassa saddassa paṭiniyato pāṭipuggalikatthoti vuttaṁ hoti.",
  "anya-e0201n2:12_2": "Soyeva tasmiṁ tasmiṁ atthe ādimhi sadduppattiyā cirakālañca saddapavattiyā nibaddhakāraṇattā nimittatthoti ca vuccati. So suti, jāti, guṇa, dabba, kriyā, nāma,",
  "anya-e0201n2:12_3": "sambandhavasena sattavidho hoti.",
  "anya-e0201n2:13_0": "Visesyattho nāma sāmaññattho,",
  "anya-e0201n2:13_1": "bahunimittānaṁ sādhāraṇatthoti vuttaṁ hoti,",
  "anya-e0201n2:13_2": "soyeva taṁtaṁnimittayogā nemittakatthoti ca vuccati, so jāti, guṇa, dabba, kriyā,",
  "anya-e0201n2:13_3": "nāmavasena pañcavidho. Go, sukko, daṇḍī, pācako, tissoti.",
  "anya-e0201n2:14_0": "Tattha gosaddo yadā jātimattaṁ vadati go jātīti,",
  "anya-e0201n2:14_1": "tadā suti visesanaṁ.",
  "anya-e0201n2:14_2": "Yadā dabbaṁ vadati go gacchatīti,",
  "anya-e0201n2:14_3": "tadā suti ca jāti ca visesanaṁ.",
  "anya-e0201n2:15_0": "Sukkasaddo yadā guṇamattaṁ vadati sukko guṇoti,",
  "anya-e0201n2:15_1": "tadā suti visesanaṁ.",
  "anya-e0201n2:15_2": "Yadā guṇavisesaṁ vadati gossa sukkoti,",
  "anya-e0201n2:15_3": "tadā suti ca guṇajāti ca visesanaṁ.",
  "anya-e0201n2:15_4": "Yadā guṇavantaṁ dabbaṁ vadati sukko goti,",
  "anya-e0201n2:15_5": "tadā suti ca guṇajāti ca guṇaviseso ca sambandho ca visesanaṁ.",
  "anya-e0201n2:16_0": "Daṇḍīsaddo yadā jātimattaṁ vadati daṇḍī jātīti,",
  "anya-e0201n2:16_1": "tadā suti ca dabbañca visesanaṁ.",
  "anya-e0201n2:16_2": "Yadā dabbavantaṁ dabbaṁ vadati daṇḍī purisoti,",
  "anya-e0201n2:16_3": "tadā suti ca dabbañca jāti ca sambandho ca visesanaṁ.",
  "anya-e0201n2:17_0": "Pācakasaddo yadā jātimattaṁ vadati pācako jātīti,",
  "anya-e0201n2:17_1": "tadā suti ca kriyā ca visesanaṁ.",
  "anya-e0201n2:17_2": "Yadā kriyānipphādakaṁ dabbaṁ vadati pācako purisoti,",
  "anya-e0201n2:17_3": "tadā suti ca kriyā ca jāti ca kriyākārakasambandho ca visesanaṁ.",
  "anya-e0201n2:18_0": "Tissasaddo yadā nāmamattaṁ vadati tisso nāmanti,",
  "anya-e0201n2:18_1": "tadā suti visesanaṁ.",
  "anya-e0201n2:18_2": "Yadā nāmavantaṁ dabbaṁ vadati,",
  "anya-e0201n2:18_3": "tisso bhikkhūti,",
  "anya-e0201n2:18_4": "tadā suti ca nāmajāti ca sambandho ca visesanaṁ.",
  "anya-e0201n2:19_0": "Sabbattha yaṁ yaṁ vadatīti vuttaṁ,",
  "anya-e0201n2:19_1": "taṁ taṁ visesyanti ca dabbanti ca veditabbaṁ.",
  "anya-e0201n2:19_2": "Ettha ca suti nāma saddasabhāvā eva hoti,",
  "anya-e0201n2:19_3": "saddapakkhikā eva.",
  "anya-e0201n2:19_4": "Sabbo saddo paṭhamaṁ sattābhidhāyakoti ca ñāse vuttaṁ.",
  "anya-e0201n2:19_5": "Tasmā sabbattha sutiṭṭhāne sattā eva yuttā vattunti.",
  "anya-e0201n2:19_6": "Sattāti ca tassa tassa atthassa vohāramattenapi loke vijjamānatā vuccati,",
  "anya-e0201n2:19_7": "taṁ taṁ saddaṁ suṇantassa ca ñāṇaṁ taṁtadatthassa atthitāmattaṁ sabbapaṭhamaṁ jānāti,",
  "anya-e0201n2:19_8": "tato paraṁ jātisadde jātiṁ jānāti.",
  "anya-e0201n2:19_9": "Guṇasadde guṇanti evamādi sabbaṁ vattabbaṁ. Liṅga, saṅkhyā,",
  "anya-e0201n2:19_10": "parimāṇānipi visesanatthe saṅgayhanti.",
  "anya-e0201n2:20_0": "Tattha liṅgaṁ nāma ye itthi,",
  "anya-e0201n2:20_1": "purisānaṁ liṅga, nimitta,",
  "anya-e0201n2:20_2": "kuttā’kappā nāma abhidhamme vuttā,",
  "anya-e0201n2:20_3": "ye ca napuṁsakānaṁ liṅga, nimitta,",
  "anya-e0201n2:20_4": "kuttā’kappā nāma avuttasiddhā,",
  "anya-e0201n2:20_5": "ye ca saddesu ceva atthesu ca visadā’visadākāra,",
  "anya-e0201n2:20_6": "majjhimākārā sandissanti,",
  "anya-e0201n2:20_7": "sabbametaṁ liṅgaṁ nāma.",
  "anya-e0201n2:21_0": "Evaṁ visesana,",
  "anya-e0201n2:21_1": "visesyavasena duvidho attho pubbe vuttassa saddaliṅgassa attho nāma,",
  "anya-e0201n2:21_2": "so saliṅgo,",
  "anya-e0201n2:21_3": "sasaṅkhyo,",
  "anya-e0201n2:21_4": "saparimāṇo cāti tividho hoti.",
  "anya-e0201n2:22_0": "Tattha saliṅgo yathā? Saññā, phasso, cittaṁ. Kaññā, puriso, kulaṁ. Mālā, rukkho, dhananti.",
  "anya-e0201n2:23_0": "Sasaṅkhyo yathā? Eko, dve, tayo, bahū iccādi.",
  "anya-e0201n2:24_0": "Saparimāṇo yathā? Vidatthi, hattho, doṇo, āḷhakaṁ iccādi.",
  "anya-e0201n2:25_0": "Api ca suddho,",
  "anya-e0201n2:25_1": "saṁsaṭṭhoti duvidho liṅgattho.",
  "anya-e0201n2:25_2": "Tattha kammādisaṁsaggarahito suddho nāma.",
  "anya-e0201n2:25_3": "So saliṅgo,",
  "anya-e0201n2:25_4": "sasaṅkhyo,",
  "anya-e0201n2:25_5": "saparimāṇo,",
  "anya-e0201n2:25_6": "upasaggattho,",
  "anya-e0201n2:25_7": "nipātattho,",
  "anya-e0201n2:25_8": "pāṭi-padikatthoti chabbidho. Atthi, sakkā,",
  "anya-e0201n2:25_9": "labbhāiccādi idha pāṭipadikaṁ nāma. Tuna, tvāna, tvā, tave, tuṁ,",
  "anya-e0201n2:25_10": "khattuṁpaccayantāpi nipātesu gayhanti.",
  "anya-e0201n2:26_0": "Saṁsaṭṭho vuttasaṁsaṭṭho,",
  "anya-e0201n2:26_1": "avuttasaṁsaṭṭhoti duvidho.",
  "anya-e0201n2:26_2": "Tattha vuttasaṁsaṭṭho catubbidho samāsena vuttasaṁsaṭṭho,",
  "anya-e0201n2:26_3": "taddhitena,",
  "anya-e0201n2:26_4": "ākhyātena, kitenāti.",
  "anya-e0201n2:26_5": "Tattha samāsena vutto chakārakasambandhavasena sattavidho,",
  "anya-e0201n2:26_6": "bhāvena saddhiṁ aṭṭhavidho vā,",
  "anya-e0201n2:26_7": "tathā taddhitena vutto.",
  "anya-e0201n2:26_8": "Ākhyātena vutto kattu, kamma,",
  "anya-e0201n2:26_9": "bhāvavasena tividho.",
  "anya-e0201n2:26_10": "Kitena vutto chakāraka,",
  "anya-e0201n2:26_11": "bhāvavasena sattavidho.",
  "anya-e0201n2:26_12": "Sabbo suddho ceva vuttasaṁsaṭṭho ca paṭhamāya visayo.",
  "anya-e0201n2:27_0": "Avuttasaṁsaṭṭhopi kattusaṁsaṭṭho,",
  "anya-e0201n2:27_1": "kammasaṁsaṭṭhotiādinā anekavidho.",
  "anya-e0201n2:27_2": "So dutiyādīnaṁ eva visayoti.",
  "anya-e0201n2:27_3": "Ettha ca vibhattiyā vinā kevalo saddo payogaṁ nārahatīti katvā payogārahatthameva chabbidhe suddhe catubbidhe ca vuttasaṁsaṭṭhe paṭhamā payujjati,",
  "anya-e0201n2:27_4": "na atthajotanatthaṁ.",
  "anya-e0201n2:28_0": "Kenaci vācakena avuttāni pana kammādīni vibhattīhi vinā viditāni na hontītikatvā atthajotanatthampi kammādīsu dutiyādayo payujjanti.",
  "anya-e0201n2:28_1": "Tasmā atthamatteti idha desantarāvacchedake visayamatte bhummaṁ.",
  "anya-e0201n2:28_2": "Kamme dutiyāiccādīsu pana nipphādetabbe payojane bhummanti evaṁ dvinnaṁ bhummānaṁ nānattaṁ veditabbanti.",
  "anya-e0201n2:29_0": "290.Āmantaneka. 285; rū. 70; nī. 578; caṁ. 2.1.94; pā. 2.3.47; āmantaṇe (bahūsu).",
  "anya-e0201n2:30_0": "Pageva siddhassa vatthuno nāmena vā nipātena vā attano abhimukhīkaraṇaṁ āmantanaṁ nāma.",
  "anya-e0201n2:30_1": "Adhikāmantane atthamatte paṭhamā hoti.",
  "anya-e0201n2:30_2": "Ettha ca āmantanapadaṁ nāma kriyāpekkhaṁ na hoti,",
  "anya-e0201n2:30_3": "tasmā kārakasaññaṁ na labhati.",
  "anya-e0201n2:31_0": "Taṁ pana duvidhaṁ sādarā’nādaravasena. Ehi samma, ehi jeti.",
  "anya-e0201n2:32_0": "Tathā sajīva,",
  "anya-e0201n2:32_1": "nijjīvavasena,",
  "anya-e0201n2:32_2": "bho purisa,",
  "anya-e0201n2:32_3": "vadehi bho saṅkha,",
  "anya-e0201n2:32_4": "vadehi bho saṅkha dī. ni. 2.426.",
  "anya-e0201n2:32_5": "Ummujja bho puthusile,",
  "anya-e0201n2:32_6": "ummujja bho puthusileti saṁ. ni. 4.358.",
  "anya-e0201n2:33_0": "Tathā paccakkhā’paccakkhavasena,",
  "anya-e0201n2:33_1": "bho purisa,",
  "anya-e0201n2:33_2": "kahaṁ ekaputtaka,",
  "anya-e0201n2:33_3": "kahaṁ ekaputtakāti saṁ. ni. 2.63; dha. pa. aṭṭha. 1.2.",
  "anya-e0201n2:34_0": "Tathā niyamā’niyamavasena,",
  "anya-e0201n2:34_1": "bho purisa,",
  "anya-e0201n2:34_2": "acchariyaṁ vata bho abbhutaṁ vata bho dī. ni. 2.192.",
  "anya-e0201n2:34_3": "Yatra hi nāma saññī samānotiādi dī. ni. 2.192.",
  "anya-e0201n2:34_4": "Idaṁ āmantanaṁ nāma pageva siddhe eva hoti,",
  "anya-e0201n2:34_5": "na vidhātabbe,",
  "anya-e0201n2:34_6": "na hi pageva rājabhāvaṁ vā bhikkhubhāvaṁ vā appattaṁ janaṁ “bho rājā”ti vā “bho bhikkhū”ti vā āmantentīti.",
  "anya-e0201n2:35_0": "Paṭhamāvibhattirāsi niṭṭhito.",
  "anya-e0201n2:36_0": "Dutiyāvibhattirāsi",
  "anya-e0201n2:37_0": "Kasmiṁ atthe dutiyā?",
  "anya-e0201n2:38_0": "291.Kamme dutiyāka. 297; rū. 284; nī. 580; caṁ. 2.1.43; pā. 1.4.49-51.",
  "anya-e0201n2:39_0": "Kammatthe dutiyā hoti.",
  "anya-e0201n2:39_1": "Kariyateti kammaṁ,",
  "anya-e0201n2:39_2": "taṁ nibbattikammaṁ,",
  "anya-e0201n2:39_3": "vikatikammaṁ,",
  "anya-e0201n2:39_4": "pattikammanti tividhaṁ hoti.",
  "anya-e0201n2:40_0": "Tattha nibbattikammaṁ yathā?",
  "anya-e0201n2:40_1": "Iddhimā hatthivaṇṇaṁ māpeti,",
  "anya-e0201n2:40_2": "rājā nagaraṁ māpeti,",
  "anya-e0201n2:40_3": "mātā puttaṁ vijāyati,",
  "anya-e0201n2:40_4": "bījaṁ rukkhaṁ janeti,",
  "anya-e0201n2:40_5": "kammaṁ vipākaṁ janeti,",
  "anya-e0201n2:40_6": "āhāro balaṁ janeti,",
  "anya-e0201n2:40_7": "jano puññaṁ karoti,",
  "anya-e0201n2:40_8": "pāpaṁ karoti,",
  "anya-e0201n2:40_9": "buddho dhammaṁ desesi,",
  "anya-e0201n2:40_10": "vinayaṁ paññapesi,",
  "anya-e0201n2:40_11": "bhikkhu jhānaṁ uppādeti,",
  "anya-e0201n2:40_12": "maggaṁ uppādeti iccādi.",
  "anya-e0201n2:41_0": "Vikatikammaṁ yathā?",
  "anya-e0201n2:41_1": "Gehaṁ karoti,",
  "anya-e0201n2:41_2": "rathaṁ karoti,",
  "anya-e0201n2:41_3": "ghaṭaṁ karoti,",
  "anya-e0201n2:41_4": "paṭaṁ vāyati,",
  "anya-e0201n2:41_5": "odanaṁ pacati,",
  "anya-e0201n2:41_6": "bhattaṁ pacati,",
  "anya-e0201n2:41_7": "kaṭṭhaṁ aṅgāraṁ karoti,",
  "anya-e0201n2:41_8": "suvaṇṇaṁ kaṭakaṁ karoti,",
  "anya-e0201n2:41_9": "gehaṁ jhāpeti,",
  "anya-e0201n2:41_10": "rukkhaṁ chindati,",
  "anya-e0201n2:41_11": "pākāraṁ bhindati,",
  "anya-e0201n2:41_12": "vihayo lunāti,",
  "anya-e0201n2:41_13": "pāṇaṁ hanati,",
  "anya-e0201n2:41_14": "bhattaṁ bhuñjati iccādi.",
  "anya-e0201n2:42_0": "Pattikammaṁ yathā?",
  "anya-e0201n2:42_1": "Gāmaṁ gacchati,",
  "anya-e0201n2:42_2": "gehaṁ pavisati,",
  "anya-e0201n2:42_3": "rukkhaṁ ārohati,",
  "anya-e0201n2:42_4": "nadiṁ tarati,",
  "anya-e0201n2:42_5": "ādiccaṁ passati,",
  "anya-e0201n2:42_6": "dhammaṁ suṇāti,",
  "anya-e0201n2:42_7": "buddhaṁ vandati payirupāsati iccādi.",
  "anya-e0201n2:43_0": "Pakatikammaṁ,",
  "anya-e0201n2:43_1": "vikatikammanti duvidhaṁ.",
  "anya-e0201n2:43_2": "Suvaṇṇaṁ kaṭakaṁ karoti,",
  "anya-e0201n2:43_3": "kaṭṭhaṁ aṅgāraṁ karoti,",
  "anya-e0201n2:43_4": "purisaṁ ṭhitaṁ passati,",
  "anya-e0201n2:43_5": "purisaṁ gacchantaṁ passati,",
  "anya-e0201n2:43_6": "bhikkhuṁ passati sataṁ,",
  "anya-e0201n2:43_7": "sampajānaṁ,",
  "anya-e0201n2:43_8": "abhikkamantaṁ,",
  "anya-e0201n2:43_9": "paṭikkamantaṁ,",
  "anya-e0201n2:43_10": "ālokentaṁ,",
  "anya-e0201n2:43_11": "vilokentaṁ,",
  "anya-e0201n2:43_12": "samiñjentaṁ,",
  "anya-e0201n2:43_13": "pasārentaṁ.",
  "anya-e0201n2:44_0": "Ettha ‘purisaṁ, bhikkhu’nti pakatikammaṁ, ‘ṭhitaṁ, sataṁ’iccādīni vikatikammāni.",
  "anya-e0201n2:45_0": "Dhātukammaṁ, kāritakammanti duvidhaṁ. Gāmaṁ gacchati, purisaṁ gāmaṁ gameti.",
  "anya-e0201n2:46_0": "Dhātukammañca dvikammikadhātūnaṁ duvidhaṁ padhānakammaṁ,",
  "anya-e0201n2:46_1": "appadhānakammanti.",
  "anya-e0201n2:46_2": "Ajapālo ajaṁ gāmaṁ neti,",
  "anya-e0201n2:46_3": "puriso bhāraṁ gāmaṁ vahati, harati,",
  "anya-e0201n2:46_4": "gāmaṁ sākhaṁ kaḍḍhati,",
  "anya-e0201n2:46_5": "gāviṁ khīraṁ dohati,",
  "anya-e0201n2:46_6": "brāhmaṇaṁ kambalaṁ yācati,",
  "anya-e0201n2:46_7": "brāhmaṇaṁ bhattaṁ bhikkhati,",
  "anya-e0201n2:46_8": "gāviyo vajaṁ avarundhati,",
  "anya-e0201n2:46_9": "bhagavantaṁ pañhaṁ pucchati,",
  "anya-e0201n2:46_10": "rukkhaṁ phalāni ocināti,",
  "anya-e0201n2:46_11": "sissaṁ dhammaṁ bravīti,",
  "anya-e0201n2:46_12": "bhagavā bhikkhū etadavoca udā.",
  "anya-e0201n2:46_13": "23 (thokaṁ visadisaṁ),",
  "anya-e0201n2:46_14": "sissaṁ dhammaṁ anusāsati iccādi.",
  "anya-e0201n2:47_0": "Ettha ca ‘ajaṁ,",
  "anya-e0201n2:47_1": "khīraṁ’ iccādi padhānakammaṁ nāma kattārā pariggahetuṁ iṭṭhatarattā. ‘Gāmaṁ,",
  "anya-e0201n2:47_2": "gāviṁ’iccādi appadhānakammaṁ nāma tathā aniṭṭhatarattā.",
  "anya-e0201n2:48_0": "Tattha padhānakammaṁ kathinakammaṁ nāma,",
  "anya-e0201n2:48_1": "kammabhāve thirakammanti vuttaṁ hoti.",
  "anya-e0201n2:48_2": "Appadhānakammaṁ akathinakammaṁ nāma,",
  "anya-e0201n2:48_3": "athirakammanti vuttaṁ hoti.",
  "anya-e0201n2:48_4": "Tañhi kadāci sampadānaṁ hoti,",
  "anya-e0201n2:48_5": "kadāci apādānaṁ,",
  "anya-e0201n2:48_6": "kadāci sāmi,",
  "anya-e0201n2:48_7": "kadāci okāso. Yathā –",
  "anya-e0201n2:48_8": "so maṁ dakāya neti,",
  "anya-e0201n2:48_9": "gāvito khīraṁ dohati,",
  "anya-e0201n2:48_10": "gāviyā khīraṁ dohahi,",
  "anya-e0201n2:48_11": "gāviyaṁ khīraṁ dohati iccādi.",
  "anya-e0201n2:49_0": "Kamme dutiyāti vattate.",
  "anya-e0201n2:50_0": "292.Gatibodhāhārasaddatthā kammaka bhajjādīnaṁ payojjeka. 300; rū. 286; nī. 587; caṁ. 2.1.44; pā. 1.4.52.",
  "anya-e0201n2:51_0": "Niccavidhisuttamidaṁ.",
  "anya-e0201n2:51_1": "Gamanatthānaṁ bodhanatthānaṁ āhāratthānaṁ saddatthānaṁ akammakānaṁ bhajjādīnañca dhātūnaṁ payojje kammani dutiyā hoti.",
  "anya-e0201n2:51_2": "Ettha ca payojjakammaṁ nāma kāritakammaṁ vuccati.",
  "anya-e0201n2:52_0": "Puriso purisaṁ gāmaṁ gamayati,",
  "anya-e0201n2:52_1": "sāmiko ajapālaṁ ajaṁ gāmaṁ nayāpeti,",
  "anya-e0201n2:52_2": "ācariyo sissaṁ dhammaṁ bodheti,",
  "anya-e0201n2:52_3": "puriso purisaṁ bhattaṁ bhojeti,",
  "anya-e0201n2:52_4": "ācariyo sissaṁ dhammaṁ pāṭheti,",
  "anya-e0201n2:52_5": "puriso purisaṁ sayāpeti,",
  "anya-e0201n2:52_6": "acchāpeti,",
  "anya-e0201n2:52_7": "uṭṭhāpeti,",
  "anya-e0201n2:52_8": "puriso purisaṁ dhaññaṁ bhajjāpeti,",
  "anya-e0201n2:52_9": "koṭṭāpeti,",
  "anya-e0201n2:52_10": "uddharāpeti.",
  "anya-e0201n2:53_0": "Etesamīti kiṁ? Puriso purisena odanaṁ pāceti.",
  "anya-e0201n2:54_0": "Ettha ca gamanatthādīnaṁ payojje tatiyāpi rūpasiddhiyaṁ 141 piṭṭhe saddanītiyañca sutta-148 piṭṭhe vuttā.",
  "anya-e0201n2:54_1": "Saddanītiyaṁ tatiyāpayogepi kammatthameva icchati.",
  "anya-e0201n2:54_2": "Ñāsādīsu katvatthaṁ icchanti.",
  "anya-e0201n2:55_0": "Yadā pana paṭhamaṁ payojakaṁ añño dutiyo payojeti,",
  "anya-e0201n2:55_1": "tadā paṭhamo payojjo nāma.",
  "anya-e0201n2:55_2": "Tasmiṁ tatiyāevāti vuttiyaṁ vuttaṁ.",
  "anya-e0201n2:55_3": "Attanā vippakataṁ kuṭiṁ parehi pariyosāpeti pārā. 363.",
  "anya-e0201n2:56_0": "293.Harādīnaṁ vāka. 300; rū. 286; nī. 587; caṁ. 2.1.45; pā. 1.4.53.",
  "anya-e0201n2:57_0": "Harādīnaṁ payojje kammani vikappena dutiyā hoti.",
  "anya-e0201n2:58_0": "Sāmiko purisaṁ bhāraṁ hāreti purisena vā,",
  "anya-e0201n2:58_1": "purisaṁ āhāraṁ ajjhohāreti purisena vā,",
  "anya-e0201n2:58_2": "purisaṁ kammaṁ kāreti purisena vā,",
  "anya-e0201n2:58_3": "rājā purisaṁ attānaṁ dasseti purisena vā,",
  "anya-e0201n2:58_4": "purisaṁ buddhaṁ vandāpeti purisena vā.",
  "anya-e0201n2:59_0": "194.Na khādādīnaṁka. 300; rū. 286; nī. 587; caṁ. 2.1.47; pā. 1.4.57.",
  "anya-e0201n2:60_0": "Khādādīnaṁ payojje kammani na dutiyā hoti.",
  "anya-e0201n2:61_0": "Sāmiko purisena khajjaṁ khādāpeti,",
  "anya-e0201n2:61_1": "ada-bhakkhane,",
  "anya-e0201n2:61_2": "bhattaṁ ādeti,",
  "anya-e0201n2:61_3": "sāmiko dāsena purisaṁ avhāpeti,",
  "anya-e0201n2:61_4": "saddāyāpeti,",
  "anya-e0201n2:61_5": "kandayati, nādayati.",
  "anya-e0201n2:61_6": "Ettha ca ‘saddāyāpetī’ti saddaṁ kārāpeti,",
  "anya-e0201n2:61_7": "nāmadhātu cesā. Kanda,",
  "anya-e0201n2:61_8": "nadāpi saddatthāyeva.",
  "anya-e0201n2:62_0": "295.Vahissāniyantukeka. 300; rū. 286; nī. 587; caṁ. 2.1.48; pā. 1.4.52.",
  "anya-e0201n2:63_0": "Vahissāti dhātuniddeso i-kāro,",
  "anya-e0201n2:63_1": "niyāmeti payojetīti niyantā,",
  "anya-e0201n2:63_2": "natthi niyantā etassāti aniyantuko.",
  "anya-e0201n2:63_3": "Yassa aññena payojakena kiccaṁ natthi,",
  "anya-e0201n2:63_4": "sayameva ñatvā vahati,",
  "anya-e0201n2:63_5": "so aniyantuko nāma,",
  "anya-e0201n2:63_6": "vahadhātussa tādise aniyantuke payojje kammani dutiyā na hoti.",
  "anya-e0201n2:64_0": "Sāmiko dāsena bhāraṁ vāheti.",
  "anya-e0201n2:65_0": "Aniyantuketi kiṁ? Balībadde bhāraṁ vāheti.",
  "anya-e0201n2:66_0": "296.Bhakkhissāhiṁsāyaṁka. 300; rū. 286; nī. 587; caṁ. 2.1.49; pā. 1.4.5.",
  "anya-e0201n2:67_0": "Bhakkhituṁ icchantassa bhakkhāpanaṁ hiṁsā nāma na hoti,",
  "anya-e0201n2:67_1": "anicchantassa bhakkhāpanaṁ hiṁsā nāma,",
  "anya-e0201n2:67_2": "bhakkhadhātussa payojje kammani ahiṁsāvisaye dutiyā na hoti.",
  "anya-e0201n2:68_0": "Sāmiko purisena modake bhakkhāpeti.",
  "anya-e0201n2:69_0": "Ahiṁsāyanti kiṁ? Balībadde sassaṁ bhakkhāpeti. Ettha ‘sassa’nti thūlataraṁ sassanti vadanti.",
  "anya-e0201n2:70_0": "Pāḷiyaṁ “sabbesaṁ viññāpetvāna apa.",
  "anya-e0201n2:70_1": "thera 1.1.438,",
  "anya-e0201n2:70_2": "tosenti sabbapāṇinaṁ apa.",
  "anya-e0201n2:70_3": "thera 1.1.300.",
  "anya-e0201n2:70_4": "Therassa patto dutiyassa gāhetabbo” iccādinā pārā.",
  "anya-e0201n2:70_5": "615 payojje chaṭṭhīpi dissati.",
  "anya-e0201n2:71_0": "297.Jhādīhi yuttāka. 299; rū. 288; nī. 582, 586; caṁ. 2.1.50; pā. 2.3.2.",
  "anya-e0201n2:72_0": "Dhīiccādīhi nipātopasaggehi yuttā liṅgamhā dutiyā hoti.",
  "anya-e0201n2:73_0": "Dhī brāhmaṇassa hantāraṁ dha. pa. 389,",
  "anya-e0201n2:73_1": "dhīratthu’maṁ pūtikāyaṁ jā. 1.3.129,",
  "anya-e0201n2:73_2": "dhīratthu taṁ dhanalābhaṁ jā. 1.4.36,",
  "anya-e0201n2:73_3": "dhīratthu bahuke kāme.",
  "anya-e0201n2:73_4": "Tatiyāpi dissati,",
  "anya-e0201n2:73_5": "dhīratthu jīvitena me jā. 2.17.135.",
  "anya-e0201n2:73_6": "Antarā ca rājagahaṁ antarā ca nāḷandaṁ dī. ni. 1.1,",
  "anya-e0201n2:73_7": "abhito gāmaṁ vasati,",
  "anya-e0201n2:73_8": "paritogāmaṁ vasati,",
  "anya-e0201n2:73_9": "nadiṁ nerañjaraṁ pati su. ni. 427,",
  "anya-e0201n2:73_10": "etesu chaṭṭhyatthe dutiyā.",
  "anya-e0201n2:74_0": "Tathā paṭibhāti maṁ bhagavā udā. 45; saṁ. ni. 1.217,",
  "anya-e0201n2:74_1": "apissu maṁ tisso upamāyo paṭibhaṁsu ma. ni. 1.374,",
  "anya-e0201n2:74_2": "paṭibhātu taṁ bhikkhu dhammo bhāsituṁ mahāva. 258.",
  "anya-e0201n2:74_3": "Paṭibhantu taṁ cunda bojjhaṅgā saṁ. ni. 3.79 –",
  "anya-e0201n2:74_4": "‘ma’nti mama,",
  "anya-e0201n2:74_5": "‘ta’nti tava,",
  "anya-e0201n2:74_6": "sampadānatthe dutiyā.",
  "anya-e0201n2:74_7": "‘Ma’nti mamañāṇe,",
  "anya-e0201n2:74_8": "‘ta’nti tavañāṇetipi vaṇṇesuṁ.",
  "anya-e0201n2:74_9": "Na upāyamantarena atthassa siddhi,",
  "anya-e0201n2:74_10": "natthi samādānamantarena sikkhāpaṭilābho,",
  "anya-e0201n2:74_11": "nevidha na huraṁ na ubhayamantarena,",
  "anya-e0201n2:74_12": "esevanto dukkhassa ma. ni. 3.393; udā. 74.",
  "anya-e0201n2:74_13": "Tattha ‘antarenā’ti nipātapadametaṁ,",
  "anya-e0201n2:74_14": "vajjetvātyattho.",
  "anya-e0201n2:74_15": "Pubbena gāmaṁ,",
  "anya-e0201n2:74_16": "dakkhiṇena gāmaṁ,",
  "anya-e0201n2:74_17": "uttarena gāmaṁ,",
  "anya-e0201n2:74_18": "gāmassa pubbeti attho.",
  "anya-e0201n2:75_0": "Upasaggapubbānaṁ akammakadhātūnaṁ payoge ādhāre dutiyā,",
  "anya-e0201n2:75_1": "pathaviṁ adhisessati,",
  "anya-e0201n2:75_2": "gāmaṁ adhitiṭṭhati,",
  "anya-e0201n2:75_3": "rukkhaṁ ajjhāvasati,",
  "anya-e0201n2:75_4": "mañcaṁ vā pīṭhaṁ vā abhinisīdeyya vā abhinipajjeyya vā pāci. 130,",
  "anya-e0201n2:75_5": "gāmaṁ upavasati,",
  "anya-e0201n2:75_6": "gāmaṁ anuvasati,",
  "anya-e0201n2:75_7": "pabbataṁ adhivasati,",
  "anya-e0201n2:75_8": "gharaṁ āvasati,",
  "anya-e0201n2:75_9": "agāraṁ ajjhāvasati dī. ni. 1.258; pārā. 519,",
  "anya-e0201n2:75_10": "uposathaṁ upavasati,",
  "anya-e0201n2:75_11": "kāmāvacaraṁ upapajjati,",
  "anya-e0201n2:75_12": "rūpāvacaraṁ upapajjati,",
  "anya-e0201n2:75_13": "arūpāvacaraṁ upapajjati,",
  "anya-e0201n2:75_14": "sakkassa sahabyataṁ upapajjati,",
  "anya-e0201n2:75_15": "nipannaṁ vā upanipajjeyya dī. ni. 3.282,",
  "anya-e0201n2:75_16": "nisinnaṁ vā upanisīdeyya dī. ni. 3.282,",
  "anya-e0201n2:75_17": "ṭhitaṁ vā upatiṭṭheyya dī. ni.",
  "anya-e0201n2:75_18": "3.282 iccādi.",
  "anya-e0201n2:76_0": "Tappāna,",
  "anya-e0201n2:76_1": "cārepi dutiyā,",
  "anya-e0201n2:76_2": "nadiṁ pivati,",
  "anya-e0201n2:76_3": "samuddaṁ pivati,",
  "anya-e0201n2:76_4": "gāmaṁ carati,",
  "anya-e0201n2:76_5": "araññaṁ carati, nadiyaṁ,",
  "anya-e0201n2:76_6": "gāmeti attho.",
  "anya-e0201n2:77_0": "Kāla,",
  "anya-e0201n2:77_1": "disāsupi ādhāre eva dutiyā,",
  "anya-e0201n2:77_2": "taṁ khaṇaṁ,",
  "anya-e0201n2:77_3": "taṁ muhuttaṁ,",
  "anya-e0201n2:77_4": "taṁ kālaṁ,",
  "anya-e0201n2:77_5": "ekamantaṁ khu. pā. 5.1,",
  "anya-e0201n2:77_6": "ekaṁ samayaṁ khu. pā. 5.1; dī. ni. 1.1,",
  "anya-e0201n2:77_7": "pubbaṇhasamayaṁ pārā. 16,",
  "anya-e0201n2:77_8": "sāyanhasamayaṁ,",
  "anya-e0201n2:77_9": "taṁ divasaṁ,",
  "anya-e0201n2:77_10": "imaṁ rattiṁ dī. ni. 3.285,",
  "anya-e0201n2:77_11": "dutiyampi,",
  "anya-e0201n2:77_12": "tatiyampi,",
  "anya-e0201n2:77_13": "catutthaṁ vā pañcamaṁ vā appeti,",
  "anya-e0201n2:77_14": "tato pubbaṁ,",
  "anya-e0201n2:77_15": "tato paraṁ,",
  "anya-e0201n2:77_16": "purimaṁ disaṁ dī. ni. 2.336,",
  "anya-e0201n2:77_17": "dakkhiṇaṁ disaṁ dī. ni. 2.336,",
  "anya-e0201n2:77_18": "pacchimaṁ disaṁ dī. ni. 2.336,",
  "anya-e0201n2:77_19": "uttaraṁ disaṁ dī. ni. 2.336,",
  "anya-e0201n2:77_20": "imā dasa disāyo,",
  "anya-e0201n2:77_21": "katamaṁ disaṁ tiṭṭhati nāgarājā jā. 1.16.104,",
  "anya-e0201n2:77_22": "imāsu disāsu katamāya disāya tiṭṭhati chaddantanāgarājāti atthoiccādi.",
  "anya-e0201n2:78_0": "298.Lakkhaṇitthambhūtavicchāsvabhināka. 299; rū. 288; nī. 582, 586; caṁ. 2.1.54; pā. 1.4.90, 91; 2.3.8.",
  "anya-e0201n2:79_0": "Lakkhaṇādīsu atthesu pavattena abhinā yuttā liṅgamhā dutiyā hoti.",
  "anya-e0201n2:80_0": "Lakkhīyati lakkhitabbaṁ anenāti lakkhaṇaṁ.",
  "anya-e0201n2:80_1": "Ayaṁ pakāro itthaṁ,",
  "anya-e0201n2:80_2": "īdiso visesoti attho.",
  "anya-e0201n2:80_3": "Itthaṁ bhūto pattoti itthambhūto.",
  "anya-e0201n2:80_4": "Bhinne atthe byāpituṁ icchā vicchā.",
  "anya-e0201n2:81_0": "Tattha lakkhaṇe –",
  "anya-e0201n2:82_0": "Rukkhamabhi vijjotate vijju,",
  "anya-e0201n2:82_1": "rukkhaṁ abhi byāpetvā vijjotateti attho,",
  "anya-e0201n2:82_2": "vijjobhāsena byāpito rukkho vijjuppādassa lakkhaṇaṁ saññāṇaṁ hoti.",
  "anya-e0201n2:83_0": "Itthambhūte –",
  "anya-e0201n2:84_0": "Sādhu devadatto mātaramabhi,",
  "anya-e0201n2:84_1": "mātaraṁ abhi visiṭṭhaṁ katvā sādhūti attho,",
  "anya-e0201n2:84_2": "devadatto sakkaccaṁ mātupaṭṭhāne aggapurisoti vuttaṁ hoti.",
  "anya-e0201n2:84_3": "Taṁ kho pana bhavantaṁ gotamaṁ evaṁ kalyāṇo kittisaddo abbhuggato pārā. 1.",
  "anya-e0201n2:84_4": "Ettha ca ‘abbhuggato’ti abhi visiṭṭhaṁ katvā uggatoti attho,",
  "anya-e0201n2:84_5": "ayaṁ kittisaddo bhoto gotamassa sakalalokaggabhāvaṁ pakāsetvā uggatoti vuttaṁ hoti,",
  "anya-e0201n2:84_6": "kittisaddasambandhe pana tassa kho pana bhoto gotamassāti attho.",
  "anya-e0201n2:85_0": "Vicchāyaṁ –",
  "anya-e0201n2:86_0": "Rukkhaṁ rukkhaṁ abhi vijjotate cando, byāpetvā vijjotatetyattho.",
  "anya-e0201n2:87_0": "Ettha ca lakkhaṇādiatthā abhisaddena jotanīyā piṇḍatthā eva,",
  "anya-e0201n2:87_1": "na vacanīyatthā,",
  "anya-e0201n2:87_2": "byāpanādiatthā eva vacanīyatthāti.",
  "anya-e0201n2:88_0": "299.Patiparīhi bhāge caka. 299; rū. 288; nī. 582, 586; caṁ. 2.1.55; pā. 1.4.90.",
  "anya-e0201n2:89_0": "Lakkhaṇi’tthambhūta, vicchāsu ca bhāge ca pavattehi pati, parīhi yuttā liṅgamhā dutiyā hoti.",
  "anya-e0201n2:90_0": "Lakkhaṇe –",
  "anya-e0201n2:91_0": "Rukkhaṁ pati vijjotate vijju,",
  "anya-e0201n2:91_1": "rukkhaṁ pari vijjotate vijju.",
  "anya-e0201n2:91_2": "Tattha ‘patī’ti paṭicca,",
  "anya-e0201n2:91_3": "‘parī’ti pharitvā.",
  "anya-e0201n2:92_0": "Itthambhūte –",
  "anya-e0201n2:93_0": "Sādhu devadatto mātaraṁ pati, sādhu devadatto mātaraṁ pari.",
  "anya-e0201n2:94_0": "Vicchāyaṁ –",
  "anya-e0201n2:95_0": "Rukkhaṁ rukkhaṁ pati vijjotate cando, rukkhaṁ rukkhaṁ pari vijjotate cando.",
  "anya-e0201n2:96_0": "Bhāge –",
  "anya-e0201n2:97_0": "Taṁ dīyatu,",
  "anya-e0201n2:97_1": "yadettha maṁ pati siyā,",
  "anya-e0201n2:97_2": "taṁ dīyatu,",
  "anya-e0201n2:97_3": "yadettha maṁ pari siyā.",
  "anya-e0201n2:97_4": "Tattha ‘patī’ti paṭicca,",
  "anya-e0201n2:97_5": "‘parī’ti paricca,",
  "anya-e0201n2:97_6": "uddissāti attho,",
  "anya-e0201n2:97_7": "‘ṭhapita’nti pāṭhaseso.",
  "anya-e0201n2:97_8": "Ettha maṁ uddissa yaṁ vatthu ṭhapitaṁ siyā,",
  "anya-e0201n2:97_9": "taṁ me dīyatūtyattho,",
  "anya-e0201n2:97_10": "etesu bahūsu bhāgesu yo mama bhāgo,",
  "anya-e0201n2:97_11": "so mayhaṁ dīyatūti vuttaṁ hotīti.",
  "anya-e0201n2:98_0": "300.Anunāka. 299; rū. 288; nī. 582, 586; caṁ. 2.1.56; pā. 1.4.84, 90.",
  "anya-e0201n2:99_0": "Lakkhaṇi’tthambhūta, vicchāsu ca bhāge ca pavattena anunā yuttā liṅgamhā dutiyā hoti.",
  "anya-e0201n2:100_0": "Lakkhaṇe –",
  "anya-e0201n2:101_0": "Rukkhaṁ anu vijjotate vijju,",
  "anya-e0201n2:101_1": "rukkhaṁ anu pharitvāti attho.",
  "anya-e0201n2:101_2": "Caturāsītisahassāni,",
  "anya-e0201n2:101_3": "sambuddhamanupabbajuṁ bu. vaṁ. 21.5,",
  "anya-e0201n2:101_4": "‘sambuddha’nti bodhisattaṁ,",
  "anya-e0201n2:101_5": "anu gantvā pabbajiṁsūti attho,",
  "anya-e0201n2:101_6": "vipassibodhisatte pabbajite sati tānipi caturāsītikulaputtasahassāni pabbajiṁsūti vuttaṁ hoti.",
  "anya-e0201n2:101_7": "Saccakriyamanu vuṭṭhi pāvassi,",
  "anya-e0201n2:101_8": "‘anū’ti anvāya,",
  "anya-e0201n2:101_9": "paṭiccāti attho,",
  "anya-e0201n2:101_10": "saccakriyāya sati saccakriyahetu devo pāvassīti vuttaṁ hoti.",
  "anya-e0201n2:101_11": "“Hetu ca lakkhaṇaṁ bhavatī”ti vuttiyaṁ vuttaṁ.",
  "anya-e0201n2:101_12": "Saccakriyāya sahevātipi yujjati.",
  "anya-e0201n2:101_13": "“Saha sacce kate mayha”nti cariyā.",
  "anya-e0201n2:101_14": "3.82 hi vuttaṁ.",
  "anya-e0201n2:102_0": "Itthambhūte –",
  "anya-e0201n2:103_0": "Sādhu devadatto mātaramanu. Tattha ‘anū’ti anvāya paṭicca.",
  "anya-e0201n2:104_0": "Vicchāyaṁ –",
  "anya-e0201n2:105_0": "Rukkhaṁ rukkhaṁ anu vijjotate cando. Tattha ‘anū’ti anu pharitvā.",
  "anya-e0201n2:106_0": "Bhāge –",
  "anya-e0201n2:107_0": "Yadettha maṁ anu siyā, taṁ dīyatu. Tattha ‘anū’ti anvāya. Sesaṁ vuttanayameva.",
  "anya-e0201n2:108_0": "301.Sahattheka. 299; rū. 288; nī. 582, 586; caṁ. 2.1.57; pā. 1.4.85.",
  "anya-e0201n2:109_0": "Sahatthe anunā yuttā liṅgamhā dutiyā hoti.",
  "anya-e0201n2:110_0": "Pabbataṁ anu tiṭṭhati pabbatamanusenā tiṭṭhati (moggallānavuttiyaṁ).",
  "anya-e0201n2:110_1": "Nadiṁ anvāvasitā bārāṇasī.",
  "anya-e0201n2:110_2": "‘Anū’ti anugantvā,",
  "anya-e0201n2:110_3": "nadiyā saha ābaddhā tiṭṭhatīti vuttaṁ hoti.",
  "anya-e0201n2:111_0": "302.Hīneka. 299; rū. 288; nī. 582, 586; caṁ. 2.1.58; pā. 1.4.86.",
  "anya-e0201n2:112_0": "Hīne pavattena anunā yuttā liṅgamhā dutiyā hoti.",
  "anya-e0201n2:113_0": "Anu sāriputtaṁ paññavanto,",
  "anya-e0201n2:113_1": "anugatā pacchato gatāti attho,",
  "anya-e0201n2:113_2": "sabbe paññavanto sāriputtato hīnāti vuttaṁ hoti.",
  "anya-e0201n2:114_0": "303.Upenaka. 299; rū. 288; nī. 582, 586; caṁ. 2.1.59; pā. 1.4.87.",
  "anya-e0201n2:115_0": "Hīne upena yuttā liṅgamhā dutiyā hoti.",
  "anya-e0201n2:116_0": "Upa sāriputtaṁ paññavanto, upecca gatā samīpe gatāti attho, hīnātveva vuttaṁ hoti.",
  "anya-e0201n2:117_0": "Ettha ca abhiiccādayo kammappavacanīyāti saddasatthesu vuttā.",
  "anya-e0201n2:117_1": "Tattha pakārena vuccatīti pavacanīyaṁ,",
  "anya-e0201n2:117_2": "pakāro ca lakkhaṇi’tthambhūta,",
  "anya-e0201n2:117_3": "vicchādiko piṇḍattho vuccati,",
  "anya-e0201n2:117_4": "kammanti byāpanādikriyā,",
  "anya-e0201n2:117_5": "kammaṁ pavacanīyaṁ yehi te kammappavacanīyā.",
  "anya-e0201n2:118_0": "Tattha byāpanādikriyāvisesavācīhi upasaggehi sambandhesati kammatthe dutiyā hoti,",
  "anya-e0201n2:118_1": "asambandhe pana ādhāra,",
  "anya-e0201n2:118_2": "sāmyādiatthesu hoti,",
  "anya-e0201n2:118_3": "lakkhaṇādayo pana sāmatthiyasiddhā piṇḍatthā evāti.",
  "anya-e0201n2:119_0": "304.Kāladdhānamaccantasaṁyogeka. 298; rū. 287; nī. 581; pā. 2.3.5",
  "anya-e0201n2:120_0": "Kālassa vā addhuno vā dabba, guṇa,",
  "anya-e0201n2:120_1": "kriyāhi accantaṁ nirantaraṁ saṁyoge kāla’ddhānavācīhi liṅgehi paraṁ dutiyā hoti.",
  "anya-e0201n2:121_0": "Kāle –",
  "anya-e0201n2:122_0": "Sattāhaṁ gavapānaṁ,",
  "anya-e0201n2:122_1": "māsaṁ maṁsodanaṁ,",
  "anya-e0201n2:122_2": "saradaṁ ramaṇīyā nadī,",
  "anya-e0201n2:122_3": "sabbakālaṁ ramaṇīyaṁ nandanaṁ,",
  "anya-e0201n2:122_4": "māsaṁ sajjhāyati,",
  "anya-e0201n2:122_5": "vassasataṁ jīvati,",
  "anya-e0201n2:122_6": "tayo māse abhidhammaṁ deseti.",
  "anya-e0201n2:123_0": "Addhāne –",
  "anya-e0201n2:124_0": "Yojanaṁ vanarāji, yojanaṁ dīgho pabbato, kosaṁ sajjhāyati.",
  "anya-e0201n2:125_0": "Accantasaṁyogeti kiṁ? Māse māse bhuñjati, yojane yojane vihāro.",
  "anya-e0201n2:126_0": "Ettha ca kriyāvisesanampi kattārā sādhetabbattā kammagatikaṁ hoti,",
  "anya-e0201n2:126_1": "tasmā tampi ‘kamme dutiyā’ti ettha kammasaddena gayhati.",
  "anya-e0201n2:127_0": "Sukhaṁ seti,",
  "anya-e0201n2:127_1": "dukkhaṁ seti,",
  "anya-e0201n2:127_2": "sīghaṁ gacchati,",
  "anya-e0201n2:127_3": "khippaṁ gacchati,",
  "anya-e0201n2:127_4": "dandhaṁ gacchati,",
  "anya-e0201n2:127_5": "muduṁ pacati,",
  "anya-e0201n2:127_6": "garuṁ essati,",
  "anya-e0201n2:127_7": "lahuṁ essati,",
  "anya-e0201n2:127_8": "sannidhikārakaṁ bhuñjati,",
  "anya-e0201n2:127_9": "samparivattakaṁ otāpeti,",
  "anya-e0201n2:127_10": "kāyappacālakaṁ gacchati pāci. 590,",
  "anya-e0201n2:127_11": "hatthappacālakaṁ gacchati,",
  "anya-e0201n2:127_12": "sīsappacālakaṁ gacchati pāci. 594-595,",
  "anya-e0201n2:127_13": "surusurukārakaṁ bhuñjati pāci. 627,",
  "anya-e0201n2:127_14": "avagaṇḍakārakaṁ bhuñjati pāci. 622,",
  "anya-e0201n2:127_15": "piṇḍukkhepakaṁ bhuñjati pāci. 620,",
  "anya-e0201n2:127_16": "hatthaniddhunakaṁ bhuñjati pāci. 623,",
  "anya-e0201n2:127_17": "hatthanillehakaṁ bhuñjati pāci. 628,",
  "anya-e0201n2:127_18": "candimasūriyā samaṁ pariyāyanti,",
  "anya-e0201n2:127_19": "visamaṁ pariyāyanti iccādi.",
  "anya-e0201n2:128_0": "Dutiyāvibhattirāsi niṭṭhito.",
  "anya-e0201n2:129_0": "Tatiyāvibhattirāsi",
  "anya-e0201n2:130_0": "Kasmiṁ atthe tatiyā?",
  "anya-e0201n2:131_0": "305.Kattukaraṇesu tatiyāka. 286, 288; rū. 291, 293; nī. 591, 594; caṁ. 2.1.62-3; pā. 2.3.18.",
  "anya-e0201n2:132_0": "Kattari karaṇe ca tatiyā hoti.",
  "anya-e0201n2:132_1": "Kattāti ca kārakoti ca atthato ekaṁ “karotīti kattā,",
  "anya-e0201n2:132_2": "karotīti kārako”ti,",
  "anya-e0201n2:132_3": "tasmā “kattukārako”ti vutte dvinnaṁ pariyāyasaddānaṁ vasena ayameva kriyaṁ ekantaṁ karoti,",
  "anya-e0201n2:132_4": "sāmī hutvā karoti,",
  "anya-e0201n2:132_5": "attappadhāno hutvā karotīti viññāyati,",
  "anya-e0201n2:132_6": "tato kriyā nāma kattuno eva byāpāro,",
  "anya-e0201n2:132_7": "na aññesanti ca,",
  "anya-e0201n2:132_8": "aññe pana kriyāsādhane kattuno upakārakattā kārakā nāmāti ca,",
  "anya-e0201n2:132_9": "tathā anupakārakattā akārakā nāmāti ca viññāyantīti.",
  "anya-e0201n2:133_0": "Tattha kattā tividho sayaṁkattā, payojakakattā, kammakattāti.",
  "anya-e0201n2:134_0": "Tattha dhātvatthaṁ sayaṁ karonto sayaṁkattā nāma, puriso kammaṁ karoti.",
  "anya-e0201n2:135_0": "Paraṁ niyojento payojakakattā nāma, puriso dāsaṁ kammaṁ kāreti.",
  "anya-e0201n2:136_0": "Kammakattā nāma payojjakakattāpi vuccati,",
  "anya-e0201n2:136_1": "puriso dāsena kammaṁ kāreti dāsassa vā,",
  "anya-e0201n2:136_2": "yo ca aññena kataṁ payogaṁ paṭicca kammabhūtopi sukarattā vā kammabhāvena avattukāmatāya vā ajānanatāya",
  "anya-e0201n2:136_3": "vā vañcetukāmatāya vā kattubhāvena voharīyati,",
  "anya-e0201n2:136_4": "so kammakattā nāma,",
  "anya-e0201n2:136_5": "kusūlo sayameva bhijjati,",
  "anya-e0201n2:136_6": "ghaṭo sayameva bhijjati.",
  "anya-e0201n2:136_7": "Apica sukaro vā hotu dukkaro vā,",
  "anya-e0201n2:136_8": "yo kammarūpakriyāpade paṭhamanto kattā,",
  "anya-e0201n2:136_9": "so kammakattāti vuccati.",
  "anya-e0201n2:136_10": "Saddarūpena kammañca taṁ attharūpena kattā cāti kammakattā,",
  "anya-e0201n2:136_11": "kusūlo bhijjati,",
  "anya-e0201n2:136_12": "ghaṭo bhijjati,",
  "anya-e0201n2:136_13": "paccati munino bhattaṁ,",
  "anya-e0201n2:136_14": "thokaṁ thokaṁ ghare ghare iccādi.",
  "anya-e0201n2:137_0": "Ettha ca saddattho duvidho paramattho,",
  "anya-e0201n2:137_1": "paññattatthoti.",
  "anya-e0201n2:137_2": "Tattha paramattho ekantena vijjamānoyeva.",
  "anya-e0201n2:137_3": "Paññattattho pana koci vijjamānoti sammato. Yathā?",
  "anya-e0201n2:137_4": "Rājaputto,",
  "anya-e0201n2:137_5": "govisāṇaṁ,",
  "anya-e0201n2:137_6": "campakapupphanti.",
  "anya-e0201n2:137_7": "Koci avijjamānoti sammato. Yathā?",
  "anya-e0201n2:137_8": "Vañjhāputto,",
  "anya-e0201n2:137_9": "sasavisāṇaṁ,",
  "anya-e0201n2:137_10": "udumbarapupphanti.",
  "anya-e0201n2:137_11": "Saddo ca nāma vatticchāpaṭibaddhavuttī hoti,",
  "anya-e0201n2:137_12": "vattamāno ca saddo atthaṁ na dīpetīti natthi,",
  "anya-e0201n2:137_13": "saṅkete sati suṇantassa atthavisayaṁ buddhiṁ na janetīti natthīti adhippāyo.",
  "anya-e0201n2:137_14": "Iti avijjamānasammatopi attho saddabuddhīnaṁ visayabhāvena vijjamāno eva hoti.",
  "anya-e0201n2:137_15": "Itarathā ‘vañjhāputto’ti padaṁ suṇantassa tadatthavisayaṁ cittaṁ nāma na pavatteyyāti,",
  "anya-e0201n2:137_16": "saddabuddhīnañca visayabhāvena vijjamāno nāma attho saddanānātte buddhinānātte ca sati nānā hoti,",
  "anya-e0201n2:137_17": "visuṁ visuṁ vijjamāno nāma hotīti adhippāyo.",
  "anya-e0201n2:137_18": "Evaṁ saddabuddhivisayabhāvena vijjamānañca nānābhūtañca atthaṁ paṭicca kārakanānāttaṁ kriyākārakanānāttañca hoti,",
  "anya-e0201n2:137_19": "na pana sabhāvato vijjamānameva nānābhūtameva ca atthanti niṭṭhamettha gantabbaṁ.",
  "anya-e0201n2:137_20": "Tasmā “saṁyogo jāyate” iccādīsu saddabuddhīnaṁ nānāttasiddhena atthanānāttena dvinnaṁ saddānaṁ dvinnaṁ atthānañca kriyākārakatāsiddhi veditabbāti.",
  "anya-e0201n2:138_0": "Kayirate anenāti karaṇaṁ,",
  "anya-e0201n2:138_1": "kriyāsādhane kattuno sahakārīkāraṇanti vuttaṁ hoti.",
  "anya-e0201n2:138_2": "Taṁ duvidhaṁ ajjhattikakaraṇaṁ,",
  "anya-e0201n2:138_3": "bāhirakaraṇanti.",
  "anya-e0201n2:139_0": "Tattha kattuno aṅgabhūtaṁ karaṇaṁ ajjhattikaṁ nāma,",
  "anya-e0201n2:139_1": "puriso cakkhunā rūpaṁ passati,",
  "anya-e0201n2:139_2": "manasā dhammaṁ vijānāti,",
  "anya-e0201n2:139_3": "hatthena kammaṁ karoti,",
  "anya-e0201n2:139_4": "pādena maggaṁ gacchati,",
  "anya-e0201n2:139_5": "rukkho phalabhārena oṇamati.",
  "anya-e0201n2:140_0": "Kattuno bahibhūtaṁ bāhiraṁ nāma,",
  "anya-e0201n2:140_1": "puriso yānena gacchati,",
  "anya-e0201n2:140_2": "pharasunā parasunā (sakkataganthesu) chindati,",
  "anya-e0201n2:140_3": "rukkho vātena oṇamati.",
  "anya-e0201n2:141_0": "306.Sahatthenaka. 287; rū. 296; nī. 592; caṁ. 2.1.65; pā. 2.3.19.",
  "anya-e0201n2:142_0": "Sahasaddassa attho yassa soti sahattho,",
  "anya-e0201n2:142_1": "sahatthena saddena yuttā liṅgamhā tatiyā hoti.",
  "anya-e0201n2:142_2": "Sahasaddassa attho nāma samavāyattho.",
  "anya-e0201n2:143_0": "So tividho dabbasamavāyo,",
  "anya-e0201n2:143_1": "guṇasamavāyo,",
  "anya-e0201n2:143_2": "kriyāsamavāyoti.",
  "anya-e0201n2:143_3": "Puttena saha dhanavā pitā,",
  "anya-e0201n2:143_4": "puttena saha thūlo pitā,",
  "anya-e0201n2:143_5": "puttena saha āgato pitā. Saha, saddhiṁ, samaṁ, nānā,",
  "anya-e0201n2:143_6": "vināiccādiko sahatthasaddo nāma.",
  "anya-e0201n2:144_0": "Nisīdi bhagavā saddhiṁ bhikkhusaṅghena mahāva. 59,",
  "anya-e0201n2:144_1": "sahassena samaṁ mitā saṁ. ni. 1.32,",
  "anya-e0201n2:144_2": "piyehi nānābhāvo vinābhāvo dī. ni. 2.183, 207,",
  "anya-e0201n2:144_3": "saṅgho saha vā gaggena vinā vā gaggena uposathaṁ kareyya mahāva. 167.",
  "anya-e0201n2:145_0": "307.Lakkhaṇerū. 147 piṭṭhe; nī. 598; caṁ. 2.1.66; pā. 2.3.21.",
  "anya-e0201n2:146_0": "Lakkhaṇaṁ vuccati itthambhūtalakkhaṇaṁ, tasmiṁ tatiyā hoti.",
  "anya-e0201n2:147_0": "Assupuṇṇehi nettehi,",
  "anya-e0201n2:147_1": "pitaraṁ so udikkhati jā.",
  "anya-e0201n2:147_2": "2.22.2123.",
  "anya-e0201n2:147_3": "Brahmabhūtena attanā viharati a. ni. 3.67,",
  "anya-e0201n2:147_4": "asambhinnena vilepanena rājānamadakkhi,",
  "anya-e0201n2:147_5": "tidaṇḍakena paribbājakamadakkhi,",
  "anya-e0201n2:147_6": "ūnapañcabandhanena pattena aññaṁ pattaṁ cetāpeti pārā.",
  "anya-e0201n2:147_7": "612 (thokaṁ visadisaṁ),",
  "anya-e0201n2:147_8": "bhikkhu pāsādikena abhikkantena paṭikkantena ālokitena vilokitena samiñjitena pasāritena gāmaṁ piṇḍāya pāvisi,",
  "anya-e0201n2:147_9": "sā kāḷī dāsī bhinnena sīsena lohitena galantena pativissakānaṁ ujjhāpesi ma. ni. 1.226,",
  "anya-e0201n2:147_10": "ukkhittakāya antaraghare gacchanti pāci. 584,",
  "anya-e0201n2:147_11": "pallatthikāya antaraghare nisīdanti pāci. 599.",
  "anya-e0201n2:148_0": "Aṅgavikāropi idha saṅgayhati ka. 291; rū. 299; nī. 603,",
  "anya-e0201n2:148_1": "akkhinā kāṇaṁ passati,",
  "anya-e0201n2:148_2": "‘akkhī’ti idaṁ ‘kāṇa’nti pade visesanaṁ,",
  "anya-e0201n2:148_3": "vikalena cakkhuaṅgena so kāṇo nāma hoti.",
  "anya-e0201n2:148_4": "Hatthena kuṇiṁ passati,",
  "anya-e0201n2:148_5": "pādena khañjaṁ passati.",
  "anya-e0201n2:149_0": "308.Hetumhika. 289; rū. 297; nī. 601.",
  "anya-e0201n2:150_0": "Hinoti pavattati phalaṁ etenāti hetu, tasmiṁ tatiyā hoti.",
  "anya-e0201n2:151_0": "Annena vasati,",
  "anya-e0201n2:151_1": "vijjāya sādhu,",
  "anya-e0201n2:151_2": "kammunā vattati loko,",
  "anya-e0201n2:151_3": "kammunā vattati pajā ma. ni. 2.460; su. ni.",
  "anya-e0201n2:151_4": "659 (vattatī pajā).",
  "anya-e0201n2:151_5": "Kammunā vasalo hoti,",
  "anya-e0201n2:151_6": "kammunā hoti brāhmaṇo su. ni. 136.",
  "anya-e0201n2:151_7": "Kenaṭṭhena dha. sa. aṭṭha.",
  "anya-e0201n2:151_8": "nidānakathā,",
  "anya-e0201n2:151_9": "kena nimittena,",
  "anya-e0201n2:151_10": "kena vaṇṇena saṁ. ni.",
  "anya-e0201n2:151_11": "1.234 kena paccayena,",
  "anya-e0201n2:151_12": "kena hetunā jā.",
  "anya-e0201n2:151_13": "2.22.2097,",
  "anya-e0201n2:151_14": "kena kāraṇena jā. aṭṭha.",
  "anya-e0201n2:151_15": "4.15 mātaṅgajātakavaṇṇanā iccādi.",
  "anya-e0201n2:152_0": "Ettha ca karaṇaṁ tividhaṁ kriyāsādhakakaraṇaṁ, visesanakaraṇaṁ, nānāttakaraṇanti.",
  "anya-e0201n2:153_0": "Tattha kriyāsādhakaṁ pubbe vuttameva.",
  "anya-e0201n2:154_0": "Visesanakaraṇaṁ yathā?",
  "anya-e0201n2:154_1": "Ādicco nāma gottena,",
  "anya-e0201n2:154_2": "sākiyo nāma jātiyā su. ni. 425.",
  "anya-e0201n2:154_3": "Gottena gotamo nātho apa.",
  "anya-e0201n2:154_4": "thera 1.1.253 (visadisaṁ),",
  "anya-e0201n2:154_5": "sāriputtoti nāmena apa.",
  "anya-e0201n2:154_6": "thera 1.1.251,",
  "anya-e0201n2:154_7": "vissuto paññavā ca so,",
  "anya-e0201n2:154_8": "jātiyā khattiyo buddho dī. ni. 2.92,",
  "anya-e0201n2:154_9": "jātiyā sattavassiko mi. pa. 6.4.8,",
  "anya-e0201n2:154_10": "sippena naḷakāro so,",
  "anya-e0201n2:154_11": "ekūnatiṁso vayasā dī. ni. 2.214,",
  "anya-e0201n2:154_12": "vijjāya sādhu,",
  "anya-e0201n2:154_13": "tapasā uttamo,",
  "anya-e0201n2:154_14": "suvaṇṇena abhirūpo,",
  "anya-e0201n2:154_15": "pakatiyā abhirūpo,",
  "anya-e0201n2:154_16": "pakatiyā bhaddako,",
  "anya-e0201n2:154_17": "yebhuyyena mattikā pāci. 86,",
  "anya-e0201n2:154_18": "dhammena samena rajjaṁ kāreti,",
  "anya-e0201n2:154_19": "samena dhāvati,",
  "anya-e0201n2:154_20": "visamena dhāvati,",
  "anya-e0201n2:154_21": "sukhena sukhito homi,",
  "anya-e0201n2:154_22": "pāmojjena pamudito bu. vaṁ. 2.78.",
  "anya-e0201n2:154_23": "Dvidoṇena dhaññaṁ kiṇāti,",
  "anya-e0201n2:154_24": "sahassena asse vikkiṇāti,",
  "anya-e0201n2:154_25": "attanāva attānaṁ sammannati pārā. aṭṭha.",
  "anya-e0201n2:154_26": "1.paṭhamamahāsaṅgītikathā (sammanni) iccādi.",
  "anya-e0201n2:155_0": "Nānāttakaraṇaṁ yathā?",
  "anya-e0201n2:155_1": "Kiṁ me ekena tiṇṇena,",
  "anya-e0201n2:155_2": "purisena thāmadassinā bu. vaṁ. 2.56.",
  "anya-e0201n2:155_3": "Kiṁ te jaṭāhi dummedha,",
  "anya-e0201n2:155_4": "kiṁ te ajinasāṭiyā dha. pa. 394.",
  "anya-e0201n2:155_5": "Alaṁ te idha vāsena pārā. 436,",
  "anya-e0201n2:155_6": "alaṁ me buddhena pārā. 52,",
  "anya-e0201n2:155_7": "kinnumebuddhena pārā. 52,",
  "anya-e0201n2:155_8": "na mamattho buddhena pārā. 52,",
  "anya-e0201n2:155_9": "maṇinā me attho pārā. 344,",
  "anya-e0201n2:155_10": "vadeyyātha bhante yenattho,",
  "anya-e0201n2:155_11": "pānīyena pāṇiyena (mū.) attho,",
  "anya-e0201n2:155_12": "mūlehi bhesajjehi attho mahāva. 263,",
  "anya-e0201n2:155_13": "seyyena atthiko,",
  "anya-e0201n2:155_14": "mahagghena atthiko,",
  "anya-e0201n2:155_15": "māsena pubbo,",
  "anya-e0201n2:155_16": "pitarā sadiso,",
  "anya-e0201n2:155_17": "mātarā samo,",
  "anya-e0201n2:155_18": "kahāpaṇena ūno,",
  "anya-e0201n2:155_19": "dhanena vikalo,",
  "anya-e0201n2:155_20": "asinā kalaho,",
  "anya-e0201n2:155_21": "vācāya kalaho,",
  "anya-e0201n2:155_22": "ācārena nipuṇo,",
  "anya-e0201n2:155_23": "vācāya nipuṇo,",
  "anya-e0201n2:155_24": "guḷena missako,",
  "anya-e0201n2:155_25": "tilena missako,",
  "anya-e0201n2:155_26": "vācāya sakhilo iccādi.",
  "anya-e0201n2:156_0": "Tathā kammā’vadhi, ādhāra’ccantasaṁyoga, kriyāpavaggāpi nānāttakaraṇe saṅgayhanti.",
  "anya-e0201n2:157_0": "Kamme tāva –",
  "anya-e0201n2:158_0": "Tilehi khette vappati, tantavāyehi cīvaraṁ vāyāpeti, sunakhehi khādāpenti iccādi.",
  "anya-e0201n2:159_0": "Avadhimhi –",
  "anya-e0201n2:160_0": "Sumuttā mayaṁ tena mahāsamaṇena cūḷava. 437,",
  "anya-e0201n2:160_1": "muttomhi kāsirājena,",
  "anya-e0201n2:160_2": "cakkhu suññaṁ attena vā attaniyena vā saṁ. ni. 4.85,",
  "anya-e0201n2:160_3": "ottappati kāyaduccaritena a. ni. 5.2,",
  "anya-e0201n2:160_4": "hirīyati kāyaduccaritena a. ni. 5.2,",
  "anya-e0201n2:160_5": "jigucchati sakena kāyena,",
  "anya-e0201n2:160_6": "pathabyā ekarajjena,",
  "anya-e0201n2:160_7": "saggassa gamanena vā.",
  "anya-e0201n2:160_8": "Sabbalokādhipaccena,",
  "anya-e0201n2:160_9": "sotāpattiphalaṁ varaṁ dha. pa.",
  "anya-e0201n2:160_10": "178 iccādi.",
  "anya-e0201n2:161_0": "Ādhāre –",
  "anya-e0201n2:162_0": "Tena khaṇena tena layena tena muhuttena mahāva. 17,",
  "anya-e0201n2:162_1": "tena samayena pārā. 1,",
  "anya-e0201n2:162_2": "kālena dhammassavanaṁ khu. pā. 5.9.",
  "anya-e0201n2:162_3": "So vo mamaccayena satthā dī. ni. 2.216,",
  "anya-e0201n2:162_4": "tiṇṇaṁ māsānaṁ accayena dī. ni. 2.168; udā. 51,",
  "anya-e0201n2:162_5": "pubbena gāmaṁ,",
  "anya-e0201n2:162_6": "dakkhiṇena gāmaṁ,",
  "anya-e0201n2:162_7": "puratthimena dhataraṭṭho,",
  "anya-e0201n2:162_8": "dakkhiṇena virūḷhako pacchimena virūpakkho dī. ni. 2.336,",
  "anya-e0201n2:162_9": "yena bhagavā tenupasaṅkami khu. pā.",
  "anya-e0201n2:162_10": "5.1 iccādi.",
  "anya-e0201n2:163_0": "Accantasaṁyoge –",
  "anya-e0201n2:164_0": "Māsena bhuñjati, yojanena dhāvati iccādi.",
  "anya-e0201n2:165_0": "Kriyāpavaggo nāma kriyāya sīghataraṁ niṭṭhāpanaṁ,",
  "anya-e0201n2:165_1": "tasmiṁ jotetabbe tatiyā,",
  "anya-e0201n2:165_2": "ekāheneva bārāṇasiṁ pāpuṇi,",
  "anya-e0201n2:165_3": "tīhi māsehi abhidhammaṁ desesi,",
  "anya-e0201n2:165_4": "navahi māsehi vihāraṁ niṭṭhāpesi,",
  "anya-e0201n2:165_5": "gamanamattena labhati,",
  "anya-e0201n2:165_6": "oṭṭhapahaṭamattena paguṇaṁ akāsi.",
  "anya-e0201n2:166_0": "Tatiyāvibhattirāsi niṭṭhito.",
  "anya-e0201n2:167_0": "Catutthīvibhattirāsi",
  "anya-e0201n2:168_0": "Kasmiṁ atthe catutthī?",
  "anya-e0201n2:169_0": "309.Sampadāne catutthīka. 293; rū. 301; nī. 605;",
  "anya-e0201n2:169_1": "catutthī sampadāne (bahūsu), caṁ. 2.1.73; pā. 2.3.13.",
  "anya-e0201n2:170_0": "Sampadāne catutthī hoti. Sammā padīyate assāti sampadānaṁ, sampaṭicchakanti vuttaṁ hoti.",
  "anya-e0201n2:171_0": "Taṁ vatthusampaṭicchakaṁ,",
  "anya-e0201n2:171_1": "kriyāsampaṭicchakanti duvidhaṁ.",
  "anya-e0201n2:171_2": "Bhikkhussa cīvaraṁ deti,",
  "anya-e0201n2:171_3": "buddhassa silāghate.",
  "anya-e0201n2:172_0": "Puna anirākaraṇaṁ, anumati,",
  "anya-e0201n2:172_1": "ārādhananti tividhaṁ hoti.",
  "anya-e0201n2:172_2": "Tattha na nirākaroti na nivāretīti anirākaraṇaṁ,",
  "anya-e0201n2:172_3": "diyyamānaṁ na paṭikkhipatīti attho.",
  "anya-e0201n2:172_4": "Asati hi paṭikkhipane sampaṭicchanaṁ nāma hotīti.",
  "anya-e0201n2:172_5": "Kāyacittehi sampaṭicchanākāraṁ dassetvā paṭiggaṇhantaṁ sampadānaṁ anumati nāma.",
  "anya-e0201n2:172_6": "Vividhehi āyācanavacanehi parassa cittaṁ ārādhetvā sampaṭicchantaṁ ārādhanaṁ nāma.",
  "anya-e0201n2:172_7": "Bodhirukkhassa jalaṁ deti,",
  "anya-e0201n2:172_8": "bhikkhussa annaṁ deti,",
  "anya-e0201n2:172_9": "yācakassa annaṁ deti.",
  "anya-e0201n2:173_0": "Kriyāsampaṭicchakaṁ nānākriyāvasena bahuvidhaṁ.",
  "anya-e0201n2:174_0": "Tattha rocanakriyāyoge –",
  "anya-e0201n2:175_0": "Tañca amhākaṁ ruccati ceva khamati ca ma. ni. 1.179; ma. ni. 2.435,",
  "anya-e0201n2:175_1": "pabbajjā mama ruccati jā. 2.22.43,",
  "anya-e0201n2:175_2": "kassa sāduṁ na ruccati,",
  "anya-e0201n2:175_3": "na me ruccati bhaddante,",
  "anya-e0201n2:175_4": "ulūkassābhisecanaṁ jā. 1.3.60.",
  "anya-e0201n2:175_5": "Gamanaṁ mayhaṁ ruccati,",
  "anya-e0201n2:175_6": "māyasmantānampi saṅghabhedo ruccittha pārā. 418,",
  "anya-e0201n2:175_7": "yassāyasmato na khamati,",
  "anya-e0201n2:175_8": "khamati saṅghassa pārā. 438,",
  "anya-e0201n2:175_9": "bhattaṁ mayhaṁ chādeti,",
  "anya-e0201n2:175_10": "bhattamassa nacchādeti cūḷava. 282,",
  "anya-e0201n2:175_11": "tesaṁ bhikkhūnaṁ lūkhāni bhojanāni nacchādenti mahāva.",
  "anya-e0201n2:175_12": "261 (thokaṁ visadisaṁ).",
  "anya-e0201n2:175_13": "Tattha ‘chādetī’ti icchaṁ uppādetīti attho.",
  "anya-e0201n2:176_0": "Dhāraṇappayoge –",
  "anya-e0201n2:177_0": "Chattaggāho rañño chattaṁ dhāreti, sampatijātassa bodhisattassa devā chattaṁ dhārayiṁsu.",
  "anya-e0201n2:178_0": "Buddhassa silāghate,",
  "anya-e0201n2:178_1": "thometīti attho,",
  "anya-e0201n2:178_2": "tuyhaṁ hanute,",
  "anya-e0201n2:178_3": "tuṇhibhāvena vañcetīti attho,",
  "anya-e0201n2:178_4": "bhikkhunī bhikkhussa bhuñjamānassa pānīyena vā vidhūpanena vā upaṭṭhāti pāci.",
  "anya-e0201n2:178_5": "816 (visadisaṁ).",
  "anya-e0201n2:178_6": "Dutiyāpi hoti,",
  "anya-e0201n2:178_7": "rañño upaṭṭhāti,",
  "anya-e0201n2:178_8": "rājānaṁ upaṭṭhāti,",
  "anya-e0201n2:178_9": "ahaṁ bhotiṁ upaṭṭhissaṁ jā.",
  "anya-e0201n2:178_10": "2.22.1934,",
  "anya-e0201n2:178_11": "ahaṁ taṁ upaṭṭhissāmi,",
  "anya-e0201n2:178_12": "mātāpituupaṭṭhānaṁ khu. pā. 5.6,",
  "anya-e0201n2:178_13": "tuyhaṁ sapate,",
  "anya-e0201n2:178_14": "sapassu me vepacitti saṁ. ni. 1.253,",
  "anya-e0201n2:178_15": "sapathampi te samma ahaṁ karomi jā. 2.21.407,",
  "anya-e0201n2:178_16": "tava mayi saddahanatthaṁ saccaṁ karomīti attho,",
  "anya-e0201n2:178_17": "rañño sataṁ dhāreti,",
  "anya-e0201n2:178_18": "idha kulaputto na kassaci kiñci dhāreti a. ni. 4.62,",
  "anya-e0201n2:178_19": "tassa rañño mayaṁ nāgaṁ dhārayāma.",
  "anya-e0201n2:178_20": "Tattha ‘rañño sataṁ dhāretī’ti sataṁ balidhanaṁ vā daṇḍadhanaṁ vā nidetīti nidhetīti,",
  "anya-e0201n2:178_21": "nidhema (keci) attho,",
  "anya-e0201n2:178_22": "“iṇaṁ katvā gaṇhātī”ti ca vadanti.",
  "anya-e0201n2:178_23": "‘Dhārayāmā’ti puna nidema nidhetīti,",
  "anya-e0201n2:178_24": "nidhema (keci),",
  "anya-e0201n2:178_25": "tuyhaṁ saddahati,",
  "anya-e0201n2:178_26": "mayhaṁ saddahati,",
  "anya-e0201n2:178_27": "saddahāsi siṅgālassa,",
  "anya-e0201n2:178_28": "surāpītassa brāhmaṇa jā. 1.1.113.",
  "anya-e0201n2:179_0": "Devāpi te pihayanti tādino dha. pa.",
  "anya-e0201n2:179_1": "94 (tassa pihayanti),",
  "anya-e0201n2:179_2": "devāpi tesaṁ pihayanti,",
  "anya-e0201n2:179_3": "sambuddhānaṁ satīmataṁ dha. pa. 181,",
  "anya-e0201n2:179_4": "‘pihayantī’ti punappunaṁ daṭṭhuṁ patthentīti attho.",
  "anya-e0201n2:179_5": "Dutiyāpi hoti,",
  "anya-e0201n2:179_6": "sace maṁ pihayasi,",
  "anya-e0201n2:179_7": "dhanaṁ piheti,",
  "anya-e0201n2:179_8": "hiraññaṁ piheti,",
  "anya-e0201n2:179_9": "suvaṇṇaṁ piheti.",
  "anya-e0201n2:179_10": "Tatiyāpi dissati,",
  "anya-e0201n2:179_11": "rūpena piheti,",
  "anya-e0201n2:179_12": "saddena piheti iccādi.",
  "anya-e0201n2:180_0": "Tassa kujjha mahāvīra jā. 1.4.49,",
  "anya-e0201n2:180_1": "mā me kujjha rathesabha jā.",
  "anya-e0201n2:180_2": "2.22.1696 (kujjhi),",
  "anya-e0201n2:180_3": "yadihaṁ tassa kuppeyyaṁ,",
  "anya-e0201n2:180_4": "mātu kuppati,",
  "anya-e0201n2:180_5": "pitu kuppati,",
  "anya-e0201n2:180_6": "yo appaduṭṭhassa narassa dussati dha. pa. 125; su. ni. 667; jā. 1.5.94,",
  "anya-e0201n2:180_7": "duhayati disānaṁ megho,",
  "anya-e0201n2:180_8": "pūreti vināseti vāti attho,",
  "anya-e0201n2:180_9": "akāle vassanto hi vināseti nāma,",
  "anya-e0201n2:180_10": "yo mittānaṁ na dubbhati jā. 2.22.19,",
  "anya-e0201n2:180_11": "aduṭṭhassa tuvaṁ dubbhi jā. 1.16.295,",
  "anya-e0201n2:180_12": "mittānaṁ na dubbheyya,",
  "anya-e0201n2:180_13": "titthiyā issanti samaṇānaṁ,",
  "anya-e0201n2:180_14": "ussūyanti dujjanā guṇavantānaṁ,",
  "anya-e0201n2:180_15": "pativissakānaṁ ujjhāpesi ma. ni.",
  "anya-e0201n2:180_16": "1.226 (ujjhāpesi),",
  "anya-e0201n2:180_17": "mā tumhe tassa ujjhāyittha udā.",
  "anya-e0201n2:180_18": "26 (visadisaṁ),",
  "anya-e0201n2:180_19": "mahārājānaṁ ujjhāpetabbaṁ viravitabbaṁ vikkanditabbaṁ,",
  "anya-e0201n2:180_20": "kyāhaṁ ayyānaṁ aparajjhāmi pārā.",
  "anya-e0201n2:180_21": "383 ayye vā,",
  "anya-e0201n2:180_22": "rañño aparajjhati rājānaṁ vā,",
  "anya-e0201n2:180_23": "ārādho me rājā hoti.",
  "anya-e0201n2:181_0": "Pati,",
  "anya-e0201n2:181_1": "āpubbassa su-dhātussa anu,",
  "anya-e0201n2:181_2": "patipubbassa ca gī-dhātussa yoge sampadāne catutthī.",
  "anya-e0201n2:181_3": "Tatra kho bhagavā bhikkhū āmantesi “bhikkhavo”ti,",
  "anya-e0201n2:181_4": "“bhaddante”ti te bhikkhū bhagavato paccassosuṁ a. ni. 1.1.",
  "anya-e0201n2:181_5": "Ettha ca pubbavākye āmantanakriyāya kattā bhagavā,",
  "anya-e0201n2:181_6": "so paravākye paccāsuyoge sampadānaṁ hoti,",
  "anya-e0201n2:181_7": "‘paccassosu’nti bhaddanteti paṭivacanaṁ adaṁsūti attho.",
  "anya-e0201n2:181_8": "Bhikkhū buddhassa āsuṇanti,",
  "anya-e0201n2:181_9": "rājā bimbisāro pilindavacchattherassa ārāmikaṁ paṭissutvā mahāva. 270,",
  "anya-e0201n2:181_10": "amacco rañño bimbisārassa paṭissutvā mahāva. 270,",
  "anya-e0201n2:181_11": "sampaṭicchitvāti attho,",
  "anya-e0201n2:181_12": "bhikkhu janaṁ dhammaṁ sāveti,",
  "anya-e0201n2:181_13": "jano tassa bhikkhuno anugiṇāti paṭigiṇāti,",
  "anya-e0201n2:181_14": "sādhukāraṁ detīti attho.",
  "anya-e0201n2:182_0": "Ārocanatthayoge –",
  "anya-e0201n2:183_0": "Ārocayāmi vo bhikkhave ma. ni. 1.416,",
  "anya-e0201n2:183_1": "paṭivedayāmi vo bhikkhave ma. ni. 1.416,",
  "anya-e0201n2:183_2": "āmantayāmi vo bhikkhave dī. ni.",
  "anya-e0201n2:183_3": "2.218 (visadisaṁ),",
  "anya-e0201n2:183_4": "dhammaṁ vo desessāmi ma. ni. 3.105,",
  "anya-e0201n2:183_5": "bhikkhūnaṁ dhammaṁ deseti,",
  "anya-e0201n2:183_6": "yathā no bhagavā byākareyya,",
  "anya-e0201n2:183_7": "niruttiṁ te pavakkhāmi,",
  "anya-e0201n2:183_8": "ahaṁ te ācikkhissāmi,",
  "anya-e0201n2:183_9": "ahaṁ te kittayissāmi,",
  "anya-e0201n2:183_10": "bhikkhūnaṁ etadavoca.",
  "anya-e0201n2:184_0": "310.Tadattheka. 277; rū. 303; nī. 554.",
  "anya-e0201n2:185_0": "Tassā tassā kriyāya atthoti tadattho, tadatthe sampadāne catutthī hoti.",
  "anya-e0201n2:186_0": "311.Sassāya catutthiyāka. 109; rū. 304; nī. 279-80.",
  "anya-e0201n2:187_0": "Akārantato catutthībhūtassa sassa āyo hoti vā.",
  "anya-e0201n2:188_0": "Vinayo saṁvaratthāya,",
  "anya-e0201n2:188_1": "saṁvaro avippaṭisāratthāya,",
  "anya-e0201n2:188_2": "avippaṭisāro pāmujjatthāya,",
  "anya-e0201n2:188_3": "pāmujjaṁ pītatthāya,",
  "anya-e0201n2:188_4": "pīti passaddhatthāya,",
  "anya-e0201n2:188_5": "passaddhi sukhatthāya,",
  "anya-e0201n2:188_6": "sukhaṁ samādhatthāya,",
  "anya-e0201n2:188_7": "samādhi yathābhūtañāṇadassanatthāya,",
  "anya-e0201n2:188_8": "yathābhūtañāṇadassanaṁ nibbidatthāya,",
  "anya-e0201n2:188_9": "nibbidā virāgatthāya,",
  "anya-e0201n2:188_10": "virāgo vimuttatthāya,",
  "anya-e0201n2:188_11": "vimutti vimuttiñāṇadassanatthāya,",
  "anya-e0201n2:188_12": "vimuttiñāṇadassanaṁ anupādāparinibbānatthāya pari. 366,",
  "anya-e0201n2:188_13": "atthāya hitāya sukhāya devamanussānaṁ ma. ni. 1.50,",
  "anya-e0201n2:188_14": "alaṁ kukkuccāya pārā. 38,",
  "anya-e0201n2:188_15": "alaṁ sammohāya,",
  "anya-e0201n2:188_16": "pākāya vajati,",
  "anya-e0201n2:188_17": "yuddhāya gacchati,",
  "anya-e0201n2:188_18": "gāmaṁ piṇḍāya pāvisiṁ pāci. 902.",
  "anya-e0201n2:189_0": "Tumatthopi tadatthe saṅgayhati,",
  "anya-e0201n2:189_1": "alaṁ mitte sukhāpetuṁ,",
  "anya-e0201n2:189_2": "amittānaṁ dukhāya ca jā. 2.17.13.",
  "anya-e0201n2:189_3": "Lokānukampāya buddho loke uppajjati,",
  "anya-e0201n2:189_4": "alaṁ phāsuvihārāya,",
  "anya-e0201n2:189_5": "abhiññāya sambodhāya nibbānāya saṁvattati mahāva. 13.",
  "anya-e0201n2:190_0": "Alamatthayoge –",
  "anya-e0201n2:191_0": "Alaṁ mallo mallassa,",
  "anya-e0201n2:191_1": "arahati mallo mallassa,",
  "anya-e0201n2:191_2": "alaṁ te idha vāsena pārā. 436,",
  "anya-e0201n2:191_3": "alaṁ te hiraññasuvaṇṇena,",
  "anya-e0201n2:191_4": "kiṁ me ekena tiṇṇena bu. vaṁ. 2.56,",
  "anya-e0201n2:191_5": "kiṁ te jaṭāhi dummedha,",
  "anya-e0201n2:191_6": "kiṁ te ajinasāṭiyā dha. pa. 394.",
  "anya-e0201n2:192_0": "Maññanāpayoge anādare apāṇismimeva catutthī,",
  "anya-e0201n2:192_1": "kaṭṭhassa tuvaṁ maññe,",
  "anya-e0201n2:192_2": "kaliṅgarassa kaḷiṅgarassa,",
  "anya-e0201n2:192_3": "kaḷaṅgarassa (ka.) tuvaṁ maññe,",
  "anya-e0201n2:192_4": "jīvitaṁ tiṇāyapi na maññati.",
  "anya-e0201n2:193_0": "Anādareti kiṁ? Suvaṇṇaṁ taṁ maññe.",
  "anya-e0201n2:194_0": "Apāṇisminti kiṁ? Gadrabhaṁ tuvaṁ maññe.",
  "anya-e0201n2:195_0": "Gatyatthānaṁ nayanatthānañca dhātūnaṁ kammani catutthī,",
  "anya-e0201n2:195_1": "appo saggāya gacchati dha. pa. 174,",
  "anya-e0201n2:195_2": "yo maṁ dakāya neti jā. 1.6.97,",
  "anya-e0201n2:195_3": "nirayāyupakaḍḍhati dha. pa. 311,",
  "anya-e0201n2:195_4": "mūlāya paṭikasseyya cūḷava. 111.",
  "anya-e0201n2:196_0": "Āsīsanakriyāyoge –",
  "anya-e0201n2:197_0": "Āyu bhavato hotu,",
  "anya-e0201n2:197_1": "bhaddaṁ te hotu,",
  "anya-e0201n2:197_2": "bhaddamatthu te jā. 1.8.15; jā. 2.17.1,",
  "anya-e0201n2:197_3": "kusalaṁ te hotu,",
  "anya-e0201n2:197_4": "anāmayaṁ te hotu,",
  "anya-e0201n2:197_5": "sukhaṁ te hotu,",
  "anya-e0201n2:197_6": "atthaṁ te hotu,",
  "anya-e0201n2:197_7": "hitaṁ te hotu,",
  "anya-e0201n2:197_8": "kalyāṇaṁ te hotu,",
  "anya-e0201n2:197_9": "svāgataṁ te hotu,",
  "anya-e0201n2:197_10": "sotthi te hotu sotthi gabbhassa ma. ni. 2.351,",
  "anya-e0201n2:197_11": "maṅgalaṁ te hotu.",
  "anya-e0201n2:198_0": "Sammutiyoge kammatthe [chaṭṭhī],",
  "anya-e0201n2:198_1": "itthannāmassa bhikkhuno rūpiyachaḍḍakassa sammuti pārā. 590,",
  "anya-e0201n2:198_2": "pattagāhāpakassa sammutiiccādi pārā. 614.",
  "anya-e0201n2:199_0": "Āvikaraṇādiyoge –",
  "anya-e0201n2:200_0": "Tuyhañcassa āvi karomi,",
  "anya-e0201n2:200_1": "tassa me sakko pāturahosi,",
  "anya-e0201n2:200_2": "tassa pahiṇeyya,",
  "anya-e0201n2:200_3": "bhikkhūnaṁ dūtaṁ pāhesi,",
  "anya-e0201n2:200_4": "kappati bhikkhūnaṁ āyogo,",
  "anya-e0201n2:200_5": "vaṭṭati bhikkhūnaṁ āyogo,",
  "anya-e0201n2:200_6": "patthodano dvinnaṁ tiṇṇaṁ nappahoti,",
  "anya-e0201n2:200_7": "ekassa pahoti,",
  "anya-e0201n2:200_8": "ekassa pariyatto,",
  "anya-e0201n2:200_9": "upamaṁ te karissāmi ma. ni. 1.258; jā. 2.19.24,",
  "anya-e0201n2:200_10": "añjaliṁ te paggaṇhāmi jā. 2.22.327,",
  "anya-e0201n2:200_11": "tathāgatassa phāsu hoti,",
  "anya-e0201n2:200_12": "āvikatā hissa phāsu mahāva. 134,",
  "anya-e0201n2:200_13": "lokassa attho,",
  "anya-e0201n2:200_14": "lokassa hitaṁ,",
  "anya-e0201n2:200_15": "maṇinā me attho pārā. 344,",
  "anya-e0201n2:200_16": "na mamattho buddhena pārā. 52,",
  "anya-e0201n2:200_17": "namatthu buddhānaṁ namatthu bodhiyā jā. 1.2.17,",
  "anya-e0201n2:200_18": "vipassissa ca namatthu dī. ni. 3.277,",
  "anya-e0201n2:200_19": "namo karohi nāgassa ma. ni. 1.249,",
  "anya-e0201n2:200_20": "namo te purisājañña,",
  "anya-e0201n2:200_21": "namo te purisuttama apa.",
  "anya-e0201n2:200_22": "thera 1.2.129.",
  "anya-e0201n2:200_23": "Sotthi pajānaṁ dī. ni. 1.274,",
  "anya-e0201n2:200_24": "suvatthi pajānaṁ iccādi.",
  "anya-e0201n2:201_0": "Catutthīvibhattirāsi niṭṭhito.",
  "anya-e0201n2:202_0": "Pañcamīvibhattirāsi",
  "anya-e0201n2:203_0": "Kasmiṁ atthe pañcamī?",
  "anya-e0201n2:204_0": "312.Pañcamyāvadhismiṁka. 295; rū. 307; nī. 607; caṁ. 2.1.81; pā. 2.3.28; 1.4.24.",
  "anya-e0201n2:205_0": "Avadhiyati vavatthiyati padattho etasmāti avadhi, tasmiṁ pañcamī hoti, avadhīti ca apādānaṁ vuccati.",
  "anya-e0201n2:206_0": "Apanetvā ito aññaṁ ādadāti gaṇhātīti apādānaṁ.",
  "anya-e0201n2:206_1": "Taṁ tividhaṁ niddiṭṭhavisayaṁ,",
  "anya-e0201n2:206_2": "uppāṭavisayaṁ,",
  "anya-e0201n2:206_3": "anumeyyavisayanti.",
  "anya-e0201n2:207_0": "Tattha yasmiṁ apādānavisayabhūto kriyāviseso sarūpato niddiṭṭho hoti,",
  "anya-e0201n2:207_1": "taṁ niddiṭṭhavisayaṁ. Yathā?",
  "anya-e0201n2:207_2": "Gāmā apenti munayo,",
  "anya-e0201n2:207_3": "nagarā niggato rājā.",
  "anya-e0201n2:208_0": "Yasmiṁ pana so pāṭhasesaṁ katvā ajjhāharitabbo hoti,",
  "anya-e0201n2:208_1": "taṁ uppāṭavisayaṁ. Yathā?",
  "anya-e0201n2:208_2": "Valāhakā vijjotate vijju,",
  "anya-e0201n2:208_3": "agārasmā anagāriyaṁ pabbajitoti mahāva. 30.",
  "anya-e0201n2:208_4": "Ettha hi ‘nikkhamitvā’ti padaṁ ajjhāharitabbaṁ.",
  "anya-e0201n2:209_0": "Yasmiṁ pana so niddiṭṭho ca na hoti,",
  "anya-e0201n2:209_1": "ajjhāharituñca na sakkā,",
  "anya-e0201n2:209_2": "atha kho atthato anumānavasena so viññeyyo hoti,",
  "anya-e0201n2:209_3": "taṁ anumeyyavisayaṁ. Yathā?",
  "anya-e0201n2:209_4": "Māthurā pāṭaliputtakehi abhirūpatarā,",
  "anya-e0201n2:209_5": "sīlameva sutā seyyo jā. 1.5.65,",
  "anya-e0201n2:209_6": "mayā bhiyyo na vijjati,",
  "anya-e0201n2:209_7": "aggohamasmi lokassa,",
  "anya-e0201n2:209_8": "jeṭṭhohamasmi lokassa,",
  "anya-e0201n2:209_9": "seṭṭhohamasmi lokassa iccādi ma. ni. 3.207.",
  "anya-e0201n2:209_10": "Kriyaṁ vinā kārakaṁ nāma na sijjhatītikatvā ukkaṁsanakriyā ettha anumetabbā hoti.",
  "anya-e0201n2:209_11": "Evaṁ kriyāpadarahitesu dūrayogādīsupi avinābhāvikriyānumānaṁ veditabbaṁ.",
  "anya-e0201n2:210_0": "Puna calā’calavasena duvidhaṁ.",
  "anya-e0201n2:211_0": "Calaṁ yathā?",
  "anya-e0201n2:211_1": "Puriso dhāvatā assā patati,",
  "anya-e0201n2:211_2": "dve meṇḍā yujjhitvā aññamaññato apasakkanti.",
  "anya-e0201n2:211_3": "Ettha ca yadi calaṁ siyā,",
  "anya-e0201n2:211_4": "kathaṁ avadhi nāma bhaveyya.",
  "anya-e0201n2:211_5": "Accutilakkhaṇo hi avadhīti?",
  "anya-e0201n2:211_6": "Vuccate-dve meṇḍā sakasakakriyāya calanti,",
  "anya-e0201n2:211_7": "itarītarakriyāya avadhī hontīti natthi ettha avadhilakkhaṇavirodhoti.",
  "anya-e0201n2:212_0": "Acalaṁ yathā? Gāmā apenti munayo, nagarā niggato rājā.",
  "anya-e0201n2:213_0": "Puna kāyasaṁsaggapubbakaṁ,",
  "anya-e0201n2:213_1": "cittasaṁsaggapubbakanti duvidhaṁ hoti,",
  "anya-e0201n2:213_2": "gāmā apenti munayo,",
  "anya-e0201n2:213_3": "corā bhayaṁ jāyate.",
  "anya-e0201n2:213_4": "Ettha ca “kiṁva dūro ito gāmo,",
  "anya-e0201n2:213_5": "ito sā dakkhiṇā disā dī. ni. 3.279.",
  "anya-e0201n2:213_6": "Ito ekanavutikappe”ti dī. ni.",
  "anya-e0201n2:213_7": "2.4 ādīsu vadantassa cittasaṁsaggapubbakampi veditabbaṁ.",
  "anya-e0201n2:213_8": "“Na mātā puttato bhāyati,",
  "anya-e0201n2:213_9": "na ca putto mātito bhāyati,",
  "anya-e0201n2:213_10": "bhayā bhīto na bhāsasī”ti jā.",
  "anya-e0201n2:213_11": "2.21.138 pāḷi.",
  "anya-e0201n2:213_12": "Atthi te ito bhayaṁ ma. ni. 2.350,",
  "anya-e0201n2:213_13": "natthi te ito bhayaṁ,",
  "anya-e0201n2:213_14": "yato khemaṁ tato bhayaṁ jā. 1.9.58,",
  "anya-e0201n2:213_15": "corā bhāyati,",
  "anya-e0201n2:213_16": "corā bhīto.",
  "anya-e0201n2:213_17": "Chaṭṭhī ca,",
  "anya-e0201n2:213_18": "corassa bhāyati,",
  "anya-e0201n2:213_19": "corassa bhīto.",
  "anya-e0201n2:213_20": "Dutiyā ca,",
  "anya-e0201n2:213_21": "“kathaṁ paralokaṁ na bhāyeyya,",
  "anya-e0201n2:213_22": "evaṁ paralokaṁ na bhāyeyya,",
  "anya-e0201n2:213_23": "bhāyasi maṁ samaṇa su. ni.",
  "anya-e0201n2:213_24": "sūcilomasutta,",
  "anya-e0201n2:213_25": "nāhaṁ taṁ bhāyāmi su. ni.",
  "anya-e0201n2:213_26": "sūcilomasutta,",
  "anya-e0201n2:213_27": "bhāyitabbaṁ na bhāyati,",
  "anya-e0201n2:213_28": "nāhaṁ bhāyāmi bhoginaṁ jā. 2.22.835,",
  "anya-e0201n2:213_29": "na maṁ migā uttasantī”ti jā.",
  "anya-e0201n2:213_30": "2.22.307 pāḷipadāni dissanti.",
  "anya-e0201n2:213_31": "Tattha “bhogina’nti nāgaṁ,",
  "anya-e0201n2:213_32": "corā tasati uttasati corassa vā,",
  "anya-e0201n2:213_33": "sabbe tasanti daṇḍassa dha. pa. 129,",
  "anya-e0201n2:213_34": "pāpato ottappati jigucchati harāyati pāpena vā.",
  "anya-e0201n2:214_0": "Yato kiñci sippaṁ vā vijjaṁ vā dhammaṁ vā gaṇhāti,",
  "anya-e0201n2:214_1": "tasmiṁ akkhātari pañcamī,",
  "anya-e0201n2:214_2": "upajjhāyā adhīte,",
  "anya-e0201n2:214_3": "upajjhāyā sippaṁ gaṇhāti,",
  "anya-e0201n2:214_4": "dvāsīti buddhato gaṇhiṁ,",
  "anya-e0201n2:214_5": "dve sahassāni bhikkhuto.",
  "anya-e0201n2:214_6": "Caturāsītisahassāni,",
  "anya-e0201n2:214_7": "yeme dhammā pavattino theragā. 1027.",
  "anya-e0201n2:215_0": "Yato suṇāti,",
  "anya-e0201n2:215_1": "tasmiṁ pañcamī,",
  "anya-e0201n2:215_2": "chaṭṭhī ca,",
  "anya-e0201n2:215_3": "ito sutvā,",
  "anya-e0201n2:215_4": "imassa sutvā vā,",
  "anya-e0201n2:215_5": "yamhā dhammaṁ vijāneyya,",
  "anya-e0201n2:215_6": "sammāsambuddhadesitaṁ dha. pa. 392.",
  "anya-e0201n2:216_0": "Yato labhati, tasmiṁ pañcamī, saṅghato labhati, gaṇato labhati.",
  "anya-e0201n2:217_0": "Yato parājayati,",
  "anya-e0201n2:217_1": "yato pabhavati,",
  "anya-e0201n2:217_2": "yato jāyati,",
  "anya-e0201n2:217_3": "tasmiṁ pañcamī,",
  "anya-e0201n2:217_4": "buddhasmā parājayanti aññatitthiyā,",
  "anya-e0201n2:217_5": "pāḷiyaṁ pana parājiyoge apādānaṁ pāṭhasesavasena labbhati,",
  "anya-e0201n2:217_6": "tasmiṁ kho pana saṅgāme devā jiniṁsu,",
  "anya-e0201n2:217_7": "asurā parājiniṁsu.",
  "anya-e0201n2:217_8": "Ettha devehi parājiniṁsūti pāṭhaseso.",
  "anya-e0201n2:217_9": "“Mayaṁ jitāmhā ambakāya.",
  "anya-e0201n2:217_10": "Himavantā pabhavanti pañca mahānadiyo a. ni. aṭṭha. 3.8.19,",
  "anya-e0201n2:217_11": "ayaṁ bhāgīrathī gaṅgā,",
  "anya-e0201n2:217_12": "himavantā pabhāvitā”ti pāḷi apa.",
  "anya-e0201n2:217_13": "thera 1.1.255,",
  "anya-e0201n2:217_14": "corā bhayaṁ jāyate,",
  "anya-e0201n2:217_15": "kāmato jāyate bhayaṁ dha. pa. 215,",
  "anya-e0201n2:217_16": "jātaṁ saraṇato bhayaṁ jā. 1.1.36; 1.2.13; 1.9.56, 57, 59,",
  "anya-e0201n2:217_17": "yaṁkiñci bhayaṁ vā veraṁ vā upaddavo vā upasaggo vā jāyati,",
  "anya-e0201n2:217_18": "sabbaṁ taṁ bālato jāyati,",
  "anya-e0201n2:217_19": "no paṇḍitato,",
  "anya-e0201n2:217_20": "kāmato jāyatī soko dha. pa. 214,",
  "anya-e0201n2:217_21": "ubhato sujāto putto dī. ni. 1.311,",
  "anya-e0201n2:217_22": "urasmā jāto,",
  "anya-e0201n2:217_23": "ure jāto vā,",
  "anya-e0201n2:217_24": "cīvaraṁ uppajjeyya saṅghato vā gaṇato vā ñātimittato vā pārā.",
  "anya-e0201n2:217_25": "500 (thokaṁ visadisaṁ).",
  "anya-e0201n2:218_0": "Aññatthānaṁ yoge pañcamī, tato aññaṁ, tato paraṁ mahāva. 346, tato aparena samayena pārā. 195.",
  "anya-e0201n2:219_0": "Upasaggānaṁ yoge pana –",
  "anya-e0201n2:220_0": "313.Apaparīhi vajjaneka. 272; rū. 309; nī. 558, 568; caṁ. 2.1.82; pā. 1.4.88; 2.3.10.",
  "anya-e0201n2:221_0": "Vajjane pavattehi apa, parīhi yoge pañcamī hoti.",
  "anya-e0201n2:222_0": "Apapabbatā vassati devo,",
  "anya-e0201n2:222_1": "paripabbatā vassati devo,",
  "anya-e0201n2:222_2": "apasālāya āyanti vāṇijā,",
  "anya-e0201n2:222_3": "parisālāya āyanti vāṇijā,",
  "anya-e0201n2:222_4": "pabbataṁ sālaṁ vajjetvāti attho.",
  "anya-e0201n2:222_5": "Kaccāyane pana “uparipabbatā devo vassatī”ti pāṭho porāṇapāṭho,",
  "anya-e0201n2:222_6": "paripabbatāti yutto.",
  "anya-e0201n2:222_7": "Upariyoge pana sattamīyeva dissati –",
  "anya-e0201n2:222_8": "“tasmiṁ uparipabbate ma. ni. 3.216; jā. 1.8.16,",
  "anya-e0201n2:222_9": "uparipāsāde dī. ni. 2.408,",
  "anya-e0201n2:222_10": "uparivehāse,",
  "anya-e0201n2:222_11": "uparivehāsakuṭiyā”ti, pāci.",
  "anya-e0201n2:222_12": "130 tattha pabbatassa upari uparipabbatanti attho.",
  "anya-e0201n2:223_0": "314.Paṭinidhipaṭidānesu patināka. 272; rū. 309; nī. 558, 568; caṁ. 2.1.83; pā. 2.3.11; 1.4.9.2.",
  "anya-e0201n2:224_0": "Paṭinidhi nāma paṭibimbaṭṭhapanaṁ,",
  "anya-e0201n2:224_1": "paṭidānaṁ nāma paṭibhaṇḍadānaṁ tesu pavattena patinā yoge pañcamī hoti.",
  "anya-e0201n2:225_0": "Buddhasmā pati sāriputto dhammaṁ deseti, telasmā pati ghataṁ deti.",
  "anya-e0201n2:226_0": "315.Rite dutiyā caka. 272; rū. 309; nī. 558, 568; caṁ. 2.1.84; pā. 2.3.29.",
  "anya-e0201n2:227_0": "Ritesaddena yoge pañcamī hoti dutiyā ca.",
  "anya-e0201n2:228_0": "Rite saddhammā, rite saddhammaṁ.",
  "anya-e0201n2:229_0": "316.Vināññatrehi tatiyā caka. 272; rū. 309; nī. 558, 568; caṁ. 2.1.85; pā. 2.3.32;",
  "anya-e0201n2:229_1": "‘vināññatra tatiyāca’ (bahūsu).",
  "anya-e0201n2:230_0": "Vajjane pavattehi vinā, aññatrasaddehi yoge pañcamī, dutiyā, tatiyā ca honti.",
  "anya-e0201n2:231_0": "Vinā saddhammā,",
  "anya-e0201n2:231_1": "vinā saddhammaṁ,",
  "anya-e0201n2:231_2": "vinā saddhammena,",
  "anya-e0201n2:231_3": "aññatra saddhammā,",
  "anya-e0201n2:231_4": "aññatra saddhammaṁ,",
  "anya-e0201n2:231_5": "aññatra saddhammena.",
  "anya-e0201n2:232_0": "317.Puthunānāhi caka. 272; rū. 309; nī. 558, 568; caṁ. 2.1.86; pā. 2.3.32;",
  "anya-e0201n2:232_1": "‘puthanānāhi ca’ (bahūsu).",
  "anya-e0201n2:233_0": "Vajjane pavattehi puthu, nānāsaddehi ca yoge pañcamī, tatiyā ca honti.",
  "anya-e0201n2:234_0": "Puthageva janasmā,",
  "anya-e0201n2:234_1": "puthageva janena,",
  "anya-e0201n2:234_2": "nānā saddhammā,",
  "anya-e0201n2:234_3": "nānā saddhammena,",
  "anya-e0201n2:234_4": "piyehi manāpehi nānābhāvo vinābhāvo dī. ni. 2.183; cūḷava. 437.",
  "anya-e0201n2:234_5": "“Te bhikkhū nānākulā pabbajitā”ti ettha pana nānāppakārattho nānāsaddo,",
  "anya-e0201n2:234_6": "na vajjanattho,",
  "anya-e0201n2:234_7": "ettha ca vajjanattho nāma viyogattho asammissattho.",
  "anya-e0201n2:235_0": "Mariyādā’bhividhīsu pavattehi āsadda, yāvasaddehi yogepi pañcamī, dutiyā ca.",
  "anya-e0201n2:236_0": "Tattha yassa avadhino sambandhinī kriyā,",
  "anya-e0201n2:236_1": "taṁ bahikatvā pavattati,",
  "anya-e0201n2:236_2": "so mariyādo. Yathā?",
  "anya-e0201n2:236_3": "Āpabbatā khettaṁ tiṭṭhati āpabbataṁ vā,",
  "anya-e0201n2:236_4": "yāvapabbatā khettaṁ tiṭṭhati yāvapabbataṁ vā.",
  "anya-e0201n2:237_0": "Yassa sambandhinī kriyā,",
  "anya-e0201n2:237_1": "taṁ antokatvā byāpetvā pavattati,",
  "anya-e0201n2:237_2": "so abhividhi. Yathā?",
  "anya-e0201n2:237_3": "Ābhavaggā bhagavato kittisaddo abbhuggato ābhavaggaṁ vā,",
  "anya-e0201n2:237_4": "bhavato ābhavaggaṁ dhammato āgotrabhuṁ savantīti āsavā,",
  "anya-e0201n2:237_5": "yāvabhavaggā yāvabhavaggaṁ vā,",
  "anya-e0201n2:237_6": "tāvadeva yāvabrahmalokā saddo abbhuggato.",
  "anya-e0201n2:238_0": "Ārabbhe,",
  "anya-e0201n2:238_1": "sahatthe ca pañcamī,",
  "anya-e0201n2:238_2": "yatohaṁ bhagini ariyāya jātiyā jāto ma. ni. 2.351,",
  "anya-e0201n2:238_3": "yato paṭṭhāyāti attho.",
  "anya-e0201n2:238_4": "Yato sarāmi attānaṁ,",
  "anya-e0201n2:238_5": "yato pattosmi viññutaṁ jā. 2.22.307.",
  "anya-e0201n2:238_6": "Yato paṭṭhāya,",
  "anya-e0201n2:238_7": "yato pabhuti.",
  "anya-e0201n2:239_0": "Sahatthe –",
  "anya-e0201n2:240_0": "Saha sabbaññutaññāṇappaṭilābhā, saha parinibbānā dī. ni. 2.220, saha dassanuppādā.",
  "anya-e0201n2:241_0": "“Uppādā vā tathāgatānaṁ anuppādā vā tathāgatāna”nti saṁ. ni. 2.20, ettha bhāvalakkhaṇe pañcamī.",
  "anya-e0201n2:242_0": "“Sahatthā dānaṁ deti, sahatthā paṭiggaṇhātī”ti ettha karaṇe.",
  "anya-e0201n2:243_0": "“Ajjatagge pāṇupetaṁ dī. ni. 1.250, tadagge kho vāseṭṭha”iccādīsu dī. ni. 3.130, ārabbhe sattamī.",
  "anya-e0201n2:244_0": "“Yatvādhikaraṇaṁ dī. ni. 1.213,",
  "anya-e0201n2:244_1": "yatonidānaṁ su. ni. 275,",
  "anya-e0201n2:244_2": "tatonidānaṁ” iccādīsu ma. ni.",
  "anya-e0201n2:244_3": "1.238 vākye icchite sati hetvatthe pañcamī,",
  "anya-e0201n2:244_4": "samāse icchite sati atthamatte pañcamī.",
  "anya-e0201n2:245_0": "Dvinnaṁ kārakānaṁ kriyānañca majjhe pavattakāladdhānavācīhi pañcamī,",
  "anya-e0201n2:245_1": "luddako pakkhasmā migaṁ vijjhati,",
  "anya-e0201n2:245_2": "kosā kuñjaraṁ vijjhati.",
  "anya-e0201n2:245_3": "Ettha ca luddako sakiṁ migaṁ vijjhitvā pakkhabbhantaramhi na vijjhi,",
  "anya-e0201n2:245_4": "pakkhe paripuṇṇe puna vijjhati,",
  "anya-e0201n2:245_5": "pakkhasaddo dvinnaṁ vijjhanavārānaṁ majjhe kālavācī hoti,",
  "anya-e0201n2:245_6": "dvepi vijjhanakriyā kārakehi saheva sijjhantīti kārakānañca majjheti vuccati.",
  "anya-e0201n2:245_7": "Vuttiyaṁ pana “ajja bhutvā devadatto dvihe bhuñjissati,",
  "anya-e0201n2:245_8": "dvihā bhuñjissati,",
  "anya-e0201n2:245_9": "atraṭṭho’yamissāso kose lakkhaṁ vijjhati,",
  "anya-e0201n2:245_10": "kosā lakkhaṁ vijjhatī”ti moga.",
  "anya-e0201n2:245_11": "79 evaṁ sattamīvasena paripuṇṇavākyampi vuttaṁ.",
  "anya-e0201n2:245_12": "Pāḷiyaṁ “anāpatti chabbassā karoti pārā. 564,",
  "anya-e0201n2:245_13": "atirekachabbassā karotī”ti pārā. 564,",
  "anya-e0201n2:245_14": "“chabbassānī”tipi pāṭho.",
  "anya-e0201n2:246_0": "Rakkhanatthānaṁ yoge –",
  "anya-e0201n2:247_0": "Yañca vatthuṁ guttaṁ icchiyate,",
  "anya-e0201n2:247_1": "yato ca guttaṁ icchiyate,",
  "anya-e0201n2:247_2": "tattha pañcamī,",
  "anya-e0201n2:247_3": "yavehi gāvo rakkhati vāreti,",
  "anya-e0201n2:247_4": "taṇḍulā kāke rakkhati vāreti,",
  "anya-e0201n2:247_5": "taṁ maṁ puññā nivāresi,",
  "anya-e0201n2:247_6": "pāpā cittaṁ nivāraye dha. pa. 116,",
  "anya-e0201n2:247_7": "na naṁ jāti nivāreti,",
  "anya-e0201n2:247_8": "duggatyā garahāya vā su. ni.",
  "anya-e0201n2:247_9": "141 (na ne).",
  "anya-e0201n2:247_10": "Rājato vā corato vā ārakkhaṁ gaṇhantu.",
  "anya-e0201n2:248_0": "Antaradhānatthayoge –",
  "anya-e0201n2:249_0": "Yassa adassanaṁ icchiyati,",
  "anya-e0201n2:249_1": "tasmiṁ pañcamī,",
  "anya-e0201n2:249_2": "upajjhāyā antaradhāyati sisso,",
  "anya-e0201n2:249_3": "nilīyatīti attho.",
  "anya-e0201n2:249_4": "Pāḷiyaṁ pana yassa adassanaṁ icchiyati,",
  "anya-e0201n2:249_5": "tasmiṁ chaṭṭhī eva- “antaradhāyissāmi samaṇassa gotamassa,",
  "anya-e0201n2:249_6": "antaradhāyissāmi samaṇassa gotamassā”ti.",
  "anya-e0201n2:249_7": "“Na sakkhi me antaradhāyitu”nti pāḷi,",
  "anya-e0201n2:249_8": "‘antaradhāyissāmī’ti antarite acakkhuvisaye ṭhāne attānaṁ ṭhapessāmītyattho,",
  "anya-e0201n2:249_9": "nilīyissāmīti vuttaṁ hoti.",
  "anya-e0201n2:250_0": "Yasmiṁ ṭhāne antaradhāyati,",
  "anya-e0201n2:250_1": "tasmiṁ sattamī eva dissati,",
  "anya-e0201n2:250_2": "atikhippaṁ loke cakkhu antaradhāyissati dī. ni.",
  "anya-e0201n2:250_3": "2.224 (visadisaṁ),",
  "anya-e0201n2:250_4": "jetavane antaradhāyitvā,",
  "anya-e0201n2:250_5": "brahmaloke antaradhāyitvā,",
  "anya-e0201n2:250_6": "maddakucchismiṁ antaradhāyitvā,",
  "anya-e0201n2:250_7": "tatthevantaradhāyī saṁ. ni.",
  "anya-e0201n2:250_8": "1.1 iccādi.",
  "anya-e0201n2:250_9": "“Bhagavato purato antaradhāyitvā”ti etthapi tosaddo sattamyatthe eva.",
  "anya-e0201n2:250_10": "“Sakko nimissa rañño sammukhe antarahito”ti pāḷi.",
  "anya-e0201n2:250_11": "‘Dhajatavane antaradhāyitvā’ti jetavane aññesaṁ adassanaṁ katvā,",
  "anya-e0201n2:250_12": "aññesaṁ acakkhuvisayaṁ katvāti attho.",
  "anya-e0201n2:250_13": "“Andhakāro antaradhāyati,",
  "anya-e0201n2:250_14": "āloko antaradhāyati,",
  "anya-e0201n2:250_15": "saddhammo antaradhāyati,",
  "anya-e0201n2:250_16": "sāsanaṁ antaradhāyati” iccādīsu pana chaṭṭhī,",
  "anya-e0201n2:250_17": "sattamiyo yathāsambhavaṁ veditabbā.",
  "anya-e0201n2:251_0": "Dūratthayoge –",
  "anya-e0201n2:252_0": "Kiṁva dūro ito gāmo,",
  "anya-e0201n2:252_1": "kacci ārā pamādamhā su. ni. 156,",
  "anya-e0201n2:252_2": "atho ārā pamādamhā su. ni. 157,",
  "anya-e0201n2:252_3": "gāmato avidūre,",
  "anya-e0201n2:252_4": "ārakā te moghapurisā imasmā dhammavinayā,",
  "anya-e0201n2:252_5": "ārakā tehi bhagavā,",
  "anya-e0201n2:252_6": "kilesehi ārakāti arahaṁ,",
  "anya-e0201n2:252_7": "ārā so āsavakkhayā dha. pa. 253.",
  "anya-e0201n2:252_8": "Dutiyā ca tatiyā ca chaṭṭhī ca,",
  "anya-e0201n2:252_9": "ārakā imaṁ dhammavinayaṁ iminā dhammavinayena vā,",
  "anya-e0201n2:252_10": "ārakā mandabuddhīnaṁ visuddhi ṭī. 1.130.",
  "anya-e0201n2:253_0": "Dūratthe –",
  "anya-e0201n2:254_0": "Dūratova namassanti,",
  "anya-e0201n2:254_1": "addasā kho bhagavantaṁ dūratova āgacchantaṁ dī. ni. 1.409,",
  "anya-e0201n2:254_2": "kinnu tiṭṭhatha ārakā,",
  "anya-e0201n2:254_3": "tasmā tiṭṭhāma ārakā.",
  "anya-e0201n2:254_4": "Dutiyā ca tatiyā ca,",
  "anya-e0201n2:254_5": "dūraṁ gāmaṁ āgato,",
  "anya-e0201n2:254_6": "dūrena gāmena āgato,",
  "anya-e0201n2:254_7": "dūrā gāmā āgato iccevattho,",
  "anya-e0201n2:254_8": "dūraṁ gāmena vā.",
  "anya-e0201n2:255_0": "Antikatthayoge –",
  "anya-e0201n2:256_0": "Antikaṁ gāmā,",
  "anya-e0201n2:256_1": "āsannaṁ gāmā,",
  "anya-e0201n2:256_2": "samīpaṁ gāmā.",
  "anya-e0201n2:256_3": "Dutiyā ca tatiyā ca chaṭṭhī ca,",
  "anya-e0201n2:256_4": "antikaṁ gāmaṁ,",
  "anya-e0201n2:256_5": "antikaṁ gāmena,",
  "anya-e0201n2:256_6": "antikaṁ gāmassa.",
  "anya-e0201n2:257_0": "Kāladdhānaṁ parimāṇavacane –",
  "anya-e0201n2:258_0": "Ito mathurāya catūsu yojanesu saṅkassaṁ,",
  "anya-e0201n2:258_1": "rājagahato pañcacattālīsayojane sāvatthi,",
  "anya-e0201n2:258_2": "ito ekanavutikappe dī. ni. 2.4,",
  "anya-e0201n2:258_3": "ito ekatiṁse kappe dī. ni. 2.4,",
  "anya-e0201n2:258_4": "ito sattame divase,",
  "anya-e0201n2:258_5": "ito tiṇṇaṁ māsānaṁ accayena parinibbāyissāmi dī. ni. 2.168; udā.",
  "anya-e0201n2:258_6": "51 iccādi.",
  "anya-e0201n2:259_0": "Pamāṇatthe –",
  "anya-e0201n2:260_0": "Āyāmato ca vitthārato ca yojanaṁ,",
  "anya-e0201n2:260_1": "parikkhepato navayojanasataparimāṇo majjhimadeso parikkhepena vā,",
  "anya-e0201n2:260_2": "dīghaso navavidatthiyo pāci. 548,",
  "anya-e0201n2:260_3": "yojanaṁ āyāmena yojanaṁ vitthārena yojanaṁ ubbedhena sāsaparāsi saṁ. ni.",
  "anya-e0201n2:260_4": "2.129 iccādi.",
  "anya-e0201n2:261_0": "Tvālopepi pañcamī.",
  "anya-e0201n2:261_1": "Ettha ca tvālopo nāma paripuṇṇavākye laddhabbassa tvāntapadassa aparipuṇṇavākye natthi bhāvo,",
  "anya-e0201n2:261_2": "yañca padaṁ tvāntapade sati kammaṁ vā hoti adhikaraṇaṁ vā.",
  "anya-e0201n2:261_3": "Taṁ tvāntapade asati padantare avadhi hoti,",
  "anya-e0201n2:261_4": "tasmiṁ pañcamī,",
  "anya-e0201n2:261_5": "pāsādā vā pāsādaṁ saṅkameyya saṁ. ni. 1.132,",
  "anya-e0201n2:261_6": "hatthikkhandhā vā hatthikkhandhaṁ saṅkameyya saṁ. ni.",
  "anya-e0201n2:261_7": "1.132 iccādi.",
  "anya-e0201n2:261_8": "Ettha ca paṭhamaṁ ekaṁ pāsādaṁ abhirūhitvā puna aññaṁ pāsādaṁ saṅkameyyāti vā paṭhamaṁ ekasmiṁ pāsāde",
  "anya-e0201n2:261_9": "nisīditvā puna aññaṁ pāsādaṁ saṅkameyyāti vā evaṁ paripuṇṇavākyaṁ veditabbaṁ.",
  "anya-e0201n2:261_10": "“Andhakārā vā andhakāraṁ gaccheyya,",
  "anya-e0201n2:261_11": "tamā vā tamaṁ gaccheyyā”ti saṁ. ni.",
  "anya-e0201n2:261_12": "1.132 pāḷi.",
  "anya-e0201n2:261_13": "Tathā raṭṭhā raṭṭhaṁ vicarati,",
  "anya-e0201n2:261_14": "gāmā gāmaṁ vicarati,",
  "anya-e0201n2:261_15": "vanā vanaṁ vicarati,",
  "anya-e0201n2:261_16": "vihārato vihāraṁ gacchati,",
  "anya-e0201n2:261_17": "pariveṇato pariveṇaṁ gacchati,",
  "anya-e0201n2:261_18": "bhavato bhavaṁ gacchati,",
  "anya-e0201n2:261_19": "kulato kulaṁ gacchati iccādi.",
  "anya-e0201n2:261_20": "Tathā vinayā vinayaṁ pucchati,",
  "anya-e0201n2:261_21": "abhidhammā abhidhammaṁ pucchati,",
  "anya-e0201n2:261_22": "vinayā vinayaṁ katheti,",
  "anya-e0201n2:261_23": "abhidhammā abhidhammaṁ katheti.",
  "anya-e0201n2:261_24": "Etthapi paṭhamaṁ ekaṁ vinayavacanaṁ pucchitvā vā ekasmiṁ vinayavacane ṭhatvā vā puna aññaṁ vinayavacanaṁ pucchatīti paripuṇṇavākyaṁ veditabbaṁ.",
  "anya-e0201n2:261_25": "Vuttiyaṁ pana “pāsādaṁ āruyha pekkhati,",
  "anya-e0201n2:261_26": "pāsādā pekkhati,",
  "anya-e0201n2:261_27": "āsane pavisitvā pekkhati,",
  "anya-e0201n2:261_28": "āsanā pekkhatī”ti vuttaṁ.",
  "anya-e0201n2:262_0": "Disatthayoge disatthe ca pañcamī,",
  "anya-e0201n2:262_1": "ito sā purimā disā dī. ni. 3.278,",
  "anya-e0201n2:262_2": "ito sā dakkhiṇā disā dī. ni. 3.278,",
  "anya-e0201n2:262_3": "avīcito upari,",
  "anya-e0201n2:262_4": "uddhaṁ pādatalā,",
  "anya-e0201n2:262_5": "adho kesamatthakā dī. ni. 2.377; ma. ni. 1.110.",
  "anya-e0201n2:263_0": "Disatthe –",
  "anya-e0201n2:264_0": "Purimato gāmassa,",
  "anya-e0201n2:264_1": "dakkhiṇato gāmassa,",
  "anya-e0201n2:264_2": "uparito pabbatassa,",
  "anya-e0201n2:264_3": "heṭṭhato pāsādassa,",
  "anya-e0201n2:264_4": "puratthimato,",
  "anya-e0201n2:264_5": "dakkhiṇato,",
  "anya-e0201n2:264_6": "yato khemaṁ,",
  "anya-e0201n2:264_7": "tato bhayaṁ jā. 1.9.58,",
  "anya-e0201n2:264_8": "yato yato sammasati,",
  "anya-e0201n2:264_9": "khandhānaṁ udayabbayaṁ dha. pa.",
  "anya-e0201n2:264_10": "374 iccādi.",
  "anya-e0201n2:265_0": "Pubbādiyogepi pañcamī,",
  "anya-e0201n2:265_1": "pubbeva me sambodhā a. ni. 3.104,",
  "anya-e0201n2:265_2": "ito pubbe,",
  "anya-e0201n2:265_3": "tato pubbe,",
  "anya-e0201n2:265_4": "ito parā paccantimā janapadā mahāva. 259,",
  "anya-e0201n2:265_5": "tato pure,",
  "anya-e0201n2:265_6": "tato pacchā,",
  "anya-e0201n2:265_7": "tato uttari pārā.",
  "anya-e0201n2:265_8": "499 iccādi.",
  "anya-e0201n2:266_0": "Vibhattatthe ca pañcamī chaṭṭhī ca.",
  "anya-e0201n2:266_1": "Vibhatti nāma pageva visuṁbhūtassa atthassa kenaci adhikena vā hīnena vā bhāgena tadaññato puthakkaraṇaṁ,",
  "anya-e0201n2:266_2": "māthurā pāṭaliputtakehi abhirūpatarā,",
  "anya-e0201n2:266_3": "yato paṇītataro vā visiṭṭhataro vā natthi,",
  "anya-e0201n2:266_4": "attadanto tato varaṁ dha. pa. 322,",
  "anya-e0201n2:266_5": "channavutīnaṁ pāsaṇḍānaṁ pavaraṁ yadidaṁ sugatavinayo,",
  "anya-e0201n2:266_6": "sadevakassa lokassa,",
  "anya-e0201n2:266_7": "satthā loke anuttaro,",
  "anya-e0201n2:266_8": "aggohamasmi lokassa ma. ni. 3.207,",
  "anya-e0201n2:266_9": "jeṭṭhohamasmi lokassa ma. ni. 3.207,",
  "anya-e0201n2:266_10": "seṭṭhohamasmi lokassa ma. ni. 3.207,",
  "anya-e0201n2:266_11": "paññavantā nāma sāriputtato hīnā sāriputtassa vā,",
  "anya-e0201n2:266_12": "tato adhikaṁ vā ūnaṁ vā na vaṭṭati iccādi.",
  "anya-e0201n2:267_0": "Viramaṇatthayoge –",
  "anya-e0201n2:268_0": "Āratī viratī pāpā khu. pā. 5.8, pāṇātipātā veramaṇi khu. pā. 2.1 iccādi.",
  "anya-e0201n2:269_0": "Suddhatthayoge –",
  "anya-e0201n2:270_0": "Lobhanīyehi dhammehi suddho iccādi.",
  "anya-e0201n2:271_0": "Mocanatthayoge pañcamī tatiyā ca,",
  "anya-e0201n2:271_1": "so parimuccati jātiyā jarāya maraṇena sokehi paridevehi dukkhehi domanassehi upāyāsehi,",
  "anya-e0201n2:271_2": "parimutto so dukkhasmāti vadāmi saṁ. ni. 3.29,",
  "anya-e0201n2:271_3": "mokkhanti mārabandhanā dha. pa. 37,",
  "anya-e0201n2:271_4": "na te muccanti maccunā iccādi,",
  "anya-e0201n2:271_5": "sabbattha avadhiattho veditabbo.",
  "anya-e0201n2:272_0": "Hetvatthe –",
  "anya-e0201n2:273_0": "Kasmā hetunā,",
  "anya-e0201n2:273_1": "kena hetunā,",
  "anya-e0201n2:273_2": "kasmā nu tumhaṁ kule daharā na miyyare jā.",
  "anya-e0201n2:273_3": "1.10.92 (mīyare),",
  "anya-e0201n2:273_4": "tasmātiha bhikkhave saṁ. ni. 2.157.",
  "anya-e0201n2:273_5": "Dutiyā tatiyā chaṭṭhī ca,",
  "anya-e0201n2:273_6": "kiṁkāraṇaṁ jā. aṭṭha.",
  "anya-e0201n2:273_7": "6.22.umaṅgajātakavaṇṇanā,",
  "anya-e0201n2:273_8": "yatvādhikaraṇaṁ dī. ni. 1.213,",
  "anya-e0201n2:273_9": "yatonidānaṁ su. ni. 275,",
  "anya-e0201n2:273_10": "tatonidānaṁ ma. ni. 1.238,",
  "anya-e0201n2:273_11": "kena kāraṇena jā. aṭṭha.",
  "anya-e0201n2:273_12": "4.20.mātaṅgajātakavaṇṇanā,",
  "anya-e0201n2:273_13": "taṁ kissahetu ma. ni. 1.2,",
  "anya-e0201n2:273_14": "kissa tumhe kilamatha iccādi.",
  "anya-e0201n2:274_0": "Vivecanatthayoge –",
  "anya-e0201n2:275_0": "Vivicceva kāmehi vivicca akusalehi dhammehi dī. ni. 1.226, vivitto pāpakā dhammā.",
  "anya-e0201n2:276_0": "Bandhanatthayoge –",
  "anya-e0201n2:277_0": "318.Pañcamīṇe vāka. 296; rū. 314; nī. 608; caṁ. 2.1.69; pā. 2.3.24.",
  "anya-e0201n2:278_0": "Iṇabhūte hetumhi pañcamī hoti vā.",
  "anya-e0201n2:279_0": "Satasmā bandho naro satena vā.",
  "anya-e0201n2:280_0": "319.Guṇecaṁ. 2.1.70; pā. 2.3.25.",
  "anya-e0201n2:281_0": "Ajjhattabhūto hetu guṇo nāma, aguṇopi idha guṇotveva vuccati, tasmiṁ pañcamī hoti vā.",
  "anya-e0201n2:282_0": "Jaḷattā bandho naro jaḷattena vā,",
  "anya-e0201n2:282_1": "attano bālattāyeva bandhoti attho,",
  "anya-e0201n2:282_2": "paññāya bandhanā mutto,",
  "anya-e0201n2:282_3": "vācāya marati,",
  "anya-e0201n2:282_4": "vācāya muccati,",
  "anya-e0201n2:282_5": "vācāya piyo hoti,",
  "anya-e0201n2:282_6": "vācāya desso,",
  "anya-e0201n2:282_7": "issariyā janaṁ rakkhati rājā issariyena vā,",
  "anya-e0201n2:282_8": "sīlato naṁ pasaṁsanti a. ni.",
  "anya-e0201n2:282_9": "4.6 sīlena vā,",
  "anya-e0201n2:282_10": "hutvā abhāvato aniccā,",
  "anya-e0201n2:282_11": "udayabbayapīḷanato dukkhā,",
  "anya-e0201n2:282_12": "avijjānirodhā saṅkhāranirodho udā. 2,",
  "anya-e0201n2:282_13": "saṅkhāranirodhā viññāṇanirodho udā. 2,",
  "anya-e0201n2:282_14": "catunnaṁ ariyasaccānaṁ anaññā appaṭivedhā dīghamaddhānaṁ saṁsaranti dī. ni.",
  "anya-e0201n2:282_15": "2.186 (visadisaṁ) iccādi.",
  "anya-e0201n2:283_0": "Pañhā, kathanesupi pañcamī, kuto bhavaṁ, ahaṁ pāṭaliputtato iccādi.",
  "anya-e0201n2:284_0": "Thokatthepi asatvavacane pañcamī,",
  "anya-e0201n2:284_1": "satvaṁ vuccati dabbaṁ,",
  "anya-e0201n2:284_2": "thokā muccati thokena vā,",
  "anya-e0201n2:284_3": "muccanamattaṁ hotīti vuttaṁ hoti “nadiṁ taranto manaṁ vuḷho”ti mahāva.",
  "anya-e0201n2:284_4": "148 ettha viya.",
  "anya-e0201n2:284_5": "Appamattakā muccati appamattakena vā,",
  "anya-e0201n2:284_6": "kicchā muccati kicchena vā,",
  "anya-e0201n2:284_7": "kicchā laddho piyo putto jā. 2.22.353,",
  "anya-e0201n2:284_8": "kicchā muttā’mha dukkhasmā,",
  "anya-e0201n2:284_9": "yāma dāni mahosadha jā. 2.22.700.",
  "anya-e0201n2:285_0": "Asatvavacaneti kiṁ? Paccati munino bhattaṁ, thokaṁ thokaṁ ghare ghareti theragā. 248 (kule kule).",
  "anya-e0201n2:286_0": "“Anupubbena medhāvī, thokaṁ thokaṁ khaṇe khaṇe dha. pa. 239” iccādīsu kriyāvisesane dutiyā.",
  "anya-e0201n2:287_0": "Akattaripi pañcamī,",
  "anya-e0201n2:287_1": "tassa kammassa katattā upacitattā ussannattā vipulattā tathāgato suppatiṭṭhitapādo hoti dī. ni. 3.201.",
  "anya-e0201n2:287_2": "Ettha ca ‘akattarī’ti akārake ñāpakahetumhīti vadanti.",
  "anya-e0201n2:287_3": "Ñāse pana “akattarīti hetvatthe saṅgaṇhāti.",
  "anya-e0201n2:287_4": "Yattha hi kattubuddhi sañjāyate,",
  "anya-e0201n2:287_5": "sova kattā na hotīti vattuṁ sakkā”ti vuttaṁ.",
  "anya-e0201n2:287_6": "Etena kattusadiso janakahetu akattā nāmāti dīpeti,",
  "anya-e0201n2:287_7": "kammassa katattāiccādi ca janakahetu evāti.",
  "anya-e0201n2:288_0": "Bhiyyatthayoge –",
  "anya-e0201n2:289_0": "Yodha sītañca uṇhañca,",
  "anya-e0201n2:289_1": "tiṇā bhiyyo na maññati dī. ni. 3.253,",
  "anya-e0201n2:289_2": "sukhā bhiyyo somanassaṁ dī. ni. 2.287,",
  "anya-e0201n2:289_3": "khantyā bhiyyo na vijjati saṁ. ni. 1.250,",
  "anya-e0201n2:289_4": "mayā bhiyyo na vijjati,",
  "anya-e0201n2:289_5": "sotukāmāttha tumhe bhikkhave bhiyyosomattāya pubbenivāsakathaṁ,",
  "anya-e0201n2:289_6": "attamano tvaṁ hohi paraṁ viya mattāya,",
  "anya-e0201n2:289_7": "ahampi attamano homi paraṁ viya mattāya.",
  "anya-e0201n2:290_0": "Pañcamīvibhattirāsi niṭṭhito.",
  "anya-e0201n2:291_0": "Chaṭṭhīvibhattirāsi",
  "anya-e0201n2:292_0": "Kasmiṁ atthe chaṭṭhī?",
  "anya-e0201n2:293_0": "320.Chaṭṭhī sambandheka. 301; rū. 315; nī. 609; caṁ. 2.1.95; pā. 2.3.50.",
  "anya-e0201n2:294_0": "Dvinnaṁ sambandhīnaṁ kenaci pakārena āyattabhāvo sambandho nāma,",
  "anya-e0201n2:294_1": "sambandhe jotetabbe visesanasambandhimhi chaṭṭhī hoti.",
  "anya-e0201n2:295_0": "Tattha kriyākārakasañjāto assedambhāvahetuko sambandho nāmāti vuttaṁ.",
  "anya-e0201n2:295_1": "Tattha dve sambandhino aññamaññaṁ taṁtaṁkriyaṁ karonti,",
  "anya-e0201n2:295_2": "taṁ disvā “ime aññamaññasambandhino”ti jānantassa dvinnaṁ kārakānaṁ dvinnaṁ kriyānañca saṁyogaṁ nissāya sambandhopi vidito hoti,",
  "anya-e0201n2:295_3": "evaṁ sambandho kriyākārakasañjāto,",
  "anya-e0201n2:295_4": "‘imassa aya’nti evaṁ pavattabuddhiyā hetubhūtattā assedambhāvahetuko ca.",
  "anya-e0201n2:296_0": "Tattha sambandho tividho sāmisambandho, nānāttasambandho, kriyākārakasambandhoti.",
  "anya-e0201n2:297_0": "Tattha ‘sāmī’ti yassa kassaci visesanasambandhino nāmaṁ,",
  "anya-e0201n2:297_1": "tasmā visesyapadatthassa taṁtaṁvisesanabhāvena sambandho sāmisambandho nāma.",
  "anya-e0201n2:298_0": "So visesyapadatthabhedena anekavidho.",
  "anya-e0201n2:299_0": "Tattha tassa mātā, tassa pitāiccādi janakasambandho nāma.",
  "anya-e0201n2:300_0": "Tassā putto, tassā dhītā iccādi jaññasambandho nāma.",
  "anya-e0201n2:301_0": "Tassa bhātā, tassa bhaginī iccādi kulasambandho nāma.",
  "anya-e0201n2:302_0": "Sakko devānamindo saṁ. ni. 1.248 iccādi sāmisambandho nāma.",
  "anya-e0201n2:303_0": "Pahūtaṁ me dhanaṁ sakka jā. 1.15.72, bhikkhussa pattacīvaraṁ iccādi saṁsambandho nāma.",
  "anya-e0201n2:304_0": "Ambavanassa avidūre, nibbānasseva santike dha. pa. 32 iccādi samīpasambandho nāma.",
  "anya-e0201n2:305_0": "Suvaṇṇassa rāsi, bhikkhūnaṁ samūho iccādi samūhasambandho nāma.",
  "anya-e0201n2:306_0": "Manussasseva te sīsaṁ jā. 1.4.81, rukkhassa sākhā iccādi avayavasambandho nāma.",
  "anya-e0201n2:307_0": "Suvaṇṇassa bhājanaṁ, alābussa kaṭāhaṁ, bhaṭṭhadhaññānaṁ sattu iccādi vikārasambandho nāma.",
  "anya-e0201n2:308_0": "Yavassa aṅkuro,",
  "anya-e0201n2:308_1": "meghassa saddo,",
  "anya-e0201n2:308_2": "pupphānaṁ gandho,",
  "anya-e0201n2:308_3": "phalānaṁ raso,",
  "anya-e0201n2:308_4": "aggissa dhūmo iccādi kāriyasambandho nāma.",
  "anya-e0201n2:309_0": "Khandhānaṁ jāti, khandhānaṁ jarā, khandhānaṁ bhedo saṁ. ni. 2.1 iccādi avatthāsambandho nāma.",
  "anya-e0201n2:310_0": "Suvaṇṇassa vaṇṇo,",
  "anya-e0201n2:310_1": "vaṇṇo na khīyyetha tathāgatassa dī. ni. aṭṭha. 1.304,",
  "anya-e0201n2:310_2": "buddhassa kittisaddo,",
  "anya-e0201n2:310_3": "sippikānaṁ sataṁ natthi jā. 1.1.113,",
  "anya-e0201n2:310_4": "tilānaṁ muṭṭhi iccādi guṇasambandho nāma.",
  "anya-e0201n2:311_0": "Pādassa ukkhipanaṁ, hatthassa samiñjanaṁ, dhātūnaṁ gamanaṁ ṭhānaṁ iccādi kriyāsambandho nāma.",
  "anya-e0201n2:312_0": "Cātumahārājikānaṁ ṭhānaṁ iccādi ṭhānasambandho nāma.",
  "anya-e0201n2:312_1": "Evamādinā nayena sāmisambandho anekasahassappabhedo,",
  "anya-e0201n2:312_2": "so ca kriyāsambandhābhāvā kārako nāma na hoti.",
  "anya-e0201n2:312_3": "Yadi evaṁ “pādassa ukkhipanaṁ” iccādi kriyāsambandho nāmāti idaṁ na yujjatīti? Vuccate –",
  "anya-e0201n2:312_4": "kriyāsambandhābhāvāti idaṁ sādhakabhāvena sambandhābhāvaṁ sandhāya vuttaṁ,",
  "anya-e0201n2:312_5": "siddhāya pana kriyāya sambandhaṁ sandhāya kriyāsambandho nāma vuttoti.",
  "anya-e0201n2:313_0": "Nānāttasambandhe pana nānāatthesu chaṭṭhī hoti.",
  "anya-e0201n2:313_1": "Tattha ṇī,",
  "anya-e0201n2:313_2": "āvīpaccayānaṁ kamme niccaṁ chaṭṭhī,",
  "anya-e0201n2:313_3": "jhānassa lābhī,",
  "anya-e0201n2:313_4": "cīvarassa lābhī,",
  "anya-e0201n2:313_5": "dhanassa lābhī,",
  "anya-e0201n2:313_6": "ādīnavassa dassāvī,",
  "anya-e0201n2:313_7": "atthi rūpānaṁ dassāvī,",
  "anya-e0201n2:313_8": "atthi samavisamassa dassāvī,",
  "anya-e0201n2:313_9": "atthi tārakarūpānaṁ dassāvī,",
  "anya-e0201n2:313_10": "atthi candimasūriyānaṁ dassāvī.",
  "anya-e0201n2:314_0": "Tu, aka, ana, ṇapaccayānaṁ yoge kvaci kammatthe chaṭṭhī.",
  "anya-e0201n2:315_0": "Tupaccaye tāva –",
  "anya-e0201n2:316_0": "Tassa bhavanti vattāro ma. ni. 2.173,",
  "anya-e0201n2:316_1": "sahasā kammassa kattāro,",
  "anya-e0201n2:316_2": "amatassa dātā ma. ni. 1.203,",
  "anya-e0201n2:316_3": "bhinnānaṁ sandhātā dī. ni. 1.9, 164,",
  "anya-e0201n2:316_4": "sahitānaṁ vā anuppadātā dī. ni. 1.9,",
  "anya-e0201n2:316_5": "164 iccādi.",
  "anya-e0201n2:317_0": "Kvacīti kiṁ?",
  "anya-e0201n2:317_1": "Gambhīrañca kathaṁ kattā a. ni. 7.37,",
  "anya-e0201n2:317_2": "gādhaṁ kattā novasitā a. ni. 4.107,",
  "anya-e0201n2:317_3": "kālena dhammīkathaṁ bhāsitā,",
  "anya-e0201n2:317_4": "sarasi tvaṁ evarūpaṁ vācaṁ bhāsitā,",
  "anya-e0201n2:317_5": "paresaṁ puññaṁ anumodetā,",
  "anya-e0201n2:317_6": "bujjhitā saccāni mahāni.",
  "anya-e0201n2:317_7": "192 iccādi.",
  "anya-e0201n2:318_0": "Akapaccaye –",
  "anya-e0201n2:319_0": "Kammassa kārako natthi, vipākassa ca vedako visuddhi 2.689, avisaṁvādako lokassa dī. ni. 1.9 iccādi.",
  "anya-e0201n2:320_0": "Kvacīti kiṁ? Mahatiṁ mahiṁ anusāsako, janaṁ aheṭhako, kaṭaṁ kārako, pasavo ghātako iccādi.",
  "anya-e0201n2:321_0": "Anapaccaye –",
  "anya-e0201n2:322_0": "Pāpassa akaraṇaṁ sukhaṁ dha. pa. 61,",
  "anya-e0201n2:322_1": "bhārassa ukkhipanaṁ,",
  "anya-e0201n2:322_2": "hatthassa gahaṇaṁ,",
  "anya-e0201n2:322_3": "hatthassa parāmasanaṁ,",
  "anya-e0201n2:322_4": "aññatarassa aṅgassa parāmasanaṁ pārā.",
  "anya-e0201n2:322_5": "270 iccādi.",
  "anya-e0201n2:323_0": "Kvacīti kiṁ? Bhagavantaṁ dassanāya udā. 23 iccādi.",
  "anya-e0201n2:324_0": "Ṇapaccaye –",
  "anya-e0201n2:325_0": "Acchariyo arajakena vatthānaṁ rāgo,",
  "anya-e0201n2:325_1": "agopālakena gāvīnaṁ doho,",
  "anya-e0201n2:325_2": "appapuññena lābhānaṁ lābho,",
  "anya-e0201n2:325_3": "hatthassa gāho,",
  "anya-e0201n2:325_4": "pattassa paṭiggāho iccādi.",
  "anya-e0201n2:326_0": "Tvāpaccayepi kvaci kammani chaṭṭhī,",
  "anya-e0201n2:326_1": "alajjīnaṁ nissāya,",
  "anya-e0201n2:326_2": "āyasmato nissāya vacchāmi,",
  "anya-e0201n2:326_3": "catunnaṁ mahābhūtānaṁ upādāya pasādo dha. sa.",
  "anya-e0201n2:326_4": "596-599 (upādāya) iccādi.",
  "anya-e0201n2:327_0": "Kattari ta, tavantu, tāvī,",
  "anya-e0201n2:327_1": "māna’ntānaṁ yoge pana kammani dutiyā eva,",
  "anya-e0201n2:327_2": "sukhakāmo vihāraṁ kato,",
  "anya-e0201n2:327_3": "gāmaṁ gato,",
  "anya-e0201n2:327_4": "odanaṁ bhuttavā bhuttāvī,",
  "anya-e0201n2:327_5": "kammaṁ kurumāno,",
  "anya-e0201n2:327_6": "kammaṁ karonto iccādi.",
  "anya-e0201n2:328_0": "Kvaci chaṭṭhīpi dissati, dhammassa gutto medhāvī dha. pa. 257 iccādi.",
  "anya-e0201n2:329_0": "Sara, isu, cinta, isa,",
  "anya-e0201n2:329_1": "dayadhātūnaṁ kammani chaṭṭhī vā,",
  "anya-e0201n2:329_2": "mātussa sarati,",
  "anya-e0201n2:329_3": "mātaraṁ sarati,",
  "anya-e0201n2:329_4": "pitussa sarati,",
  "anya-e0201n2:329_5": "pitaraṁ sarati,",
  "anya-e0201n2:329_6": "na rajjassa sarissasi jā.",
  "anya-e0201n2:329_7": "2.22.1721,",
  "anya-e0201n2:329_8": "na tesaṁ koci sarati,",
  "anya-e0201n2:329_9": "sattānaṁ kammapaccayā khu. pā. 7.2,",
  "anya-e0201n2:329_10": "āpattipariyantaṁ nassarati,",
  "anya-e0201n2:329_11": "rattipariyantaṁ nassarati cūḷava. 157,",
  "anya-e0201n2:329_12": "puttassa icchati puttaṁ vā,",
  "anya-e0201n2:329_13": "mātussa cinteti mātaraṁ vā,",
  "anya-e0201n2:329_14": "therassa ajjhesati theraṁ vā,",
  "anya-e0201n2:329_15": "telassa dayati telaṁ vā,",
  "anya-e0201n2:329_16": "rakkhatīti attho.",
  "anya-e0201n2:330_0": "Karadhātussa abhisaṅkharaṇatthavācino kamme chaṭṭhī,",
  "anya-e0201n2:330_1": "udakassa paṭikurute udakaṁ vā,",
  "anya-e0201n2:330_2": "kaṇḍassa paṭikurute kaṇḍaṁ vā iccādi.",
  "anya-e0201n2:331_0": "Tapaccaye pūjanatthādidhātūnaṁ kattari chaṭṭhī vā,",
  "anya-e0201n2:331_1": "rañño sammato raññā vā,",
  "anya-e0201n2:331_2": "gāmassa pūjito gāmena vā,",
  "anya-e0201n2:331_3": "rañño sakkato raññā vā,",
  "anya-e0201n2:331_4": "rañño apacito raññā vā,",
  "anya-e0201n2:331_5": "rañño mānito dī. ni.",
  "anya-e0201n2:331_6": "1.303 raññā vā,",
  "anya-e0201n2:331_7": "tathā suppaṭividdhā buddhānaṁ dhammadhātu,",
  "anya-e0201n2:331_8": "amataṁ tesaṁ paribhuttaṁ,",
  "anya-e0201n2:331_9": "yesaṁ kāyagatāsati paribhuttā a. ni. 1.603,",
  "anya-e0201n2:331_10": "amataṁ tesaṁ viraddhaṁ,",
  "anya-e0201n2:331_11": "yesaṁ kāyagatāsati viraddhā a. ni. 1.603.",
  "anya-e0201n2:332_0": "Tipaccayepi kvaci kattari chaṭṭhī vā,",
  "anya-e0201n2:332_1": "sobhaṇā kaccāyanassa pakati kaccāyanena vā,",
  "anya-e0201n2:332_2": "sobhaṇā buddhaghosassa pakati buddhaghosena vā iccādi.",
  "anya-e0201n2:333_0": "Pūjanatthānaṁ pūraṇatthānañca karaṇe chaṭṭhī,",
  "anya-e0201n2:333_1": "pupphassa buddhaṁ pūjeti pupphena vā,",
  "anya-e0201n2:333_2": "ghatassa aggiṁ juhoti ghatena vā,",
  "anya-e0201n2:333_3": "pattaṁ udakassa pūretvā,",
  "anya-e0201n2:333_4": "pūraṁ nānāppakārassa asucino dī. ni. 2.377,",
  "anya-e0201n2:333_5": "bālo pūrati pāpassa dha. pa. 121,",
  "anya-e0201n2:333_6": "dhīro pūrati puññassa dha. pa.",
  "anya-e0201n2:333_7": "121 pūrati dhaññānaṁ vā muggānaṁ vā māsānaṁ vā iccādi.",
  "anya-e0201n2:333_8": "Tatiyā vā,",
  "anya-e0201n2:333_9": "khemā nāma pokkharaṇī,",
  "anya-e0201n2:333_10": "puṇṇā haṁsehi tiṭṭhati.",
  "anya-e0201n2:334_0": "Tabba,",
  "anya-e0201n2:334_1": "rujādiyoge pana sampadāne catutthī eva,",
  "anya-e0201n2:334_2": "yakkhasenāpatīnaṁ ujjhāpetabbaṁ vikkanditabbaṁ viravitabbaṁ dī. ni.",
  "anya-e0201n2:334_3": "3.283 (visadisaṁ),",
  "anya-e0201n2:334_4": "devadattassa rujjati,",
  "anya-e0201n2:334_5": "rajakassa vatthaṁ dadāti iccādi.",
  "anya-e0201n2:335_0": "Bhayatthādīnaṁ apādāne bahulaṁ chaṭṭhī,",
  "anya-e0201n2:335_1": "kiṁ nu kho ahaṁ tassa sukhassa bhāyāmi,",
  "anya-e0201n2:335_2": "sabbe tasanti daṇḍassa,",
  "anya-e0201n2:335_3": "sabbe bhāyanti maccuno dha. pa. 129,",
  "anya-e0201n2:335_4": "bhīto catunnaṁ āsīvisānaṁ saṁ. ni. 4.238,",
  "anya-e0201n2:335_5": "mā bhikkhave puññānaṁ bhāyittha udā. 22,",
  "anya-e0201n2:335_6": "saṅkhātuṁ nopi sakkomi,",
  "anya-e0201n2:335_7": "musāvādassa ottapaṁ saṁ. ni.",
  "anya-e0201n2:335_8": "1.184 iccādi.",
  "anya-e0201n2:335_9": "Tattha ‘ottapa’nti ottappanto.",
  "anya-e0201n2:335_10": "Tathā aggohamasmi lokassa,",
  "anya-e0201n2:335_11": "jeṭṭhohamasmi lokassa ma. ni.",
  "anya-e0201n2:335_12": "3.207 iccādi ca.",
  "anya-e0201n2:336_0": "Kusala, kovida,",
  "anya-e0201n2:336_1": "pasādatthānaṁ ādhāre chaṭṭhī,",
  "anya-e0201n2:336_2": "kusalā naccagītassa jā. 2.22.94,",
  "anya-e0201n2:336_3": "kusalo tvaṁ rathassa aṅgapaccaṅgānaṁ ma. ni. 2.87,",
  "anya-e0201n2:336_4": "amacce tāta jānāhi,",
  "anya-e0201n2:336_5": "dhīre atthassa kovide jā. 1.17.13,",
  "anya-e0201n2:336_6": "narā dhammassa kovidā jā. 1.1.37,",
  "anya-e0201n2:336_7": "maggāmaggassa kovidā,",
  "anya-e0201n2:336_8": "“keci iddhīsu kovidā”tipi atthi,",
  "anya-e0201n2:336_9": "santi yakkhā buddhassa pasannā dī. ni.",
  "anya-e0201n2:336_10": "3.276 (visadisaṁ),",
  "anya-e0201n2:336_11": "dhammassa pasannā,",
  "anya-e0201n2:336_12": "saṅghassa pasannā,",
  "anya-e0201n2:336_13": "buddhe pasannā,",
  "anya-e0201n2:336_14": "dhamme pasannā,",
  "anya-e0201n2:336_15": "saṅghe pasannā vā.",
  "anya-e0201n2:336_16": "Tathā cetopariyañāṇassa,",
  "anya-e0201n2:336_17": "vasī homi mahāmuni.",
  "anya-e0201n2:336_18": "Jhānassa vasimhi iccādi.",
  "anya-e0201n2:337_0": "321.Chaṭṭhī hetvatthehirū. 163 piṭṭhe; nī. 650; caṁ. 2.1.71; pā. 2.3.26.",
  "anya-e0201n2:338_0": "Hetvatthehi yoge hetumhi chaṭṭhī hoti.",
  "anya-e0201n2:339_0": "Taṁ kissa hetu ma. ni. 1.2; caṁ. 2.1.96; pā. 2.3.72,",
  "anya-e0201n2:339_1": "aṅgavarassa hetu,",
  "anya-e0201n2:339_2": "udarassa hetu,",
  "anya-e0201n2:339_3": "udarassa kāraṇā pārā.",
  "anya-e0201n2:339_4": "228 iccādi.",
  "anya-e0201n2:340_0": "322.Tulyatthena vā tatiyānī. 638.",
  "anya-e0201n2:341_0": "Tulyatthena yoge chaṭṭhī hoti tatiyā vā.",
  "anya-e0201n2:342_0": "Tulyo pitu pitarā vā, sadiso pitu pitarā vā. Iti nānāttasambandho.",
  "anya-e0201n2:343_0": "Kriyākārakasambandho nāma kārakānaṁ kriyāya saha sādhaka,",
  "anya-e0201n2:343_1": "sādhyabhāvena aññamaññāpekkhatā avinābhāvitā vuccati,",
  "anya-e0201n2:343_2": "na hi kriyaṁ vinā kārakaṁ nāma sijjhati,",
  "anya-e0201n2:343_3": "na ca kārakaṁ vinā kriyā nāma sijjhatīti,",
  "anya-e0201n2:343_4": "sā pana chaṭṭhīvisayo na hotīti.",
  "anya-e0201n2:344_0": "Chaṭṭhīvibhattirāsi niṭṭhito.",
  "anya-e0201n2:345_0": "Sattamīvibhattirāsi",
  "anya-e0201n2:346_0": "Kasmiṁ atthe sattamī?",
  "anya-e0201n2:347_0": "323.Sattamyādhāreka. 302; rū. 313; nī. 630; caṁ. 2.1.88; pā. 1.3.45.",
  "anya-e0201n2:348_0": "Ādhāro, okāso,",
  "anya-e0201n2:348_1": "adhikaraṇanti atthato ekaṁ,",
  "anya-e0201n2:348_2": "ādhāratthe sattamī hoti.",
  "anya-e0201n2:348_3": "Kattukammaṭṭhaṁ kriyaṁ bhuso dhāretīti ādhāro.",
  "anya-e0201n2:349_0": "Kaṭe nisīdati puriso,",
  "anya-e0201n2:349_1": "thāliyaṁ odanaṁ pacati.",
  "anya-e0201n2:349_2": "Tattha kaṭo kattubhūte purise ṭhitaṁ nisīdanakriyaṁ dhāreti,",
  "anya-e0201n2:349_3": "thālī kammabhūte taṇḍule ṭhitaṁ pacanakriyaṁ dhāreti.",
  "anya-e0201n2:350_0": "So catubbidho byāpikādhāro, opasilesikādhāro, sāmīpikādhāro, vesayikādhāroti.",
  "anya-e0201n2:351_0": "Tattha yasmiṁ ādheyyavatthu sakale vā ekadese vā byāpetvā tiṭṭhati,",
  "anya-e0201n2:351_1": "so byāpiko. Yathā?",
  "anya-e0201n2:351_2": "Tilesu telaṁ tiṭṭhati,",
  "anya-e0201n2:351_3": "ucchūsu raso tiṭṭhati,",
  "anya-e0201n2:351_4": "jalesu khīraṁ tiṭṭhati,",
  "anya-e0201n2:351_5": "dadhimhi sappi tiṭṭhatīti.",
  "anya-e0201n2:352_0": "Yasmiṁ ādheyyavatthu allīyitvā vā tiṭṭhati,",
  "anya-e0201n2:352_1": "adhiṭṭhitamattaṁ hutvā vā tiṭṭhati,",
  "anya-e0201n2:352_2": "so opasilesiko. Yathā?",
  "anya-e0201n2:352_3": "Ukkhaliyaṁ ācāmo tiṭṭhati,",
  "anya-e0201n2:352_4": "ghaṭesu udakaṁ tiṭṭhati,",
  "anya-e0201n2:352_5": "āsane nisīdati bhikkhu,",
  "anya-e0201n2:352_6": "pariyaṅke rājā seti.",
  "anya-e0201n2:353_0": "Yo pana attho ādheyyassa avatthubhūtopi tadāyattavuttidīpanatthaṁ ādhārabhāvena vohariyati,",
  "anya-e0201n2:353_1": "so sāmīpiko nāma. Yathā?",
  "anya-e0201n2:353_2": "Gaṅgāyaṁ ghoso tiṭṭhati,",
  "anya-e0201n2:353_3": "sāvatthiyaṁ viharati bhagavāti a. ni. 1.1.",
  "anya-e0201n2:354_0": "Yo ca attho attanā vinā ādheyyassa aññatthattaṁ kriyaṁ sampādetuṁ asakkuṇeyyattā ādhārabhāvena vohariyati,",
  "anya-e0201n2:354_1": "yo ca ādheyyassa anaññābhimukhabhāvadīpanatthaṁ ādhārabhāvena vohariyati,",
  "anya-e0201n2:354_2": "so vesayiko nāma. Yathā?",
  "anya-e0201n2:354_3": "Ākāse sakuṇā pakkhanti,",
  "anya-e0201n2:354_4": "bhūmīsu manussā caranti,",
  "anya-e0201n2:354_5": "udake macchā caranti,",
  "anya-e0201n2:354_6": "bhagavantaṁ pādesu vandati,",
  "anya-e0201n2:354_7": "pādesu patitvā rodati,",
  "anya-e0201n2:354_8": "pāpasmiṁ ramatī mano dha. pa. 116,",
  "anya-e0201n2:354_9": "pasanno buddhasāsaneti dha. pa. 368.",
  "anya-e0201n2:355_0": "324.Nimitteka. 310; rū. 324; nī. 641; caṁ. 2.1.89; pā. 2.3.36.",
  "anya-e0201n2:356_0": "Niminanti sañjānanti etenāti nimittaṁ,",
  "anya-e0201n2:356_1": "nemittakasahabhāvino saññāṇakāraṇassetaṁ nāmaṁ,",
  "anya-e0201n2:356_2": "tasmiṁ nimitte sattamī hoti.",
  "anya-e0201n2:357_0": "Dīpi cammesu haññate,",
  "anya-e0201n2:357_1": "kuñjaro dantesu haññate,",
  "anya-e0201n2:357_2": "musāvāde pācittiyaṁ pāci. 2,",
  "anya-e0201n2:357_3": "omasavāde pācittiyaṁ pāci.",
  "anya-e0201n2:357_4": "14 iccādi.",
  "anya-e0201n2:358_0": "325.Yambhāvo bhāvalakkhaṇaṁka. 313; rū. 327; nī. 644; caṁ. 2.1.90; pā. 2.3.37; ‘yabbhā vo’ (bahūsu).",
  "anya-e0201n2:359_0": "Yādiso bhāvo yambhāvo,",
  "anya-e0201n2:359_1": "lakkhiyati etenāti lakkhaṇaṁ,",
  "anya-e0201n2:359_2": "bhāvantarassa lakkhaṇaṁ bhāvalakkhaṇaṁ,",
  "anya-e0201n2:359_3": "yambhāvo bhāvantarassa lakkhaṇaṁ hoti,",
  "anya-e0201n2:359_4": "tasmiṁ bhāve gamyamāne sattamī hoti,",
  "anya-e0201n2:359_5": "chaṭṭhīpi dissati.",
  "anya-e0201n2:360_0": "Acirapakkantassa sāriputtassa brāhmaṇo kālamakāsi ma. ni.",
  "anya-e0201n2:360_1": "2.452 (visadisaṁ),",
  "anya-e0201n2:360_2": "appamattassa te viharato itthāgāropi te appamatto viharissati saṁ. ni.",
  "anya-e0201n2:360_3": "1.129 (visadisaṁ) iccādi.",
  "anya-e0201n2:361_0": "Imasmiṁ sati idaṁ hoti,",
  "anya-e0201n2:361_1": "imasmiṁ asati idaṁ na hoti saṁ. ni. 2.21,",
  "anya-e0201n2:361_2": "acirapakkante bhagavati brāhmaṇo kālamakāsi,",
  "anya-e0201n2:361_3": "sabbe maggā vivajjanti,",
  "anya-e0201n2:361_4": "gacchante lokanāyake ma. ni. aṭṭha. 2.22.",
  "anya-e0201n2:361_5": "Gāvīsu duyhamānāsu gato,",
  "anya-e0201n2:361_6": "gāvīsu duddhāsu āgato iccādi.",
  "anya-e0201n2:362_0": "Kvaci paṭhamāpi bahulaṁ dissati,",
  "anya-e0201n2:362_1": "gacchanto so bhāradvājo,",
  "anya-e0201n2:362_2": "addasā accutaṁ isiṁ jā.",
  "anya-e0201n2:362_3": "2.22.2007 (addassa).",
  "anya-e0201n2:362_4": "Yāyamāno mahārājā,",
  "anya-e0201n2:362_5": "addā sīdantare nage jā.",
  "anya-e0201n2:362_6": "2.22.566 iccādi.",
  "anya-e0201n2:363_0": "Pubbaṇhasamaye gato, sāyanhasamaye āgato iccādi vesayikādhāro eva.",
  "anya-e0201n2:364_0": "Tathā akāle vassatī tassa,",
  "anya-e0201n2:364_1": "kāle tassa na vassati jā. 1.2.88; 1.8.48.",
  "anya-e0201n2:364_2": "Ito satasahassamhi,",
  "anya-e0201n2:364_3": "kappe uppajji nāyako apa.",
  "anya-e0201n2:364_4": "thera 2.54.28 iccādi.",
  "anya-e0201n2:365_0": "326.Chaṭṭhī cānādareka. 305; rū. 323; nī. 633; caṁ. 2.1.91; pā. 2.3.38.",
  "anya-e0201n2:366_0": "‘Anādaro’ti dvinnaṁ lakkhaṇa,",
  "anya-e0201n2:366_1": "lakkhitabbakriyānaṁ ekappahārena pavattiyā adhivacanaṁ,",
  "anya-e0201n2:366_2": "anādarabhūte bhāvalakkhaṇe gamyamāne sattamī chaṭṭhī ca hoti.",
  "anya-e0201n2:367_0": "Maccu gacchati ādāya,",
  "anya-e0201n2:367_1": "pekkhamāne mahājane.",
  "anya-e0201n2:367_2": "Ākoṭayanto so neti,",
  "anya-e0201n2:367_3": "sivirājassa pekkhato jā.",
  "anya-e0201n2:367_4": "2.22.2122 (teneti).",
  "anya-e0201n2:367_5": "Akāmakānaṁ mātāpitūnaṁ rudantānaṁ pabbaji,",
  "anya-e0201n2:367_6": "anagāriyupetassa,",
  "anya-e0201n2:367_7": "vippamuttassa te sato.",
  "anya-e0201n2:367_8": "Samaṇassa na taṁ sādhu,",
  "anya-e0201n2:367_9": "yadaññamanusocati jā.",
  "anya-e0201n2:367_10": "1.7.107 (yaṁ petamanusocasi).",
  "anya-e0201n2:368_0": "327.Yato niddhāraṇaṁka. 304; rū. 322; nī. 632; caṁ. 2.1.92; pā. 2.3.41.",
  "anya-e0201n2:369_0": "Jāti, guṇa, kriyā,",
  "anya-e0201n2:369_1": "nāmehi samudāyato ekadesassa puthakkaraṇaṁ niddhāraṇaṁ,",
  "anya-e0201n2:369_2": "yato taṁ niddhāraṇaṁ jāyati,",
  "anya-e0201n2:369_3": "tasmiṁ samudāye chaṭṭhī,",
  "anya-e0201n2:369_4": "sattamiyo honti.",
  "anya-e0201n2:370_0": "Jātiyaṁ tāva –",
  "anya-e0201n2:371_0": "Manussānaṁ khattiyo sūratamo, manussesu khattiyo sūratamo.",
  "anya-e0201n2:372_0": "Guṇe –",
  "anya-e0201n2:373_0": "Kaṇhā gāvīnaṁ sampannakhīratamā, kaṇhāgāvīsu sampannakhīratamā.",
  "anya-e0201n2:374_0": "Kriyāyaṁ –",
  "anya-e0201n2:375_0": "Addhikānaṁ dhāvanto sīghatamo, addhikesu dhāvanto sīghatamo.",
  "anya-e0201n2:376_0": "Nāme –",
  "anya-e0201n2:377_0": "Āyasmā ānando arahataṁ aññataro, arahantesu aññataro iccādi.",
  "anya-e0201n2:378_0": "Idha nānāttasattamī vuccate.",
  "anya-e0201n2:379_0": "Kammatthe sattamī,",
  "anya-e0201n2:379_1": "bhikkhūsu abhivādenti pārā. 517,",
  "anya-e0201n2:379_2": "puttaṁ muddhani cumbitvā,",
  "anya-e0201n2:379_3": "purisaṁ nānābāhāsu gahetvā saṁ. ni.",
  "anya-e0201n2:379_4": "2.63 iccādi.",
  "anya-e0201n2:380_0": "Atha vā ‘muddhani,",
  "anya-e0201n2:380_1": "bāhāsū’ti ādhāre eva bhummaṁ. Yathā?",
  "anya-e0201n2:380_2": "Rukkhaṁ mūle chindati,",
  "anya-e0201n2:380_3": "rukkhaṁ khandhe chindati,",
  "anya-e0201n2:380_4": "purisaṁ sīse paharati,",
  "anya-e0201n2:380_5": "bhagavantaṁ pādesu vandati.",
  "anya-e0201n2:381_0": "Karaṇe ca sattamī,",
  "anya-e0201n2:381_1": "hatthesu piṇḍāya caranti mahāva. 119,",
  "anya-e0201n2:381_2": "pattesu piṇḍāya caranti,",
  "anya-e0201n2:381_3": "pathesu gacchanti,",
  "anya-e0201n2:381_4": "sopi maṁ anusāseyya,",
  "anya-e0201n2:381_5": "sampaṭicchāmi matthake mi. pa. 6.4.8.",
  "anya-e0201n2:382_0": "Sampadāne ca sattamī,",
  "anya-e0201n2:382_1": "saṅghe dinne mahapphalaṁ,",
  "anya-e0201n2:382_2": "saṅghe gotamī dadeyyāsi,",
  "anya-e0201n2:382_3": "saṅghe dinne ahañceva pūjito bhavissāmi ma. ni. 3.376,",
  "anya-e0201n2:382_4": "viceyya dānaṁ dātabbaṁ,",
  "anya-e0201n2:382_5": "yattha dinnaṁ mahapphalaṁ pe. va. 329.",
  "anya-e0201n2:382_6": "Etesu pana visayasattamīpi yujjati.",
  "anya-e0201n2:383_0": "Apādāne ca sattamī, gadalīsu gaje rakkhantiiccādi.",
  "anya-e0201n2:384_0": "Sāmissarādiyoge pana chaṭṭhī sattamī ca hoti,",
  "anya-e0201n2:384_1": "gunnaṁ sāmi,",
  "anya-e0201n2:384_2": "gosu sāmi,",
  "anya-e0201n2:384_3": "gunnaṁ issaro,",
  "anya-e0201n2:384_4": "gosu issaro,",
  "anya-e0201n2:384_5": "gunnaṁ adhipati,",
  "anya-e0201n2:384_6": "gosu adhipati,",
  "anya-e0201n2:384_7": "gunnaṁ dāyādo,",
  "anya-e0201n2:384_8": "gosu dāyādo,",
  "anya-e0201n2:384_9": "gunnaṁ sakkhi,",
  "anya-e0201n2:384_10": "gosu sakkhi,",
  "anya-e0201n2:384_11": "gunnaṁ patibhū,",
  "anya-e0201n2:384_12": "gosu patibhū,",
  "anya-e0201n2:384_13": "gunnaṁ pasuto,",
  "anya-e0201n2:384_14": "gosu pasuto,",
  "anya-e0201n2:384_15": "āyutto kaṭakaraṇassa,",
  "anya-e0201n2:384_16": "āyutto kaṭakaraṇeti,",
  "anya-e0201n2:384_17": "etesu pana sambandhe chaṭṭhī,",
  "anya-e0201n2:384_18": "visayādhāre sattamī.",
  "anya-e0201n2:384_19": "Ñāṇasmiṁ pasanno,",
  "anya-e0201n2:384_20": "ñāṇasmiṁ ussukkoti visayādhāre sattamī.",
  "anya-e0201n2:384_21": "Ñāṇena pasanno,",
  "anya-e0201n2:384_22": "ñāṇena ussukkoti karaṇe tatiyā.",
  "anya-e0201n2:385_0": "328.Sattamyādhikyeka. 314; rū. 328; nī. 645; caṁ. 2.1.60; pā. 2.3.9; 1.4.87.",
  "anya-e0201n2:386_0": "Adhikabhāvatthe upena yuttā liṅgamhā sattamī hoti.",
  "anya-e0201n2:387_0": "Upa khāriyaṁ doṇo, upa nikkhe kahāpaṇaṁ, atirekadoṇā khārī, atirekakahāpaṇaṁ nikkhanti vuttaṁ hoti.",
  "anya-e0201n2:388_0": "329.Sāmittedhinācaṁ. 2.1.61; pā. 2.3.9; 1.4.97.",
  "anya-e0201n2:389_0": "Sāmibhāvatthe adhinā yuttā liṅgamhā sattamī hoti.",
  "anya-e0201n2:390_0": "Adhi brahmadatte pañcālā,",
  "anya-e0201n2:390_1": "adhi pañcālesu brahmadatto,",
  "anya-e0201n2:390_2": "adhi devesu buddho.",
  "anya-e0201n2:390_3": "Tattha ‘adhi brahmadatte pañcālā’ti brahmadattissarā pañcālaraṭṭhavāsinoti vadanti,",
  "anya-e0201n2:390_4": "‘pañcālā’ti vā janapadanāmattā bahuvacanaṁ,",
  "anya-e0201n2:390_5": "kadāci pañcālarājā brahmadatte kāsiraññe issaro,",
  "anya-e0201n2:390_6": "kadāci brahmadatto pañcālaraññe issaroti attho.",
  "anya-e0201n2:391_0": "330.Sabbāditosabbācaṁ. 2.1.72; pā. 2.3.27.",
  "anya-e0201n2:392_0": "Hetvatthehi yoge sabbādīhi sabbanāmehi hetvatthe sabbā vibhattiyo honti.",
  "anya-e0201n2:393_0": "Kiṁ kāraṇaṁ,",
  "anya-e0201n2:393_1": "kena kāraṇena jā. aṭṭha.",
  "anya-e0201n2:393_2": "4.15 mātaṅgajātakavaṇṇanā,",
  "anya-e0201n2:393_3": "kiṁ nimittaṁ,",
  "anya-e0201n2:393_4": "kena nimittena,",
  "anya-e0201n2:393_5": "kiṁ payojanaṁ,",
  "anya-e0201n2:393_6": "kena payojanena,",
  "anya-e0201n2:393_7": "kenaṭṭhena dha. sa. aṭṭha.",
  "anya-e0201n2:393_8": "nidānakathā,",
  "anya-e0201n2:393_9": "kena vaṇṇena saṁ. ni. 1.234,",
  "anya-e0201n2:393_10": "kimatthaṁ,",
  "anya-e0201n2:393_11": "kuto nidānaṁ pārā. 42,",
  "anya-e0201n2:393_12": "kissa hetu pārā. 39,",
  "anya-e0201n2:393_13": "kasmiṁ nidāne,",
  "anya-e0201n2:393_14": "etasmiṁ nidāne pārā. 42,",
  "anya-e0201n2:393_15": "etasmiṁ pakaraṇe pārā.",
  "anya-e0201n2:393_16": "42 iccādi.",
  "anya-e0201n2:394_0": "Sattamīvibhattirāsi niṭṭhito.",
  "anya-e0201n2:395_0": "Iti niruttidīpaniyā nāma moggallānadīpaniyā",
  "anya-e0201n2:396_0": "Kārakakaṇḍo niṭṭhito."
}