{
  "kv4.3:0.1_0": "Kathāvatthu",
  "kv4.3:0.2_0": "Mahāpaṇṇāsaka",
  "kv4.3:0.3_0": "Catutthavagga",
  "kv4.3:0.4_0": "Anāsavakathā",
  "kv4.3:1.1_0": "Arahato sabbe dhammā anāsavāti?",
  "kv4.3:1.2_0": "Āmantā.",
  "kv4.3:1.3_0": "Maggo phalaṁ nibbānaṁ,",
  "kv4.3:1.3_1": "sotāpattimaggo sotāpattiphalaṁ,",
  "kv4.3:1.3_2": "sakadāgāmimaggo sakadāgāmiphalaṁ, anāgāmimaggo anāgāmiphalaṁ,",
  "kv4.3:1.3_3": "arahattamaggo arahattaphalaṁ,",
  "kv4.3:1.3_4": "satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti?",
  "kv4.3:1.4_0": "Na hevaṁ vattabbe …pe….",
  "kv4.3:2.1_0": "Arahato sabbe dhammā anāsavāti?",
  "kv4.3:2.2_0": "Āmantā.",
  "kv4.3:2.3_0": "Arahato cakkhuṁ anāsavanti?",
  "kv4.3:2.4_0": "Na hevaṁ vattabbe …pe….",
  "kv4.3:2.5_0": "Arahato cakkhuṁ anāsavanti?",
  "kv4.3:2.6_0": "Āmantā.",
  "kv4.3:2.7_0": "Maggo phalaṁ nibbānaṁ,",
  "kv4.3:2.7_1": "sotāpattimaggo sotāpattiphalaṁ …pe… bojjhaṅgoti?",
  "kv4.3:2.8_0": "Na hevaṁ vattabbe …pe….",
  "kv4.3:3.1_0": "Arahato sotaṁ …pe…",
  "kv4.3:3.2_0": "arahato ghānaṁ …",
  "kv4.3:3.3_0": "arahato jivhā …",
  "kv4.3:3.4_0": "arahato kāyo anāsavoti?",
  "kv4.3:3.5_0": "Na hevaṁ vattabbe …pe…",
  "kv4.3:3.6_0": "arahato kāyo anāsavoti?",
  "kv4.3:3.7_0": "Āmantā.",
  "kv4.3:3.8_0": "Maggo phalaṁ nibbānaṁ,",
  "kv4.3:3.8_1": "sotāpattimaggo sotāpattiphalaṁ …pe… bojjhaṅgoti?",
  "kv4.3:3.9_0": "Na hevaṁ vattabbe …pe….",
  "kv4.3:4.1_0": "Arahato kāyo anāsavoti?",
  "kv4.3:4.2_0": "Āmantā.",
  "kv4.3:4.3_0": "Arahato kāyo paggahaniggahupago chedanabhedanupago kākehi gijjhehi kulalehi sādhāraṇoti?",
  "kv4.3:4.4_0": "Āmantā.",
  "kv4.3:4.5_0": "Anāsavo dhammo paggahaniggahupago chedanabhedanupago kākehi gijjhehi kulalehi sādhāraṇoti?",
  "kv4.3:4.6_0": "Na hevaṁ vattabbe …pe….",
  "kv4.3:5.1_0": "Arahato kāye visaṁ kameyya, satthaṁ kameyya, aggi kameyyāti?",
  "kv4.3:5.2_0": "Āmantā.",
  "kv4.3:5.3_0": "Anāsave dhamme visaṁ kameyya, satthaṁ kameyya, aggi kameyyāti?",
  "kv4.3:5.4_0": "Na hevaṁ vattabbe …pe….",
  "kv4.3:6.1_0": "Labbhā arahato kāyo addubandhanena bandhituṁ, rajjubandhanena bandhituṁ,",
  "kv4.3:6.1_1": "saṅkhalikabandhanena bandhituṁ, gāmabandhanena bandhituṁ, nigamabandhanena bandhituṁ, nagarabandhanena bandhituṁ,",
  "kv4.3:6.1_2": "janapadabandhanena bandhituṁ,",
  "kv4.3:6.1_3": "kaṇṭhapañcamehi bandhanehi bandhitunti?",
  "kv4.3:6.2_0": "Āmantā.",
  "kv4.3:6.3_0": "Labbhā anāsavo dhammo addubandhanena bandhituṁ, rajjubandhanena bandhituṁ,",
  "kv4.3:6.3_1": "saṅkhalikabandhanena bandhituṁ,",
  "kv4.3:6.3_2": "gāmanigamanagarajanapadabandhanena bandhituṁ,",
  "kv4.3:6.3_3": "kaṇṭhapañcamehi bandhanehi bandhitunti?",
  "kv4.3:6.4_0": "Na hevaṁ vattabbe …pe….",
  "kv4.3:7.1_0": "Yadi arahā puthujjanassa cīvaraṁ deti,",
  "kv4.3:7.1_1": "anāsavaṁ hutvā sāsavaṁ hotīti?",
  "kv4.3:7.2_0": "Na hevaṁ vattabbe …pe…",
  "kv4.3:7.3_0": "anāsavaṁ hutvā sāsavaṁ hotīti?",
  "kv4.3:7.4_0": "Āmantā.",
  "kv4.3:7.5_0": "Taññeva anāsavaṁ taṁ sāsavanti?",
  "kv4.3:7.6_0": "Na hevaṁ vattabbe …pe…",
  "kv4.3:7.7_0": "taññeva anāsavaṁ taṁ sāsavanti?",
  "kv4.3:7.8_0": "Āmantā.",
  "kv4.3:7.9_0": "Maggo anāsavo hutvā sāsavo hotīti?",
  "kv4.3:7.10_0": "Na hevaṁ vattabbe …pe…",
  "kv4.3:7.11_0": "phalaṁ …",
  "kv4.3:7.12_0": "satipaṭṭhānaṁ …",
  "kv4.3:7.13_0": "sammappadhānaṁ …",
  "kv4.3:7.14_0": "iddhipādo …",
  "kv4.3:7.15_0": "indriyaṁ …",
  "kv4.3:7.16_0": "balaṁ …",
  "kv4.3:7.17_0": "bojjhaṅgo anāsavo hutvā sāsavo hotīti?",
  "kv4.3:7.18_0": "Na hevaṁ vattabbe …pe….",
  "kv4.3:8.1_0": "Yadi arahā puthujjanassa piṇḍapātaṁ deti, senāsanaṁ deti,",
  "kv4.3:8.1_1": "gilānapaccayabhesajjaparikkhāraṁ deti, anāsavo hutvā sāsavo hotīti?",
  "kv4.3:8.2_0": "Na hevaṁ vattabbe …pe…",
  "kv4.3:8.3_0": "anāsavo hutvā sāsavo hotīti?",
  "kv4.3:8.4_0": "Āmantā.",
  "kv4.3:8.5_0": "Taññeva anāsavaṁ taṁ sāsavanti?",
  "kv4.3:8.6_0": "Na hevaṁ vattabbe …pe…",
  "kv4.3:8.7_0": "taññeva anāsavaṁ taṁ sāsavanti?",
  "kv4.3:8.8_0": "Āmantā.",
  "kv4.3:8.9_0": "Maggo anāsavo hutvā sāsavo hotīti?",
  "kv4.3:8.10_0": "Na hevaṁ vattabbe …pe…",
  "kv4.3:8.11_0": "phalaṁ …",
  "kv4.3:8.12_0": "satipaṭṭhānaṁ …",
  "kv4.3:8.13_0": "sammappadhānaṁ …",
  "kv4.3:8.14_0": "iddhipādo …",
  "kv4.3:8.15_0": "indriyaṁ …",
  "kv4.3:8.16_0": "balaṁ …",
  "kv4.3:8.17_0": "bojjhaṅgo anāsavo hutvā sāsavo hotīti?",
  "kv4.3:8.18_0": "Na hevaṁ vattabbe …pe….",
  "kv4.3:9.1_0": "Yadi puthujjano arahato cīvaraṁ deti,",
  "kv4.3:9.1_1": "sāsavaṁ hutvā anāsavaṁ hotīti?",
  "kv4.3:9.2_0": "Na hevaṁ vattabbe …pe…",
  "kv4.3:9.3_0": "sāsavaṁ hutvā anāsavaṁ hotīti?",
  "kv4.3:9.4_0": "Āmantā.",
  "kv4.3:9.5_0": "Taññeva sāsavaṁ taṁ anāsavanti?",
  "kv4.3:9.6_0": "Na hevaṁ vattabbe …pe…",
  "kv4.3:9.7_0": "taññeva sāsavaṁ taṁ anāsavanti?",
  "kv4.3:9.8_0": "Āmantā.",
  "kv4.3:9.9_0": "Rāgo sāsavo hutvā anāsavo hotīti?",
  "kv4.3:9.10_0": "Na hevaṁ vattabbe …pe…",
  "kv4.3:9.11_0": "doso …pe…",
  "kv4.3:9.12_0": "moho …pe…",
  "kv4.3:9.13_0": "anottappaṁ sāsavaṁ hutvā anāsavaṁ hotīti?",
  "kv4.3:9.14_0": "Na hevaṁ vattabbe …pe…",
  "kv4.3:10.1_0": "Yadi puthujjano arahato piṇḍapātaṁ deti, senāsanaṁ deti,",
  "kv4.3:10.1_1": "gilānapaccayabhesajjaparikkhāraṁ deti, sāsavo hutvā anāsavo hotīti?",
  "kv4.3:10.2_0": "Na hevaṁ vattabbe …pe…",
  "kv4.3:10.3_0": "sāsavo hutvā anāsavo hotīti?",
  "kv4.3:10.4_0": "Āmantā.",
  "kv4.3:10.5_0": "Taññeva sāsavaṁ taṁ anāsavanti?",
  "kv4.3:10.6_0": "Na hevaṁ vattabbe …pe…",
  "kv4.3:10.7_0": "taññeva sāsavaṁ taṁ anāsavanti?",
  "kv4.3:10.8_0": "Āmantā.",
  "kv4.3:10.9_0": "Rāgo sāsavo hutvā anāsavo hotīti?",
  "kv4.3:10.10_0": "Na hevaṁ vattabbe …pe…",
  "kv4.3:10.11_0": "doso …pe…",
  "kv4.3:10.12_0": "moho …pe…",
  "kv4.3:10.13_0": "anottappaṁ sāsavaṁ hutvā anāsavaṁ hotīti?",
  "kv4.3:10.14_0": "Na hevaṁ vattabbe …pe….",
  "kv4.3:11.1_0": "Na vattabbaṁ—",
  "kv4.3:11.2_0": "“arahato sabbe dhammā anāsavā”ti?",
  "kv4.3:11.3_0": "Āmantā.",
  "kv4.3:11.4_0": "Nanu arahā anāsavoti?",
  "kv4.3:11.5_0": "Āmantā.",
  "kv4.3:11.6_0": "Hañci arahā anāsavo, tena vata re vattabbe—",
  "kv4.3:11.7_0": "“arahato sabbe dhammā anāsavā”ti.",
  "kv4.3:11.8_0": "Anāsavakathā niṭṭhitā."
}