{
  "atk-s0402a9:0_0": "(10) 5. Bālavaggavaṇṇanā",
  "atk-s0402a9:1_0": "99.",
  "atk-s0402a9:1_1": "Pañcamassa paṭhame anāgataṁ bhāraṁ vahatīti ‘‘sammajjanī padīpo ca,",
  "atk-s0402a9:1_2": "udakaṁ āsanena ca,",
  "atk-s0402a9:1_3": "chandapārisuddhiutukkhānaṁ,",
  "atk-s0402a9:1_4": "bhikkhugaṇanā ca ovādo,",
  "atk-s0402a9:1_5": "pātimokkhaṁ therabhāroti vuccatī’’ti imaṁ dasavidhaṁ therabhāraṁ navako hutvā therena anajjhiṭṭho karonto anāgataṁ bhāraṁ vahati nāma.",
  "atk-s0402a9:1_6": "Āgataṁ bhāraṁ na vahatīti thero samāno tameva dasavidhaṁ bhāraṁ attanā vā akaronto paraṁ vā asamādapento āgataṁ bhāraṁ na vahati nāma.",
  "atk-s0402a9:1_7": "Dutiyasuttepi imināva nayena attho veditabbo.",
  "atk-s0402a9:2_0": "101.",
  "atk-s0402a9:2_1": "Tatiye akappiye kappiyasaññīti akappiye sīhamaṁsādimhi ‘‘kappiyaṁ ida’’nti evaṁsaññī.",
  "atk-s0402a9:2_2": "Kappiye akappiyasaññīti kumbhīlamaṁsabiḷāramaṁsādimhi kappiye ‘‘akappiyaṁ ida’’nti evaṁsaññī.",
  "atk-s0402a9:2_3": "Catutthaṁ vuttanayeneva veditabbaṁ.",
  "atk-s0402a9:3_0": "103.",
  "atk-s0402a9:3_1": "Pañcame anāpattiyā āpattisaññīti āpucchitvā bhaṇḍakaṁ dhovantassa,",
  "atk-s0402a9:3_2": "pattaṁ pacantassa,",
  "atk-s0402a9:3_3": "kese chindantassa,",
  "atk-s0402a9:3_4": "gāmaṁ pavisantassātiādīsu anāpatti,",
  "atk-s0402a9:3_5": "tattha ‘‘āpatti aya’’nti evaṁsaññī.",
  "atk-s0402a9:3_6": "Āpattiyā anāpattisaññīti tesaññeva vatthūnaṁ anāpucchākaraṇe āpatti,",
  "atk-s0402a9:3_7": "tattha ‘‘anāpattī’’ti evaṁsaññī.",
  "atk-s0402a9:3_8": "Chaṭṭhepi vuttanayeneva attho veditabbo.",
  "atk-s0402a9:3_9": "Sattamādīni uttānatthāneva.",
  "atk-s0402a9:4_0": "109.",
  "atk-s0402a9:4_1": "Ekādasame āsavāti kilesā.",
  "atk-s0402a9:4_2": "Na kukkuccāyitabbanti saṅghabhogassa apaṭṭhapanaṁ avicāraṇaṁ na kukkuccāyitabbaṁ nāma,",
  "atk-s0402a9:4_3": "taṁ kukkuccāyati.",
  "atk-s0402a9:4_4": "Kukkuccāyitabbanti tasseva paṭṭhapanaṁ vicāraṇaṁ,",
  "atk-s0402a9:4_5": "taṁ na kukkuccāyati.",
  "atk-s0402a9:4_6": "Dvādasamādīni heṭṭhā vuttanayeneva veditabbānīti.",
  "atk-s0402a9:5_0": "Bālavaggo pañcamo.",
  "atk-s0402a9:6_0": "Dutiyapaṇṇāsakaṁ niṭṭhitaṁ.",
  "atk-s0402a9:7_0": "3. Tatiyapaṇṇāsakaṁ"
}