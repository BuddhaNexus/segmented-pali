{
  "kv9.2:0.1_0": "Kathāvatthu",
  "kv9.2:0.2_0": "Mahāpaṇṇāsaka",
  "kv9.2:0.3_0": "Navamavagga",
  "kv9.2:0.4_0": "Amatārammaṇakathā",
  "kv9.2:1.1_0": "Amatārammaṇaṁ saṁyojananti?",
  "kv9.2:1.2_0": "Āmantā.",
  "kv9.2:1.3_0": "Amataṁ saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ saṅkilesiyanti?",
  "kv9.2:1.4_0": "Na hevaṁ vattabbe …pe…",
  "kv9.2:1.5_0": "nanu amataṁ asaṁyojaniyaṁ aganthaniyaṁ …pe… asaṅkilesiyanti?",
  "kv9.2:1.6_0": "Āmantā.",
  "kv9.2:1.7_0": "Hañci amataṁ asaṁyojaniyaṁ …pe… asaṅkilesiyaṁ, no ca vata re vattabbe—",
  "kv9.2:1.8_0": "“amatārammaṇaṁ saṁyojanan”ti.",
  "kv9.2:2.1_0": "Amataṁ ārabbha rāgo uppajjatīti?",
  "kv9.2:2.2_0": "Āmantā.",
  "kv9.2:2.3_0": "Amataṁ rāgaṭṭhāniyaṁ rajaniyaṁ kamaniyaṁ madaniyaṁ bandhaniyaṁ mucchaniyanti?",
  "kv9.2:2.4_0": "Na hevaṁ vattabbe …pe…",
  "kv9.2:2.5_0": "nanu amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyanti?",
  "kv9.2:2.6_0": "Āmantā.",
  "kv9.2:2.7_0": "Hañci amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyaṁ, no ca vata re vattabbe—",
  "kv9.2:2.8_0": "“amataṁ ārabbha rāgo uppajjatī”ti.",
  "kv9.2:3.1_0": "Amataṁ ārabbha doso uppajjatīti?",
  "kv9.2:3.2_0": "Āmantā.",
  "kv9.2:3.3_0": "Amataṁ dosaṭṭhāniyaṁ kopaṭṭhāniyaṁ paṭighaṭṭhāniyanti?",
  "kv9.2:3.4_0": "Na hevaṁ vattabbe …pe…",
  "kv9.2:3.5_0": "nanu amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?",
  "kv9.2:3.6_0": "Āmantā.",
  "kv9.2:3.7_0": "Hañci amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyaṁ, no ca vata re vattabbe—",
  "kv9.2:3.8_0": "“amataṁ ārabbha doso uppajjatī”ti.",
  "kv9.2:4.1_0": "Amataṁ ārabbha moho uppajjatīti?",
  "kv9.2:4.2_0": "Āmantā.",
  "kv9.2:4.3_0": "Amataṁ mohaṭṭhāniyaṁ aññāṇakaraṇaṁ acakkhukaraṇaṁ paññānirodhiyaṁ vighātapakkhiyaṁ anibbānasaṁvattaniyanti?",
  "kv9.2:4.4_0": "Na hevaṁ vattabbe …pe…",
  "kv9.2:4.5_0": "nanu amataṁ na mohaṭṭhāniyaṁ na aññāṇakaraṇaṁ na acakkhukaraṇaṁ paññābuddhiyaṁ avighātapakkhiyaṁ nibbānasaṁvattaniyanti?",
  "kv9.2:4.6_0": "Āmantā.",
  "kv9.2:4.7_0": "Hañci amataṁ na mohaṭṭhāniyaṁ na aññāṇakaraṇaṁ …pe…",
  "kv9.2:4.8_0": "nibbānasaṁvattaniyaṁ, no ca vata re vattabbe—",
  "kv9.2:4.9_0": "“amataṁ ārabbha moho uppajjatī”ti.",
  "kv9.2:5.1_0": "Rūpaṁ ārabbha saṁyojanā uppajjanti,",
  "kv9.2:5.1_1": "rūpaṁ saṁyojaniyaṁ ganthaniyaṁ …pe… saṅkilesiyanti?",
  "kv9.2:5.2_0": "Āmantā.",
  "kv9.2:5.3_0": "Amataṁ ārabbha saṁyojanā uppajjanti,",
  "kv9.2:5.3_1": "amataṁ saṁyojaniyaṁ …pe… saṅkilesiyanti?",
  "kv9.2:5.4_0": "Na hevaṁ vattabbe …pe….",
  "kv9.2:6.1_0": "Rūpaṁ ārabbha rāgo uppajjati,",
  "kv9.2:6.1_1": "rūpaṁ rāgaṭṭhāniyaṁ rajaniyaṁ kamaniyaṁ madaniyaṁ bandhaniyaṁ mucchaniyanti?",
  "kv9.2:6.2_0": "Āmantā.",
  "kv9.2:6.3_0": "Amataṁ ārabbha rāgo uppajjati,",
  "kv9.2:6.3_1": "amataṁ rāgaṭṭhāniyaṁ …pe… mucchaniyanti?",
  "kv9.2:6.4_0": "Na hevaṁ vattabbe …pe….",
  "kv9.2:7.1_0": "Rūpaṁ ārabbha doso uppajjati,",
  "kv9.2:7.1_1": "rūpaṁ dosaṭṭhāniyaṁ kopaṭṭhāniyaṁ paṭighaṭṭhāniyanti?",
  "kv9.2:7.2_0": "Āmantā.",
  "kv9.2:7.3_0": "Amataṁ ārabbha doso uppajjati,",
  "kv9.2:7.3_1": "amataṁ dosaṭṭhāniyaṁ kopaṭṭhāniyaṁ paṭighaṭṭhāniyanti?",
  "kv9.2:7.4_0": "Na hevaṁ vattabbe …pe….",
  "kv9.2:8.1_0": "Rūpaṁ ārabbha moho uppajjati,",
  "kv9.2:8.1_1": "rūpaṁ mohaṭṭhāniyaṁ aññāṇakaraṇaṁ …pe… anibbānasaṁvattaniyanti?",
  "kv9.2:8.2_0": "Āmantā.",
  "kv9.2:8.3_0": "Amataṁ ārabbha moho uppajjati,",
  "kv9.2:8.3_1": "amataṁ mohaṭṭhāniyaṁ aññāṇakaraṇaṁ …pe… anibbānasaṁvattaniyanti?",
  "kv9.2:8.4_0": "Na hevaṁ vattabbe …pe….",
  "kv9.2:9.1_0": "Amataṁ ārabbha saṁyojanā uppajjanti,",
  "kv9.2:9.1_1": "amataṁ asaṁyojaniyaṁ aganthaniyaṁ anoghaniyaṁ ayoganiyaṁ anīvaraṇiyaṁ aparāmaṭṭhaṁ anupādāniyaṁ asaṅkilesiyanti?",
  "kv9.2:9.2_0": "Āmantā.",
  "kv9.2:9.3_0": "Rūpaṁ ārabbha saṁyojanā uppajjanti,",
  "kv9.2:9.3_1": "rūpaṁ asaṁyojaniyaṁ aganthaniyaṁ …pe… asaṅkilesiyanti?",
  "kv9.2:9.4_0": "Na hevaṁ vattabbe …pe….",
  "kv9.2:10.1_0": "Amataṁ ārabbha rāgo uppajjati,",
  "kv9.2:10.1_1": "amataṁ na rāgaṭṭhāniyaṁ na rajaniyaṁ na kamaniyaṁ na madaniyaṁ na bandhaniyaṁ na mucchaniyanti?",
  "kv9.2:10.2_0": "Āmantā.",
  "kv9.2:10.3_0": "Rūpaṁ ārabbha rāgo uppajjati, rūpaṁ na rāgaṭṭhāniyaṁ …pe…",
  "kv9.2:10.4_0": "na mucchaniyanti?",
  "kv9.2:10.5_0": "Na hevaṁ vattabbe …pe….",
  "kv9.2:11.1_0": "Amataṁ ārabbha doso uppajjati,",
  "kv9.2:11.1_1": "amataṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?",
  "kv9.2:11.2_0": "Āmantā.",
  "kv9.2:11.3_0": "Rūpaṁ ārabbha doso uppajjati,",
  "kv9.2:11.3_1": "rūpaṁ na dosaṭṭhāniyaṁ na kopaṭṭhāniyaṁ na paṭighaṭṭhāniyanti?",
  "kv9.2:11.4_0": "Na hevaṁ vattabbe …pe….",
  "kv9.2:12.1_0": "Amataṁ ārabbha moho uppajjati,",
  "kv9.2:12.1_1": "amataṁ na mohaṭṭhāniyaṁ na aññāṇakaraṇaṁ …pe… nibbānasaṁvattaniyanti?",
  "kv9.2:12.2_0": "Āmantā.",
  "kv9.2:12.3_0": "Rūpaṁ ārabbha moho uppajjati,",
  "kv9.2:12.3_1": "rūpaṁ na mohaṭṭhāniyaṁ na aññāṇakaraṇaṁ …pe… nibbānasaṁvattaniyanti?",
  "kv9.2:12.4_0": "Na hevaṁ vattabbe …pe….",
  "kv9.2:13.1_0": "Na vattabbaṁ—",
  "kv9.2:13.2_0": "“amatārammaṇaṁ saṁyojanan”ti?",
  "kv9.2:13.3_0": "Āmantā.",
  "kv9.2:13.4_0": "Nanu vuttaṁ bhagavatā—",
  "kv9.2:13.5_0": "“nibbānaṁ nibbānato sañjānāti,",
  "kv9.2:13.5_1": "nibbānaṁ nibbānato sañjānitvā nibbānaṁ maññati, nibbānasmiṁ maññati, nibbānato maññati, nibbānaṁ meti maññati, nibbānaṁ abhinandatī”ti.",
  "kv9.2:13.6_0": "Attheva suttantoti?",
  "kv9.2:13.7_0": "Āmantā.",
  "kv9.2:13.8_0": "Tena hi amatārammaṇaṁ saṁyojananti.",
  "kv9.2:13.9_0": "Amatārammaṇakathā niṭṭhitā."
}