{
  "tika-vin02t38:0_0": "Paṭhamagāthāsaṅgaṇikaṁ",
  "tika-vin02t38:1_0": "Sattanagaresu paññattasikkhāpadavaṇṇanā",
  "tika-vin02t38:2_0": "335.Aḍḍhuḍḍhasatānīti tīṇi satāni paññāsañca sikkhāpadāni. Viggahanti manussaviggahaṁ.",
  "tika-vin02t38:2_1": "Atirekanti dasāhaparamaṁ atirekacīvaraṁ.",
  "tika-vin02t38:2_2": "Kāḷakanti ‘‘suddhakāḷakāna’’nti vuttakāḷakaṁ. Bhūtanti bhūtārocanaṁ.",
  "tika-vin02t38:2_3": "Paramparabhattanti paramparabhojanaṁ.",
  "tika-vin02t38:2_4": "Bhikkhunīsu ca akkosoti ‘‘yā pana bhikkhunī bhikkhuṁ akkoseyya vā paribhāseyya vā’’ti (pāci. 1029) vuttasikkhāpadaṁ.",
  "tika-vin02t38:2_5": "Antaravāsakanti aññātikāya bhikkhuniyā cīvarapaṭiggaṇhanaṁ. Rūpiyanti rūpiyasaṁvohāraṁ.",
  "tika-vin02t38:2_6": "Suttanti ‘‘sāmaṁ suttaṁ viññāpetvā tantavāyehī’’ti (pārā. 637) vuttasikkhāpadaṁ.",
  "tika-vin02t38:2_7": "Ujjhāpanaketi ujjhāpanake khiyyanake pācittiyaṁ.",
  "tika-vin02t38:2_8": "Pācitapiṇḍanti bhikkhunīparipācitaṁ.",
  "tika-vin02t38:2_9": "Cīvaraṁ datvāti ‘‘samaggena saṅghena cīvaraṁ datvā’’ti (pāci. 485) vuttasikkhāpadaṁ.",
  "tika-vin02t38:2_10": "Vosāsantīti ‘‘bhikkhū paneva kulesu nimantitā bhuñjanti,",
  "tika-vin02t38:2_11": "tatra cesā bhikkhunī’’ti (pāci. 558) vuttapāṭidesanīyaṁ.",
  "tika-vin02t38:2_12": "Giragganti ‘‘yā pana bhikkhunī naccaṁ vā gītaṁ vā’’ti (pāci. 834) vuttasikkhāpadaṁ.",
  "tika-vin02t38:2_13": "Cariyāti ‘‘antovassaṁ cārikaṁ careyyā’’ti (pāci. 970) ca,",
  "tika-vin02t38:2_14": "‘‘vassaṁvutthā cārikaṁ na pakkameyyā’’ti (pāci.",
  "tika-vin02t38:2_15": "974) ca vuttasikkhāpadadvayaṁ.",
  "tika-vin02t38:2_16": "Chandadānenāti pārivāsikena chandadānena.",
  "tika-vin02t38:3_0": "Pārājikāni cattārīti bhikkhunīnaṁ cattāri pārājikāni. Kuṭīti kuṭikārasikkhāpadaṁ.",
  "tika-vin02t38:3_1": "Kosiyanti kosiyamissakasikkhāpadaṁ.",
  "tika-vin02t38:3_2": "Seyyāti anupasampannena sahaseyyasikkhāpadaṁ. Khaṇaneti pathavīkhaṇanaṁ.",
  "tika-vin02t38:3_3": "Gaccha devateti bhūtagāmasikkhāpadaṁ.",
  "tika-vin02t38:3_4": "Siñcanti sappāṇakaudakasiñcanaṁ. Mahāvihāroti mahallakavihāro. Aññanti aññavādakaṁ. Dvāranti yāva dvārakosā.",
  "tika-vin02t38:3_5": "Sahadhammoti sahadhammikaṁ vuccamāno. Payopānanti surusurukārakaṁ.",
  "tika-vin02t38:3_6": "Eḷakalomānīti eḷakalomadhovāpanaṁ.",
  "tika-vin02t38:3_7": "Pattoti ūnapañcabandhanapatto.",
  "tika-vin02t38:3_8": "Ovādoti bhikkhunupassayaṁ upasaṅkamitvā ovādo.",
  "tika-vin02t38:3_9": "Bhesajjanti taduttaribhesajjaviññāpanaṁ. Sūcīti aṭṭhimayādisūcigharaṁ.",
  "tika-vin02t38:3_10": "Āraññikoti ‘‘yāni kho pana tāni āraññakāni senāsanānī’’tiādinā (pāci. 570) vuttapāṭidesanīyaṁ .",
  "tika-vin02t38:3_11": "Ovādoti ‘‘yā pana bhikkhunī ovādāya vā saṁvāsāya vā na gaccheyyā’’ti (pāci. 1055) vuttasikkhāpadaṁ.",
  "tika-vin02t38:4_0": "Pārājikāni cattārītiādinā chasu nagaresu paññattaṁ ekato sampiṇḍitvā sāvatthiyā paññattaṁ visuṁ gaṇetvā sabbāneva sikkhāpadāni dvīhi rāsīhi saṅgaṇhāti.",
  "tika-vin02t38:5_0": "Sattanagaresu paññattasikkhāpadavaṇṇanā niṭṭhitā.",
  "tika-vin02t38:6_0": "Catuvipattivaṇṇanā",
  "tika-vin02t38:7_0": "336.Ekatiṁsa garukā nāma ubhato aṭṭha pārājikā, bhikkhūnaṁ terasa,",
  "tika-vin02t38:7_1": "bhikkhunīnaṁ dasa saṅghādisesā.",
  "tika-vin02t38:7_2": "Aṭṭhettha anavasesāti etesu yathāvuttagarukesu sādhāraṇāsādhāraṇavasena aṭṭha pārājikā anavasesā nāma.",
  "tika-vin02t38:8_0": "Asādhāraṇādivaṇṇanā",
  "tika-vin02t38:9_0": "338.",
  "tika-vin02t38:9_1": "‘‘Dhovanañca paṭiggaho’’ti gāthā aṭṭhakathācariyānaṁ.",
  "tika-vin02t38:9_2": "Tattha dhovanañca paṭiggahoti aññātikāya bhikkhuniyā cīvaradhovāpanaṁ cīvarapaṭiggahaṇañca.",
  "tika-vin02t38:9_3": "Koseyya…pe… dve lomāti eḷakalomavagge ādito satta sikkhāpadāni vuttāni.",
  "tika-vin02t38:9_4": "Vassikāti vassikasāṭikasikkhāpadaṁ.",
  "tika-vin02t38:9_5": "Āraññakena cāti sāsaṅkasikkhāpadaṁ vuttaṁ.",
  "tika-vin02t38:9_6": "Paṇītanti paṇītabhojanaviññatti.",
  "tika-vin02t38:9_7": "Ūnanti ūnavīsativassasikkhāpadaṁ. Nisīdane ca yā sikkhā,",
  "tika-vin02t38:9_8": "vassikā yā ca sāṭikāti nisīdanavassikasāṭikānaṁ pamāṇātikkamo.",
  "tika-vin02t38:10_0": "Āpattikkhandhā ceva uposathādīni ca ‘‘pārājikasaṅghādisesā’’tiādinā vibhattattā ‘‘vibhattiyo’’ti vuttāni.",
  "tika-vin02t38:10_1": "Tevīsati saṅghādisesāti bhikkhunīnaṁ āgatāni dasa, bhikkhūnaṁ terasāti tevīsati.",
  "tika-vin02t38:10_2": "Dvecattālīsa nissaggiyātiādīsupi eseva nayo.",
  "tika-vin02t38:10_3": "Dvīhi…pe… kiccaṁ ekena sammatīti dvīhi vivādādhikaraṇaṁ, catūhi anuvādādhikaraṇaṁ, tīhi āpattādhikaraṇaṁ,",
  "tika-vin02t38:10_4": "ekena kiccādhikaraṇaṁ sammatīti attho.",
  "tika-vin02t38:11_0": "339.Niraṅkatoti saṅghamhā apasārito."
}