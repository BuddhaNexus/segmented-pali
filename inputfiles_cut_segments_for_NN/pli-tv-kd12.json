{
  "pli-tv-kd12:0.1_0": "Theravāda Vinayapiṭaka",
  "pli-tv-kd12:0.2_0": "Cūḷavagga",
  "pli-tv-kd12:0.3_0": "Pārivāsikakkhandhaka",
  "pli-tv-kd12:0.4_0": "1. Pārivāsikavatta",
  "pli-tv-kd12:1.1.1_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-kd12:1.1.2_0": "Tena kho pana samayena pārivāsikā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.",
  "pli-tv-kd12:1.1.3_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:1.1.4_0": "“kathañhi nāma pārivāsikā bhikkhū sādiyissanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikamman”ti.",
  "pli-tv-kd12:1.1.5_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd12:1.1.6_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd12:1.1.7_0": "“saccaṁ kira, bhikkhave,",
  "pli-tv-kd12:1.1.7_1": "pārivāsikā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikamman”ti?",
  "pli-tv-kd12:1.1.8_0": "“Saccaṁ, bhagavā”ti.",
  "pli-tv-kd12:1.1.9_0": "Vigarahi buddho bhagavā—",
  "pli-tv-kd12:1.1.10_0": "“ananucchavikaṁ …pe…",
  "pli-tv-kd12:1.1.11_0": "kathañhi nāma, bhikkhave,",
  "pli-tv-kd12:1.1.11_1": "pārivāsikā bhikkhū sādiyissanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.",
  "pli-tv-kd12:1.1.12_0": "Netaṁ, bhikkhave, appasannānaṁ vā pasādāya …pe…",
  "pli-tv-kd12:1.1.13_0": "vigarahitvā …pe…",
  "pli-tv-kd12:1.1.14_0": "dhammiṁ kathaṁ katvā bhikkhū āmantesi—",
  "pli-tv-kd12:1.1.15_0": "“na, bhikkhave, pārivāsikena bhikkhunā sāditabbaṁ",
  "pli-tv-kd12:1.1.16_0": "pakatattānaṁ bhikkhūnaṁ abhivādanaṁ,",
  "pli-tv-kd12:1.1.17_0": "paccuṭṭhānaṁ,",
  "pli-tv-kd12:1.1.18_0": "añjalikammaṁ,",
  "pli-tv-kd12:1.1.19_0": "sāmīcikammaṁ,",
  "pli-tv-kd12:1.1.20_0": "āsanābhihāro,",
  "pli-tv-kd12:1.1.21_0": "seyyābhihāro,",
  "pli-tv-kd12:1.1.22_0": "pādodakaṁ pādapīṭhaṁ,",
  "pli-tv-kd12:1.1.23_0": "pādakathalikaṁ,",
  "pli-tv-kd12:1.1.24_0": "pattacīvarappaṭiggahaṇaṁ,",
  "pli-tv-kd12:1.1.25_0": "nahāne piṭṭhiparikammaṁ.",
  "pli-tv-kd12:1.1.26_0": "Yo sādiyeyya, āpatti dukkaṭassa.",
  "pli-tv-kd12:1.1.27_0": "Anujānāmi, bhikkhave,",
  "pli-tv-kd12:1.1.27_1": "pārivāsikānaṁ bhikkhūnaṁ mithu yathāvuḍḍhaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.",
  "pli-tv-kd12:1.1.28_0": "Anujānāmi, bhikkhave,",
  "pli-tv-kd12:1.1.28_1": "pārivāsikānaṁ bhikkhūnaṁ pañca yathāvuḍḍhaṁ—",
  "pli-tv-kd12:1.1.29_0": "uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.",
  "pli-tv-kd12:1.1.30_0": "Tena hi, bhikkhave,",
  "pli-tv-kd12:1.1.30_1": "pārivāsikānaṁ bhikkhūnaṁ vattaṁ paññapessāmi yathā pārivāsikehi bhikkhūhi vattitabbaṁ.",
  "pli-tv-kd12:1.2.1_0": "Pārivāsikena, bhikkhave, bhikkhunā sammā vattitabbaṁ.",
  "pli-tv-kd12:1.2.2_0": "Tatrāyaṁ sammāvattanā—",
  "pli-tv-kd12:1.2.3_0": "Na upasampādetabbaṁ,",
  "pli-tv-kd12:1.2.4_0": "na nissayo dātabbo,",
  "pli-tv-kd12:1.2.5_0": "na sāmaṇero upaṭṭhāpetabbo,",
  "pli-tv-kd12:1.2.6_0": "na bhikkhunovādakasammuti sāditabbā,",
  "pli-tv-kd12:1.2.7_0": "sammatenapi bhikkhuniyo na ovaditabbā.",
  "pli-tv-kd12:1.2.8_0": "Yāya āpattiyā saṅghena parivāso dinno hoti sā āpatti na āpajjitabbā, aññā vā tādisikā, tato vā pāpiṭṭhatarā;",
  "pli-tv-kd12:1.2.9_0": "kammaṁ na garahitabbaṁ,",
  "pli-tv-kd12:1.2.10_0": "kammikā na garahitabbā.",
  "pli-tv-kd12:1.2.11_0": "Na pakatattassa bhikkhuno uposatho ṭhapetabbo,",
  "pli-tv-kd12:1.2.12_0": "na pavāraṇā ṭhapetabbā,",
  "pli-tv-kd12:1.2.13_0": "na savacanīyaṁ kātabbaṁ,",
  "pli-tv-kd12:1.2.14_0": "na anuvādo paṭṭhapetabbo,",
  "pli-tv-kd12:1.2.15_0": "na okāso kāretabbo,",
  "pli-tv-kd12:1.2.16_0": "na codetabbo,",
  "pli-tv-kd12:1.2.17_0": "na sāretabbo,",
  "pli-tv-kd12:1.2.18_0": "na bhikkhūhi sampayojetabbaṁ.",
  "pli-tv-kd12:1.2.19_0": "Na, bhikkhave,",
  "pli-tv-kd12:1.2.19_1": "pārivāsikena bhikkhunā pakatattassa bhikkhuno purato gantabbaṁ,",
  "pli-tv-kd12:1.2.20_0": "na purato nisīditabbaṁ.",
  "pli-tv-kd12:1.2.21_0": "Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:1.2.22_0": "Na, bhikkhave,",
  "pli-tv-kd12:1.2.22_1": "pārivāsikena bhikkhunā pakatattena bhikkhunā puresamaṇena vā",
  "pli-tv-kd12:1.2.23_0": "pacchāsamaṇena vā kulāni upasaṅkamitabbāni,",
  "pli-tv-kd12:1.2.24_0": "na āraññikaṅgaṁ samādātabbaṁ,",
  "pli-tv-kd12:1.2.25_0": "na piṇḍapātikaṅgaṁ samādātabbaṁ,",
  "pli-tv-kd12:1.2.26_0": "na ca tappaccayā piṇḍapāto nīharāpetabbo—mā maṁ jāniṁsūti.",
  "pli-tv-kd12:1.2.27_0": "Pārivāsikena, bhikkhave,",
  "pli-tv-kd12:1.2.27_1": "bhikkhunā āgantukena ārocetabbaṁ,",
  "pli-tv-kd12:1.2.28_0": "āgantukassa ārocetabbaṁ,",
  "pli-tv-kd12:1.2.29_0": "uposathe ārocetabbaṁ,",
  "pli-tv-kd12:1.2.30_0": "pavāraṇāya ārocetabbaṁ.",
  "pli-tv-kd12:1.2.31_0": "Sace gilāno hoti, dūtenapi ārocetabbaṁ.",
  "pli-tv-kd12:1.3.1_0": "Na, bhikkhave,",
  "pli-tv-kd12:1.3.1_1": "pārivāsikena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:1.3.2_0": "Na, bhikkhave,",
  "pli-tv-kd12:1.3.2_1": "pārivāsikena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:1.3.3_0": "Na, bhikkhave,",
  "pli-tv-kd12:1.3.3_1": "pārivāsikena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:1.3.4_0": "Na, bhikkhave,",
  "pli-tv-kd12:1.3.4_1": "pārivāsikena bhikkhunā sabhikkhukā anāvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:1.3.5_0": "Na, bhikkhave,",
  "pli-tv-kd12:1.3.5_1": "pārivāsikena bhikkhunā sabhikkhukā anāvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:1.3.6_0": "Na, bhikkhave,",
  "pli-tv-kd12:1.3.6_1": "pārivāsikena bhikkhunā sabhikkhukā anāvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:1.3.7_0": "Na, bhikkhave,",
  "pli-tv-kd12:1.3.7_1": "pārivāsikena bhikkhunā sabhikkhukā āvāsā vā anāvāsā vā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:1.3.8_0": "Na, bhikkhave,",
  "pli-tv-kd12:1.3.8_1": "pārivāsikena bhikkhunā sabhikkhukā āvāsā vā anāvāsā vā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:1.3.9_0": "Na, bhikkhave,",
  "pli-tv-kd12:1.3.9_1": "pārivāsikena bhikkhunā sabhikkhukā āvāsā vā anāvāsā vā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:1.3.10_0": "Na, bhikkhave,",
  "pli-tv-kd12:1.3.10_1": "pārivāsikena bhikkhunā sabhikkhukā āvāsā sabhikkhuko āvāso gantabbo,",
  "pli-tv-kd12:1.3.10_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.11_0": "Na, bhikkhave,",
  "pli-tv-kd12:1.3.11_1": "pārivāsikena bhikkhunā sabhikkhukā āvāsā sabhikkhuko anāvāso gantabbo,",
  "pli-tv-kd12:1.3.11_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.12_0": "Na, bhikkhave,",
  "pli-tv-kd12:1.3.12_1": "pārivāsikena bhikkhunā sabhikkhukā āvāsā sabhikkhuko āvāso vā anāvāso vā gantabbo,",
  "pli-tv-kd12:1.3.12_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.13_0": "Na, bhikkhave,",
  "pli-tv-kd12:1.3.13_1": "pārivāsikena bhikkhunā sabhikkhukā anāvāsā sabhikkhuko āvāso gantabbo,",
  "pli-tv-kd12:1.3.13_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.14_0": "Na, bhikkhave,",
  "pli-tv-kd12:1.3.14_1": "pārivāsikena bhikkhunā sabhikkhukā anāvāsā sabhikkhuko anāvāso gantabbo,",
  "pli-tv-kd12:1.3.14_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.15_0": "Na, bhikkhave,",
  "pli-tv-kd12:1.3.15_1": "pārivāsikena bhikkhunā sabhikkhukā anāvāsā sabhikkhuko āvāso vā anāvāso vā gantabbo,",
  "pli-tv-kd12:1.3.15_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.16_0": "Na, bhikkhave,",
  "pli-tv-kd12:1.3.16_1": "pārivāsikena bhikkhunā sabhikkhukā āvāsā vā anāvāsā vā sabhikkhuko āvāso gantabbo,",
  "pli-tv-kd12:1.3.16_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.17_0": "Na, bhikkhave,",
  "pli-tv-kd12:1.3.17_1": "pārivāsikena bhikkhunā sabhikkhukā āvāsā vā anāvāsā vā sabhikkhuko anāvāso gantabbo,",
  "pli-tv-kd12:1.3.17_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.18_0": "Na, bhikkhave,",
  "pli-tv-kd12:1.3.18_1": "pārivāsikena bhikkhunā sabhikkhukā āvāsā vā anāvāsā vā sabhikkhuko āvāso vā anāvāso vā gantabbo,",
  "pli-tv-kd12:1.3.18_2": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:1.3.19_0": "Gantabbo, bhikkhave,",
  "pli-tv-kd12:1.3.19_1": "pārivāsikena bhikkhunā sabhikkhukā āvāsā sabhikkhuko āvāso,",
  "pli-tv-kd12:1.3.19_2": "yatthassu bhikkhū samānasaṁvāsakā,",
  "pli-tv-kd12:1.3.19_3": "yaṁ jaññā sakkomi ajjeva gantunti.",
  "pli-tv-kd12:1.3.20_0": "Gantabbo, bhikkhave,",
  "pli-tv-kd12:1.3.20_1": "pārivāsikena bhikkhunā sabhikkhukā āvāsā sabhikkhuko anāvāso,",
  "pli-tv-kd12:1.3.20_2": "yatthassu bhikkhū samānasaṁvāsakā,",
  "pli-tv-kd12:1.3.20_3": "yaṁ jaññā sakkomi ajjeva gantunti.",
  "pli-tv-kd12:1.3.21_0": "Gantabbo, bhikkhave,",
  "pli-tv-kd12:1.3.21_1": "pārivāsikena bhikkhunā sabhikkhukā āvāsā sabhikkhuko āvāso vā anāvāso vā,",
  "pli-tv-kd12:1.3.21_2": "yatthassu bhikkhū samānasaṁvāsakā,",
  "pli-tv-kd12:1.3.21_3": "yaṁ jaññā sakkomi ajjeva gantunti.",
  "pli-tv-kd12:1.3.22_0": "Gantabbo, bhikkhave,",
  "pli-tv-kd12:1.3.22_1": "pārivāsikena bhikkhunā sabhikkhukā anāvāsā sabhikkhuko āvāso,",
  "pli-tv-kd12:1.3.22_2": "yatthassu bhikkhū samānasaṁvāsakā,",
  "pli-tv-kd12:1.3.22_3": "yaṁ jaññā sakkomi ajjeva gantunti.",
  "pli-tv-kd12:1.3.23_0": "Gantabbo, bhikkhave,",
  "pli-tv-kd12:1.3.23_1": "pārivāsikena bhikkhunā sabhikkhukā anāvāsā sabhikkhuko anāvāso,",
  "pli-tv-kd12:1.3.23_2": "yatthassu bhikkhū samānasaṁvāsakā,",
  "pli-tv-kd12:1.3.23_3": "yaṁ jaññā sakkomi ajjeva gantunti.",
  "pli-tv-kd12:1.3.24_0": "Gantabbo, bhikkhave,",
  "pli-tv-kd12:1.3.24_1": "pārivāsikena bhikkhunā sabhikkhukā anāvāsā sabhikkhuko āvāso vā anāvāso vā,",
  "pli-tv-kd12:1.3.24_2": "yatthassu bhikkhū samānasaṁvāsakā,",
  "pli-tv-kd12:1.3.24_3": "yaṁ jaññā sakkomi ajjeva gantunti.",
  "pli-tv-kd12:1.3.25_0": "Gantabbo, bhikkhave,",
  "pli-tv-kd12:1.3.25_1": "pārivāsikena bhikkhunā sabhikkhukā āvāsā vā anāvāsā vā sabhikkhuko āvāso,",
  "pli-tv-kd12:1.3.25_2": "yatthassu bhikkhū samānasaṁvāsakā,",
  "pli-tv-kd12:1.3.25_3": "yaṁ jaññā sakkomi ajjeva gantunti.",
  "pli-tv-kd12:1.3.26_0": "Gantabbo, bhikkhave,",
  "pli-tv-kd12:1.3.26_1": "pārivāsikena bhikkhunā sabhikkhukā āvāsā vā anāvāsā vā sabhikkhuko anāvāso,",
  "pli-tv-kd12:1.3.26_2": "yatthassu bhikkhū samānasaṁvāsakā,",
  "pli-tv-kd12:1.3.26_3": "yaṁ jaññā sakkomi ajjeva gantunti.",
  "pli-tv-kd12:1.3.27_0": "Gantabbo, bhikkhave,",
  "pli-tv-kd12:1.3.27_1": "pārivāsikena bhikkhunā sabhikkhukā āvāsā vā anāvāsā vā sabhikkhuko āvāso vā anāvāso vā,",
  "pli-tv-kd12:1.3.27_2": "yatthassu bhikkhū samānasaṁvāsakā,",
  "pli-tv-kd12:1.3.27_3": "yaṁ jaññā sakkomi ajjeva gantunti.",
  "pli-tv-kd12:1.4.1_0": "Na, bhikkhave,",
  "pli-tv-kd12:1.4.1_1": "pārivāsikena bhikkhunā pakatattena bhikkhunā saddhiṁ ekacchanne āvāse vatthabbaṁ,",
  "pli-tv-kd12:1.4.2_0": "na ekacchanne anāvāse vatthabbaṁ,",
  "pli-tv-kd12:1.4.3_0": "na ekacchanne āvāse vā anāvāse vā vatthabbaṁ.",
  "pli-tv-kd12:1.4.4_0": "Pakatattaṁ bhikkhuṁ disvā āsanā vuṭṭhātabbaṁ.",
  "pli-tv-kd12:1.4.5_0": "Pakatatto bhikkhu āsanena nimantetabbo.",
  "pli-tv-kd12:1.4.6_0": "Na pakatattena bhikkhunā saddhiṁ ekāsane nisīditabbaṁ, ",
  "pli-tv-kd12:1.4.7_0": "na nīce āsane nisinne ucce āsane nisīditabbaṁ, ",
  "pli-tv-kd12:1.4.8_0": "na chamāyaṁ nisinne āsane nisīditabbaṁ; ",
  "pli-tv-kd12:1.4.9_0": "na ekacaṅkame caṅkamitabbaṁ, ",
  "pli-tv-kd12:1.4.10_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:1.4.11_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:1.4.12_0": "Na, bhikkhave,",
  "pli-tv-kd12:1.4.12_1": "pārivāsikena bhikkhunā pārivāsikena vuḍḍhatarena bhikkhunā saddhiṁ …pe…",
  "pli-tv-kd12:1.4.13_0": "mūlāyapaṭikassanārahena bhikkhunā saddhiṁ …pe…",
  "pli-tv-kd12:1.4.14_0": "mānattārahena bhikkhunā saddhiṁ …pe…",
  "pli-tv-kd12:1.4.15_0": "mānattacārikena bhikkhunā saddhiṁ …pe…",
  "pli-tv-kd12:1.4.16_0": "abbhānārahena bhikkhunā saddhiṁ ekacchanne āvāse vatthabbaṁ,",
  "pli-tv-kd12:1.4.17_0": "na ekacchanne anāvāse vatthabbaṁ,",
  "pli-tv-kd12:1.4.18_0": "na ekacchanne āvāse vā anāvāse vā vatthabbaṁ;",
  "pli-tv-kd12:1.4.19_0": "na ekāsane nisīditabbaṁ,",
  "pli-tv-kd12:1.4.20_0": "na nīce āsane nisinne ucce āsane nisīditabbaṁ,",
  "pli-tv-kd12:1.4.21_0": "na chamāyaṁ nisinne āsane nisīditabbaṁ;",
  "pli-tv-kd12:1.4.22_0": "na ekacaṅkame caṅkamitabbaṁ,",
  "pli-tv-kd12:1.4.23_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:1.4.24_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:1.4.25_0": "Pārivāsikacatuttho ce, bhikkhave, parivāsaṁ dadeyya,",
  "pli-tv-kd12:1.4.26_0": "mūlāya paṭikasseyya,",
  "pli-tv-kd12:1.4.27_0": "mānattaṁ dadeyya,",
  "pli-tv-kd12:1.4.28_0": "taṁvīso abbheyya, akammaṁ, na ca karaṇīyan”ti.",
  "pli-tv-kd12:1.4.29_0": "Catunnavutipārivāsikavattaṁ niṭṭhitaṁ.",
  "pli-tv-kd12:2.1.1_0": "Atha kho āyasmā upāli yena bhagavā tenupasaṅkami.",
  "pli-tv-kd12:2.1.2_0": "Upasaṅkamitvā bhagavantaṁ abhivādetvā ekamantaṁ nisīdi.",
  "pli-tv-kd12:2.1.3_0": "Ekamantaṁ nisinno kho āyasmā upāli bhagavantaṁ etadavoca—",
  "pli-tv-kd12:2.1.4_0": "“kati nu kho, bhante,",
  "pli-tv-kd12:2.1.4_1": "pārivāsikassa bhikkhuno ratticchedā”ti?",
  "pli-tv-kd12:2.1.5_0": "“Tayo kho, upāli,",
  "pli-tv-kd12:2.1.5_1": "pārivāsikassa bhikkhuno ratticchedā.",
  "pli-tv-kd12:2.1.6_0": "Sahavāso, vippavāso, anārocanā—",
  "pli-tv-kd12:2.1.7_0": "ime kho, upāli,",
  "pli-tv-kd12:2.1.7_1": "tayo pārivāsikassa bhikkhuno ratticchedā”ti.",
  "pli-tv-kd12:3.1.1_0": "Tena kho pana samayena sāvatthiyaṁ mahābhikkhusaṅgho sannipatito hoti.",
  "pli-tv-kd12:3.1.2_0": "Na sakkonti pārivāsikā bhikkhū parivāsaṁ sodhetuṁ.",
  "pli-tv-kd12:3.1.3_0": "Bhagavato etamatthaṁ ārocesuṁ.",
  "pli-tv-kd12:3.1.4_0": "“Anujānāmi, bhikkhave, parivāsaṁ nikkhipituṁ.",
  "pli-tv-kd12:3.1.5_0": "Evañca pana, bhikkhave, nikkhipitabbo.",
  "pli-tv-kd12:3.1.6_0": "Tena pārivāsikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd12:3.1.7_0": "‘parivāsaṁ nikkhipāmī’ti.",
  "pli-tv-kd12:3.1.8_0": "Nikkhitto hoti parivāso.",
  "pli-tv-kd12:3.1.9_0": "‘Vattaṁ nikkhipāmī’ti.",
  "pli-tv-kd12:3.1.10_0": "Nikkhitto hoti parivāso”.",
  "pli-tv-kd12:3.2.1_0": "Tena kho pana samayena sāvatthiyā bhikkhū tahaṁ tahaṁ pakkamiṁsu.",
  "pli-tv-kd12:3.2.2_0": "Sakkonti pārivāsikā bhikkhū parivāsaṁ sodhetuṁ.",
  "pli-tv-kd12:3.2.3_0": "Bhagavato etamatthaṁ ārocesuṁ.",
  "pli-tv-kd12:3.2.4_0": "“Anujānāmi, bhikkhave, parivāsaṁ samādiyituṁ.",
  "pli-tv-kd12:3.2.5_0": "Evañca pana, bhikkhave, samādiyitabbo.",
  "pli-tv-kd12:3.2.6_0": "Tena pārivāsikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd12:3.2.7_0": "‘parivāsaṁ samādiyāmī’ti.",
  "pli-tv-kd12:3.2.8_0": "Samādinno hoti parivāso.",
  "pli-tv-kd12:3.2.9_0": "‘Vattaṁ samādiyāmī’ti.",
  "pli-tv-kd12:3.2.10_0": "Samādinno hoti parivāso”.",
  "pli-tv-kd12:3.2.11_0": "Pārivāsikavattaṁ niṭṭhitaṁ.",
  "pli-tv-kd12:4.1.0_0": "2. Mūlāyapaṭikassanārahavatta",
  "pli-tv-kd12:4.1.1_0": "Tena kho pana samayena mūlāyapaṭikassanārahā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.",
  "pli-tv-kd12:4.1.2_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:4.1.3_0": "“kathañhi nāma mūlāyapaṭikassanārahā bhikkhū sādiyissanti pakatattānaṁ bhikkhūnaṁ abhivādanaṁ,",
  "pli-tv-kd12:4.1.3_1": "paccuṭṭhānaṁ …pe… nahāne piṭṭhiparikamman”ti.",
  "pli-tv-kd12:4.1.4_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd12:4.1.5_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd12:4.1.6_0": "“saccaṁ kira, bhikkhave,",
  "pli-tv-kd12:4.1.6_1": "mūlāyapaṭikassanārahā bhikkhū sādiyanti pakatattānaṁ bhikkhūnaṁ abhivādanaṁ,",
  "pli-tv-kd12:4.1.6_2": "paccuṭṭhānaṁ …pe… nahāne piṭṭhiparikamman”ti?",
  "pli-tv-kd12:4.1.7_0": "“Saccaṁ, bhagavā”ti.",
  "pli-tv-kd12:4.1.8_0": "Vigarahi buddho bhagavā—",
  "pli-tv-kd12:4.1.9_0": "“ananucchavikaṁ …pe…",
  "pli-tv-kd12:4.1.10_0": "kathañhi nāma, bhikkhave,",
  "pli-tv-kd12:4.1.10_1": "mūlāyapaṭikassanārahā bhikkhū sādiyissanti pakatattānaṁ bhikkhūnaṁ abhivādanaṁ,",
  "pli-tv-kd12:4.1.10_2": "paccuṭṭhānaṁ …pe… nahāne piṭṭhiparikammaṁ.",
  "pli-tv-kd12:4.1.11_0": "Netaṁ bhikkhave, appasannānaṁ vā pasādāya …pe…",
  "pli-tv-kd12:4.1.12_0": "vigarahitvā …pe…",
  "pli-tv-kd12:4.1.13_0": "dhammiṁ kathaṁ katvā bhikkhū āmantesi—",
  "pli-tv-kd12:4.1.14_0": "“na, bhikkhave,",
  "pli-tv-kd12:4.1.14_1": "mūlāyapaṭikassanārahena bhikkhunā sāditabbaṁ",
  "pli-tv-kd12:4.1.15_0": "pakatattānaṁ bhikkhūnaṁ abhivādanaṁ,",
  "pli-tv-kd12:4.1.16_0": "paccuṭṭhānaṁ,",
  "pli-tv-kd12:4.1.17_0": "añjalikammaṁ,",
  "pli-tv-kd12:4.1.18_0": "sāmīcikammaṁ,",
  "pli-tv-kd12:4.1.19_0": "āsanābhihāro,",
  "pli-tv-kd12:4.1.20_0": "seyyābhihāro,",
  "pli-tv-kd12:4.1.21_0": "pādodakaṁ pādapīṭhaṁ,",
  "pli-tv-kd12:4.1.22_0": "pādakathalikaṁ,",
  "pli-tv-kd12:4.1.23_0": "pattacīvarappaṭiggahaṇaṁ,",
  "pli-tv-kd12:4.1.24_0": "nahāne piṭṭhiparikammaṁ.",
  "pli-tv-kd12:4.1.25_0": "Yo sādiyeyya, āpatti dukkaṭassa.",
  "pli-tv-kd12:4.1.26_0": "Anujānāmi, bhikkhave,",
  "pli-tv-kd12:4.1.26_1": "mūlāyapaṭikassanārahānaṁ bhikkhūnaṁ mithu yathāvuḍḍhaṁ abhivādanaṁ,",
  "pli-tv-kd12:4.1.26_2": "paccuṭṭhānaṁ …pe… nahāne piṭṭhiparikammaṁ.",
  "pli-tv-kd12:4.1.27_0": "Anujānāmi, bhikkhave,",
  "pli-tv-kd12:4.1.27_1": "mūlāyapaṭikassanārahānaṁ bhikkhūnaṁ pañca yathāvuḍḍhaṁ—",
  "pli-tv-kd12:4.1.28_0": "uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.",
  "pli-tv-kd12:4.1.29_0": "Tena hi, bhikkhave,",
  "pli-tv-kd12:4.1.29_1": "mūlāyapaṭikassanārahānaṁ bhikkhūnaṁ vattaṁ paññapessāmi yathā mūlāyapaṭikassanārahehi bhikkhūhi vattitabbaṁ.",
  "pli-tv-kd12:4.1.30_0": "Mūlāyapaṭikassanārahena, bhikkhave, bhikkhunā sammā vattitabbaṁ.",
  "pli-tv-kd12:4.1.31_0": "Tatrāyaṁ sammāvattanā—",
  "pli-tv-kd12:4.1.32_0": "Na upasampādetabbaṁ,",
  "pli-tv-kd12:4.1.33_0": "na nissayo dātabbo,",
  "pli-tv-kd12:4.1.34_0": "na sāmaṇero upaṭṭhāpetabbo,",
  "pli-tv-kd12:4.1.35_0": "na bhikkhunovādakasammuti sāditabbā,",
  "pli-tv-kd12:4.1.36_0": "sammatenapi bhikkhuniyo na ovaditabbā.",
  "pli-tv-kd12:4.1.37_0": "Yāya āpattiyā saṅghena mūlāyapaṭikassanāraho kato hoti sā āpatti na āpajjitabbā, aññā vā tādisikā, tato vā pāpiṭṭhatarā;",
  "pli-tv-kd12:4.1.38_0": "kammaṁ na garahitabbaṁ,",
  "pli-tv-kd12:4.1.39_0": "kammikā na garahitabbā.",
  "pli-tv-kd12:4.1.40_0": "Na pakatattassa bhikkhuno uposatho ṭhapetabbo,",
  "pli-tv-kd12:4.1.41_0": "na pavāraṇā ṭhapetabbā,",
  "pli-tv-kd12:4.1.42_0": "na savacanīyaṁ kātabbaṁ,",
  "pli-tv-kd12:4.1.43_0": "na anuvādo paṭṭhapetabbo,",
  "pli-tv-kd12:4.1.44_0": "na okāso kāretabbo,",
  "pli-tv-kd12:4.1.45_0": "na codetabbo,",
  "pli-tv-kd12:4.1.46_0": "na sāretabbo,",
  "pli-tv-kd12:4.1.47_0": "na bhikkhūhi sampayojetabbaṁ.",
  "pli-tv-kd12:4.1.48_0": "Na, bhikkhave,",
  "pli-tv-kd12:4.1.48_1": "mūlāyapaṭikassanārahena bhikkhunā pakatattassa bhikkhuno purato gantabbaṁ,",
  "pli-tv-kd12:4.1.49_0": "na purato nisīditabbaṁ.",
  "pli-tv-kd12:4.1.50_0": "Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:4.1.51_0": "Na, bhikkhave,",
  "pli-tv-kd12:4.1.51_1": "mūlāyapaṭikassanārahena bhikkhunā pakatattena bhikkhunā puresamaṇena vā",
  "pli-tv-kd12:4.1.52_0": "pacchāsamaṇena vā kulāni upasaṅkamitabbāni,",
  "pli-tv-kd12:4.1.53_0": "na āraññikaṅgaṁ samādātabbaṁ,",
  "pli-tv-kd12:4.1.54_0": "na piṇḍapātikaṅgaṁ samādātabbaṁ,",
  "pli-tv-kd12:4.1.55_0": "na ca tappaccayā piṇḍapāto nīharāpetabbo—mā maṁ jāniṁsūti.",
  "pli-tv-kd12:4.1.56_0": "Na, bhikkhave,",
  "pli-tv-kd12:4.1.56_1": "mūlāyapaṭikassanārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:4.1.57_0": "Na, bhikkhave,",
  "pli-tv-kd12:4.1.57_1": "mūlāyapaṭikassanārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:4.1.58_0": "Na, bhikkhave,",
  "pli-tv-kd12:4.1.58_1": "mūlāyapaṭikassanārahena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:4.1.59_0": "Na, bhikkhave,",
  "pli-tv-kd12:4.1.59_1": "mūlāyapaṭikassanārahena bhikkhunā sabhikkhukā anāvāsā abhikkhuko āvāso gantabbo …pe…",
  "pli-tv-kd12:4.1.60_0": "abhikkhuko anāvāso gantabbo …pe…",
  "pli-tv-kd12:4.1.61_0": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:4.1.62_0": "Na, bhikkhave,",
  "pli-tv-kd12:4.1.62_1": "mūlāyapaṭikassanārahena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…",
  "pli-tv-kd12:4.1.63_0": "abhikkhuko anāvāso gantabbo …pe…",
  "pli-tv-kd12:4.1.64_0": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:4.1.65_0": "Na, bhikkhave,",
  "pli-tv-kd12:4.1.65_1": "mūlāyapaṭikassanārahena bhikkhunā sabhikkhukā āvāsā sabhikkhuko āvāso gantabbo …pe…",
  "pli-tv-kd12:4.1.66_0": "sabhikkhuko anāvāso gantabbo …pe…",
  "pli-tv-kd12:4.1.67_0": "sabhikkhuko āvāso vā anāvāso vā gantabbo,",
  "pli-tv-kd12:4.1.67_1": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:4.1.68_0": "Na, bhikkhave,",
  "pli-tv-kd12:4.1.68_1": "mūlāyapaṭikassanārahena bhikkhunā sabhikkhukā anāvāsā sabhikkhuko āvāso gantabbo …pe…",
  "pli-tv-kd12:4.1.69_0": "sabhikkhuko anāvāso gantabbo …pe…",
  "pli-tv-kd12:4.1.70_0": "sabhikkhuko āvāso vā anāvāso vā gantabbo,",
  "pli-tv-kd12:4.1.70_1": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:4.1.71_0": "Na, bhikkhave,",
  "pli-tv-kd12:4.1.71_1": "mūlāyapaṭikassanārahena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…",
  "pli-tv-kd12:4.1.72_0": "sabhikkhuko anāvāso gantabbo …pe…",
  "pli-tv-kd12:4.1.73_0": "sabhikkhuko āvāso vā anāvāso vā gantabbo,",
  "pli-tv-kd12:4.1.73_1": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:4.1.74_0": "Gantabbo, bhikkhave,",
  "pli-tv-kd12:4.1.74_1": "mūlāyapaṭikassanārahena bhikkhunā sabhikkhukā āvāsā sabhikkhuko āvāso …pe…",
  "pli-tv-kd12:4.1.75_0": "sabhikkhuko anāvāso …pe…",
  "pli-tv-kd12:4.1.76_0": "sabhikkhuko āvāso vā anāvāso vā,",
  "pli-tv-kd12:4.1.76_1": "yatthassu bhikkhū samānasaṁvāsakā,",
  "pli-tv-kd12:4.1.76_2": "yaṁ jaññā sakkomi ajjeva gantunti.",
  "pli-tv-kd12:4.1.77_0": "Gantabbo, bhikkhave,",
  "pli-tv-kd12:4.1.77_1": "mūlāyapaṭikassanārahena bhikkhunā sabhikkhukā anāvāsā sabhikkhuko āvāso …pe…",
  "pli-tv-kd12:4.1.78_0": "sabhikkhuko anāvāso …pe…",
  "pli-tv-kd12:4.1.79_0": "sabhikkhuko āvāso vā anāvāso vā,",
  "pli-tv-kd12:4.1.79_1": "yatthassu bhikkhū samānasaṁvāsakā,",
  "pli-tv-kd12:4.1.79_2": "yaṁ jaññā sakkomi ajjeva gantunti.",
  "pli-tv-kd12:4.1.80_0": "Gantabbo, bhikkhave,",
  "pli-tv-kd12:4.1.80_1": "mūlāyapaṭikassanārahena bhikkhunā sabhikkhukā āvāsā vā anāvāsā vā sabhikkhuko āvāso …pe…",
  "pli-tv-kd12:4.1.81_0": "sabhikkhuko anāvāso …pe…",
  "pli-tv-kd12:4.1.82_0": "sabhikkhuko āvāso vā anāvāso vā,",
  "pli-tv-kd12:4.1.82_1": "yatthassu bhikkhū samānasaṁvāsakā,",
  "pli-tv-kd12:4.1.82_2": "yaṁ jaññā sakkomi ajjeva gantunti.",
  "pli-tv-kd12:4.1.83_0": "Na, bhikkhave,",
  "pli-tv-kd12:4.1.83_1": "mūlāyapaṭikassanārahena bhikkhunā pakatattena bhikkhunā saddhiṁ ekacchanne āvāse vatthabbaṁ,",
  "pli-tv-kd12:4.1.84_0": "na ekacchanne anāvāse vatthabbaṁ,",
  "pli-tv-kd12:4.1.85_0": "na ekacchanne āvāse vā anāvāse vā vatthabbaṁ;",
  "pli-tv-kd12:4.1.86_0": "pakatattaṁ bhikkhuṁ disvā āsanā vuṭṭhātabbaṁ,",
  "pli-tv-kd12:4.1.87_0": "pakatatto bhikkhu āsanena nimantetabbo;",
  "pli-tv-kd12:4.1.88_0": "na pakatattena bhikkhunā saddhiṁ ekāsane nisīditabbaṁ;",
  "pli-tv-kd12:4.1.89_0": "na nīce āsane nisinne ucce āsane nisīditabbaṁ;",
  "pli-tv-kd12:4.1.90_0": "na chamāyaṁ nisinne āsane nisīditabbaṁ;",
  "pli-tv-kd12:4.1.91_0": "na ekacaṅkame caṅkamitabbaṁ,",
  "pli-tv-kd12:4.1.92_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:4.1.93_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:4.1.94_0": "Na, bhikkhave,",
  "pli-tv-kd12:4.1.94_1": "mūlāyapaṭikassanārahena bhikkhunā pārivāsikena bhikkhunā saddhiṁ …pe…",
  "pli-tv-kd12:4.1.95_0": "mūlāyapaṭikassanārahena vuḍḍhatarena bhikkhunā saddhiṁ …pe…",
  "pli-tv-kd12:4.1.96_0": "mānattārahena bhikkhunā saddhiṁ …pe…",
  "pli-tv-kd12:4.1.97_0": "mānattacārikena bhikkhunā saddhiṁ …pe…",
  "pli-tv-kd12:4.1.98_0": "abbhānārahena bhikkhunā saddhiṁ ekacchanne āvāse vatthabbaṁ,",
  "pli-tv-kd12:4.1.99_0": "na ekacchanne anāvāse vatthabbaṁ,",
  "pli-tv-kd12:4.1.100_0": "na ekacchanne āvāse vā anāvāse vā vatthabbaṁ;",
  "pli-tv-kd12:4.1.101_0": "na ekāsane nisīditabbaṁ;",
  "pli-tv-kd12:4.1.102_0": "na nīce āsane nisinne ucce āsane nisīditabbaṁ,",
  "pli-tv-kd12:4.1.103_0": "na chamāyaṁ nisinne āsane nisīditabbaṁ;",
  "pli-tv-kd12:4.1.104_0": "na ekacaṅkame caṅkamitabbaṁ,",
  "pli-tv-kd12:4.1.105_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:4.1.106_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:4.1.107_0": "Mūlāyapaṭikassanārahacatuttho ce, bhikkhave, parivāsaṁ dadeyya,",
  "pli-tv-kd12:4.1.108_0": "mūlāya paṭikasseyya,",
  "pli-tv-kd12:4.1.109_0": "mānattaṁ dadeyya,",
  "pli-tv-kd12:4.1.110_0": "taṁvīso abbheyya, akammaṁ, na ca karaṇīyan”ti.",
  "pli-tv-kd12:4.1.111_0": "Mūlāyapaṭikassanārahavattaṁ niṭṭhitaṁ.",
  "pli-tv-kd12:5.1.0_0": "3. Mānattārahavatta",
  "pli-tv-kd12:5.1.1_0": "Tena kho pana samayena mānattārahā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.",
  "pli-tv-kd12:5.1.2_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:5.1.3_0": "“kathañhi nāma mānattārahā bhikkhū sādiyissanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikamman”ti.",
  "pli-tv-kd12:5.1.4_0": "Atha kho te bhikkhū bhagavato etamatthaṁ ārocesuṁ …pe…",
  "pli-tv-kd12:5.1.5_0": "“saccaṁ kira, bhikkhave,",
  "pli-tv-kd12:5.1.5_1": "mānattārahā bhikkhū sādiyanti pakatattānaṁ bhikkhūnaṁ abhivādanaṁ,",
  "pli-tv-kd12:5.1.5_2": "paccuṭṭhānaṁ …pe… nahāne piṭṭhiparikamman”ti?",
  "pli-tv-kd12:5.1.6_0": "“Saccaṁ, bhagavā”ti.",
  "pli-tv-kd12:5.1.7_0": "Vigarahi buddho bhagavā—",
  "pli-tv-kd12:5.1.8_0": "“ananucchavikaṁ …pe…",
  "pli-tv-kd12:5.1.9_0": "kathañhi nāma, bhikkhave,",
  "pli-tv-kd12:5.1.9_1": "mānattārahā bhikkhū sādiyissanti pakatattānaṁ bhikkhūnaṁ abhivādanaṁ …pe… nahāne piṭṭhiparikammaṁ.",
  "pli-tv-kd12:5.1.10_0": "Netaṁ, bhikkhave, appasannānaṁ vā pasādāya …pe…",
  "pli-tv-kd12:5.1.11_0": "vigarahitvā …pe…",
  "pli-tv-kd12:5.1.12_0": "dhammiṁ kathaṁ katvā bhikkhū āmantesi—",
  "pli-tv-kd12:5.1.13_0": "“na, bhikkhave, mānattārahena bhikkhunā sāditabbaṁ",
  "pli-tv-kd12:5.1.14_0": "pakatattānaṁ bhikkhūnaṁ abhivādanaṁ,",
  "pli-tv-kd12:5.1.15_0": "paccuṭṭhānaṁ",
  "pli-tv-kd12:5.1.16.1_0": "…pe…",
  "pli-tv-kd12:5.1.17_0": "nahāne piṭṭhiparikammaṁ.",
  "pli-tv-kd12:5.1.18_0": "Yo sādiyeyya, āpatti dukkaṭassa.",
  "pli-tv-kd12:5.1.19_0": "Anujānāmi, bhikkhave,",
  "pli-tv-kd12:5.1.19_1": "mānattārahānaṁ bhikkhūnaṁ mithu yathāvuḍḍhaṁ abhivādanaṁ,",
  "pli-tv-kd12:5.1.19_2": "paccuṭṭhānaṁ …pe… nahāne piṭṭhiparikammaṁ.",
  "pli-tv-kd12:5.1.20_0": "Anujānāmi, bhikkhave,",
  "pli-tv-kd12:5.1.20_1": "mānattārahānaṁ bhikkhūnaṁ pañca yathāvuḍḍhaṁ—",
  "pli-tv-kd12:5.1.21_0": "uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.",
  "pli-tv-kd12:5.1.22_0": "Tena hi, bhikkhave,",
  "pli-tv-kd12:5.1.22_1": "mānattārahānaṁ bhikkhūnaṁ vattaṁ paññapessāmi yathā mānattārahehi bhikkhūhi vattitabbaṁ.",
  "pli-tv-kd12:5.1.23_0": "Mānattārahena, bhikkhave, bhikkhunā sammā vattitabbaṁ.",
  "pli-tv-kd12:5.1.24_0": "Tatrāyaṁ sammāvattanā—",
  "pli-tv-kd12:5.1.25_0": "Na upasampādetabbaṁ …pe…",
  "pli-tv-kd12:5.1.26.1_0": "(yathā mūlāyapaṭikassanā, tathā vitthāretabbaṁ.)",
  "pli-tv-kd12:5.1.27_0": "Na bhikkhūhi sampayojetabbaṁ.",
  "pli-tv-kd12:5.1.28_0": "Na, bhikkhave,",
  "pli-tv-kd12:5.1.28_1": "mānattārahena bhikkhunā pakatattassa bhikkhuno purato gantabbaṁ,",
  "pli-tv-kd12:5.1.29_0": "na purato nisīditabbaṁ.",
  "pli-tv-kd12:5.1.30_0": "Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:5.1.31_0": "Na, bhikkhave,",
  "pli-tv-kd12:5.1.31_1": "mānattārahena bhikkhunā pakatattena bhikkhunā puresamaṇena vā",
  "pli-tv-kd12:5.1.32_0": "pacchāsamaṇena vā kulāni upasaṅkamitabbāni,",
  "pli-tv-kd12:5.1.33_0": "na āraññikaṅgaṁ samādātabbaṁ,",
  "pli-tv-kd12:5.1.34_0": "na piṇḍapātikaṅgaṁ samādātabbaṁ,",
  "pli-tv-kd12:5.1.35_0": "na ca tappaccayā piṇḍapāto nīharāpetabbo—mā maṁ jāniṁsūti.",
  "pli-tv-kd12:5.1.36_0": "Na, bhikkhave,",
  "pli-tv-kd12:5.1.36_1": "mānattārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:5.1.37_0": "Na, bhikkhave,",
  "pli-tv-kd12:5.1.37_1": "mānattārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā.",
  "pli-tv-kd12:5.1.38_0": "Na, bhikkhave,",
  "pli-tv-kd12:5.1.38_1": "mānattārahena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:5.1.39_0": "Na, bhikkhave,",
  "pli-tv-kd12:5.1.39_1": "mānattārahena bhikkhunā sabhikkhukā anāvāsā abhikkhuko āvāso gantabbo …pe…",
  "pli-tv-kd12:5.1.40_0": "abhikkhuko anāvāso gantabbo …pe…",
  "pli-tv-kd12:5.1.41_0": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:5.1.42_0": "Na, bhikkhave,",
  "pli-tv-kd12:5.1.42_1": "mānattārahena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…",
  "pli-tv-kd12:5.1.43_0": "abhikkhuko anāvāso gantabbo …pe…",
  "pli-tv-kd12:5.1.44_0": "abhikkhuko āvāso vā anāvāso vā gantabbo, aññatra pakatattena, aññatra antarāyā.",
  "pli-tv-kd12:5.1.45_0": "Na, bhikkhave,",
  "pli-tv-kd12:5.1.45_1": "mānattārahena bhikkhunā sabhikkhukā āvāsā sabhikkhuko āvāso gantabbo …pe…",
  "pli-tv-kd12:5.1.46_0": "sabhikkhuko anāvāso gantabbo …pe…",
  "pli-tv-kd12:5.1.47_0": "sabhikkhuko āvāso vā anāvāso vā gantabbo,",
  "pli-tv-kd12:5.1.47_1": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:5.1.48_0": "Na, bhikkhave,",
  "pli-tv-kd12:5.1.48_1": "mānattārahena bhikkhunā sabhikkhukā anāvāsā sabhikkhuko āvāso gantabbo …pe…",
  "pli-tv-kd12:5.1.49_0": "sabhikkhuko anāvāso gantabbo …pe…",
  "pli-tv-kd12:5.1.50_0": "sabhikkhuko āvāso vā anāvāso vā gantabbo,",
  "pli-tv-kd12:5.1.50_1": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:5.1.51_0": "Na, bhikkhave,",
  "pli-tv-kd12:5.1.51_1": "mānattārahena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…",
  "pli-tv-kd12:5.1.52_0": "sabhikkhuko anāvāso gantabbo …pe…",
  "pli-tv-kd12:5.1.53_0": "sabhikkhuko āvāso vā anāvāso vā gantabbo,",
  "pli-tv-kd12:5.1.53_1": "yatthassu bhikkhū nānāsaṁvāsakā, aññatra pakatattena, aññatra antarāyā.",
  "pli-tv-kd12:5.1.54_0": "Gantabbo, bhikkhave,",
  "pli-tv-kd12:5.1.54_1": "mānattārahena bhikkhunā sabhikkhukā āvāsā sabhikkhuko āvāso …pe…",
  "pli-tv-kd12:5.1.55_0": "sabhikkhuko anāvāso …pe…",
  "pli-tv-kd12:5.1.56_0": "sabhikkhuko āvāso vā anāvāso vā,",
  "pli-tv-kd12:5.1.56_1": "yatthassu bhikkhū samānasaṁvāsakā,",
  "pli-tv-kd12:5.1.56_2": "yaṁ jaññā sakkomi ajjeva gantunti.",
  "pli-tv-kd12:5.1.57_0": "Gantabbo, bhikkhave,",
  "pli-tv-kd12:5.1.57_1": "mānattārahena bhikkhunā sabhikkhukā anāvāsā sabhikkhuko āvāso …pe…",
  "pli-tv-kd12:5.1.58_0": "sabhikkhuko anāvāso …pe…",
  "pli-tv-kd12:5.1.59_0": "sabhikkhuko āvāso vā anāvāso vā,",
  "pli-tv-kd12:5.1.59_1": "yatthassu bhikkhū samānasaṁvāsakā,",
  "pli-tv-kd12:5.1.59_2": "yaṁ jaññā sakkomi ajjeva gantunti.",
  "pli-tv-kd12:5.1.60_0": "Gantabbo, bhikkhave,",
  "pli-tv-kd12:5.1.60_1": "mānattārahena bhikkhunā sabhikkhukā āvāsā vā anāvāsā vā sabhikkhuko āvāso …pe…",
  "pli-tv-kd12:5.1.61_0": "sabhikkhuko anāvāso …pe…",
  "pli-tv-kd12:5.1.62_0": "sabhikkhuko āvāso vā anāvāso vā,",
  "pli-tv-kd12:5.1.62_1": "yatthassu bhikkhū samānasaṁvāsakā,",
  "pli-tv-kd12:5.1.62_2": "yaṁ jaññā sakkomi ajjeva gantunti.",
  "pli-tv-kd12:5.1.63_0": "Na, bhikkhave,",
  "pli-tv-kd12:5.1.63_1": "mānattārahena bhikkhunā pakatattena bhikkhunā saddhiṁ ekacchanne āvāse vatthabbaṁ,",
  "pli-tv-kd12:5.1.64_0": "na ekacchanne anāvāse vatthabbaṁ,",
  "pli-tv-kd12:5.1.65_0": "na ekacchanne āvāse vā anāvāse vā vatthabbaṁ.",
  "pli-tv-kd12:5.1.66_0": "Pakatattaṁ bhikkhuṁ disvā āsanā vuṭṭhātabbaṁ.",
  "pli-tv-kd12:5.1.67_0": "Pakatatto bhikkhu āsanena nimantetabbo.",
  "pli-tv-kd12:5.1.68_0": "Na pakatattena bhikkhunā saddhiṁ ekāsane nisīditabbaṁ,",
  "pli-tv-kd12:5.1.69_0": "na nīce āsane nisinne ucce āsane nisīditabbaṁ,",
  "pli-tv-kd12:5.1.70_0": "na chamāyaṁ nisinne āsane nisīditabbaṁ;",
  "pli-tv-kd12:5.1.71_0": "na ekacaṅkame caṅkamitabbaṁ,",
  "pli-tv-kd12:5.1.72_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:5.1.73_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:5.1.74_0": "Na, bhikkhave,",
  "pli-tv-kd12:5.1.74_1": "mānattārahena bhikkhunā pārivāsikena bhikkhunā saddhiṁ …pe…",
  "pli-tv-kd12:5.1.75_0": "mūlāyapaṭikassanārahena bhikkhunā saddhiṁ …pe…",
  "pli-tv-kd12:5.1.76_0": "mānattārahena vuḍḍhatarena bhikkhunā saddhiṁ …pe…",
  "pli-tv-kd12:5.1.77_0": "mānattacārikena bhikkhunā saddhiṁ …pe…",
  "pli-tv-kd12:5.1.78_0": "abbhānārahena bhikkhunā saddhiṁ ekacchanne āvāse vatthabbaṁ,",
  "pli-tv-kd12:5.1.79_0": "na ekacchanne anāvāse vatthabbaṁ,",
  "pli-tv-kd12:5.1.80_0": "na ekacchanne āvāse vā anāvāse vā vatthabbaṁ;",
  "pli-tv-kd12:5.1.81_0": "na ekāsane nisīditabbaṁ,",
  "pli-tv-kd12:5.1.82_0": "na nīce āsane nisinne ucce āsane nisīditabbaṁ,",
  "pli-tv-kd12:5.1.83_0": "na chamāyaṁ nisinne āsane nisīditabbaṁ;",
  "pli-tv-kd12:5.1.84_0": "na ekacaṅkame caṅkamitabbaṁ,",
  "pli-tv-kd12:5.1.85_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:5.1.86_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:5.1.87_0": "Mānattārahacatuttho ce, bhikkhave, parivāsaṁ dadeyya,",
  "pli-tv-kd12:5.1.88_0": "mūlāya paṭikasseyya,",
  "pli-tv-kd12:5.1.89_0": "mānattaṁ dadeyya,",
  "pli-tv-kd12:5.1.90_0": "taṁvīso abbheyya, akammaṁ, na ca karaṇīyan”ti.",
  "pli-tv-kd12:5.1.91_0": "Mānattārahavattaṁ niṭṭhitaṁ.",
  "pli-tv-kd12:6.1.0_0": "4. Mānattacārikavatta",
  "pli-tv-kd12:6.1.1_0": "Tena kho pana samayena mānattacārikā bhikkhū sādiyanti pakatattānaṁ bhikkhūnaṁ abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ, seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ, nahāne piṭṭhiparikammaṁ.",
  "pli-tv-kd12:6.1.2_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:6.1.3_0": "“kathañhi nāma mānattacārikā bhikkhū sādiyissanti pakatattānaṁ bhikkhūnaṁ abhivādanaṁ,",
  "pli-tv-kd12:6.1.3_1": "paccuṭṭhānaṁ …pe… nahāne piṭṭhiparikamman”ti.",
  "pli-tv-kd12:6.1.4_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd12:6.1.5_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd12:6.1.6_0": "“saccaṁ kira, bhikkhave,",
  "pli-tv-kd12:6.1.6_1": "mānattacārikā bhikkhū sādiyanti pakatattānaṁ bhikkhūnaṁ abhivādanaṁ,",
  "pli-tv-kd12:6.1.6_2": "paccuṭṭhānaṁ …pe… nahāne piṭṭhiparikamman”ti?",
  "pli-tv-kd12:6.1.7_0": "“Saccaṁ, bhagavā”ti.",
  "pli-tv-kd12:6.1.8_0": "Vigarahi buddho bhagavā—",
  "pli-tv-kd12:6.1.9_0": "“ananucchavikaṁ …pe…",
  "pli-tv-kd12:6.1.10_0": "kathañhi nāma, bhikkhave,",
  "pli-tv-kd12:6.1.10_1": "mānattacārikā bhikkhū sādiyissanti pakatattānaṁ bhikkhūnaṁ abhivādanaṁ …pe… nahāne piṭṭhiparikammaṁ.",
  "pli-tv-kd12:6.1.11_0": "Netaṁ, bhikkhave, appasannānaṁ vā pasādāya …pe…",
  "pli-tv-kd12:6.1.12_0": "vigarahitvā …pe…",
  "pli-tv-kd12:6.1.13_0": "dhammiṁ kathaṁ katvā bhikkhū āmantesi—",
  "pli-tv-kd12:6.1.14_0": "“Na, bhikkhave,",
  "pli-tv-kd12:6.1.14_1": "mānattacārikena bhikkhunā sāditabbaṁ",
  "pli-tv-kd12:6.1.15_0": "pakatattānaṁ bhikkhūnaṁ abhivādanaṁ,",
  "pli-tv-kd12:6.1.16_0": "paccuṭṭhānaṁ,",
  "pli-tv-kd12:6.1.17_0": "añjalikammaṁ,",
  "pli-tv-kd12:6.1.18_0": "sāmīcikammaṁ,",
  "pli-tv-kd12:6.1.19_0": "āsanābhihāro,",
  "pli-tv-kd12:6.1.20_0": "seyyābhihāro,",
  "pli-tv-kd12:6.1.21_0": "pādodakaṁ pādapīṭhaṁ,",
  "pli-tv-kd12:6.1.22_0": "pādakathalikaṁ,",
  "pli-tv-kd12:6.1.23_0": "pattacīvarappaṭiggahaṇaṁ,",
  "pli-tv-kd12:6.1.24_0": "nahāne piṭṭhiparikammaṁ.",
  "pli-tv-kd12:6.1.25_0": "Yo sādiyeyya, āpatti dukkaṭassa.",
  "pli-tv-kd12:6.1.26_0": "Anujānāmi, bhikkhave,",
  "pli-tv-kd12:6.1.26_1": "mānattacārikānaṁ bhikkhūnaṁ mithu yathāvuḍḍhaṁ abhivādanaṁ,",
  "pli-tv-kd12:6.1.26_2": "paccuṭṭhānaṁ …pe… nahāne piṭṭhiparikammaṁ.",
  "pli-tv-kd12:6.1.27_0": "Anujānāmi, bhikkhave,",
  "pli-tv-kd12:6.1.27_1": "mānattacārikānaṁ bhikkhūnaṁ pañca yathāvuḍḍhaṁ—",
  "pli-tv-kd12:6.1.28_0": "uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.",
  "pli-tv-kd12:6.1.29_0": "Tena hi, bhikkhave,",
  "pli-tv-kd12:6.1.29_1": "mānattacārikānaṁ bhikkhūnaṁ vattaṁ paññapessāmi yathā mānattacārikehi bhikkhūhi vattitabbaṁ.",
  "pli-tv-kd12:6.1.30_0": "Mānattacārikena, bhikkhave, bhikkhunā sammā vattitabbaṁ.",
  "pli-tv-kd12:6.1.31_0": "Tatrāyaṁ sammāvattanā—",
  "pli-tv-kd12:6.1.32_0": "Na upasampādetabbaṁ,",
  "pli-tv-kd12:6.1.33_0": "na nissayo dātabbo,",
  "pli-tv-kd12:6.1.34_0": "na sāmaṇero upaṭṭhāpetabbo,",
  "pli-tv-kd12:6.1.35_0": "na bhikkhunovādakasammuti sāditabbā,",
  "pli-tv-kd12:6.1.36_0": "sammatenapi bhikkhuniyo na ovaditabbā.",
  "pli-tv-kd12:6.1.37_0": "Yāya āpattiyā saṅghena mānattaṁ dinnaṁ hoti sā āpatti na āpajjitabbā, aññā vā tādisikā, tato vā pāpiṭṭhatarā;",
  "pli-tv-kd12:6.1.38_0": "kammaṁ na garahitabbaṁ,",
  "pli-tv-kd12:6.1.39_0": "kammikā na garahitabbā.",
  "pli-tv-kd12:6.1.40_0": "Na pakatattassa bhikkhuno uposatho ṭhapetabbo,",
  "pli-tv-kd12:6.1.41_0": "na pavāraṇā ṭhapetabbā,",
  "pli-tv-kd12:6.1.42_0": "na savacanīyaṁ kātabbaṁ,",
  "pli-tv-kd12:6.1.43_0": "na anuvādo paṭṭhapetabbo,",
  "pli-tv-kd12:6.1.44_0": "na okāso kāretabbo,",
  "pli-tv-kd12:6.1.45_0": "na codetabbo,",
  "pli-tv-kd12:6.1.46_0": "na sāretabbo,",
  "pli-tv-kd12:6.1.47_0": "na bhikkhūhi sampayojetabbaṁ.",
  "pli-tv-kd12:6.1.48_0": "Na, bhikkhave,",
  "pli-tv-kd12:6.1.48_1": "mānattacārikena bhikkhunā pakatattassa bhikkhuno purato gantabbaṁ,",
  "pli-tv-kd12:6.1.49_0": "na purato nisīditabbaṁ.",
  "pli-tv-kd12:6.1.50_0": "Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:6.1.51_0": "Na, bhikkhave,",
  "pli-tv-kd12:6.1.51_1": "mānattacārikena bhikkhunā pakatattena bhikkhunā puresamaṇena vā",
  "pli-tv-kd12:6.1.52_0": "pacchāsamaṇena vā kulāni upasaṅkamitabbāni,",
  "pli-tv-kd12:6.1.53_0": "na āraññikaṅgaṁ samādātabbaṁ,",
  "pli-tv-kd12:6.1.54_0": "na piṇḍapātikaṅgaṁ samādātabbaṁ,",
  "pli-tv-kd12:6.1.55_0": "na ca tappaccayā piṇḍapāto nīharāpetabbo—mā maṁ jāniṁsūti.",
  "pli-tv-kd12:6.1.56_0": "Mānattacārikena, bhikkhave,",
  "pli-tv-kd12:6.1.56_1": "bhikkhunā āgantukena ārocetabbaṁ,",
  "pli-tv-kd12:6.1.57_0": "āgantukassa ārocetabbaṁ,",
  "pli-tv-kd12:6.1.58_0": "uposathe ārocetabbaṁ,",
  "pli-tv-kd12:6.1.59_0": "pavāraṇāya ārocetabbaṁ,",
  "pli-tv-kd12:6.1.60_0": "devasikaṁ ārocetabbaṁ.",
  "pli-tv-kd12:6.1.61_0": "Sace gilāno hoti, dūtenapi ārocetabbaṁ.",
  "pli-tv-kd12:6.1.62_0": "Na, bhikkhave,",
  "pli-tv-kd12:6.1.62_1": "mānattacārikena bhikkhunā sabhikkhukā āvāsā abhikkhuko āvāso gantabbo, aññatra saṅghena, aññatra antarāyā.",
  "pli-tv-kd12:6.1.63_0": "Na, bhikkhave,",
  "pli-tv-kd12:6.1.63_1": "mānattacārikena bhikkhunā sabhikkhukā āvāsā abhikkhuko anāvāso gantabbo, aññatra saṅghena, aññatra antarāyā.",
  "pli-tv-kd12:6.1.64_0": "Na, bhikkhave,",
  "pli-tv-kd12:6.1.64_1": "mānattacārikena bhikkhunā sabhikkhukā āvāsā abhikkhuko āvāso vā anāvāso vā gantabbo, aññatra saṅghena, aññatra antarāyā.",
  "pli-tv-kd12:6.1.65_0": "Na, bhikkhave,",
  "pli-tv-kd12:6.1.65_1": "mānattacārikena bhikkhunā sabhikkhukā anāvāsā abhikkhuko āvāso gantabbo …pe…",
  "pli-tv-kd12:6.1.66_0": "abhikkhuko anāvāso gantabbo …pe…",
  "pli-tv-kd12:6.1.67_0": "abhikkhuko āvāso vā anāvāso vā gantabbo, aññatra saṅghena, aññatra antarāyā.",
  "pli-tv-kd12:6.1.68_0": "Na, bhikkhave,",
  "pli-tv-kd12:6.1.68_1": "mānattacārikena bhikkhunā sabhikkhukā āvāsā vā anāvāsā vā abhikkhuko āvāso gantabbo …pe…",
  "pli-tv-kd12:6.1.69_0": "abhikkhuko anāvāso gantabbo …pe…",
  "pli-tv-kd12:6.1.70_0": "abhikkhuko āvāso vā anāvāso vā gantabbo, aññatra saṅghena, aññatra antarāyā.",
  "pli-tv-kd12:6.1.71_0": "Na, bhikkhave,",
  "pli-tv-kd12:6.1.71_1": "mānattacārikena bhikkhunā sabhikkhukā āvāsā sabhikkhuko āvāso gantabbo …pe…",
  "pli-tv-kd12:6.1.72_0": "sabhikkhuko anāvāso gantabbo …pe…",
  "pli-tv-kd12:6.1.73_0": "sabhikkhuko āvāso vā anāvāso vā gantabbo,",
  "pli-tv-kd12:6.1.73_1": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd12:6.1.74_0": "Na bhikkhave,",
  "pli-tv-kd12:6.1.74_1": "mānattacārikena bhikkhunā sabhikkhukā anāvāsā sabhikkhuko āvāso gantabbo …pe…",
  "pli-tv-kd12:6.1.75_0": "sabhikkhuko anāvāso gantabbo …pe…",
  "pli-tv-kd12:6.1.76_0": "sabhikkhuko āvāso vā anāvāso vā gantabbo,",
  "pli-tv-kd12:6.1.76_1": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd12:6.1.77_0": "Na, bhikkhave,",
  "pli-tv-kd12:6.1.77_1": "mānattacārikena bhikkhunā sabhikkhukā āvāsā vā anāvāsā vā sabhikkhuko āvāso gantabbo …pe…",
  "pli-tv-kd12:6.1.78_0": "sabhikkhuko anāvāso gantabbo …pe…",
  "pli-tv-kd12:6.1.79_0": "sabhikkhuko āvāso vā anāvāso vā gantabbo,",
  "pli-tv-kd12:6.1.79_1": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd12:6.1.80_0": "Gantabbo,",
  "pli-tv-kd12:6.1.80_1": "bhikkhave mānattacārikena bhikkhunā sabhikkhukā āvāsā sabhikkhuko āvāso …pe…",
  "pli-tv-kd12:6.1.81_0": "sabhikkhuko anāvāso …pe…",
  "pli-tv-kd12:6.1.82_0": "sabhikkhuko āvāso vā anāvāso vā,",
  "pli-tv-kd12:6.1.82_1": "yatthassu bhikkhū samānasaṁvāsakā,",
  "pli-tv-kd12:6.1.82_2": "yaṁ jaññā sakkomi ajjeva gantunti.",
  "pli-tv-kd12:6.1.83_0": "Gantabbo, bhikkhave,",
  "pli-tv-kd12:6.1.83_1": "mānattacārikena bhikkhunā sabhikkhukā anāvāsā sabhikkhuko āvāso …pe…",
  "pli-tv-kd12:6.1.84_0": "sabhikkhuko anāvāso …pe…",
  "pli-tv-kd12:6.1.85_0": "sabhikkhuko āvāso vā anāvāso vā,",
  "pli-tv-kd12:6.1.85_1": "yatthassu bhikkhū samānasaṁvāsakā,",
  "pli-tv-kd12:6.1.85_2": "yaṁ jaññā sakkomi ajjeva gantunti.",
  "pli-tv-kd12:6.1.86_0": "Gantabbo, bhikkhave,",
  "pli-tv-kd12:6.1.86_1": "mānattacārikena bhikkhunā sabhikkhukā āvāsā vā anāvāsā vā sabhikkhuko āvāso …pe…",
  "pli-tv-kd12:6.1.87_0": "sabhikkhuko anāvāso …pe…",
  "pli-tv-kd12:6.1.88_0": "sabhikkhuko āvāso vā anāvāso vā,",
  "pli-tv-kd12:6.1.88_1": "yatthassu bhikkhū samānasaṁvāsakā,",
  "pli-tv-kd12:6.1.88_2": "yaṁ jaññā sakkomi ajjeva gantunti.",
  "pli-tv-kd12:6.1.89_0": "Na, bhikkhave,",
  "pli-tv-kd12:6.1.89_1": "mānattacārikena bhikkhunā pakatattena bhikkhunā saddhiṁ ekacchanne āvāse vatthabbaṁ,",
  "pli-tv-kd12:6.1.90_0": "na ekacchanne anāvāse vatthabbaṁ,",
  "pli-tv-kd12:6.1.91_0": "na ekacchanne āvāse vā anāvāse vā vatthabbaṁ.",
  "pli-tv-kd12:6.1.92_0": "Pakatattaṁ bhikkhuṁ disvā āsanā vuṭṭhātabbaṁ.",
  "pli-tv-kd12:6.1.93_0": "Pakatatto bhikkhu āsanena nimantetabbo.",
  "pli-tv-kd12:6.1.94_0": "Na pakatattena bhikkhunā saddhiṁ ekāsane nisīditabbaṁ,",
  "pli-tv-kd12:6.1.95_0": "na nīce āsane nisinne ucce āsane nisīditabbaṁ,",
  "pli-tv-kd12:6.1.96_0": "na chamāyaṁ nisinne āsane nisīditabbaṁ;",
  "pli-tv-kd12:6.1.97_0": "na ekacaṅkame caṅkamitabbaṁ,",
  "pli-tv-kd12:6.1.98_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:6.1.99_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:6.1.100_0": "Na, bhikkhave,",
  "pli-tv-kd12:6.1.100_1": "mānattacārikena bhikkhunā pārivāsikena bhikkhunā saddhiṁ …pe…",
  "pli-tv-kd12:6.1.101_0": "mūlāyapaṭikassanārahena bhikkhunā saddhiṁ …pe…",
  "pli-tv-kd12:6.1.102_0": "mānattārahena bhikkhunā saddhiṁ …pe…",
  "pli-tv-kd12:6.1.103_0": "mānattacārikena vuḍḍhatarena bhikkhunā saddhiṁ …pe…",
  "pli-tv-kd12:6.1.104_0": "abbhānārahena bhikkhunā saddhiṁ ekacchanne āvāse vatthabbaṁ,",
  "pli-tv-kd12:6.1.105_0": "na ekacchanne anāvāse vatthabbaṁ,",
  "pli-tv-kd12:6.1.106_0": "na ekacchanne āvāse vā anāvāse vā vatthabbaṁ;",
  "pli-tv-kd12:6.1.107_0": "na ekāsane nisīditabbaṁ,",
  "pli-tv-kd12:6.1.108_0": "na nīce āsane nisinne ucce āsane nisīditabbaṁ,",
  "pli-tv-kd12:6.1.109_0": "na chamāyaṁ nisinne āsane nisīditabbaṁ;",
  "pli-tv-kd12:6.1.110_0": "na ekacaṅkame caṅkamitabbaṁ,",
  "pli-tv-kd12:6.1.111_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:6.1.112_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:6.1.113_0": "Mānattacārikacatuttho ce, bhikkhave, parivāsaṁ dadeyya,",
  "pli-tv-kd12:6.1.114_0": "mūlāya paṭikasseyya,",
  "pli-tv-kd12:6.1.115_0": "mānattaṁ dadeyya,",
  "pli-tv-kd12:6.1.116_0": "taṁvīso abbheyya, akammaṁ, na ca karaṇīyan”ti.",
  "pli-tv-kd12:7.1.1_0": "Atha kho āyasmā upāli yena bhagavā tenupasaṅkami,",
  "pli-tv-kd12:7.1.1_1": "upasaṅkamitvā bhagavantaṁ abhivādetvā ekamantaṁ nisīdi.",
  "pli-tv-kd12:7.1.2_0": "Ekamantaṁ nisinno kho āyasmā upāli bhagavantaṁ etadavoca—",
  "pli-tv-kd12:7.1.3_0": "“kati nu kho, bhante,",
  "pli-tv-kd12:7.1.3_1": "mānattacārikassa bhikkhuno ratticchedā”ti?",
  "pli-tv-kd12:7.1.4_0": "“Cattāro kho, upāli,",
  "pli-tv-kd12:7.1.4_1": "mānattacārikassa bhikkhuno ratticchedā.",
  "pli-tv-kd12:7.1.5_0": "Sahavāso, vippavāso, anārocanā, ūne gaṇe caraṇaṁ—",
  "pli-tv-kd12:7.1.6_0": "ime kho, upāli,",
  "pli-tv-kd12:7.1.6_1": "cattāro mānattacārikassa bhikkhuno ratticchedā”ti.",
  "pli-tv-kd12:8.1.1_0": "Tena kho pana samayena sāvatthiyaṁ mahābhikkhusaṅgho sannipatito hoti.",
  "pli-tv-kd12:8.1.2_0": "Na sakkonti mānattacārikā bhikkhū mānattaṁ sodhetuṁ.",
  "pli-tv-kd12:8.1.3_0": "Bhagavato etamatthaṁ ārocesuṁ.",
  "pli-tv-kd12:8.1.4_0": "“Anujānāmi, bhikkhave, mānattaṁ nikkhipituṁ.",
  "pli-tv-kd12:8.1.5_0": "Evañca pana, bhikkhave, nikkhipitabbaṁ.",
  "pli-tv-kd12:8.1.6_0": "Tena mānattacārikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd12:8.1.7_0": "‘mānattaṁ nikkhipāmī’ti.",
  "pli-tv-kd12:8.1.8_0": "Nikkhittaṁ hoti mānattaṁ.",
  "pli-tv-kd12:8.1.9_0": "‘Vattaṁ nikkhipāmī’ti.",
  "pli-tv-kd12:8.1.10_0": "Nikkhittaṁ hoti mānattan”ti.",
  "pli-tv-kd12:8.1.11_0": "Tena kho pana samayena sāvatthiyā bhikkhū tahaṁ tahaṁ pakkamiṁsu.",
  "pli-tv-kd12:8.1.12_0": "Sakkonti mānattacārikā bhikkhū mānattaṁ sodhetuṁ.",
  "pli-tv-kd12:8.1.13_0": "Bhagavato etamatthaṁ ārocesuṁ.",
  "pli-tv-kd12:8.1.14_0": "“Anujānāmi, bhikkhave, mānattaṁ samādiyituṁ.",
  "pli-tv-kd12:8.1.15_0": "Evañca pana, bhikkhave, samādiyitabbaṁ.",
  "pli-tv-kd12:8.1.16_0": "Tena mānattacārikena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā, evamassa vacanīyo—",
  "pli-tv-kd12:8.1.17_0": "‘mānattaṁ samādiyāmī’ti.",
  "pli-tv-kd12:8.1.18_0": "Samādinnaṁ hoti mānattaṁ.",
  "pli-tv-kd12:8.1.19_0": "‘Vattaṁ samādiyāmī’ti.",
  "pli-tv-kd12:8.1.20_0": "Samādinnaṁ hoti mānattan”ti.",
  "pli-tv-kd12:8.1.21_0": "Mānattacārikavattaṁ niṭṭhitaṁ.",
  "pli-tv-kd12:9.1.0_0": "5. Abbhānārahavatta",
  "pli-tv-kd12:9.1.1_0": "Tena kho pana samayena abbhānārahā bhikkhū sādiyanti pakatattānaṁ bhikkhūnaṁ abhivādanaṁ paccuṭṭhānaṁ …pe…",
  "pli-tv-kd12:9.1.2_0": "nahāne piṭṭhiparikammaṁ.",
  "pli-tv-kd12:9.1.3_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd12:9.1.4_0": "“kathañhi nāma abbhānārahā bhikkhū sādiyissanti pakatattānaṁ bhikkhūnaṁ abhivādanaṁ paccuṭṭhānaṁ …pe… nahāne piṭṭhiparikamman”ti.",
  "pli-tv-kd12:9.1.5_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd12:9.1.6_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd12:9.1.7_0": "“saccaṁ kira, bhikkhave,",
  "pli-tv-kd12:9.1.7_1": "abbhānārahā bhikkhū sādiyanti pakatattānaṁ bhikkhūnaṁ abhivādanaṁ paccuṭṭhānaṁ …pe… nahāne piṭṭhiparikamman”ti?",
  "pli-tv-kd12:9.1.8_0": "“Saccaṁ, bhagavā”ti.",
  "pli-tv-kd12:9.1.9_0": "Vigarahi buddho bhagavā—",
  "pli-tv-kd12:9.1.10_0": "“ananucchavikaṁ …pe…",
  "pli-tv-kd12:9.1.11_0": "kathañhi nāma, bhikkhave,",
  "pli-tv-kd12:9.1.11_1": "abbhānārahā bhikkhū sādiyissanti pakatattānaṁ bhikkhūnaṁ abhivādanaṁ paccuṭṭhānaṁ …pe… nahāne piṭṭhiparikammaṁ.",
  "pli-tv-kd12:9.1.12_0": "Netaṁ, bhikkhave, appasannānaṁ vā pasādāya …pe…",
  "pli-tv-kd12:9.1.13_0": "vigarahitvā …pe…",
  "pli-tv-kd12:9.1.14_0": "dhammiṁ kathaṁ katvā bhikkhū āmantesi—",
  "pli-tv-kd12:9.1.15_0": "“na, bhikkhave, abbhānārahena bhikkhunā sāditabbaṁ",
  "pli-tv-kd12:9.1.16_0": "pakatattānaṁ bhikkhūnaṁ abhivādanaṁ paccupaṭṭhānaṁ",
  "pli-tv-kd12:9.1.17.1_0": "…pe…",
  "pli-tv-kd12:9.1.18_0": "nahāne piṭṭhiparikammaṁ.",
  "pli-tv-kd12:9.1.19_0": "Yo sādiyeyya, āpatti dukkaṭassa.",
  "pli-tv-kd12:9.1.20_0": "Anujānāmi, bhikkhave,",
  "pli-tv-kd12:9.1.20_1": "abbhānārahānaṁ bhikkhūnaṁ mithu yathāvuḍḍhaṁ abhivādanaṁ paccuṭṭhānaṁ …pe… nahāne piṭṭhiparikammaṁ.",
  "pli-tv-kd12:9.1.21_0": "Anujānāmi, bhikkhave,",
  "pli-tv-kd12:9.1.21_1": "abbhānārahānaṁ bhikkhūnaṁ pañca yathāvuḍḍhaṁ—",
  "pli-tv-kd12:9.1.22_0": "uposathaṁ, pavāraṇaṁ, vassikasāṭikaṁ, oṇojanaṁ, bhattaṁ.",
  "pli-tv-kd12:9.1.23_0": "Tena hi, bhikkhave,",
  "pli-tv-kd12:9.1.23_1": "abbhānārahānaṁ bhikkhūnaṁ vattaṁ paññapessāmi yathā abbhānārahehi bhikkhūhi vattitabbaṁ.",
  "pli-tv-kd12:9.1.24_0": "Abbhānārahena, bhikkhave, bhikkhunā sammā vattitabbaṁ.",
  "pli-tv-kd12:9.1.25_0": "Tatrāyaṁ sammāvattanā—",
  "pli-tv-kd12:9.1.26_0": "Na upasampādetabbaṁ …pe…",
  "pli-tv-kd12:9.1.27.1_0": "(yathā heṭṭhā, tathā vitthāretabbaṁ)",
  "pli-tv-kd12:9.1.28_0": "na bhikkhūhi sampayojetabbaṁ.",
  "pli-tv-kd12:9.1.29_0": "Na, bhikkhave,",
  "pli-tv-kd12:9.1.29_1": "abbhānārahena bhikkhunā pakatattassa bhikkhuno purato gantabbaṁ,",
  "pli-tv-kd12:9.1.30_0": "na purato nisīditabbaṁ.",
  "pli-tv-kd12:9.1.31_0": "Yo hoti saṅghassa āsanapariyanto seyyāpariyanto vihārapariyanto so tassa padātabbo. Tena ca so sāditabbo.",
  "pli-tv-kd12:9.1.32_0": "Na, bhikkhave,",
  "pli-tv-kd12:9.1.32_1": "abbhānārahena bhikkhunā pakatattena bhikkhunā puresamaṇena vā",
  "pli-tv-kd12:9.1.33_0": "pacchāsamaṇena vā kulāni upasaṅkamitabbāni;",
  "pli-tv-kd12:9.1.34_0": "na āraññikaṅgaṁ samādātabbaṁ;",
  "pli-tv-kd12:9.1.35_0": "na piṇḍapātikaṅgaṁ samādātabbaṁ;",
  "pli-tv-kd12:9.1.36_0": "na ca tappaccayā piṇḍapāto nīharāpetabbo—mā maṁ jāniṁsūti.",
  "pli-tv-kd12:9.1.37_0": "Na, bhikkhave,",
  "pli-tv-kd12:9.1.37_1": "abbhānārahena bhikkhunā sabhikkhukā āvāsā abhikkhuko āvāso gantabbo, aññatra pakatattena, aññatra antarāyā.",
  "pli-tv-kd12:9.1.38_0": "Na, bhikkhave,",
  "pli-tv-kd12:9.1.38_1": "abbhānārahena bhikkhunā sabhikkhukā āvāsā abhikkhuko anāvāso gantabbo, aññatra pakatattena, aññatra antarāyā …",
  "pli-tv-kd12:9.1.39_0": "pe….",
  "pli-tv-kd12:9.1.40.1_0": "(Yathā heṭṭhā, tathā vitthāretabbā.)",
  "pli-tv-kd12:9.1.41_0": "Gantabbo, bhikkhave,",
  "pli-tv-kd12:9.1.41_1": "abbhānārahena bhikkhunā sabhikkhukā āvāsā …pe…",
  "pli-tv-kd12:9.1.42_0": "anāvāsā …pe…",
  "pli-tv-kd12:9.1.43_0": "āvāsā vā anāvāsā vā sabhikkhuko āvāso …pe…",
  "pli-tv-kd12:9.1.44.1_0": "sabhikkhuko anāvāso …pe…",
  "pli-tv-kd12:9.1.45_0": "sabhikkhuko āvāso vā anāvāso vā,",
  "pli-tv-kd12:9.1.45_1": "yatthassu bhikkhū samānasaṁvāsakā,",
  "pli-tv-kd12:9.1.45_2": "yaṁ jaññā sakkomi ajjeva gantunti.",
  "pli-tv-kd12:9.1.46_0": "Na, bhikkhave,",
  "pli-tv-kd12:9.1.46_1": "abbhānārahena bhikkhunā pakatattena bhikkhunā saddhiṁ ekacchanne āvāse vatthabbaṁ,",
  "pli-tv-kd12:9.1.47_0": "na ekacchanne anāvāse vatthabbaṁ,",
  "pli-tv-kd12:9.1.48_0": "na ekacchanne āvāse vā anāvāse vā vatthabbaṁ;",
  "pli-tv-kd12:9.1.49_0": "pakatattaṁ bhikkhuṁ disvā āsanā vuṭṭhātabbaṁ,",
  "pli-tv-kd12:9.1.50_0": "pakatatto bhikkhu āsanena nimantetabbo;",
  "pli-tv-kd12:9.1.51_0": "na pakatattena bhikkhunā saddhiṁ ekāsane nisīditabbaṁ,",
  "pli-tv-kd12:9.1.52_0": "na nīce āsane nisinne ucce āsane nisīditabbaṁ,",
  "pli-tv-kd12:9.1.53_0": "na chamāyaṁ nisinne āsane nisīditabbaṁ;",
  "pli-tv-kd12:9.1.54_0": "na ekacaṅkame caṅkamitabbaṁ,",
  "pli-tv-kd12:9.1.55_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:9.1.56_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:9.1.57_0": "Na, bhikkhave,",
  "pli-tv-kd12:9.1.57_1": "abbhānārahena bhikkhunā pārivāsikena bhikkhunā saddhiṁ …pe…",
  "pli-tv-kd12:9.1.58_0": "mūlāyapaṭikassanārahena bhikkhunā saddhiṁ …pe…",
  "pli-tv-kd12:9.1.59_0": "mānattārahena bhikkhunā saddhiṁ …pe…",
  "pli-tv-kd12:9.1.60_0": "mānattacārikena bhikkhunā saddhiṁ …pe…",
  "pli-tv-kd12:9.1.61_0": "abbhānārahena vuḍḍhatarena bhikkhunā saddhiṁ ekacchanne āvāse vatthabbaṁ,",
  "pli-tv-kd12:9.1.62_0": "na ekacchanne anāvāse vatthabbaṁ;",
  "pli-tv-kd12:9.1.63_0": "na ekacchanne āvāse vā anāvāse vā vatthabbaṁ;",
  "pli-tv-kd12:9.1.64_0": "na ekāsane nisīditabbaṁ,",
  "pli-tv-kd12:9.1.65_0": "na nīce āsane nisinne ucce āsane nisīditabbaṁ,",
  "pli-tv-kd12:9.1.66_0": "na chamāyaṁ nisinne āsane nisīditabbaṁ;",
  "pli-tv-kd12:9.1.67_0": "na ekacaṅkame caṅkamitabbaṁ,",
  "pli-tv-kd12:9.1.68_0": "na nīce caṅkame caṅkamante ucce caṅkame caṅkamitabbaṁ,",
  "pli-tv-kd12:9.1.69_0": "na chamāyaṁ caṅkamante caṅkame caṅkamitabbaṁ.",
  "pli-tv-kd12:9.1.70_0": "Abbhānārahacatuttho ce, bhikkhave, parivāsaṁ dadeyya,",
  "pli-tv-kd12:9.1.71_0": "mūlāya paṭikasseyya,",
  "pli-tv-kd12:9.1.72_0": "mānattaṁ dadeyya,",
  "pli-tv-kd12:9.1.73_0": "taṁvīso abbheyya, akammaṁ, na ca karaṇīyan”ti.",
  "pli-tv-kd12:9.1.74_0": "Abbhānārahavattaṁ niṭṭhitaṁ.",
  "pli-tv-kd12:9.1.75_0": "Pārivāsikakkhandhako dutiyo.",
  "pli-tv-kd12:9.1.76_0": "Imamhi khandhake vatthū pañca.",
  "pli-tv-kd12:9.1.77_0": "Tassuddānaṁ",
  "pli-tv-kd12:9.1.78_0": "Pārivāsikā sādenti,",
  "pli-tv-kd12:9.1.79_0": "pakatattāna bhikkhunaṁ;",
  "pli-tv-kd12:9.1.80_0": "Abhivādanaṁ paccuṭṭhānaṁ,",
  "pli-tv-kd12:9.1.81_0": "añjaliñca sāmīciyaṁ.",
  "pli-tv-kd12:9.1.82_0": "Āsanaṁ seyyābhihāraṁ,",
  "pli-tv-kd12:9.1.83_0": "pādo pīṭhaṁ kathalikaṁ;",
  "pli-tv-kd12:9.1.84_0": "Pattaṁ nahāne parikammaṁ,",
  "pli-tv-kd12:9.1.85_0": "ujjhāyanti ca pesalā.",
  "pli-tv-kd12:9.1.86_0": "Dukkaṭaṁ sādiyantassa,",
  "pli-tv-kd12:9.1.87_0": "Mithu pañca yathāvuḍḍhaṁ;",
  "pli-tv-kd12:9.1.88_0": "Uposathaṁ pavāraṇaṁ,",
  "pli-tv-kd12:9.1.89_0": "Vassikoṇojabhojanaṁ.",
  "pli-tv-kd12:9.1.90_0": "Sammā ca vattanā tattha,",
  "pli-tv-kd12:9.1.91_0": "pakatattassa gacchantaṁ;",
  "pli-tv-kd12:9.1.92_0": "Yo ca hoti pariyanto,",
  "pli-tv-kd12:9.1.93_0": "pure pacchā tatheva ca.",
  "pli-tv-kd12:9.1.94_0": "Āraññapiṇḍanīhāro,",
  "pli-tv-kd12:9.1.95_0": "āgantuke uposathe;",
  "pli-tv-kd12:9.1.96_0": "Pavāraṇāya dūtena,",
  "pli-tv-kd12:9.1.97_0": "gantabbo ca sabhikkhuko.",
  "pli-tv-kd12:9.1.98_0": "Ekacchanne ca vuṭṭhānaṁ,",
  "pli-tv-kd12:9.1.99_0": "tatheva ca nimantaye;",
  "pli-tv-kd12:9.1.100_0": "Āsane nīce caṅkame,",
  "pli-tv-kd12:9.1.101_0": "chamāyaṁ caṅkamena ca.",
  "pli-tv-kd12:9.1.102_0": "Vuḍḍhatarena akammaṁ,",
  "pli-tv-kd12:9.1.103_0": "ratticchedā ca sodhanā;",
  "pli-tv-kd12:9.1.104_0": "Nikkhipanaṁ samādānaṁ,",
  "pli-tv-kd12:9.1.105_0": "vattaṁva pārivāsike.",
  "pli-tv-kd12:9.1.106_0": "Mūlāya mānattārahā,",
  "pli-tv-kd12:9.1.107_0": "tathā mānattacārikā;",
  "pli-tv-kd12:9.1.108_0": "Abbhānārahe nayo cāpi,",
  "pli-tv-kd12:9.1.109_0": "sambhedaṁ nayato puna.",
  "pli-tv-kd12:9.1.110_0": "Pārivāsikesu tayo,",
  "pli-tv-kd12:9.1.111_0": "catu mānattacārike;",
  "pli-tv-kd12:9.1.112_0": "Na samenti ratticchedesu,",
  "pli-tv-kd12:9.1.113_0": "mānattesu ca devasi;",
  "pli-tv-kd12:9.1.114_0": "Dve kammā sadisā sesā,",
  "pli-tv-kd12:9.1.115_0": "tayo kammā samāsamāti.",
  "pli-tv-kd12:9.1.116_0": "Pārivāsikakkhandhakaṁ niṭṭhitaṁ."
}