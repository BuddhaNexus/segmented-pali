{
  "anya-e0806n4:0_0": "Catutthakaṇḍa",
  "anya-e0806n4:1_0": "1. Ṇo vāpacce",
  "anya-e0806n4:2_0": "Nanu ca ‘ṇo vāpacce’ti vacanato kathaṁ pakativisayāvagamo siyā.",
  "anya-e0806n4:2_1": "Yathākathañci pakativisayāvagamepi sāmaññavacanato pana dhammenāpaccantyādo yato kutoci dhammeniccāditopi",
  "anya-e0806n4:2_2": "siyā ṇā dipaccayotyāsaṅkiyāha ‘apaccavatā’ccādi.",
  "anya-e0806n4:2_3": "Apaccassāti apaccatthassa,",
  "anya-e0806n4:2_4": "apaccavatāti ‘‘ṇo vāpacce’’ti vasiṭṭhādyatthasseva pariggahaṇāya sāmaññavacanato yo apaccavā tato,",
  "anya-e0806n4:2_5": "atthato pana asambhavā dabbācakasaddāva sāmatthiyena chaṭṭhiyantā sabbaliṅgavacanā jāyateti viññātabbaṁ.",
  "anya-e0806n4:2_6": "Dhammasmāpaccaṁtyādīsu ṇādippaccayo (na jāyate) ti sambandho.",
  "anya-e0806n4:3_0": "Dhammenāti dhammena karaṇabhūtena.",
  "anya-e0806n4:3_1": "Dhammāyāti dhammatthaṁ,",
  "anya-e0806n4:3_2": "dhammasmāti dhammahetunā,",
  "anya-e0806n4:3_3": "tato asambhave kāraṇamāha ‘sāpekkhattā’ti.",
  "anya-e0806n4:3_4": "Sāpekkhattameva samattheti ‘apaccavāhi’ccādinā,",
  "anya-e0806n4:3_5": "dhammenāpaccaṁ kassāti pucchitvā devadattassāti apekkhiyamānaṁ vadati.",
  "anya-e0806n4:3_6": "Devadattassāti apaccavā devadattādi apekkhīyateti sambandho,",
  "anya-e0806n4:3_7": "hisaddo hetumhi.",
  "anya-e0806n4:3_8": "Na hettha ṇādivutti aññattha nahetakāmantattha (potthake) sāpekkhattā kambalo vasiṭṭhassāpaccaṁ devadattassāti",
  "anya-e0806n4:3_9": "ettha pana vasiṭṭho-paccavāti tato chaṭṭhiyantā hoticcāsaṅkiyāha- ‘na ce’ccādi.",
  "anya-e0806n4:3_10": "Na ca hotīti sambandho.",
  "anya-e0806n4:4_0": "Kāraṇamāha- ‘asambandhā’ti.",
  "anya-e0806n4:4_1": "Na hettha sambandho vasiṭṭhassa kambalāpekkhattena apaccassa ca devadattāpekkhattenātthantarāpekkhāya",
  "anya-e0806n4:4_2": "vasiṭṭhassāpaccena sambandhābhāvāyeva vasiṭṭhassa apaccaṁ vāsiṭṭhoti ṇādivuttiyā bhāve sāmatthiyaṁ natthi,",
  "anya-e0806n4:4_3": "samatthañhi vasiṭṭhaṁ rājapurisādi samāsavuttiyamekatthattamiva vāsiṭṭhādiṇādivuttiyaṁ ṇādippaccayamupajanayati,",
  "anya-e0806n4:4_4": "nāsamatthaṁ,",
  "anya-e0806n4:4_5": "tato sabbamevetammanasi nidhāya vuttaṁ- ‘asambandhā’ti.",
  "anya-e0806n4:5_0": "Yadi panettha ṇādippaccayo sabbathā sambandhamapekkhate,",
  "anya-e0806n4:5_1": "tadā visesato yassāpaccena sambandho tatova janakato so siyāti dassetumāha- ‘yajjeva’miccādi.",
  "anya-e0806n4:6_0": "Yo janakoti yoyo yassa yassa apaccassa janako.",
  "anya-e0806n4:6_1": "Tatoyevāti tasmātasmā janakatoyeva.",
  "anya-e0806n4:6_2": "Siyāti tasmiṁ tasmiṁ apaccatthe ṇādippaccayo siyā.",
  "anya-e0806n4:6_3": "Tattha hetumāha- ‘tassevāpaccena yogā’ti.",
  "anya-e0806n4:6_4": "Yogāti apaccasambandhato,",
  "anya-e0806n4:6_5": "na mūlappakatitoti paramappakatito na hotīti vuttaṁ hoti.",
  "anya-e0806n4:6_6": "Hetumāha- ‘ayogā,ti,",
  "anya-e0806n4:6_7": "vacanābhāvampettha dassetuṁ ce’tyādi vuttaṁ.",
  "anya-e0806n4:7_0": "Vacananti suttaṁ,",
  "anya-e0806n4:7_1": "sambandhābhāvā (tādisavacanābhāvā) ca mūlappakatito ṇādippaccayassābhāvaṁ dassetvā idāni mūlappakatitovāssābhimatabhāvaṁ",
  "anya-e0806n4:7_2": "dassetuṁ ‘mūlappakatito’ccādi vuttaṁ.",
  "anya-e0806n4:8_0": "Kathampanidaṁ viññāyaticcādinā janakassevābyāhitassāpaccena mukhya sambandhamānīya idamayuttantyādinā",
  "anya-e0806n4:8_1": "byavahitajanitassāpyapaccayassa paramappakatiyābhisambandhasabbhāvaṁ vatvā taṁ sādhayitumārabhate ‘katha’miccādi,",
  "anya-e0806n4:8_2": "evaṁ hiccādi kathaṁpanidamiccādinā yathāvuttassa samattha navākyaṁ,",
  "anya-e0806n4:8_3": "hiyasmā taṁ disvā tathā pucchito devadattassavātiādinā uppādetārameva niddisati,",
  "anya-e0806n4:8_4": "nāttānaṁ pitāmaho,",
  "anya-e0806n4:8_5": "tasmā uppādetāyevāpaccena sambajjhati na pitāmahoti yojetvā adhippāyo veditabbo.",
  "anya-e0806n4:8_6": "Idaṁ yathāvuttamuppādetuniddisanaṁ,",
  "anya-e0806n4:8_7": "tena apaccena saddhiṁ uppādetuyeva janakasseva yogo sambandho paṭipādetuṁ na sakkāti sambandho.",
  "anya-e0806n4:9_0": "Tantitaṁ tattha-iti (pañcikāyaṁ) pucchānimittaṁ,",
  "anya-e0806n4:9_1": "tenāti apaccena.",
  "anya-e0806n4:9_2": "Apatananti narake apatanaṁ bhavati,",
  "anya-e0806n4:9_3": "soti yoso yassātyaniyamaniddiṭṭho so ñātuṁ na icchitoti sambandho.",
  "anya-e0806n4:9_4": "Iminā idaṁ dīpeti- ‘‘napatatyanena naraketyapaccanti vuccati apaccenānena yassakassaci avisesenāpatanambhavati",
  "anya-e0806n4:9_5": "narake soso tāya pucchāya ñātuṁ na icchito’’ti.",
  "anya-e0806n4:9_6": "So vāti kassāyaṁ puttoti pucchāyānurodhane so uppādetāyeva ñātumicchitoti sambandho.",
  "anya-e0806n4:9_7": "Tusaddo cetthāpaccena narakāpātasabba janajānanicchāvisesajotako,",
  "anya-e0806n4:9_8": "yadi siyāti sambandho,",
  "anya-e0806n4:9_9": "attānampi niddiseyya na kevalamuppādetāraṁ,",
  "anya-e0806n4:9_10": "atthiccādi pitāmahassa attanopi niddese kāraṇavacanaṁ,",
  "anya-e0806n4:9_11": "taṁ apaccaṁ nimittaṁ kāraṇaṁ,",
  "anya-e0806n4:9_12": "yassa taṁ taṁnimittaṁ tasmā katvā (potthake) evaṁ diṭṭhiko hiccādinā yathāvuttaṁ samattheti.",
  "anya-e0806n4:10_0": "Byavahitajanitenāpīti byavahitena kattunā janitenāpi,",
  "anya-e0806n4:10_1": "karaṇe cāyaṁ tatiyā,",
  "anya-e0806n4:10_2": "hetumhi vā.",
  "anya-e0806n4:10_3": "Kasmā evaṁ diṭṭhikoti āha ‘yaṁ nimittaṁ hi’ccādi.",
  "anya-e0806n4:10_4": "Hisaddo yasmādatthe.",
  "anya-e0806n4:10_5": "Yassāti pubbajassa,",
  "anya-e0806n4:10_6": "tena apaccena apatanaṁ tadapatanaṁ tato,",
  "anya-e0806n4:10_7": "idaṁ vuttaṁ hoti ‘‘tena byavahitajanitenāpi pumunā pubbajopi narakaṁ na patati so pubbajassāpya paccaṁ bhavati yathāvuttena nibbacanenā’’ti.",
  "anya-e0806n4:10_8": "Tasmāccassa pubbe vuttayasmātyanenābhisambandho veditabbo.",
  "anya-e0806n4:10_9": "Upapatyantaramāha-‘upacāratove’ccādi.",
  "anya-e0806n4:10_10": "Pubba pubbabhāve satīti pubbassa pubbassa vijjamānatte sati.",
  "anya-e0806n4:10_11": "Byavahitena janite apaccepi nimittaṁ apāyāpatakāraṇabhāvo atthiye vāti sambandho.",
  "anya-e0806n4:10_12": "Kesanti āha-‘pubbesanti pubbajānanti attho,",
  "anya-e0806n4:10_13": "ke nāti āha- ‘pārampariyenā’ti.",
  "anya-e0806n4:10_14": "Abhedopacārenāti pubbapubbabhāve saticcādinā vuttanayena janakassa viya pārampariyenapubbesampinimittatā",
  "anya-e0806n4:10_15": "vato janakasadisattā janakāva nāma te siyunti evamabhedena upacaraṇato cintanatoti attho.",
  "anya-e0806n4:10_16": "Ubhayathāti ñāyena upacārenacāti ubhayena pakārena,",
  "anya-e0806n4:10_17": "evamubhayathāpi mūlappakatiyā paccenābhisambandhā kathamanantara manantarādi (potthake) (tattha) potthake",
  "anya-e0806n4:10_18": "janitenāpaccenādipurisasambandhoyena tato ṇādippaccayo siyāti nāsaṅknīyaṁ.",
  "anya-e0806n4:11_0": "Tato cāti mūlappakatito ca,",
  "anya-e0806n4:11_1": "apaccasāmaññavacanicchāyanti itthi punnapuṁsakattavisesopaggāhi apaccasāmaññassa vacanicchāyaṁ.",
  "anya-e0806n4:12_0": "Evammūlakatito- paccasāmaññena ṇādippaccayaṁ vavatthapetvā idāni apaccāditopi hoteva ṇādi sāmaññavidhānā.",
  "anya-e0806n4:12_1": "So ca bahulādhikārato gurujanāyattattā tanniyogācaraṇena pasatthe yevāpacce byavahitajanitepi itthivajjite siyāti dassetumāha ‘nattādīhi’ccādi.",
  "anya-e0806n4:12_2": "Satiyeva gurujane sappadhānabhāvena kucchite-paccetu nattādīvuttīhi vasiṭṭhādīhi ṇādippaccayo hoti vāsiṭṭhotiādi,",
  "anya-e0806n4:12_3": "itthiyañca na hoti vāsiṭṭhītiādi.",
  "anya-e0806n4:13_0": "Atthatoti sāmatthiyato.",
  "anya-e0806n4:13_1": "Apacce vidhīyamāno paccayo apaccavatā jāyamāno tassāpaccanti atthe jāyati.",
  "anya-e0806n4:13_2": "Socāya matthaviseso cha(ṭṭhiyanta) tābhāve kathaṁ siyāti idamettha sāmatthiyaṁ.",
  "anya-e0806n4:13_3": "Anantare vāpacce putte-bhidheyya nattādo vāpacce-bhidheyyāti sasambandho.",
  "anya-e0806n4:13_4": "Kutoci apaccavatā nattādo eva.",
  "anya-e0806n4:13_5": "Idañca sabbambahulavacaneva sampajjatīti āha- ‘bahulādhikārā’ti.",
  "anya-e0806n4:13_6": "Apacceti ekavacanena niddese pumunā napuṁsakena kariyati,",
  "anya-e0806n4:13_7": "tene kasmiṁ yevāpacce siyā,",
  "anya-e0806n4:13_8": "na bahūsu vasiṭṭhassāpaccāni vāsiṭṭhāni,",
  "anya-e0806n4:13_9": "na citthi vāsiṭṭhāni,",
  "anya-e0806n4:13_10": "na citthiyaṁ vāsiṭṭhītyāsaṅkiyāha-‘idañce’ccādi.",
  "anya-e0806n4:13_11": "Idañca apaccavacanañca.",
  "anya-e0806n4:13_12": "Iminā cettha tathā nissayakaraṇaṁ dasseti.",
  "anya-e0806n4:13_13": "Tassa vacanicchābhāvatoti tassa liṅgavacanassa sutte vattumicchāyābhāvatoti attho.",
  "anya-e0806n4:14_0": "Kiṁ pana kāraṇaṁ sutte liṅgavacanāvacanicchāyaṁ tassāppadhānattā yenakenaci liṅgādinā niddeso-vassaṁ kattabboti nānantariyakattā tassehopādānaṁ,",
  "anya-e0806n4:14_1": "yathādhaññatthinopalālādinopyappadhānassopādānanti.",
  "anya-e0806n4:14_2": "Tatoyevāha-‘upalakkhīyassettha padhānattā’ccādi.",
  "anya-e0806n4:14_3": "Itthipumattayuttajaññaviseso upalakkhīyo,",
  "anya-e0806n4:14_4": "apaccetīdamupalakkhaṇaṁ,",
  "anya-e0806n4:14_5": "sayanti yathāvuttamupalakkhaṇaṁ sayaṁ.",
  "anya-e0806n4:14_6": "Kāriyappaṭipattiyāti pume napuṁsakepacce-bhidheyye vidhi hoticcevaṁ kāriyappaṭipattiyā vattuṁ na iṭṭhaṁ.",
  "anya-e0806n4:15_0": "Vacanantarepi aññasmiṁ vacane.",
  "anya-e0806n4:15_1": "Āṇīti ṇippaccayasuttaṁ vadati.",
  "anya-e0806n4:15_2": "Agottāditoti yogottassādibhūto na hoti, tato,",
  "anya-e0806n4:15_3": "teneva ‘‘āṇī’’ti sutte (4-5) vakkhati-‘akārantamattatovāyaṁṇina gottādibhūtato’ti.",
  "anya-e0806n4:15_4": "Vākyasamāsāpīti yathāsaṅkhyenāha.",
  "anya-e0806n4:15_5": "Tasmiṁ attheti tasmiṁ vākyopadassite atthe,",
  "anya-e0806n4:15_6": "tanti vākyaṁ.",
  "anya-e0806n4:15_7": "Samāsavuttiñca nivatteyyunti sambandho.",
  "anya-e0806n4:16_0": "Satipanāti vākāre sati tu aniccattā ṇappaccayassa.",
  "anya-e0806n4:16_1": "Sopīti samāsopi,",
  "anya-e0806n4:16_2": "samāsotiādinā pakkhantaramāha.",
  "anya-e0806n4:16_3": "Tena vākyasijjhanena.",
  "anya-e0806n4:16_4": "Pakkhe vākyasamāsāpi siyunti pakkhe samāsavuttiyā eva bādhitattā pakkhantare ṇādivutti na bādhīyatīti vākyavuttiyopi siyunti attho.",
  "anya-e0806n4:17_0": "2. Vacchā",
  "anya-e0806n4:18_0": "Vacchakaccādinā kaccādigaṇaṁ dassetvā tassa vibhāgena nipphattiṁ dassetuṁ ‘vacchādīhī’tiādimāha.",
  "anya-e0806n4:18_1": "‘‘Kaṇho brāhmaṇe’’ti gaṇasuttaṁ.",
  "anya-e0806n4:18_2": "Tattha kaṇhasaddo brāhmaṇe vattamāno ṇānaṇāya nappaccaye uppādayatīti attho.",
  "anya-e0806n4:18_3": "Evamādīhiccādinā ākatigaṇattamassa dasseti.",
  "anya-e0806n4:18_4": "‘‘Katāṇiyove’’ti gaṇasuttaṁ,",
  "anya-e0806n4:18_5": "diccādīsūti yatoṇyo dissati ‘‘ṇya diccādīhī’’ti (4-4),",
  "anya-e0806n4:18_6": "te diccādayo,",
  "anya-e0806n4:18_7": "tesu pāṭhāti taṁsuttappadese ‘‘katā ṇiyove’’ti pāṭhābhāvepi diccā dīnamākatigaṇattā paṭhitameva nāma tanti vuttaṁ.",
  "anya-e0806n4:19_0": "Ṇyeti ṇyappaccaye kate.",
  "anya-e0806n4:19_1": "Gottādisaddāti gotte vaṁse ādibhūtā saddā.",
  "anya-e0806n4:19_2": "Vaṁsoti anvayo.",
  "anya-e0806n4:19_3": "Soyeva gāvaṁ sajāti sādhāraṇaṁ vijātivinivattanaṁ sakaṭādivacanaṁ tāyatīti gottanti vuttaṁ,",
  "anya-e0806n4:19_4": "tenāha-‘gottaṁ vaṁso’ti.",
  "anya-e0806n4:19_5": "Tassāti gottassa,",
  "anya-e0806n4:19_6": "tassādayo gottādayoti seso.",
  "anya-e0806n4:19_7": "Kete gottādayoccāha- ‘saññākārino’ccādi.",
  "anya-e0806n4:19_8": "Vacchādayo nattādino apaccassa apaccaṁ tadapaccādi cāti dassetumāha-‘nattādino’ccādi.",
  "anya-e0806n4:20_0": "3. Katti",
  "anya-e0806n4:21_0": "Ghapasaññantāvettha bhīyyo kattikādayoti gayhanti.",
  "anya-e0806n4:21_1": "Yadi panettha aññepi gayhanti,",
  "anya-e0806n4:21_2": "atthi paṇhiādayo keciyeva kattikādīsu antogadhā hontīti vattumāha- ‘etthā’tiādi.",
  "anya-e0806n4:21_3": "Vinatā supaṇṇamātā,",
  "anya-e0806n4:21_4": "tehīti vidhavādīhi.",
  "anya-e0806n4:21_5": "Vidhavādigaṇaṁ dasseti ‘bandhaka’ccādi.",
  "anya-e0806n4:21_6": "Vigato dhavo pati assāti vidhavā,",
  "anya-e0806n4:21_7": "bandhakī abhisāriṇī.",
  "anya-e0806n4:22_0": "4. Ṇyadi",
  "anya-e0806n4:23_0": "Yassa ca cavaggoti sambandho,",
  "anya-e0806n4:23_1": "kevalaṁ gaggyoti ettakamevā dassetvā parasatthāgatagaggādigaṇekadesabhūtakuṇḍanīsaddatopi koṇḍaññoti",
  "anya-e0806n4:23_2": "mudāharanto so gaggādigaṇopyatrābhyupagatoti viññāpeti.",
  "anya-e0806n4:23_3": "Tasmā tasmiṁ gaggādikepi parasatthapaṭhite yoyo payogo āgame dissati vaccho aggivessoccādi.",
  "anya-e0806n4:23_4": "Sopīha veditabboti dassetumāha-‘gaggādi’ccādi.",
  "anya-e0806n4:23_5": "Gaggādīti gaggādi ayaṁ.",
  "anya-e0806n4:23_6": "Gottassa gaggavaṁsassa ādibhūtena gaggena upalakkhito gaṇo gottādigaṇo,",
  "anya-e0806n4:23_7": "tena gaggo nāma koci,",
  "anya-e0806n4:23_8": "tassatvapaccaṁ gaggīti bhavati.",
  "anya-e0806n4:23_9": "Paputtādovāti avadhāraṇaṁ gaggassāpaccaṁ gaggicceva yathāsiyāti.",
  "anya-e0806n4:24_0": "5. Āṇi",
  "anya-e0806n4:25_0": "Pakatassāti ‘‘māgadhaṁ saddalakkhaṇa’’nti vā ‘‘nāmasmā’’ti vā pakatassa.",
  "anya-e0806n4:25_1": "Āti nāmavisesanesati ‘‘vidhibbisesanantassā’’ti tadanta vidhinā akāranto gayhatīti āha-‘visesanena cā’tiādi.",
  "anya-e0806n4:25_2": "Anantaramapaccanti sambandho.",
  "anya-e0806n4:26_0": "6. Rāja",
  "anya-e0806n4:27_0": "Paccayantenāti rājaññoti paccayantena.",
  "anya-e0806n4:27_1": "Rājaññotīmassattho khattiyajātīti,",
  "anya-e0806n4:27_2": "rājaññajātīti attho.",
  "anya-e0806n4:27_3": "Rañño apaccaṁ rājāpaccaṁ.",
  "anya-e0806n4:28_0": "8. Manu",
  "anya-e0806n4:29_0": "Samudāyenāti paccayantasamudāyena,",
  "anya-e0806n4:29_1": "jātiyanti manussajātiyaṁ.",
  "anya-e0806n4:29_2": "Jātisaddāeteti idaṁ manusso mānusoti ettha apaccatthābhāve hetuvacanaṁ.",
  "anya-e0806n4:29_3": "Apaccattho ettha natthevāti ca idaṁ visuṁ manussamānusa saṅkhātassa paccatthassābhāvadassanatthaṁ vuttaṁ.",
  "anya-e0806n4:29_4": "Ṇovāti manuno apaccanti atthe‘‘ṇo vāpacce’’ti (4-1) ṇappaccayova.",
  "anya-e0806n4:29_5": "Na jātīti byatirekamāha.",
  "anya-e0806n4:30_0": "9. Jana",
  "anya-e0806n4:31_0": "Rājasambandheti raññeti vuttarājasambandhe.",
  "anya-e0806n4:31_1": "Pañcālānaṁ khattiyānaṁ apaccaṁ,",
  "anya-e0806n4:31_2": "pañcālānaṁ janapadānaṁ rājāti vā evamettha vi(bhāgo) veditabbo okkākānaṁ apaccaṁ rājā vā okkāko.",
  "anya-e0806n4:32_0": "11. Ṇarā",
  "anya-e0806n4:33_0": "Sāmaññena rattasaddassātthamāha- ‘kuṅkumādinā’ti.",
  "anya-e0806n4:33_1": "Aññathā ‘rāgo kusumbhādī’ti vuttattā kusumbhādināti (vuttaṁ) siyā,",
  "anya-e0806n4:33_2": "rañji aya matthi abhisaṅge‘bhojane ratto’ti.",
  "anya-e0806n4:33_3": "Atthi vaṇṇavisese ‘rattogo’ti,",
  "anya-e0806n4:33_4": "lohitotyattho,",
  "anya-e0806n4:33_5": "atthi sukkasaja vaṇṇantarāpādane‘ratto paṭo’ti.",
  "anya-e0806n4:33_6": "Iha tu tatiye-tthe vattamāno gayhatīti vuttaṁ- ‘vaṇṇantaramāpādita’nti. Rāgāti.",
  "anya-e0806n4:34_0": "Atthaggahaṇanti atthappadhānattā niddesassa vuttaṁ.",
  "anya-e0806n4:34_1": "Tañcācariyāna mupadesato avicchinnā (cariya) pārampariyāvagamyate,",
  "anya-e0806n4:34_2": "rāgāti kasāva saṅkhātaatthaniddeso.",
  "anya-e0806n4:34_3": "Tenāti paṭassa rattabhāve rāgassa karaṇaniddeso,",
  "anya-e0806n4:34_4": "rattanti paccayatthaniddeso,",
  "anya-e0806n4:34_5": "paccayo cāyaṁ kasā vatthato bhavatyasambhavā,",
  "anya-e0806n4:34_6": "tena sutte rāgāti vuttepi tabbācakā kasāvasaddāti viññāyati,",
  "anya-e0806n4:34_7": "rāgāti pana tenāti rāgasseva niddiṭṭhepi tabbhāvenā tabbāvakabhāvenā-ti bhavitabbaṁ ttho niddiṭṭho,",
  "anya-e0806n4:34_8": "tabbācakā ca honto‘tena ratta’nti atthe hotīti kasāvena rattanti viññāyatīti rāgavācino tatiyantattaṁ sampajjati,",
  "anya-e0806n4:34_9": "tena ‘ṇa rāgā tena ratta’nti vuttepi labbhamānatthavasena vuttaṁ- ‘rāgavācitatiyantato’ti.",
  "anya-e0806n4:34_10": "Sutte pana rāgena rattantetasmiṁ atthe rāgā rāgavācīsaddā tatiyantā ṇappaccayo hotīti attho.",
  "anya-e0806n4:34_11": "Abhidhānatoti upacāravasena kathanato.",
  "anya-e0806n4:34_12": "Vināpi tenāti taṁpaccayaṁ vināpi.",
  "anya-e0806n4:35_0": "12. Nakkha",
  "anya-e0806n4:36_0": "Tatiyantato vijjhatthaṁ tenāti anuvattateti sambandho.",
  "anya-e0806n4:36_1": "Sutte ayamattho ‘‘induyuttena nakkhattena lakkhito ce kālo,",
  "anya-e0806n4:36_2": "tadā tena lakkhite kāletyasmiṁ atthe tatiyantato nakkhattā ṇo hotī’’ti.",
  "anya-e0806n4:36_3": "Suttavivaraṇe tu tañcetyādikamadhippāyavasena vuttaṁ.",
  "anya-e0806n4:36_4": "Tenātyanuvuttiyā tatiyantatoti labbhati nakkhattenāti sutattāti,",
  "anya-e0806n4:36_5": "kāleti pana atthaniddesato ṇappaccayādheyyassa kālo ādhāroti viññāyatīti ‘lakkhite kāle’ti vuttaṁ,",
  "anya-e0806n4:36_6": "visessagatavibhattiyā vicāritāya visesana gatā ca (vicāritā) nāmāti āha- ‘nakkhattene’ticcādi,",
  "anya-e0806n4:36_7": "iha keci khandhapañcakasaṅkhātaṁ kiriyāsabhāvamicchanti aniccaṁ,",
  "anya-e0806n4:36_8": "apare tu dabbasabhāvaṁ niccaṁ.",
  "anya-e0806n4:36_9": "Tasso bhayassapi kālassa candayuttena phussādinā lakkhiyabhāvā lakkhaṇe tatiyā yuttanti vattumāha- ‘kiriyā rūpo kālo’ccādi.",
  "anya-e0806n4:37_0": "Visesāvasāyoti kālassa visesāvadhāraṇatthameva hi ‘phussī ratti’ccādi.",
  "anya-e0806n4:37_1": "Loke payujjate.",
  "anya-e0806n4:37_2": "Gurunāti ettha guru jīvo,",
  "anya-e0806n4:37_3": "na nakkhattaṁ,",
  "anya-e0806n4:37_4": "candayuttatā panettha atthi…",
  "anya-e0806n4:37_5": "candayuttena gurunā rattiyā lakkhitattā.",
  "anya-e0806n4:37_6": "Kattikāya lakkhito muhuttoti ettha candaṁ vinā kattikāya tu kevalāya muhutto kālo lakkhito ‘kattikā muhutto’ti.",
  "anya-e0806n4:37_7": "Phussena lakkhitā atthasiddhīti ettha phusseninduyuttena atthasiddhi lakkhitā na kālo phussoti.",
  "anya-e0806n4:37_8": "Nakkhattayuttassa kālassa ratyādivisesāparāmāsena nakkhattavācito uppannassa paccayassa suttantarena",
  "anya-e0806n4:37_9": "lopaṁ vidhāya puna aññena suttena yuttāti desavidhānena sakaliṅgasaṅkhyāyuttehi-ṭṭhamabhidhānaṁ parehi,",
  "anya-e0806n4:37_10": "tadāha- ‘aho ratto’ccādi.",
  "anya-e0806n4:38_0": "Ratyādivisesāparāmāsenāti phussī ratti phusso ahoti evaṁ ratyādivisesassa aparāmāsena asammassena aggahaṇena.",
  "anya-e0806n4:38_1": "Sakaliṅgasaṅkhyāyuttenāti phussakattikādīnaṁ yaṁyaṁ liṅgaṁ yāyā saṅkhyā,",
  "anya-e0806n4:38_2": "attaniyehi tehi tehi liṅgehi tāhitāhi ca saṅkhyāhi yuttena nakkhattasaddena.",
  "anya-e0806n4:38_3": "Na tadupalakkhito kāloti kattikā saddobahuvacananto bahutārakattā kattikāya,",
  "anya-e0806n4:38_4": "tāyakattikāya lakkhitokāloparehiviya na kathīyatīti attho.",
  "anya-e0806n4:38_5": "Atha tadupalakkhitassakālassevakattikāsaddenābhidhāne ko doso ye nevamuccateccāha- ‘ajjeti’ccādi.",
  "anya-e0806n4:38_6": "Iminā ca paramate doso ubbhāvito,",
  "anya-e0806n4:38_7": "tadatthatte satīti tadupalakkhitakālatthatte sati.",
  "anya-e0806n4:39_0": "Sattamī siyāti nakkhattasaddā taddhitalopantā phussena pāyasaṁ bhuñjeyya,",
  "anya-e0806n4:39_1": "phusse pāyasaṁ bhuñjeyyā’tyādo ādheyyantarāpekkhā siyā sattamī,",
  "anya-e0806n4:39_2": "yā suttantarena vidhīyati pāṇinīyehi,",
  "anya-e0806n4:39_3": "tato ‘ajjakattikā’tetthāpyādheyyantarāpekkhā sattamī siyā lopantattā ‘ajjakattikāsū’ti,",
  "anya-e0806n4:39_4": "na paṭhamā.",
  "anya-e0806n4:39_5": "Paṭhamāyeva panāyaṁ payogo ‘ajjakattikā,ti.",
  "anya-e0806n4:39_6": "Ajjetyadhikaraṇappadhāno ahorattakālavācī saddo,",
  "anya-e0806n4:39_7": "kattikāsaddopi taddhitalopena takkālābhidhāyako,",
  "anya-e0806n4:39_8": "tato yevaubhinnampisāmānādhikaraṇyā kattikāyopyadhikaraṇaṁ sampajjante,",
  "anya-e0806n4:39_9": "tañca na vinādheyyena hotītyādheyyantarāpekkhāyaṁ tesu sattamīyeva siyā,",
  "anya-e0806n4:39_10": "na paṭhamā (upa) pajjeyyātyadhippāyo.",
  "anya-e0806n4:39_11": "Attanodāni dassane sattamiyā appasaṅgaṁ paṭhamāyevopapattiṁ dassetumāha- ‘cande panūpacārene’ccādi,",
  "anya-e0806n4:39_12": "nādheyyantarāpekkhāccanena sattamiyā appasaṅgamāha.",
  "anya-e0806n4:39_13": "Evañcarahi vacanamantarena paresaṁ viya sattamīvidhāyakaṁ kathaṁ kattikāya jātoccāsaṅkiya tampaṭipādetumāha- ‘kattikāya jāto’ccādi.",
  "anya-e0806n4:39_14": "Bahuvacanantattepi kattikāya jātiyameka vacanantaṁ.",
  "anya-e0806n4:39_15": "Pakārantaramāha- ‘lopoti’ccādi.",
  "anya-e0806n4:39_16": "Lopenāti kattikāhi induyuttāhi lakkhito kāloti viggayha kataṇappaccayassa lopena.",
  "anya-e0806n4:40_0": "13. Sāssa",
  "anya-e0806n4:41_0": "Seti paṭhamantāti sāti niddiṭṭhapaṭhamantā,",
  "anya-e0806n4:41_1": "yaṁ paṭhamantanti sāceti dassitaṁ paṭhamantamāha.",
  "anya-e0806n4:41_2": "Paṭhamantassa devatāpuṇṇamāsittabhāvato tadatthamabhedenāha- ‘sā’ti.",
  "anya-e0806n4:41_3": "Kā sā devatāccāha- ‘lokappasiddhāyeva devatā’ti.",
  "anya-e0806n4:41_4": "Yāgasampadānampi loke devatāti pasiddhanti yāgassa yajitabbassa puroḍāsādino sampadānampi paṭiggāhako",
  "anya-e0806n4:41_5": "pindādi loke deyyassa puroḍāsādino devatā sāmīti pasiddhantyattho,",
  "anya-e0806n4:41_6": "indo devatā assa indaṁ,",
  "anya-e0806n4:41_7": "ādicco devatā assa ādiccaṁ,",
  "anya-e0806n4:41_8": "havi puroḍāsādi yāgadabbaṁ.",
  "anya-e0806n4:42_0": "Mantathomanīyampi devatāti pasiddhanti yena manthena yo thūyate so tassa mantassa devatā sāmīti loke",
  "anya-e0806n4:42_1": "pasiddhantyattho mahindo yamo varuṇo devatā assāti viggaho.",
  "anya-e0806n4:42_2": "Vuttanaya mevāti ‘‘nakkhatteninduyuttena kāle’’ti sutte vuttanayameva.",
  "anya-e0806n4:42_3": "Jātyekavacanaṁ maghāyāti,",
  "anya-e0806n4:42_4": "tārakarūpānampana bahuttā maghāsaddo bahuvacananto.",
  "anya-e0806n4:42_5": "Pāṇinīyā ‘‘sāsmiṁ puṇṇamāsīti saññāya’’nti (4-2-21) suttayitvā phussī puṇṇamāsī asmiṁ phusso māso phusso",
  "anya-e0806n4:42_6": "addhamāso phusso saṁvaccharoti saññāyaṁ paṭipādenti,",
  "anya-e0806n4:42_7": "tena tesaṁ phussī puṇṇamāsī asmiṁ pañcadasaratteti ettha ca bhatakamāse ca taddhito na bhavati.",
  "anya-e0806n4:42_8": "Idha pana ‘saññāya’nti vacanābhāve bhatakamāsepi chaṭṭhyatthe bhavatītyāsaṅka viracayati ‘bhatakamāsepi’ccādi.",
  "anya-e0806n4:42_9": "Puṇṇo mā iccatra māsaddo candapariyāyoti āha- ‘māsaddene’ccādi.",
  "anya-e0806n4:42_10": "Puṇṇo mā assanti nibbacanāti ettha puṇṇamāsīsaddassa puṇṇo mā assanti nīharitvā vacanāti attho.",
  "anya-e0806n4:42_11": "Vuttiyā atthassa phuṭīkaraṇāya vuttaṁ- ‘so puṇṇo tiādi.",
  "anya-e0806n4:42_12": "Tassanti puṇṇamāsiyaṁ.",
  "anya-e0806n4:42_13": "Sāpuṇṇamāsī,",
  "anya-e0806n4:42_14": "bhatakassa bhatiyā kammakārakassa yo tiṁsati ratto māso paribbayaniyamito,",
  "anya-e0806n4:42_15": "tassa sambandhinī neti sambandho.",
  "anya-e0806n4:43_0": "Yassañcatithīyanti aniyamena paṭipadādimāha.",
  "anya-e0806n4:43_1": "Atoeva ca nipātanāti imasmāva nipātanā,",
  "anya-e0806n4:43_2": "tenevāha- ‘sutte vacanameva nipātana’nti.",
  "anya-e0806n4:43_3": "Māsasutiyāccādo sādhippāyamatthaṁ vivarati ‘yadipi’ccādinā.",
  "anya-e0806n4:43_4": "Assāti sāmaññavacanepi ‘sāssa devatā puṇṇamāsī’ti sutte assāti avisesavacanepi soyeva puṇṇamāsīsadde",
  "anya-e0806n4:43_5": "sūyamāno māsoyeva chaṭṭhyattho viññāyatīti sambandho.",
  "anya-e0806n4:44_0": "Pañcadasarattādoti paresaṁ saññāgahaṇena nivattitapañcadasarattādo.",
  "anya-e0806n4:44_1": "Atha addhamāsasaṁvaccharānampi udāharaṇatte nopaññāso kasmā na katoccāha- ‘addhamāsasaṁvaccharāna’miccādi.",
  "anya-e0806n4:44_2": "Evammaññate ‘‘addhamāsasaṁvaccharānaṁ na paccayenojukamabhidhānamapi tu saṁvaccharepi phussādimāsasambhavāsmiṁ",
  "anya-e0806n4:44_3": "saṁvacchare phussena māsena sambandhā phussotyupacārīyate,",
  "anya-e0806n4:44_4": "yathā ca phussādimāsassa sambandhī addhamāso phusso addhamāsotyupacārīyate ,",
  "anya-e0806n4:44_5": "na panojukanti tesamudāharaṇatte nānupādāna’’nti.",
  "anya-e0806n4:45_0": "14. Tama",
  "anya-e0806n4:46_0": "Nākaḍḍhanatthoti ṇassākaḍḍhanattho na hoti.",
  "anya-e0806n4:46_1": "Yadyākaḍḍhanattho assa,",
  "anya-e0806n4:46_2": "tadā cānukaḍḍhitaṁ nottaratrānukaḍḍheyyāti maññate,",
  "anya-e0806n4:46_3": "kociyeva hotīti hontīti ito bhinditvā ānetabbaṁ.",
  "anya-e0806n4:46_4": "Tadā desassāti iminā ‘‘tadādesā taggahaṇena gayhantī’’ti paribhāsamupalakkheti.",
  "anya-e0806n4:46_5": "Katayādesassāpīti kato yādeso yassa tassa katayādesassāpīti.",
  "anya-e0806n4:46_6": "Ikārassāti yādesato pubbe ikārassa,",
  "anya-e0806n4:46_7": "iminā cādesādesīnamabhedo dassito.",
  "anya-e0806n4:46_8": "Tasadde nekenāpi paccekābhisambandhe siddheti evamaññate- ‘‘yathā’tena kataṁkīta’ (4-29) ntyādisutte ekova tasaddo bahūhi paccayattehi sambajjhate,",
  "anya-e0806n4:46_9": "tathihāpi ekameva tasaddaggahaṇaṁ ‘tamadhīte taṁjānātī’ti paccekamabhisambajjhate,",
  "anya-e0806n4:46_10": "tasmā kimetadatthena dvitaggahaṇene’’ti.",
  "anya-e0806n4:46_11": "Dvitaggahaṇe payojanattayaṁ vuttaṁ,",
  "anya-e0806n4:46_12": "tattha paṭhamaṁ dassento jānaniccādinādhippāyamāvīkatvā dvitaggahaṇamiccādinā padatthamāha.",
  "anya-e0806n4:47_0": "Tattha-‘yo yamadhīte jānāti cā’ti iminā dvitaggahaṇābhāve paccayatthāvayavassa samuccayappasaṅgamāha.",
  "anya-e0806n4:47_1": "Samuccaye sati(yo) yamadhīte jānāti ca,",
  "anya-e0806n4:47_2": "tattheva siyā,",
  "anya-e0806n4:47_3": "yo panādhīte kevalaṁ,",
  "anya-e0806n4:47_4": "na (jānāti) tattha na siyāti bodhayituṁ byabhicāramāha‘na paccekāti sambandhene’ti.",
  "anya-e0806n4:47_5": "Yathā ‘‘tena kathaṁ kīta’’miccādo ‘‘tena jitaṁ jayati’’ccādi paccekasambandhena bhavati evammāviññāyīti yatheccādi kassāttho.",
  "anya-e0806n4:47_6": "‘Tena kataṁ kīta’’miccādīhi avatvā ‘‘tena jitaṁ jayati’’ccādisuttekadesavacanamatthabyatti tathā vutte hotīti vuttaṁ,",
  "anya-e0806n4:47_7": "tena jitamiccādo jayanādikā kiriyāne kadabbasamavāyittena pasiddhāti yutto tattha paccekābhisambandho,",
  "anya-e0806n4:47_8": "nevamajjhena vedanā pyekadabbasamavāyittābhiyyotyadhippāyo.",
  "anya-e0806n4:48_0": "Idāni dutiyaṁ dasseti ‘jānana’miccādi,",
  "anya-e0806n4:48_1": "nimitta miṭṭhāniṭṭhabodhakāraṇaṁ muhutto kattikādi,",
  "anya-e0806n4:48_2": "uppāto iṭṭhāniṭṭhasūcakaṁ pathavisamuddādīnaṁ sabhāvapariccāgenāññatattagamanaṁ.",
  "anya-e0806n4:48_3": "Jānanasāmaññeti nimittādīnaṁ jānana sāmaññe.",
  "anya-e0806n4:48_4": "‘Yathāvuttajānanassa ajjhena visayatte hetumāha- ‘taṁ jānātīti tasaddena adhīyamānaparāmasato’ti.",
  "anya-e0806n4:48_5": "Tatiyaṁ dasseti ‘yato ce’ccādinā.",
  "anya-e0806n4:48_6": "Yato ca uppannena vidhinā ajjhena ñātu abhidhānampasiddhanti sambandho,",
  "anya-e0806n4:48_7": "potthakesu pana ajjhetuñātūsuti pāṭho dissati,",
  "anya-e0806n4:48_8": "etthāyamadhippāyo ‘‘katthaci pasiddhivisayo hoti tasaddo,",
  "anya-e0806n4:48_9": "tathā ca vuttaṁ subodhālaṅkāraṭīkāyaṁ pakkantavisayo tathā pasiddhavisayo anubhūtavisayo ca taṁsaddo yaṁ saddaṁ nā pekkhate’ti,",
  "anya-e0806n4:48_10": "tasmā pasiddhivisayena tasaddena puthageva pasiddhiyā upasaṅgahatthaṁ dvitaggahaṇaṁ kattabba’’nti.",
  "anya-e0806n4:48_11": "Atthattaye vattamānassa tu tasaddassa savisayo viseso tatovātthikehi veditabbo.",
  "anya-e0806n4:49_0": "15. Tassa",
  "anya-e0806n4:50_0": "Visayasaddo gāmasamudāyepi vattate,",
  "anya-e0806n4:50_1": "gāmasamudāyo ca nāma desoyeva,",
  "anya-e0806n4:50_2": "tenāha visayopi gāmasamudāyattā desoyevā’ti,",
  "anya-e0806n4:50_3": "iminā visayadesasaddānaṁ samānādhikaraṇattamāha.",
  "anya-e0806n4:50_4": "Vasāti desavāsino vasātayo,",
  "anya-e0806n4:50_5": "anuvāko ganthaviseso.",
  "anya-e0806n4:51_0": "16. Nivā",
  "anya-e0806n4:52_0": "Tannāmeccādinā na kevalaṁ nivāseyeva,",
  "anya-e0806n4:52_1": "athakho vakkhamānesu pīti dasseti.",
  "anya-e0806n4:52_2": "Paccayantaṁ sebbādi.",
  "anya-e0806n4:52_3": "Desanāmambhavati catūsu atthesūti viññāyati,",
  "anya-e0806n4:52_4": "tenāha-‘nivāsādo vidhī’ti.",
  "anya-e0806n4:52_5": "Nivāsādoti nivāsa adūrabhavanibbattaatthiatthesu.",
  "anya-e0806n4:52_6": "Saṁhitanāmaṁ nāma lokiyasaddavo hārāppasaṅgamaññasaddavohārenupāttanāmaṁ.",
  "anya-e0806n4:53_0": "17. Adū",
  "anya-e0806n4:54_0": "Nagarampi desoyevāti āha- ‘adūrabhava’nti.",
  "anya-e0806n4:55_0": "18. Tena",
  "anya-e0806n4:56_0": "Yathāyogatthoti vuttiyaṁ vuttayathāyogasaddassa attho.",
  "anya-e0806n4:57_0": "19. Tami",
  "anya-e0806n4:58_0": "Paccayantanāmeti paccayantanāmaṁ yassa sattamyatthabhūtassa desassa hasminti attho,",
  "anya-e0806n4:58_1": "nāññasseti bhūmādivisiṭṭhatthayuttato aññassa paccayantanāmaṁ na hotīti attho.",
  "anya-e0806n4:58_2": "Badarā babbajā asmiṁ dese santīti viggaho.",
  "anya-e0806n4:59_0": "21. Ajjā",
  "anya-e0806n4:60_0": "Hīyyattanoti ‘‘saramhā dve’’ti (134) dvittaṁ.",
  "anya-e0806n4:61_0": "23. Amā",
  "anya-e0806n4:62_0": "Amāsaha bhavo amacco.",
  "anya-e0806n4:63_0": "24. Majjhā",
  "anya-e0806n4:64_0": "Majjhe bhavo majjhimo, ante bhavo antimo iccādi.",
  "anya-e0806n4:65_0": "25. Kaṇa",
  "anya-e0806n4:66_0": "Magadhesu araññe gaṅgāyaṁ pabbate vane kule bārāṇasiyaṁ campāyaṁ mithilāyaṁ sambhavoti viggaho.",
  "anya-e0806n4:66_1": "‘‘Dissantaññepi paccayā’’ti (4-120) eyyakoti seso.",
  "anya-e0806n4:66_2": "Paccayantaradassane sati imināva suttena ito aññatrāpi paccayantarāni hontīti seso,",
  "anya-e0806n4:66_3": "gāme bhavo udare bhavo pañcālesu bhavo bodhipakkhe bhavoti viggaho.",
  "anya-e0806n4:67_0": "26. Ṇiko",
  "anya-e0806n4:68_0": "Sarade bhavo, bhavā vāti viggaho.",
  "anya-e0806n4:69_0": "27. Tamassa",
  "anya-e0806n4:70_0": "Sippasaddatthamāha-‘losalla’nti.",
  "anya-e0806n4:70_1": "Tameva byañjayati ‘kiriye’ccādinā,",
  "anya-e0806n4:70_2": "karaṇaṁ kiriyā vādanādikassa abhyāso,",
  "anya-e0806n4:70_3": "so pubbo yassāti samāso,",
  "anya-e0806n4:70_4": "vīṇādisaddehi kimuccateccāha- ‘vīṇādi’ccādi,",
  "anya-e0806n4:70_5": "dabbaṁ taṁtaṁsamudāyarūpaṁ.",
  "anya-e0806n4:70_6": "Sippañcāti vatvā tadatthaṁ vibhāveti ‘kiriyā viseso’ti.",
  "anya-e0806n4:70_7": "Vādanādikiriyāya visiṭṭho jānanakiriyāvisesoti attho,",
  "anya-e0806n4:70_8": "iminā vīṇādisaddā dabbatthavuttino vādanādikiriyaṁ kiriyā visesañca sippamupacārena vadantīti dīpeti.",
  "anya-e0806n4:70_9": "Itisaddo hetumhi.",
  "anya-e0806n4:70_10": "Sāyeveti abhyāsitabbā jānanakiriyāvisesassa pubbabhūtā vādanakiriyā,",
  "anya-e0806n4:70_11": "visesetuṁ yuttā vīṇādisaddenāti adhippāyo.",
  "anya-e0806n4:71_0": "Yuttatā cettha…",
  "anya-e0806n4:71_1": "vīṇādivādanavasena sippassa gahetabbabhāvato,",
  "anya-e0806n4:71_2": "kathaṁ vīṇādisaddehi dabbavuttīti vādanā vuccatīti āha- ‘vīṇādi visayattā’ti,",
  "anya-e0806n4:71_3": "vādanavuttivīṇādisaddānaṁ sippavuttittaṁ yathāvuttasso pamāvasena vattumāha- ‘yathe’ccādi.",
  "anya-e0806n4:71_4": "Vīṇādivādananti yatheti sambandho.",
  "anya-e0806n4:71_5": "Vuttameva phuṭayanto vuttiganthassa mukhaṁ vivarīyati ‘kiriye’ccādinā.",
  "anya-e0806n4:71_6": "Kiriyātyāsapubbakaṁ ñāṇakkhamaṁ kosallaṁ vādanakiriyā visayattā vīṇāvādanamiccanena kiriyāsaddena vuccatītyattho.",
  "anya-e0806n4:71_7": "Mudaṅgaṁ mudaṅgavādanaṁ sippamassa,",
  "anya-e0806n4:71_8": "vaṁso sippamassāti viggaho.",
  "anya-e0806n4:71_9": "Sīlamaddabbaṁ kathaṁ paṁsukūlādi(no) sīlatthasamānādhikaraṇattenābhidhānantyāha- ‘paṁsukūlādidhāraṇa’miccādi.",
  "anya-e0806n4:71_10": "Tañca sīlanti sambandho.",
  "anya-e0806n4:72_0": "Appicchatāyāti paccayappicchatāya.",
  "anya-e0806n4:72_1": "Santuṭṭhitāyāti catūsu paccayesu dvādasavidhasantuṭṭhiyā.",
  "anya-e0806n4:72_2": "Anuvidhīyamānaṁ karīyamānaṁ.",
  "anya-e0806n4:72_3": "Phalanirapekkhanti iminā idha loke cīvarādihetu paṇidhāya paṁsukūla dhāraṇādiṁ paṭikkhipati,",
  "anya-e0806n4:72_4": "sīlaṁ tapparabhāvena sevanā.",
  "anya-e0806n4:72_5": "Idaṁ vuttaṁ hoti ‘‘paṁsukūlādidhāraṇaṁ paṁsukūlādivisayanti paṁsukūlādisaddenopacārenābhidhīyate,",
  "anya-e0806n4:72_6": "sīlaṁ paṁsukūladhāraṇavisayanti paṁsukūlādi saddenopacārenoccatī’’ti.",
  "anya-e0806n4:72_7": "Ticīvaraṁ sīlamassāti viggaho tesaṁ guḷo paṇyamassāti viggaho tomaraṁ,",
  "anya-e0806n4:72_8": "muggaro paharaṇamassāti viggaho,",
  "anya-e0806n4:72_9": "upadhīyatyupariādhīyatīti rathaṅgaṁ vuccati.",
  "anya-e0806n4:72_10": "Kāmakkhandhakilesābhisaṅkhārā vā upadhi upadadhāti sukhaṁ dukkhaṁvāti katvā.",
  "anya-e0806n4:73_0": "28. Taṁhanti",
  "anya-e0806n4:74_0": "Bahumhi bhūtānagatesupi paccayabhāve kāraṇamāha-‘saṅkhyākālānamavivacchitattā’ti,",
  "anya-e0806n4:74_1": "sutte vuttāya ekasaṅkhyāya vuttamānakā lasseva ca vattumanicchitattāti attho.",
  "anya-e0806n4:75_0": "Tadupādānantūti tesamekavacanādīnamupādānantu.",
  "anya-e0806n4:75_1": "Taṁ nānantarīya kattāti upalakkhaṇavasena tesaṁ vacanakālantarānamavinābhāvittāti adhippāyo.",
  "anya-e0806n4:75_2": "Hanticcādityādyantassa kiriyāppadhānatte kathaṁ ṇādīnaṁ tadatthe jāyamānānaṁ sādhanappadhānatta miccatra hetumāha ‘sabhāvato’ti.",
  "anya-e0806n4:75_3": "Mīne hantīti meniko.",
  "anya-e0806n4:75_4": "Ajivhā animisā ca macchā,",
  "anya-e0806n4:75_5": "diṭṭhova sandiṭṭhanti iminā saṁsaddassa visuṁ atthabhāvaṁ dasseti.",
  "anya-e0806n4:75_6": "Lokuttaradhammoti navavidho lokuttaradhammo,",
  "anya-e0806n4:75_7": "phaladhammopi heṭṭhimo sakadāgāmivipassanādīnaṁ paccayabhāvena uparimaggādhigamassa upanissayabhāvato pariyāyato dissamānova vaṭṭabhayaṁ nivatteti,",
  "anya-e0806n4:75_8": "bhāvanābhisamayavasena maggadhammo sacchikiriyābhisamayavasena nibbānadhammo.",
  "anya-e0806n4:76_0": "Vaṭṭabhayanti kammakilesavipākasaṅkhātaṁ tividhavaṭṭabhayaṁ.",
  "anya-e0806n4:76_1": "Vidhāna vacananti appatte-tthe niyogasaṅkhātavidhino pakāsataṁ ehipassa vacanaṁ.",
  "anya-e0806n4:76_2": "Parisuddhattāti kilesamalavirahena sabbathā visuddhattā.",
  "anya-e0806n4:76_3": "Amanuññampi kadāci sappayojanaṁ yathāsabhāvappakāsanena dassetabbaṁ bhaveyyāti tadabhāvaṁ dasseti.",
  "anya-e0806n4:76_4": "Tenāha ‘vijjamānampi ce’ccādi.",
  "anya-e0806n4:76_5": "Nanu ca ehipassāti tyādyantā,",
  "anya-e0806n4:76_6": "tasmā neteti paccayo pappoti,",
  "anya-e0806n4:76_7": "tathāhi pāṭipadikato paccayavidhānampaṭipāditaṁ,",
  "anya-e0806n4:76_8": "na tyādyantato nāpi vākyato,",
  "anya-e0806n4:76_9": "tasmā kathamehipassikoti hotīti āha-‘ehipassasaddocāya’miccādi.",
  "anya-e0806n4:76_10": "Padasamudāyassānukaraṇoti padasamūhassa anukaraṇabhūto eko ehipassasaddo.",
  "anya-e0806n4:76_11": "Athavā ehi āgaccha imaṁ dhammaṁ passāti yo appatte-tthe niyogasaṅkhāto vidhi,",
  "anya-e0806n4:76_12": "tabbācako yannipāto ehipassāti,",
  "anya-e0806n4:76_13": "ehipassavidhiṁ arahatīti ehipassiko,",
  "anya-e0806n4:76_14": "athavā ehicceva nipāto,",
  "anya-e0806n4:76_15": "dassanaṁ ñāpanaṁ passo,",
  "anya-e0806n4:76_16": "ehīti passo ñāpanaṁ ehipasso,",
  "anya-e0806n4:76_17": "ehipassaṁ arahatīti ehipassiko.",
  "anya-e0806n4:77_0": "29. Tena",
  "anya-e0806n4:78_0": "Ekībhāvoti muggehi saṁsaṭṭhānaṁ māsānamiva missībhāvo.",
  "anya-e0806n4:78_1": "Esoti saṁsaggo,",
  "anya-e0806n4:78_2": "ukkaṁsenāti ukkaṁsādhānena utkaṁsasādhanena (potthake) ca bhavitabbanti sambandho .",
  "anya-e0806n4:78_3": "Saṁsaggaukkaṁsānaṁ sahabhāvassa anekanti katte kāraṇamāha- ‘asucidabbe’ccādinā.",
  "anya-e0806n4:78_4": "Byatirekamāha- ‘nukkaṁso’ti yattha saṁsaggarahitaṁ kevalamabhisaṅkhattamatthi,",
  "anya-e0806n4:78_5": "tattha paccayamudāharaṇena dassetvā vijjāya saha saṁsaggassāvijjamānatte kāraṇaṁ vadati ‘rūpī dhammattā’tiādi.",
  "anya-e0806n4:78_6": "Rūpaṁ bhūtopādāyabhedamassa atthīti rūpī,",
  "anya-e0806n4:78_7": "ghatādi saṁsaṭṭhaṁ bhattādi.",
  "anya-e0806n4:78_8": "Tassa dhammo sabhāvo saṁsaggo,",
  "anya-e0806n4:78_9": "tassa bhāvo tattaṁ, tasmā,",
  "anya-e0806n4:78_10": "tassāti saṁsaggassa,",
  "anya-e0806n4:78_11": "vijjātvarūpī…",
  "anya-e0806n4:78_12": "yathāvutta rūpasabhāvābhāvā,",
  "anya-e0806n4:78_13": "tenāha- ‘vijjāya ca arūpittā’ti caraiccandhātuyeva carati.",
  "anya-e0806n4:79_0": "Vācasikaṁ mānasikanti ‘‘manādīnaṁ saka,",
  "anya-e0806n4:79_1": "yaṁkiñcīti satādikaṁ yaṁkiñci.",
  "anya-e0806n4:79_2": "Bāhulakenevetthāvadhāraṇaṁ labbhatīti vuttaṁ- ‘tato vā’ti,",
  "anya-e0806n4:79_3": "devadattena kītoti so attho tadattho,",
  "anya-e0806n4:79_4": "tassa appatīti abhidhānasattivekallena vuttiyamanavagamo,",
  "anya-e0806n4:79_5": "devadattikoti hi vutte devadattena kītotyayamattho nappatīyate…",
  "anya-e0806n4:79_6": "tādisa saddasattivekallena tadatthassānamidhīyamānattā,",
  "anya-e0806n4:79_7": "avagamo ca nāma sati sāmatthiye siyāti imamatthaṁ saṅkhepato dassetumāha- ‘tadatthāppatītiyā’tiādi.",
  "anya-e0806n4:80_0": "Abhidhānalakkhaṇattanti abhidhānaṁ sati sāmatthiye vākye vacanīyassātthassa vuttiyā kathanaṁ lakkhaṇaṁ sabhāvo yesante abhidhānalakkhaṇā,",
  "anya-e0806n4:80_1": "tesaṁ bhāvo tattaṁ,",
  "anya-e0806n4:80_2": "tabbādisamāpyevameva daṭṭhabbā.",
  "anya-e0806n4:80_3": "Maricena abhisaṅkhataṁ saṁsaṭṭhaṁ vāti,",
  "anya-e0806n4:80_4": "salākāya jitanti viggaho.",
  "anya-e0806n4:81_0": "30. Tassa",
  "anya-e0806n4:82_0": "Yo ‘‘dissantaññepi paccayā’’ti (4-120)",
  "anya-e0806n4:83_0": "34. Ṇo",
  "anya-e0806n4:84_0": "Pavuttepīti kaccāyanena pavuttanti atthe ‘‘aññasmiṁ’’tismiṁṇo hotevāti adhippāyo.",
  "anya-e0806n4:85_0": "35. Gavā",
  "anya-e0806n4:86_0": "Duno rukkhassa.",
  "anya-e0806n4:87_0": "38. Mātā",
  "anya-e0806n4:88_0": "Mātāpitunnaṁ mātāpitaroti mātuyā mātāpitaro pitussa mātāpitaro,",
  "anya-e0806n4:88_1": "na ekamekato dvīsūti ekato ekato vuttanayena dvīsudvīsu atthesu na bhavatīti attho.",
  "anya-e0806n4:89_0": "39. Hite",
  "anya-e0806n4:90_0": "Mātu hito, pitu hitoti viggaho.",
  "anya-e0806n4:91_0": "40. Ninda",
  "anya-e0806n4:92_0": "Sena rūpena ñātepi visesarūpena aññāto aññātaviseso.",
  "anya-e0806n4:92_1": "Kaṭṭhādimayā yā paṭimā tampaṭicchandakaṁ.",
  "anya-e0806n4:92_2": "Sambandho sassāmīlakkhaṇo assa atthīti sambandhi kassāti kiṁ saddaniddiṭṭho,",
  "anya-e0806n4:92_3": "sova viseso,",
  "anya-e0806n4:92_4": "sambandhiviseso visayo assa aññāṇassāti samāso.",
  "anya-e0806n4:92_5": "Payogāsambhavāti ayamassoti vutta assappakatiyāpi payogā sambhavā.",
  "anya-e0806n4:92_6": "Tathāhi yadi yassāccantamajānanaṁ siyā tathā sati sabbathā vatthujānanābhāve pakatiyeva na siyā,",
  "anya-e0806n4:92_7": "na hi sabbathā aviññātattho saddo payogamaharati,",
  "anya-e0806n4:92_8": "tasmā sarūpena ñātassa yassa viseso aviññāto,",
  "anya-e0806n4:92_9": "soyevidha aññāto-timatoti viññāyate,",
  "anya-e0806n4:92_10": "aññāto-ssokassa aññāto sesaññassa (potthake) vā kutotivā kiṁ sabhāvo veti hi assakoti.",
  "anya-e0806n4:92_11": "Kappaccayanto hatthikaiccayannāmadheyyaṁ nāmaṁ yassa hatthiviyāti dassitapaṭibhāgassa so kappaccayantanāmadheyyo.",
  "anya-e0806n4:92_12": "Abhinivesena vā sijjhanti yathā ajjunādivesadhārini ajjunādisaddenāti adhippāyo.",
  "anya-e0806n4:93_0": "Paṭimāyāti ettha pūjanatthā eva paṭimā gahitā,",
  "anya-e0806n4:93_1": "morasamāna nāmattā moroviyāti yojanā,",
  "anya-e0806n4:93_2": "cañcā tiṇapuriso,",
  "anya-e0806n4:93_3": "idha pana taṁ sadiso puriso manusso cañcā.",
  "anya-e0806n4:93_4": "Akasmā eva ākasmikaṁ ‘‘sakatthe’’ti (4-122) ṇiko.",
  "anya-e0806n4:93_5": "Yaṁkiñci abuddhipubbakaṁ,",
  "anya-e0806n4:93_6": "tamākasmikaṁ,",
  "anya-e0806n4:93_7": "tasmiṁ ākasmikebhidheyyo sati ivasaddatthe vattamānato īyo hotīti attho.",
  "anya-e0806n4:93_8": "Kāko ca tālañca phalaṁ kākatālāni,",
  "anya-e0806n4:93_9": "tesamiva milanaṁ.",
  "anya-e0806n4:93_10": "Ajākhaggānamiva milanaṁ yadākasmikaṁ,",
  "anya-e0806n4:93_11": "kiñci tama jākhaggīyaṁ ,",
  "anya-e0806n4:93_12": "ṇo ivatthe.",
  "anya-e0806n4:93_13": "Sakkaranti ‘‘saṁyoge kvacī’’ti (4-125) vuddhyabhāvo. Munīva, bālova,",
  "anya-e0806n4:93_14": "kulisamiva,",
  "anya-e0806n4:93_15": "ekasālāivāti viggaho,",
  "anya-e0806n4:93_16": "lohitova lohitiko phaṭikamaṇi.",
  "anya-e0806n4:94_0": "41. Tamassa",
  "anya-e0806n4:95_0": "Doṇādītyādisaddena khārasatādayopi parimāṇavisesā gayhanti.",
  "anya-e0806n4:95_1": "Saṅkhyā asītipañcādayo,",
  "anya-e0806n4:95_2": "aññaṁ vā yaṁkiñcīti upaḍḍhakāyādi,",
  "anya-e0806n4:95_3": "soḷasa doṇā ekā khārī.",
  "anya-e0806n4:95_4": "Nanu pañcakaṁ ganthajātanti vatvā aññaṁ vā saṅghādikanti vuttaṁ taṁ kathaṁ pāṇiniyehi viya ‘‘saṅkhyāya",
  "anya-e0806n4:95_5": "saññāsaṅghasuttājjhayanesū’’ti (5-1-58) suttitattābhāvāti manasi nidhāya ‘saṅkhyāvācīhi’ccādi vuttaṁ.",
  "anya-e0806n4:95_6": "‘‘Ādasahi saṅkhyeye vattantī’’ti pañcasaddassa saṅkhyeye vuttattā āha- ‘pañcāvayavā’ti.",
  "anya-e0806n4:95_7": "Parimāṇasaddasannidhāne saṅkhyānepi pañcasaddoti maññamāno āha- ‘pañcasaṅkhyānañce’ti.",
  "anya-e0806n4:95_8": "Pañcā vuttayoti pañcavārā,",
  "anya-e0806n4:95_9": "rūpānīti ca pariyāyantarena āvuttisaddasse vātthaṁ byattaṁ karoti.",
  "anya-e0806n4:96_0": "44. Kimhā",
  "anya-e0806n4:97_0": "Nanu sutte saṅkhyāyanti na vuttaṁ katyādayo ca payogā saṅkhyā parimāṇeyeva dissanti kathaṁ nāmetthāyaṁ vidhīti āha- ‘bahule’ccādi.",
  "anya-e0806n4:97_1": "Saṅkhyāparimāṇeyevāyaṁ vidhīti kiṁ sadde saṅkhyāparimāṇa visayeyeva vattamāne ayaṁ ratyādiko vidhīti attho,",
  "anya-e0806n4:97_2": "nanu cettha kiṁ saddo pañhe vattamāno kathaṁ saṅkhyāparimāṇe vattateti vuccate,",
  "anya-e0806n4:97_3": "yajjapi saṅkhyāparimāṇe na vattate,",
  "anya-e0806n4:97_4": "tathāpi saṅkhyāparimāṇassa pucchiyamānattā saṅkhyāparimāṇavisaye vattate vāti.",
  "anya-e0806n4:97_5": "Bahulādhikāra payogasāmatthiyahetunidassane phalamāha- ‘yatratvi’ccādi,",
  "anya-e0806n4:97_6": "paricchedakattena parimāṇakattena.",
  "anya-e0806n4:97_7": "Ayametthādhippāyo ‘‘yadākimidaṁ saṅkhyā parimāṇamesaṁ dasannaṁ na kiñci appakamevetanti saṅkhyāparimāṇameva kiṁ saddena nindīyate,",
  "anya-e0806n4:97_8": "tadāpi saṅkhyā parimāṇassa nindīyamānattā saṅkhyāparimāṇavisayattameveti khepe vattamānāpi kiṁ saddā raticcādi siyā,",
  "anya-e0806n4:97_9": "bahulādhikārāditova panettha na siyā’’ti.",
  "anya-e0806n4:97_10": "Rakārānubandhā isaddalopatthāti yojanā.",
  "anya-e0806n4:98_0": "45. Sañjātaṁ",
  "anya-e0806n4:99_0": "Bubhukkhāpipāsappakatīhi khasantāhi akammavacanicchāyaṁ ‘‘gamanatthā kammakādhāre cā’’ti (5-59) kattari",
  "anya-e0806n4:99_1": "kte ñimhi ca bubhukkhito pipāsitoti siddhepi vattamāne payogatthaṁ bubhukkhāpipāsāti pāṭho.",
  "anya-e0806n4:100_0": "46. Māne",
  "anya-e0806n4:101_0": "Sabbamparicchedarūpanti ummānaparimāṇādikaṁ sabbaṁ paricchedarūpaṁ.",
  "anya-e0806n4:101_1": "Tatra ca uccattena mānamummānaṁ,",
  "anya-e0806n4:101_2": "sabbato mānaṁ parimāṇaṁ.",
  "anya-e0806n4:102_0": "47. Taggho",
  "anya-e0806n4:103_0": "‘‘Pamāṇaparimāṇehi saṅkhyāyacāpi saṁsaye mattovattabbo’’ti (5-2-37) pāṇiniyavattabbakāravacanaṁ,",
  "anya-e0806n4:103_1": "tattha pamāṇa māyāmo.",
  "anya-e0806n4:103_2": "Saṅkhyāyāti pañcamī.",
  "anya-e0806n4:103_3": "Etehi saṁsaye matto vattabboti attho.",
  "anya-e0806n4:103_4": "Vidatthimattaṁ ratanamattaṁ vātiādīni kamena tatthodāharaṇāni.",
  "anya-e0806n4:104_0": "Na vattabbanti yathāvuttavattabbavacanaṁ paṭikkhipati.",
  "anya-e0806n4:104_1": "Paṭikkhitte tasmiṁ vidatthimattaṁ ratanamattaṁ vātiādi(nā) yaṁkiñci daṇḍapubbaṇṇādikaṁ paṇṇādikaṁ (potthake) saṁsayitaṁ,",
  "anya-e0806n4:104_2": "tena mānasaṅkhātassa paricchedassābhāvā kathamete payogā siyunti āsaṅkiya tattha kāraṇamāha- ‘tathābhyūhanato siddhattā’ti.",
  "anya-e0806n4:104_3": "Tathābhyūhanatoti vidatthimānampamāṇamassa ratanammāna massātyādinā tenappakārena abhyūhanato abhyupagamatoti attho.",
  "anya-e0806n4:104_4": "Saṁsayo ca nāma ubhayapakkhaparāmasane sati siyāti yathāvuttamabbhūhanaṁ sādhetumāha-nāntarene’ccādi.",
  "anya-e0806n4:104_5": "Pakkhadvayehīti vidatthi mānamassa ratanammānamassāti evamādikehi pakkhadvayehi.",
  "anya-e0806n4:104_6": "Abhyūhanaṁ saṁsayassāti gamyate.",
  "anya-e0806n4:104_7": "Jaṇṇu mānamassa jaṇṇutagghaṁ.",
  "anya-e0806n4:105_0": "48. Ṇoca",
  "anya-e0806n4:106_0": "Puriso pamāṇamassāti viggaho.",
  "anya-e0806n4:107_0": "49. Ayū",
  "anya-e0806n4:108_0": "Upādhyantaropādānāti ‘aṁse’ti nimittantaropādānā nivattatīti yojanā.",
  "anya-e0806n4:109_0": "50. Saṅkhyā",
  "anya-e0806n4:110_0": "Saccutīsāsadasantāya saṅkhyāya paṭhamantāya asmiṁ satasahasse adhikā saṅkhyāti atthe ḍo bhavatīti suttattho.",
  "anya-e0806n4:110_1": "Saccutīsā sadasantāti paṭhamāvacanaṁ paṭhamantato vidhiñāpanatthaṁ.",
  "anya-e0806n4:110_2": "Nanu ca sutte ‘satasahassa satasahasse ḍo’ti na vuttaṁ,",
  "anya-e0806n4:110_3": "tathā sati vuttiyaṁ kathaṁ ‘sataṁ sahassaṁ satasahassaṁ vā’ti vuttantyāsaṅkiyāha-ubhayathāvagamā’tiādi.",
  "anya-e0806n4:110_4": "Ubhayathāvagamāti sataṁ sahassanti ca satasahassanti ca ubhayappakārenāvagamā,",
  "anya-e0806n4:110_5": "ubhayathāvagamo payoga dassanañcettha evaṁ vivaraṇe kāraṇanti adhippāyo.",
  "anya-e0806n4:110_6": "Paccayatthena samānajātiye pakatyatthe satīti yenakenaci suvaṇṇakahāpaṇādinā paccayatthena samānajātiye.",
  "anya-e0806n4:110_7": "Suvaṇṇamāsakadīna suvaṇṇakahāpaṇādīnaṁ (potthake) masamāna jātiyānaṁ.",
  "anya-e0806n4:110_8": "Akevalaṁ codāharaṇaṁ dassetuṁ ‘ekavīsa’nti vuttaṁ.",
  "anya-e0806n4:110_9": "Anipphannattā saddānamidha paccayaggahaṇaparibhāsāvatāro natthi.",
  "anya-e0806n4:111_0": "51. Tassa",
  "anya-e0806n4:112_0": "Nanu ca saṅkhyāsaddo saṅkhyāne saṅkhyeyye ca vattate,",
  "anya-e0806n4:112_1": "kathamettha saṅkhyānevasitā vutti yenevaṁ vivaraṇaṁ katamiccāha- ‘yadipi’ccādi,",
  "anya-e0806n4:112_2": "paccāsannaṁ saṅkhyāsaddassāti adhippāyo.",
  "anya-e0806n4:112_3": "Iminā ca karaṇasādhano-yaṁ pūraṇasaddoti viññāpeti.",
  "anya-e0806n4:112_4": "Yatoti vuttayaṁ saddasambandhinā taṁsaddena seti ulliṅgitassa saṅkhyātiatthamupadassiya sāyeva pūrīyatetīmassa",
  "anya-e0806n4:112_5": "kammabhāvena tiṭṭhatīti dassetuṁ tena pūraṇena pūrīyate’ti āha.",
  "anya-e0806n4:113_0": "Sampajjateti pūrīyatetyassatthamācikkhati.",
  "anya-e0806n4:113_1": "Anenetaṁ dasseti ‘‘(na) ghaṭikādīnamiva dabbānaṁ dabbantare nātirittīkaraṇaṁ saṅkhyāya pūraṇaṁ kiñcarahi tassa samappattiyevā’’ti.",
  "anya-e0806n4:113_2": "Atha kāyaṁ vacoyutti ‘sāsaṅkhyā pūrīyate yene’ti,",
  "anya-e0806n4:113_3": "yāvatā sāti yasmā paccayo vihito tassa saṅkhyāsaddassa parāmāso tassa ca pūraṇena abhedoccāsaṅkiyāha-",
  "anya-e0806n4:113_4": "‘abhedenoccate saṅkhyā pūrīyate yenetī’ti abhidhānābhidheyyānamabhedopacārena vuccatītyattho,",
  "anya-e0806n4:113_5": "saṅkhyeyyapūraṇe ḍo na hotīti vatvā tadatthaṁ vibhāvetumāha- ‘dvādasanna’miccādi.",
  "anya-e0806n4:113_6": "So ghaṭo tāsaṁ ghaṭikānaṁ pūraṇo dabbānaṁ dabbantare nāti rittīkaraṇavasena.",
  "anya-e0806n4:113_7": "Vīsatiyā pūraṇotiādinā viggaho.",
  "anya-e0806n4:114_0": "54. Chā",
  "anya-e0806n4:115_0": "Kaccāyanena ‘‘dvitīhi tiyo’’ti (2-8-42) suttena dvitisaddehi tiyappaccayaṁ vidhāya ‘‘tiye dutāpi cā’’ti",
  "anya-e0806n4:115_1": "(2-8-43) dvitīnaṁ dutādesena dutiyaṁ tatiyanti ca ‘‘catuchehi thaṭhā’’ti (2-8-41) suttena catuto thappaccayaṁ",
  "anya-e0806n4:115_2": "vidhāya dvittena catutthanti ca nipphāditaṁ.",
  "anya-e0806n4:115_3": "Idha tathā bhāvena kathaṁ te sijjhantīti āsaṅkiya vuttiyaṁ ‘katha’miccādi vuttanti dassetumāha ‘saṅkhye’ccādi.",
  "anya-e0806n4:115_4": "Vuttiyaṁ ‘dutiyassā’tiādinā suttekadesā dassitāti tāni sampuṇṇaṁ katvā dassetuṁ ‘dutiyassā’tiādinā ‘catutthatatiyāna’miccādinā ca vuttāni.",
  "anya-e0806n4:116_0": "55. Ekā",
  "anya-e0806n4:117_0": "Saṅkhyāvacanassa gahaṇe ko dosoccāha-‘saṅkhyāvāci’ccādi.",
  "anya-e0806n4:117_1": "Bahuttavisaye payogo na siyāti saṅkhyāvacanassa ekatthe niyatattā vuttaṁ.",
  "anya-e0806n4:117_2": "Ekākīhiccassa atthamācikkhati padhānabhūteheva’ccādinā.",
  "anya-e0806n4:117_3": "Upapajjake bahuttavisaye payogotyapekkhate.",
  "anya-e0806n4:118_0": "56. Vacchā",
  "anya-e0806n4:119_0": "Taro hotīti vuttepi tehi taro hotīti viññāyati,",
  "anya-e0806n4:119_1": "vacchādīhīti sutattā pana vacchādīnanti ca viññāyatīti vacchādīnantiādinā vuttiganthopadassanaṁ.",
  "anya-e0806n4:119_2": "Nanu tanutte vavacchādīhi paccayo vidhīyate,",
  "anya-e0806n4:119_3": "ye ca sarīrena kisāvacchādayo,",
  "anya-e0806n4:119_4": "tatrāpyavisesena payogo pasajjati payopasajjane (potthake) visesānupādānato,",
  "anya-e0806n4:119_5": "tasmā kathamatra sabhāvasseva tanuttaṁ viññāyate yenevaṁ vivaṭamiccāha- ‘vacchādisaddāna’ micca-di,",
  "anya-e0806n4:119_6": "vacchādīhi pakatīti paccaye vidhīyamāne tāsaṁ pavattinimittaṁ vayovisesādi,",
  "anya-e0806n4:119_7": "yasmiṁ sati vacchādayo saddā dabbe-bhinivisante,",
  "anya-e0806n4:119_8": "taṁ paccayā-sannaṁ,",
  "anya-e0806n4:119_9": "na ca kisattassa bhāvā dabbe vacchādisaddā pavattante.",
  "anya-e0806n4:119_10": "Ato tasseva saddappavattinimittassa tanutte yuttaṁ paccayena bhavituṁ,",
  "anya-e0806n4:119_11": "(na) tanuttamatteti maññate.",
  "anya-e0806n4:119_12": "Pavattinimittaṁ sambandhi āsannanti samānādhikaraṇāni.",
  "anya-e0806n4:120_0": "Vaccho paṭhamavayo,",
  "anya-e0806n4:120_1": "tassa tanuttaṁ dutiyavayappatti.",
  "anya-e0806n4:120_2": "Dutiyañhi vayaṁ pappontassa vacchassa paṭhamo vayo vacchasaddassa pavattinimittaṁ kiñcimattāvasesaṁ bhavati amumevāha-‘susuttasse’ccādinā.",
  "anya-e0806n4:120_3": "Ukkhotaruṇodutiyavayappatto vuccate,",
  "anya-e0806n4:120_4": "tassa tanuttaṁ tatiyavayappatti.",
  "anya-e0806n4:120_5": "Tatiyañhi vayappattakāle dutiyassa vayassa ukkhasaddappavatti nimittassa kiñcimattā vasesato vasissate",
  "anya-e0806n4:120_6": "(potthake) jātisaṅkarattā gaddabhajātiyā vaḷavājātiyā ca missattā.",
  "anya-e0806n4:120_7": "Bhāravāhakattampati yo samattho,",
  "anya-e0806n4:120_8": "so usabhotyuccate,",
  "anya-e0806n4:120_9": "yadātu tassa bhāravāhakatte sāmatthiyaṁ mandaṁ bhavati parikkhīṇaṁ,",
  "anya-e0806n4:120_10": "tadā tanuttambhavatītyāha- ‘sāmatthiyassa tanuttaṁ appabalatā’ti.",
  "anya-e0806n4:121_0": "57. Kimhā",
  "anya-e0806n4:122_0": "Samudāyo nāma dvyavayavo vā siyā bahukāvayavo vā,",
  "anya-e0806n4:122_1": "tattha dvyavayavasamudāyā niddhāraṇe sāmatthiyā ekasseva niddhāraṇaṁ viññāyati tamevānusarati.",
  "anya-e0806n4:122_2": "Bahukāvayavasamudāyāpye ‘kassa niddhāraṇe’ti sutte ekassāti vacanābhāvepi ekasseva niddhāraṇaṁ viññātabbaṁ",
  "anya-e0806n4:122_3": "teneva kataro bhavataṁ devadatto’tyādikamudāharaṇamadāsi.",
  "anya-e0806n4:122_4": "Kataro bhavataṁ devadatto kataro bhavataṁ kaṭhotyādyudāharaṇabahuttena niddhāraṇavācīnamabahutthepi niddhāriyamānavācīhī’ti bahuttena vuttaṁ.",
  "anya-e0806n4:122_5": "Apaccaparaṁparāya pavattaṁ gottaṁ vaṁso,",
  "anya-e0806n4:122_6": "tadabhi dhāyino apaccappaccayantāpi abhedopacārena gottaṁ,",
  "anya-e0806n4:122_7": "tevāpaccā paccavantasambandhadvārenāpacce pavattāti sambandhisaddā bhavanti,",
  "anya-e0806n4:122_8": "caraṇasaddā ca kaṭhā yo kiriyāsaddā bhavanti kaṭhādīhi vuttajjhayanatthaṁ yathā sakaṁvatacaraṇakiriyānimittattenājjhetūsu",
  "anya-e0806n4:122_9": "pavattāti tesaṁ sambandhisaddānaṁ kesañci atthassa kiriyāsaddānaṁ cātthassa asatyapi jātitte jātinibandhanaṁ",
  "anya-e0806n4:122_10": "loke kāriyamiṭṭhaṁ taduttaṁ ‘‘gottañca cara- ṇehi sahā’’ti.",
  "anya-e0806n4:122_11": "Tatthāpi jātittamparibhāsitaṁ,",
  "anya-e0806n4:122_12": "tenāha- ‘kaṭhassa caraṇattā jātittaṁ gotattā jātitta’nti ca.",
  "anya-e0806n4:123_0": "58. Tena",
  "anya-e0806n4:124_0": "Lokiyāti parasaddasatthakāre sandhāyāha.",
  "anya-e0806n4:124_1": "Iha tu avisesena vuttanti sambandho.",
  "anya-e0806n4:124_2": "Niruttiyaṁ sāmaññena vuttattāti yojanā.",
  "anya-e0806n4:124_3": "Sāmaññena vuttākāraṁ dassetuṁ ‘katha’ntiādi vuttaṁ.",
  "anya-e0806n4:124_4": "Devehi datto brahmunā dattotiādīni kattari karaṇe vā viggahavākyāni.",
  "anya-e0806n4:124_5": "Devadatto devadattiko deviyo devalotiādīni vuttipadāni.",
  "anya-e0806n4:125_0": "Tattha niruttipiṭakāgatānaṁ ‘devadattā devadattiko’tiādīnaṁ vuttipadānamaññathā nipphattimupadassiya",
  "anya-e0806n4:125_1": "devalo deviyotiādīnampana vacanantareneva nipphattiṁ dassetuṁ ‘devehi datto’tiādi vuttaṁ.",
  "anya-e0806n4:125_2": "Parasaddasatthakārānampi devalo deviyoti vacanantareneva sādhanaṁ sādhanākārañca tesaṁ dassetuṁ ‘kecīhī’tiādi vuttaṁ.",
  "anya-e0806n4:125_3": "Ekadesatoyeva paccayamicchanti tena tesaṁ devalo deviyo datti loccādi bhavati.",
  "anya-e0806n4:125_4": "Kappanāgāravoti dattasaddalopanāmekadesavasena kappanāgāravo.",
  "anya-e0806n4:126_0": "59. Tassa",
  "anya-e0806n4:127_0": "Na ca sabbetiādinā bahulādhikāre phalaṁ vuttaṁ.",
  "anya-e0806n4:127_1": "Bhāvasaddo katthaci kiriyāyaṁ vattate ‘bhāve ayaṁ vidhī’ti.",
  "anya-e0806n4:127_2": "Katthaci adhippāye ‘ayametesaṁ bhāvo bhāvodhippāyo’ti.",
  "anya-e0806n4:127_3": "Katthaci padatthe ‘ime bhāvā’ti.",
  "anya-e0806n4:127_4": "Katthaci sattāmatte‘tiṇānaṁ bhāvo’ti.",
  "anya-e0806n4:127_5": "Tenāha-‘bhāvasaddasse’ccādi.",
  "anya-e0806n4:127_6": "Rūpasādhana dvārenāti bhāvasaddassa rūpasādhanadvārena,",
  "anya-e0806n4:127_7": "sappanti pakāsenti attha manenāti saddo.",
  "anya-e0806n4:127_8": "Sova abhidhānaṁ abhidhīyate-nenatthoti katvā.",
  "anya-e0806n4:127_9": "Bujjhati atthasarūpanti buddhi,",
  "anya-e0806n4:127_10": "sāva patīyate-nenāttho pacceti attha miti vā paccayoti vuccati.",
  "anya-e0806n4:128_0": "Nanu ca ‘bhavanti etasmā buddhisaddā’ti vuttaṁ tasmā pavattinimittamubhinnampi bhavati,",
  "anya-e0806n4:128_1": "tathāsati ‘saddappavattinimitta’nti saddasseva pavattinimittatā kasmā vuttāti vuccate.",
  "anya-e0806n4:128_2": "Pākaṭabhāvena abhidhānābhidheyyasambandhassa saddasseva pavattinimittataṁ vatvā visuṁ buddhiyā nimittassa",
  "anya-e0806n4:128_3": "rūpānugatattaṁ visesetvā pavattinimittatamassā dīpetuṁ ‘nimittavasāhi’ccādimāha.",
  "anya-e0806n4:128_4": "Dabbeguṇoti dabbe vuttiyaṁ guṇo nimittanti sambandho.",
  "anya-e0806n4:128_5": "Guṇasaddasseva jātisaddattenodāharaṇadvayaṁ dattaṁ…",
  "anya-e0806n4:128_6": "guṇassa jātiyā visuṁ jātinimittassābhāvato nidhittassa bhāvato.",
  "anya-e0806n4:128_7": "Kiriyādītiādisaddena dabbādīnaṁ gahaṇaṁ,",
  "anya-e0806n4:128_8": "keci pana kiriyāsaddānaṁ kiriyā pavattinimittantyāhu.",
  "anya-e0806n4:128_9": "Tesaṁ devadattādīnaṁ avatthāvisesena avatthābhedena sāmaññaṁ tadavatthā visesasāmaññaṁ.",
  "anya-e0806n4:128_10": "Tenāha- ‘devadattassā’tiādi.",
  "anya-e0806n4:128_11": "Vijjamāno padattho visayo yesaṁ devadattādīnaṁ saññāsaddānaṁ tesaṁ pavattinimittaṁ jātilakkhaṇamācikkhitampaṭipāditanti attho.",
  "anya-e0806n4:129_0": "Anena ca devadattādayo saññāsaddāpi samānā jātisaddāti vuttaṁ hoti.",
  "anya-e0806n4:129_1": "Yadi carahi saññāsaddāpi jātivacanā siyuṁ,",
  "anya-e0806n4:129_2": "pañcavidhattamesaṁ parihāyatīti.",
  "anya-e0806n4:129_3": "Nedamevaṁ viññeyyaṁ…",
  "anya-e0806n4:129_4": "pasiddhatarajātyābhidhāna kaṭhagovīhiyavādisaddā jātisaddattena visuṁ pariggayhanti.",
  "anya-e0806n4:130_0": "Sambandhibhedatoti ghaṭādisambandhīnaṁ bhedato.",
  "anya-e0806n4:130_1": "Abhāvassabhedatoti ghaṭapaṭādīnaṁ sambandhīnaṁ bhedena abhāvassa bhedato abhedepi bhedā upacaritā santīti yojanā.",
  "anya-e0806n4:130_2": "Yassa sāmaññassa vasā,",
  "anya-e0806n4:130_3": "tesu upacaritabhedesvākāsādīsu.",
  "anya-e0806n4:130_4": "Niravayavāvijjamānavisayānantiye ākāso viya niravayavā abhāvo viya asantā ca,",
  "anya-e0806n4:130_5": "te visayo yesaṁ saddānaṁ tesanti attho.",
  "anya-e0806n4:130_6": "Sāmaññaṁ bhāvoti puthujjanādisāmaññaṁ bhāvoti attho.",
  "anya-e0806n4:130_7": "Alasassa bhāvo kiriyāsambandhittaṁ,",
  "anya-e0806n4:130_8": "brahmaññaṁ jāti cāpalyaṁ nepuññaṁ guṇo vā.",
  "anya-e0806n4:130_9": "Vuttiyaṁ sakatthekantāti ‘‘sakatthe’’ti (4-122) iminā sakatthe katakappaccayantāti attho.",
  "anya-e0806n4:130_10": "Na daṭṭhabbanti sambandho.",
  "anya-e0806n4:130_11": "Pattakālova pattakallaṁ.",
  "anya-e0806n4:130_12": "Karuṇā eva kāruññaṁ.",
  "anya-e0806n4:131_0": "62. Aṇvā",
  "anya-e0806n4:132_0": "‘‘Ekayoganiddiṭṭhānaṁ sahavāpavatti sahavā nivattī’’ti ‘bhāva kammesū’ti anuvattate.",
  "anya-e0806n4:132_1": "Tathāpi bhāvetīmināvettha sappayojanattaṁ dassetumāha- ‘bhāvakammesu’ccādi.",
  "anya-e0806n4:133_0": "64. Tara",
  "anya-e0806n4:134_0": "Yajjapi sīdhātussa kevalassa supane pavatti,",
  "anya-e0806n4:134_1": "tathāpyatipubbassa ukkaṁse pavattīti āha- ‘atisayo ukkaṁso’ti.",
  "anya-e0806n4:134_2": "So ca atisayo kassa sambhavaticcāha- ‘so ca kiriyāguṇāna’nti.",
  "anya-e0806n4:134_3": "Kathaṁ tesamatisayoccāha- ‘ādhārabhūtadabbavasā’ti.",
  "anya-e0806n4:134_4": "Kutoccāha- ‘anapekkhite’ccādi.",
  "anya-e0806n4:134_5": "Anapekkhito kiriyāguṇānaṁ nissayo dabbasaṅkhāto yesanti viggaho,",
  "anya-e0806n4:134_6": "dabbassa nissayabhūtassā-tisayattaṁ hontampi nissitānaṁ kiriyā guṇānaṁ vaseneva siyā nāññathāti vattumāha-‘paccadhikaraṇa’ntiādi.",
  "anya-e0806n4:135_0": "Nanu ca yadi kiriyāguṇānamevātisayo,",
  "anya-e0806n4:135_1": "tadā na sijjhati ‘gotaro’ti nesa doso,",
  "anya-e0806n4:135_2": "no cettha jātiyātisayo,",
  "anya-e0806n4:135_3": "kassa carahi guṇassa go ayaṁ yo sakaṭaṁ vahati,",
  "anya-e0806n4:135_4": "gotaro-yaṁ yo sakaṭaṁ vahati sirañcāti,",
  "anya-e0806n4:135_5": "jātiyā hi niccāyekarūpāya nokkaṁsāpakaṁsayogo sambhavatīti dabbassāpi nātisayasambhavo.",
  "anya-e0806n4:135_6": "Tathāhi tulyappamāṇassa guṇakatova mūlato ukkaṁso dissati samānepi hi āyāme vitthāre ca paṭassa kāsikassāññovāggho bhavati māthurassāñño vāti.",
  "anya-e0806n4:135_7": "Dabbassāpi sātisayehi yuttatāmattena sātisayattassupaṭṭhāpitattā vuttaṁ- ‘tenevāhā’tiādi.",
  "anya-e0806n4:135_8": "Yadaggena kiriyāguṇānaṁ nissitānamatisayavasena nissayabhūtampi dabbaṁ kathañcidapyatisaye vattati nāma,",
  "anya-e0806n4:135_9": "tadagge tabbācikāpi pakati attano vacanīyatthavasena tattha vattatiyeva nāmāti ‘atiyaye vattamānato’ti pakativisesanavasena vuttaṁ,",
  "anya-e0806n4:135_10": "tenevāha- ‘iminā pakati visesanattañcāhā’ti.",
  "anya-e0806n4:135_11": "Sakatthikānaṁ pakatiattho jotanīyo hotīti sambandho.",
  "anya-e0806n4:136_0": "Sakatthikānanti kattari chaṭṭhī sambandhavacanicchāya,",
  "anya-e0806n4:136_1": "sakatthikehīti attho.",
  "anya-e0806n4:136_2": "Hetumāha- ‘pakativisesanantī’ti.",
  "anya-e0806n4:136_3": "Itisaddo hetumhi,",
  "anya-e0806n4:136_4": "yasmā ‘atisaye vattamānato’ti,",
  "anya-e0806n4:136_5": "pakativisesanaṁ,",
  "anya-e0806n4:136_6": "tato pakatyatthabhūte-tisaye jātattā sakatthikehi yathāvuttanayena pakatyatthabhūtetisayo jotanīyo hotīti attho.",
  "anya-e0806n4:136_7": "Tattha nābhidheyyoti byatirekamāha,",
  "anya-e0806n4:136_8": "tathā ca vakkhati- ‘atisayajotakātarādayo’ti.",
  "anya-e0806n4:137_0": "Atha pakativisesanatte kasmā nābhidheyyo jotanīyoccāha ‘pakatiyāyeva’ccādi.",
  "anya-e0806n4:137_1": "Ukkaṁso samānaguṇavisayeyeva loke diṭṭho paviṭṭho (potthake) tena sāmaññavacanepi tādithavisayeyeva soyeva",
  "anya-e0806n4:137_2": "kāraṇa vasena hotīti dassetumāha- ‘atisayene’ccādi.",
  "anya-e0806n4:137_3": "Dvinnamekassā-tisayeccādinā ‘dvibahūsukkaṁse taratamā’’ti (caṁ 4-3-45) sakkatasuttatthassādhippāyaṁ vivarati.",
  "anya-e0806n4:137_4": "Taraiyāti sakavohārena vuttaṁ,",
  "anya-e0806n4:137_5": "tesantu īyappaccayo.",
  "anya-e0806n4:137_6": "Evamihāvidhānaṁ sukhasānettanti sambandho.",
  "anya-e0806n4:138_0": "Ayametthādhippāyo ‘yathāvuttasuttatthavasena dvinnamekassa ukkaṁsābhāvā ‘māthurā pāṭaliputtakehi sukumāratarā’ccādo",
  "anya-e0806n4:138_1": "tarappaccayo na hotīti eko māthuro dutiyo pāṭaliputtako imesaṁ sukumārānaṁ dvinnameko māthuro-tisayena",
  "anya-e0806n4:138_2": "sukumāro sukumārataro,",
  "anya-e0806n4:138_3": "ekamaññesaṁ dvinnamukkaṁsetathāññesaṁ dvinnamekassāti evaṁ dvinnaṁdvinnamekekassa ukkaṁse tarappaccayo bhavati,",
  "anya-e0806n4:138_4": "ubhayatra tvavayavāpekkhambahuvacanaṁ,",
  "anya-e0806n4:138_5": "tathāhi sukumārattenukkaṁsiyamānānaṁ samudāyānamavayavā māthurā bahavo pāṭaliputtakāpi nikkaṁsiyamānā tathevāvayavā bahavo honti,",
  "anya-e0806n4:138_6": "evaṁ māthurā pāṭali puttakehi sukumāratarā’ti tarappaccayena sijjhati.",
  "anya-e0806n4:138_7": "Imasmiṁ gāme aḍḍhatarā vāṇijjāccādopi kathitena ñāyena dvinnaṁdvinnamekekassa ukkaṁse tarappaccayo bhavati,",
  "anya-e0806n4:138_8": "bahuvacanantu katthaci avayavāpekkhanti sabbaṁ sakkate kicchena sādhenti.",
  "anya-e0806n4:138_9": "Iha tu tathāvidhassa suttassā vidhānā ‘‘taratamissikiyiṭṭhātisaye’’ti tarādīnamatisaye sāmaññena vidhānā",
  "anya-e0806n4:138_10": "sabbattha tarappaccayena sukhasādhanaṁ hotī’’ti.",
  "anya-e0806n4:139_0": "Avatthābhedenāti paṭutarāvatthāvato paṭuavatthāya bhinnattā vuttaṁ,",
  "anya-e0806n4:139_1": "tathāhi tamevāvatthantarayuttaṁ vattāro bhavanti aññe ‘bhavaṁsūavattho’ti.",
  "anya-e0806n4:139_2": "Pakārantarenapi sādhane hetumāha- ‘atisayamatte vā vidhānato’ti.",
  "anya-e0806n4:139_3": "Anavaṭṭhitattamāha- (‘atisayavāpi’ccādi).",
  "anya-e0806n4:139_4": "Pañcasvetesūti etesaṁ yathāvuttānaṁ tarādīnaṁ pañcannaṁ majjhe,",
  "anya-e0806n4:139_5": "rūpāni guṇavacanassa vuttiyamudāharitāni.",
  "anya-e0806n4:139_6": "Kiriyāvacanassa tu ‘atisayena pācakataro pācakatamo’ti.",
  "anya-e0806n4:139_7": "Issika iyaiṭṭhā sarādī tato (aññato) na honti bahulādhikārā.",
  "anya-e0806n4:140_0": "66. Tassa",
  "anya-e0806n4:141_0": "Tassāti sāmaññena vuttepi vikārasambandhīyeva chaṭṭhiyanto gayhati,",
  "anya-e0806n4:141_1": "chaṭṭhiyantasambandhīyeva ca vikāro gayhati sambandhavasāti dassetumāha ‘yassā’ccādi.",
  "anya-e0806n4:141_2": "Kosakārakapāṇavisesehi kato koso.",
  "anya-e0806n4:141_3": "Pāṇayo sattā,",
  "anya-e0806n4:141_4": "osadhyophalapākantā,",
  "anya-e0806n4:141_5": "rukkhā pupphaphalūpagāti rukkhosadhīnaṁ lakkhaṇaṁ vadanti tallakkhaṇenettha rukkho sadhayo na gayhanti,",
  "anya-e0806n4:141_6": "kiñcarahi osadhisaddena latādipi gayhati,",
  "anya-e0806n4:141_7": "rukkhasaddena (vanappa)tayopi,",
  "anya-e0806n4:141_8": "vanappatayo hi phalavantā na pupphavantā.",
  "anya-e0806n4:141_9": "Kathaṁ gāvassa vikāre purise mayoccāha- ‘aññasmi’ntiādi.",
  "anya-e0806n4:141_10": "Gāvassa idaṁ gomayaṁ.",
  "anya-e0806n4:142_0": "67. Jatu",
  "anya-e0806n4:143_0": "Upapatyantaranti paccayalopato yutyantaraṁ.",
  "anya-e0806n4:144_0": "68. Samū",
  "anya-e0806n4:145_0": "Tīsuttaresu ca vattateti sambandho.",
  "anya-e0806n4:145_1": "Rājaññamanussānampi jātiyamapacce ññassappaccayānaṁ vidhānā vuttaṁ ‘gottappaccayantā’ti āha- ‘rājaññānaṁ samūho’ccādi.",
  "anya-e0806n4:145_2": "Ukkho usabho.",
  "anya-e0806n4:145_3": "Oṭṭho kharato,",
  "anya-e0806n4:145_4": "urabbho meso,",
  "anya-e0806n4:145_5": "evamiccādinā ‘ukkhānaṁ samūho’ccādi.",
  "anya-e0806n4:145_6": "Vākyamapadisati.",
  "anya-e0806n4:145_7": "Kākānaṁ samūhoti viggaho,",
  "anya-e0806n4:145_8": "ṇikaacittāti iminā ṇiko acittavāca keheva dissatīti ñāpeti.",
  "anya-e0806n4:145_9": "Apūpo piṭṭhapūpo,",
  "anya-e0806n4:145_10": "saṁkulanti (guḷa) missakakhajjakaviseso.",
  "anya-e0806n4:146_0": "69. Janā",
  "anya-e0806n4:147_0": "‘‘Tadassaṭṭhānamīyo cā’’ti (2-8-13) kaccāyanasuttassāya mattho ‘‘tadassaṭṭhānamiccetasmiṁ atthe chaṭṭhiyantato īyappaccayo hotī’ti.",
  "anya-e0806n4:147_1": "Tena madanassa ṭhānaṁ madanīyaṁ bandhanassa ṭhānaṁ bandhanīyaṁtyādikaṁ sādhenti.",
  "anya-e0806n4:147_2": "Idha pana tathāvidhassābhāvā kathaṁ taṁ sijjhatītyāsaṅkiya ‘madanīya’ntiādikaṁ vuttaṁ,",
  "anya-e0806n4:147_3": "taṁ dassetumāha- ‘madanīyādippasiddhiyā’ccādi.",
  "anya-e0806n4:147_4": "Sādhanakkamaṁ dassetumāha- ‘evamaññate’ccādi.",
  "anya-e0806n4:148_0": "Ṭhānanti kāraṇaṁ.",
  "anya-e0806n4:148_1": "‘‘Upamatthāyitatta’’nti (2-8-14) kaccāyanasuttassāyamattho ‘‘upamatthe āyitattappaccayo hotī’’ti tena",
  "anya-e0806n4:148_2": "dhūmo viya dissatīti dhūmāyitattaṁ timiramiva dissatīti timirāyitattaṁtyādikaṁ sādhentīti vuttanayameva.",
  "anya-e0806n4:148_3": "Tampihaccādikaṁ dvīsu sādhanakkamadassanaṁ,",
  "anya-e0806n4:148_4": "dhūmo viya dissatīti dassito yo kammattho sopi dhūmāyīti kattuvasena sakkā parikappetunti kattusādhanato",
  "anya-e0806n4:148_5": "dhūmāyitasaddā sakatthettappaccayepi dhūmo viya dissatīti atthe āyitatthappaccayepi nātthabhedo-ññatravacanicchābhedāti",
  "anya-e0806n4:148_6": "daṭṭhabbaṁ,",
  "anya-e0806n4:148_7": "bhāvattho pana tesaṁ bhāvappadhānavasena labbhati,",
  "anya-e0806n4:148_8": "dhūmasseva dassananti viggahe āyitattena vā.",
  "anya-e0806n4:149_0": "70. Iyo",
  "anya-e0806n4:150_0": "Aññasminti aññasmimpi atthe iyoti yojanā.",
  "anya-e0806n4:151_0": "74. Kathā",
  "anya-e0806n4:152_0": "Pavāse dūragamane sādhu pavāsiko, upavāse ratyabhojane sādhu upavāsiko.",
  "anya-e0806n4:153_0": "75. Pathā",
  "anya-e0806n4:154_0": "Pathe sādhu upākārakaṁ pātheyyaṁ,",
  "anya-e0806n4:154_1": "maggopakaraṇaṁ,",
  "anya-e0806n4:154_2": "sapatimhi dhana patimhi sādhu upakaraṇaṁ sāpateyyaṁ dhanaṁ.",
  "anya-e0806n4:155_0": "77. Rāyo",
  "anya-e0806n4:156_0": "Tumantakiriyāyāti ghātetuṁ (tyādītu) mantakiriyāya.",
  "anya-e0806n4:156_1": "Vā saddo samuccayo,",
  "anya-e0806n4:156_2": "ghātetuṁ vātiādinā yojetabbo.",
  "anya-e0806n4:157_0": "78. Tame",
  "anya-e0806n4:158_0": "Itisaddena byavacchinnamatthamupadassayamaññanāpekkhaṁ sappadhānaṁ mantvādi vidhimhidamatthadvayaṁ byāpārīyaticcāha-‘ettha assa atthī’ti.",
  "anya-e0806n4:158_1": "Nanu ca yaṁ yassa hoti taṁ tasmimpi hoti (yaṁ yasmiṁ hoti) tassāpi taṁ hoti teneva vuccate- ‘chaṭṭhīsattamīnamaviseso’ti,",
  "anya-e0806n4:158_2": "tatrañña taraniddeseneva siddhe kimatthamiha chaṭṭhīsattamīnaṁ bhedenopādānaṁ karīyatīti vuccate-yatrāvayavāvayavibhāvo,",
  "anya-e0806n4:158_3": "tattheva chaṭṭhīsattamīnamatthassa aviseso vatthuto (potthake) yathā ‘rukkhesākhā rukkhassa sākhā’ti.",
  "anya-e0806n4:158_4": "Sassāmibhāvajaññajanakabhāvādo tu nāvassamādhārādheyyabhāvoti dvinnamevatthānamupādānanti.",
  "anya-e0806n4:159_0": "Nanu ca sambhave byabhicāre ca sati visesanaṁ sātthakaṁ bhavati yathā ‘nīlamuppala’nti,",
  "anya-e0806n4:159_1": "nevātthittassātthi byabhicāro,",
  "anya-e0806n4:159_2": "tathā ca vuttaṁ- ‘na sattaṁ padattho byabhicaratī’ti,",
  "anya-e0806n4:159_3": "tasmā byavecchejjābhāvā niratthakamatthītivisesanantyāha- ‘padatthasse’ccādi.",
  "anya-e0806n4:159_4": "Sattāyaṁ abyabhicāre pīti sambandho.",
  "anya-e0806n4:159_5": "Kālantarā byabhicāratthamatthītivisesananti dassetumāha- ‘kāle’ccādi.",
  "anya-e0806n4:160_0": "Nanu ca suttesu kālo padhānaṁ na hoti,",
  "anya-e0806n4:160_1": "‘‘tena kataṁ kītaṁ’’tyādinā hi paccayattho dassito,",
  "anya-e0806n4:160_2": "tathā hi kāyikaṁvācasikaṁ tyādo na kālasampaccayo,",
  "anya-e0806n4:160_3": "evamihāpi sattāmatte bhavitabbaṁ,",
  "anya-e0806n4:160_4": "atthīti tu vattamānasattāya eva pariggaho kathamavasīyate yena kālavisesanaṁ siyāti. Saccaṁ,",
  "anya-e0806n4:160_5": "kintu padatthassa sattābyabhicārābhāvepi atthītivisesanopādānasāmatthiyātra visiṭṭho sattā atthīti visesanattenopāttā,",
  "anya-e0806n4:160_6": "na sattāmattanti patīyate,",
  "anya-e0806n4:160_7": "sā pana visiṭṭhā sattā sampatisattā,",
  "anya-e0806n4:160_8": "atthi ca tassā byabhicāro sāmaññasattāyāti yujjateva visesanavisessabhāvoti maññate.",
  "anya-e0806n4:160_9": "Upādhīti visesanaṁ.",
  "anya-e0806n4:161_0": "Na bhuñjaticcādiviyāti yathā na bhuñjatīti nañssa paṭisedhattā viruddhatthapadassa sannidhāne-tthantarassa",
  "anya-e0806n4:161_1": "paṭisedharūpassatthassāvagati padanibandhanassa vidhino abādhikā bhavati,",
  "anya-e0806n4:161_2": "tamivākyattho.",
  "anya-e0806n4:161_3": "Adhippāyattha māha- ‘atthivacanicchāya yo visayo tassa niyamo’ti.",
  "anya-e0806n4:161_4": "Kati payasambhave na pana gomā rukkhavāti yojanā,",
  "anya-e0806n4:161_5": "tehīti pasaṁsāpahūtehi.",
  "anya-e0806n4:161_6": "Kakude āvatto kakudāvatto,",
  "anya-e0806n4:161_7": "nindito kakudāvatto assa atthīti kakudāvattī.",
  "anya-e0806n4:161_8": "Kathaṁ ninditattamassiccāha-‘kakudā vatto’ccādi.",
  "anya-e0806n4:161_9": "Saṁsatto daṇḍo assa atthiccanena gehaṭṭhitena vijjamānenapi daṇḍena daṇḍīti nābhidhīyatīti vadati.",
  "anya-e0806n4:161_10": "Dabbebhidheyyeti jātisannissayagopiṇḍaassapiṇḍādisaṅkhāte dabbe-bhidheyye,",
  "anya-e0806n4:161_11": "bhavaṁ bhaveyyāti yadākadāci bhavanto yadi bhaveyya.",
  "anya-e0806n4:162_0": "79. Vantva",
  "anya-e0806n4:163_0": "Paññavā ‘‘byañjane dīgharassā’’ti (1-33) rasso.",
  "anya-e0806n4:164_0": "80. Daṇḍā",
  "anya-e0806n4:165_0": "Dve hontīti iko īceti dve honti,",
  "anya-e0806n4:165_1": "ekamekaṁvāti ubhinnaṁ.",
  "anya-e0806n4:165_2": "Vāsaddo dve hontīti etthāpi daṭṭhabbo.",
  "anya-e0806n4:165_3": "Uttamīṇeva dhanā ikoti gaṇasuttaṁ vivarati ‘uttamīṇevā’tiādi.",
  "anya-e0806n4:165_4": "Kenettha samāsoti āha- ‘syādisyādinekatthanti samāso’ti.",
  "anya-e0806n4:165_5": "Uttamīṇo dhanasāmī.",
  "anya-e0806n4:165_6": "Asannihite atthāti gaṇasuttaṁ,",
  "anya-e0806n4:165_7": "asannihitetīmassa atthaṁ vivarati ‘appatte’ti.",
  "anya-e0806n4:165_8": "Asampatteti attho.",
  "anya-e0806n4:165_9": "Asannihiteti ca attho iccassa visesanaṁ.",
  "anya-e0806n4:165_10": "Atthanaṁ asannihite atthe āsisanaṁ attho,",
  "anya-e0806n4:165_11": "so assa atthīti atthiko atthī.",
  "anya-e0806n4:165_12": "Tadantācāti gaṇasuttaṁ,",
  "anya-e0806n4:165_13": "asannihitetyanuvattate,",
  "anya-e0806n4:165_14": "asannihitopādhikā atthantā ca ika īppaccayo bhavatītyattho.",
  "anya-e0806n4:165_15": "Vaṇṇantāīyevāti gaṇasuttaṁ,",
  "anya-e0806n4:165_16": "brahmānaṁ devānaṁ vaṇṇoti vā samāso.",
  "anya-e0806n4:165_17": "Hatthadantehi jātiyanti gaṇasuttaṁ.",
  "anya-e0806n4:166_0": "Jātiyanti paccayavisesanaṁ.",
  "anya-e0806n4:166_1": "Vaṇṇato brahmacārimhīti gaṇasuttaṁ.",
  "anya-e0806n4:166_2": "Brahmasaddena niyamaviseso vuccaticcāha-‘vijje’ccādi.",
  "anya-e0806n4:166_3": "Tasmiñcaniyamavisesacaraṇe tiṇṇaṁ brāhmaṇādīnamevādhikāro,",
  "anya-e0806n4:166_4": "nasuddassāti dassento āha- ‘tañce’ccādi.",
  "anya-e0806n4:166_5": "Tevaṇṇiko vaṇṇīti vuccatīti sambandho.",
  "anya-e0806n4:166_6": "Tīsu vaṇṇesu bhavo tadantogadhattā tevaṇṇikoti bhavatthe ṇiko.",
  "anya-e0806n4:166_7": "Vaṇṇasaddo brāhmaṇādivaṇṇavacano.",
  "anya-e0806n4:166_8": "Tatra brahmacārimhityanena suddo byavacchijjate.",
  "anya-e0806n4:167_0": "Athavā brahmanti nibbānaṁ tadattho ganthopi,",
  "anya-e0806n4:167_1": "taṁ brahmaṁ nibbānaṁ dhammaṁ vā tepiṭakaṁ caratīti brahmacārī, yati.",
  "anya-e0806n4:167_2": "Yatayopi hi vaṇṇīti brahmacārinoti vuccanti.",
  "anya-e0806n4:167_3": "Vaṇṇīliṅgīti hi vutte tiliṅgavāti attho.",
  "anya-e0806n4:167_4": "Vaṇṇa saddo panettha yathāvutta brahmapariyāyo.",
  "anya-e0806n4:167_5": "Pokkharādito deseti gaṇasuttaṁ.",
  "anya-e0806n4:167_6": "Deso cettha yattha(tthi pokkharādīni so).",
  "anya-e0806n4:167_7": "Padumagaccha pokkharaṇīnaṁ vācakassāti iminā padumāni assaṁ santīti paduminīti pokkharaṇīpi vuccatīti dasseti.",
  "anya-e0806n4:167_8": "Nāvā atthīti nāviko,",
  "anya-e0806n4:167_9": "yāgame nāvāyiko.",
  "anya-e0806n4:167_10": "Sukhadukkhā ī,",
  "anya-e0806n4:167_11": "balā bāhūrupubbā ceti ca gaṇasuttāni.",
  "anya-e0806n4:168_0": "82. Mukhā",
  "anya-e0806n4:169_0": "Ihāpi pasajjeyya madhu asmiṁ ghaṭe atthīti etthāpi payoge madhuranti rappaccayo pāpuṇeyya madhumhi abhidheyyati adhippāyo.",
  "anya-e0806n4:169_1": "Na gacchantīti nagā.",
  "anya-e0806n4:169_2": "Yajjapi ūsavāccādo pahūtādivisayāyātthitāya sambhavo,",
  "anya-e0806n4:169_3": "tathāpi ñusādivato paccaya(ttha)ttena vacanicchābhāvā ñusavā ghaṭoccādi na sijjhati tasmā pahūtādivisayātthitāsambhavepi",
  "anya-e0806n4:169_4": "taṁvato-tthassa paccaya(ttha)ttena ñusaro desoti vattu micchāyaṁ paccayo yathā siyā aññatramābhaviccevamattho",
  "anya-e0806n4:169_5": "veditabboti āha- ‘iti’ccādi.",
  "anya-e0806n4:169_6": "Kuñjavātiettha kuñjasaddo tiṇalatādyacchāditapabbatekadese vattate.",
  "anya-e0806n4:170_0": "87. Picchā",
  "anya-e0806n4:171_0": "Parehi vācāsaddā ālo vihito nindāyaṁ, neha tatheti codanamubbhāvayati ‘nindāya’miccādinā.",
  "anya-e0806n4:172_0": "88. Sīlā",
  "anya-e0806n4:173_0": "Sīlamassa atthi,",
  "anya-e0806n4:173_1": "kesā assa santīti viggaho.",
  "anya-e0806n4:173_2": "Aṇṇā niccanti niccavidhyutthaṁ gaṇasuttaṁ.",
  "anya-e0806n4:173_3": "Gāṇḍīrājīhi saññāyanti saññāvisayaniyamanatthaṁ gaṇasuttaṁ.",
  "anya-e0806n4:173_4": "Gaṇḍassa gaṇḍamigasiṅgassa ayaṁ gāṇḍī,",
  "anya-e0806n4:173_5": "sā assa atthīti gāṇḍīvo.",
  "anya-e0806n4:174_0": "90. Sissa",
  "anya-e0806n4:175_0": "Samassa atthīti suvāmī,saṁ sakiyaṁ.",
  "anya-e0806n4:176_0": "91. Lakkhyā",
  "anya-e0806n4:177_0": "Akārādeso ca ṇasanniyogenāti iminā yattha ṇakāro tatthevāyamakārādesoti dasseti.",
  "anya-e0806n4:177_1": "Upādānatoti iminā nissayakaraṇameko satthiyo ñāyoti dasseti.",
  "anya-e0806n4:177_2": "Antassa avidhānasāmatthiyācāti iminā satipi pubbalopena payoga nipphattiyaṁ akāraṁ vidhāya tassa lopo niratthakoti dasseti.",
  "anya-e0806n4:177_3": "Lakkhī sirī assa atthīti lakkhaṇo.",
  "anya-e0806n4:178_0": "94. Imiyā",
  "anya-e0806n4:179_0": "Kappo yogyatā assa atthīti kappiyo, jaṭā hānabhāgo, senā assa atthīti viggaho.",
  "anya-e0806n4:180_0": "95. Topa",
  "anya-e0806n4:181_0": "‘Ohāka cāge’ iti sakakārassa hādhātuno payoge toppaccayaṁ nisedhetvā‘satthā hīyate satthā hīno’ti udāharaṇaṁ dassitaṁ.",
  "anya-e0806n4:181_1": "Tenāha- ‘sakkateccādi.",
  "anya-e0806n4:181_2": "Dassetuṁ tatiyampanudāharaṇanti sambandho.",
  "anya-e0806n4:181_3": "Cīppaccayāvasānānanti ‘‘abhūtatabbhāve karāsabhūyoge vikārācī’’ti (4-119) vutto cīppaccayo avasāne ye santi viggaho.",
  "anya-e0806n4:181_4": "Jātiyavajjitānanti ‘‘tabbati jātiyo’’ti (4-113) suttena jātiyappaccayena vajjitānaṁ.",
  "anya-e0806n4:181_5": "Kaccāyane tu toādīnaṁ vibhatti saññattā na tato puna vibhattuppatti.",
  "anya-e0806n4:182_0": "96. Ito",
  "anya-e0806n4:183_0": "Vuttiyaṁ ‘etassa ṭa eta’ iti atoiccatra etassa ṭādeso etto iccatra etaādesoti attho.",
  "anya-e0806n4:184_0": "97. Abhyā",
  "anya-e0806n4:185_0": "Nanu ca kiṁ iminā suttena,",
  "anya-e0806n4:185_1": "pañcamyantā ‘‘to pañcamyā’’ti (4-95) bhavissati,",
  "anya-e0806n4:185_2": "apañcamyantātu ‘‘ādyādīhī’’ti (4-98) netadevaṁ daṭṭhabbaṁ.",
  "anya-e0806n4:185_3": "‘‘To pañcamyā’’ti (4-95) pakativisesānamaparāmāsato kutoci pañcamyantā hotu,",
  "anya-e0806n4:185_4": "apañcamyantā pana ‘‘ādyādīhī’’ti sutte sasaṅkhyassādisaddassa gahaṇena taṁsadisā sasaṅkhyāevopalakkhīyantītipi",
  "anya-e0806n4:185_5": "viññāyeyya tato apañcamyantehi abhyādīhi to na siyāti abhitoccādi na sijjhatīti ‘‘abhyādīhī’’ti suttanti",
  "anya-e0806n4:185_6": "daṭṭhabbaṁ.",
  "anya-e0806n4:186_0": "98. Ādyā",
  "anya-e0806n4:187_0": "Nanu ca toicceva sāmaññena suttite yatokutoci pañcamyantā vā apañcamyantā vā bahulaṁ vā tomhi iṭṭhappasiddhīti kiṁ ādyādīhīti suttenāti saccaṁ,",
  "anya-e0806n4:187_1": "tathāpi vibhāgena dassite vibhāgaso visesāvasāyo siyāti na dosoti.",
  "anya-e0806n4:187_2": "Yanti paṭhamantā tomhi yato.",
  "anya-e0806n4:188_0": "100. Katthe",
  "anya-e0806n4:189_0": "Pubbenevāti ‘‘sabbādito’’ (4-99) ccādināva. Etassāti etasaddassa, imassāti imasaddassa.",
  "anya-e0806n4:190_0": "101. Dhi",
  "anya-e0806n4:191_0": "Vāvidhānāti vikappena dhippaccayassa vidhānā.",
  "anya-e0806n4:192_0": "102. Yā",
  "anya-e0806n4:193_0": "Yatrāti vutte yatthāti uppalakkhitameva siyāti na vuttaṁ. Evamuparipi.",
  "anya-e0806n4:194_0": "104. Kuhiṁ",
  "anya-e0806n4:195_0": "Hiñcanaṁ vidhīyate ‘‘hiṁ haṁ hiñcana’’nti (2-5-9) suttena. Hiñciādīnanti hiñcidācirahaciādīnaṁ.",
  "anya-e0806n4:196_0": "105. Sabbe",
  "anya-e0806n4:197_0": "Etasmiṁ kāle ekadāiccādi daṭṭhabbaṁ.",
  "anya-e0806n4:198_0": "106. Kadā",
  "anya-e0806n4:199_0": "Kudāsaddo canaṁsaddayogeva dissati kudācananti.",
  "anya-e0806n4:200_0": "107. Ajja",
  "anya-e0806n4:201_0": "Nimittanimittīnanti kāraṇakāriyānaṁ,",
  "anya-e0806n4:201_1": "samāneti sādhāraṇe.",
  "anya-e0806n4:201_2": "Samānameva bodheti ‘taṁyathe’ccādinā.",
  "anya-e0806n4:201_3": "Ettha pana mammatāḷanaṁ nimittaṁ pāṇa haraṇaṁ nimittī,",
  "anya-e0806n4:201_4": "tassāti anajjatanassa.",
  "anya-e0806n4:201_5": "Upari tyādikaṇḍe karahasaddo tu cisaddasaṁyuttova dissati karahacīti.",
  "anya-e0806n4:202_0": "110. Dhāsaṁ",
  "anya-e0806n4:203_0": "Saṅkhyāvācino saddā saṅkhyāsaddena gahitāti āha- ‘atthe’ccādi.",
  "anya-e0806n4:203_1": "Pakāro dabbaguṇadhisayopi atthi,",
  "anya-e0806n4:203_2": "tattha yadi sopi gayheyya dabba guṇānaṁ liṅgasaṅkhyāhi yogā dhāppaccayanta(mpi tabbisayoyeveti) cettha",
  "anya-e0806n4:203_3": "(potthake (pakāravācakaliṅgasaṅkhyāhi yogā) aliṅgamasaṅkhyañca dhāppaccayantamaliṅgamasaṅkhyañca-iti",
  "anya-e0806n4:203_4": "kāsikāvuttipañjakāyaṁ na siyā,",
  "anya-e0806n4:203_5": "evañca satyabyayattamabhimatantassa na siyā,",
  "anya-e0806n4:203_6": "tañciṭṭhaṁ,",
  "anya-e0806n4:203_7": "kiriyāvisaye tu tasmiṁ gayhamāne ekadhābhuñjati dvidhābhuñjati dvidhāgacchaticcādo bhojana gamanādikiriyāya",
  "anya-e0806n4:203_8": "sabbathā liṅgasaṅkhyāhi yogābhāvā yathāvutta doso na siyāti pāṇinīyavuttikārena jayādiccena kiriyā visayoyevettha",
  "anya-e0806n4:203_9": "pakāro gahito.",
  "anya-e0806n4:203_10": "Tampati āha- ‘dabbe’ccādi.",
  "anya-e0806n4:203_11": "Kasmā panevamāhāti āha- ‘navadhādabba’miccādi.",
  "anya-e0806n4:203_12": "‘‘Navadhā dabbaṁ,",
  "anya-e0806n4:203_13": "bahudhā guṇo’’ti vesesikānaṁ saṅketo.",
  "anya-e0806n4:204_0": "Tattha puthabyāpotejovāyvākāsakāladisāttamanānīti nava dabbāni.",
  "anya-e0806n4:204_1": "Rūpa rasa gandha phassa saṅkhyāparimāṇa puthuttasaṁyogavibhāga parattāparattabuddhisukhadukkhecchādosapayatanā ca guṇā,",
  "anya-e0806n4:204_2": "casaddena gurutta davattasinehasaṅkhāradhammādhammasaddā ceti catubbīsati bahudhā guṇo.",
  "anya-e0806n4:204_3": "Atrāpi yathāvuttakāsikāvuttiyā pañcikākārena jinindabuddhinā navadhā dabbaṁ bahudhā guṇotyatrāpi ‘‘kiriyājjhāharitabbā",
  "anya-e0806n4:204_4": "navadhā dabbaṁ bahudhā guṇo upadisīyati viññāyati byākhyāyate vijjatevā’’ti kiriyāvisayoyeva pakāro paṭipādito,",
  "anya-e0806n4:204_5": "payogadassanato byavacchejjabhāvā sabbattha kiriyeveti visesanopādānamayuttanti sambandho.",
  "anya-e0806n4:205_0": "Navadhā dabbaṁ bahudhā guṇoti payogadassanato dabbaguṇavisayānampakārānaṁ gayhupagattā byavacchedayitabbānaṁ",
  "anya-e0806n4:205_1": "dabbaguṇavisayānampakārānaṁ bhāvā sabbasmiṁ dabbaguṇavisaye jinindabuddhinā vuttanayena kiriyā atthevāti",
  "anya-e0806n4:205_2": "kiriyāvisayova pakāro gayhatīti vuttikāra pañjikākārānaṁ visesanopādānamayuttanti attho.",
  "anya-e0806n4:206_0": "Tatoyevāti yato visesanopādānamayuttaṁ tatoyeva dvīhiccādikamāheti attho.",
  "anya-e0806n4:206_1": "Ayametthādhippāyo ‘‘dvidhā karotīti kiriyāpayogepi pakāro dabbaguṇavisayo…",
  "anya-e0806n4:206_2": "dabbavisayassa guṇavisayassa vā dvidhābhāvassa karīyamānattā,",
  "anya-e0806n4:206_3": "natu kiriyāvisayo…",
  "anya-e0806n4:206_4": "dvidhābhāvassa karaṇakiriyāvisayassettha vattumanicchitattā.",
  "anya-e0806n4:206_5": "Tatoyeva kiriyāpakāropādāne pakārotisayane (potthake) atra dhāppaccayantappayogo na siyāti viññāpetuṁ ‘dvīhi’ccādikamāhe’’ti tenāha‘atre’ccādi.",
  "anya-e0806n4:207_0": "Dabbaguṇavisaye pakāre gayhamāne yoyaṁ doso sambhāvito parehi,",
  "anya-e0806n4:207_1": "taṁ dāni nirākattumāha ‘satipice’ccādi.",
  "anya-e0806n4:207_2": "Sabhāvato aliṅgamasaṅkhyañcāti sambandho,",
  "anya-e0806n4:207_3": "saṅkhyantarāpādane gamyamāne dhāppaccayo vihito pāṇiniyehi,",
  "anya-e0806n4:207_4": "tadāha- ‘dabbasse’ccādi saṅkhyāntarāpādanepīti pubbaṁ yā vavatthitā saṅkhyā,",
  "anya-e0806n4:207_5": "tato- ññaṁ saṅkhyāntaraṁ tassāpādanaṁ karaṇaṁ saṅkhyantarāpādanaṁ,",
  "anya-e0806n4:207_6": "tasmimpīti attho.",
  "anya-e0806n4:208_0": "113. Tabba",
  "anya-e0806n4:209_0": "So pakāro assāti tabbā,",
  "anya-e0806n4:209_1": "tasaddena pakārassa parāmaṭṭhattā tabbatītettha pakāravatīti attho vuttoti āha- ‘tasaddene’ccādi.",
  "anya-e0806n4:209_2": "Pakāravatīti pakāravati atthe.",
  "anya-e0806n4:209_3": "Muduppakāravā mudujātiyo.",
  "anya-e0806n4:210_0": "115. Kati",
  "anya-e0806n4:211_0": "Kiṁ saṅkhyānamparimāṇamesanti atthe ‘‘kimhā rati rīvarīvataka rittakā’’ti (4-44) suttena ratippaccayaṁ",
  "anya-e0806n4:211_1": "vidhāya katīti siddhattā vuttaṁ- ‘saṅkhyāparimāṇavisaye sādhitattā’ti,",
  "anya-e0806n4:211_2": "kati ca so saṅkhyā parimāṇavisayattā saṅkhyā ceti katisaṅkhyā, tāya.",
  "anya-e0806n4:212_0": "116. Bahu",
  "anya-e0806n4:213_0": "Paccāsattīti sambandhimhi ekamhi dassite dviṭṭhattā sambandhassa paro sambandhī viññāyamāno parova viññāyati yuttitoti ‘sambandhatovā’ti vuttaṁ.",
  "anya-e0806n4:214_0": "117. Sakiṁ",
  "anya-e0806n4:215_0": "Nipātanassāti sakinti nipātanassa.",
  "anya-e0806n4:216_0": "118. So",
  "anya-e0806n4:217_0": "Khaṇḍaṁ khaṇḍaṁ khaṇḍaso, puthu pakāro puthuso.",
  "anya-e0806n4:218_0": "119. Abhū",
  "anya-e0806n4:219_0": "Nanu ca abhavanannāma sabbathā anuppattiyā vā avatthantarena vā,",
  "anya-e0806n4:219_1": "tathā satyabhūtasaddo-nuppannamattavacanopīti kathamabhūtasaddo-vatthantare nābhūte vuttoccāha- ‘abhūtassi’ccādi.",
  "anya-e0806n4:219_2": "Kathamavatthāva tasaddena parāmasīyatīti ce abhūtasaddo yadyanuppannavācī siyā,",
  "anya-e0806n4:219_3": "tadā tasaddappa yogoyeva na siyā…",
  "anya-e0806n4:219_4": "tasaddenābhūtasseva gahaṇato,",
  "anya-e0806n4:219_5": "abhūtabhāveccādinā suttitaṁ siyā,",
  "anya-e0806n4:219_6": "tena tasaddappayogasāmatthiyā avatthāva tasaddena parāmasīyati,",
  "anya-e0806n4:219_7": "tapparāmaṭṭhañcāvatthantaramabhūta saddo apekkhate,",
  "anya-e0806n4:219_8": "tenāha- ‘tabbhāvetivacanā’iccādi.",
  "anya-e0806n4:219_9": "Bhavanaṁ bhāvo tāya avatthantare bhāvo tabbhāvo tasmiṁ.",
  "anya-e0806n4:219_10": "Tenāha ‘abhūtasse’ccādi.",
  "anya-e0806n4:219_11": "Bhāveti visayasattamī,",
  "anya-e0806n4:219_12": "saṁsattamī vāti āha- ‘visaye gammamāne vā’ti.",
  "anya-e0806n4:219_13": "Kuṇḍalattenāti kuṇḍalasabhāvena.",
  "anya-e0806n4:220_0": "120. Dissa",
  "anya-e0806n4:221_0": "Dissantīti vutte payoge dissantīti ayamattho viññāyatīti āha ‘disi’ccādi,",
  "anya-e0806n4:221_1": "idaṁ suttaṁ vijjhaṅga paribhāsā bhavatīti seso.",
  "anya-e0806n4:221_2": "‘‘Ṇovā-pacce’’tiādinā (4-1) suttena vuttesvanekavidhesu atthesu pari samantato bhāsatīti paribhāsā,",
  "anya-e0806n4:221_3": "vidhino paccayassa aṅgabhūtā paribhāsā vijjhaṅgaparibhāsā.",
  "anya-e0806n4:221_4": "Vidhiyevāti suttamidanti sambandho.",
  "anya-e0806n4:221_5": "Vakkhamānasuttadvayanti ‘‘aññasmiṁ sakatthe’’ti suttadvayaṁ.",
  "anya-e0806n4:222_0": "125. Saṁyo",
  "anya-e0806n4:223_0": "Antarasaddo-nekatthopīhāntarāḷavācī majjhavācī gayhati,",
  "anya-e0806n4:223_1": "na vijjatentaramesanti antarāḷamattapaṭisedhepayojanaṁ natthīti katvāntarā ḷaṭṭhassābhāvāntarāḷaṁ natthītyupacarīyati,",
  "anya-e0806n4:223_2": "evañhi loke payujjate ‘anantarā ime gāmā anantarā ime pāsādā’ti antarāḷagatassa ññassa gāmassaññassa pāsādassa vābhāvā tathā byapadisīyate,",
  "anya-e0806n4:223_3": "tathevamihāpyantarāḷagatassaññassa byañjanassābhāvā anantarā ityuccante,",
  "anya-e0806n4:223_4": "athavāntarasaddo byavadhānavācī byavadhānābhāvato-nantarā iti vuccante.",
  "anya-e0806n4:223_5": "Antaraṁ karotīti vā khādiippaccayaṁ ṇippaccayaṁ (potthake) vidhāya antarāyati byavadhānaṁ karotīti kattari",
  "anya-e0806n4:223_6": "appaccayaṁ vidhāya antaro byavadhāyako natthetesanti anantarā.",
  "anya-e0806n4:223_7": "Yathā ‘rukkhā vanante’ttha rukkhā samuditāvekavanabyapadesaṁ labhante,",
  "anya-e0806n4:223_8": "tathātrāpi byañjanā samuditāvete saṁyogabyapadesagocarattaṁ paṭipajjante.",
  "anya-e0806n4:224_0": "Saṁyogoti hi samudāyappadhāno niddeso byañjanātyavayavappadhāno,",
  "anya-e0806n4:224_1": "tasmā byañjanāti bahuvacanena saṁyogoti ekavacananiddeso ghaṭate,",
  "anya-e0806n4:224_2": "nanu ca vaṇṇānamuccāritappadhaṁsittā yogapajjamaṭṭhitamānānaṁ na sambhavati samudāyattanti samudāyattamayuttanti nāyuttaṁ,",
  "anya-e0806n4:224_3": "tathāhi uttaruttaraggāhini buddhi pubbaparībhūte byañjanāvayave samudāyarūpena saṅkappentī samudāyavohārampavattayīti.",
  "anya-e0806n4:225_0": "Ṇānubandheti ditisaddassa saṁyogāvisayattā deccoti ‘sarānamādissā’ti visayo,",
  "anya-e0806n4:225_1": "uḷumpasaddassa saṁyogavisayattā oḷumpikoti etassa visayoti tattha rāghavo venateyyo meniko decco dosaggānti rūpāni.",
  "anya-e0806n4:225_2": "Idha tu oḷumpiko koṇḍaññoti yujjanti.",
  "anya-e0806n4:225_3": "Teneva ca tattha pañcikā ettha,",
  "anya-e0806n4:225_4": "ettha ca pañcikā tattha upanetabbāti.",
  "anya-e0806n4:226_0": "127. Kosa",
  "anya-e0806n4:227_0": "Kosajjanti ettha tassa jattañca nipātanā, ajjavanti etthha ‘‘uvaṇṇassā vava sare’’ti (4-129).",
  "anya-e0806n4:228_0": "135. Jovu",
  "anya-e0806n4:229_0": "Yakārassa dvitte jeyyo.",
  "anya-e0806n4:230_0": "137. Kaṇa",
  "anya-e0806n4:231_0": "Atisayena appo, atisayena yuvāti viggaho.",
  "anya-e0806n4:232_0": "139. Ḍesa",
  "anya-e0806n4:233_0": "Satissāti vutte satisaddo viññāyati satyantepi visesanattena vattumicchitesatyanto kathaṁ viññāyaticcāsaṅkiya",
  "anya-e0806n4:233_1": "‘‘saṅkhyāya saccutīsāse’’ccādinā (4-50) satyantādīhi ḍo vihito,",
  "anya-e0806n4:233_2": "tasmiñca ḍetinimittenopādinne tadupādānasāmatthiyāsatyantova viññāyatīti dassetumāha- ‘ḍeti nimittopādānā’tiādi.",
  "anya-e0806n4:234_0": "142. Adhā",
  "anya-e0806n4:235_0": "Dhātuto añño saddo adhātu tassa.",
  "anya-e0806n4:235_1": "Pañcikāyampana pakatipi saddoyevāti dhātutoiccādinā adhātusaddassa atthamattaṁ vuttaṁ.",
  "anya-e0806n4:236_0": "Tassāti adhātuppakatiyā,",
  "anya-e0806n4:236_1": "adhātusaddassāti vuttaṁ hoti.",
  "anya-e0806n4:236_2": "Tenacāti kakārena ca,",
  "anya-e0806n4:236_3": "tasmāti tena kāraṇena.",
  "anya-e0806n4:236_4": "Pubbaggahaṇamantarenātipāṇininā ikārādesavidhāyake imasmiṁyeva suttekakārato pubbassa ikārādesavidhānatthaṁ pubbaggahaṇaṁ kataṁ,",
  "anya-e0806n4:236_5": "taṁ pubbassātivacanaṁ vināti attho.",
  "anya-e0806n4:236_6": "Sacetiādinā kathayatīti sambandho.",
  "anya-e0806n4:236_7": "‘‘Byañjane dīgharassā’’ti (1-33) rasso vutto,",
  "anya-e0806n4:236_8": "assāti jātiniddese tu ākārassacikāro bhavatyeva,",
  "anya-e0806n4:236_9": "siyā etanti bahuparibbājakāti etaṁ rūpaṁ hoti.",
  "anya-e0806n4:236_10": "Syādyatra byavahito…",
  "anya-e0806n4:236_11": "kakārato pubbe syādi,",
  "anya-e0806n4:236_12": "na syādi kakārā paroti.",
  "anya-e0806n4:237_0": "Nanu ca asyāditoti ettha pasajjappaṭisedho naña kasmā gahito,",
  "anya-e0806n4:237_1": "na pariyudosoti āsaṅkiya pariyudāsesmiṁ gahite sati dosaṁ vattumārabhate ‘pariyudāse’iccādinā.",
  "anya-e0806n4:237_2": "Syāditoti syādyantato paribbājakasaddato.",
  "anya-e0806n4:237_3": "Paribbājakasaddohi syādyanto vākye syādyantattā,",
  "anya-e0806n4:237_4": "teneva vakkhati- ‘paribbājakasaddato ettha syādyuppattī’ti.",
  "anya-e0806n4:237_5": "Asyādismā paroti katvā bahuparibbājakasaddato na syādyuppattīti sambandho.",
  "anya-e0806n4:238_0": "Tatocāti bahuparibbājakasaddato ca.",
  "anya-e0806n4:238_1": "Pasajjappaṭisedhena nañasaddena aññapadatthasamāsepi siyāva dosoti dassento āha- ‘avijjamānosyādi’ccādi.",
  "anya-e0806n4:239_0": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n4:240_0": "Catutthakaṇḍavaṇṇanā niṭṭhitā."
}