{
  "anya-e0801n5:0_0": "5. Pañcamo kaṇḍo (khādi)",
  "anya-e0801n5:1_0": "1. Tija mānehi kha sā khamā vīmaṁsāsu.",
  "anya-e0801n5:2_0": "Khantiyaṁ tijā vīmaṁsāyaṁ mānā ca khasappaccayā honti yathākkamaṁ, titikkhā, vīmaṁsā, titikkhati, vīmaṁsati. Khamāvīmaṁsā, sūti kiṁ? Tejanaṁ, tejo, tejayati, mānanaṁ, mānomāneti.",
  "anya-e0801n5:3_0": "2. Kitā tikicchāsaṁsayesu cho.",
  "anya-e0801n5:4_0": "Tikicchāyaṁ saṁsaye ca vattamānā kitā cho hoti. Tikicchā, vicikicchā, tikicchati, vicikicchati. Aññatra niketo, saṁketo, ketanaṁ, keto, ketayati.",
  "anya-e0801n5:5_0": "3. Nindāyaṁ gupa badhā bassa bho ca.",
  "anya-e0801n5:6_0": "Nindāyaṁ vattamānehi gupa badhehi cho hoti bassa bho ca. Jigucchā, bībhacchā, jigucchati, bībhacchati, aññatra gopanaṁ, gopo, gopeti, badhako.",
  "anya-e0801n5:7_0": "4. Tuṁsmā lopo cicchāyaṁ te.",
  "anya-e0801n5:8_0": "Tumantato icchāyamatthe te khasachā honti bahulaṁ,",
  "anya-e0801n5:8_1": "lopo ca tuṁpaccayassa hoti sutattā, bubhukkhā, jigīsāṁ, jighacchā, bubhukkhati, jigīsati jighacchati.",
  "anya-e0801n5:8_2": "Idha kasmā na hoti ‘bhottumicchatī’ti? Padantarenābhidhānā. Tuṁsmāti kiṁ? Bhojanamicchati. Icchāyanti kiṁ? Bhuñjituṁ gacchati. Kathaṁ ‘kūlaṁ vipati satī’ti?",
  "anya-e0801n5:8_3": "Yathā kūlaṁ patitu micchatīti vākyaṁ hoti, evaṁ vuttipi hossati. Vākyameva carahi kathaṁ hoti? Lokassa tathā vacanicchāya.",
  "anya-e0801n5:9_0": "5. Īyo kammā.",
  "anya-e0801n5:10_0": "Icchākammato icchāyamatthe īyappaccayo hoti. Puttamicchati putthīyati. Kammāti kiṁ? Asinecchati.",
  "anya-e0801n5:10_1": "Idha kasmā na hoti ‘raññoputtamicchatī’ti? Sāpekkhattā,",
  "anya-e0801n5:10_2": "na hi aññamapekkhamāno aññena sahekatthibhāvamanubhavituṁ sakkoti.",
  "anya-e0801n5:10_3": "Idhāpi carahi na siyā ‘attano putta micchatī’ti? Nevettha bhavitabbaṁ,",
  "anya-e0801n5:10_4": "na hi bhavati ‘attano puttīyatī’ti,",
  "anya-e0801n5:10_5": "kathaṁ carahi puttassa attaniyatā-vagamyate ?",
  "anya-e0801n5:10_6": "Aññassāsutattā icchāya ca tabbisayattā.",
  "anya-e0801n5:11_0": "6. Upamānācāre.",
  "anya-e0801n5:12_0": "Kammato upamānā ācāratthe īyo hoti.",
  "anya-e0801n5:12_1": "Puttami-vā-carati puttīyati māṇavakaṁ, upamānāti kiṁ? Puttamācarati.",
  "anya-e0801n5:13_0": "7. Ādhārā.",
  "anya-e0801n5:14_0": "Ādhāratū-pamānā ācāratthe īyo yoti.",
  "anya-e0801n5:14_1": "Kuṭiyamivā-carati kuṭīyatī pāsāde, pāsādīyati kuṭiyaṁ bhikkhu.",
  "anya-e0801n5:15_0": "8. Kattutāyo.",
  "anya-e0801n5:16_0": "Kattutū-pamānā ācāratthe āyo hoti.",
  "anya-e0801n5:16_1": "Pabbato ivācarati pabbatāyati.",
  "anya-e0801n5:17_0": "9. Ycatthe.",
  "anya-e0801n5:18_0": "Kattuto abhūtatabbhāve āyo hoti bahulaṁ. Bhusāyati, paṭapaṭāyati, lohitāyati, kattutotveva? (Abhusaṁ) bhusaṁ karotīhi,",
  "anya-e0801n5:18_1": "iha kasmā na hoti ‘bhusī bhavatī’ti? Vuttatthatāya.",
  "anya-e0801n5:19_0": "10. Saddādīni karoti.",
  "anya-e0801n5:20_0": "Saddādīhi dutiyantehi karotīti asmiṁ atthe āyo hoti. Saddāyati, verāyati, kalahāyati, dhūpāyati.",
  "anya-e0801n5:21_0": "11. Numotva-sso.",
  "anya-e0801n5:22_0": "Namoiccasmā karotīti asmiṁ atthe asso hoti. Namassati tathāgtaṁ.",
  "anya-e0801n5:23_0": "12. Dhātvatthe nāmasmi.",
  "anya-e0801n5:24_0": "Nāmasmā dhātvatthe bahulamihoti.",
  "anya-e0801n5:24_1": "Hatthinā atikkamati atihatthayati,",
  "anya-e0801n5:24_2": "vīṇāya upagāyati upavīṇayati,",
  "anya-e0801n5:24_3": "daḷhaṁ karoti vinayaṁ daḷhayati,",
  "anya-e0801n5:24_4": "visuddhā hoti ratti visuddhayati, kusalaṁ pucchati kusalayati.",
  "anya-e0801n5:25_0": "13. Saccādīhāpi.",
  "anya-e0801n5:26_0": "Saccādīhi dhātvatthe āpi hoti. Saccāpeti, atthāpeti, vedāpeti, sukkhāpeti, sukhāpeti, dukkhāpeti.",
  "anya-e0801n5:27_0": "14. Kriyatthā.",
  "anya-e0801n5:28_0": "Ayamadhikāro āsatthaparisamattiyā.",
  "anya-e0801n5:28_1": "Kriyā attho yassa so kriyattho dhātu.",
  "anya-e0801n5:29_0": "15. Curādito ṇi.",
  "anya-e0801n5:30_0": "Curādīhi kriyatthehi sakatthe ṇi paro hoti bahulaṁ. Ṇakāro vuddhyattho, evamaññatrāpi, corayati, lāḷayati, kathaṁ ‘rajjaṁ kāretī’ti? Yogavibhāgato.",
  "anya-e0801n5:31_0": "16. Payojakabyāpāre ṇāpi ca.",
  "anya-e0801n5:32_0": "Kattāraṁ yo payojayati,",
  "anya-e0801n5:32_1": "tassa byāpāre kriyatthā ṇiṇāpī honti bahulaṁ, kāreti, kārāpeti.",
  "anya-e0801n5:32_2": "Nanu ca kattāpi karaṇādīnaṁ payojakoti taṁbyāpārepi ṇiṇāpī pāpuṇanti?",
  "anya-e0801n5:32_3": "Payojakaggahaṇasāmatthiyā na bhavissanti curādīhi visuṁ vacanasāmatthiyā ca. Ato bhiyyo ṇāpiyeva, ṇiyevuvaṇṇato, dvayamevaññehi.",
  "anya-e0801n5:33_0": "17.",
  "anya-e0801n5:33_1": "Kyo bhāvakammesva-parokkhesu māna nta tyādīsu.",
  "anya-e0801n5:33_2": "Bhāvakammavihitesu parokkhāvajjitesu mānantatyādīsu paresu kyo hoti kriyatthā. Ntaggahaṇamuttaratthaṁ,",
  "anya-e0801n5:33_3": "kakāro avuddhyattho evamuttaratrāpi. Ṭhīyamānaṁ, ṭhīyate, sūyamānaṁ, sūyate,",
  "anya-e0801n5:33_4": "aparokkhesu mānantatyādīsūti kiṁ? Babhūva devadattena, bibhida kusulo.",
  "anya-e0801n5:33_5": "Bhijjate kusulo sayamevāti ‘bhijjate’ti savanā kammatā-vagamyate,",
  "anya-e0801n5:33_6": "‘sayamevā’ti savanato kattutā,",
  "anya-e0801n5:33_7": "kattutāvacanicchāyantu ‘bhindati kusulo attāna’nti bhavati,",
  "anya-e0801n5:33_8": "evamaññampi yathāgamamanugantabbaṁ.",
  "anya-e0801n5:33_9": "‘Aparokkhesu mānantatyādīsū’ti ayamadhikāro ā ‘tanāditvo’ti 5.26.",
  "anya-e0801n5:33_10": "Apica ete kyādayo tyādīsu parabhūtesu kattukammabhāva vihitesu kyalādīnaṁ vidhānato tesveva viññāyantīti akammakehi dhātūhi kattubhāvesu, sakammakehi kattukammesu,",
  "anya-e0801n5:33_11": "kammāvacanicchāyaṁ bhāve ca bhavantīti veditabbā.",
  "anya-e0801n5:33_12": "Yassa pana dhātussa kiriyā kammamapekkhate, so sakammako,",
  "anya-e0801n5:33_13": "yassa tu kiriyā kattumattamapekkhate, svākammakoti ñātabbaṁ.",
  "anya-e0801n5:34_0": "18. Kattari lo.",
  "anya-e0801n5:35_0": "Kriyatthato aparokkhesu kattuvihitamāna ntatyādīsu lo hoti. Lakāro,",
  "anya-e0801n5:35_1": "‘‘ñilasse’’ti 5-163 visesanattho. Pacamāno, pacanto, pacati.",
  "anya-e0801n5:36_0": "19. Maṁ ca rudhādīnaṁ.",
  "anya-e0801n5:37_0": "Rudhādito kattuvihitamānanta tyādīsu lo hoti maṁ ca antasarā paro. Makāro-nubandho, akāro uccāraṇattho. Rundhamāno, rundhanto, rundhati.",
  "anya-e0801n5:38_0": "20. Ṇiṇāpyāpīhi vā.",
  "anya-e0801n5:39_0": "Ṇiṇāpyāpīhi kattuvihitamānanta tyādīsu lo hoti vibhāsā, orayanto, corento, kārayanto, kārento, kārāpayanto, kārāpento, saccāpayanto, saccāpento, corayati, coreti, kārayati, kāreti, kārāpayati, kārāpeti, saccāpayati, saccāpeti.",
  "anya-e0801n5:39_1": "Vavatthitavibhāsattho-yaṁ vāsaddo, tena māne niccaṁ, corayamāno, kārayamāno, kārāpayamāno, saccāpayamāno.",
  "anya-e0801n5:40_0": "21. Divādīhi yaka.",
  "anya-e0801n5:41_0": "Divādīhi lavisaye yaka hoti. Dibbanto, dibbati.",
  "anya-e0801n5:42_0": "22. Tudādīhi ko.",
  "anya-e0801n5:43_0": "Tudādīhi lavisaye ko hoti. Tudamāno, tudanto, tudati.",
  "anya-e0801n5:44_0": "23. Jyādīhi knā.",
  "anya-e0801n5:45_0": "Jiādīhi lavisaye knā hoti. Jinanto, jināti. Kathaṁ ‘jayanto’ jayatī, ti? Bhūvādipāṭhā.",
  "anya-e0801n5:46_0": "24. Kyādīhi kṇā.",
  "anya-e0801n5:47_0": "Kīādīhi lavisaye kṇā hoti. Kiṇanto, kiṇāti.",
  "anya-e0801n5:48_0": "25. Svādīhi kṇo.",
  "anya-e0801n5:49_0": "Suādīhi lavisaye kṇo hoti. Suṇamāno, suṇanto, suṇoti. Kathaṁ suṇātīti? Kyādipāṭhā.",
  "anya-e0801n5:50_0": "26. Tanāditvo.",
  "anya-e0801n5:51_0": "Tanādito lavisaye o hoti. Tanoti.",
  "anya-e0801n5:52_0": "27. Bhāvakammesu tabbā-nīyā.",
  "anya-e0801n5:53_0": "Tabbaanīyā kriyatthā pare bhāvakammesu bahulaṁ bhavanti. Kattabbaṁ, karaṇīyaṁ, kattabbo kaṭo, karaṇīyo.",
  "anya-e0801n5:53_1": "Bahulādhikārā karaṇādīsupi bhavanti, sinānīyaṁ cuṇṇaṁ, dānīyo brāhmaṇo, sammāvattanīyo guru, pavacanīyo upajjhāyo, upaṭṭhānīyo sisso.",
  "anya-e0801n5:54_0": "28. Ghyaṇa.",
  "anya-e0801n5:55_0": "Bhāvakammesu kriyatthā paro ghyaṇa hoti bahulaṁ. Vākyaṁ, kāriyaṁ, ceyyaṁ, jeyyaṁ.",
  "anya-e0801n5:56_0": "29. Āsse ca.",
  "anya-e0801n5:57_0": "Ātoghyaṇa hoti bhāvakammesu, āssa e ca. Deyyaṁ.",
  "anya-e0801n5:58_0": "30. Vadādīhi yo.",
  "anya-e0801n5:59_0": "Vadādīhi kriyatthehi yo hoti bahulaṁ bhāvakammesu. Vajjaṁ, majjaṁ, gammaṁ. (42) ‘‘Bhujānne’’, bhojjo odano, bhojjā yāgu, bhoggamaññaṁ.",
  "anya-e0801n5:60_0": "31. Kicca ghacca bhacca bhabba leyyā.",
  "anya-e0801n5:61_0": "Ete saddā yappaccayantā nipaccante.",
  "anya-e0801n5:62_0": "32. Guhādīhi yaka.",
  "anya-e0801n5:63_0": "Gutādīhi kriyattehi bhāvakammesu yaka hoti. Guyhaṁ, duyhaṁ, sisso.",
  "anya-e0801n5:63_1": "Siddhā evete tabbādayo pesātisaggapattakālesupi gamyamānesu sāmaññenavidhānato, tvayā khalu kaṭo kattabbo, karaṇīyo, kāriyo, kicco, evaṁ tvayā kaṭo kattabbo, bhotā kaṭo kattabbo,",
  "anya-e0801n5:63_2": "bhoto hi patto kālo kaṭakaraṇe.",
  "anya-e0801n5:63_3": "Evaṁ uddhamohuttikepi vattamānato pesādīsu siddhā eva.",
  "anya-e0801n5:63_4": "Tathā arahe kattari sattivisiṭṭhe ca patīyamāne āvassakādhamīṇatāvisiṭṭhe ca bhāvādo siddhā,",
  "anya-e0801n5:63_5": "uddhaṁmuhuttato-bhotā kaṭo kattabbo, bhotā rajjaṁ kattabbaṁ. Bhavaṁ araho, bhotā sāro vahitabbo, bhavaṁ sakko, bhotā avassaṁ kaṭo kattabbo, bhotā nikkho dātabbo.",
  "anya-e0801n5:64_0": "33. Kattari ltuṇakā.",
  "anya-e0801n5:65_0": "Kattari kārake kriyatthā ltuṇakā honti bahulaṁ. Paṭhitā, pāṭhako. Bahulamitveva?",
  "anya-e0801n5:65_1": "Pādehi harīyatīti pādahā-rako , gale cuppateti galecopako. Siddhova ltu,",
  "anya-e0801n5:65_2": "arahe sīlasādhudhammesu ca sāmaññavihitattā,",
  "anya-e0801n5:65_3": "bhavaṁ khalu kaññāya pariggahitā, bhavametaṁ arahati.",
  "anya-e0801n5:65_4": "Sīlādīsu-khalvapi upādātā kumārake, gantā khelaṁ,",
  "anya-e0801n5:65_5": "muṇḍayitāro sāviṭṭhāyanā vadhuṁ katapariggahaṁ.",
  "anya-e0801n5:66_0": "34. Āvī.",
  "anya-e0801n5:67_0": "Kriyatthā āvī hoti bahulaṁ kattari. Bhayadassāvī.",
  "anya-e0801n5:67_1": "Appavisayataññāpanatthaṁ bhinnayogakaraṇaṁ,",
  "anya-e0801n5:67_2": "sāmaññavihitattā sīlā dīsu ca hoteva.",
  "anya-e0801n5:68_0": "35. Āsiṁsāyamako.",
  "anya-e0801n5:69_0": "Āsiṁsāyaṁ gamyamānāyaṁ kriyatthā ako hoti kattari. Jīvatūti jīvako, nandatūti nandako, bhavatūti bhavako.",
  "anya-e0801n5:70_0": "36. Karā ṇano.",
  "anya-e0801n5:71_0": "Karato kattari ṇano hoti. Karotīti kāraṇaṁ, kattarīti kiṁ? Karaṇaṁ.",
  "anya-e0801n5:72_0": "37. Hāto vīhikālesu.",
  "anya-e0801n5:73_0": "Hāto vīhismiṁ kāle ca ṇano hoti kattari. Hāyanā nāma vihayo, hāyano saṁvaccharo, vīhikālesūti kiṁ? Hātā.",
  "anya-e0801n5:74_0": "38. Vidā kū.",
  "anya-e0801n5:75_0": "Vidasmā kū hoti kattari. Vidū, lokavidū.",
  "anya-e0801n5:76_0": "39. Vito ñāto.",
  "anya-e0801n5:77_0": "Vipubbā ñāiccasmā kū hoti kattari. Viññū. Vitoti kiṁ? Paññā.",
  "anya-e0801n5:78_0": "40. Kammā.",
  "anya-e0801n5:79_0": "Kammato parā ñāiccasmā kū hoti kattari. Sabbaññū, kālaññū.",
  "anya-e0801n5:80_0": "41. Kvacaṇa.",
  "anya-e0801n5:81_0": "Kammato parā kriyatthā kvaci aṇa hoti kattari. Kumbhakāro, saralāvo, mantajjhāyo,",
  "anya-e0801n5:81_1": "bahulādhikārā idha na hoti ādiccaṁ passati, himavantaṁ suṇoti, gāmaṁ gacchati. Kvacīti kiṁ? Kammakaro.",
  "anya-e0801n5:82_0": "42. Gamā rū.",
  "anya-e0801n5:83_0": "Kammato parā gamā rū hoti kattari. Vedagū pāragū.",
  "anya-e0801n5:84_0": "43.",
  "anya-e0801n5:84_1": "Samānañña bhavanta yāditū-pamānā disā kamme rīrikkhakā.",
  "anya-e0801n5:85_0": "Samānādīhi yādīhi copamānehi parā disā kammakārake rīrikkhakā honti.",
  "anya-e0801n5:85_1": "Samāno viya dissatīti sadī sadikkho sadiso. Aññādī aññādikkho aññādiso.",
  "anya-e0801n5:85_2": "Bhavādī bhavādikkho bhavādiso. Yādī yādikkho yādiso. Tyādī tyādikkho tyādiso. Samānādīhīti kiṁ? Rukkho viya dissati. Upamānāti kiṁ? So dissati. Kammeti kiṁ? So viya passati. Rakārā antasarādilopatthā, kakāro ekārābhāvattho.",
  "anya-e0801n5:86_0": "44. Bhāvakārakesva-ghaṇa ghakā.",
  "anya-e0801n5:87_0": "Bhāve kārake ca kriyatthā a ghaṇa gha kā honti bahulaṁ. A-paggaho, niggaho, karo, garo, cayo, jayo, ravo, bhavo, paco, vaco, annado, purindado, īsakkaro, dukkaro, sukaro. Ghaṇa-bhāve pāko, cāgo, bhāvo,",
  "anya-e0801n5:87_1": "kārakepi saññāyaṁ tāva pajjatenenāti pādo, rujatīti rogo, visatīti veso,",
  "anya-e0801n5:87_2": "sarati kālantaranti sāro thiraṁso, darīyante etehīti dārā, jīrayati etenāti jāro, asaññāyampi dāyo datto, lābho laddho, gha-vako, nipako, ka-piyo, khipo, bhujo, āyudhaṁ.",
  "anya-e0801n5:88_0": "45. Dādhātvi.",
  "anya-e0801n5:89_0": "Dādhāhi bahulami hoti bhāvakārakesu. Ādi, nidhi, vālami.",
  "anya-e0801n5:90_0": "46. Vamādīyyathu.",
  "anya-e0801n5:91_0": "Vamādīhi bhāvakārakesvathu hoti. Vamathu, vepathu, (avathu, sayathu).",
  "anya-e0801n5:92_0": "47. Kvi.",
  "anya-e0801n5:93_0": "Kriyatthā kvi hoti bahulaṁ bhāvakārakesu. Kakāro kānubandhakāriyattho, abhibhū, sayambhū, bhattaggaṁ, (dānaggaṁ) salākaggaṁ, sabhā, pabhā.",
  "anya-e0801n5:94_0": "48. Ano.",
  "anya-e0801n5:95_0": "Kriyattā bhāvakārakesvano hoti. Gamanaṁ, dānaṁ, sampadānaṁ, apādānaṁ, adhikaraṇaṁ, calano, jalano, kodhano, kopano, maṇḍano, bhūsano.",
  "anya-e0801n5:96_0": "49. Itthiyamaṇa tti ka yaka yā ca.",
  "anya-e0801n5:97_0": "Itthiliṅge bhāve kārake ca kriyatthā aādayo honti ano ca bahulaṁ. A titikkhā, vīmaṁsā, jigucchā, pipāsā, puttiyā īhā bhikkhā, āpadā, medhā, godhā, ṇakārā, hārā, tārā, dhārā, ārā, kti-iṭṭhi, siṭṭhi, bhitti, bhatti, tanti bhūti, ka-guhā, rujā, mudā, yaka-vijjā, ijjā, ya-seyyā, samajjā, pabbajjā, paricariyā, jāgariyā, anakāraṇā, hāraṇā, vedanā, vandanā, upāsanā.",
  "anya-e0801n5:98_0": "50. Jāhāhi ni.",
  "anya-e0801n5:99_0": "Jāhāiccetehi ni hotitthiyaṁ. Jāni, hāni.",
  "anya-e0801n5:100_0": "51. Karā ririyo.",
  "anya-e0801n5:101_0": "Karato ririyo hotitthiyaṁ. Karaṇaṁ kiriyā. Kathaṁ ‘kriyā’ti? ‘‘Kriyāyaṁ’’ti nipātanā.",
  "anya-e0801n5:102_0": "52. Ikitī sarūpe.",
  "anya-e0801n5:103_0": "Kriyatthassa sarūpe-bhidheyye kriyatthā pare ikitī honti, vaci, yudhi, pacati,",
  "anya-e0801n5:103_1": "‘akāro kakāro’ti ādīsu kārasaddena samāso, yathā evakāroti.",
  "anya-e0801n5:104_0": "53. Sīlābhikkhaññā-vassakesu ṇī.",
  "anya-e0801n5:105_0": "Kriyatthā ṇī hoti sīlādīsu patīyamānesu, uṇhabhojī, khīrapāyī, avassakārī, satandāyī.",
  "anya-e0801n5:106_0": "54.",
  "anya-e0801n5:106_1": "Thāvarittara bhaṅgura bhidura bhāsura bhassarā.",
  "anya-e0801n5:107_0": "Ete saddā nipaccante sīle gamyamāne.",
  "anya-e0801n5:108_0": "55. Kattari bhūte ktavantu ktāvī.",
  "anya-e0801n5:109_0": "Bhūte-tthe vattamānato kriyatthā ktavantuttāvī honti kattari. Vijitavā, vijitāvī,",
  "anya-e0801n5:109_1": "bhūteti adhikāro yāva ‘‘āhāratthā’’ti (5-60).",
  "anya-e0801n5:110_0": "56. Ktobhāvakammesu.",
  "anya-e0801n5:111_0": "Bhāve kamme ca bhūte kto hoti. Āsitaṁ bhavatā. Kato kaṭo bhavatā.",
  "anya-e0801n5:112_0": "57. Kattari cārambhe.",
  "anya-e0801n5:113_0": "Kriyārambhe kattari kto hoti yathāpattañca. Pakato bhavaṁ kaṭaṁ, pakato kaṭo bhavatā, pasutto bhavaṁ, pasuttaṁ bhavatā.",
  "anya-e0801n5:114_0": "58. Ṭhā-sa vasa silisa sī ruha jara janīhi.",
  "anya-e0801n5:115_0": "Ṭhādīhi kattari kto hoti yathāpattañca. Upaṭṭhito guruṁ bhavaṁ, upaṭṭhito guru bhotā, upāsito guruṁ bhavaṁ, upāsito guru bhotā, anuvusito guruṁ bhavaṁ, anuvusito guru bhotā, āsiliṭṭho guruṁ bhavaṁ, āsiliṭṭho guru bhotā, adhissito khaṭopikaṁ bhavaṁ, adhissitā khaṭopikā bhotā, āraḷho rukkhaṁ bhavaṁ, āruḷho rukkho bhotā, anujiṇṇo vasaliṁ devadatto, anujiṇṇā vasalī devadattena, anujāto māṇavako māṇavikaṁ, anujātā māṇavikā māṇavakena.",
  "anya-e0801n5:116_0": "59. Gamanatthākammakādhāre ca.",
  "anya-e0801n5:117_0": "Gamanatthato akammakato ca kriyatthā ādhāre kto hoti kattari ca yathāpattañca, idamesaṁ yātaṁ, iha te yātā, iha tehi yātaṁ, ayaṁ tehi yāto patho, idamesamāsitaṁ, iha te āsitā, ihatehi āsitaṁ,",
  "anya-e0801n5:117_1": "‘devo ce vuṭṭho sampannā sālayo’ti kāraṇasāmaggīsampatti etthābhimatā.",
  "anya-e0801n5:118_0": "60. Āhāratthā.",
  "anya-e0801n5:119_0": "Ajjhohāratthā ādhāre kto hoti yathāpattañca, idamesaṁ bhuttaṁ, idamesaṁ pītaṁ, iha tehi bhuttaṁ, iha tehi pītaṁ,",
  "anya-e0801n5:119_1": "odano tehi bhutto pītamudakaṁ, akattattho yogavibhāgo, kathaṁ ‘pītā gāvo’ti? Pītamesaṁ vijjatīti pītā, bāhulakā vā,",
  "anya-e0801n5:119_2": "‘passinno’ti yā ettha bhūtakālatā, tatra tto,",
  "anya-e0801n5:119_3": "evaṁ raññaṁ mato raññaṁ iṭṭho, raññaṁ buddho, raññaṁ pūjito, evaṁ sīlito, rakkhito, khanto, ākuṭṭho, ruṭṭho, rusito, abhibyāhaṭo, dayiyo, haṭṭho, kantā, saṁyato, amato,",
  "anya-e0801n5:119_4": "‘kaṭṭha’nti bhūtatāyameva hetuno, phalaṁ tvatra bhāvi.",
  "anya-e0801n5:120_0": "61.",
  "anya-e0801n5:120_1": "Tuṁ tāye tave bhāve bhavissati kriyāyaṁ tadatthāya.",
  "anya-e0801n5:121_0": "Bhavissati atthe vattamānato kriyatthā bhāve tuṁ tāye tave honti kriyāyaṁ tadatthāyaṁ patīyamānāyaṁ. Kātuṁ gacchati, kattāye gacchati, kātave gacchati,",
  "anya-e0801n5:121_1": "icchati bhottuṁ kāmeti bhottunti imīnāva siddhaṁ,",
  "anya-e0801n5:121_2": "punabbidhāne tvihāpi siyā ‘icchanto karotī’ti, evaṁ sakkoti bhottuṁ, jānāti bhottuṁ, gilāyati bhottuṁ, ghaṭate bhottuṁ, ārabhate bhottuṁ, labhate bhottuṁ, pakkamati bhottuṁ, ussahati bhottuṁ, arahati bhottuṁ, atthi bhottuṁ, vijjati bhottuṁ, vaṭṭa tibhottuṁ, kappati bhottunti. Tathā pārayati bhottuṁ, pahu bhottuṁ, samattho bhottuṁ, pariyatto bhottuṁ,",
  "anya-e0801n5:121_3": "alaṁ bhottunti bhavatissa sabbattha sambhavā. Tathā kālo bhottuṁ. Samayo bhotuṁ, velā bhotunti, yathā bhottuṁmano, sottuṁ soto, daṭṭhuṁ cakkhu, yujjhituṁ dhanu, vattuṁ jaḷo, gantumano, kattumalasoti, uccāraṇantu vattāyattaṁ. Bhāveti kiṁ? Karissāmīti gacchati, kriyāyanti kiṁ? Bhikkhissaṁ iccassa jaṭā, tadatthāyanti kiṁ?",
  "anya-e0801n5:121_4": "Gacchissato te bhavissati bhattaṁ bhojanāya.",
  "anya-e0801n5:122_0": "62. Paṭisedhe-laṁkhalūnaṁ tuna tvāna tvā vā.",
  "anya-e0801n5:123_0": "Alaṁ khalusaddānaṁ paṭisedhatthānaṁ payoge tunādayo vā honti bhāve. Alaṁ sotuna, khalu sotuna, alaṁ sutvāna, dhalu sutvāna, alaṁ sutvā, khalu sutvā, alaṁ sutena, khalu sotena, alaṁ khalūnanti kiṁ? Mā hotu, paṭisedheti kiṁ? Alaṅkāro.",
  "anya-e0801n5:124_0": "63. Pubbekakatthukānaṁ.",
  "anya-e0801n5:125_0": "Eko kattā yesaṁ byāpārānaṁ, tesu yo pubbo,",
  "anya-e0801n5:125_1": "tadatthato kriyatthā tunādayo honti bhāve, sotuna yāti, sutvāna, sutvā vā, ekakattukānantikiṁ?",
  "anya-e0801n5:125_2": "Bhuttasmiṁ devadatte yaññadatto vajati, pubbāti kiṁ? Bhuñjabhi ca pacati ca.",
  "anya-e0801n5:125_3": "‘Appatvā nadiṁ pabbato atikkamma pabbataṁ nadī’ti bhūdhātussa sabbattha sambhavā ekakattukatā pubbakālatā ca gamyate.",
  "anya-e0801n5:125_4": "‘Bhutvā bhutvā gacchatīti’ imināva siddhaṁ ābhikkhaññantu dvibbacanāvagamyate. Kathaṁ ‘jīvaggāhaṁ agāhayi,",
  "anya-e0801n5:125_5": "kāyappacālakaṁ gacchantī’ti ādi?",
  "anya-e0801n5:125_6": "Ghaṇantena kriyāvisesanena siddhaṁ yathā ‘odanapākaṁ sayatī’ti.",
  "anya-e0801n5:126_0": "64. Nto katthari vattamāne.",
  "anya-e0801n5:127_0": "Vattamānatthe vattamānato kriyattā nto ho ti kattari, tiṭṭhanto.",
  "anya-e0801n5:128_0": "65. Māno.",
  "anya-e0801n5:129_0": "Vattamānatthe vattamānato kriyatthā māno hoti, kattari. Tiṭṭhamāno.",
  "anya-e0801n5:130_0": "66. Bhāvakammesu.",
  "anya-e0801n5:131_0": "Vattamānatthe vattamānato kriṁyatthā bhāve kammeca māno hoti. Ṭhīyamānaṁ, paccamāno odano.",
  "anya-e0801n5:132_0": "67. Te ssapubbānāgate.",
  "anya-e0801n5:133_0": "Anāgatatthe vattamānato kriyatthā tentamānā ssapubbā honti. Ṭhassanto, ṭhassamāno, ṭhīyissamānaṁ, paccissamāno odano.",
  "anya-e0801n5:134_0": "68. Ṇvādayo.",
  "anya-e0801n5:135_0": "Kriyatthā pare bahulaṁ ṇvādayo honti. Cāru, dāru.",
  "anya-e0801n5:136_0": "69. Khachasāna mekassarodi dve.",
  "anya-e0801n5:137_0": "Khachasappaccayantānaṁ kriyatthānaṁ paṭhamekassaraṁ saddarūpaṁ dve bhavati. Titikkhā, jigucchā, vīmaṁsā.",
  "anya-e0801n5:138_0": "70. Parokkhāyañca.",
  "anya-e0801n5:139_0": "Parokkhāyaṁ paṭhamekassaraṁ saddarūpaṁ dve bhavati. Jagāma, cakāro anuttasamuccayattho, tenaññatrāpi yathāgamaṁ, jahāti, jahitabbaṁ, jahituṁ, daddallati, caṅkamati. ‘Lolupo,",
  "anya-e0801n5:139_1": "momūhoti ottaṁ tadaminādipāṭhā.",
  "anya-e0801n5:140_0": "71. Ādismā sarā.",
  "anya-e0801n5:141_0": "Ādibhūtā sarā paramekassaraṁ dve hoti, asisisati, ādismāti kiṁ? Jajagāra, sarāti kiṁ? Papāca.",
  "anya-e0801n5:142_0": "72. Na puna.",
  "anya-e0801n5:143_0": "Yaṁ dvibhūtaṁ, na taṁ puna dvittamāpajjate, titikkhisati, jigucchisati.",
  "anya-e0801n5:144_0": "73. Yathiṭṭhaṁ syādino.",
  "anya-e0801n5:145_0": "Syādyantassa yathiṭṭhamekassaramādibhūtamaññaṁ vā yathāgamaṁ dvittapajjate, puputtīyisati, putittīyisati, puttīyiyisati.",
  "anya-e0801n5:146_0": "74. Rasso pubbassa.",
  "anya-e0801n5:147_0": "Dvitte pubbassa saro rasso hoti. Dadāti.",
  "anya-e0801n5:148_0": "75. Lopo-nādibyañjanassa.",
  "anya-e0801n5:149_0": "Dvitte pubbassādito-ññassa byañjanassa lopo hoti. Asisisati.",
  "anya-e0801n5:150_0": "76. Khachasesvassi.",
  "anya-e0801n5:151_0": "Dvitte pubbassa assa i hoti khachasesu. Pipāsati, jighaṁsati, khachasesūti kiṁ? Jahāti, assāti kiṁ? Bubhukkhati.",
  "anya-e0801n5:152_0": "77. Gupissussa.",
  "anya-e0801n5:153_0": "Dvitte pubbassa gupissa ussa i hoti khachasesu, jigucchati.",
  "anya-e0801n5:154_0": "78. Catutthadutiyānaṁ tatiyapaṭhamā.",
  "anya-e0801n5:155_0": "Dvitte pubesaṁ catutthadutiyānaṁ tatiyapaṭhamā honti. Bubhukkhati, ciccheda.",
  "anya-e0801n5:156_0": "79. Kavaggahānaṁ cavaggajā.",
  "anya-e0801n5:157_0": "Dvitte pubbesaṁ kavaggahānaṁ cavaggajā honti yathākkamaṁ. Cukopa, jahāti.",
  "anya-e0801n5:158_0": "80. Mānassa vī parassa ca maṁ.",
  "anya-e0801n5:159_0": "Dvitte pubbassa mānassa vī hoti parassa ca maṁ, vīmaṁsati.",
  "anya-e0801n5:160_0": "81. Kitassāsaṁsaye ti vā.",
  "anya-e0801n5:161_0": "Saṁsayaso-ññasmiṁ vattamānassa dvitte pubbassa kitassa vā ti hoti. Tikicchati, cikicchati, asaṁsayeti kiṁ? Vicikicchati.",
  "anya-e0801n5:162_0": "82. Yuvaṇṇānameo paccaye.",
  "anya-e0801n5:163_0": "Ivaṇṇuvaṇṇantānaṁ kriyatthānaṁ eohonti yathākkamaṁ paccaye. Cetabbaṁ, netabbaṁ, sotabbaṁ, bhavitabbaṁ.",
  "anya-e0801n5:164_0": "83. Lahussupantassa.",
  "anya-e0801n5:165_0": "Lahubhūtassa upantassa yuvaṇṇassa eo honti yathākkamaṁ. Esitabbaṁ, kositabbaṁ, lahussāti kiṁ? Dhūpitā, upantassāti kiṁ? Rundhati.",
  "anya-e0801n5:166_0": "84. Assā ṇānubandhe.",
  "anya-e0801n5:167_0": "Ṇakārānubandhe paccaye pare upantassa akārassa ā hoti. Kārako.",
  "anya-e0801n5:168_0": "85. Na te kānubandhanāgamesu.",
  "anya-e0801n5:169_0": "Te eoā kānubandhe nāgame ca na honti. Cito, suto, diṭṭho, puṭṭho,",
  "anya-e0801n5:169_1": "nāgame ‘vanā’dinā (1.45) cinitabbaṁ, cinituṁ, suṇitabbaṁ, suṇituṁ pāpuṇitabbaṁ, pāpuṇituṁ, dhunitabbaṁ, dhunituṁ, dhunanaṁ, dhunayitabbaṁ, dhunāpetabbaṁ, dhunayituṁ dhunāpetuṁ, dhunayanaṁ, dhunāpanaṁ, dhunayati, dhunāpeti, pīnetabbaṁ, pīnayituṁ, pīnanaṁ, pīnituṁ, pīnayati, sunoti, sinoti, dunoti, hinoti, pahiṇithabbaṁ, pahiṇituṁ, pahiṇanaṁ.",
  "anya-e0801n5:170_0": "86. Vā kvaci.",
  "anya-e0801n5:171_0": "Te kvaci vā na honti kānubandhanāgamesu. Mudito, ruditaṁ, roditaṁ.",
  "anya-e0801n5:172_0": "87. Aññatrāpi.",
  "anya-e0801n5:173_0": "Kānubandhanāgamato-ññasmimpi te kvaci, nu honti. Khipako, panūdanaṁ, vadhako.",
  "anya-e0801n5:174_0": "88. Pye sissā.",
  "anya-e0801n5:175_0": "Sissa ā hoti pyādese, nissāya.",
  "anya-e0801n5:176_0": "89. Eonamayavā sare.",
  "anya-e0801n5:177_0": "Sare pare eonaṁ ayaavā honti. Jayo, bhavo, sarati kiṁ? Jeti, anubhoti.",
  "anya-e0801n5:178_0": "90. Āyāvā ṇānubandhe.",
  "anya-e0801n5:179_0": "Eonaṁ āyāvā honti sarādo ṇānubandhe. Nāyayati, bhāvayati, ‘sayāpetvā’tiādīsu rassattaṁ.",
  "anya-e0801n5:180_0": "91. Āssāṇāpimhi yuka.",
  "anya-e0801n5:181_0": "Ākārantassa kriyatthassa yuka hoti ṇāpito-ññasmiṁ ṇānubandhe. Dāyako, ṇānubandhetveva? Dānaṁ, aṇāpimhīti kiṁ? Dāpayati.",
  "anya-e0801n5:182_0": "92. Padādīnaṁ kvaci.",
  "anya-e0801n5:183_0": "Padādīnaṁ yuka hoti kvaci. Nipajjitabbaṁ, nipajjituṁ nipajjanaṁ, pamajjitabbaṁ, pamajjituṁ, pamajjanaṁ, kvacīti kiṁ? Pādo.",
  "anya-e0801n5:184_0": "93. Maṁ vā rudhādīnaṁ.",
  "anya-e0801n5:185_0": "Rudhādīnaṁ kvaci maṁ vā hoti. Rundhituṁ, rujjhituṁ, kvacitveva? Nirodho.",
  "anya-e0801n5:186_0": "94. Kvimhi lopo-ntabyañjanassa.",
  "anya-e0801n5:187_0": "Antabyañjanassa lopo hoti kvimhi.",
  "anya-e0801n5:187_1": "Bhattaṁ gasanti gaṇhanti vā etthāti bhattaggaṁ.",
  "anya-e0801n5:188_0": "95. Pararūpamayakāre byañjane.",
  "anya-e0801n5:189_0": "Kriyatthānamantabyañjanassa pararūpaṁ hoti yakārato-ññasmiṁ byañjane. Bhettabbaṁ, byañjaneti kiṁ? Bhinditabbaṁ, ayakāreti kiṁ? Bhijjati.",
  "anya-e0801n5:190_0": "96. Manānaṁ niggahītaṁ.",
  "anya-e0801n5:191_0": "Makāranakārantānaṁ kriyatthānaṁ niggahītaṁ hoti ayakāre byañjane. Gantabbaṁ, jaṅghā, byañjanetveva? Gamanaṁ, ayakāretveva? Gamyate.",
  "anya-e0801n5:192_0": "97. Na brūsso.",
  "anya-e0801n5:193_0": "Brūssa o na hoti byañjane. Brūmi, byañjanetveva? Abravi.",
  "anya-e0801n5:194_0": "98. Kagā cajānaṁ ghānubandhe.",
  "anya-e0801n5:195_0": "Ghānubandhe cakārajakārantānaṁ kriyatthānaṁ kagā honti yathākkamaṁ. Vākyaṁ, bhāgyaṁ.",
  "anya-e0801n5:196_0": "99. Hanassa ghāto ṇānubandhe.",
  "anya-e0801n5:197_0": "Hanassa ghāto hoti ṇānubandhe. Āghāto.",
  "anya-e0801n5:198_0": "100. Kvimhi gho paripacca-samohi.",
  "anya-e0801n5:199_0": "Payyādīhi parassa hanassa gho hoti kvimhi. Paligho, paṭigho, aghaṁ rassattaṁ nipātanā, saṅgho, ogho.",
  "anya-e0801n5:200_0": "101. Parassa ghaṁ se.",
  "anya-e0801n5:201_0": "Dvitte parassa hanassa ghaṁ hoti se. Jighaṁsā.",
  "anya-e0801n5:202_0": "102. Jiharānaṁ gī.",
  "anya-e0801n5:203_0": "Dvitte paresaṁ jitarānaṁ gī hoti se. Vijigīsā, jigīsā.",
  "anya-e0801n5:204_0": "103. Dhāssa ho.",
  "anya-e0801n5:205_0": "Dvitte parassa dhāssa ha hoti. Dahati.",
  "anya-e0801n5:206_0": "104. Ṇimhi dīgho dusassa.",
  "anya-e0801n5:207_0": "Dusassa dīgho hoti ṇimhi. Dusito. Ṇimhīti kiṁ? Duṭṭho.",
  "anya-e0801n5:208_0": "105. Guhissa sare.",
  "anya-e0801n5:209_0": "Guhissa dīgho hoti sare. Nigūhanaṁ sareti kiṁ? Guyhaṁ.",
  "anya-e0801n5:210_0": "106. Muhabahānañca te kānubandhe-tve.",
  "anya-e0801n5:211_0": "Muhabahānaṁ guhissa ca dīgho hoti takārādo kānubandhe tvānatvāvajjite, mūḷho, bāḷho, gūḷho, teti kiṁ? Muyhati, kānubandheti-kiṁ? Muyhitabbaṁ, atveti kiṁ? Muyhitvāna, muyhitvā,",
  "anya-e0801n5:211_1": "‘te kānubandhe-tve’ti ayamadhikāro yāva ‘‘sāsassa sisve’’ti -117.",
  "anya-e0801n5:212_0": "107. Vahassussa.",
  "anya-e0801n5:213_0": "Vahassa ussa dīgho hoti te kānubandhe tvānatvāvajjite. Vuṭṭho.",
  "anya-e0801n5:214_0": "108. Dhāssa hi.",
  "anya-e0801n5:215_0": "Dhā=dhāraṇetīmassa hi hoti te kānubandhe tvānatvāvajjite. Nihito, nihitavā.",
  "anya-e0801n5:216_0": "109. Gamādirānaṁ lopo-ntassa.",
  "anya-e0801n5:217_0": "Gamādīnaṁ rakārantānaṁ ca antassa lopo hoti te kānubandhe tvānatvāvajjite. Gato, khato, hato, mato, tato, saññato, rato, kato, tetveva? Gamyate, kānubandhetveva? Gantabbaṁ, atvetveva? Gantvāna, gantvā.",
  "anya-e0801n5:218_0": "110. Vacādīnaṁ vassuṭa vā.",
  "anya-e0801n5:219_0": "Vacādīnaṁ vassa vā uṭa hoti kānubandhe-tve. Uttaṁ, vuttaṁ, uṭṭhaṁ, vuṭṭhaṁ, ‘atvetveva? Vatvāna, vatvā.",
  "anya-e0801n5:220_0": "111. Assu.",
  "anya-e0801n5:221_0": "Vacādīnamassa u hoti kānubandhe-sve. Vuttaṁ, vuṭṭhaṁ.",
  "anya-e0801n5:222_0": "112. Vaddhassa vā.",
  "anya-e0801n5:223_0": "Vaddhassa assa vā u hoti kānubandhe tve. Vuddho. Vaddho. Atvetveva? Vaddhitvāna, vaddhitvā, kathaṁ ‘vuttī’ti? ‘‘Vuttīmatte’’ti 3-69. nipātanā,",
  "anya-e0801n5:223_1": "‘vattī’ti hoteva yathālakkhaṇaṁ.",
  "anya-e0801n5:224_0": "113. Yajassa yassa ṭiyī.",
  "anya-e0801n5:225_0": "Yajassa yassa ṭiyī honti kānubandhe-tve. Iṭṭhaṁ, yiṭṭhaṁ, atvetveva? Yajitvāna, yajitvā.",
  "anya-e0801n5:226_0": "114. Ṭhāssi.",
  "anya-e0801n5:227_0": "Ṭhāssi hoti kānubandhe-tve. Ṭhito, atvetveva? Ṭhatvāna, ṭhatvā.",
  "anya-e0801n5:228_0": "115. Gāpānamī.",
  "anya-e0801n5:229_0": "Gāpānamī hoti kānabandhe-tve. Gītaṁ, pītaṁ, atvetveva? Gāyitvā niccaṁ yāgamo,",
  "anya-e0801n5:229_1": "pāssa tu pītvāti bahulādhikārā.",
  "anya-e0801n5:230_0": "116. Janissā.",
  "anya-e0801n5:231_0": "Janissa ā hoti kānubandhe-tve. Jāto. Atvetveva? Janitvā.",
  "anya-e0801n5:232_0": "117. Sāsassa sisa vā.",
  "anya-e0801n5:233_0": "Sāsassa sisa vā hoti kānubandhe-tve. Siṭṭhaṁ, satthaṁ, sisso, sāsiyo atvetveva? Anusāsitvāna.",
  "anya-e0801n5:234_0": "118. Karassā tave.",
  "anya-e0801n5:235_0": "Karassa ā hoti tave. Kātave.",
  "anya-e0801n5:236_0": "119. Tuṁtunatabbesu vā.",
  "anya-e0801n5:237_0": "Tumādīsu vā karassā hoti. Kātuṁ kattuṁ, kātuna kattuna, kātabbaṁ kattabbaṁ.",
  "anya-e0801n5:238_0": "120. Ñāssa ne jā.",
  "anya-e0801n5:239_0": "Ñādhātussa jā hoti nakāre. Jānituṁ, jānanto, neti kiṁ? Ñāto.",
  "anya-e0801n5:240_0": "121. Sakāpānaṁ kukakū ṇe.",
  "anya-e0801n5:241_0": "Sakaāpānaṁ kukakuiccete āgamā honti ṇakāre. Sakkuṇanto, pāpuṇanto, sakkuṇoti, pāpuṇoti, ṇeti kiṁ? Sakkoti, pāpeti.",
  "anya-e0801n5:242_0": "122. Nito cissa cho.",
  "anya-e0801n5:243_0": "Nismā parassa cissa cho hoti. Nicchayo.",
  "anya-e0801n5:244_0": "123. Jarasadānamīma vā.",
  "anya-e0801n5:245_0": "Jarasadānamantasarā paro īma hoti vibhāsā. Jīraṇaṁ, jīrati, jīrāpeti, nisīditabbaṁ, nisīdanaṁ, nisīdituṁ, nisīdati, vāti kiṁ? Jarā, nisajjā,",
  "anya-e0801n5:245_1": "‘īma vā’ti yogavibhāgā aññesampi, ahīratha, saṁyogādi lopotthassa.",
  "anya-e0801n5:246_0": "124. Disassa passa dassa dasa da dakkhā.",
  "anya-e0801n5:247_0": "Disassa passādayo honti vibhāsā. Vipassanā, vipassituṁ, vipassati, sudassī, piyadassī, dhammadassī, sudassaṁ, dassanaṁ, dasseti, daṭṭhabbaṁ. Daṭṭhā, daṭṭhuṁ, duddaso, addasa, addā, addaṁ, addakkhi, dakkhissati, vātveva? Dissanti bālā.",
  "anya-e0801n5:248_0": "125. Samānā ro rīrikkhakesu.",
  "anya-e0801n5:249_0": "Samānasaddato parassa disassa ra hoti vā rīvikkhakesu. Sarī, sadī, sarikkho, sadikkho, sariso, sadiso.",
  "anya-e0801n5:250_0": "126. Dahassa dassa ḍo.",
  "anya-e0801n5:251_0": "Dahassa dassa ḍo hoti vā. Ḍāho, dāho, ḍahati, dahati.",
  "anya-e0801n5:252_0": "127. Anaghaṇa svāparīhi ḷo.",
  "anya-e0801n5:253_0": "Āparīhi parassa dahassa dassa ḷo hoti anaghaṇasu. Āḷahanaṁ, pariḷāho.",
  "anya-e0801n5:254_0": "128. Atyādintesvatthissa bhū.",
  "anya-e0801n5:255_0": "Tyādintavajjitesu paccayesu ‘asa=bhuvi’iccassa bhū hoti. Bhavitabbaṁ.",
  "anya-e0801n5:255_1": "Ādesavidhānamasassāppayogatthametasmiṁ visaye,",
  "anya-e0801n5:255_2": "etena katthaci kassaci dhātussa appayogāpi ñāpito hoti. Atyādintesūti kiṁ? Atthi, santo, atthissāti kiṁ? Assatissa mā hotu.",
  "anya-e0801n5:256_0": "129. Aāssāādīsu.",
  "anya-e0801n5:257_0": "Aādo, āādo, ssādo ca atthissa bhū hoti. Babhūva, abhavā, abhavissā, bhavissati.",
  "anya-e0801n5:258_0": "130. Ntamānantiyiyuṁsvādilopo. Ntādisūtthissādilopo hoti. Santo, samāno, santi, santu, siyā, siyuṁ, etesvīti kiṁ? Atthi.",
  "anya-e0801n5:259_0": "131. Pādito ṭhāssa vā ṭhaho kvaci.",
  "anya-e0801n5:260_0": "Pādīhi kiriyāvisesajotakehi saddehi parassa ṭhāssa kvaci ṭhaho vā hoti. Saṇṭhahanto santiṭṭhanto. Saṇṭhahati, santiṭṭhati.",
  "anya-e0801n5:260_1": "Pa parā apa saṁ anu ava o ni du vi adhi api atisu u abhi pati pari upa ā pādī. Kvacīti kiṁ? Saṇṭhiti.",
  "anya-e0801n5:261_0": "132. Dāssiyaṅa.",
  "anya-e0801n5:262_0": "Pādito parassa dāssa iyaṅa hoti kvaci. Anādiyitvā, samādiyati, kvacitveva? Ādāya.",
  "anya-e0801n5:263_0": "133. Karotissa kho.",
  "anya-e0801n5:264_0": "Pādito parassa karassa kvaci kha hoti. Saṅkhāro, saṅkharīyati,",
  "anya-e0801n5:264_1": "karassāti avatvā karotissāti vacanaṁ timhi ca vikaraṇuppattiñāpetuṁ.",
  "anya-e0801n5:265_0": "134. Purāsmā.",
  "anya-e0801n5:266_0": "Purā iccasmā nipātā parassa karassa kha hoti. Purakkhatvā,",
  "anya-e0801n5:266_1": "purekkhāro-ettaṁ tadaminādipāṭhā.",
  "anya-e0801n5:267_0": "135. Nito kamassa.",
  "anya-e0801n5:268_0": "Nismā parassa kamassa kvaci kha hoti, nikkhamati, kvacitveva? Nikkamo.",
  "anya-e0801n5:269_0": "136. Yuvaṇṇānamiyaṅuvaṅa sare.",
  "anya-e0801n5:270_0": "Ivaṇṇuvaṇṇattānaṁ kriyatthānamiyaṅuvaṅa hoti sare kvaci. Vediyati, bruvanti, sareti kiṁ? Nivedeti, brūti, kvacitveva? Jayati, bhavati.",
  "anya-e0801n5:271_0": "137. Aññādissāssī kye.",
  "anya-e0801n5:272_0": "Ñādito-ññassa ākārantassa kriyatthassa ī hoti kye. Dīyati, aññādissāti kiṁ? Ñāyati, tāyatiṁ.",
  "anya-e0801n5:273_0": "138. Tanassā vā.",
  "anya-e0801n5:274_0": "Tanassa ā hoti vā kye. Tāyate, taññate.",
  "anya-e0801n5:275_0": "139. Dīgho sarassa.",
  "anya-e0801n5:276_0": "Sarantassa kriyatthassa dīgho hoti kye, cīyate, sūyate.",
  "anya-e0801n5:277_0": "140. Sānantarassa tassa ṭho.",
  "anya-e0801n5:278_0": "Sakārantato kriyatthā parassā-nantarassa takārassa ṭha hoti. Tuṭṭho, tuṭṭhavā, tuṭṭhabbaṁ, tuṭṭhi, anantarassāti kiṁ? Tussitvā.",
  "anya-e0801n5:279_0": "141. Kasassima ca vā.",
  "anya-e0801n5:280_0": "Kasasmā parassānantarassa tassa ṭha hoti kasassa vā ima ca. Kiṭṭhaṁ, kaṭṭhaṁ, anantarassātveva? Kasitabbaṁ.",
  "anya-e0801n5:281_0": "142. Dhastotrastā.",
  "anya-e0801n5:282_0": "Ete saddā nipaccante.",
  "anya-e0801n5:283_0": "143. Pucchādito.",
  "anya-e0801n5:284_0": "Pucchādīhi kriyatthehi parassānantarassa takārassa ṭha hoti. Puṭṭho, bhaṭṭho, yiṭṭho, anantarassātveva? Pucchitvā.",
  "anya-e0801n5:285_0": "144. Sāsa vasa saṁsa sasā tho.",
  "anya-e0801n5:286_0": "Etehi parassānantarassa tassa tha hoti, satthaṁ, vatthaṁ, pasatthaṁ, satthaṁ. Kathamanusiṭṭho (vuṭṭho) ti?",
  "anya-e0801n5:286_1": "‘Tathanarānaṁ ṭaṭṭhaṇalā’ 1-52 ti ṭṭho, anantarassātveva? Sāsituṁ.",
  "anya-e0801n5:287_0": "145. Dho dhahabhehi.",
  "anya-e0801n5:288_0": "Dhakārahakārabhakārantehi kriyatthehi parassānantarassa tassa dha hoti. Vuddho, duddhaṁ, laddhaṁ.",
  "anya-e0801n5:289_0": "146. Dahā ḍho.",
  "anya-e0801n5:290_0": "Dahā parassānantarassa tassa ḍha hoti. Daḍḍho.",
  "anya-e0801n5:291_0": "147. Bahassuma ca.",
  "anya-e0801n5:292_0": "Bahā parassānantarassa tassa ḍho hoti, bahassuma ca ḍhasanniyogena. Buḍḍho.",
  "anya-e0801n5:293_0": "148. Ruhādīhi ho ḷa ca.",
  "anya-e0801n5:294_0": "Rahādīhi parassānantarassa tassa ha hoti ḷo cāntassa. Āruḷho, gūḷho, vūḷho, bāḷho, (ogāḷho), anantarassātveva? Ārohituṁ.",
  "anya-e0801n5:295_0": "149. Muhā vā.",
  "anya-e0801n5:296_0": "Muhā parassānantarassa tassa ha hoti vā ḷo cāntassa hasanniyogena. Mūḷho, muddho.",
  "anya-e0801n5:297_0": "150. Bhidādito no ktaktavantūnaṁ.",
  "anya-e0801n5:298_0": "Bhidādito paresaṁ ktaktavantūnaṁ tassa no hoti. Bhinno bhinnavā, chinno chinnavā, channo channavā, chinno khinnavā, uppanno uppannavā, sinno, sinnavā, sanno sannavā, pīno pīnavā, sūno sūnavā, dīno dīnavā, ḍīno ḍīnavā, līno līnavā, lūno lūnavā, ktaktavantūnanti kiṁ? Bhitti, chitti, bhettuṁ, chettuṁ.",
  "anya-e0801n5:299_0": "151. Dātvinno.",
  "anya-e0801n5:300_0": "Dāto paresaṁ ktaktavantūnaṁ tassa inno hoti. Dinno, dinnavā.",
  "anya-e0801n5:301_0": "152. Kirādīhi ṇo.",
  "anya-e0801n5:302_0": "Kirādīhi paresaṁ ktaktavantūnaṁ tassānantarassa ṇa hoti, kiṇṇo kiṇṇavā, puṇṇo puṇṇavā, khīṇo khīṇavā.",
  "anya-e0801n5:303_0": "153. Tarādīhi riṇṇo.",
  "anya-e0801n5:304_0": "Tarādīhi paresaṁ ktaktavantūnaṁ tassa riṇṇo hoti. Tiṇṇo tiṇṇavā, jiṇṇo jiṇṇavā, ciṇṇo ciṇṇavā.",
  "anya-e0801n5:305_0": "154. Go sanjādīhi.",
  "anya-e0801n5:306_0": "Bhanjādīhi paresaṁ ktaktavantūnaṁ tassānantarassa ga hoti. Bhaggo bhaggavā, laggo laggavā, nimuggo nimuggavā, saṁviggo saṁviggavā.",
  "anya-e0801n5:307_0": "155. Susā kho.",
  "anya-e0801n5:308_0": "Susā paresaṁ ktaktavantūnaṁ tassa kho hoti. Sukkho sukkhavā.",
  "anya-e0801n5:309_0": "156. Pacā ko.",
  "anya-e0801n5:310_0": "Pacā paresaṁ ktaktavantūnaṁ tassa ko hoti. Pakko pakkavā.",
  "anya-e0801n5:311_0": "157. Mucā vā.",
  "anya-e0801n5:312_0": "Mucā paresaṁ ktaktavantūnaṁ tassa ko vā hoti. Mukko mutto, mukkavā muttavā. ‘Sakko’ti ṇvādīsu siddhaṁ, ktaktavantūsu satto, sattāvātveva hoti.",
  "anya-e0801n5:313_0": "158. Lopo vaḍḍhā ktissa.",
  "anya-e0801n5:314_0": "Vaḍḍhā parassa ktissa tassa lopo hoti. Vaḍḍhi.",
  "anya-e0801n5:315_0": "159. Kvissa.",
  "anya-e0801n5:316_0": "Kriyatthā parassa kvissa lopo hoti, abhibhū.",
  "anya-e0801n5:317_0": "160. Ṇiṇāpīnaṁ tesu.",
  "anya-e0801n5:318_0": "Ṇiṇāpīnaṁ lopo hoti tesu ṇiṇāpīsu.",
  "anya-e0801n5:318_1": "Kārentaṁ payojayati kāreti kārāpayati.",
  "anya-e0801n5:319_0": "161. Kvaci vikaraṇānaṁ.",
  "anya-e0801n5:320_0": "Vikaraṇānaṁ kvaci lopo hoti. Udapādi, hanti.",
  "anya-e0801n5:321_0": "162. Mānassa massa.",
  "anya-e0801n5:322_0": "Kriyatthā parassa mānassa makārassa lopo hoti kvaci. Karāṇo, kvacīti kiṁ? Kurumāno.",
  "anya-e0801n5:323_0": "163. Ūlasse.",
  "anya-e0801n5:324_0": "Ñilāname hoti kvaci. Gahetvā, adenti, kvacitveva? Vapitvā.",
  "anya-e0801n5:325_0": "164. Pyo vā tvāssa samāse.",
  "anya-e0801n5:326_0": "Tvāssa vā pyo hoti samāse.",
  "anya-e0801n5:326_1": "Pakāro ‘‘pye sissā’’ ti 5-88 visesanattho. Abhibhūya, abhibhavitvā, samāseti kiṁ? Patvā,",
  "anya-e0801n5:326_2": "kvacāsamāsepi bahulādhikārā ‘lataṁ dantehi chindiya’.",
  "anya-e0801n5:327_0": "165. Tuṁyānā.",
  "anya-e0801n5:328_0": "Ktvāssa vā tuṁyānā honti samāse kvacci. Abhihaṭṭhuṁ abhiharitvā, anumodiyāna anumoditvā, asamāsepi bahulādhi kārā, daṭṭhuṁ disvā,",
  "anya-e0801n5:328_1": "esamappavisayatāñāpanattho yogavibhāgo.",
  "anya-e0801n5:329_0": "166. Hanā racco.",
  "anya-e0801n5:330_0": "Hanasmā parassa ktvāssa racco vā hoti samāse. Āhacca, āhanitvā.",
  "anya-e0801n5:331_0": "167. Sāsādhikarā cacariccā.",
  "anya-e0801n5:332_0": "Sāsādhīhi parā karā parassa ktvassa cacariccā honti yathākkamaṁ. Sakkacca sakkaritvā, asakkacca asakkaritvā, adhikicca adhikaritvā.",
  "anya-e0801n5:333_0": "168. Ito cco.",
  "anya-e0801n5:334_0": "Iiccasmā parassa ktvāssa cco vā hoti. Adhicca adhīyitvā, samecca sametvā.",
  "anya-e0801n5:335_0": "169. Disā vānavā sa ca.",
  "anya-e0801n5:336_0": "Disato ktvāssa vānavā honti vā disassa ca sa kāro taṁsanniyogena.",
  "anya-e0801n5:336_1": "Sassa savidhānaṁ pararūpabādhanatthaṁ. Disvāna, disvā passitvā,",
  "anya-e0801n5:336_2": "kathaṁ ‘nādaṭṭhā parato dosa’nti? Ñāpakā tvāssa valopo, evaṁ ‘laddhā dhana’nti ādīsu.",
  "anya-e0801n5:337_0": "170. Ñi byañjanassa.",
  "anya-e0801n5:338_0": "Kriyatthā parassa byañjanādippaccayassa ñi vā hoti. Bhuñjituṁ bhottuṁ, byañjanassāti kiṁ? Pācako.",
  "anya-e0801n5:339_0": "171. Rā nassa ṇo.",
  "anya-e0801n5:340_0": "Rantato kriyatthā parassa paccayanakārassa ṇo hoti. Araṇaṁ, saraṇaṁ.",
  "anya-e0801n5:341_0": "172. Na ntamānatyādīnaṁ.",
  "anya-e0801n5:342_0": "Rantato paresaṁ ntamānatyādīnaṁ nassa ṇo na hoti, karonto, kurumāno, karonti.",
  "anya-e0801n5:343_0": "173. Gamayamisāsadisānaṁ vā cchaṅa.",
  "anya-e0801n5:344_0": "Etesaṁ vā cchaṅa hoti ntamānatyādīsu.",
  "anya-e0801n5:344_1": "Gacchanto gacchamāno gacchati,",
  "anya-e0801n5:344_2": "yacchanno yacchamāno yacchati,",
  "anya-e0801n5:344_3": "icchanto icchamāno icchati acchanto acchamāno acchati,",
  "anya-e0801n5:344_4": "dicchanto dicchamāno dicchati, vāti kiṁ? Gamissati, vavatthitavibhāsā-yaṁ,",
  "anya-e0801n5:344_5": "tenāññesu ca kvaci-icchitabbaṁ icchā icchituṁ, acchitabbaṁ acchatuṁ,",
  "anya-e0801n5:344_6": "aññesañca yogavibhāgā-pavecchati.",
  "anya-e0801n5:345_0": "174. Jaramarānamīyaṅa.",
  "anya-e0801n5:346_0": "Etesamīyaṅa vā hoti ntamānatyādīsu. Jīyanto jīranto, jīyamāno jīramāno, jīyati jīrati, mīyanto maranto, mīyamāno maramāno, mīyati marati.",
  "anya-e0801n5:347_0": "175. Ṭhāpānaṁ tiṭṭha pivā.",
  "anya-e0801n5:348_0": "Ṭhāpānaṁ tiṭṭhapivā honti ntamānatyādīsu. Tiṭṭhanto, tiṭṭhamāno, tiṭṭhati, pivanto, pivamāno, pivati, vātvevi? Ṭhāti, pāti.",
  "anya-e0801n5:349_0": "176. Gamavadadānaṁ ghammavajjadajjā.",
  "anya-e0801n5:350_0": "Gamādīnaṁ ghammādayo vā honti ntamānatyādīsu. Ghammanto, gacchanto, vajjanto vadanto, dajjanto dadanto.",
  "anya-e0801n5:351_0": "177. Karassa sossa kubbakurukayirā.",
  "anya-e0801n5:352_0": "Karassa saokārassa kubbādayo vā honti ntamānatyādīsu. Kubbanto kayiranto karonto,",
  "anya-e0801n5:352_1": "kubbamāno kurumāno kayiramāno, karāṇo, kubbati kayirati karoti, kubbate kurute, kayirate,",
  "anya-e0801n5:352_2": "vavatthitavibhāsattā vādhikārassa bhiyyo mānaparacchakkesu kuru,",
  "anya-e0801n5:352_3": "kvacideva pubbachakke ‘agghaṁ kurutu, no bhavaṁ,",
  "anya-e0801n5:352_4": "sossāti vuttattā kattariyevime.",
  "anya-e0801n5:353_0": "178. Gahassa gheppo.",
  "anya-e0801n5:354_0": "Gahassa vā gheppo hoti ntamānatyādīsu. Gheppanto, gheppamāno, gheppati, vātveva? Gaṇhati.",
  "anya-e0801n5:355_0": "179. Ṇo niggahītassa.",
  "anya-e0801n5:356_0": "Gahassa niggahītassa ṇo hoti. Gaṇhitabbaṁ, gaṇhituṁ, gaṇhanto.",
  "anya-e0801n5:357_0": "Itimoggallāne byākaraṇe vuttiyaṁ",
  "anya-e0801n5:358_0": "Khādikaṇḍo pañcamo."
}