{
  "atk-vin02a310:0_0": "11. Pañcasatikakkhandhakaṁ",
  "atk-vin02a310:1_0": "Khuddānukhuddakasikkhāpadakathā",
  "atk-vin02a310:2_0": "441.",
  "atk-vin02a310:2_1": "Pañcasatikakkhandhake – cattāri pārājikāni ṭhapetvā avasesāni khuddānukhuddakānīti evamādi ekasikkhāpadampi apariccajitvā sabbesaṁ saṅgahetabbabhāvadassanatthaṁ pariyāyena vuttaṁ.",
  "atk-vin02a310:2_2": "Idaṁ vo samaṇānanti idaṁ samaṇānaṁ. Padapūraṇamatte vokāro.",
  "atk-vin02a310:3_0": "443.Idampi te āvuso ānanda dukkaṭanti ‘‘idaṁ tayā duṭṭhu kata’’nti kevalaṁ garahantehi therehi vuttaṁ , na āpattiṁ sandhāya vuttaṁ.",
  "atk-vin02a310:3_1": "Na hi te āpattānāpattiṁ na jānanti.",
  "atk-vin02a310:3_2": "Idāneva cetaṁ anussāvitaṁ – ‘‘saṅgho apaññattaṁ na paññapeti,",
  "atk-vin02a310:3_3": "paññattaṁ na samucchindatī’’ti.",
  "atk-vin02a310:3_4": "Desehi taṁ dukkaṭanti idampi ca ‘‘āma, bhante,",
  "atk-vin02a310:3_5": "duṭṭhu mayā kata’’nti evaṁ paṭijānāhi,",
  "atk-vin02a310:3_6": "taṁ dukkaṭanti idaṁ sandhāya vuttaṁ, na āpattidesanaṁ.",
  "atk-vin02a310:3_7": "Thero pana yasmā asatiyā na pucchi na anādarena,",
  "atk-vin02a310:3_8": "tasmā tattha duṭṭhukatabhāvampi asallakkhento ‘‘nāhaṁ taṁ dukkaṭaṁ passāmī’’ti vatvā theresu gāravaṁ dassento ‘‘apicāyasmantānaṁ sandhāya desemi taṁ dukkaṭa’’nti āha. Yathā tumhe vadatha,",
  "atk-vin02a310:3_9": "tathā paṭijānāmīti vuttaṁ hoti.",
  "atk-vin02a310:3_10": "Eseva nayo avasesesu catūsu ṭhānesu.",
  "atk-vin02a310:3_11": "Sesamettha yaṁ vattabbaṁ siyā,",
  "atk-vin02a310:3_12": "taṁ nidānavaṇṇanāyameva vuttaṁ.",
  "atk-vin02a310:4_0": "Khuddānukhuddakasikkhāpadakathā niṭṭhitā.",
  "atk-vin02a310:5_0": "Pañcasatikakkhandhakavaṇṇanā niṭṭhitā."
}