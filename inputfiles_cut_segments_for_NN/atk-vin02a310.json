{
  "atk-vin02a310:0_0": "11. Pañcasatikakkhandhakaṁ",
  "atk-vin02a310:1_0": "Khuddānukhuddakasikkhāpadakathā",
  "atk-vin02a310:2_0": "441.",
  "atk-vin02a310:2_1": "Pañcasatikakkhandhake –",
  "atk-vin02a310:2_2": "cattāri pārājikāni ṭhapetvā avasesāni khuddānukhuddakānīti evamādi ekasikkhāpadampi apariccajitvā sabbesaṁ",
  "atk-vin02a310:2_3": "saṅgahetabbabhāvadassanatthaṁ pariyāyena vuttaṁ.",
  "atk-vin02a310:2_4": "Idaṁ vo samaṇānanti idaṁ samaṇānaṁ.",
  "atk-vin02a310:2_5": "Padapūraṇamatte vokāro.",
  "atk-vin02a310:3_0": "443.Idampi te āvuso ānanda dukkaṭanti ‘‘idaṁ tayā duṭṭhu kata’’nti kevalaṁ garahantehi therehi vuttaṁ ,",
  "atk-vin02a310:3_1": "na āpattiṁ sandhāya vuttaṁ.",
  "atk-vin02a310:3_2": "Na hi te āpattānāpattiṁ na jānanti.",
  "atk-vin02a310:3_3": "Idāneva cetaṁ anussāvitaṁ –",
  "atk-vin02a310:3_4": "‘‘saṅgho apaññattaṁ na paññapeti,",
  "atk-vin02a310:3_5": "paññattaṁ na samucchindatī’’ti.",
  "atk-vin02a310:3_6": "Desehi taṁ dukkaṭanti idampi ca ‘‘āma, bhante,",
  "atk-vin02a310:3_7": "duṭṭhu mayā kata’’nti evaṁ paṭijānāhi,",
  "atk-vin02a310:3_8": "taṁ dukkaṭanti idaṁ sandhāya vuttaṁ,",
  "atk-vin02a310:3_9": "na āpattidesanaṁ.",
  "atk-vin02a310:3_10": "Thero pana yasmā asatiyā na pucchi na anādarena,",
  "atk-vin02a310:3_11": "tasmā tattha duṭṭhukatabhāvampi asallakkhento ‘‘nāhaṁ taṁ dukkaṭaṁ passāmī’’ti vatvā theresu gāravaṁ",
  "atk-vin02a310:3_12": "dassento ‘‘apicāyasmantānaṁ sandhāya desemi taṁ dukkaṭa’’nti āha.",
  "atk-vin02a310:3_13": "Yathā tumhe vadatha,",
  "atk-vin02a310:3_14": "tathā paṭijānāmīti vuttaṁ hoti.",
  "atk-vin02a310:3_15": "Eseva nayo avasesesu catūsu ṭhānesu.",
  "atk-vin02a310:3_16": "Sesamettha yaṁ vattabbaṁ siyā,",
  "atk-vin02a310:3_17": "taṁ nidānavaṇṇanāyameva vuttaṁ.",
  "atk-vin02a310:4_0": "Khuddānukhuddakasikkhāpadakathā niṭṭhitā.",
  "atk-vin02a310:5_0": "Pañcasatikakkhandhakavaṇṇanā niṭṭhitā."
}