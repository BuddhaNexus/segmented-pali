{
  "atk-s0510a20:0_0": "20. Tamālapupphiyavaggo",
  "atk-s0510a20:1_0": "1-10. Tamālapupphiyattheraapadānādivaṇṇanā",
  "atk-s0510a20:2_0": "Vīsatime vagge paṭhamattherāpadānaṁ uttānameva.",
  "atk-s0510a20:3_0": "6.",
  "atk-s0510a20:3_1": "Dutiyattherāpadāne yaṁ dāyavāsiko isīti isipabbajjaṁ pabbajitvā vane vasanabhāvena dāyavāsiko isīti saṅkhaṁ gato,",
  "atk-s0510a20:3_2": "attano anukampāya taṁ vanaṁ upagatassa siddhatthassa satthuno vasanamaṇḍapacchādanatthāya yaṁ tiṇaṁ,",
  "atk-s0510a20:3_3": "taṁ lāyati chindatīti attho.",
  "atk-s0510a20:3_4": "Dabbachadanaṁ katvā anekehi khuddakadaṇḍakehi maṇḍapaṁ katvā taṁ tiṇena chādetvā siddhatthassa bhagavato ahaṁ adāsiṁ pūjesinti attho.",
  "atk-s0510a20:4_0": "8.Sattāhaṁ dhārayuṁ tatthāti taṁ maṇḍapaṁ tattha ṭhitā devamanussā sattāhaṁ nirodhasamāpattiṁ samāpajjitvā",
  "atk-s0510a20:4_1": "nisinnassa satthuno dhārayuṁ dhāresunti attho.",
  "atk-s0510a20:4_2": "Sesaṁ uttānatthamevāti.",
  "atk-s0510a20:5_0": "Tatiyattherassa apadāne khaṇḍaphulliyattheroti ettha khaṇḍanti kaṭṭhānaṁ jiṇṇattā chinnabhinnaṭṭhānaṁ,",
  "atk-s0510a20:5_1": "phullanti kaṭṭhānaṁ jiṇṇaṭṭhāne kaṇṇakitamahicchattakādipupphanaṁ,",
  "atk-s0510a20:5_2": "khaṇḍañca phullañca khaṇḍaphullāni,",
  "atk-s0510a20:5_3": "khaṇḍaphullānaṁ paṭisaṅkharaṇaṁ punappunaṁ thirakaraṇanti khaṇḍaphullapaṭisaṅkharaṇaṁ.",
  "atk-s0510a20:5_4": "Imassa pana therassa sambhārapūraṇakāle phussassa bhagavato cetiye chinnabhinnaṭṭhāne sudhāpiṇḍaṁ makkhetvā",
  "atk-s0510a20:5_5": "thirakaraṇaṁ khaṇḍaphullapaṭisaṅkharaṇaṁ nāma.",
  "atk-s0510a20:5_6": "Tasmā so khaṇḍaphulliyo theroti pākaṭo ahosi. Tatiyaṁ.",
  "atk-s0510a20:6_0": "17. Catutthattherassāpadāne rañño baddhacaro ahanti rañño paricārako kammakārako ahosinti attho.",
  "atk-s0510a20:7_0": "19.Jalajuttamanāminoti jale udake jātaṁ jalajaṁ,",
  "atk-s0510a20:7_1": "kiṁ taṁ padumaṁ,",
  "atk-s0510a20:7_2": "padumena samānanāmattā padumuttarassa bhagavatoti attho.",
  "atk-s0510a20:7_3": "Uttamapadumanāmassa bhagavatoti vā attho.",
  "atk-s0510a20:7_4": "Catutthaṁ.",
  "atk-s0510a20:8_0": "Pañcamaṁ uttānatthameva.",
  "atk-s0510a20:9_0": "28.",
  "atk-s0510a20:9_1": "Chaṭṭhe nagare dvāravatiyāti mahādvāravātapānakavāṭaphalakāhi vatipākāraṭṭālagopurakaddamodakaparikhāhi ca sampannaṁ nagaranti dvāravatīnagaraṁ,",
  "atk-s0510a20:9_2": "dvāraṁ vatiñca padhānaṁ katvā nagarassa upalakkhitattā ‘‘dvāravatī nagara’’nti voharantīti nagare dvāravatiyāti vuttaṁ.",
  "atk-s0510a20:9_3": "Mālāvaccho pupphārāmo mama ahosīti attho.",
  "atk-s0510a20:10_0": "31.Te kisalayāti te asokapallavā. Chaṭṭhaṁ.",
  "atk-s0510a20:11_0": "Sattamaṭṭhamanavamāni uttānatthāneva. Dasamepi apubbaṁ natthīti.",
  "atk-s0510a20:12_0": "Vīsatimavaṇṇanā samattā."
}