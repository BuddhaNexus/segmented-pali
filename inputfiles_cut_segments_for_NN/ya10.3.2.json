{
  "ya10.3.2:0.1_0": "10 Indriyayamaka",
  "ya10.3.2:0.2_0": "10.3 Pariññāvāra",
  "ya10.3.2:0.3_0": "10.3.2. Atītavāra",
  "ya10.3.2:1.0_0": "10.3.2.1. Anuloma",
  "ya10.3.2:1.1_0": "Yo cakkhundriyaṁ parijānittha so domanassindriyaṁ pajahitthāti? Āmantā.",
  "ya10.3.2:2.1_0": "Yo vā pana domanassindriyaṁ pajahittha so cakkhundriyaṁ parijānitthāti?",
  "ya10.3.2:3.1_0": "Dve puggalā domanassindriyaṁ pajahittha,",
  "ya10.3.2:3.1_1": "no ca cakkhundriyaṁ parijānittha.",
  "ya10.3.2:3.1_2": "Arahā domanassindriyañca pajahittha cakkhundriyañca parijānittha.",
  "ya10.3.2:4.1_0": "Yo cakkhundriyaṁ parijānittha so anaññātaññassāmītindriyaṁ bhāvitthāti? Āmantā.",
  "ya10.3.2:5.1_0": "Yo vā pana anaññātaññassāmītindriyaṁ bhāvittha so cakkhundriyaṁ parijānitthāti?",
  "ya10.3.2:6.1_0": "Cha puggalā anaññātaññassāmītindriyaṁ bhāvittha,",
  "ya10.3.2:6.1_1": "no ca cakkhundriyaṁ parijānittha.",
  "ya10.3.2:6.1_2": "Arahā anaññātaññassāmītindriyañca bhāvittha cakkhundriyañca parijānittha.",
  "ya10.3.2:7.1_0": "Yo cakkhundriyaṁ parijānittha so aññindriyaṁ bhāvitthāti? Āmantā.",
  "ya10.3.2:8.1_0": "Yo vā pana aññindriyaṁ bhāvittha so cakkhundriyaṁ parijānitthāti? Āmantā.",
  "ya10.3.2:9.1_0": "Yo cakkhundriyaṁ parijānittha so aññātāvindriyaṁ sacchikaritthāti?",
  "ya10.3.2:10.1_0": "Yo aggaphalaṁ sacchikaroti so cakkhundriyaṁ parijānittha,",
  "ya10.3.2:10.1_1": "no ca aññātāvindriyaṁ sacchikarittha.",
  "ya10.3.2:10.1_2": "Yo aggaphalaṁ sacchākāsi so cakkhundriyañca parijānittha aññātāvindriyañca sacchikarittha.",
  "ya10.3.2:11.1_0": "Yo vā pana aññātāvindriyaṁ sacchikarittha so cakkhundriyaṁ parijānitthāti? Āmantā.",
  "ya10.3.2:11.1_1": "(Cakkhundriyamūlakaṁ.)",
  "ya10.3.2:12.1_0": "Yo domanassindriyaṁ pajahittha so anaññātaññassāmītindriyaṁ bhāvitthāti? Āmantā.",
  "ya10.3.2:13.1_0": "Yo vā pana anaññātaññassāmītindriyaṁ bhāvittha so domanassindriyaṁ pajahitthāti?",
  "ya10.3.2:14.1_0": "Cattāro puggalā anaññātaññassāmītindriyaṁ bhāvittha,",
  "ya10.3.2:14.1_1": "no ca domanassindriyaṁ pajahittha.",
  "ya10.3.2:14.1_2": "Tayo puggalā anaññātaññassāmītindriyañca bhāvittha domanassindriyañca pajahittha.",
  "ya10.3.2:15.1_0": "Yo domanassindriyaṁ pajahittha so aññindriyaṁ bhāvitthāti?",
  "ya10.3.2:16.1_0": "Dve puggalā domanassindriyaṁ pajahittha,",
  "ya10.3.2:16.1_1": "no ca aññindriyaṁ bhāvittha.",
  "ya10.3.2:16.1_2": "Arahā domanassindriyañca pajahittha aññindriyañca bhāvittha.",
  "ya10.3.2:17.1_0": "Yo vā pana aññindriyaṁ bhāvittha so domanassindriyaṁ pajahitthāti? Āmantā.",
  "ya10.3.2:18.1_0": "Yo domanassindriyaṁ pajahittha so aññātāvindriyaṁ sacchikaritthāti?",
  "ya10.3.2:19.1_0": "Tayo puggalā domanassindriyaṁ pajahittha,",
  "ya10.3.2:19.1_1": "no ca aññātāvindriyaṁ sacchikarittha.",
  "ya10.3.2:19.1_2": "Arahā domanassindriyañca pajahittha aññātāvindriyañca sacchikarittha.",
  "ya10.3.2:20.1_0": "Yo vā pana aññātāvindriyaṁ sacchikarittha so domanassindriyaṁ pajahitthāti? Āmantā.",
  "ya10.3.2:20.1_1": "(Domanassindriyamūlakaṁ.)",
  "ya10.3.2:21.1_0": "Yo anaññātaññassāmītindriyaṁ bhāvittha so aññindriyaṁ bhāvitthāti?",
  "ya10.3.2:22.1_0": "Cha puggalā anaññātaññassāmītindriyaṁ bhāvittha,",
  "ya10.3.2:22.1_1": "no ca aññindriyaṁ bhāvittha.",
  "ya10.3.2:22.1_2": "Arahā anaññātaññassāmītindriyañca bhāvittha aññindriyañca bhāvittha.",
  "ya10.3.2:23.1_0": "Yo vā pana aññindriyaṁ bhāvittha so anaññātaññassāmītindriyaṁ bhāvitthāti? Āmantā.",
  "ya10.3.2:24.1_0": "Yo anaññātaññassāmītindriyaṁ bhāvittha so aññātāvindriyaṁ sacchikaritthāti?",
  "ya10.3.2:25.1_0": "Satta puggalā anaññātaññassāmītindriyaṁ bhāvittha,",
  "ya10.3.2:25.1_1": "no ca aññātāvindriyaṁ sacchikarittha.",
  "ya10.3.2:25.1_2": "Arahā anaññātaññassāmītindriyañca bhāvittha aññātāvindriyañca sacchikarittha.",
  "ya10.3.2:26.1_0": "Yo vā pana aññātāvindriyaṁ sacchikarittha so anaññātaññassāmītindriyaṁ bhāvitthāti? Āmantā.",
  "ya10.3.2:26.1_1": "(Anaññātaññassāmītindriyamūlakaṁ.)",
  "ya10.3.2:27.1_0": "Yo aññindriyaṁ bhāvittha so aññātāvindriyaṁ sacchikaritthāti?",
  "ya10.3.2:28.1_0": "Yo aggaphalaṁ sacchikaroti so aññindriyaṁ bhāvittha,",
  "ya10.3.2:28.1_1": "no ca aññātāvindriyaṁ sacchikarittha.",
  "ya10.3.2:28.1_2": "Yo aggaphalaṁ sacchākāsi so aññindriyañca bhāvittha aññātāvindriyañca sacchikarittha.",
  "ya10.3.2:29.1_0": "Yo vā pana aññātāvindriyaṁ sacchikarittha so aññindriyaṁ bhāvitthāti? Āmantā. (Aññindriyamūlakaṁ.)",
  "ya10.3.2:30.0_0": "10.3.2.2. Paccanīka",
  "ya10.3.2:30.1_0": "Yo cakkhundriyaṁ na parijānittha so domanassindriyaṁ nappajahitthāti?",
  "ya10.3.2:31.1_0": "Dve puggalā cakkhundriyaṁ na parijānittha,",
  "ya10.3.2:31.1_1": "no ca domanassindriyaṁ nappajahittha.",
  "ya10.3.2:31.1_2": "Cha puggalā cakkhundriyañca na parijānittha domanassindriyañca nappajahittha.",
  "ya10.3.2:32.1_0": "Yo vā pana domanassindriyaṁ nappajahittha so cakkhundriyaṁ na parijānitthāti? Āmantā.",
  "ya10.3.2:33.1_0": "Yo cakkhundriyaṁ na parijānittha so anaññātaññassāmītindriyaṁ na bhāvitthāti?",
  "ya10.3.2:34.1_0": "Cha puggalā cakkhundriyaṁ na parijānittha,",
  "ya10.3.2:34.1_1": "no ca anaññātaññassāmītindriyaṁ na bhāvittha.",
  "ya10.3.2:34.1_2": "Dve puggalā cakkhundriyañca na parijānittha anaññātaññassāmītindriyañca na bhāvittha.",
  "ya10.3.2:35.1_0": "Yo vā pana anaññātaññassāmītindriyaṁ na bhāvittha so cakkhundriyaṁ na parijānitthāti? Āmantā.",
  "ya10.3.2:36.1_0": "Yo cakkhundriyaṁ na parijānittha so aññindriyaṁ na bhāvitthāti? Āmantā.",
  "ya10.3.2:37.1_0": "Yo vā pana aññindriyaṁ na bhāvittha so cakkhundriyaṁ na parijānitthāti? Āmantā.",
  "ya10.3.2:38.1_0": "Yo cakkhundriyaṁ na parijānittha so aññātāvindriyaṁ na sacchikaritthāti? Āmantā.",
  "ya10.3.2:39.1_0": "Yo vā pana aññātāvindriyaṁ na sacchikarittha so cakkhundriyaṁ na parijānitthāti?",
  "ya10.3.2:40.1_0": "Yo aggaphalaṁ sacchikaroti so aññātāvindriyaṁ na sacchikarittha,",
  "ya10.3.2:40.1_1": "no ca cakkhundriyaṁ na parijānittha.",
  "ya10.3.2:40.1_2": "Aṭṭha puggalā aññātāvindriyañca na sacchikarittha cakkhundriyañca na parijānittha.",
  "ya10.3.2:40.1_3": "(Cakkhundriyamūlakaṁ.)",
  "ya10.3.2:41.1_0": "Yo domanassindriyaṁ nappajahittha so anaññātaññassāmītindriyaṁ na bhāvitthāti?",
  "ya10.3.2:42.1_0": "Cattāro puggalā domanassindriyaṁ nappajahittha,",
  "ya10.3.2:42.1_1": "no ca anaññātaññassāmītindriyaṁ na bhāvittha.",
  "ya10.3.2:42.1_2": "Dve puggalā domanassindriyañca nappajahittha anaññātaññassāmītindriyañca na bhāvittha.",
  "ya10.3.2:43.1_0": "Yo vā pana anaññātaññassāmītindriyaṁ na bhāvittha so domanassindriyaṁ nappajahitthāti? Āmantā.",
  "ya10.3.2:44.1_0": "Yo domanassindriyaṁ nappajahittha so aññindriyaṁ na bhāvitthāti? Āmantā.",
  "ya10.3.2:45.1_0": "Yo vā pana aññindriyaṁ na bhāvittha so domanassindriyaṁ nappajahitthāti?",
  "ya10.3.2:46.1_0": "Dve puggalā aññindriyaṁ na bhāvittha,",
  "ya10.3.2:46.1_1": "no ca domanassindriyaṁ nappajahittha.",
  "ya10.3.2:46.1_2": "Cha puggalā aññindriyañca na bhāvittha domanassindriyañca nappajahittha.",
  "ya10.3.2:47.1_0": "Yo domanassindriyaṁ nappajahittha so aññātāvindriyaṁ na sacchikaritthāti? Āmantā.",
  "ya10.3.2:48.1_0": "Yo vā pana aññātāvindriyaṁ na sacchikarittha so domanassindriyaṁ nappajahitthāti?",
  "ya10.3.2:49.1_0": "Tayo puggalā aññātāvindriyaṁ na sacchikarittha,",
  "ya10.3.2:49.1_1": "no ca domanassindriyaṁ nappajahittha.",
  "ya10.3.2:49.1_2": "Cha puggalā aññātāvindriyañca na sacchikarittha domanassindriyañca nappajahittha.",
  "ya10.3.2:49.1_3": "(Domanassindriyamūlakaṁ.)",
  "ya10.3.2:50.1_0": "Yo anaññātaññassāmītindriyaṁ na bhāvittha so aññindriyaṁ na bhāvitthāti? Āmantā.",
  "ya10.3.2:51.1_0": "Yo vā pana aññindriyaṁ na bhāvittha so anaññātaññassāmītindriyaṁ na bhāvitthāti?",
  "ya10.3.2:52.1_0": "Cha puggalā aññindriyaṁ na bhāvittha,",
  "ya10.3.2:52.1_1": "no ca anaññātaññassāmītindriyaṁ na bhāvittha.",
  "ya10.3.2:52.1_2": "Dve puggalā aññindriyañca na bhāvittha anaññātaññassāmītindriyañca na bhāvittha.",
  "ya10.3.2:53.1_0": "Yo anaññātaññassāmītindriyaṁ na bhāvittha so aññātāvindriyaṁ na sacchikaritthāti? Āmantā.",
  "ya10.3.2:54.1_0": "Yo vā pana aññātāvindriyaṁ na sacchikarittha so anaññātaññassāmītindriyaṁ na bhāvitthāti?",
  "ya10.3.2:55.1_0": "Satta puggalā aññātāvindriyaṁ na sacchikarittha,",
  "ya10.3.2:55.1_1": "no ca anaññātaññassāmītindriyaṁ na bhāvittha.",
  "ya10.3.2:55.1_2": "Dve puggalā aññātāvindriyañca na sacchikarittha anaññātaññassāmītindriyañca na bhāvittha.",
  "ya10.3.2:55.1_3": "(Anaññātaññassāmītindriyamūlakaṁ.)",
  "ya10.3.2:56.1_0": "Yo aññindriyaṁ na bhāvittha so aññātāvindriyaṁ na sacchikaritthāti? Āmantā.",
  "ya10.3.2:57.1_0": "Yo vā pana aññātāvindriyaṁ na sacchikarittha so aññindriyaṁ na bhāvitthāti?",
  "ya10.3.2:58.1_0": "Yo aggaphalaṁ sacchikaroti so aññātāvindriyaṁ na sacchikarittha,",
  "ya10.3.2:58.1_1": "no ca aññindriyaṁ na bhāvittha.",
  "ya10.3.2:58.1_2": "Aṭṭha puggalā aññātāvindriyañca na sacchikarittha aññindriyañca na bhāvittha.",
  "ya10.3.2:58.1_3": "(Aññindriyamūlakaṁ.)"
}