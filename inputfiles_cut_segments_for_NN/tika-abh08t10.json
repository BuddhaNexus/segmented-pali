{
  "tika-abh08t10:0_0": "11. Ekādasamo paricchedo",
  "tika-abh08t10:1_0": "Nibbānaniddesavaṇṇanā",
  "tika-abh08t10:2_0": "769.Bhavābhavaṁvinanatoti khuddakaṁ, mahantaṁ bhavaṁ sibbanato.",
  "tika-abh08t10:2_1": "Sabbūpadhipaṭinissaggoti sabbehi saṅkhārūpadhikilesūpadhikhandhūpadhīhi paṭinissajjanaṁ. Accutirasaṁ acutisampattikaṁ.",
  "tika-abh08t10:2_2": "Nibbānaṁ puṭṭhenāti sugatena nibbānaṁ puṭṭhena sāriputtattherena.",
  "tika-abh08t10:2_3": "Ubhinnaṁ suttānanti dhammasenāpativuttānaṁ dvinnaṁ suttānanti attho.",
  "tika-abh08t10:2_4": "Khayassa upanissayattāti khayassa balavakāraṇattā.",
  "tika-abh08t10:2_5": "Puthūnaṁ dhammānaṁ appamattakkhaṇe rāgādikkhayamattaṁ nibbānaṁ bhaveyya.",
  "tika-abh08t10:2_6": "Sabbe bālaputhujjanā samadhigatanibbānā sacchikatanirodhā bhaveyyuṁ.",
  "tika-abh08t10:2_7": "Kiñca bhiyyo kiṁ uttari kāraṇañca atthīti attho.",
  "tika-abh08t10:2_8": "Rāgādīnaṁ saṅkhatattā tesaṁ saṅkhatānaṁ nibbānaṁ saṅkhatalakkhaṇaṁ bhaveyya.",
  "tika-abh08t10:2_9": "Kiṁ panetthāti etesu khaṇesu kiṁ pana khaṇe tvaṁ vadesi.",
  "tika-abh08t10:2_10": "Khīṇesvevāti bhavādīsu khīṇesu eva. Niruttaroti nipphannahāro.",
  "tika-abh08t10:3_0": "771.Assaddhoti bāhirasaddhāya virahito.",
  "tika-abh08t10:3_1": "Vantāsoti vantā vamitā āsā taṇhā yenāti vantāso.",
  "tika-abh08t10:4_0": "Nissaraṇiyāti nissaraṇe niyuttā.",
  "tika-abh08t10:4_1": "Yadidaṁ nekkhammaṁ yaṁ idaṁ kāmānaṁ etaṁ nissaraṇaṁ nirodho,",
  "tika-abh08t10:4_2": "tassa kiñcibhūtassa saṅkhatassa paṭiccasamuppannadhammajātassa nirodho nissaraṇanti,",
  "tika-abh08t10:4_3": "evaṁ iminā pakārena vuttassa tassa nissaraṇanāmakassa abhāvappattidosato nissaraṇanāmakānaṁ paṭhamajjhānaākāsānañcāyatanānampi abhāvo bhaveyya.",
  "tika-abh08t10:4_4": "Atthi nissaraṇanti atthi nibbānaṁ.",
  "tika-abh08t10:4_5": "Uppādādīnanti uppādaṭṭhitibhaṅgānaṁ.",
  "tika-abh08t10:4_6": "Papañcābhāvatoti taṇhāmānadiṭṭhīnaṁ abhāvato.",
  "tika-abh08t10:5_0": "772.Apalokitanti adassanadhammaṁ.",
  "tika-abh08t10:6_0": "774.Abyāpajjhanti nidukkhaṁ. Akkharanti akharaṁ.",
  "tika-abh08t10:7_0": "777.",
  "tika-abh08t10:7_1": "Saddhābuddhikaraṁ tathāgatamate jinavacane sammohaviddhaṁsanaṁ paññāsambhavaṁ paññākāraṇaṁ sampasādanakaraṁ.",
  "tika-abh08t10:7_2": "Atthabyañjanasālinanti atthabyañjanasāravantaṁ sumadhuraṁ sāraññu jinasāsanasāraññū vimhāpanaṁ accherakaraṁ imaṁ evaṁ vuttappakāraṁ abhidhammāvatāraṁ yo jānāti,",
  "tika-abh08t10:7_3": "so jano gambhīre nipuṇe nipuṇañāṇagocare abhidhammapiṭake padaṁ niṭṭhaṁ uttamasanniṭṭhānaṁ yāti pāpuṇāti.",
  "tika-abh08t10:8_0": "Iti abhidhammāvatāraṭīkāya",
  "tika-abh08t10:9_0": "Nibbānaniddesavaṇṇanā niṭṭhitā.",
  "tika-abh08t10:10_0": "Ekādasamo paricchedo."
}