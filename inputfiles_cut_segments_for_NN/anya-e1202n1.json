{
  "anya-e1202n1:0_0": "Abhinīhāra kathā",
  "anya-e1202n1:1_0": "6.",
  "anya-e1202n1:1_1": "Tato dīpaṅkaro dasabalo bodhisattaṁ pasaṁsitvā aṭṭhahi puppha muṭṭhīhi pūjetvā padakkhiṇaṁ katvā pakkāmi.",
  "anya-e1202n1:1_2": "Tepi catūsata sahassa khīṇāsavā bodhisattaṁ pupphehi ca gaṇdhehi ca pūjetvā padapphaṇaṁ katvā pakkamiṁsu.",
  "anya-e1202n1:1_3": "Devamanussā ca tatheva pūjetvā vaṇditvā atha kho bodhisatto dasabalassa vyākaraṇaṁ sutvā buddhabhāvaṁ",
  "anya-e1202n1:1_4": "karatalagatamiva maññamāno pamudita hadayo sabbesu paṭikkantesu sayanā vuṭṭhāya puppharāsi matthake pallaṅkaṁ",
  "anya-e1202n1:1_5": "ābhujitvā nisinno buddhakārakadhamme upadhārento kahananu kho buddhakāraka dhammā,",
  "anya-e1202n1:1_6": "kiṁ uddhaṁ adho disāsu vīdīyāsūti anukkamena sakalaṁ dhammadhātuṁ vicinanto porāṇakabodhisattehi āsevita",
  "anya-e1202n1:1_7": "nisevita paṭhamaṁ dānapāramiṁ disvā tattha daḷabhisamādāna katvā evaṁ anukkamena sīla - nekkhamma - paññā",
  "anya-e1202n1:1_8": "- vīriya - khanti - sacca - adhiṭṭhāna - mettā - upekkhā pāramiyoca disvā tatthadaḷha samādānaṁ katvā",
  "anya-e1202n1:1_9": "devatāhi abhitthuto ākāsamababhugganatva hima himavantameva agamāsi.",
  "anya-e1202n1:2_0": "Dīpaṅkaropi satthā catūhi khīṇāsava satasahassehi parivuto rammanagaravāsīhi pūjīyamāno devatāhi abhinaṇdiyamāno",
  "anya-e1202n1:2_1": "alaṅkata paṭiyattena maggena rammanagaraṁ pavisitvā paññattavarabuddhāsane nisīdi.",
  "anya-e1202n1:2_2": "Bhikkhusaṅghopi attano attano pattāsane nisīdi.",
  "anya-e1202n1:2_3": "Rammanagaravāsinopi upāsakā buddhapamukhassa bhikkhusaṅghassa mahādānaṁ datvā bhagavantaṁ bhuttāviṁ onīta",
  "anya-e1202n1:2_4": "pattapāṇiṁ mālāgaṇdhādīhi pūjetvā dānānumodanaṁ sotukāmā nisīdiṁsu.",
  "anya-e1202n1:2_5": "Bhagavāpi tesaṁ anumodanaṁ karonto dānakathaṁ sīlakathaṁ saggikathaṁ kāmānaṁ ādīnavaṁ okāraṁ saṁkilesaṁ",
  "anya-e1202n1:2_6": "nekkhamme ānisaṁsañca pakāsetvā amata pariyosānaṁ dhammakathaṁ kathesi.",
  "anya-e1202n1:3_0": "Evaṁ tassa mahajanassa dhammaṁ desetvā ekacce saraṇesu ekacce pañcasu sīlesu ekacce sotāpattiphale ekacce",
  "anya-e1202n1:3_1": "sakadāgāmi phale ekacce anāgāmī phale ekacce catusupi phalesu ekacce tīsu vijjāsu ekacce chaḷabhiññāsu",
  "anya-e1202n1:3_2": "ekacce aṭṭhasu samāpattisu patiṭṭhāpetvā uṭṭhāyāsanā rammanagarato nikkhamitvā sudassana mahāvihārameva pāvisi.",
  "anya-e1202n1:4_0": "Vuttañhetaṁ",
  "anya-e1202n1:5_0": "‘‘Tadā te bhojayitvāna - sasaṅghaṁ lokanāyakaṁ,",
  "anya-e1202n1:6_0": "Uphagachuññaṁ saraṇaṁ tassa - dīpaṅkarassa satthuno,",
  "anya-e1202n1:7_0": "Saraṇāgamane kañci - nivaseti tathāgato",
  "anya-e1202n1:8_0": "Kañci pañcasu sīlesu - sīle dasavidhe paraṁ;",
  "anya-e1202n1:9_0": "Kassaci deti sāmaññaṁ - caturo phalamuttame,",
  "anya-e1202n1:10_0": "Kassaci asathe dhamme - deti so paṭisambhidā;",
  "anya-e1202n1:11_0": "Kassaci varasamāpattiyo - aṭṭha deti narāsabho,",
  "anya-e1202n1:12_0": "Tisso kassaci vijjāyo - chaḷabhiñña pavecchati;",
  "anya-e1202n1:13_0": "Tena yogena janakāyaṁ - ovadeti mahāmuni,",
  "anya-e1202n1:14_0": "Tena vitthārikaṁ āsī - lokanāthassa sāsanaṁ;",
  "anya-e1202n1:15_0": "Mahāhanūsabhakkhaṇdho - dīpaṅkarasanāmako,",
  "anya-e1202n1:16_0": "Bahū jane tārayati - parimoceti duggatiṁ;",
  "anya-e1202n1:17_0": "Bodhaneyyaṁ janaṁ disvā - satasahassepi yojane",
  "anya-e1202n1:18_0": "Khaṇena upagantvāna - bodheti taṁ mahāmunī’’ti;",
  "anya-e1202n1:19_0": "Iti so dīpaṅkaro satthā vassasata sahassāni ṭhatvā sattānaṁ baṇdhanamokkhaṁ kurumāno sabbabuddhakiccāni",
  "anya-e1202n1:19_1": "niṭṭhāpetvā naṇdārāme anupādisesāya nibbānadhātuyā parinibbāyinaheva dhātuyo tassa - satthuno vikiriṁsu tā.",
  "anya-e1202n1:19_2": "Ṭhitā ekaghanā hutvā - suvaṇṇapaṭimā viya sakalajambudīpavāsino manussā ghanakoṭiṭimasuvaṇṇaṭṭhikāhi",
  "anya-e1202n1:19_3": "evaṁ chattiṁsa yojanikaṁ mahāthūpamakaṁsu nivedasi - keci.",
  "anya-e1202n1:20_0": "Tena vuttaṁ",
  "anya-e1202n1:21_0": "‘‘Dīpaṅkaro jino satthā - naṇdārāmamhi nibbuto,",
  "anya-e1202n1:22_0": "Tattheva tassa jinathūpo - chattiṁsubbedha yojano‘‘;",
  "anya-e1202n1:23_0": "‘‘Patta cīvara parikkhāra - paribhogañja satthuno,",
  "anya-e1202n1:24_0": "Bodhimūle tadā thūpo - tīṇi yojanamuggato’’ti;",
  "anya-e1202n1:25_0": "7.",
  "anya-e1202n1:25_1": "Dīpaṅkarassa pana bhagavato aparabhāgo ekaṁ asaṅkheyyaṁ atikkamitvā koṇḍañño nāma satthā udapādi.",
  "anya-e1202n1:25_2": "Tadā bodhisatto vijitāvi nāma cakkavatti hutvā koṭisatasahassa saṅkhassa buddha pamukhassa bhikkhusaṅghassa",
  "anya-e1202n1:25_3": "mahādānaṁ adāyi satthā bodhisattaṁ buddho bhavissatīti vyākaritvā dhammaṁ desesi so satthu dhammaṁkathaṁ",
  "anya-e1202n1:25_4": "sutvā rajji niyyādetvā pabbaji so tīṇi piṭakāni uggahetvā aṭṭha samāpattiyo pañcaabhiññāyoca uppādetvā",
  "anya-e1202n1:25_5": "aparihīnajjhāno brahmaloke nibbatti.",
  "anya-e1202n1:25_6": "Sopi buddho vassasatasahassāni ṭhatvā sabbabuddhakiccāni niṭṭhāpetvā caṇdārāme parinibbāyi tassāpi bhagavato",
  "anya-e1202n1:25_7": "dhātuyā na vikiriṁsu sakalajambudīpavāsino manussā samāgantvā sattayojanikāsattaratanamayaṁ haritālamanosilāyamattikākiccaṁ",
  "anya-e1202n1:25_8": "tela sappīhi udakakiccaṁ katvā cetiyaṁ niṭṭhāpesuṁ",
  "anya-e1202n1:26_0": "Koṇḍaññe kira sambuddho - caṇdārāme manorame,",
  "anya-e1202n1:27_0": "Nibbāyi cetiyo tassa - sattayojaniko katoti;",
  "anya-e1202n1:28_0": "Tassa aparabhāge ekaṁ asaṁṅkhayyaṁ atikkamitvā ekasmiṁyeva kappe cattāro buddhā uppajjiṁsu - maṅgalo sumano revato yohitoti.",
  "anya-e1202n1:28_1": "Maṅgalassa pana bhagavato kāle bodhisatto suruci nāma brāhmaṇo hutvā satthāraṁ nimantessāmīti upasaṅkamitvā",
  "anya-e1202n1:28_2": "madhura dhammaṁkataṁ sutvā svātanāya nimantetvā koṭisatasahassa saṅkhassa buddhapamukhassa saṅghassa",
  "anya-e1202n1:28_3": "sattāhaṁ gavapānaṁ nāma dānamadāsi satthā anumodanaṁ karonto mahāpurisaṁ āmantetvā tvaṁ kappasatasahassādhikānaṁ",
  "anya-e1202n1:28_4": "dvannaṁ asaṅkheyyānaṁ matthake gotamo nāma buddho bhavissasīti vyākāsi mahāpuriso vyākaraṇaṁ sutvā ahaṁ",
  "anya-e1202n1:28_5": "kira buddho bhavissāmi ko me gharāvāsena attho pabbajissamīti cintatvā tathārūpaṁ sampattiṁ keḷapiṇḍaṁ",
  "anya-e1202n1:28_6": "vīya pahāya satthu santike pabbajitvā buddhavacanaṁ uggaṇhitvā abhiññā ca samāpattiyo ca nibbattetvā",
  "anya-e1202n1:28_7": "āyupariyosāne brahmaloke nibbatti,",
  "anya-e1202n1:28_8": "tasmimpi buddhe parinibbute dhātuyo na vikiriṁsu,",
  "anya-e1202n1:28_9": "jambudīpavāsino pubbe viya tiṁsayojanakaṁ thūpamakaṁsu.",
  "anya-e1202n1:29_0": "Tena vuttaṁ ‘‘uyyāne vasabho nāma - buddho nibbāyi maṅgalo,",
  "anya-e1202n1:29_1": "tattheva tassa jinathūpo - tiṁsayojanamuggito’’ti.",
  "anya-e1202n1:30_0": "Tassa aparabhāge sumano nāma satthā udapādi tadā mahāsatto atulo nāma nāgarājā hutvā nibbatti-mahiddhiko",
  "anya-e1202n1:30_1": "mahānubhāvo so buddho uppannoti sutvā ñātisaṅghaparivuto nāgabhavanā nikkhamitvā koṭisatasahassa bhikkhuparivārassa",
  "anya-e1202n1:30_2": "tassa bhagavato dibbaturiyehi upahāraṁ kāretvā mahādānaṁ pavattetvā paccekaṁ dussayugāni datvā saraṇesu",
  "anya-e1202n1:30_3": "patiṭṭhāsi sopi naṁ satthā anāgate buddho bhavissasīti vyākāsi tasmimpi buddhe parinibbute dhātuyo na",
  "anya-e1202n1:30_4": "vikiriṁsu jambudīpavāsano pubbe viya catuyojanikaṁ thūpamakaṁsu.",
  "anya-e1202n1:31_0": "Tena vuttaṁ",
  "anya-e1202n1:32_0": "‘‘Sumano yasadharo - buddho aggārāmamha nibbuto,",
  "anya-e1202n1:33_0": "Tattheva tassa jinathūpo - catuyojanamuggato’’ti;",
  "anya-e1202n1:34_0": "Tassa aparabhāge revato nāma satthā udapādi tadā bodhisatto atidevo nāma brāhmaṇo hutvā satthu dhammadesana",
  "anya-e1202n1:34_1": "sutvā saraṇesu patiṭṭhāya sirasi añjaliṁ paggahetvā tassa satthuno kilesappahāne vaṇṇaṁ vatvā uttarāsaṅghena",
  "anya-e1202n1:34_2": "pūjamakāsi.",
  "anya-e1202n1:34_3": "Sopi naṁ satthā buddho bhavissatiti vyākāsi tasmiṁ pana buddhe parinibbute dhātuyo vikiriṁsu.",
  "anya-e1202n1:35_0": "Tena vuttaṁ",
  "anya-e1202n1:36_0": "‘‘Revato pavaro buddho - nibbuto so mahāpure,",
  "anya-e1202n1:37_0": "Dhātu vitthārikaṁ āsī - tesu tesu padesato’’ti;",
  "anya-e1202n1:38_0": "Tassa aparabhāge sobhito nāma satthā udapādi tadā bodhisatto ajito nāma brāhmaṇo hutvā satthu dhammadesanaṁ",
  "anya-e1202n1:38_1": "sutvā saraṇesu patiṭṭāya buddhapamukhassa saṅghassa mahādānaṁ adāsi.",
  "anya-e1202n1:38_2": "Sopi naṁ satthā buddho bhavissasīti vyākāsi tassāpi bhagavato dhātuyo vikiriṁsu.",
  "anya-e1202n1:39_0": "Tena vuttaṁ",
  "anya-e1202n1:40_0": "‘‘Sobhito varasambuddho - sīharāmamhi nibbuto,",
  "anya-e1202n1:41_0": "Dhātuvitthārikaṁ āsī - tesu tesu padesato’’ti;",
  "anya-e1202n1:42_0": "Tassa aparabhāge ekamasaṅkheyyaṁ atikkamitvā ekasmiṁyeva kappe tayo buddhā nibbattiṁsu - anomadassi padumo nāradoti.",
  "anya-e1202n1:42_1": "Anomadassissa bhagavato kāle bodhisatto eko",
  "anya-e1202n1:43_0": "1. Yasavaro dhīro - keci.",
  "anya-e1202n1:44_0": "Yakkha senāpati ahosi mahiddhiko mahānubhāvo aneka koṭisatasahassānaṁ yakkhānaṁ adhipati.",
  "anya-e1202n1:44_1": "So buddho uppannoti sutvā āgantvā buddhapamukhassa saṅghassa mahādānamadāsi satthāpi taṁ anāgate buddho bhavissasīti vyākāsi.",
  "anya-e1202n1:44_2": "Anomadassimhi pana bhagavati parinibbute dhātuyo na vikiriṁsu jambudīpavāsino pañcavīsayojanakaṁ thūpaṁ kariṁsu",
  "anya-e1202n1:45_0": "Tena vuttaṁ",
  "anya-e1202n1:46_0": "‘‘Anomadassi jino satthā - dhammārāmamhi nibbuto,",
  "anya-e1202n1:47_0": "Tattheva tassa jinathūpo - ubbedhā paṇṇuvīsatī’ti;",
  "anya-e1202n1:48_0": "Tassa aparabhāge padumo nāma satthā udapādi tathāgate agāmakāraññe viharentā bodhisatto sīho hutvā satthāraṁ",
  "anya-e1202n1:48_1": "nirodhasamāpattiyā samāpannaṁ disvā pasannacitto vaṇditvā padakkhiṇaṁ katvā pītisomanassajāto tikkhattuṁ",
  "anya-e1202n1:48_2": "sīhanādaṁ naditvā sattāhaṁ buddhārammaṇaṁ pītiṁ avijahitvā pītisukheneva gocarāya apakkamitvā jivitapariccāgaṁ",
  "anya-e1202n1:48_3": "katvā payirupāsamāno aṭṭhāsi satthā sattāhaccayena nirodhā vuṭṭhito sīhaṁ oloketvā bhikkhusaṅghepi cittaṁ",
  "anya-e1202n1:48_4": "pasādetvā saṅghaṁ vaṇdissatī‘‘ti bhikkhusaṅgho āgacchatūti cintesi bhikkhu tāvadeva āgamiṁsu sīho saṅghe",
  "anya-e1202n1:48_5": "cittaṁ pasādesi.",
  "anya-e1202n1:48_6": "Satthā tassa manaṁ oloketvā anāgate buddho bhavissatīti vyākāsi tassa pana bhagavato dhātuyo vikiriṁsu.",
  "anya-e1202n1:49_0": "Tena vuttaṁ",
  "anya-e1202n1:50_0": "‘‘Padumo jinavaro satthā - dhammārāmamhi nibbuto,",
  "anya-e1202n1:51_0": "Dhātu vitthārikaṁ āsi - tesu tesu padesato’’ti;",
  "anya-e1202n1:52_0": "Tassa aparabhāge nārado nāma satthā ahosi tadā bodhisatto,",
  "anya-e1202n1:52_1": "isipabbajjaṁ pabbajitvā pañcasu abhiññāsu aṭṭhasuca samāpattisuciṇṇavasī hutvā buddhapamukhassa saṅghassa",
  "anya-e1202n1:52_2": "mahādānaṁ datvā lohita caṇdanena pūjamakāsi sopi naṁ anāgato buddho bhavissatīti vyākāsi nārada pana",
  "anya-e1202n1:52_3": "bhagavato dhātuyo ekaghanā ahesuṁ.",
  "anya-e1202n1:52_4": "Sabbe deva manussā sannipatitvā catuyojanikaṁ thūpaṁ kariṁsu.",
  "anya-e1202n1:53_0": "Tena vuttaṁ",
  "anya-e1202n1:54_0": "‘‘Nārado jinavasabho - nibbuto sudassane pure,",
  "anya-e1202n1:55_0": "Tattheva tassa thūpavaro - catuyojanamuggato’’ti;",
  "anya-e1202n1:56_0": "Tassa aparabhāge ekamasaṅkheyyamatikkamitvā ito kappasatasahassa matthake ekasmiṁ kappe padumuttaro nāma satthā udapādi.",
  "anya-e1202n1:56_1": "Tadā bodhisatto jaṭilo nāma mahāraṭṭhiko hutvā buddhapamukhassa saṅghassa civaradānamadāsi.",
  "anya-e1202n1:56_2": "Sopi taṁ anāgato buddho bhavissatīti vyākāsi.",
  "anya-e1202n1:56_3": "Padumuttarassāpi bhagavato dhātuyo ekaghanā ahesuṁ.",
  "anya-e1202n1:56_4": "Sabbe devamanussā sannipatitvā dvādasa yojanikaṁ mahāthūpamakaṁsu.",
  "anya-e1202n1:57_0": "Tena vuttaṁ",
  "anya-e1202n1:58_0": "‘‘Padumuttaro jino buddho - naṇdārāmamhi nibbuto,",
  "anya-e1202n1:59_0": "Tattheva tassa thūpavaro - dvādasubbedhayojano’’ti;",
  "anya-e1202n1:60_0": "Tassa aparabhāge tiṁsakappa sahassāni atikkamitvā sumedho sujāto cāti ekasmiṁ kappe dve buddhā nibbattiṁsu",
  "anya-e1202n1:60_1": "sumedhassa pana bhagavato kāle bodhisatto uttaro nāma mānavo hutvā nidahitvā ṭhapitaṁyeva asītikoṭidhanaṁ",
  "anya-e1202n1:60_2": "vissajjetvā buddhapamukhassa saṅghassa mahādānaṁ datvā dhammaṁ sutvā saraṇesu patiṭṭhāya nikkhamitvā",
  "anya-e1202n1:60_3": "pabbaji sopi naṁ anāgate buddho bhavissatīti vyākāsi.",
  "anya-e1202n1:60_4": "Sumdhessa pana bhagavato dhātuyo vikiriṁsu",
  "anya-e1202n1:61_0": "Tena vuttaṁ",
  "anya-e1202n1:62_0": "‘‘Sumedho jinavaro buddho - medhārāmamhi nibbuto,",
  "anya-e1202n1:63_0": "Dhātuvitthārikaṁ āsi - tesu tesu padesato’’ti;",
  "anya-e1202n1:64_0": "Tassa aparabhāge sujāto nāma satthā udapādi.",
  "anya-e1202n1:64_1": "Tadā bodhisattocakkavattirājā hutvā buddho uppannoti sutvā upasaṁkamitvā dhammaṁ sutvā buddhapamukhassa",
  "anya-e1202n1:64_2": "saṅghassa saddhiṁ sattahi ratanehi catumahādīpaṁ rajjaṁ datvā satthu santike pabbaji sakalaraṭṭhavāsino",
  "anya-e1202n1:64_3": "raṭṭhuppādaṁ gahetvā ārāmika kiccaṁ sādhentā buddhapamukhassa saṅghassa niccaṁ mahādānamadaṁsu.",
  "anya-e1202n1:64_4": "Sopi naṁ satthā anāgate buddhobhavissatīti vyākāsi sujātassa pana bhagavato dhātuyo ekaghanā ahesuṁ jambudīpavāsino tigāvutaṁ thūpamakaṁsu",
  "anya-e1202n1:65_0": "Tena vuttaṁ",
  "anya-e1202n1:66_0": "‘‘Sujāto jinavaro buddho sīlārāmamhi nibbuto,",
  "anya-e1202n1:67_0": "Tattheva cetiyo tassa - tīṇi gāvutamuggato’’ti;",
  "anya-e1202n1:68_0": "Tassa aparabhāge aṭṭhārasa kappasatamatthake ekasmiṁ kappe piyadassi atthadassi dhammadassiti tayo buddhā",
  "anya-e1202n1:68_1": "nibbattiṁsu piyadassi buddhakāle bodhisatto kassapo nāma māṇavo tiṇṇaṁ vedānaṁ pāragato hutvā satthu",
  "anya-e1202n1:68_2": "dhammadesanaṁ sutvā koṭisatasahassa dhana pariccāgena saṅghārāmaṁ kāretvā saraṇesu ca sīlesu ca patiṭṭhāsi",
  "anya-e1202n1:68_3": "atha naṁ satthā aṭṭhārasa kappa sataccayena buddho bhavissatīti vyākāsi piyadassissa bhagavatopi dhātuyo",
  "anya-e1202n1:68_4": "ekaghanāva ahesuṁ jambudīpavāsino sannipatitvā tiyojanikaṁ mahāthūpamakaṁsu.",
  "anya-e1202n1:69_0": "Tena vuttaṁ",
  "anya-e1202n1:70_0": "‘‘Piyadassi munivaro - salalārāmamhi nibbuto,",
  "anya-e1202n1:71_0": "Tattheva tassa jinathūpo - tīṇi yojanamuggato’’ti;",
  "anya-e1202n1:72_0": "Tassa aparabhāge atthadassi nāma bhagavā udapādi tadā bodhisatto mahiddhiko mahānubhāvo susimo nāma tāpaso",
  "anya-e1202n1:72_1": "hutvā bhagavato santike dhammaṁ sutvā pasīditvā dibbāni maṇdārava padumapāricchattakādīni pupphāni āharitvā",
  "anya-e1202n1:72_2": "cātudvīpika mahāmegho viya pupphavassaṁ vassetvā samantato pupphamaṇḍapa pupphaagaghiya toraṇādīni katvā",
  "anya-e1202n1:72_3": "maṇdārava pupphacchattena dasabalaṁ pūjesi sopi naṁ bhagavā anāgato gotamo nāma buddho bhavissatīti vākāsi.",
  "anya-e1202n1:72_4": "Tassa pana bhagavato dhātuyo vikiriṁsu.",
  "anya-e1202n1:73_0": "Tena vuttaṁ",
  "anya-e1202n1:74_0": "‘‘Atthadassi jinavaro - anomārāmamhi nibbuto,",
  "anya-e1202n1:75_0": "Dhātuvitthārikaṁ āsi - tesu tesu ca raṭṭhato’’ti;",
  "anya-e1202n1:76_0": "Tassa aparabhāge dhammadassi nāma satthā udapādi.",
  "anya-e1202n1:76_1": "Tadā bodhisatto sakkā devarājā dibbagaṇdhapupphehi ca dibbaturiyehi ca pūjaṁ akāsi sopi naṁ buddho bhavissatīti vyākāsi.",
  "anya-e1202n1:76_2": "Dhammadassissa pana bhagavato dhātuyo ekaghanā ahesuṁ.",
  "anya-e1202n1:76_3": "Jambudīpavāsino tiyojanikaṁ thūpamakaṁsu.",
  "anya-e1202n1:77_0": "Tena vuttaṁ",
  "anya-e1202n1:78_0": "‘‘Dhammadassi mahāvīro-kelāsāramamhi nibbuto,",
  "anya-e1202n1:79_0": "Tattheva thūpavaro tassa-tīṇi yojanamuggato’’ti;",
  "anya-e1202n1:80_0": "Tassa aparabhāge catunavutikappa matthake ekasmiṁ kappe ekova siddhattho nāma satthā udapādi.",
  "anya-e1202n1:80_1": "Tadā bodhisatto uggatejo abhiññābala sampanno maṅgalo nāma tāpaso hutvā mahājambuphalaṁ āharitvā tathāgassa",
  "anya-e1202n1:80_2": "adāsi satthā taṁ phalaṁ paribhuñjitvā catunavuti kappamatthake buddho bhavissatīti vyākāsi tassāpi bhagavato",
  "anya-e1202n1:80_3": "dhātuyo na vikiriṁsu,",
  "anya-e1202n1:80_4": "catuyojanikaṁ ratanamayaṁ thūpamakaṁsu.",
  "anya-e1202n1:81_0": "Tena vuttaṁ",
  "anya-e1202n1:82_0": "‘‘Siddhatto munivaro buddho anomāramamhi nibbuto,",
  "anya-e1202n1:83_0": "Tattheva tassa thūpavaro-catuyojanamuggato’’ti;",
  "anya-e1202n1:84_0": "Tassa aparabhāge ito dvānavuti kappamatthake tisso phussoti ekasmiṁ kappe deva buddhā nibbattiṁsu tissassa",
  "anya-e1202n1:84_1": "bhagavato kāle bodhisattā mahābhogo mahāyaso sujāto nāma khattiyo hutvā isipabbajjaṁ pabbajitvā mahiddhikabhāvaṁ",
  "anya-e1202n1:84_2": "patvā buddho uppannoti sutvā dibbamaṇdārava paduma pāricchatta pupphāni ādāya catuparisamajjhe gacchantaṁ",
  "anya-e1202n1:84_3": "tathāgataṁ pūjesi.",
  "anya-e1202n1:84_4": "Ākāse pupphavitānamiva aṭṭhāsi sopi naṁ satthā ito dvānavuti kappamatthake buddho bhavissatīti vyākāsi.",
  "anya-e1202n1:84_5": "Tassāpi bhagavato dhātuyo na vikiriṁsu dhātuyo gahetvā tiyojanikaṁ thūpamakaṁsu.",
  "anya-e1202n1:85_0": "Tena vuttaṁ",
  "anya-e1202n1:86_0": "‘‘Tisso jinavaro buddho-naṇdārāmamhi nibbuto",
  "anya-e1202n1:87_0": "Tattheva tassa thūpavaro-tīṇi yojanamussito’’ti;",
  "anya-e1202n1:88_0": "Tassa aparabhāge phusso nāma buddho udapādi tadā bodhisatto vijitāvi nāma khattiyo hutvā mahārajjaṁ pahāya",
  "anya-e1202n1:88_1": "satthu santike pabbajitvā tīṇi piṭakāni uggahetvā mahājanassa dhammakathaṁ kathetvā sīlapāramiñca pūresi.",
  "anya-e1202n1:88_2": "Sopi naṁ buddho tatheva vyākāsi tassa pana bhagavato dhātuyo vikiriṁsu.",
  "anya-e1202n1:89_0": "Tena vuttaṁ",
  "anya-e1202n1:90_0": "‘‘Phusso jinavaro satthā-sunaṇdārāmamhi nibbuto",
  "anya-e1202n1:91_0": "Dhātuvitthārikaṁ āsi-tesu tesu padesato’’ti;",
  "anya-e1202n1:92_0": "Tassa aparabhāge ito ekanavuti kappamatthake vipassi nāma buddho udapādi tadā bodhisatto mahiddhiko mahānubhāvo",
  "anya-e1202n1:92_1": "atulo nāma nāgarājā hutvā sattaratana khacitaṁ sovaṇṇamahāpīṭhaṁ bhagavato adāsi sopi naṁ ito ekanavutikappamatthake",
  "anya-e1202n1:92_2": "buddho bhavissatīti vyākāsi tassa pana bhagavato dhātuyo na vikiriṁsu sabbe devamanussā santipatitvā",
  "anya-e1202n1:92_3": "dhātuyo gahetvā sattayojanikaṁ thūpamakaṁsu.",
  "anya-e1202n1:93_0": "Tena vuttaṁ",
  "anya-e1202n1:94_0": "‘‘Vipassi jinavaro vīro-sumittārāmamhi nibbuto,",
  "anya-e1202n1:95_0": "Tattheva so thūpavaro-sattayojaniko kato’’ti;",
  "anya-e1202n1:96_0": "Tassa aparabhāge ito ekatiṁsa kappamatthake sikhī vessabhūti dve buddhā nibbattiṁsu sikhissa bhagavato",
  "anya-e1202n1:96_1": "kāle bodhisatto ariṇdamo nāma rājā hutvā buddhapamukhassa saṅghassa sacivaraṁ mahādānaṁ pavattetvā sattaratana",
  "anya-e1202n1:96_2": "patimaṇḍitaṁ hatthiratanaṁ datvā hatthippamāṇaṁ katvā kappiya bhaṇḍamadāsi sopi naṁ ito ekatiṁsa kappe",
  "anya-e1202n1:96_3": "buddho bhavissatīti vyākāsi,",
  "anya-e1202n1:96_4": "sikhissa bhagavato dhātuyo ekaghanā hutvā aṭṭhaṁsu,",
  "anya-e1202n1:96_5": "sakala jambudīpavāsino pana manussā dhātuyo gahetvā tiyojanubbedhaṁ sattaratanamayaṁ himagiri sadisa sobhaṁ thūpamakaṁsu.",
  "anya-e1202n1:97_0": "Sikhī munivaro buddho-dussārāmamhi nibbuto,",
  "anya-e1202n1:98_0": "Tattheva tassa thūpavaro-tīṇi yojanamuggato’’ti;",
  "anya-e1202n1:99_0": "Tassa aparabhāge vessabhū nāma satthā udapādi.",
  "anya-e1202n1:99_1": "Tadā bodhisatto sudassano nāma rājā hutvā buddhapamukhassa saṅghassa sacīvaramahādānaṁ datvā tassa santike",
  "anya-e1202n1:99_2": "pabbajitvā ācāraguṇasampanno buddharatane citatīkāra pīti bahulo ahosi sepi naṁ satthā ito ekatiṁsakappe",
  "anya-e1202n1:99_3": "buddho bhavissatīti vyākāsi vessabhussa pana bhagavato dhātuyo vikiriṁsu.",
  "anya-e1202n1:100_0": "Tena vuttaṁ",
  "anya-e1202n1:101_0": "‘‘Vessabhū jinavaro satthā-khemārāmamhi nibbuto;",
  "anya-e1202n1:102_0": "Dhātuvitthārikaṁ āsi-tesu tesu padesato’’ti;",
  "anya-e1202n1:103_0": "Tassa aparabhāge imasmiṁ kappe cattāro buddhā nibbattiṁsu kakusaṇdho konāgamano kassapo amhākaṁ bhagavāti",
  "anya-e1202n1:103_1": "katusaṇdhassa pana bhagavato kālo bodhisatto khemo nāma rājā hutvā buddhapamukhassa saṅghassa sapattacīvaraṁ",
  "anya-e1202n1:103_2": "dānañceva añjanādi bhesajjāni ca datvā satthu dhammadesanaṁ sutvā pabbaji sopi naṁ satthā vyākāsi tassa",
  "anya-e1202n1:103_3": "pana bhagavato dhātuyo na vikiriṁsu sabbe sannipatitvā dhātuyo gahetvā gāvutubbedhaṁ thūpamakaṁsu.",
  "anya-e1202n1:104_0": "Tena vuttaṁ",
  "anya-e1202n1:105_0": "‘‘Kakusaṇdho jinavaro - khemārāmamhi nibbuto,",
  "anya-e1202n1:106_0": "Tattheva tassa thūpavaro-gāvutaṁ nabhamuggato’’ti;",
  "anya-e1202n1:107_0": "Tassa aparabhāge konāgamano nāma satthā udapādi tadā bodhisatto pabbato nāma rajā hutvā amaccagaṇa parivuto",
  "anya-e1202n1:107_1": "satthu santike gantvā dhammadesanaṁ sutvā buddhapamukhaṁ bhikkhusaṅghaṁ nimantetvā mahādānaṁ pavattetvā",
  "anya-e1202n1:107_2": "pattuṇṇacīnapaṭṭa koseyya kambala dukulāni ceva suvaṇṇapaṭṭakañca datvā satthu santike pabbaji.",
  "anya-e1202n1:107_3": "Sopi naṁ satthā vyākāsi tassa bhagavato dhātuyo vikiriṁsu",
  "anya-e1202n1:108_0": "Tena vuttaṁ",
  "anya-e1202n1:109_0": "‘‘Konāgamano sambuddho pabbatārāmamhi nibbuto,",
  "anya-e1202n1:110_0": "Dhātu vitthārikaṁ āsi-tesu tesu padesato’’ti;",
  "anya-e1202n1:111_0": "Tassa aparabhāge kassapo nāma satthā udapādi.",
  "anya-e1202n1:111_1": "Tadā bodhisatto jotipālo nāma māṇavo hutvā tiṇṇaṁ vedānaṁ pāragubhūmiyañceva antalikkheva pākaṭo ghaṭīkārassa kumbhakārassa mitto ahosi.",
  "anya-e1202n1:111_2": "So tena saddhiṁ satthāraṁ upasaṅkamitvā dhamma",
  "anya-e1202n1:112_0": "Kathaṁ sutvā pabbajitvā āraddhavīriyo tīṇi piṭakāni uggahetvā vattā vattasampattiyā buddhasāsanaṁ sobhesi.",
  "anya-e1202n1:112_1": "Sopi naṁ satthā vyākāsi.",
  "anya-e1202n1:112_2": "Kassapassa pana satthuno dhātuyo na vikiriṁsu sakala jambudīpavāsino manussā sannipatitvā ekekaṁ suvaṇṇaṭṭhikaṁ",
  "anya-e1202n1:112_3": "koṭi agghanakaṁ ratanavicittaṁ bahi racanatthaṁ ekekaṁ aḍḍhakoṭi agghanakaṁ abbhantara pūraṇatthaṁ manosilāya",
  "anya-e1202n1:112_4": "mattikākiccaṁ telena udakakiccaṁ karontā yojanubbedhaṁ thupamakaṁsu.",
  "anya-e1202n1:113_0": "Tena vuttaṁ",
  "anya-e1202n1:114_0": "‘‘Mahākassapo jino satthā-setavyāyañhi nibbuto,",
  "anya-e1202n1:115_0": "Tattheva tassa jinathupo-yojanubbedhamuggato’’ti;",
  "anya-e1202n1:116_0": "Ettha ca",
  "anya-e1202n1:117_0": "Dīpaṅkaro ca koṇḍañño-maṅgalo sumano tathā,",
  "anya-e1202n1:118_0": "Anomadassī buddho ca-nārado padumuttaro;",
  "anya-e1202n1:119_0": "Sujāto piyadassī ca-dhammadassi naruttamo,",
  "anya-e1202n1:120_0": "Siddhatthabuddho tisso ca-vipassi ca sikhī tathā;",
  "anya-e1202n1:121_0": "Kakusaṇdho kassapo cāti-soḷasete mahesayo,",
  "anya-e1202n1:122_0": "Thupappamāṇametesaṁ pāliyaṁyeva dassitaṁ;",
  "anya-e1202n1:123_0": "Yasmā tasmā mayā sādhū-te sabbepi pakāsitā,",
  "anya-e1202n1:124_0": "Thūpā saddhā janā sādhū-te vaṇdeyyatha sādaraṁ;",
  "anya-e1202n1:125_0": "Yesānaṁ pana aṭṭhannaṁ - sugatānaṁ hitesinaṁ",
  "anya-e1202n1:126_0": "Dhātu vitthārikā āsuṁ - tesu tesu padesatoti;",
  "anya-e1202n1:127_0": "Sādhujana manopasādanatthāya kate thūpavaṁse vijjamānathūpānaṁ buddhānaṁ thūpakathā ceva sabbesaṁ santike abhinihārakatāce. Samattā.",
  "anya-e1202n1:128_0": "Kassapassa pana bhagavato aparabhāge ṭhapetvā imaṁ sammā sambuddhaṁ añño buddho nāma natthi.",
  "anya-e1202n1:128_1": "Evaṁ dīpaṅkarādīnaṁ catuvīsatiyā buddhānaṁ santike laddhavyākaraṇo bodhisatto pāramiyo pūretvā vessantarattabhāve ṭhito-",
  "anya-e1202n1:129_0": "‘‘Acetanāyaṁ pathavī-aviññāya sukhaṁ dukhaṁ,",
  "anya-e1202n1:130_0": "Sāpi dānabalo mayhaṁ-sattakkattuṁ pakampathā’’ti;",
  "anya-e1202n1:131_0": "Evaṁ mahāpathavi kampanāni puññāni katvā āyupariyosāne tato cuto tusitabhavane nibbatti tattha aññe deve",
  "anya-e1202n1:131_1": "dasahi ṭhānehi adhigaṇhitvā yāvatāyukaṁ dibbasampattiṁ anubhavanto manussagaṇanāya sattahi divasehi āyukkhayaṁ",
  "anya-e1202n1:131_2": "pāpuṇissatiti vatthāni kiḷissanti,",
  "anya-e1202n1:131_3": "mālā milāyanti,",
  "anya-e1202n1:131_4": "kacchehi sedā muccanti,",
  "anya-e1202n1:131_5": "kāyeceva dubbaṇṇiyaṁ okkamati.",
  "anya-e1202n1:131_6": "Devo devāsane nābhiramatīti imesu pañcasu pubbanimittesu uppannesu tāni disvāsuññāvata no saggā bhavissantiti",
  "anya-e1202n1:131_7": "saṁvegajātāhi devatāhi mahāsattassa pāraminaṁ pūritabhāvaṁ ñatvā imasmiṁ idāni aññaṁ devalokaṁ anupagantvā",
  "anya-e1202n1:131_8": "manussaloke uppajjitvā buddhabhāvaṁ patte puññāni katvā cuta cutā devalokaṁ pūressantīti cintetvā.",
  "anya-e1202n1:132_0": "‘‘Yatohaṁ tusite kāye-santusito nāmahaṁ tadā,",
  "anya-e1202n1:133_0": "Dasasahassi samāgantvā-yācanti pañjalī mamaṁ;",
  "anya-e1202n1:134_0": "Kāloyaṁte mahāvīra-uppajja mātukucchiyaṁ,",
  "anya-e1202n1:135_0": "Sadevakaṁ tārayanto-bujjhassu amataṁ padanti’’;",
  "anya-e1202n1:136_0": "Evaṁ buddhabhāvatthāya āyācito kālaṁ-dīpaṁ-desaṁ kulaṁ-janettiyā āyuppamāṇanti imāni pañca mahāvilokanāni",
  "anya-e1202n1:136_1": "viloketvā katasanniṭṭhāno tato cuto sakyarājakule paṭisaṇdhiṁgahetvā tattha mahāsampattiyā parihariyamāno",
  "anya-e1202n1:136_2": "anukkamena bhaddaṁ yobbanaṁ anupāpuṇitvā tiṇṇaṁ utūnaṁ anucchavikesu tīsu pāsādesu devalokasiriṁ viya",
  "anya-e1202n1:136_3": "rajjasiriṁ anubhavamāno uyyānakīḷāya gamanasamaye anukkamena jiṇṇa - vyādhi - matasaṅkhāte tayo devadūte",
  "anya-e1202n1:136_4": "disvā saṁjāta saṁvegā nivattitvā catutthe vāre pabbajitaṁ disvā sādhu pabbajjāti pabbajjāya ruciṁ uppādetvā",
  "anya-e1202n1:136_5": "uyyānaṁ gantvā tattha divasaṁ khepetvā maṅgala pokkharaṇitīre nisinno kappaka vesaṁ gahetvā āgatena vissakamma",
  "anya-e1202n1:136_6": "devaputtena alaṅkata paṭiyatto rāhulakumārassa pātasāsanaṁ sutvā puttasinehassa balavabhāvaṁ ñatvā yāva",
  "anya-e1202n1:136_7": "imaṁ baṇdhanaṁ na vaḍḍhati tāvadevanaṁ chiṇdissāmīti cintetvā sāyaṁ nagaraṁ pavisanto-",
  "anya-e1202n1:137_0": "‘‘Nibbutā nūna sā mātā - nibbuto nūna so pitā,",
  "anya-e1202n1:138_0": "Nibbutā nūna sā nārī - yassāyaṁ īdiso pati’’ti;",
  "anya-e1202n1:139_0": "Kisāgotamiyā nāma pitucchā dhītāya bhāsitaṁ imaṁ gāthā sutvā ihaṁ imāya nibbutapadaṁ sāvitoti gīvato",
  "anya-e1202n1:139_1": "satasahassagghanakaṁ muttāhāraṁ omuñcitvā tassā pesetvā attano bhavanaṁ pavisitvā sirīsayane nipanno",
  "anya-e1202n1:139_2": "niddāvasa gatānaṁ nāṭakānaṁ vippakāraṁ disvā nibbinnahadayo channaṁ uṭṭhāpetvā kaṇthakaṁ āhārāpetvā taṁ",
  "anya-e1202n1:139_3": "āruyha channasahāyo dasasahassa cakkavāḷa devatāhi kata parivāro mahābhinikkhamanā nikkhamitvā teneva",
  "anya-e1202n1:139_4": "rattāvasesena tīṇi rajjāni atikkamma anomāya nadiyā paratīraṁ patvā assāpiṭṭhito oruyha muttarāsi sadise",
  "anya-e1202n1:139_5": "cālikāpuliṇe ṭhatvā channatvaṁ mayhaṁ ābharaṇāni ceva kaṇthakañca ādāya gacchāhi ābharaṇāni ca kaṇthakañca",
  "anya-e1202n1:139_6": "paṭicchāpetvā dakkhiṇa hatthena maṅgalakhaggamādāya vāmahatthena moliyā saddhiṁ cūḷaṁ chiṇditvā sace",
  "anya-e1202n1:139_7": "ahaṁ buddho bhavissāmi ākāse tiṭṭhatu no ce bhūmiyaṁ patatūti ākāse khipi cuḷāmaṇī baṇdhanaṁ yojanappamāṇaṁ",
  "anya-e1202n1:139_8": "ṭhānaṁgantvā ākāse aṭṭhāsi atha sakko devarājā yojanikena ratanacaṅgoṭakena paṭiggahesi.",
  "anya-e1202n1:140_0": "Yathāha",
  "anya-e1202n1:141_0": "Chetvāna moliṁ varagaṇdhavāsitaṁ",
  "anya-e1202n1:142_0": "Vehāsayaṁ ukkhipi sakyapuṅgayavo,",
  "anya-e1202n1:143_0": "Sahassanetto sirasā paṭiggahi",
  "anya-e1202n1:144_0": "Suvaṇṇa vaṅgoṭavarena vāsavo’ti;",
  "anya-e1202n1:145_0": "Paṭiggahetvā ca pana devalokaṁ netvā suneru muddhani tiyojanappamāṇaṁ iṇdanīlamaṇimayaṁ cuḷāmaṇi cetiyaṁ",
  "anya-e1202n1:145_1": "nāma akāsi atha kassapa buddhakāle porāṇa sahāyako ghaṭikāra mahābrahmā ekaṁ buddhantaraṁ vināvāsabhāvappattena",
  "anya-e1202n1:145_2": "mattabhāvo cittesi.",
  "anya-e1202n1:145_3": "Ajja me sahāyako mahābhinikkhamanaṁ nikkhanto samaṇa parikkhāramassa gahetvā gacchāmīti-",
  "anya-e1202n1:146_0": "‘‘Ticīvarañca patto ca vāsi sūci ca baṇdhanaṁ,",
  "anya-e1202n1:147_0": "Parissāvana aṭṭhetena-yuttayogassa bhikkhuno’’ti;",
  "anya-e1202n1:148_0": "Ime samaṇaparikkhāre āharitvā adāsi mahāpuriso arahaddhajaṁ nivāsetvā uttamaṁ pabbajjāvesaṁ gaṇhitvā",
  "anya-e1202n1:148_1": "sāṭakayugalaṁ ākāse khipi taṁ brahmā paṭiggahetvā brahmaloke dvādasayojanikaṁ sabbaratanamayaṁ dussacetiyamakāsi.",
  "anya-e1202n1:149_0": "‘‘Kilesa appahīṇepi=mahāsattassa taṁ khaṇe,",
  "anya-e1202n1:150_0": "Yassānubhāvato evaṁ dussacūḷā hi pūjitā",
  "anya-e1202n1:151_0": "Tasmā tamma mahābodhi-sattānaṁ paṭipattiyaṁ,",
  "anya-e1202n1:152_0": "Na kareyya mahussāhaṁva-ko hi nāma budho jano’’ti;"
}