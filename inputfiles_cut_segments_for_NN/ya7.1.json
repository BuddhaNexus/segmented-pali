{
  "ya7.1:0.1_0": "7 Anusayayamaka",
  "ya7.1:0.2_0": "7.1. Uppattiṭṭhānavāra",
  "ya7.1:1.1_0": "Namo tassa Bhagavato Arahato Sammāsambuddhassa.",
  "ya7.1:2.1_0": "Sattānusayā—kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo.",
  "ya7.1:3.1_0": "Kattha kāmarāgānusayo anuseti?",
  "ya7.1:3.1_1": "Kāmadhātuyā dvīsu vedanāsu ettha kāmarāgānusayo anuseti.",
  "ya7.1:4.1_0": "Kattha paṭighānusayo anuseti?",
  "ya7.1:4.1_1": "Dukkhāya vedanāya ettha paṭighānusayo anuseti.",
  "ya7.1:5.1_0": "Kattha mānānusayo anuseti?",
  "ya7.1:5.1_1": "Kāmadhātuyā dvīsu vedanāsu rūpadhātuyā arūpadhātuyā ettha mānānusayo anuseti.",
  "ya7.1:6.1_0": "Kattha diṭṭhānusayo anuseti?",
  "ya7.1:6.1_1": "Sabbasakkāyapariyāpannesu dhammesu ettha diṭṭhānusayo anuseti.",
  "ya7.1:7.1_0": "Kattha vicikicchānusayo anuseti?",
  "ya7.1:7.1_1": "Sabbasakkāyapariyāpannesu dhammesu ettha vicikicchānusayo anuseti.",
  "ya7.1:8.1_0": "Kattha bhavarāgānusayo anuseti?",
  "ya7.1:8.1_1": "Rūpadhātuyā arūpadhātuyā ettha bhavarāgānusayo anuseti.",
  "ya7.1:9.1_0": "Kattha avijjānusayo anuseti?",
  "ya7.1:9.1_1": "Sabbasakkāyapariyāpannesu dhammesu ettha avijjānusayo anuseti.",
  "ya7.1:10.1_0": "Uppattiṭṭhānavāro."
}