{
  "atk-s0303a5:0_0": "6. Kilesasaṁyuttavaṇṇanā",
  "atk-s0303a5:1_0": "322-331.",
  "atk-s0303a5:1_1": "Kilesasaṁyutte cittasseso upakkilesoti kataracittassa? Catubhūmakacittassa. Tebhūmakacittassa tāva hotu,",
  "atk-s0303a5:1_2": "lokuttarassa kathaṁ upakkileso hotīti? Uppattinivāraṇato.",
  "atk-s0303a5:1_3": "So hi tassa uppajjituṁ appadānena upakkilesoti veditabbo.",
  "atk-s0303a5:1_4": "Nekkhammaninnanti navalokuttaradhammaninnaṁ.",
  "atk-s0303a5:1_5": "Cittanti samathavipassanācittaṁ.",
  "atk-s0303a5:1_6": "Abhiññā sacchikaraṇīyesu dhammesūti paccavekkhaṇañāṇena abhijānitvā sacchikātabbesu chaḷabhiññādhammesu,",
  "atk-s0303a5:1_7": "ekaṁ dhammaṁ vā gaṇhantena nekkhammanti gahetabbaṁ. Sesaṁ sabbattha uttānamevāti.",
  "atk-s0303a5:2_0": "Kilesasaṁyuttavaṇṇanā niṭṭhitā."
}