{
  "kv1.6:0.1_0": "Kathāvatthu",
  "kv1.6:0.2_0": "Mahāpaṇṇāsaka",
  "kv1.6:0.3_0": "Paṭhamavagga",
  "kv1.6:0.4_0": "Sabbamatthītikathā",
  "kv1.6:1.0_0": "Vādayutti",
  "kv1.6:1.1_0": "Sabbamatthīti?",
  "kv1.6:1.2_0": "Āmantā.",
  "kv1.6:1.3_0": "Sabbattha sabbamatthīti?",
  "kv1.6:1.4_0": "Na hevaṁ vattabbe.",
  "kv1.6:1.5_0": "Sabbamatthīti?",
  "kv1.6:1.6_0": "Āmantā.",
  "kv1.6:1.7_0": "Sabbadā sabbamatthīti?",
  "kv1.6:1.8_0": "Na hevaṁ vattabbe.",
  "kv1.6:1.9_0": "Sabbamatthīti?",
  "kv1.6:1.10_0": "Āmantā.",
  "kv1.6:1.11_0": "Sabbena sabbaṁ sabbamatthīti?",
  "kv1.6:1.12_0": "Na hevaṁ vattabbe.",
  "kv1.6:1.13_0": "Sabbamatthīti?",
  "kv1.6:1.14_0": "Āmantā.",
  "kv1.6:1.15_0": "Sabbesu sabbamatthīti?",
  "kv1.6:1.16_0": "Na hevaṁ vattabbe.",
  "kv1.6:1.17_0": "Sabbamatthīti?",
  "kv1.6:1.18_0": "Āmantā.",
  "kv1.6:1.19_0": "Ayoganti katvā sabbamatthīti?",
  "kv1.6:1.20_0": "Na hevaṁ vattabbe.",
  "kv1.6:1.21_0": "Sabbamatthīti?",
  "kv1.6:1.22_0": "Āmantā.",
  "kv1.6:1.23_0": "Yampi natthi, tampatthīti?",
  "kv1.6:1.24_0": "Na hevaṁ vattabbe.",
  "kv1.6:1.25_0": "Sabbamatthīti?",
  "kv1.6:1.26_0": "Āmantā.",
  "kv1.6:1.27_0": "Sabbamatthīti yā diṭṭhi sā diṭṭhi micchādiṭṭhīti,",
  "kv1.6:1.27_1": "yā diṭṭhi sā diṭṭhi sammādiṭṭhīti, hevamatthīti?",
  "kv1.6:1.28_0": "Na hevaṁ vattabbe.",
  "kv1.6:1.29_0": "(Saṅkhittaṁ.)",
  "kv1.6:1.30_0": "Vādayutti.",
  "kv1.6:2.0_0": "Kālasaṁsandana",
  "kv1.6:2.1_0": "Atītaṁ atthīti?",
  "kv1.6:2.2_0": "Āmantā.",
  "kv1.6:2.3_0": "Nanu atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?",
  "kv1.6:2.4_0": "Āmantā.",
  "kv1.6:2.5_0": "Hañci atītaṁ niruddhaṁ vigataṁ vipariṇataṁ atthaṅgataṁ abbhatthaṅgataṁ, no ca vata re vattabbe—",
  "kv1.6:2.6_0": "“atītaṁ atthī”ti.",
  "kv1.6:3.1_0": "Anāgataṁ atthīti?",
  "kv1.6:3.2_0": "Āmantā.",
  "kv1.6:3.3_0": "Nanu anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?",
  "kv1.6:3.4_0": "Āmantā.",
  "kv1.6:3.5_0": "Hañci anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtaṁ, no ca vata re vattabbe—",
  "kv1.6:3.6_0": "“anāgataṁ atthī”ti.",
  "kv1.6:4.1_0": "Paccuppannaṁ atthi paccuppannaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?",
  "kv1.6:4.2_0": "Āmantā.",
  "kv1.6:4.3_0": "Atītaṁ atthi atītaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?",
  "kv1.6:4.4_0": "Na hevaṁ vattabbe …pe…",
  "kv1.6:4.5_0": "paccuppannaṁ atthi paccuppannaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?",
  "kv1.6:4.6_0": "Āmantā.",
  "kv1.6:4.7_0": "Anāgataṁ atthi anāgataṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?",
  "kv1.6:4.8_0": "Na hevaṁ vattabbe …pe….",
  "kv1.6:5.1_0": "Atītaṁ atthi atītaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?",
  "kv1.6:5.2_0": "Āmantā.",
  "kv1.6:5.3_0": "Paccuppannaṁ atthi paccuppannaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?",
  "kv1.6:5.4_0": "Na hevaṁ vattabbe …pe…",
  "kv1.6:5.5_0": "anāgataṁ atthi anāgataṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?",
  "kv1.6:5.6_0": "Āmantā.",
  "kv1.6:5.7_0": "Paccuppannaṁ atthi paccuppannaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?",
  "kv1.6:5.8_0": "Na hevaṁ vattabbe.",
  "kv1.6:6.1_0": "Atītaṁ rūpaṁ atthīti?",
  "kv1.6:6.2_0": "Āmantā.",
  "kv1.6:6.3_0": "Nanu atītaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?",
  "kv1.6:6.4_0": "Āmantā.",
  "kv1.6:6.5_0": "Hañci atītaṁ rūpaṁ niruddhaṁ …pe…",
  "kv1.6:6.6_0": "abbhatthaṅgataṁ, no ca vata re vattabbe—",
  "kv1.6:6.7_0": "“atītaṁ rūpaṁ atthī”ti.",
  "kv1.6:7.1_0": "Anāgataṁ rūpaṁ atthīti?",
  "kv1.6:7.2_0": "Āmantā.",
  "kv1.6:7.3_0": "Nanu anāgataṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?",
  "kv1.6:7.4_0": "Āmantā.",
  "kv1.6:7.5_0": "Hañci anāgataṁ rūpaṁ ajātaṁ …pe…",
  "kv1.6:7.6_0": "apātubhūtaṁ, no ca vata re vattabbe—",
  "kv1.6:7.7_0": "“anāgataṁ rūpaṁ atthī”ti.",
  "kv1.6:8.1_0": "Paccuppannaṁ rūpaṁ atthi paccuppannaṁ rūpaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?",
  "kv1.6:8.2_0": "Āmantā.",
  "kv1.6:8.3_0": "Atītaṁ rūpaṁ atthi atītaṁ rūpaṁ aniruddhaṁ avigataṁ avipariṇataṁ na atthaṅgataṁ na abbhatthaṅgatanti?",
  "kv1.6:8.4_0": "Na hevaṁ vattabbe.",
  "kv1.6:9.1_0": "Paccuppannaṁ rūpaṁ atthi paccuppannaṁ rūpaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?",
  "kv1.6:9.2_0": "Āmantā.",
  "kv1.6:9.3_0": "Anāgataṁ rūpaṁ atthi anāgataṁ rūpaṁ jātaṁ bhūtaṁ sañjātaṁ nibbattaṁ abhinibbattaṁ pātubhūtanti?",
  "kv1.6:9.4_0": "Na hevaṁ vattabbe.",
  "kv1.6:10.1_0": "Atītaṁ rūpaṁ atthi atītaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?",
  "kv1.6:10.2_0": "Āmantā.",
  "kv1.6:10.3_0": "Paccuppannaṁ rūpaṁ atthi paccuppannaṁ rūpaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?",
  "kv1.6:10.4_0": "Na hevaṁ vattabbe.",
  "kv1.6:11.1_0": "Anāgataṁ rūpaṁ atthi anāgataṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?",
  "kv1.6:11.2_0": "Āmantā.",
  "kv1.6:11.3_0": "Paccuppannaṁ rūpaṁ atthi paccuppannaṁ rūpaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?",
  "kv1.6:11.4_0": "Na hevaṁ vattabbe.",
  "kv1.6:12.1_0": "Atītā vedanā atthi …pe…",
  "kv1.6:12.2_0": "saññā atthi, saṅkhārā atthi, viññāṇaṁ atthīti?",
  "kv1.6:12.3_0": "Āmantā.",
  "kv1.6:12.4_0": "Nanu atītaṁ viññāṇaṁ niruddhaṁ vigataṁ vipariṇataṁ atthaṅgataṁ abbhatthaṅgatanti?",
  "kv1.6:12.5_0": "Āmantā.",
  "kv1.6:12.6_0": "Hañci atītaṁ viññāṇaṁ niruddhaṁ …pe…",
  "kv1.6:12.7_0": "abbhatthaṅgataṁ, no ca vata re vattabbe—",
  "kv1.6:12.8_0": "“atītaṁ viññāṇaṁ atthī”ti.",
  "kv1.6:13.1_0": "Anāgataṁ viññāṇaṁ atthīti?",
  "kv1.6:13.2_0": "Āmantā.",
  "kv1.6:13.3_0": "Nanu anāgataṁ viññāṇaṁ ajātaṁ abhūtaṁ asañjātaṁ anibbattaṁ anabhinibbattaṁ apātubhūtanti?",
  "kv1.6:13.4_0": "Āmantā.",
  "kv1.6:13.5_0": "Hañci anāgataṁ viññāṇaṁ ajātaṁ …pe…",
  "kv1.6:13.6_0": "apātubhūtaṁ, no ca vata re vattabbe—",
  "kv1.6:13.7_0": "“anāgataṁ viññāṇaṁ atthī”ti.",
  "kv1.6:14.1_0": "Paccuppannaṁ viññāṇaṁ atthi paccuppannaṁ viññāṇaṁ aniruddhaṁ …pe…",
  "kv1.6:14.2_0": "na abbhatthaṅgatanti?",
  "kv1.6:14.3_0": "Āmantā.",
  "kv1.6:14.4_0": "Atītaṁ viññāṇaṁ atthi atītaṁ viññāṇaṁ aniruddhaṁ …pe…",
  "kv1.6:14.5_0": "na abbhatthaṅgatanti?",
  "kv1.6:14.6_0": "Na hevaṁ vattabbe.",
  "kv1.6:15.1_0": "Paccuppannaṁ viññāṇaṁ atthi paccuppannaṁ viññāṇaṁ jātaṁ …pe…",
  "kv1.6:15.2_0": "pātubhūtanti?",
  "kv1.6:15.3_0": "Āmantā.",
  "kv1.6:15.4_0": "Anāgataṁ viññāṇaṁ atthi anāgataṁ viññāṇaṁ jātaṁ …pe…",
  "kv1.6:15.5_0": "pātubhūtanti?",
  "kv1.6:15.6_0": "Na hevaṁ vattabbe.",
  "kv1.6:16.1_0": "Atītaṁ viññāṇaṁ atthi atītaṁ viññāṇaṁ niruddhaṁ …pe…",
  "kv1.6:16.2_0": "abbhatthaṅgatanti?",
  "kv1.6:16.3_0": "Āmantā.",
  "kv1.6:16.4_0": "Paccuppannaṁ viññāṇaṁ atthi paccuppannaṁ viññāṇaṁ niruddhaṁ …pe…",
  "kv1.6:16.5_0": "abbhatthaṅgatanti?",
  "kv1.6:16.6_0": "Na hevaṁ vattabbe.",
  "kv1.6:16.7_0": "Anāgataṁ viññāṇaṁ atthi anāgataṁ viññāṇaṁ ajātaṁ …pe…",
  "kv1.6:16.8_0": "apātubhūtanti?",
  "kv1.6:16.9_0": "Āmantā.",
  "kv1.6:17.1_0": "Paccuppannaṁ viññāṇaṁ atthi paccuppannaṁ viññāṇaṁ ajātaṁ …pe…",
  "kv1.6:17.2_0": "apātubhūtanti?",
  "kv1.6:17.3_0": "Na hevaṁ vattabbe.",
  "kv1.6:18.1_0": "“Paccuppannan”ti vā “rūpan”ti vā,",
  "kv1.6:18.1_1": "“rūpan”ti vā “paccuppannan”ti vā paccuppannaṁ rūpaṁ appiyaṁ karitvā esese ekaṭṭhe same samabhāge tajjāteti?",
  "kv1.6:18.2_0": "Āmantā.",
  "kv1.6:18.3_0": "Paccuppannaṁ rūpaṁ nirujjhamānaṁ paccuppannabhāvaṁ jahatīti?",
  "kv1.6:18.4_0": "Āmantā.",
  "kv1.6:18.5_0": "Rūpabhāvaṁ jahatīti?",
  "kv1.6:18.6_0": "Na hevaṁ vattabbe …pe….",
  "kv1.6:19.1_0": "“Paccuppannan”ti vā “rūpan”ti vā,",
  "kv1.6:19.1_1": "“rūpan”ti vā “paccuppannan”ti vā paccuppannaṁ rūpaṁ appiyaṁ karitvā esese ekaṭṭhe same samabhāge tajjāteti?",
  "kv1.6:19.2_0": "Āmantā.",
  "kv1.6:19.3_0": "Paccuppannaṁ rūpaṁ nirujjhamānaṁ rūpabhāvaṁ na jahatīti?",
  "kv1.6:19.4_0": "Āmantā.",
  "kv1.6:19.5_0": "Paccuppannabhāvaṁ na jahatīti?",
  "kv1.6:19.6_0": "Na hevaṁ vattabbe …pe….",
  "kv1.6:20.1_0": "“Odātan”ti vā “vatthan”ti vā,",
  "kv1.6:20.1_1": "“vatthan”ti vā “odātan”ti vā odātaṁ vatthaṁ appiyaṁ karitvā esese ekaṭṭhe same samabhāge tajjāteti?",
  "kv1.6:20.2_0": "Āmantā.",
  "kv1.6:20.3_0": "Odātaṁ vatthaṁ rajjamānaṁ odātabhāvaṁ jahatīti?",
  "kv1.6:20.4_0": "Āmantā.",
  "kv1.6:20.5_0": "Vatthabhāvaṁ jahatīti?",
  "kv1.6:20.6_0": "Na hevaṁ vattabbe.",
  "kv1.6:21.1_0": "“Odātan”ti vā “vatthan”ti vā,",
  "kv1.6:21.1_1": "“vatthan”ti vā “odātan”ti vā odātaṁ vatthaṁ appiyaṁ karitvā esese ekaṭṭhe same samabhāge tajjāteti?",
  "kv1.6:21.2_0": "Āmantā.",
  "kv1.6:21.3_0": "Odātaṁ vatthaṁ rajjamānaṁ vatthabhāvaṁ na jahatīti?",
  "kv1.6:21.4_0": "Āmantā.",
  "kv1.6:21.5_0": "Odātabhāvaṁ na jahatīti?",
  "kv1.6:21.6_0": "Na hevaṁ vattabbe …pe…",
  "kv1.6:22.1_0": "Rūpaṁ rūpabhāvaṁ na jahatīti?",
  "kv1.6:22.2_0": "Āmantā.",
  "kv1.6:22.3_0": "Rūpaṁ niccaṁ dhuvaṁ sassataṁ avipariṇāmadhammanti?",
  "kv1.6:22.4_0": "Na hevaṁ vattabbe.",
  "kv1.6:22.5_0": "Nanu rūpaṁ rūpabhāvaṁ na jahatīti rūpaṁ aniccaṁ adhuvaṁ asassataṁ vipariṇāmadhammanti?",
  "kv1.6:22.6_0": "Āmantā.",
  "kv1.6:22.7_0": "Hañci rūpaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe—",
  "kv1.6:22.8_0": "“rūpaṁ rūpabhāvaṁ na jahatī”ti.",
  "kv1.6:23.1_0": "Nibbānaṁ nibbānabhāvaṁ na jahatīti nibbānaṁ niccaṁ dhuvaṁ sassataṁ avipariṇāmadhammanti?",
  "kv1.6:23.2_0": "Āmantā.",
  "kv1.6:23.3_0": "Rūpaṁ rūpabhāvaṁ na jahatīti rūpaṁ niccaṁ dhuvaṁ sassataṁ avipariṇāmadhammanti?",
  "kv1.6:23.4_0": "Na hevaṁ vattabbe …pe…",
  "kv1.6:23.5_0": "rūpaṁ rūpabhāvaṁ na jahati rūpaṁ aniccaṁ adhuvaṁ asassataṁ vipariṇāmadhammanti?",
  "kv1.6:23.6_0": "Āmantā.",
  "kv1.6:23.7_0": "Nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?",
  "kv1.6:23.8_0": "Na hevaṁ vattabbe …pe….",
  "kv1.6:24.1_0": "Atītaṁ atthi atītaṁ atītabhāvaṁ na jahatīti?",
  "kv1.6:24.2_0": "Āmantā.",
  "kv1.6:24.3_0": "Anāgataṁ atthi anāgataṁ anāgatabhāvaṁ na jahatīti?",
  "kv1.6:24.4_0": "Na hevaṁ vattabbe.",
  "kv1.6:24.5_0": "Atītaṁ atthi atītaṁ atītabhāvaṁ na jahatīti?",
  "kv1.6:24.6_0": "Āmantā.",
  "kv1.6:24.7_0": "Paccuppannaṁ atthi paccuppannaṁ paccuppannabhāvaṁ na jahatīti?",
  "kv1.6:24.8_0": "Na hevaṁ vattabbe …pe….",
  "kv1.6:25.1_0": "Anāgataṁ atthi anāgataṁ anāgatabhāvaṁ jahatīti?",
  "kv1.6:25.2_0": "Āmantā.",
  "kv1.6:25.3_0": "Atītaṁ atthi atītaṁ atītabhāvaṁ jahatīti?",
  "kv1.6:25.4_0": "Na hevaṁ vattabbe …pe….",
  "kv1.6:26.1_0": "Paccuppannaṁ atthi paccuppannaṁ paccuppannabhāvaṁ jahatīti?",
  "kv1.6:26.2_0": "Āmantā.",
  "kv1.6:26.3_0": "Atītaṁ atthi atītaṁ atītabhāvaṁ jahatīti?",
  "kv1.6:26.4_0": "Na hevaṁ vattabbe.",
  "kv1.6:27.1_0": "Atītaṁ atthi atītaṁ atītabhāvaṁ na jahatīti?",
  "kv1.6:27.2_0": "Āmantā.",
  "kv1.6:27.3_0": "Atītaṁ niccaṁ dhuvaṁ sassataṁ avipariṇāmadhammanti?",
  "kv1.6:27.4_0": "Na hevaṁ vattabbe …pe…",
  "kv1.6:27.5_0": "nanu atītaṁ aniccaṁ adhuvaṁ asassataṁ vipariṇāmadhammanti?",
  "kv1.6:27.6_0": "Āmantā.",
  "kv1.6:27.7_0": "Hañci atītaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe—",
  "kv1.6:27.8_0": "“atītaṁ atthi atītaṁ atītabhāvaṁ na jahatī”ti.",
  "kv1.6:28.1_0": "Nibbānaṁ atthi nibbānaṁ nibbānabhāvaṁ na jahatīti nibbānaṁ niccaṁ dhuvaṁ sassataṁ avipariṇāmadhammanti?",
  "kv1.6:28.2_0": "Āmantā.",
  "kv1.6:28.3_0": "Atītaṁ atthi atītaṁ atītabhāvaṁ na jahatīti atītaṁ niccaṁ dhuvaṁ sassataṁ avipariṇāmadhammanti?",
  "kv1.6:28.4_0": "Na hevaṁ vattabbe …pe….",
  "kv1.6:29.1_0": "Atītaṁ atthi atītaṁ atītabhāvaṁ na jahati atītaṁ aniccaṁ adhuvaṁ asassataṁ vipariṇāmadhammanti?",
  "kv1.6:29.2_0": "Āmantā.",
  "kv1.6:29.3_0": "Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?",
  "kv1.6:29.4_0": "Na hevaṁ vattabbe …pe….",
  "kv1.6:30.1_0": "Atītaṁ rūpaṁ atthi atītaṁ rūpaṁ atītabhāvaṁ na jahatīti?",
  "kv1.6:30.2_0": "Āmantā.",
  "kv1.6:30.3_0": "Anāgataṁ rūpaṁ atthi anāgataṁ rūpaṁ anāgatabhāvaṁ na jahatīti?",
  "kv1.6:30.4_0": "Na hevaṁ vattabbe …pe…",
  "kv1.6:30.5_0": "atītaṁ rūpaṁ atthi atītaṁ rūpaṁ atītabhāvaṁ na jahatīti?",
  "kv1.6:30.6_0": "Āmantā.",
  "kv1.6:30.7_0": "Paccuppannaṁ rūpaṁ atthi paccuppannaṁ rūpaṁ paccuppannabhāvaṁ na jahatīti?",
  "kv1.6:30.8_0": "Na hevaṁ vattabbe …pe….",
  "kv1.6:31.1_0": "Anāgataṁ rūpaṁ atthi anāgataṁ rūpaṁ anāgatabhāvaṁ jahatīti?",
  "kv1.6:31.2_0": "Āmantā.",
  "kv1.6:31.3_0": "Atītaṁ rūpaṁ atthi atītaṁ rūpaṁ atītabhāvaṁ jahatīti?",
  "kv1.6:31.4_0": "Na hevaṁ vattabbe …pe….",
  "kv1.6:32.1_0": "Paccuppannaṁ rūpaṁ atthi paccuppannaṁ rūpaṁ paccuppannabhāvaṁ jahatīti?",
  "kv1.6:32.2_0": "Āmantā.",
  "kv1.6:32.3_0": "Atītaṁ rūpaṁ atthi atītaṁ rūpaṁ atītabhāvaṁ jahatīti?",
  "kv1.6:32.4_0": "Na hevaṁ vattabbe …pe….",
  "kv1.6:33.1_0": "Atītaṁ rūpaṁ atthi atītaṁ rūpaṁ atītabhāvaṁ na jahatīti?",
  "kv1.6:33.2_0": "Āmantā.",
  "kv1.6:33.3_0": "Atītaṁ rūpaṁ niccaṁ dhuvaṁ sassataṁ avipariṇāmadhammanti?",
  "kv1.6:33.4_0": "Na hevaṁ vattabbe …pe…",
  "kv1.6:33.5_0": "nanu atītaṁ rūpaṁ aniccaṁ adhuvaṁ asassataṁ vipariṇāmadhammanti?",
  "kv1.6:33.6_0": "Āmantā.",
  "kv1.6:33.7_0": "Hañci atītaṁ rūpaṁ aniccaṁ …pe…",
  "kv1.6:33.8_0": "vipariṇāmadhammaṁ, no ca vata re vattabbe—",
  "kv1.6:33.9_0": "“atītaṁ rūpaṁ atthi atītaṁ rūpaṁ atītabhāvaṁ na jahatī”ti.",
  "kv1.6:34.1_0": "Nibbānaṁ atthi nibbānaṁ nibbānabhāvaṁ na jahati nibbānaṁ niccaṁ dhuvaṁ sassataṁ avipariṇāmadhammanti?",
  "kv1.6:34.2_0": "Āmantā.",
  "kv1.6:34.3_0": "Atītaṁ rūpaṁ atthi atītaṁ rūpaṁ atītabhāvaṁ na jahati atītaṁ rūpaṁ niccaṁ dhuvaṁ sassataṁ avipariṇāmadhammanti?",
  "kv1.6:34.4_0": "Na hevaṁ vattabbe …pe….",
  "kv1.6:35.1_0": "Atītaṁ rūpaṁ atthi atītaṁ rūpaṁ atītabhāvaṁ na jahati atītaṁ rūpaṁ aniccaṁ adhuvaṁ asassataṁ vipariṇāmadhammanti?",
  "kv1.6:35.2_0": "Āmantā.",
  "kv1.6:35.3_0": "Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?",
  "kv1.6:35.4_0": "Na hevaṁ vattabbe …pe….",
  "kv1.6:36.1_0": "Atītā vedanā atthi …",
  "kv1.6:36.2_0": "atītā saññā atthi …",
  "kv1.6:36.3_0": "atītā saṅkhārā atthi …",
  "kv1.6:36.4_0": "atītaṁ viññāṇaṁ atthi atītaṁ viññāṇaṁ atītabhāvaṁ na jahatīti?",
  "kv1.6:36.5_0": "Āmantā.",
  "kv1.6:36.6_0": "Anāgataṁ viññāṇaṁ atthi anāgataṁ viññāṇaṁ anāgatabhāvaṁ na jahatīti?",
  "kv1.6:36.7_0": "Na hevaṁ vattabbe …pe…",
  "kv1.6:36.8_0": "atītaṁ viññāṇaṁ atthi atītaṁ viññāṇaṁ atītabhāvaṁ na jahatīti?",
  "kv1.6:36.9_0": "Āmantā.",
  "kv1.6:36.10_0": "Paccuppannaṁ viññāṇaṁ atthi paccuppannaṁ viññāṇaṁ paccuppannabhāvaṁ na jahatīti?",
  "kv1.6:36.11_0": "Na hevaṁ vattabbe …pe….",
  "kv1.6:37.1_0": "Anāgataṁ viññāṇaṁ atthi anāgataṁ viññāṇaṁ anāgatabhāvaṁ jahatīti?",
  "kv1.6:37.2_0": "Āmantā.",
  "kv1.6:37.3_0": "Atītaṁ viññāṇaṁ atthi atītaṁ viññāṇaṁ atītabhāvaṁ jahatīti?",
  "kv1.6:37.4_0": "Na hevaṁ vattabbe …pe….",
  "kv1.6:38.1_0": "Paccuppannaṁ viññāṇaṁ atthi paccuppannaṁ viññāṇaṁ paccuppannabhāvaṁ jahatīti?",
  "kv1.6:38.2_0": "Āmantā.",
  "kv1.6:38.3_0": "Atītaṁ viññāṇaṁ atthi atītaṁ viññāṇaṁ atītabhāvaṁ jahatīti?",
  "kv1.6:38.4_0": "Na hevaṁ vattabbe …pe….",
  "kv1.6:39.1_0": "Atītaṁ viññāṇaṁ atthi atītaṁ viññāṇaṁ atītabhāvaṁ na jahatīti?",
  "kv1.6:39.2_0": "Āmantā.",
  "kv1.6:39.3_0": "Atītaṁ viññāṇaṁ niccaṁ dhuvaṁ sassataṁ avipariṇāmadhammanti?",
  "kv1.6:39.4_0": "Na hevaṁ vattabbe …pe…",
  "kv1.6:39.5_0": "nanu atītaṁ viññāṇaṁ aniccaṁ adhuvaṁ asassataṁ vipariṇāmadhammanti?",
  "kv1.6:39.6_0": "Āmantā.",
  "kv1.6:39.7_0": "Hañci atītaṁ viññāṇaṁ aniccaṁ adhuvaṁ asassataṁ vipariṇāmadhammaṁ, no ca vata re vattabbe—",
  "kv1.6:39.8_0": "“atītaṁ viññāṇaṁ atthi atītaṁ viññāṇaṁ atītabhāvaṁ na jahatī”ti.",
  "kv1.6:40.1_0": "Nibbānaṁ atthi nibbānaṁ nibbānabhāvaṁ na jahati nibbānaṁ niccaṁ dhuvaṁ sassataṁ avipariṇāmadhammanti?",
  "kv1.6:40.2_0": "Āmantā.",
  "kv1.6:40.3_0": "Atītaṁ viññāṇaṁ atthi atītaṁ viññāṇaṁ atītabhāvaṁ na jahati atītaṁ viññāṇaṁ niccaṁ dhuvaṁ sassataṁ avipariṇāmadhammanti?",
  "kv1.6:40.4_0": "Na hevaṁ vattabbe …pe….",
  "kv1.6:41.1_0": "Atītaṁ viññāṇaṁ atthi atītaṁ viññāṇaṁ atītabhāvaṁ na jahati atītaṁ viññāṇaṁ aniccaṁ adhuvaṁ asassataṁ vipariṇāmadhammanti?",
  "kv1.6:41.2_0": "Āmantā.",
  "kv1.6:41.3_0": "Nibbānaṁ atthi nibbānaṁ nibbānabhāvaṁ na jahati nibbānaṁ aniccaṁ adhuvaṁ asassataṁ vipariṇāmadhammanti?",
  "kv1.6:41.4_0": "Na hevaṁ vattabbe …pe….",
  "kv1.6:42.0_0": "1. Vacanasodhana",
  "kv1.6:42.1_0": "Atītaṁ nvatthīti?",
  "kv1.6:42.2_0": "Āmantā.",
  "kv1.6:42.3_0": "Hañci atītaṁ nvatthi, atītaṁ atthīti micchā.",
  "kv1.6:42.4_0": "Hañci vā pana atthi nvātītaṁ, atthi atītanti micchā.",
  "kv1.6:42.5_0": "Anāgataṁ nvatthīti?",
  "kv1.6:42.6_0": "Āmantā.",
  "kv1.6:42.7_0": "Hañci anāgataṁ nvatthi, anāgataṁ atthīti micchā.",
  "kv1.6:42.8_0": "Hañci vā pana atthi nvānāgataṁ, atthi anāgatanti micchā.",
  "kv1.6:43.1_0": "Anāgataṁ hutvā paccuppannaṁ hotīti?",
  "kv1.6:43.2_0": "Āmantā.",
  "kv1.6:43.3_0": "Taññeva anāgataṁ taṁ paccuppannanti?",
  "kv1.6:43.4_0": "Na hevaṁ vattabbe …pe…",
  "kv1.6:43.5_0": "taññeva anāgataṁ taṁ paccuppannanti?",
  "kv1.6:43.6_0": "Āmantā.",
  "kv1.6:43.7_0": "Hutvā hoti hutvā hotīti?",
  "kv1.6:43.8_0": "Na hevaṁ vattabbe …pe…",
  "kv1.6:43.9_0": "hutvā hoti hutvā hotīti?",
  "kv1.6:43.10_0": "Āmantā.",
  "kv1.6:43.11_0": "Na hutvā na hoti na hutvā na hotīti?",
  "kv1.6:43.12_0": "Na hevaṁ vattabbe …pe….",
  "kv1.6:44.1_0": "Paccuppannaṁ hutvā atītaṁ hotīti?",
  "kv1.6:44.2_0": "Āmantā.",
  "kv1.6:44.3_0": "Taññeva paccuppannaṁ taṁ atītanti?",
  "kv1.6:44.4_0": "Na hevaṁ vattabbe …pe…",
  "kv1.6:44.5_0": "taññeva paccuppannaṁ taṁ atītanti?",
  "kv1.6:44.6_0": "Āmantā.",
  "kv1.6:44.7_0": "Hutvā hoti hutvā hotīti?",
  "kv1.6:44.8_0": "Na hevaṁ vattabbe …pe…",
  "kv1.6:44.9_0": "hutvā hoti hutvā hotīti?",
  "kv1.6:44.10_0": "Āmantā.",
  "kv1.6:44.11_0": "Na hutvā na hoti na hutvā na hotīti?",
  "kv1.6:44.12_0": "Na hevaṁ vattabbe …pe….",
  "kv1.6:45.1_0": "Anāgataṁ hutvā paccuppannaṁ hoti,",
  "kv1.6:45.1_1": "paccuppannaṁ hutvā atītaṁ hotīti?",
  "kv1.6:45.2_0": "Āmantā.",
  "kv1.6:45.3_0": "Taññeva anāgataṁ taṁ paccuppannaṁ taṁ atītanti?",
  "kv1.6:45.4_0": "Na hevaṁ vattabbe …pe…",
  "kv1.6:45.5_0": "taññeva anāgataṁ taṁ paccuppannaṁ taṁ atītanti?",
  "kv1.6:45.6_0": "Āmantā.",
  "kv1.6:45.7_0": "Hutvā hoti hutvā hotīti?",
  "kv1.6:45.8_0": "Na hevaṁ vattabbe …pe…",
  "kv1.6:45.9_0": "hutvā hoti hutvā hotīti?",
  "kv1.6:45.10_0": "Āmantā.",
  "kv1.6:45.11_0": "Na hutvā na hoti na hutvā na hotīti?",
  "kv1.6:45.12_0": "Na hevaṁ vattabbe.",
  "kv1.6:46.0_0": "2. Atītacakkhurūpādikathā",
  "kv1.6:46.1_0": "Atītaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthīti?",
  "kv1.6:46.2_0": "Āmantā.",
  "kv1.6:46.3_0": "Atītena cakkhunā atītaṁ rūpaṁ passatīti?",
  "kv1.6:46.4_0": "Na hevaṁ vattabbe …pe…",
  "kv1.6:46.5_0": "atītaṁ sotaṁ atthi saddā atthi sotaviññāṇaṁ atthi ākāso atthi manasikāro atthīti?",
  "kv1.6:46.6_0": "Āmantā.",
  "kv1.6:46.7_0": "Atītena sotena atītaṁ saddaṁ suṇātīti?",
  "kv1.6:46.8_0": "Na hevaṁ vattabbe …pe…",
  "kv1.6:46.9_0": "atītaṁ ghānaṁ atthi gandhā atthi ghānaviññāṇaṁ atthi vāyo atthi manasikāro atthīti?",
  "kv1.6:46.10_0": "Āmantā.",
  "kv1.6:46.11_0": "Atītena ghānena atītaṁ gandhaṁ ghāyatīti?",
  "kv1.6:46.12_0": "Na hevaṁ vattabbe …pe…",
  "kv1.6:46.13_0": "atītā jivhā atthi rasā atthi jivhāviññāṇaṁ atthi āpo atthi manasikāro atthīti?",
  "kv1.6:46.14_0": "Āmantā.",
  "kv1.6:46.15_0": "Atītāya jivhāya atītaṁ rasaṁ sāyatīti?",
  "kv1.6:46.16_0": "Na hevaṁ vattabbe …pe…",
  "kv1.6:46.17_0": "atīto kāyo atthi phoṭṭhabbā atthi kāyaviññāṇaṁ atthi pathavī atthi manasikāro atthīti?",
  "kv1.6:46.18_0": "Āmantā.",
  "kv1.6:46.19_0": "Atītena kāyena atītaṁ phoṭṭhabbaṁ phusatīti?",
  "kv1.6:46.20_0": "Na hevaṁ vattabbe …pe…",
  "kv1.6:46.21_0": "atīto mano atthi dhammā atthi manoviññāṇaṁ atthi vatthuṁ atthi manasikāro atthīti?",
  "kv1.6:46.22_0": "Āmantā.",
  "kv1.6:46.23_0": "Atītena manena atītaṁ dhammaṁ vijānātīti?",
  "kv1.6:46.24_0": "Na hevaṁ vattabbe …pe….",
  "kv1.6:47.1_0": "Anāgataṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthīti?",
  "kv1.6:47.2_0": "Āmantā.",
  "kv1.6:47.3_0": "Anāgatena cakkhunā anāgataṁ rūpaṁ passatīti?",
  "kv1.6:47.4_0": "Na hevaṁ vattabbe …pe…",
  "kv1.6:47.5_0": "anāgataṁ sotaṁ atthi …",
  "kv1.6:47.6_0": "ghānaṁ atthi …",
  "kv1.6:47.7_0": "jivhā atthi …",
  "kv1.6:47.8_0": "kāyo atthi …",
  "kv1.6:47.9_0": "mano atthi dhammā atthi manoviññāṇaṁ atthi vatthuṁ atthi manasikāro atthīti?",
  "kv1.6:47.10_0": "Āmantā.",
  "kv1.6:47.11_0": "Anāgatena manena anāgataṁ dhammaṁ vijānātīti?",
  "kv1.6:47.12_0": "Na hevaṁ vattabbe …pe….",
  "kv1.6:48.1_0": "Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:48.1_1": "paccuppannena cakkhunā paccuppannaṁ rūpaṁ passatīti?",
  "kv1.6:48.2_0": "Āmantā.",
  "kv1.6:48.3_0": "Atītaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:48.3_1": "atītena cakkhunā atītaṁ rūpaṁ passatīti?",
  "kv1.6:48.4_0": "Na hevaṁ vattabbe …pe….",
  "kv1.6:48.5_0": "Paccuppannaṁ sotaṁ atthi …",
  "kv1.6:48.6_0": "ghānaṁ atthi …",
  "kv1.6:48.7_0": "jivhā atthi …",
  "kv1.6:48.8_0": "kāyo atthi …",
  "kv1.6:48.9_0": "mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:48.9_1": "paccuppannena manena paccuppannaṁ dhammaṁ vijānātīti?",
  "kv1.6:48.10_0": "Āmantā.",
  "kv1.6:48.11_0": "Atīto mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:48.11_1": "atītena manena atītaṁ dhammaṁ vijānātīti?",
  "kv1.6:48.12_0": "Na hevaṁ vattabbe …pe….",
  "kv1.6:49.1_0": "Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:49.1_1": "paccuppannena cakkhunā paccuppannaṁ rūpaṁ passatīti?",
  "kv1.6:49.2_0": "Āmantā.",
  "kv1.6:49.3_0": "Anāgataṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:49.3_1": "anāgatena cakkhunā anāgataṁ rūpaṁ passatīti?",
  "kv1.6:49.4_0": "Na hevaṁ vattabbe …pe…",
  "kv1.6:49.5_0": "paccuppannaṁ sotaṁ atthi …",
  "kv1.6:49.6_0": "ghānaṁ atthi …",
  "kv1.6:49.7_0": "jivhā atthi …",
  "kv1.6:49.8_0": "kāyo atthi …",
  "kv1.6:49.9_0": "mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:49.9_1": "paccuppannena manena paccuppannaṁ dhammaṁ vijānātīti?",
  "kv1.6:49.10_0": "Āmantā.",
  "kv1.6:49.11_0": "Anāgato mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:49.11_1": "anāgatena manena anāgataṁ dhammaṁ vijānātīti?",
  "kv1.6:49.12_0": "Na hevaṁ vattabbe …pe….",
  "kv1.6:50.1_0": "Atītaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:50.1_1": "na ca atītena cakkhunā atītaṁ rūpaṁ passatīti?",
  "kv1.6:50.2_0": "Āmantā.",
  "kv1.6:50.3_0": "Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:50.3_1": "na ca paccuppannena cakkhunā paccuppannaṁ rūpaṁ passatīti?",
  "kv1.6:50.4_0": "Na hevaṁ vattabbe …pe…",
  "kv1.6:50.5_0": "atītaṁ sotaṁ atthi …",
  "kv1.6:50.6_0": "ghānaṁ atthi …",
  "kv1.6:50.7_0": "jivhā atthi …",
  "kv1.6:50.8_0": "kāyo atthi …",
  "kv1.6:50.9_0": "mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:50.9_1": "na ca atītena manena atītaṁ dhammaṁ vijānātīti?",
  "kv1.6:50.10_0": "Āmantā.",
  "kv1.6:50.11_0": "Paccuppanno mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:50.11_1": "na ca paccuppannena manena paccuppannaṁ dhammaṁ vijānātīti?",
  "kv1.6:50.12_0": "Na hevaṁ vattabbe …pe….",
  "kv1.6:51.1_0": "Anāgataṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:51.1_1": "na ca anāgatena cakkhunā anāgataṁ rūpaṁ passatīti?",
  "kv1.6:51.2_0": "Āmantā.",
  "kv1.6:51.3_0": "Paccuppannaṁ cakkhuṁ atthi rūpā atthi cakkhuviññāṇaṁ atthi āloko atthi manasikāro atthi,",
  "kv1.6:51.3_1": "na ca paccuppannena cakkhunā paccuppannaṁ rūpaṁ passatīti?",
  "kv1.6:51.4_0": "Na hevaṁ vattabbe …pe…",
  "kv1.6:51.5_0": "anāgataṁ sotaṁ atthi …",
  "kv1.6:51.6_0": "ghānaṁ atthi …",
  "kv1.6:51.7_0": "jivhā atthi …",
  "kv1.6:51.8_0": "kāyo atthi …",
  "kv1.6:51.9_0": "mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:51.9_1": "na ca anāgatena manena anāgataṁ dhammaṁ vijānātīti?",
  "kv1.6:51.10_0": "Āmantā.",
  "kv1.6:51.11_0": "Paccuppanno mano atthi dhammā atthi manoviññāṇaṁ atthi vatthuṁ atthi manasikāro atthi,",
  "kv1.6:51.11_1": "na ca paccuppannena manena paccuppannaṁ dhammaṁ vijānātīti?",
  "kv1.6:51.12_0": "Na hevaṁ vattabbe …pe….",
  "kv1.6:52.0_0": "3. Atītañāṇādikathā",
  "kv1.6:52.1_0": "Atītaṁ ñāṇaṁ atthīti?",
  "kv1.6:52.2_0": "Āmantā.",
  "kv1.6:52.3_0": "Tena ñāṇena ñāṇakaraṇīyaṁ karotīti?",
  "kv1.6:52.4_0": "Na hevaṁ vattabbe …pe…",
  "kv1.6:52.5_0": "tena ñāṇena ñāṇakaraṇīyaṁ karotīti?",
  "kv1.6:52.6_0": "Āmantā.",
  "kv1.6:52.7_0": "Tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:52.8_0": "Na hevaṁ vattabbe …pe….",
  "kv1.6:53.1_0": "Anāgataṁ ñāṇaṁ atthīti?",
  "kv1.6:53.2_0": "Āmantā.",
  "kv1.6:53.3_0": "Tena ñāṇena ñāṇakaraṇīyaṁ karotīti?",
  "kv1.6:53.4_0": "Na hevaṁ vattabbe …pe…",
  "kv1.6:53.5_0": "tena ñāṇena ñāṇakaraṇīyaṁ karotīti?",
  "kv1.6:53.6_0": "Āmantā.",
  "kv1.6:53.7_0": "Tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:53.8_0": "Na hevaṁ vattabbe …pe….",
  "kv1.6:54.1_0": "Paccuppannaṁ ñāṇaṁ atthi,",
  "kv1.6:54.1_1": "tena ñāṇena ñāṇakaraṇīyaṁ karotīti?",
  "kv1.6:54.2_0": "Āmantā.",
  "kv1.6:54.3_0": "Atītaṁ ñāṇaṁ atthi,",
  "kv1.6:54.3_1": "tena ñāṇena ñāṇakaraṇīyaṁ karotīti?",
  "kv1.6:54.4_0": "Na hevaṁ vattabbe …pe…",
  "kv1.6:54.5_0": "paccuppannaṁ ñāṇaṁ atthi,",
  "kv1.6:54.5_1": "tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:54.6_0": "Āmantā.",
  "kv1.6:54.7_0": "Atītaṁ ñāṇaṁ atthi,",
  "kv1.6:54.7_1": "tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:54.8_0": "Na hevaṁ vattabbe …pe…",
  "kv1.6:54.9_0": "paccuppannaṁ ñāṇaṁ atthi,",
  "kv1.6:54.9_1": "tena ñāṇena ñāṇakaraṇīyaṁ karotīti?",
  "kv1.6:54.10_0": "Āmantā.",
  "kv1.6:54.11_0": "Anāgataṁ ñāṇaṁ atthi,",
  "kv1.6:54.11_1": "tena ñāṇena ñāṇakaraṇīyaṁ karotīti?",
  "kv1.6:54.12_0": "Na hevaṁ vattabbe …pe…",
  "kv1.6:54.13_0": "paccuppannaṁ ñāṇaṁ atthi,",
  "kv1.6:54.13_1": "tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:54.14_0": "Āmantā.",
  "kv1.6:54.15_0": "Anāgataṁ ñāṇaṁ atthi,",
  "kv1.6:54.15_1": "tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:54.16_0": "Na hevaṁ vattabbe …pe….",
  "kv1.6:55.1_0": "Atītaṁ ñāṇaṁ atthi,",
  "kv1.6:55.1_1": "na ca tena ñāṇena ñāṇakaraṇīyaṁ karotīti?",
  "kv1.6:55.2_0": "Āmantā.",
  "kv1.6:55.3_0": "Paccuppannaṁ ñāṇaṁ atthi,",
  "kv1.6:55.3_1": "na ca tena ñāṇena ñāṇakaraṇīyaṁ karotīti?",
  "kv1.6:55.4_0": "Na hevaṁ vattabbe …pe…",
  "kv1.6:55.5_0": "atītaṁ ñāṇaṁ atthi,",
  "kv1.6:55.5_1": "na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:55.6_0": "Āmantā.",
  "kv1.6:55.7_0": "Paccuppannaṁ ñāṇaṁ atthi,",
  "kv1.6:55.7_1": "na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:55.8_0": "Na hevaṁ vattabbe …pe….",
  "kv1.6:56.1_0": "Anāgataṁ ñāṇaṁ atthi,",
  "kv1.6:56.1_1": "na ca tena ñāṇena ñāṇakaraṇīyaṁ karotīti?",
  "kv1.6:56.2_0": "Āmantā.",
  "kv1.6:56.3_0": "Paccuppannaṁ ñāṇaṁ atthi,",
  "kv1.6:56.3_1": "na ca tena ñāṇena ñāṇakaraṇīyaṁ karotīti?",
  "kv1.6:56.4_0": "Na hevaṁ vattabbe …pe….",
  "kv1.6:56.5_0": "Anāgataṁ ñāṇaṁ atthi,",
  "kv1.6:56.5_1": "na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:56.6_0": "Āmantā.",
  "kv1.6:56.7_0": "Paccuppannaṁ ñāṇaṁ atthi,",
  "kv1.6:56.7_1": "na ca tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv1.6:56.8_0": "Na hevaṁ vattabbe …pe….",
  "kv1.6:57.0_0": "4. Arahantādikathā",
  "kv1.6:57.1_0": "Arahato atīto rāgo atthīti?",
  "kv1.6:57.2_0": "Āmantā.",
  "kv1.6:57.3_0": "Arahā tena rāgena sarāgoti?",
  "kv1.6:57.4_0": "Na hevaṁ vattabbe …pe…",
  "kv1.6:57.5_0": "arahato atīto doso atthīti?",
  "kv1.6:57.6_0": "Āmantā.",
  "kv1.6:57.7_0": "Arahā tena dosena sadosoti?",
  "kv1.6:57.8_0": "Na hevaṁ vattabbe …pe…",
  "kv1.6:57.9_0": "arahato atīto moho atthīti?",
  "kv1.6:57.10_0": "Āmantā.",
  "kv1.6:57.11_0": "Arahā tena mohena samohoti?",
  "kv1.6:57.12_0": "Na hevaṁ vattabbe …pe…",
  "kv1.6:57.13_0": "arahato atīto māno atthīti?",
  "kv1.6:57.14_0": "Āmantā.",
  "kv1.6:57.15_0": "Arahā tena mānena samānoti?",
  "kv1.6:57.16_0": "Na hevaṁ vattabbe …pe…",
  "kv1.6:57.17_0": "arahato atītā diṭṭhi atthīti?",
  "kv1.6:57.18_0": "Āmantā.",
  "kv1.6:57.19_0": "Arahā tāya diṭṭhiyā sadiṭṭhikoti?",
  "kv1.6:57.20_0": "Na hevaṁ vattabbe …pe…",
  "kv1.6:57.21_0": "arahato atītā vicikicchā atthīti?",
  "kv1.6:57.22_0": "Āmantā.",
  "kv1.6:57.23_0": "Arahā tāya vicikicchāya savicikicchoti?",
  "kv1.6:57.24_0": "Na hevaṁ vattabbe …pe…",
  "kv1.6:57.25_0": "arahato atītaṁ thinaṁ atthīti?",
  "kv1.6:57.26_0": "Āmantā.",
  "kv1.6:57.27_0": "Arahā tena thinena sathinoti?",
  "kv1.6:57.28_0": "Na hevaṁ vattabbe …pe…",
  "kv1.6:57.29_0": "arahato atītaṁ uddhaccaṁ atthīti?",
  "kv1.6:57.30_0": "Āmantā.",
  "kv1.6:57.31_0": "Arahā tena uddhaccena sauddhaccoti?",
  "kv1.6:57.32_0": "Na hevaṁ vattabbe …pe…",
  "kv1.6:57.33_0": "arahato atītaṁ ahirikaṁ atthīti?",
  "kv1.6:57.34_0": "Āmantā.",
  "kv1.6:57.35_0": "Arahā tena ahirikena saahirikoti?",
  "kv1.6:57.36_0": "Na hevaṁ vattabbe …pe…",
  "kv1.6:57.37_0": "arahato atītaṁ anottappaṁ atthīti?",
  "kv1.6:57.38_0": "Āmantā.",
  "kv1.6:57.39_0": "Arahā tena anottappena saanottappīti?",
  "kv1.6:57.40_0": "Na hevaṁ vattabbe …pe….",
  "kv1.6:58.1_0": "Anāgāmissa atītā sakkāyadiṭṭhi atthīti?",
  "kv1.6:58.2_0": "Āmantā.",
  "kv1.6:58.3_0": "Anāgāmī tāya diṭṭhiyā sadiṭṭhikoti?",
  "kv1.6:58.4_0": "Na hevaṁ vattabbe …pe…",
  "kv1.6:58.5_0": "anāgāmissa atītā vicikicchā atthi …",
  "kv1.6:58.6_0": "atīto sīlabbataparāmāso atthi …",
  "kv1.6:58.7_0": "atīto aṇusahagato kāmarāgo atthi …",
  "kv1.6:58.8_0": "atīto aṇusahagato byāpādo atthīti?",
  "kv1.6:58.9_0": "Āmantā.",
  "kv1.6:58.10_0": "Anāgāmī tena byāpādena byāpannacittoti?",
  "kv1.6:58.11_0": "Na hevaṁ vattabbe …pe….",
  "kv1.6:59.1_0": "Sakadāgāmissa atītā sakkāyadiṭṭhi atthīti?",
  "kv1.6:59.2_0": "Āmantā.",
  "kv1.6:59.3_0": "Sakadāgāmī tāya diṭṭhiyā sadiṭṭhikoti?",
  "kv1.6:59.4_0": "Na hevaṁ vattabbe …pe…",
  "kv1.6:59.5_0": "sakadāgāmissa atītā vicikicchā atthi …",
  "kv1.6:59.6_0": "atīto sīlabbataparāmāso atthi …",
  "kv1.6:59.7_0": "atīto oḷāriko kāmarāgo atthi …",
  "kv1.6:59.8_0": "atīto oḷāriko byāpādo atthīti?",
  "kv1.6:59.9_0": "Āmantā.",
  "kv1.6:59.10_0": "Sakadāgāmī tena byāpādena byāpannacittoti?",
  "kv1.6:59.11_0": "Na hevaṁ vattabbe …pe….",
  "kv1.6:60.1_0": "Sotāpannassa atītā sakkāyadiṭṭhi atthīti?",
  "kv1.6:60.2_0": "Āmantā.",
  "kv1.6:60.3_0": "Sotāpanno tāya diṭṭhiyā sadiṭṭhikoti?",
  "kv1.6:60.4_0": "Na hevaṁ vattabbe …pe…",
  "kv1.6:60.5_0": "sotāpannassa atītā vicikicchā atthi …",
  "kv1.6:60.6_0": "atīto sīlabbataparāmāso atthi …",
  "kv1.6:60.7_0": "atīto apāyagamanīyo rāgo atthi …",
  "kv1.6:60.8_0": "atīto apāyagamanīyo doso atthi …",
  "kv1.6:60.9_0": "atīto apāyagamanīyo moho atthīti?",
  "kv1.6:60.10_0": "Āmantā.",
  "kv1.6:60.11_0": "Sotāpanno tena mohena samohoti?",
  "kv1.6:60.12_0": "Na hevaṁ vattabbe …pe….",
  "kv1.6:61.1_0": "Puthujjanassa atīto rāgo atthi,",
  "kv1.6:61.1_1": "puthujjano tena rāgena sarāgoti?",
  "kv1.6:61.2_0": "Āmantā.",
  "kv1.6:61.3_0": "Arahato atīto rāgo atthi, arahā tena rāgena sarāgoti?",
  "kv1.6:61.4_0": "Na hevaṁ vattabbe …pe…",
  "kv1.6:61.5_0": "puthujjanassa atīto doso atthi …pe…",
  "kv1.6:61.6_0": "atītaṁ anottappaṁ atthi puthujjano tena anottappena anottappīti?",
  "kv1.6:61.7_0": "Āmantā.",
  "kv1.6:61.8_0": "Arahato atītaṁ anottappaṁ atthi,",
  "kv1.6:61.8_1": "arahā tena anottappena anottappīti?",
  "kv1.6:61.9_0": "Na hevaṁ vattabbe …pe….",
  "kv1.6:62.1_0": "Puthujjanassa atītā sakkāyadiṭṭhi atthi,",
  "kv1.6:62.1_1": "puthujjano tāya diṭṭhiyā sadiṭṭhikoti?",
  "kv1.6:62.2_0": "Āmantā.",
  "kv1.6:62.3_0": "Anāgāmissa atītā sakkāyadiṭṭhi atthi,",
  "kv1.6:62.3_1": "anāgāmī tāya diṭṭhiyā sadiṭṭhikoti?",
  "kv1.6:62.4_0": "Na hevaṁ vattabbe …pe…",
  "kv1.6:62.5_0": "puthujjanassa atītā vicikicchā atthi …pe…",
  "kv1.6:62.6_0": "atīto aṇusahagato byāpādo atthi,",
  "kv1.6:62.6_1": "puthujjano tena byāpādena byāpannacittoti?",
  "kv1.6:62.7_0": "Āmantā.",
  "kv1.6:62.8_0": "Anāgāmissa atīto aṇusahagato byāpādo atthi,",
  "kv1.6:62.8_1": "anāgāmī tena byāpādena byāpannacittoti?",
  "kv1.6:62.9_0": "Na hevaṁ vattabbe …pe….",
  "kv1.6:63.1_0": "Puthujjanassa atītā sakkāyadiṭṭhi atthi,",
  "kv1.6:63.1_1": "puthujjano tāya diṭṭhiyā sadiṭṭhikoti?",
  "kv1.6:63.2_0": "Āmantā.",
  "kv1.6:63.3_0": "Sakadāgāmissa atītā sakkāyadiṭṭhi atthi,",
  "kv1.6:63.3_1": "sakadāgāmī tāya diṭṭhiyā sadiṭṭhikoti?",
  "kv1.6:63.4_0": "Na hevaṁ vattabbe …pe…",
  "kv1.6:63.5_0": "puthujjanassa atītā vicikicchā atthi …",
  "kv1.6:63.6_0": "atīto oḷāriko byāpādo atthi,",
  "kv1.6:63.6_1": "puthujjano tena byāpādena byāpannacittoti?",
  "kv1.6:63.7_0": "Āmantā.",
  "kv1.6:63.8_0": "Sakadāgāmissa atīto oḷāriko byāpādo atthi,",
  "kv1.6:63.8_1": "sakadāgāmī tena byāpādena byāpannacittoti?",
  "kv1.6:63.9_0": "Na hevaṁ vattabbe …pe….",
  "kv1.6:64.1_0": "Puthujjanassa atītā sakkāyadiṭṭhi atthi,",
  "kv1.6:64.1_1": "puthujjano tāya diṭṭhiyā sadiṭṭhikoti?",
  "kv1.6:64.2_0": "Āmantā.",
  "kv1.6:64.3_0": "Sotāpannassa atītā sakkāyadiṭṭhi atthi,",
  "kv1.6:64.3_1": "sotāpanno tāya diṭṭhiyā sadiṭṭhikoti?",
  "kv1.6:64.4_0": "Na hevaṁ vattabbe …pe…",
  "kv1.6:64.5_0": "puthujjanassa atītā vicikicchā atthi …pe…",
  "kv1.6:64.6_0": "atīto apāyagamanīyo moho atthi,",
  "kv1.6:64.6_1": "puthujjano tena mohena samohoti?",
  "kv1.6:64.7_0": "Āmantā.",
  "kv1.6:64.8_0": "Sotāpannassa atīto apāyagamanīyo moho atthi,",
  "kv1.6:64.8_1": "sotāpanno tena mohena samohoti?",
  "kv1.6:64.9_0": "Na hevaṁ vattabbe …pe….",
  "kv1.6:65.1_0": "Arahato atīto rāgo atthi,",
  "kv1.6:65.1_1": "na ca arahā tena rāgena sarāgoti?",
  "kv1.6:65.2_0": "Āmantā.",
  "kv1.6:65.3_0": "Puthujjanassa atīto rāgo atthi,",
  "kv1.6:65.3_1": "na ca puthujjano tena rāgena sarāgoti?",
  "kv1.6:65.4_0": "Na hevaṁ vattabbe …pe…",
  "kv1.6:65.5_0": "arahato atīto doso atthi …pe…",
  "kv1.6:65.6_0": "atītaṁ anottappaṁ atthi,",
  "kv1.6:65.6_1": "na ca arahā tena anottappena anottappīti?",
  "kv1.6:65.7_0": "Āmantā.",
  "kv1.6:65.8_0": "Puthujjanassa atītaṁ anottappaṁ atthi,",
  "kv1.6:65.8_1": "na ca puthujjano tena anottappena anottappīti?",
  "kv1.6:65.9_0": "Na hevaṁ vattabbe …pe….",
  "kv1.6:66.1_0": "Anāgāmissa atītā sakkāyadiṭṭhi atthi,",
  "kv1.6:66.1_1": "na ca anāgāmī tāya diṭṭhiyā sadiṭṭhikoti?",
  "kv1.6:66.2_0": "Āmantā.",
  "kv1.6:66.3_0": "Puthujjanassa atītā sakkāyadiṭṭhi atthi,",
  "kv1.6:66.3_1": "na ca puthujjano tāya diṭṭhiyā sadiṭṭhikoti?",
  "kv1.6:66.4_0": "Na hevaṁ vattabbe …pe…",
  "kv1.6:66.5_0": "anāgāmissa atītā vicikicchā atthi …pe…",
  "kv1.6:66.6_0": "atīto aṇusahagato byāpādo atthi,",
  "kv1.6:66.6_1": "na ca anāgāmī tena byāpādena byāpannacittoti?",
  "kv1.6:66.7_0": "Āmantā.",
  "kv1.6:66.8_0": "Puthujjanassa atīto aṇusahagato byāpādo atthi,",
  "kv1.6:66.8_1": "na ca puthujjano tena byāpādena byāpannacittoti?",
  "kv1.6:66.9_0": "Na hevaṁ vattabbe …pe….",
  "kv1.6:67.1_0": "Sakadāgāmissa atītā sakkāyadiṭṭhi atthi,",
  "kv1.6:67.1_1": "na ca sakadāgāmī tāya diṭṭhiyā sadiṭṭhikoti?",
  "kv1.6:67.2_0": "Āmantā.",
  "kv1.6:67.3_0": "Puthujjanassa atītā sakkāyadiṭṭhi atthi,",
  "kv1.6:67.3_1": "na ca puthujjano tāya diṭṭhiyā sadiṭṭhikoti?",
  "kv1.6:67.4_0": "Na hevaṁ vattabbe …pe…",
  "kv1.6:67.5_0": "sakadāgāmissa atītā vicikicchā atthi …pe…",
  "kv1.6:67.6_0": "atīto oḷāriko byāpādo atthi,",
  "kv1.6:67.6_1": "na ca sakadāgāmī tena byāpādena byāpannacittoti?",
  "kv1.6:67.7_0": "Āmantā.",
  "kv1.6:67.8_0": "Puthujjanassa atīto oḷāriko byāpādo atthi,",
  "kv1.6:67.8_1": "na ca puthujjano tena byāpādena byāpannacittoti?",
  "kv1.6:67.9_0": "Na hevaṁ vattabbe …pe….",
  "kv1.6:68.1_0": "Sotāpannassa atītā sakkāyadiṭṭhi atthi,",
  "kv1.6:68.1_1": "na ca sotāpanno tāya diṭṭhiyā sadiṭṭhikoti?",
  "kv1.6:68.2_0": "Āmantā.",
  "kv1.6:68.3_0": "Puthujjanassa atītā sakkāyadiṭṭhi atthi,",
  "kv1.6:68.3_1": "na ca puthujjano tāya diṭṭhiyā sadiṭṭhikoti?",
  "kv1.6:68.4_0": "Na hevaṁ vattabbe …pe…",
  "kv1.6:68.5_0": "sotāpannassa atītā vicikicchā atthi …pe…",
  "kv1.6:68.6_0": "atīto apāyagamanīyo moho atthi,",
  "kv1.6:68.6_1": "na ca sotāpanno tena mohena samohoti?",
  "kv1.6:68.7_0": "Āmantā.",
  "kv1.6:68.8_0": "Puthujjanassa atīto apāyagamanīyo moho atthi,",
  "kv1.6:68.8_1": "na ca puthujjano tena mohena samohoti?",
  "kv1.6:68.9_0": "Na hevaṁ vattabbe …pe….",
  "kv1.6:69.0_0": "5. Atītahatthādikathā",
  "kv1.6:69.1_0": "Atītā hatthā atthīti?",
  "kv1.6:69.2_0": "Āmantā.",
  "kv1.6:69.3_0": "Atītesu hatthesu sati ādānanikkhepanaṁ paññāyatīti?",
  "kv1.6:69.4_0": "Na hevaṁ vattabbe …pe…",
  "kv1.6:69.5_0": "atītā pādā atthīti?",
  "kv1.6:69.6_0": "Āmantā.",
  "kv1.6:69.7_0": "Atītesu pādesu sati abhikkamapaṭikkamo paññāyatīti?",
  "kv1.6:69.8_0": "Na hevaṁ vattabbe …pe…",
  "kv1.6:69.9_0": "atītā pabbā atthīti?",
  "kv1.6:69.10_0": "Āmantā.",
  "kv1.6:69.11_0": "Atītesu pabbesu sati samiñjanapasāraṇaṁ paññāyatīti?",
  "kv1.6:69.12_0": "Na hevaṁ vattabbe …pe…",
  "kv1.6:69.13_0": "atīto kucchi atthīti?",
  "kv1.6:69.14_0": "Āmantā.",
  "kv1.6:69.15_0": "Atītasmiṁ kucchismiṁ sati jighacchā pipāsā paññāyatīti?",
  "kv1.6:69.16_0": "Na hevaṁ vattabbe …pe….",
  "kv1.6:70.1_0": "Atīto kāyo atthīti?",
  "kv1.6:70.2_0": "Āmantā.",
  "kv1.6:70.3_0": "Atīto kāyo paggahaniggahupago chedanabhedanupago kākehi gijjhehi kulalehi sādhāraṇoti?",
  "kv1.6:70.4_0": "Na hevaṁ vattabbe …pe…",
  "kv1.6:70.5_0": "atīte kāye visaṁ kameyya, satthaṁ kameyya, aggi kameyyāti?",
  "kv1.6:70.6_0": "Na hevaṁ vattabbe …pe…",
  "kv1.6:70.7_0": "labbhā atīto kāyo addubandhanena bandhituṁ, rajjubandhanena bandhituṁ,",
  "kv1.6:70.7_1": "saṅkhalikabandhanena bandhituṁ, gāmabandhanena bandhituṁ, nigamabandhanena bandhituṁ, nagarabandhanena bandhituṁ,",
  "kv1.6:70.7_2": "janapadabandhanena bandhituṁ,",
  "kv1.6:70.7_3": "kaṇṭhapañcamehi bandhanehi bandhitunti?",
  "kv1.6:70.8_0": "Na hevaṁ vattabbe …pe….",
  "kv1.6:71.1_0": "Atīto āpo atthīti?",
  "kv1.6:71.2_0": "Āmantā.",
  "kv1.6:71.3_0": "Tena āpena āpakaraṇīyaṁ karotīti?",
  "kv1.6:71.4_0": "Na hevaṁ vattabbe …pe…",
  "kv1.6:71.5_0": "atīto tejo atthīti?",
  "kv1.6:71.6_0": "Āmantā.",
  "kv1.6:71.7_0": "Tena tejena tejakaraṇīyaṁ karotīti?",
  "kv1.6:71.8_0": "Na hevaṁ vattabbe …pe…",
  "kv1.6:71.9_0": "atīto vāyo atthīti?",
  "kv1.6:71.10_0": "Āmantā.",
  "kv1.6:71.11_0": "Tena vāyena vāyakaraṇīyaṁ karotīti?",
  "kv1.6:71.12_0": "Na hevaṁ vattabbe …pe….",
  "kv1.6:72.0_0": "6. Atītakkhandhādisamodhānakathā",
  "kv1.6:72.1_0": "Atīto rūpakkhandho atthi, anāgato rūpakkhandho atthi,",
  "kv1.6:72.1_1": "paccuppanno rūpakkhandho atthīti?",
  "kv1.6:72.2_0": "Āmantā.",
  "kv1.6:72.3_0": "Tayo rūpakkhandhāti?",
  "kv1.6:72.4_0": "Na hevaṁ vattabbe …pe…",
  "kv1.6:72.5_0": "atītā pañcakkhandhā atthi, anāgatā pañcakkhandhā atthi,",
  "kv1.6:72.5_1": "paccuppannā pañcakkhandhā atthīti?",
  "kv1.6:72.6_0": "Āmantā.",
  "kv1.6:72.7_0": "Pannarasakkhandhāti?",
  "kv1.6:72.8_0": "Na hevaṁ vattabbe …pe….",
  "kv1.6:73.1_0": "Atītaṁ cakkhāyatanaṁ atthi,",
  "kv1.6:73.1_1": "anāgataṁ cakkhāyatanaṁ atthi,",
  "kv1.6:73.1_2": "paccuppannaṁ cakkhāyatanaṁ atthīti?",
  "kv1.6:73.2_0": "Āmantā.",
  "kv1.6:73.3_0": "Tīṇi cakkhāyatanānīti?",
  "kv1.6:73.4_0": "Na hevaṁ vattabbe …pe…",
  "kv1.6:73.5_0": "atītāni dvādasāyatanāni atthi,",
  "kv1.6:73.5_1": "anāgatāni dvādasāyatanāni atthi,",
  "kv1.6:73.5_2": "paccuppannāni dvādasāyatanāni atthīti?",
  "kv1.6:73.6_0": "Āmantā.",
  "kv1.6:73.7_0": "Chattiṁsāyatanānīti?",
  "kv1.6:73.8_0": "Na hevaṁ vattabbe …pe….",
  "kv1.6:74.1_0": "Atītā cakkhudhātu atthi, anāgatā cakkhudhātu atthi,",
  "kv1.6:74.1_1": "paccuppannā cakkhudhātu atthīti?",
  "kv1.6:74.2_0": "Āmantā.",
  "kv1.6:74.3_0": "Tisso cakkhudhātuyoti?",
  "kv1.6:74.4_0": "Na hevaṁ vattabbe …pe…",
  "kv1.6:74.5_0": "atītā aṭṭhārasa dhātuyo atthi,",
  "kv1.6:74.5_1": "anāgatā aṭṭhārasa dhātuyo atthi,",
  "kv1.6:74.5_2": "paccuppannā aṭṭhārasa dhātuyo atthīti?",
  "kv1.6:74.6_0": "Āmantā.",
  "kv1.6:74.7_0": "Catupaññāsa dhātuyoti?",
  "kv1.6:74.8_0": "Na hevaṁ vattabbe …pe….",
  "kv1.6:75.1_0": "Atītaṁ cakkhundriyaṁ atthi,",
  "kv1.6:75.1_1": "anāgataṁ cakkhundriyaṁ atthi,",
  "kv1.6:75.1_2": "paccuppannaṁ cakkhundriyaṁ atthīti?",
  "kv1.6:75.2_0": "Āmantā.",
  "kv1.6:75.3_0": "Tīṇi cakkhundriyānīti?",
  "kv1.6:75.4_0": "Na hevaṁ vattabbe …pe…",
  "kv1.6:75.5_0": "atītāni bāvīsatindriyāni atthi,",
  "kv1.6:75.5_1": "anāgatāni bāvīsatindriyāni atthi,",
  "kv1.6:75.5_2": "paccuppannāni bāvīsatindriyāni atthīti?",
  "kv1.6:75.6_0": "Āmantā.",
  "kv1.6:75.7_0": "Chasaṭṭhindriyānīti?",
  "kv1.6:75.8_0": "Na hevaṁ vattabbe …pe….",
  "kv1.6:76.1_0": "Atīto rājā cakkavattī atthi,",
  "kv1.6:76.1_1": "anāgato rājā cakkavattī atthi,",
  "kv1.6:76.1_2": "paccuppanno rājā cakkavattī atthīti?",
  "kv1.6:76.2_0": "Āmantā.",
  "kv1.6:76.3_0": "Tiṇṇannaṁ rājūnaṁ cakkavattīnaṁ sammukhībhāvo hotīti?",
  "kv1.6:76.4_0": "Na hevaṁ vattabbe …pe….",
  "kv1.6:77.1_0": "Atīto sammāsambuddho atthi,",
  "kv1.6:77.1_1": "anāgato sammāsambuddho atthi,",
  "kv1.6:77.1_2": "paccuppanno sammāsambuddho atthīti?",
  "kv1.6:77.2_0": "Āmantā.",
  "kv1.6:77.3_0": "Tiṇṇannaṁ sammāsambuddhānaṁ sammukhībhāvo hotīti?",
  "kv1.6:77.4_0": "Na hevaṁ vattabbe …pe….",
  "kv1.6:78.0_0": "7. Padasodhanakathā",
  "kv1.6:78.1_0": "Atītaṁ atthīti?",
  "kv1.6:78.2_0": "Āmantā.",
  "kv1.6:78.3_0": "Atthi atītanti?",
  "kv1.6:78.4_0": "Atthi siyā atītaṁ, siyā nvātītanti.",
  "kv1.6:79.1_0": "Ājānāhi niggahaṁ.",
  "kv1.6:79.2_0": "Hañci atītaṁ atthi, atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītanti.",
  "kv1.6:79.3_0": "Yaṁ tattha vadesi—",
  "kv1.6:79.4_0": "“vattabbe kho—",
  "kv1.6:79.5_0": "‘atītaṁ atthi atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītan’”ti micchā.",
  "kv1.6:80.1_0": "No ce pana atītaṁ nvātītaṁ nvātītaṁ atītanti, no ca vata re vattabbe—",
  "kv1.6:80.2_0": "“atītaṁ atthi atthi siyā atītaṁ, siyā nvātītan”ti.",
  "kv1.6:80.3_0": "Yaṁ tattha vadesi—",
  "kv1.6:80.4_0": "“vattabbe kho—",
  "kv1.6:80.5_0": "‘atītaṁ atthi atthi siyā atītaṁ, siyā nvātītaṁ, tenātītaṁ nvātītaṁ, nvātītaṁ atītan’”ti micchā.",
  "kv1.6:81.1_0": "Anāgataṁ atthīti?",
  "kv1.6:81.2_0": "Āmantā.",
  "kv1.6:81.3_0": "Atthi anāgatanti?",
  "kv1.6:81.4_0": "Atthi siyā anāgataṁ, siyā nvānāgatanti.",
  "kv1.6:82.1_0": "Ājānāhi niggahaṁ.",
  "kv1.6:82.2_0": "Hañci anāgataṁ atthi atthi siyā anāgataṁ siyā nvānāgataṁ, tenānāgataṁ nvānāgataṁ, nvānāgataṁ anāgatanti.",
  "kv1.6:82.3_0": "Yaṁ tattha vadesi—",
  "kv1.6:82.4_0": "“vattabbe kho—",
  "kv1.6:82.5_0": "‘anāgataṁ atthi atthi siyā anāgataṁ, siyā nvānāgataṁ, tenānāgataṁ nvānāgataṁ,",
  "kv1.6:82.5_1": "nvānāgataṁ anāgatan’”ti micchā.",
  "kv1.6:83.1_0": "No ce panānāgataṁ nvānāgataṁ nvānāgataṁ anāgatanti, no ca vata re vattabbe—",
  "kv1.6:83.2_0": "“anāgataṁ atthi atthi siyā anāgataṁ, siyā nvānāgatan”ti.",
  "kv1.6:83.3_0": "Yaṁ tattha vadesi—",
  "kv1.6:83.4_0": "“vattabbe kho—",
  "kv1.6:83.5_0": "‘anāgataṁ atthi atthi siyā anāgataṁ, siyā nvānāgataṁ, tenānāgataṁ nvānāgataṁ,",
  "kv1.6:83.5_1": "nvānāgataṁ anāgatan’”ti micchā.",
  "kv1.6:84.1_0": "Paccuppannaṁ atthīti?",
  "kv1.6:84.2_0": "Āmantā.",
  "kv1.6:84.3_0": "Atthi paccuppannanti?",
  "kv1.6:84.4_0": "Atthi siyā paccuppannaṁ, siyā no paccuppannanti.",
  "kv1.6:85.1_0": "Ājānāhi niggahaṁ.",
  "kv1.6:85.2_0": "Hañci paccuppannaṁ atthi atthi siyā paccuppannaṁ, siyā no paccuppannaṁ, tena paccuppannaṁ, no paccuppannaṁ,",
  "kv1.6:85.2_1": "no paccuppannaṁ paccuppannanti.",
  "kv1.6:85.3_0": "Yaṁ tattha vadesi—",
  "kv1.6:85.4_0": "“vattabbe kho—",
  "kv1.6:85.5_0": "‘paccuppannaṁ atthi atthi siyā paccuppannaṁ, siyā no paccuppannaṁ,",
  "kv1.6:85.5_1": "tena paccuppannaṁ no paccuppannaṁ,",
  "kv1.6:85.5_2": "no paccuppannaṁ paccuppannan’”ti micchā.",
  "kv1.6:86.1_0": "No ce pana paccuppannaṁ no paccuppannaṁ,",
  "kv1.6:86.1_1": "no paccuppannaṁ paccuppannanti, no ca vata re vattabbe—",
  "kv1.6:86.2_0": "“paccuppannaṁ atthi atthi siyā paccuppannaṁ, siyā no paccuppannan”ti.",
  "kv1.6:86.3_0": "Yaṁ tattha vadesi—",
  "kv1.6:86.4_0": "“vattabbe kho—",
  "kv1.6:86.5_0": "‘paccuppannaṁ atthi atthi siyā paccuppannaṁ, siyā no paccuppannaṁ,",
  "kv1.6:86.5_1": "tena paccuppannaṁ no paccuppannaṁ,",
  "kv1.6:86.5_2": "no paccuppannaṁ paccuppannan’”ti micchā.",
  "kv1.6:87.1_0": "Nibbānaṁ atthīti?",
  "kv1.6:87.2_0": "Āmantā.",
  "kv1.6:87.3_0": "Atthi nibbānanti?",
  "kv1.6:87.4_0": "Atthi siyā nibbānaṁ siyā no nibbānanti.",
  "kv1.6:88.1_0": "Ājānāhi niggahaṁ.",
  "kv1.6:88.2_0": "Hañci nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ, no nibbānaṁ nibbānanti.",
  "kv1.6:88.3_0": "Yaṁ tattha vadesi—",
  "kv1.6:88.4_0": "“vattabbe kho—",
  "kv1.6:88.5_0": "‘nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ,",
  "kv1.6:88.5_1": "no nibbānaṁ nibbānan’”ti micchā.",
  "kv1.6:89.1_0": "No ce pana nibbānaṁ no nibbānaṁ, no nibbānaṁ nibbānanti, no ca vata re vattabbe—",
  "kv1.6:89.2_0": "“nibbānaṁ atthi atthi siyā nibbānaṁ, siyā no nibbānan”ti.",
  "kv1.6:89.3_0": "Yaṁ tattha vadesi—",
  "kv1.6:89.4_0": "“vattabbe kho—",
  "kv1.6:89.5_0": "‘nibbānaṁ atthi atthi siyā nibbānaṁ, siyā no nibbānaṁ, tena nibbānaṁ no nibbānaṁ,",
  "kv1.6:89.5_1": "no nibbānaṁ nibbānan’”ti micchā.",
  "kv1.6:90.0_0": "8. Suttasādhana",
  "kv1.6:90.1_0": "Na vattabbaṁ—",
  "kv1.6:90.2_0": "“atītaṁ atthi, anāgataṁ atthī”ti?",
  "kv1.6:90.3_0": "Āmantā.",
  "kv1.6:90.4_0": "Nanu vuttaṁ bhagavatā—",
  "kv1.6:90.5_0": "“yaṁ kiñci, bhikkhave,",
  "kv1.6:90.5_1": "rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—",
  "kv1.6:90.6_0": "ayaṁ vuccati rūpakkhandho.",
  "kv1.6:90.7_0": "Yā kāci vedanā …",
  "kv1.6:90.8_0": "yā kāci saññā …",
  "kv1.6:90.9_0": "ye keci saṅkhārā …",
  "kv1.6:90.10_0": "yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—",
  "kv1.6:90.11_0": "ayaṁ vuccati viññāṇakkhandho”ti.",
  "kv1.6:90.12_0": "Attheva suttantoti?",
  "kv1.6:90.13_0": "Āmantā.",
  "kv1.6:90.14_0": "Tena hi atītaṁ atthi, anāgataṁ atthīti.",
  "kv1.6:91.1_0": "Atītaṁ atthi, anāgataṁ atthīti?",
  "kv1.6:91.2_0": "Āmantā.",
  "kv1.6:91.3_0": "Nanu vuttaṁ bhagavatā—",
  "kv1.6:91.4_0": "“tayome, bhikkhave,",
  "kv1.6:91.4_1": "niruttipathā adhivacanapathā paññattipathā asaṅkiṇṇā asaṅkiṇṇapubbā na saṅkiyanti na saṅkiyissanti appaṭikuṭṭhā samaṇehi brāhmaṇehi viññūhi.",
  "kv1.6:91.5_0": "Katame tayo?",
  "kv1.6:91.6_0": "Yaṁ, bhikkhave,",
  "kv1.6:91.6_1": "rūpaṁ atītaṁ niruddhaṁ vigataṁ vipariṇataṁ ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti;",
  "kv1.6:91.7_0": "na tassa saṅkhā ‘atthī’ti,",
  "kv1.6:91.7_1": "na tassa saṅkhā ‘bhavissatī’ti.",
  "kv1.6:91.8_0": "Yā vedanā …pe…",
  "kv1.6:91.9_0": "yā saññā …",
  "kv1.6:91.10_0": "ye saṅkhārā …",
  "kv1.6:91.11_0": "yaṁ viññāṇaṁ atītaṁ niruddhaṁ vigataṁ vipariṇataṁ ‘ahosī’ti tassa saṅkhā, ‘ahosī’ti tassa samaññā, ‘ahosī’ti tassa paññatti;",
  "kv1.6:91.12_0": "na tassa saṅkhā ‘atthī’ti,",
  "kv1.6:91.12_1": "na tassa saṅkhā ‘bhavissatī’ti.",
  "kv1.6:92.1_0": "Yaṁ, bhikkhave,",
  "kv1.6:92.1_1": "rūpaṁ ajātaṁ apātubhūtaṁ ‘bhavissatī’ti tassa saṅkhā,",
  "kv1.6:92.1_2": "‘bhavissatī’ti tassa samaññā,",
  "kv1.6:92.1_3": "‘bhavissatī’ti tassa paññatti;",
  "kv1.6:92.2_0": "na tassa saṅkhā ‘atthī’ti, na tassa saṅkhā ‘ahosī’ti.",
  "kv1.6:92.3_0": "Yā vedanā …pe…",
  "kv1.6:92.4_0": "yā saññā …",
  "kv1.6:92.5_0": "ye saṅkhārā …",
  "kv1.6:92.6_0": "yaṁ viññāṇaṁ ajātaṁ apātubhūtaṁ ‘bhavissatī’ti tassa saṅkhā,",
  "kv1.6:92.6_1": "‘bhavissatī’ti tassa samaññā,",
  "kv1.6:92.6_2": "‘bhavissatī’ti tassa paññatti;",
  "kv1.6:92.7_0": "na tassa saṅkhā ‘atthī’ti, na tassa saṅkhā ‘ahosī’ti.",
  "kv1.6:93.1_0": "Yaṁ, bhikkhave,",
  "kv1.6:93.1_1": "rūpaṁ jātaṁ pātubhūtaṁ ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti;",
  "kv1.6:93.2_0": "na tassa saṅkhā ‘ahosī’ti,",
  "kv1.6:93.2_1": "na tassa saṅkhā ‘bhavissatī’ti.",
  "kv1.6:93.3_0": "Yā vedanā …pe…",
  "kv1.6:93.4_0": "yā saññā …",
  "kv1.6:93.5_0": "ye saṅkhārā …",
  "kv1.6:93.6_0": "yaṁ viññāṇaṁ jātaṁ pātubhūtaṁ ‘atthī’ti tassa saṅkhā, ‘atthī’ti tassa samaññā, ‘atthī’ti tassa paññatti;",
  "kv1.6:93.7_0": "na tassa saṅkhā ‘ahosī’ti,",
  "kv1.6:93.7_1": "na tassa saṅkhā ‘bhavissatī’ti.",
  "kv1.6:93.8_0": "Ime kho, bhikkhave,",
  "kv1.6:93.8_1": "tayo niruttipathā adhivacanapathā paññattipathā asaṅkiṇṇā asaṅkiṇṇapubbā na saṅkiyanti na saṅkiyissanti appaṭikuṭṭhā samaṇehi brāhmaṇehi viññūhi.",
  "kv1.6:94.1_0": "Yepi te, bhikkhave,",
  "kv1.6:94.1_1": "ahesuṁ ukkalā vassabhaññā ahetukavādā akiriyavādā natthikavādā,",
  "kv1.6:94.1_2": "tepime tayo niruttipathe adhivacanapathe paññattipathe na garahitabbaṁ na paṭikkositabbaṁ amaññiṁsu.",
  "kv1.6:94.2_0": "Taṁ kissa hetu?",
  "kv1.6:94.3_0": "Nindābyārosaupārambhabhayā”ti.",
  "kv1.6:94.4_0": "Attheva suttantoti?",
  "kv1.6:94.5_0": "Āmantā.",
  "kv1.6:94.6_0": "Tena hi na vattabbaṁ—",
  "kv1.6:94.7_0": "“atītaṁ atthi, anāgataṁ atthī”ti.",
  "kv1.6:95.1_0": "Atītaṁ atthīti?",
  "kv1.6:95.2_0": "Āmantā.",
  "kv1.6:95.3_0": "Nanu āyasmā phagguno bhagavantaṁ etadavoca—",
  "kv1.6:95.4_0": "“atthi nu kho taṁ, bhante,",
  "kv1.6:95.4_1": "cakkhuṁ yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyāti.",
  "kv1.6:95.5_0": "Atthi nu kho sā, bhante, jivhā …pe…",
  "kv1.6:95.6_0": "atthi nu kho so, bhante,",
  "kv1.6:95.6_1": "mano yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyā”ti.",
  "kv1.6:96.1_0": "“Natthi kho taṁ, phagguna,",
  "kv1.6:96.1_1": "cakkhuṁ yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyya.",
  "kv1.6:96.2_0": "Natthi kho sā, phagguna, jivhā …pe…",
  "kv1.6:96.3_0": "natthi nu kho so, phagguna,",
  "kv1.6:96.3_1": "mano yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyā”ti.",
  "kv1.6:96.4_0": "Attheva suttantoti?",
  "kv1.6:96.5_0": "Āmantā.",
  "kv1.6:96.6_0": "Tena hi na vattabbaṁ—",
  "kv1.6:96.7_0": "“atītaṁ atthī”ti.",
  "kv1.6:97.1_0": "Atītaṁ atthīti?",
  "kv1.6:97.2_0": "Āmantā.",
  "kv1.6:97.3_0": "Nanu āyasmā nandako etadavoca—",
  "kv1.6:97.4_0": "“ahu pubbe lobho tadahu akusalaṁ, so etarahi natthi, iccetaṁ kusalaṁ.",
  "kv1.6:97.5_0": "Ahu pubbe doso …",
  "kv1.6:97.6_0": "ahu pubbe moho, tadahu akusalaṁ, so etarahi natthi, iccetaṁ kusalan”ti.",
  "kv1.6:97.7_0": "Attheva suttantoti?",
  "kv1.6:97.8_0": "Āmantā.",
  "kv1.6:97.9_0": "Tena hi na vattabbaṁ—",
  "kv1.6:97.10_0": "“atītaṁ atthī”ti.",
  "kv1.6:98.1_0": "Na vattabbaṁ—",
  "kv1.6:98.2_0": "“anāgataṁ atthī”ti?",
  "kv1.6:98.3_0": "Āmantā.",
  "kv1.6:98.4_0": "Nanu vuttaṁ bhagavatā—",
  "kv1.6:98.5_0": "“kabaḷīkāre ce, bhikkhave, āhāre atthi rāgo, atthi nandī, atthi taṇhā;",
  "kv1.6:98.6_0": "patiṭṭhitaṁ tattha viññāṇaṁ virūḷhaṁ.",
  "kv1.6:98.7_0": "Yattha patiṭṭhitaṁ viññāṇaṁ virūḷhaṁ,",
  "kv1.6:98.7_1": "atthi tattha nāmarūpassa avakkanti.",
  "kv1.6:98.8_0": "Yattha atthi nāmarūpassa avakkanti,",
  "kv1.6:98.8_1": "atthi tattha saṅkhārānaṁ vuddhi.",
  "kv1.6:98.9_0": "Yattha atthi saṅkhārānaṁ vuddhi,",
  "kv1.6:98.9_1": "atthi tattha āyatiṁ punabbhavābhinibbatti.",
  "kv1.6:98.10_0": "Yattha atthi āyatiṁ punabbhavābhinibbatti,",
  "kv1.6:98.10_1": "atthi tattha āyatiṁ jātijarāmaraṇaṁ.",
  "kv1.6:98.11_0": "Yattha atthi āyatiṁ jātijarāmaraṇaṁ, sasokaṁ taṁ, bhikkhave, sarajaṁ saupāyāsanti vadāmi.",
  "kv1.6:99.1_0": "Phasse ce, bhikkhave, āhāre …",
  "kv1.6:99.2_0": "manosañcetanāya ce, bhikkhave, āhāre …",
  "kv1.6:99.3_0": "viññāṇe ce, bhikkhave, āhāre atthi rāgo, atthi nandī …pe…",
  "kv1.6:99.4_0": "sarajaṁ saupāyāsanti vadāmī”ti.",
  "kv1.6:99.5_0": "Attheva suttantoti?",
  "kv1.6:99.6_0": "Āmantā.",
  "kv1.6:99.7_0": "Tena hi anāgataṁ atthīti.",
  "kv1.6:100.1_0": "Anāgataṁ atthīti?",
  "kv1.6:100.2_0": "Āmantā.",
  "kv1.6:100.3_0": "Nanu vuttaṁ bhagavatā—",
  "kv1.6:100.4_0": "“kabaḷīkāre ce, bhikkhave, āhāre natthi rāgo, natthi nandī, natthi taṇhā;",
  "kv1.6:100.5_0": "appatiṭṭhitaṁ tattha viññāṇaṁ avirūḷhaṁ.",
  "kv1.6:100.6_0": "Yattha viññāṇaṁ appatiṭṭhitaṁ avirūḷhaṁ,",
  "kv1.6:100.6_1": "natthi tattha nāmarūpassa avakkanti.",
  "kv1.6:100.7_0": "Yattha natthi nāmarūpassa avakkanti,",
  "kv1.6:100.7_1": "natthi tattha saṅkhārānaṁ vuddhi.",
  "kv1.6:100.8_0": "Yattha natthi saṅkhārānaṁ vuddhi,",
  "kv1.6:100.8_1": "natthi tattha āyatiṁ punabbhavābhinibbatti.",
  "kv1.6:100.9_0": "Yattha natthi āyatiṁ punabbhavābhinibbatti,",
  "kv1.6:100.9_1": "natthi tattha āyatiṁ jātijarāmaraṇaṁ.",
  "kv1.6:100.10_0": "Yattha natthi āyatiṁ jātijarāmaraṇaṁ, asokaṁ taṁ, bhikkhave, arajaṁ anupāyāsanti vadāmi.",
  "kv1.6:101.1_0": "Phasse ce, bhikkhave, āhāre …",
  "kv1.6:101.2_0": "manosañcetanāya ce, bhikkhave, āhāre …",
  "kv1.6:101.3_0": "viññāṇe ce, bhikkhave, āhāre natthi rāgo, natthi nandī …pe…",
  "kv1.6:101.4_0": "arajaṁ anupāyāsanti vadāmī”ti.",
  "kv1.6:101.5_0": "Attheva suttantoti?",
  "kv1.6:101.6_0": "Āmantā.",
  "kv1.6:101.7_0": "Tena hi na vattabbaṁ—",
  "kv1.6:101.8_0": "“anāgataṁ atthī”ti.",
  "kv1.6:101.9_0": "Sabbamatthītikathā niṭṭhitā."
}