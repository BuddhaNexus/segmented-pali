{
  "anya-e0809n5:0_0": "3. Sāmaññakaṇḍa",
  "anya-e0809n5:1_0": "4. Abyayavagga",
  "anya-e0809n5:2_0": "1136.",
  "anya-e0809n5:3_0": " Abyayaṁ vuccate dāni, cirassaṁ tu ciraṁ tathā;",
  "anya-e0809n5:4_0": "Cirena cirarattāya, saha saddhiṁ samaṁ amā.",
  "anya-e0809n5:5_0": "1137.",
  "anya-e0809n5:6_0": " Punappunaṁ abhiṇhañcā, sakiṁ cā’bhikkhaṇaṁ muhuṁ;",
  "anya-e0809n5:7_0": "Vajjane tu vinā nānā, antarena rite puthu.",
  "anya-e0809n5:8_0": "1138.",
  "anya-e0809n5:9_0": " Balavaṁ suṭṭhu cā’tīvā, tisaye kimuta sva’ti;",
  "anya-e0809n5:10_0": "Aho tu kiṁ kimū’ dāhu, vikappe kimuto’da ca.",
  "anya-e0809n5:11_0": "1139.",
  "anya-e0809n5:12_0": "Avhāne bho are ambho,",
  "anya-e0809n5:13_0": "Hambho re je’ṅga āvuso;",
  "anya-e0809n5:14_0": "He hare tha kathaṁ kiṁsu, nanu kacci nu kiṁ samā.",
  "anya-e0809n5:15_0": "1140.",
  "anya-e0809n5:16_0": " Adhune’tarahī’dāni, sampati aññadatthu tu;",
  "anya-e0809n5:17_0": "Tagghe’ kaṁse sasakkañcā, ddhā kāmaṁ jātu ve have.",
  "anya-e0809n5:18_0": "1141.",
  "anya-e0809n5:19_0": " Yāvatā tāvatā yāva, tāva kittāvatā tathā;",
  "anya-e0809n5:20_0": "Ettāvatā ca kīve’ti, paricchedatthavācakā.",
  "anya-e0809n5:21_0": "1142.",
  "anya-e0809n5:22_0": " Yathā tathā yatheve’vaṁ, yathānāma yathāhi ca;",
  "anya-e0809n5:23_0": "Seyyathāpye’vamevaṁ, vā, tatheva ca yathāpi ca.",
  "anya-e0809n5:24_0": "1143.",
  "anya-e0809n5:25_0": "Evampi ca seyyathāpi, nāma yatharivā’pi ca;",
  "anya-e0809n5:26_0": "Paṭibhāgatthe yathāca, viya tatharivā’pi ca.",
  "anya-e0809n5:27_0": "1144.",
  "anya-e0809n5:28_0": " Saṁ sāmañca sayaṁ cātha, āma sāhu lahū’pi ca;",
  "anya-e0809n5:29_0": "Opāyikaṁ patirūpaṁ, sādhve’vaṁ sampaṭicchane.",
  "anya-e0809n5:30_0": "1145.",
  "anya-e0809n5:31_0": " Yaṁ taṁ yato tato yena,",
  "anya-e0809n5:32_0": "Tene’ti kāraṇe siyuṁ;",
  "anya-e0809n5:33_0": "Asākalye tu cana ci, nipphale tu mudhā bhave.",
  "anya-e0809n5:34_0": "1146.",
  "anya-e0809n5:35_0": " Kadāci jātu tulyā’tha, sabbato ca samantato;",
  "anya-e0809n5:36_0": "Parito ca samantāpi, atha micchā musā bhave.",
  "anya-e0809n5:37_0": "1147.",
  "anya-e0809n5:38_0": "Nisedhe na anomā’laṁ, nahi cetu sace yadi;",
  "anya-e0809n5:39_0": "Anukulye tu saddhañca,",
  "anya-e0809n5:40_0": "Nattaṁ rattaṁ (ṭī.) doso divā tva’he.",
  "anya-e0809n5:41_0": "1148.",
  "anya-e0809n5:42_0": " Īsaṁ kiñci manaṁ appe, sahasā tu atakkite;",
  "anya-e0809n5:43_0": "Pure ggato tu purato, peccā’mutrabhavantare.",
  "anya-e0809n5:44_0": "1149.",
  "anya-e0809n5:45_0": "Aho hī vimhaye tuṇhī,",
  "anya-e0809n5:46_0": "Tu mone thā’vi pātu ca;",
  "anya-e0809n5:47_0": "Taṅkhaṇe sajju sapadi, balakkāre pasayha ca.",
  "anya-e0809n5:48_0": "1150.",
  "anya-e0809n5:49_0": " Sudaṁ kho vo (ka.) assu yagghe ve,hā’dayo padapūraṇe;",
  "anya-e0809n5:50_0": "Antarena’ntarā anto, vassaṁ nūna ca nicchaye.",
  "anya-e0809n5:51_0": "1151.",
  "anya-e0809n5:52_0": " Ānande sañca diṭṭhā tha, virodhakathane nanu;",
  "anya-e0809n5:53_0": "Kāmappavedane kacci, usūyopagame’tthu ca.",
  "anya-e0809n5:54_0": "1152.",
  "anya-e0809n5:55_0": "Evā’vadhāraṇe ñeyyaṁ, yathāttaṁ tu yathātathaṁ;",
  "anya-e0809n5:56_0": "Nīcaṁ appe, mahatyu’ccaṁ, atha pāto page samā.",
  "anya-e0809n5:57_0": "1153.",
  "anya-e0809n5:58_0": " Nicce sadā sanaṁsanā (ka.)pāyo,",
  "anya-e0809n5:59_0": "Bāhulye bāhiraṁ bahi;",
  "anya-e0809n5:60_0": "Bahiddhā bāhirā bāhye, sīghetu saṇikaṁ bhave.",
  "anya-e0809n5:61_0": "1154.",
  "anya-e0809n5:62_0": "Atthaṁ adassane duṭṭhu, nindāyaṁ, vandane namo;",
  "anya-e0809n5:63_0": "Sammā suṭṭhu pasaṁsāyaṁ, atho sattāya matthi ca.",
  "anya-e0809n5:64_0": "1155.",
  "anya-e0809n5:65_0": "Sāyaṁ sāye’jja atrā’he,",
  "anya-e0809n5:66_0": "Suve tu sve anāgate;",
  "anya-e0809n5:67_0": "Tato pare parasuve, hiyyotu divase gate.",
  "anya-e0809n5:68_0": "1156.",
  "anya-e0809n5:69_0": " Yattha yatra yahiṁcātha, tattha tatra tahiṁtahaṁ;",
  "anya-e0809n5:70_0": "Atho uddhañca upari, heṭṭhā tu ca adho samā.",
  "anya-e0809n5:71_0": "1157.",
  "anya-e0809n5:72_0": " Codane iṅgha handā’tha, ārādūrā ca ārakā;",
  "anya-e0809n5:73_0": "Parammukhā tu ca raho, sammukhā tvā’vi pātu ca.",
  "anya-e0809n5:74_0": "1158.",
  "anya-e0809n5:75_0": "Saṁsayatthamhi appeva, appevanāma nū’ti ca;",
  "anya-e0809n5:76_0": "Nidassane iti’tthañca, evaṁ, kicche kathañci ca.",
  "anya-e0809n5:77_0": "1159.",
  "anya-e0809n5:78_0": "Hā khede sacchi paccakkhe,",
  "anya-e0809n5:79_0": "Dhuvaṁ thire’vadhāraṇe;",
  "anya-e0809n5:80_0": "Tiro tu tiriyaṁ cātha, kucchāyaṁ duṭṭhu ku’ccate.",
  "anya-e0809n5:81_0": "1160.",
  "anya-e0809n5:82_0": "Suvatthi āsiṭṭhatthamhi, nindāyaṁ tu dhīdhi (ka.) kathyate;",
  "anya-e0809n5:83_0": "Kuhiñcanaṁ kuhiṁ kutra, kuttha kattha kahaṁ kva tha.",
  "anya-e0809n5:84_0": "1161.",
  "anya-e0809n5:85_0": " Ihe’dhā’tra tu etthā’ttha,",
  "anya-e0809n5:86_0": "Atha sabbatra sabbadhi;",
  "anya-e0809n5:87_0": "Kadā kudācanaṁ cātha, tadāni ca tadā samā.",
  "anya-e0809n5:88_0": "1162.",
  "anya-e0809n5:89_0": " Ādikamme bhusatthe ca, sambhavo’tiṇṇa tittisu;",
  "anya-e0809n5:90_0": "Niyogi’ssariya’ppīti, dāna pūjā’gga, santisu.",
  "anya-e0809n5:91_0": "1163.",
  "anya-e0809n5:92_0": " Dassane tappare saṅge, pasaṁsā, gati, suddhisu;",
  "anya-e0809n5:93_0": "Hiṁsā, pakāranto’bhāva, viyogā’vayavesu ca;",
  "anya-e0809n5:94_0": "Po’pasaggo disāyoge, patthanā, dhitiādisu.",
  "anya-e0809n5:95_0": "1164.",
  "anya-e0809n5:96_0": "Parāsaddo parihāni, parājaya gatīsu ca;",
  "anya-e0809n5:97_0": "Bhusatthe paṭilomatthe, vikkamā’masanādisu.",
  "anya-e0809n5:98_0": "1165.",
  "anya-e0809n5:99_0": " Nissesā’bhāva sanyāsa, bhusattha mokkha rāsisu;",
  "anya-e0809n5:100_0": "Gehā’deso’pamāhīna, pasādaniggatā’ccaye.",
  "anya-e0809n5:101_0": "1166.",
  "anya-e0809n5:102_0": " Dassano’sānanikkhantā, dhobhāgesva’vadhāraṇe;",
  "anya-e0809n5:103_0": "Sāmīpye bandhane cheka, ntobhāgo’paratīsu ca.",
  "anya-e0809n5:104_0": "1167.",
  "anya-e0809n5:105_0": " Pātubhāve viyoge ca, nisedhādo ni dissati;",
  "anya-e0809n5:106_0": "Atho nīharaṇe cevā, varaṇādo ca nī siyā.",
  "anya-e0809n5:107_0": "1168.",
  "anya-e0809n5:108_0": " Uddhakamma viyoga tta, lābha titti samiddhisu;",
  "anya-e0809n5:109_0": "Pātubhāva’ccayābhāva, pabalatte pakāsane;",
  "anya-e0809n5:110_0": "Dakkha’ggatāsu kathane, sattimokkhādike u ca.",
  "anya-e0809n5:111_0": "1169.",
  "anya-e0809n5:112_0": "Du kucchite’sadatthesu, virūpatte pya’sobhane;",
  "anya-e0809n5:113_0": "Siyā’bhāvā’samiddhīsu, kicche cā’nandanādike.",
  "anya-e0809n5:114_0": "1170.",
  "anya-e0809n5:115_0": "Saṁ samodhāna saṅkhepa, samantatta samiddhisu;",
  "anya-e0809n5:116_0": "Sammā bhusa saha ppatthā, bhimukhatthesu saṅgate;",
  "anya-e0809n5:117_0": "Vidhāne pabhave pūjā, punappunakriyādisu.",
  "anya-e0809n5:118_0": "1171.",
  "anya-e0809n5:119_0": " Vividhā’tisayā’bhāva, bhusatti’ssariyā’ccaye;",
  "anya-e0809n5:120_0": "Viyoge kalahe pātu, bhāve bhāse ca kucchane.",
  "anya-e0809n5:121_0": "1172.",
  "anya-e0809n5:122_0": " Dūrā’nabhimukhattesu, mohā’navaṭṭhitīsu ca;",
  "anya-e0809n5:123_0": "Padhāna dakkhatā kheda, sahatthādo vi dissati.",
  "anya-e0809n5:124_0": "1173.",
  "anya-e0809n5:125_0": " Viyoge jānane cā’dho,bhāga nicchaya bhāga’nicchaya (bhāga+anicchaya-ṭī) suddhisu;",
  "anya-e0809n5:126_0": "Īsadatthe paribhave, desa byāpana hānisu;",
  "anya-e0809n5:127_0": "Vacokriyāya theyye ca, ñāṇappattādike ava.",
  "anya-e0809n5:128_0": "1174.",
  "anya-e0809n5:129_0": " Pacchā bhusatta sādisyā, nupacchinnā’nuvattisu;",
  "anya-e0809n5:130_0": "Hīne ca tatiyatthā’dho, bhāgesva’nugate hite;",
  "anya-e0809n5:131_0": "Dese lakkhaṇa vicche’ttha, mbhūta bhāgādike anu.",
  "anya-e0809n5:132_0": "1175.",
  "anya-e0809n5:133_0": " Samantatthe paricchede, pūjā’liṅgana vajjane;",
  "anya-e0809n5:134_0": "Dosakkhāne nivāsanā, vaññā’dhāresu bhojane;",
  "anya-e0809n5:135_0": "Soka byāpana tatvesu, lakkhaṇādo siyā pari.",
  "anya-e0809n5:136_0": "1176.",
  "anya-e0809n5:137_0": " Ābhimukhya visiṭṭhu’ddha, kammasāruppavuddhisu;",
  "anya-e0809n5:138_0": "Pūjā’dhika kulā’sacca, lakkhaṇādimhi cāpya’bhi.",
  "anya-e0809n5:139_0": "1177.",
  "anya-e0809n5:140_0": " Adhiki’ssara, pāṭhā’dhi, ṭṭhāna, pāpuṇanesva’dhi;",
  "anya-e0809n5:141_0": "Nicchaye coparittā’dhi, bhavane ca visesane.",
  "anya-e0809n5:142_0": "1178.",
  "anya-e0809n5:143_0": " Paṭidānanisedhesu, vāmā’dānanivattisu;",
  "anya-e0809n5:144_0": "Sādise paṭinidhimhi, ābhimukhyagatīsu ca.",
  "anya-e0809n5:145_0": "1179.",
  "anya-e0809n5:146_0": " Patibodhe patigate, tathā punakriyāya ca;",
  "anya-e0809n5:147_0": "Sambhāvane paṭiccatthe, patīti lakkhaṇādike;",
  "anya-e0809n5:148_0": "Su sobhane sukhe sammā, bhusa suṭṭhu samiddhisu.",
  "anya-e0809n5:149_0": "1180.",
  "anya-e0809n5:150_0": " Ābhimukhya, samīpā’di, kammā’liṅgana pattisu;",
  "anya-e0809n5:151_0": "Mariyādu’ddhakammi’cchā, bandhanā’bhividhīsu ā.",
  "anya-e0809n5:152_0": "1181.",
  "anya-e0809n5:153_0": " Nivāsā’vhāna gahaṇa, kicche’sattha nivattisu;",
  "anya-e0809n5:154_0": "Appasādā’si saraṇa, patiṭṭhā’vimhayādisu.",
  "anya-e0809n5:155_0": "1182.",
  "anya-e0809n5:156_0": " Antobhāva bhusattā’ti, saya pūjāsva’tikkame;",
  "anya-e0809n5:157_0": "Bhūtabhāve pasaṁsāyaṁ, daḷhatthādo siyā ati.",
  "anya-e0809n5:158_0": "1183.",
  "anya-e0809n5:159_0": " Sambhāvane ca garahā, pekkhāsu ca samuccaye;",
  "anya-e0809n5:160_0": "Pañhe saṁvaraṇe ceva, āsīsatthe apī’ritaṁ.",
  "anya-e0809n5:161_0": "1184.",
  "anya-e0809n5:162_0": " Niddese vajjane pūjā, pagate vāraṇepi ca;",
  "anya-e0809n5:163_0": "Padussane ca garahā, corikā’do siyā apa.",
  "anya-e0809n5:164_0": "1185.",
  "anya-e0809n5:165_0": " Samīpapūjā sādissa, dosakkhāno’papattisu;",
  "anya-e0809n5:166_0": "Bhusatto’pagamā’dhikya, pubbakammanivattisu;",
  "anya-e0809n5:167_0": "Gayhākāro’parittesu, upe’tya upetya=upa+iti’nasanā’dike.",
  "anya-e0809n5:168_0": "1186.",
  "anya-e0809n5:169_0": "Evaṁ nidassanā’kāro, pamāsu sampahaṁsane;",
  "anya-e0809n5:170_0": "Upadese ca vacana, paṭiggāhe’vadhāraṇe;",
  "anya-e0809n5:171_0": "Garahāye’damatthe ca, parimāne ca pucchane.",
  "anya-e0809n5:172_0": "1187.",
  "anya-e0809n5:173_0": " Samuccaye samāhāre, nvācaye ce’tarītare;",
  "anya-e0809n5:174_0": "Padapūraṇamatte ca, casaddo avadhāraṇe.",
  "anya-e0809n5:175_0": "1188.",
  "anya-e0809n5:176_0": "Iti hetupakāresu, ādimhi cā’vadhāraṇe;",
  "anya-e0809n5:177_0": "Nidassane padatthassa, vipallāse samāpane.",
  "anya-e0809n5:178_0": "1189.",
  "anya-e0809n5:179_0": " Samuccaye co’pamāyaṁ, saṁsaye padapūraṇe;",
  "anya-e0809n5:180_0": "Vavatthitavibhāsāyaṁ, vā’vassagge vikappane.",
  "anya-e0809n5:181_0": "1190.",
  "anya-e0809n5:182_0": " Bhūsane vāraṇe cā’laṁ, vuccate pariyattiyaṁ;",
  "anya-e0809n5:183_0": "Atho’thā’nantarā’rambha, pañhesu padapūraṇe.",
  "anya-e0809n5:184_0": "1191.",
  "anya-e0809n5:185_0": " Pasaṁsāgarahāsaññā, sīkārādo svīkāra (ṭī.) pi nāma tha;",
  "anya-e0809n5:186_0": "Nicchaye cā’numānasmiṁ, siyā nūna vitakkane.",
  "anya-e0809n5:187_0": "1192.",
  "anya-e0809n5:188_0": " Pucchā’vadhāraṇā’nuññā, sāntvanā’lapane santanālapane (ka.)nanu;",
  "anya-e0809n5:189_0": "Vate’kaṁsa, dayā, hāsa, khedā’lapana, vimhaye.",
  "anya-e0809n5:190_0": "1193.",
  "anya-e0809n5:191_0": " Vākyārambha, visādesu, handa hāse’nukampane;",
  "anya-e0809n5:192_0": "Yāva tu tāva sākalya, mānā’vadhya’vadhāraṇe.",
  "anya-e0809n5:193_0": "1194.",
  "anya-e0809n5:194_0": " Pācī, pura, ṅgatotthesu, puratthā paṭhame pyatha;",
  "anya-e0809n5:195_0": "Pabandhe ca cirātīte, nikaṭāgāmike purā.",
  "anya-e0809n5:196_0": "1195.",
  "anya-e0809n5:197_0": " Nisedhavākyālaṅkārā, vadhāraṇapasiddhisu;",
  "anya-e0809n5:198_0": "Khalvā’sanne tu abhito-",
  "anya-e0809n5:199_0": "Bhimukho’bhayatodike.",
  "anya-e0809n5:200_0": "1196.",
  "anya-e0809n5:201_0": "Kāmaṁ yadyapisaddatthe, ekaṁsatthe ca dissati;",
  "anya-e0809n5:202_0": "Atho pana visesasmiṁ, tatheva padapūraṇe.",
  "anya-e0809n5:203_0": "1197.",
  "anya-e0809n5:204_0": "Hi kāraṇe visesā’va, dhāraṇe padapūraṇe;",
  "anya-e0809n5:205_0": "Tu hetuvajje tatthā’tha, ku pāpe’sattha’kucchane.",
  "anya-e0809n5:206_0": "1198.",
  "anya-e0809n5:207_0": "Nu saṁsaye ca pañhe tha, nānā’ nekattha vajjane;",
  "anya-e0809n5:208_0": "Kiṁ tu pucchājigucchāsu, kaṁ tu vārimhi muddhani.",
  "anya-e0809n5:209_0": "1199.",
  "anya-e0809n5:210_0": "Amā sahasamīpe tha, bhede appaṭhame puna;",
  "anya-e0809n5:211_0": "Kirā’nussavā’rucisu, udā’pyatthe vikappane.",
  "anya-e0809n5:212_0": "1200.",
  "anya-e0809n5:213_0": " Patīcī carime pacchā, sāmi tvaddhe jigucchane;",
  "anya-e0809n5:214_0": "Pakāse sambhave pātu,",
  "anya-e0809n5:215_0": "Aññoññe tu raho mitho.",
  "anya-e0809n5:216_0": "1201.",
  "anya-e0809n5:217_0": "Hā khedasokadukkhesu, khede tva’haha vimhaye;",
  "anya-e0809n5:218_0": "Bhiṁsāpane hiṁsāpane (ṭī.)dhīdhi (ka.) nindāyaṁ, pidhāne tiriyaṁ tiro.",
  "anya-e0809n5:219_0": "1202.",
  "anya-e0809n5:220_0": " Tuna tvāna tave tvā tuṁ, dhā so thā kkhattu, meva ca;",
  "anya-e0809n5:221_0": "To tha tra hiñcanaṁ hiṁhaṁ, dhi ha hi dha dhunā rahi.",
  "anya-e0809n5:222_0": "1203.",
  "anya-e0809n5:223_0": " Dāni vodācanaṁ dājja, thaṁ tattaṁ jjha jju ādayo;",
  "anya-e0809n5:224_0": "Samāso cā’byayībhāvo,",
  "anya-e0809n5:225_0": "Yādeso cā’byayaṁ bhaveti.",
  "anya-e0809n5:226_0": "Iti abyayavaggo.",
  "anya-e0809n5:227_0": "Sāmaññakaṇḍo tatiyo.",
  "anya-e0809n5:228_0": "Abhidhānappadīpikā samattā.",
  "anya-e0809n5:229_0": "Nigamana",
  "anya-e0809n5:230_0": "1.",
  "anya-e0809n5:231_0": "Saggakaṇḍo ca bhūkaṇḍo, tathā sāmaññakaṇḍiti;",
  "anya-e0809n5:232_0": "Kaṇḍattayānvitā esā, abhidhānappadīpikā.",
  "anya-e0809n5:233_0": "2.",
  "anya-e0809n5:234_0": " Tidive mahiyaṁ bhujagāvasathe,",
  "anya-e0809n5:235_0": "Sakalatthasamavhayadīpani’yaṁ;",
  "anya-e0809n5:236_0": "Iha yo kusalo matimā sa naro,",
  "anya-e0809n5:237_0": "Paṭu hoti mahāmunino vacane.",
  "anya-e0809n5:238_0": "3.",
  "anya-e0809n5:239_0": "Parakkamabhujo nāma, bhūpālo guṇabhūsano;",
  "anya-e0809n5:240_0": "Laṅkāya māsi tejassī, jayī kesarivikkamo.",
  "anya-e0809n5:241_0": "4.",
  "anya-e0809n5:242_0": " Vibhinnaṁ ciraṁ bhikkhusaṅghaṁ nikāya-",
  "anya-e0809n5:243_0": "Ttayasmiñca kāresi sammā samagge;",
  "anya-e0809n5:244_0": "Sadehaṁ’va niccādaro dīghakālaṁ,",
  "anya-e0809n5:245_0": "Mahagghehi rakkhesi yo paccayehi.",
  "anya-e0809n5:246_0": "5.",
  "anya-e0809n5:247_0": " Yena laṅkā vihārehi, gāmā’rāmapurīhi ca;",
  "anya-e0809n5:248_0": "Kittiyā viya sambādhī, katā khettehi vāpihi.",
  "anya-e0809n5:249_0": "6.",
  "anya-e0809n5:250_0": " Yassā’sādhāraṇaṁ patvā, nuggahaṁ sabbakāmadaṁ;",
  "anya-e0809n5:251_0": "Ahampi ganthakārattaṁ, patto vibudhagocaraṁ.",
  "anya-e0809n5:252_0": "7.",
  "anya-e0809n5:253_0": " Kārite tena pāsāda, gopurādivibhūsite;",
  "anya-e0809n5:254_0": "Saggakhaṇḍe’va tattoyā, sayasmiṁ patibimbite.",
  "anya-e0809n5:255_0": "8.",
  "anya-e0809n5:256_0": "Mahājetavanā’khyamhi, vihāre sādhusammate;",
  "anya-e0809n5:257_0": "Sarogāmasamūhamhi, vasatā santavuttinā.",
  "anya-e0809n5:258_0": "9.",
  "anya-e0809n5:259_0": " Saddhammaṭṭhitikāmena, moggallānena dhīmatā;",
  "anya-e0809n5:260_0": "Therena racitā esā, abhidhānappadīpikāti."
}