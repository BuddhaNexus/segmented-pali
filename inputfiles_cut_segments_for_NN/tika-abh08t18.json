{
  "tika-abh08t18:0_0": "19. Ekūnavīsatimo paricchedo",
  "tika-abh08t18:1_0": "Kaṅkhāvitaraṇavisuddhiniddesavaṇṇanā",
  "tika-abh08t18:2_0": "1231. Iccevamādibāttiṁsakoṭṭhāsānaṁ paccayassa hetupaccaye tāva yogī manasā pariggaṇhāti.",
  "tika-abh08t18:3_0": "1233.Hetvaṅkurassa bījaṁ tu bījaṁ aṅkurassa hetujanakaṁ, pathavādayo aṅkurassa paccayā.",
  "tika-abh08t18:4_0": "1234.Pañcadhammāti avijjātaṇhupādānakammāhārā hetupaccayā dhammā.",
  "tika-abh08t18:5_0": "1235. Kammaṁ puttassa janako pitā viya nāmarūpassa janakaṁ.",
  "tika-abh08t18:6_0": "1238.Paccayāti paccayena.",
  "tika-abh08t18:7_0": "1240.Yā sāti yā sā kaṅkhā. Pubbante pubbakoṭṭhāse.",
  "tika-abh08t18:8_0": "1241.Sabbathā sabbakoṭṭhāsato anavasesāva tassa yogino sā kaṅkhā pahiyyati nāsīyate.",
  "tika-abh08t18:9_0": "1243.Atthasādhikāti kusalapakkhe dānādiatthasādhikā, akusalapakkhe pāṇātipātādiatthasādhikā.",
  "tika-abh08t18:10_0": "Taṁ vipākanti upaghātakakammassa taṁ vipākaṁ uppannaṁ nāma hoti.",
  "tika-abh08t18:10_1": "Evaṁ eko yogī kammavipākavasena nāmarūpassa paccayapariggahaṁ karoti.",
  "tika-abh08t18:11_0": "1246.Hetuphalassa sambandhavasenāti hetuphalasambandhavasena idaṁ nāmarūpaṁ kevalaṁ ekantena pavattati,",
  "tika-abh08t18:11_1": "iti sammā aviparītākārena saṁ anupassati.",
  "tika-abh08t18:12_0": "1247. Pākappavattito uddhaṁ pākapaṭivedakaṁ na passati na jāniyate.",
  "tika-abh08t18:13_0": "1250-1.Appavatti nāma na dissati,",
  "tika-abh08t18:13_1": "upapannaṁ dissati.",
  "tika-abh08t18:13_2": "Titthiyā etamatthaṁ anaññāya ajānitvā asayaṁvasī sattasaññanti ‘‘satto’’ti saññaṁ gahetvāna sassataucchedadassino",
  "tika-abh08t18:13_3": "aññamaññaṁ virodhino hutvā dvāsaṭṭhidiṭṭhiṁ gaṇhanti.",
  "tika-abh08t18:14_0": "1254.Ubhoti ubho kammavipākā aññamaññato suññā.",
  "tika-abh08t18:14_1": "Na ca kammaṁ vinā phalanti kammaṁ vinā phalaṁ na ca hoti.",
  "tika-abh08t18:15_0": "1255.Sambhārehīti sūriyādisambhārehi.",
  "tika-abh08t18:16_0": "1257. Suññaṁ taṁ nāmarūpadhammaṁ.",
  "tika-abh08t18:17_0": "1258.Hetusambhārapaccayāti hetunā ca sambhārapaccayehi ca.",
  "tika-abh08t18:18_0": "Iti abhidhammāvatāraṭīkāya",
  "tika-abh08t18:19_0": "Kaṅkhāvitaraṇavisuddhiniddesavaṇṇanā niṭṭhitā.",
  "tika-abh08t18:20_0": "Ekūnavīsatimo paricchedo."
}