{
  "anya-e1001n7:0_0": "Puttakaṇḍa",
  "anya-e1001n7:1_0": "281.",
  "anya-e1001n7:2_0": " Abhijātaṁ anujātaṁ, puttamicchanti paṇḍitā;",
  "anya-e1001n7:3_0": "Avajātaṁ na icchanti, yo hoti kulagandhano.",
  "anya-e1001n7:4_0": "282.",
  "anya-e1001n7:5_0": " Pañcaṭṭhānāni sampassaṁ, puttamicchanti paṇḍitā;",
  "anya-e1001n7:6_0": "Bhato vā no bharissati, kiccaṁ vā no karissati.",
  "anya-e1001n7:7_0": "283.",
  "anya-e1001n7:8_0": " Kulavaṁso ciraṁ tiṭṭhe, dāyajjaṁ paṭipajjati;",
  "anya-e1001n7:9_0": "Atha vā pana petānaṁ, dakkhinaṁ anupadassati.",
  "anya-e1001n7:10_0": "284.",
  "anya-e1001n7:11_0": " Bahuputte pitā eko, avassaṁ poseti sadā;",
  "anya-e1001n7:12_0": "Bahuputtā na sakkonti, posetuṁ pitarekakaṁ.",
  "anya-e1001n7:13_0": "285.",
  "anya-e1001n7:14_0": " Puttaṁ vā bhātaraṁ duṭṭhu, anusāseyya no jahe;",
  "anya-e1001n7:15_0": "Kinnu chejjaṁ karaṁ pādaṁ, littaṁ asucinā siyā."
}