{
  "tika-vin06t0:0_0": " Namo tassa bhagavato arahato sammāsambuddhassa",
  "tika-vin06t0:1_0": "Vinayapiṭake",
  "tika-vin06t0:2_0": "Vajirabuddhi-ṭīkā",
  "tika-vin06t0:3_0": "Ganthārambhakathā",
  "tika-vin06t0:4_0": "Paññāvisuddhāya dayāya sabbe;",
  "tika-vin06t0:5_0": "Vimocitā yena vineyyasattā;",
  "tika-vin06t0:6_0": "Taṁ cakkhubhūtaṁ sirasā namitvā;",
  "tika-vin06t0:7_0": "Lokassa lokantagatassa dhammaṁ.",
  "tika-vin06t0:8_0": "Saṅghañca sīlādiguṇehi yutta-",
  "tika-vin06t0:9_0": "Mādāya sabbesu padesu sāraṁ;",
  "tika-vin06t0:10_0": "Saṅkhepakāmena mamāsayena;",
  "tika-vin06t0:11_0": "Sañcodito bhikkhuhitañca disvā.",
  "tika-vin06t0:12_0": "Samantapāsādikasaññitāya ;",
  "tika-vin06t0:13_0": "Sambuddhaghosācariyoditāya;",
  "tika-vin06t0:14_0": "Samāsato līnapade likhissaṁ;",
  "tika-vin06t0:15_0": "Samāsato līnapade likhītaṁ.",
  "tika-vin06t0:16_0": "Saññā nimittaṁ kattā ca, parimāṇaṁ payojanaṁ;",
  "tika-vin06t0:17_0": "Sabbāgamassa pubbeva, vattabbaṁ vattumicchatāti. –",
  "tika-vin06t0:18_0": "Vacanato samantapāsādiketi saññā.",
  "tika-vin06t0:18_1": "Dīpantare bhikkhujanassa atthaṁ nābhisambhuṇātīti nimittaṁ.",
  "tika-vin06t0:18_2": "Buddhaghosoti garūhi gahitanāmadheyyenāti kattā.",
  "tika-vin06t0:18_3": "Samadhikasattavīsatisahassamattena tassa ganthenāti parimāṇaṁ.",
  "tika-vin06t0:18_4": "Ciraṭṭhitatthaṁ dhammassāti payojanaṁ.",
  "tika-vin06t0:19_0": "Tatrāha – ‘‘vattabbaṁ vattumicchatāti yaṁ vuttaṁ, tattha kathaṁvidho vattā’’ti? Uccate –",
  "tika-vin06t0:20_0": "Pāṭhatthavidūsaṁhīro, vattā suci amaccharo;",
  "tika-vin06t0:21_0": "Catukkamapariccāgī, desakassa hitussukoti. (mahāni. aṭṭha. ganthārambhakathā);",
  "tika-vin06t0:22_0": "Tatra paṭhīyateti pāṭho.",
  "tika-vin06t0:22_1": "So hi anekappakāro atthānurūpo atthānanurūpo ceti. Kathaṁ?",
  "tika-vin06t0:22_2": "Sandhāyabhāsito byañjanabhāsito sāvasesapāṭho niravasesapāṭho nīto neyyoti.",
  "tika-vin06t0:22_3": "Tatra anekatthavattā sandhāyabhāsito nāma ‘‘mātaraṁ pitaraṁ hantvā’’tiādi (dha. pa. 294).",
  "tika-vin06t0:22_4": "Ekatthavattā byañjanabhāsito nāma ‘‘manopubbaṅgamā dhammā’’tyādi (dha. pa. 1, 2; netti. 90, 92; peṭako. 14).",
  "tika-vin06t0:22_5": "Sāvaseso nāma ‘‘sabbaṁ,",
  "tika-vin06t0:22_6": "bhikkhave,",
  "tika-vin06t0:22_7": "āditta’’mityādi (mahāva. 54; saṁ. ni. 4.28).",
  "tika-vin06t0:22_8": "Viparīto niravaseso nāma ‘‘sabbe dhammā sabbākārena buddhassa bhagavato ñāṇamukhe āpāthaṁ āgacchantī’’tyādi (mahāni. 156; paṭi. ma. 3.5).",
  "tika-vin06t0:22_9": "Yathā vacanaṁ,",
  "tika-vin06t0:22_10": "tathā avagantabbo nīto nāma ‘‘aniccaṁ dukkhamanattā’’tyādi.",
  "tika-vin06t0:22_11": "Yuttiyā anussaritabbo neyyo nāma ‘‘ekapuggalo,",
  "tika-vin06t0:22_12": "bhikkhave’’tyādi (a. ni. 1.170).",
  "tika-vin06t0:23_0": "Atthopi anekappakāro pāṭhattho sabhāvattho ñeyyattho pāṭhānurūpo pāṭhānanurūpo sāvasesattho niravasesattho nītattho neyyatthotyādi.",
  "tika-vin06t0:23_1": "Tattha yo taṁtaṁsaññāpanatthamuccārīyate pāṭho,",
  "tika-vin06t0:23_2": "sa pāṭhattho ‘‘sātthaṁ sabyañjana’’mityādīsu (pārā. 1; dī. ni.",
  "tika-vin06t0:23_3": "1.190) viya.",
  "tika-vin06t0:23_4": "Rūpārūpadhammānaṁ lakkhaṇarasādi sabhāvattho ‘‘sammādiṭṭhiṁ bhāvetī’’tyādīsu (vibha. 489; saṁ. ni.",
  "tika-vin06t0:23_5": "5.3) viya.",
  "tika-vin06t0:23_6": "Yo ñāyamāno hitāya bhavati,",
  "tika-vin06t0:23_7": "sa ñātumarahattā ñeyyattho ‘‘atthavādī dhammavādī’’tyevamādīsu (dī. ni. 1.9, 194; 3.238; ma. ni.",
  "tika-vin06t0:23_8": "1.411) viya.",
  "tika-vin06t0:23_9": "Yathāpāṭhaṁ bhāsito pāṭhānurūpo ‘‘cakkhu,",
  "tika-vin06t0:23_10": "bhikkhave,",
  "tika-vin06t0:23_11": "purāṇakamma’’nti (saṁ. ni.",
  "tika-vin06t0:23_12": "4.146) bhagavatā vuttamato cakkhumapi kammanti.",
  "tika-vin06t0:23_13": "Byañjanacchāyāya atthaṁ paṭibāhayamānena vutto pāṭhānanurūpo.",
  "tika-vin06t0:23_14": "Vajjetabbaṁ kiñci apariccajitvā parisesaṁ katvā vutto sāvasesattho ‘‘cakkhuñca paṭicca rūpe ca uppajjatī’’ti (saṁ. ni. 4.60; mahāni. 107) ca,",
  "tika-vin06t0:23_15": "‘‘sabbe tasanti daṇḍassa,",
  "tika-vin06t0:23_16": "sabbe bhāyanti maccuno’’tyādīsu (dha. pa.",
  "tika-vin06t0:23_17": "129) viya.",
  "tika-vin06t0:23_18": "Viparīto niravasesattho ‘‘sandhāvitaṁ saṁsaritaṁ mamañceva tumhākañca (dī. ni. 2.155; mahā. 287; netti. 114). Tatra,",
  "tika-vin06t0:23_19": "bhikkhave,",
  "tika-vin06t0:23_20": "ko mantā ko saddhātā…pe…",
  "tika-vin06t0:23_21": "aññatra diṭṭhapadehī’’tyādi (a. ni. 7.66).",
  "tika-vin06t0:23_22": "Saddavaseneva vedanīyo nītattho ‘‘rūpā saddā rasā gandhā,",
  "tika-vin06t0:23_23": "phoṭṭhabbā ca manoramā’’tyādīsu (saṁ. ni. 1.151, 165; mahāva. 33) viya.",
  "tika-vin06t0:23_24": "Sammutivasena veditabbo neyyattho ‘‘cattārome,",
  "tika-vin06t0:23_25": "bhikkhave,",
  "tika-vin06t0:23_26": "valāhakūpamāpuggalā’’tyādīsu viya (a. ni. 4.101; pu. pa. 157). Āha ca –",
  "tika-vin06t0:24_0": "‘‘Yo attho saddato ñeyyo, nītatthaṁ iti taṁ vidū;",
  "tika-vin06t0:25_0": "Atthassevābhisāmaggī, neyyattho iti kathyate’’ti.",
  "tika-vin06t0:26_0": "Evaṁ pabhedagate pāṭhatthe vijānātīti pāṭhatthavidū.",
  "tika-vin06t0:26_1": "Na saṁhīrate parapavādīhi dīgharattaṁ titthavāsenetyasaṁhīro.",
  "tika-vin06t0:26_2": "Bhāvanāyāgamādhigamasampannattā vattuṁ sakkotīti vattā,",
  "tika-vin06t0:26_3": "saṅkhepavitthāranayena hetudāharaṇādīhi avabodhayituṁ samatthotyattho.",
  "tika-vin06t0:26_4": "Socayatyattānaṁ pare ceti suci,",
  "tika-vin06t0:26_5": "dussīlyaduddiṭṭhimalavirahitotyattho.",
  "tika-vin06t0:26_6": "Dussīlo hi attānamupahantunādeyyavāco ca bhavatyapattāhārācāro iva niccāturo vejjo.",
  "tika-vin06t0:26_7": "Duddiṭṭhi paraṁ upahanti,",
  "tika-vin06t0:26_8": "nāvassaṁ nissayo ca bhavatyahivāḷagahākulo iva kamalasaṇḍo.",
  "tika-vin06t0:26_9": "Ubhayavipanno sabbathāpyanupāsanīyo bhavati gūthagatamiva chavālātaṁ gūthagato viya ca kaṇhasappo.",
  "tika-vin06t0:26_10": "Ubhayasampanno pana suci sabbathāpyupāsanīyo sevitabbo ca viññūhi,",
  "tika-vin06t0:26_11": "nirupaddavo iva ratanākaro.",
  "tika-vin06t0:26_12": "Nāssa maccharotyamaccharo,",
  "tika-vin06t0:26_13": "ahīnācariyamuṭṭhītyattho.",
  "tika-vin06t0:26_14": "Suttasuttānulomācariyavādaattanomatisaṅkhātassa catukkassāpariccāgī,",
  "tika-vin06t0:26_15": "tadatthasseva byākhyātetyattho.",
  "tika-vin06t0:26_16": "Atha vā paccakkhānumānasaddatthāpattippabhedassa pamāṇacatukkassāpariccāgī.",
  "tika-vin06t0:27_0": "‘‘Ekaṁsavacanaṁ ekaṁ, vibhajjavacanāparaṁ;",
  "tika-vin06t0:28_0": "Tatiyaṁ paṭipuccheyya, catutthaṁ pana ṭhāpaye’’ti. –",
  "tika-vin06t0:29_0": "Evaṁ vuttacatukkassa vā apariccāgī;",
  "tika-vin06t0:29_1": "Hitussuko iti sotūnaṁ hitāyossuko,",
  "tika-vin06t0:29_2": "tesamavabodhanaṁ pati patthetī tyattho;",
  "tika-vin06t0:29_3": "So eso sucittā piyo;",
  "tika-vin06t0:29_4": "Catukkassa apariccāgittā garu;",
  "tika-vin06t0:29_5": "Asaṁhīrattā bhāvanīyo;",
  "tika-vin06t0:29_6": "Desakattā vattā;",
  "tika-vin06t0:29_7": "Hitussukattā vacanakkhamo;",
  "tika-vin06t0:29_8": "Pāṭhatthaviduttā gambhīrakathaṁ kattā;",
  "tika-vin06t0:29_9": "Amaccharattā no caṭṭhāne niyojakoti;",
  "tika-vin06t0:30_0": "‘‘Piyo garu bhāvanīyo, vattā ca vacanakkhamo;",
  "tika-vin06t0:31_0": "Gambhīrañca kathaṁ kattā, no caṭṭhāne niyojako’’. (a. ni. 7.37; netti. 113) –",
  "tika-vin06t0:32_0": "Itiabhihito desako;",
  "tika-vin06t0:33_0": "Sotā idāni abhidhīyate –",
  "tika-vin06t0:34_0": "Dhammācariyagaru saddhā-paññādiguṇamaṇḍito;",
  "tika-vin06t0:35_0": "Asaṭhāmāyo sotāssa, sumedho amatāmukho.",
  "tika-vin06t0:36_0": "Tattha dhammagaruttā kathaṁ na paribhavati,",
  "tika-vin06t0:36_1": "ācariyagaruttā kathikaṁ na paribhavati,",
  "tika-vin06t0:36_2": "saddhāpaññādiguṇapaṭimaṇḍitattā attānaṁ na paribhavati,",
  "tika-vin06t0:36_3": "asaṭhāmāyattā amatābhimukhattā ca avikkhittacitto bhavati,",
  "tika-vin06t0:36_4": "sumedhattā yonisomanasikarotītyattho.",
  "tika-vin06t0:36_5": "Vuttañhetaṁ –",
  "tika-vin06t0:37_0": "‘‘Pañcahi,",
  "tika-vin06t0:37_1": "bhikkhave,",
  "tika-vin06t0:37_2": "dhammehi samannāgato suṇanto saddhammaṁ bhabbo niyāmaṁ okkamituṁ kusalesu dhammesu sammattaṁ.",
  "tika-vin06t0:37_3": "Katamehi pañcahi?",
  "tika-vin06t0:37_4": "Na kathaṁ paribhoti,",
  "tika-vin06t0:37_5": "na kathikaṁ paribhoti,",
  "tika-vin06t0:37_6": "na attānaṁ paribhoti,",
  "tika-vin06t0:37_7": "avikkhittacitto dhammaṁ suṇāti ekaggacitto,",
  "tika-vin06t0:37_8": "yoniso ca manasi karotī’’ti (a. ni. 5.151).",
  "tika-vin06t0:38_0": "Taṁlakkhaṇappattattā bhāvanā bhavati savanassetyutto sotā.",
  "tika-vin06t0:39_0": "Ganthārambhakathāvaṇṇanā",
  "tika-vin06t0:40_0": "Idāni assārambho –",
  "tika-vin06t0:40_1": "tattha yoti aniyamaniddeso,",
  "tika-vin06t0:40_2": "tena visuddhajātikulagottādīnaṁ kilesamalavisuddhiyā,",
  "tika-vin06t0:40_3": "pūjārahatāya vā akāraṇataṁ dassetvā yo koci imissā samantapāsādikāya ādigāthāya niddiṭṭhalokanāthattahetuṁ",
  "tika-vin06t0:40_4": "yathāvuttahetumūlena thirataraṁ acalaṁ katvā yathāvuttahetukālaṁ accantameva pūrento avasāne yathāvuttahetuphalaṁ",
  "tika-vin06t0:40_5": "sampādetvā yathāvuttahetuphalappayojanaṁ sādheti,",
  "tika-vin06t0:40_6": "sova paramapūjārahoti niyameti.",
  "tika-vin06t0:41_0": "Ettāvatā –",
  "tika-vin06t0:42_0": "Bhayasammohaduddiṭṭhi-paṇāmo nesa sabbathā;",
  "tika-vin06t0:43_0": "Paññāpubbaṅgamo eso, paṇāmoti nidassito.",
  "tika-vin06t0:44_0": "Tatra hetūti atidukkarāni tiṁsapāramitāsaṅkhātāni puññakammāni.",
  "tika-vin06t0:44_1": "Tāni hi accantadukkhena kasirena vacanapathātītānubhāvena mahatā ussāhena karīyantīti atidukkarāni nāma.",
  "tika-vin06t0:44_2": "Atidukkarattā eva hi tesaṁ atidullabhaṁ loke anaññasādhāraṇaṁ nāthattasaṅkhātaṁ phalaṁ phalanti,",
  "tika-vin06t0:44_3": "taṁ tattha hetuphalaṁ;",
  "tika-vin06t0:44_4": "hetumūlaṁ nāma yathāvuttassa hetuno nipphādanasamatthā mahākaruṇā,",
  "tika-vin06t0:44_5": "sā ādipaṇidhānato paṭṭhāya ‘‘mutto mocessāmī’’tiādinā nayena yāva hetuphalappayojanā,",
  "tika-vin06t0:44_6": "tāva abbocchinnaṁ pavattati.",
  "tika-vin06t0:44_7": "Yaṁ sandhāya vuttaṁ –",
  "tika-vin06t0:45_0": "‘‘Sakānanā sagrivarā sasāgarā,",
  "tika-vin06t0:46_0": "Gatā vināsaṁ bahuso vasundharā;",
  "tika-vin06t0:47_0": "Yugantakāle salilānalānile,",
  "tika-vin06t0:48_0": "Na bodhisattassa mahātapā kuto’’ti.",
  "tika-vin06t0:49_0": "Yāya samannāgatattā ‘‘namo mahākāruṇikassa tassā’’ti āha.",
  "tika-vin06t0:49_1": "Hetukālaṁ nāma catuaṭṭhasoḷasaasaṅkhyeyyādippabhedo kālo,",
  "tika-vin06t0:49_2": "yaṁ sandhāyāha ‘‘kappakoṭīhipi appameyyaṁ kāla’’nti.",
  "tika-vin06t0:49_3": "Tattha accantasaṁyogatthe upayogavacanaṁ veditabbaṁ ‘‘māsaṁ adhīte,",
  "tika-vin06t0:49_4": "divasaṁ caratī’’tiādīsu viya.",
  "tika-vin06t0:49_5": "Kāmañca so kālo asaṅkhyeyyavasena pameyyo viññeyyo,",
  "tika-vin06t0:49_6": "tathāpi kappakoṭivasena aviññeyyataṁ sandhāya ‘‘kappakoṭīhipi appameyyaṁ kāla’’nti āha.",
  "tika-vin06t0:49_7": "Tattha kālayatīti kālo,",
  "tika-vin06t0:49_8": "khipati viddhaṁsayati sattānaṁ jīvitamiti attho.",
  "tika-vin06t0:49_9": "Kala vikkhepe.",
  "tika-vin06t0:49_10": "Tattha kappīyati saṁkappīyati sāsapapabbatādīhi upamāhi kevalaṁ saṁkappīyati,",
  "tika-vin06t0:49_11": "na manussadivasamāsasaṁvaccharādigaṇanāya gaṇīyatīti kappo.",
  "tika-vin06t0:49_12": "Ekantiādigaṇanapathassa koṭibhūtattā koṭi,",
  "tika-vin06t0:49_13": "kappānaṁ koṭiyo kappakoṭiyo .",
  "tika-vin06t0:49_14": "Tāhipi na pamīyatīti appameyyo,",
  "tika-vin06t0:49_15": "taṁ appameyyaṁ.",
  "tika-vin06t0:49_16": "Karontoti nānatthattā dhātūnaṁ dānaṁ dento,",
  "tika-vin06t0:49_17": "sīlaṁ rakkhanto,",
  "tika-vin06t0:49_18": "lobhakkhandhato nikkhamanto,",
  "tika-vin06t0:49_19": "attahitaparahitādibhedaṁ taṁ taṁ dhammaṁ pajānanto,",
  "tika-vin06t0:49_20": "vividhena vāyāmena ghaṭento vāyamanto,",
  "tika-vin06t0:49_21": "taṁ taṁ sattāparādhaṁ khamanto,",
  "tika-vin06t0:49_22": "paṭiññāsammutiparamatthasaccāni saccāyanto,",
  "tika-vin06t0:49_23": "taṁ taṁ sattahitaṁ adhiṭṭhahanto,",
  "tika-vin06t0:49_24": "sakalalokaṁ mettāyanto,",
  "tika-vin06t0:49_25": "mittāmittādibhedaṁ pakkhapātaṁ pahāya taṁ taṁ sattaṁ ajjhupekkhanto cāti attho.",
  "tika-vin06t0:49_26": "Khedaṁ gatoti anantappabhedaṁ mahantaṁ saṁsāradukkhaṁ anubhavanaṭṭhena gato,",
  "tika-vin06t0:49_27": "sampattotyattho.",
  "tika-vin06t0:49_28": "Saṁsāradukkhañhi sārīrikaṁ mānasikañca sukhaṁ khedayati pātayatīti ‘‘khedo’’ti vuccati.",
  "tika-vin06t0:49_29": "Lokahitāyāti idaṁ yathāvuttahetuphalappayojananidassanaṁ,",
  "tika-vin06t0:49_30": "‘‘saṁsāradukkhānubhavanakāraṇanidassana’’ntipi eke –",
  "tika-vin06t0:50_0": "‘‘‘Jātisaṁsāradukkhānaṁ, gantuṁ sakkopi nibbutiṁ;",
  "tika-vin06t0:51_0": "Ciralliṭṭhopi saṁsāre, karuṇāyeva kevala’nti. –",
  "tika-vin06t0:52_0": "Ca vutta’’nti,",
  "tika-vin06t0:52_1": "tamayuttaṁ.",
  "tika-vin06t0:52_2": "Na hi bhagavā lokahitāya saṁsāradukkhamanubhavati.",
  "tika-vin06t0:52_3": "Na hi kassaci dukkhānubhavanaṁ lokassa upakāraṁ āvahati.",
  "tika-vin06t0:52_4": "Evaṁ panetaṁ dasseti tiṁsapāramitāpabhedaṁ hetuṁ,",
  "tika-vin06t0:52_5": "pāramitāphalabhūtaṁ nāthattasaṅkhātaṁ phalañca.",
  "tika-vin06t0:52_6": "Yathā cāha ‘‘mamañhi, ānanda,",
  "tika-vin06t0:52_7": "kalyāṇamittaṁ āgamma jātidhammā sattā jātiyā parimuccantī’’tiādi (saṁ. ni. 1.129; 5.2).",
  "tika-vin06t0:52_8": "Tattha bhagavā yathāvuttahetūhi sattānaṁ vineyyabhāvanipphādanapaññābījāni vapi,",
  "tika-vin06t0:52_9": "hetuphalena paripakkindriyabhāvena parinipphannavineyyabhāve satte vinayi,",
  "tika-vin06t0:52_10": "saṁsāradukkhato mocayīti attho.",
  "tika-vin06t0:52_11": "Na evaṁ saṁsāradukkhena lokassa upakāraṁ kiñci akāsi,",
  "tika-vin06t0:52_12": "tasmā karonto atidukkarāni lokahitāyāti sambandho.",
  "tika-vin06t0:52_13": "Imissā yojanāya sabbapaṭhamassa bodhisattassa uppattikālato paṭṭhāya bodhisattassa nāthattasaṅkhātapāramitāhetuphalādhigamo veditabbo.",
  "tika-vin06t0:52_14": "Yo nāthoti hi sambandho adhippeto.",
  "tika-vin06t0:52_15": "Imassa panatthassa –",
  "tika-vin06t0:53_0": "‘‘Yadeva paṭhamaṁ citta-muppannaṁ tava bodhaye;",
  "tika-vin06t0:54_0": "Tvaṁ tadevassa lokassa, pūjike parivasittha’’. –",
  "tika-vin06t0:55_0": "Iti vacanaṁ sādhakaṁ.",
  "tika-vin06t0:55_1": "Paṭhamacittassa pāramitābhāvo rukkhassa aṅkurato paṭṭhāya uppattiupamāya sādhetabbo. Etthāha –",
  "tika-vin06t0:55_2": "‘‘khedaṁ gatoti vacanaṁ niratthakaṁ ,",
  "tika-vin06t0:55_3": "yathāvuttanayena guṇasādhanāsambhavato’’ti? Na,",
  "tika-vin06t0:55_4": "antarā anivattanakabhāvadīpanato.",
  "tika-vin06t0:55_5": "Dukkarāni karonto khedaṁ gato eva,",
  "tika-vin06t0:55_6": "na antarā khedaṁ asahanto nivattatīti dīpeti.",
  "tika-vin06t0:55_7": "Lokadukkhāpanayanakāmassa vā bhagavato attano dukkhānubhavanasamatthataṁ dasseti.",
  "tika-vin06t0:56_0": "‘‘Yassa kassaci varadossaṁ, yāvāhaṁ sabbasattadukkhāni;",
  "tika-vin06t0:57_0": "Sabbāni sabbakālaṁ yugaṁ, padmasseva bujjhantomhī’’ti. –",
  "tika-vin06t0:58_0": "Evaṁadhippāyassa attamattadukkhānubhavanasamatthatāya kāyeva kathāti atisayaṁ atthaṁ dassetīti attho.",
  "tika-vin06t0:58_1": "Atha vā khedaṁ gatoti byāpāraṁ paricayaṁ gatotipi attho sambhavati.",
  "tika-vin06t0:58_2": "Kammādīsu sabyāpāraṁ purisaṁ disvā santi hi loke vattāro ‘‘khinnoyaṁ kamme,",
  "tika-vin06t0:58_3": "khinnoyaṁ satte’’tiādi.",
  "tika-vin06t0:58_4": "Imissā yojanāya nāthoti iminā buddhattādhigamasiddhaṁ koṭippattaṁ nāthabhāvaṁ patvā ṭhitakālo dassitoti veditabbo.",
  "tika-vin06t0:58_5": "Keci ‘‘mahākāruṇikassāti vadanto buddhabhūtassāti dassetī’’ti likhanti,",
  "tika-vin06t0:58_6": "taṁ na sundaraṁ viya,",
  "tika-vin06t0:58_7": "bodhisattakālepi tabbohārasabbhāvato.",
  "tika-vin06t0:58_8": "Tasmā so ettakaṁ kālaṁ dukkarāni karonto avasāne dukkarapāramitāpāripūriyā tāsaṁ phalabhūtaṁ nāthabhāvaṁ",
  "tika-vin06t0:58_9": "patvā lokahitāya byāpāraṁ gatoti ayamattho nidassito hoti.",
  "tika-vin06t0:58_10": "‘‘Bodhiṁ gato’’ti vuttepi subyattaṁ hetuphalaṁ dassitaṁ hoti.",
  "tika-vin06t0:58_11": "Buddhabhāvappattasseva ca nāthassa namo kato hoti visesavacanasabbhāvato,",
  "tika-vin06t0:58_12": "na bodhisattassa.",
  "tika-vin06t0:58_13": "Evaṁ santepi vinayādhikāro idhādhippeto.",
  "tika-vin06t0:58_14": "So ca pabbajitakālato paṭṭhāya yāvamaraṇakālā hoti.",
  "tika-vin06t0:58_15": "Taṁ ativiya parittaṁ kālaṁ lajjino atisukaraṁ sīlamattaṁ ekakassa attano hitāya attamattadukkhāpanayanādhippāyena",
  "tika-vin06t0:58_16": "paripūrento ko nāma idhalokaparalokātikkamasukhaṁ na gaccheyya,",
  "tika-vin06t0:58_17": "nanu bhagavā sakalalokadukkhāpanayanādhippāyena kappakoṭīhipi appameyyaṁ kālaṁ karonto atidukkaranirassādaṁ",
  "tika-vin06t0:58_18": "khedaṁ gatoti aññāpadesena guṇaṁ vaṇṇeti ācariyo.",
  "tika-vin06t0:59_0": "Lokahitāyāti ettha lokiyati ettha dukkhanti loko,",
  "tika-vin06t0:59_1": "luyate vā jātijarāmaraṇadukkhehīti loko,",
  "tika-vin06t0:59_2": "iminā sattalokaṁ jātilokañca saṅgaṇhāti.",
  "tika-vin06t0:59_3": "Tasmā tassa sattalokassa idhalokaparalokahitaṁ atikkantaparalokānaṁ vā ucchinnalokasamudayānaṁ lokānaṁ ,",
  "tika-vin06t0:59_4": "idha jātiloke okāsaloke vā diṭṭhadhammasukhavihārasaṅkhātañca hitaṁ sampiṇḍetvā lokassa, lokānaṁ,",
  "tika-vin06t0:59_5": "loke vā hitanti sarūpekadesekasesaṁ katvā ‘‘lokahita’’miccevāha.",
  "tika-vin06t0:59_6": "Nāthoti sabbasattānaṁ āsayānusayacariyādhimuttibhedānurūpadhammadesanasamatthatāya ‘‘dhammaṁ vo,",
  "tika-vin06t0:59_7": "bhikkhave,",
  "tika-vin06t0:59_8": "desessāmi…pe…",
  "tika-vin06t0:59_9": "taṁ suṇāthā’’ti (ma. ni.",
  "tika-vin06t0:59_10": "3.420) evaṁ yācanaṭṭhenāpi nāthateti nātho.",
  "tika-vin06t0:59_11": "Bhikkhūnaṁ vītikkamānurūpaṁ sikkhāpadapaññāpanena diṭṭhadhammikasamparāyikāya ca karuṇāya upagantvā tapati,",
  "tika-vin06t0:59_12": "suttantavasena vā tesaṁ sabbasattānaṁ anusayite kilese karuṇāya ca paññāya ca upagantvā tapati,",
  "tika-vin06t0:59_13": "abhidhammavasena vā te te saṅkhāre aniccādilakkhaṇavasena upaparikkhitvā attano kilese paññāya upecca",
  "tika-vin06t0:59_14": "paricchinditvā tapatīti tapanaṭṭhenāpi nāthateti nātho.",
  "tika-vin06t0:59_15": "Sadevake loke appaṭipuggalattā kenaci appaṭihatadhammadesanattā paramacittissariyappavattito ca issariyaṭṭhenāpi nāthateti nātho.",
  "tika-vin06t0:59_16": "‘‘Dhammiyā kathāya sandassesi samādapesi samuttejesi sampahaṁsesī’’ti (mahāva.",
  "tika-vin06t0:59_17": "90) vacanato sampahaṁsanasaṅkhātena āsīsaṭṭhena,",
  "tika-vin06t0:59_18": "paṇidhānato paṭṭhāya ‘‘kathaṁ nāmāhaṁ mutto mocayissāmī’’tiādinā nayena āsīsaṭṭhena vā nāthateti nāthoti veditabbo,",
  "tika-vin06t0:59_19": "sammāsambuddho.",
  "tika-vin06t0:59_20": "Catūhipi nāthaṅgehi catuvesārajjacatupaṭisambhidādayo sabbepi buddhaguṇā yojetabbā,",
  "tika-vin06t0:59_21": "ativitthārikabhayā pana na yojitā.",
  "tika-vin06t0:60_0": "Namoti paramatthato buddhaguṇabahumānapabbhārā cittanati,",
  "tika-vin06t0:60_1": "cittanatippabhavā ca vacīkāyanati.",
  "tika-vin06t0:60_2": "Atthu meti pāṭhasesena sambandho.",
  "tika-vin06t0:60_3": "Mahākāruṇikassāti ettha sabbasattavisayattā mahussāhappabhavattā ca mahatī karuṇā mahākaruṇā.",
  "tika-vin06t0:60_4": "Tattha paṇidhānato paṭṭhāya yāvaanupādisesanibbānapurappavesā niyuttoti mahākāruṇiko, bhagavā.",
  "tika-vin06t0:60_5": "Ettha ca mahākāruṇikassāti iminā yathāvuttahetumūlaṁ dasseti.",
  "tika-vin06t0:60_6": "Nikkaruṇo hi paradukkhesu udāsino buddhatthāya paṇidhānamattampi atibhāriyanti maññanto appameyyaṁ kālaṁ",
  "tika-vin06t0:60_7": "atidukkaraṁ hetuṁ pūretvā nāthattasaṅkhātaṁ hetuphalappayojanabhūtaṁ lokahitaṁ kathaṁ karissati.",
  "tika-vin06t0:60_8": "Tasmā sabbaguṇamūlabhūtattā mahākaruṇāguṇameva vaṇṇento ‘‘namo mahākāruṇikassā’’ti āha.",
  "tika-vin06t0:60_9": "Ettāvatā hetuanurūpaṁ phalaṁ,",
  "tika-vin06t0:60_10": "phalānurūpo hetu,",
  "tika-vin06t0:60_11": "dvinnampi anurūpaṁ mūlaṁ,",
  "tika-vin06t0:60_12": "tiṇṇampi anurūpaṁ payojananti ayamattho dassito hoti.",
  "tika-vin06t0:61_0": "Evaṁ acchariyapuriso, nātho nāthaguṇe ṭhito;",
  "tika-vin06t0:62_0": "Namoraho anāthassa, nāthamānassa sampadaṁ.",
  "tika-vin06t0:63_0": "Ettha siyā ‘‘anekesu bhagavato guṇesu vijjamānesu kasmā ‘mahākāruṇikassā’ti ekameva gahita’’nti? Uccate –",
  "tika-vin06t0:64_0": "Dosahīnassa satthassa, codanā tu na vijjate;",
  "tika-vin06t0:65_0": "Dosayuttamasatthañca, tasmā codanā apattakāti.",
  "tika-vin06t0:66_0": "Na mayā codanā katā, kintu pucchā eva katā. Apica –",
  "tika-vin06t0:67_0": "‘‘Phalaṁ satipi rukkheḍḍhe, na patatyavikampite;",
  "tika-vin06t0:68_0": "Codanā yā’tthu satthānaṁ, pucchanātyatthaphalaṁ mahatā.",
  "tika-vin06t0:69_0": "‘‘Nabhottuṁ kurute sammā, gahituṁ nāḍḍhate ghaṭaṁ;",
  "tika-vin06t0:70_0": "Akkhepe hi kate tadi-cchissāṇābuddhibandhanaṁ.",
  "tika-vin06t0:71_0": "‘‘Yathā himapado paddho, pabuddho gandhalimpiyā;",
  "tika-vin06t0:72_0": "Bhinnatthaviramassevaṁ, satthakatātthalimpiyā’’ti. –",
  "tika-vin06t0:73_0": "Evaṁ cekaṁ –",
  "tika-vin06t0:74_0": "Sammāpi codanā taṁ khalu, guravo vivākyā vivaddha;",
  "tika-vin06t0:75_0": "Yatisissā āghaṭṭitāti-vākyenābhyadhikaṁ gopaya.",
  "tika-vin06t0:76_0": "Saravatī āceraṁ kiliṭṭhā, tadicchissajitāttānaṁ;",
  "tika-vin06t0:77_0": "Jayatyattānamācero, sadassasseva sārathīti. –",
  "tika-vin06t0:78_0": "Atroccate –",
  "tika-vin06t0:79_0": "Yassa hi vākyasahassaṁ, vākye vākye satañca jivhā;",
  "tika-vin06t0:80_0": "Nāmaṁ dasabalaguṇapadesaṁ, vattuṁ kappenapi na sakkā.",
  "tika-vin06t0:81_0": "Yathā –",
  "tika-vin06t0:82_0": "Buddhopi buddhassa bhaṇeyya vaṇṇaṁ,",
  "tika-vin06t0:83_0": "Kappampi ce aññamabhāsamāno;",
  "tika-vin06t0:84_0": "Khīyetha kappo ciradīghamantare,",
  "tika-vin06t0:85_0": "Vaṇṇo na khīyetha tathāgatassāti. (dī. ni. aṭṭha. 1.304; 3.141; ma. ni. aṭṭha. 2.425; udā. aṭṭha. 53; cariyā. aṭṭha.",
  "tika-vin06t0:85_1": "nidānakathā) –",
  "tika-vin06t0:86_0": "Cottattā na sakkā bhagavataṁ guṇānamavasesābhidhātuṁ.",
  "tika-vin06t0:87_0": "Apica –",
  "tika-vin06t0:88_0": "Yathā tvaṁ sattānaṁ, dasabala tathā ñāṇakaruṇā;",
  "tika-vin06t0:89_0": "Guṇadvandaṁ seṭṭhaṁ, tava guṇagaṇā nāma tiguṇāti. –",
  "tika-vin06t0:90_0": "Sabbaguṇaseṭṭhattā mūlattā ca ekameva vuttaṁ.",
  "tika-vin06t0:90_1": "Atha vā ‘‘chasu asādhāraṇañāṇesu aññatarattā taggahaṇena sesāpi gahitāva sahacaraṇalakkhaṇenā’’ti ca vadanti.",
  "tika-vin06t0:90_2": "Visesato panettha abhidhammassa kevalaṁ paññāvisayattā abhidhammaṭṭhakathārambhe ācariyena ‘‘karuṇā viya sattesu,",
  "tika-vin06t0:90_3": "paññā yassa mahesino’’ti paññāguṇo vaṇṇito tesaṁ tesaṁ sattānaṁ āsayānusayacaayādhimuttibhedānurūpaparicchindanapaññāya,",
  "tika-vin06t0:90_4": "sattesu mahākaruṇāya ca adhikārattā.",
  "tika-vin06t0:90_5": "Suttantaṭṭhakathārambhe ‘‘karuṇāsītalahadayaṁ,",
  "tika-vin06t0:90_6": "paññāpajjotavihatamohatama’’nti bhagavato ubhopi paññākaruṇāguṇā vaṇṇitā.",
  "tika-vin06t0:90_7": "Idha pana vinaye āsayādinirapekkhaṁ kevalaṁ karuṇāya pākatikasattenāpi asotabbārahaṁ suṇanto,",
  "tika-vin06t0:90_8": "apucchitabbārahaṁ pucchanto,",
  "tika-vin06t0:90_9": "avattabbārahañca vadanto sikkhāpadaṁ paññapesīti karuṇāguṇoyeveko vaṇṇitoti veditabbo.",
  "tika-vin06t0:91_0": "Paññādayā attaparatthahetū,",
  "tika-vin06t0:92_0": "Tadanvayā sabbaguṇā jinassa;",
  "tika-vin06t0:93_0": "Ubho guṇā te guṇasāgarassa,",
  "tika-vin06t0:94_0": "Vuttā idhācariyavarena tasmā.",
  "tika-vin06t0:95_0": "Ettāvatā aṭṭhakathādigāthā,",
  "tika-vin06t0:96_0": "Samāsato vuttapadatthasobhā;",
  "tika-vin06t0:97_0": "Ayampi vitthāranayoti cāhaṁ,",
  "tika-vin06t0:98_0": "Uddhaṁ ito te paṭisaṁkhipāmi.",
  "tika-vin06t0:99_0": "Dutiyagāthāya asambudhanti dhammānaṁ yathāsabhāvaṁ abujjhanto.",
  "tika-vin06t0:99_1": "Buddhanisevitanti buddhānubuddhapaccekabuddhehi gocarabhāvanāsevanāhi yathārahaṁ nisevitaṁ.",
  "tika-vin06t0:99_2": "Bhavā bhavanti vattamānabhavato aññaṁ bhavaṁ gacchati upagacchati,",
  "tika-vin06t0:99_3": "paṭipajjatīti attho.",
  "tika-vin06t0:99_4": "Atha vā bhavoti sassatadiṭṭhi.",
  "tika-vin06t0:99_5": "Tassa paṭipakkhattā abhavoti ucchedadiṭṭhi.",
  "tika-vin06t0:99_6": "Bhavoti vā vuddhi.",
  "tika-vin06t0:99_7": "Abhavoti hāni.",
  "tika-vin06t0:99_8": "Bhavoti vā duggati.",
  "tika-vin06t0:99_9": "Abhavoti sugati.",
  "tika-vin06t0:99_10": "‘‘Appamāṇā dhammā,",
  "tika-vin06t0:99_11": "asekkhā dhammā’’tiādīsu (dha. sa.",
  "tika-vin06t0:99_12": "tikamātikā 13,",
  "tika-vin06t0:99_13": "11) viya hi vuddhiatthattā akārassa.",
  "tika-vin06t0:99_14": "Bhāvayatīti bhavo, jāti.",
  "tika-vin06t0:99_15": "Bhavatīti vā bhavo.",
  "tika-vin06t0:99_16": "Savikārā bahuvidhakhandhuppatti dīpitā.",
  "tika-vin06t0:99_17": "Abhavoti vināso,",
  "tika-vin06t0:99_18": "jātibhāvaṁ maraṇabhāvañca gacchatīti vuttaṁ hoti.",
  "tika-vin06t0:99_19": "Ettha arahantānaṁ maraṇampi khaṇikavasena gahetabbaṁ.",
  "tika-vin06t0:99_20": "Bhavesu abhavo bhavābhavo,",
  "tika-vin06t0:99_21": "taṁ bhavābhavaṁ,",
  "tika-vin06t0:99_22": "bhavesu abhāvapaññattiṁ gacchatīti attho.",
  "tika-vin06t0:99_23": "Jīvalokoti sattaloko,",
  "tika-vin06t0:99_24": "saṅkhāralokaokāsalokānaṁ bhavābhavagamanāsambhavato sattalokaṁ jīvalokoti viseseti.",
  "tika-vin06t0:99_25": "Avijjādikilesajālaviddhaṁsinoti ettha navapi lokuttaradhammā saṅgahaṁ gacchanti.",
  "tika-vin06t0:99_26": "Apacayagāmitā hi catumaggadhammassa odhiso avijjādikilesajālaviddhaṁso,",
  "tika-vin06t0:99_27": "so assa atthi,",
  "tika-vin06t0:99_28": "tadārammaṇaṁ hutvā tattha sahāyabhāvūpagamanena nibbānassāpi.",
  "tika-vin06t0:99_29": "Yathāha ‘‘yo kho, āvuso,",
  "tika-vin06t0:99_30": "rāgakkhayo…pe…",
  "tika-vin06t0:99_31": "idaṁ vuccati nibbāna’’nti.",
  "tika-vin06t0:99_32": "Arahattassāpi tathā rāgādikkhayavacanasabbhāvato.",
  "tika-vin06t0:99_33": "Phalasāmaññena tiṇṇampi phalānaṁ atthīti navavidhopesa ‘‘avijjādikilesajālaviddhaṁsī’’ti vuccati.",
  "tika-vin06t0:99_34": "Atha vā sahacaraṇalakkhaṇakaāraṇatāya paṭipakkhagocaraggahaṇatā.",
  "tika-vin06t0:99_35": "Anabhihitopi hi dhammassa tatrābhihitova bujjhitabbo iti vacanato kāraṇagocaraggahaṇena cattāripi phalāni gahitāni.",
  "tika-vin06t0:99_36": "Narakādīsu apatamānaṁ dhāreti sugatiyaṁ uppādanenāti dhammo.",
  "tika-vin06t0:99_37": "Puna sugatimhi ajananakārī akusaladhamme nivāretvā poseti pavatteti vaḍḍhetīti dhammo.",
  "tika-vin06t0:99_38": "So pana kāmarūpārūpabhedato tividho accantasukhāvahanato,",
  "tika-vin06t0:99_39": "tatopi uttamattā dhammavaro.",
  "tika-vin06t0:100_0": "Etthāha –",
  "tika-vin06t0:100_1": "‘‘catunnaṁ,",
  "tika-vin06t0:100_2": "bhikkhave,",
  "tika-vin06t0:100_3": "ariyasaccānaṁ ananubodhā appaṭivedhā evamidaṁ dīghamaddhānaṁ sandhāvitaṁ saṁsarita’nti (dī. ni. 2.155; mahāva.",
  "tika-vin06t0:100_4": "287) vacanato catusaccadhammaṁ asambudhaṁ bhavā bhavaṁ gacchati jīvalokoti siddhaṁ.",
  "tika-vin06t0:100_5": "Tasmā yaṁ asambudhaṁ gacchati,",
  "tika-vin06t0:100_6": "tasseva ‘‘tassā’’ti ante taṁniddesena niyamanato catusaccadhammopi avijjādikilesajālaviddhaṁsī dhammavaroti cāpajjati.",
  "tika-vin06t0:100_7": "Aññathā ‘‘namo avijjādikilesajālaviddhaṁsino dhammavarassa tassā’’ti taṁniddesena samānavibhattikaraṇaṁ na yujjati atippasaṅganiyamanato,",
  "tika-vin06t0:100_8": "‘‘avijjādikilesajālaviddhaṁsino dhammavarassā’’ti vacanaṁ visesanavacanaṁ.",
  "tika-vin06t0:100_9": "Tasmā dukkhasamudayasaccānaṁ tabbhāvappasaṅgo natthīti ce? Na,",
  "tika-vin06t0:100_10": "taṁniddesena samānavibhattiṭṭhāne avisesitattā.",
  "tika-vin06t0:100_11": "Api ca maggasaccanirodhasaccesu phalānaṁ apariyāpannattā nava lokuttaradhammā saṅgahitāti vacanavirodho,",
  "tika-vin06t0:100_12": "phalānaṁ asaṅgahe verañjakaṇḍavaṇṇanāyaṁ na kevalaṁ ariyamaggo ceva nibbānañca,",
  "tika-vin06t0:100_13": "api ca ariyaphaladhammehi saddhiṁ pariyattidhammopi.",
  "tika-vin06t0:100_14": "Vuttañhetaṁ ‘‘rāgavirāgamanejamasokaṁ…pe…",
  "tika-vin06t0:100_15": "dhammamimaṁ saraṇatthamupehī’’ti (vi. va.",
  "tika-vin06t0:100_16": "887) vacanavirodho cāti pubbāparaviruddhā esā gāthā sāsanaviruddhā cā’’ti? Vuccate –",
  "tika-vin06t0:100_17": "sabbametamayuttaṁ vuttagāthatthājānanato.",
  "tika-vin06t0:100_18": "Ettha hi ācariyena pavattipavattihetuvisayavibhāgo ca dassito. Kathaṁ?",
  "tika-vin06t0:100_19": "Tattha asambudhanti asambodho,",
  "tika-vin06t0:100_20": "so atthato avijjā,",
  "tika-vin06t0:100_21": "tāya ca taṇhupādānāni gahitāni,",
  "tika-vin06t0:100_22": "tayopi te dhammā samudayasaccaṁ,",
  "tika-vin06t0:100_23": "bhavābhavanti ettha dukkhasaccaṁ vuttaṁ.",
  "tika-vin06t0:100_24": "Sugatiduggatippabhedo hi bhavo atthato pañcupādānakkhandhā honti.",
  "tika-vin06t0:100_25": "‘‘Evametassa kevalassa dukkhakkhandhassa samudayo hotī’’ti (mahāva.",
  "tika-vin06t0:100_26": "1) vacanato dukkhappavatti pavatti nāma,",
  "tika-vin06t0:100_27": "dukkhasamudayo pavattihetu nāma,",
  "tika-vin06t0:100_28": "avijjāsaṅkhātassa ca pavattihetussa aggahitaggahaṇena nirodhamaggasaccadvayaṁ visayo nāma.",
  "tika-vin06t0:100_29": "Vuttañhetaṁ ‘‘tattha katamā avijjā?",
  "tika-vin06t0:100_30": "Dukkhe aññāṇaṁ…pe…",
  "tika-vin06t0:100_31": "dukkhanirodhagāminiyā paṭipadāya aññāṇa’’nti (vibha. 226).",
  "tika-vin06t0:101_0": "Ettha ca nirodhasaccaṁ buddhena gocarāsevanāya āsevitaṁ,",
  "tika-vin06t0:101_1": "maggasaccaṁ bhāvanāsevanāya.",
  "tika-vin06t0:101_2": "Ettāvatā asambudhaṁ buddhanisevitaṁ yanti upayogappatto yo visayo nirodho ca maggo ca,",
  "tika-vin06t0:101_3": "tassa yathāvuttāvijjādikilesajālattayaviddhaṁsino namo dhammavarassāti ayaṁ gāthāya attho.",
  "tika-vin06t0:101_4": "Pariyattidhammopi kilesaviddhaṁsanassa suttantanayena upanissayapaccayattā kilesaviddhaṁsanasīlatāya",
  "tika-vin06t0:101_5": "‘‘avijjādikilesajālaviddhaṁsī’’ti vattuṁ sambhavati.",
  "tika-vin06t0:101_6": "Evañhi sati rāgavirāgāti gāthattho,",
  "tika-vin06t0:101_7": "so dhammaṁ deseti…pe…",
  "tika-vin06t0:101_8": "brahmacariyaṁ pakāsetīti suttattho ca asesato gahito hoti.",
  "tika-vin06t0:101_9": "Atha vā imāya gāthāya kevalaṁ pariyattidhammova gahito hoti,",
  "tika-vin06t0:101_10": "yaṁ sandhāyāha ‘‘so dhammaṁ deseti ādikalyāṇaṁ…pe…",
  "tika-vin06t0:101_11": "brahmacariyaṁ pakāsetī’’ti (dī. ni. 1.190; pārā. 1),",
  "tika-vin06t0:101_12": "tampi asambudhaṁ buddheheva nisevitaṁ gocarāsevanāya anaññanisevitaṁ.",
  "tika-vin06t0:101_13": "Yathāha ‘‘bhagavaṁmūlakā no, bhante,",
  "tika-vin06t0:101_14": "dhammā bhagavaṁnettikā bhagavaṁpaṭisaraṇā…pe…",
  "tika-vin06t0:101_15": "bhagavato sutvā bhikkhū dhāressantī’’ti (saṁ. ni. 2.146).",
  "tika-vin06t0:102_0": "Tatiyagāthāya sīlādayo kiñcāpi lokiyalokuttarā yathāsambhavaṁ labbhanti,",
  "tika-vin06t0:102_1": "tathāpi ante ‘‘ariyasaṅgha’’nti vacanato sīlādayo cattāro dhammakkhandhā lokuttarāva.",
  "tika-vin06t0:102_2": "Ettha ca ‘‘sīlasamādhipaññāvimuttivimuttiñāṇappabhutīhī’’ti vattabbe sarūpekasesaṁ katvā ‘‘vimuttiñāṇappabhutīhī’’ti vuttaṁ.",
  "tika-vin06t0:102_3": "Ettha ca kiñcāpi vimuttīti phaladhammāva sutte adhippetā,",
  "tika-vin06t0:102_4": "tathāpi ‘‘maggā vuṭṭhahitvā maggaṁ paccavekkhati.",
  "tika-vin06t0:102_5": "Pahīne kilese paccavekkhati.",
  "tika-vin06t0:102_6": "Phalaṁ paccavekkhati.",
  "tika-vin06t0:102_7": "Nibbānaṁ paccavekkhatī’’ti (paṭṭhā.",
  "tika-vin06t0:102_8": "1.1.410) vacanato maggādipaccavekkhaṇañāṇaṁ vimuttiñāṇanti veditabbaṁ.",
  "tika-vin06t0:102_9": "Vimutti vimokkho khayoti hi atthato ekaṁ.",
  "tika-vin06t0:102_10": "‘‘Khaye ñāṇaṁ anuppāde ñāṇanti (dha. sa.",
  "tika-vin06t0:102_11": "dukamātikā 142; dī. ni.",
  "tika-vin06t0:102_12": "3.304) ettha khayo nāma maggo,",
  "tika-vin06t0:102_13": "rāgakkhayo dosakkhayoti phalanibbānānaṁ adhivacana’’nti sutte āgatameva.",
  "tika-vin06t0:102_14": "Pahīnakilesānaṁ khayo pākatiko khayo eva.",
  "tika-vin06t0:102_15": "Pabhuti-saddena tisso vijjā cha abhiññā catasso paṭisambhidāti evamādayo guṇā saṅgahitā.",
  "tika-vin06t0:102_16": "Samannāgamaṭṭhena aparihīnaṭṭhena ca yutto.",
  "tika-vin06t0:102_17": "Khettaṁ janānaṁ kusalatthikānanti ‘‘anuttaraṁ puññakkhettaṁ lokassā’’ti suttato kusalassa viruhanaṭṭhānattā,",
  "tika-vin06t0:102_18": "suttantanayena upanissayapaccayattā ca kāmaṁ kusalassa khettaṁ hoti saṅgho,",
  "tika-vin06t0:102_19": "na kusalatthikānaṁ janānaṁ.",
  "tika-vin06t0:102_20": "Tasmā na yujjatīti ce? Na,",
  "tika-vin06t0:102_21": "suttatthasambhavato.",
  "tika-vin06t0:102_22": "Sutte ‘‘anuttaraṁ puññakkhettaṁ lokassā’’ti (saṁ. ni.",
  "tika-vin06t0:102_23": "4.341) hi vuttaṁ.",
  "tika-vin06t0:102_24": "Kassa lokassa?",
  "tika-vin06t0:102_25": "Puññatthikassa khettaṁ saṅgho,",
  "tika-vin06t0:102_26": "puññupanissayattā puññakkhettaṁ hoti saṅgho,",
  "tika-vin06t0:102_27": "kusalatthikānanti ca vuccanti.",
  "tika-vin06t0:102_28": "Lokepi hi devadattassa khettaṁ yaññadattassa khettaṁ sāliyavupanissayattā sālikhettaṁ yavakhettanti ca vuccati.",
  "tika-vin06t0:102_29": "Ariyasaṅghanti vigatakilesattā ariyaṁ parisuddhaṁ ariyānaṁ,",
  "tika-vin06t0:102_30": "ariyabhāvaṁ vā pattaṁ sīladiṭṭhisāmaññena saṅghatattā saṅghaṁ.",
  "tika-vin06t0:102_31": "‘‘Ariya-saddena sammutisaṅghaṁ nivāretī’’ti keci likhanti,",
  "tika-vin06t0:102_32": "taṁ na sundaraṁ vimuttiñāṇaguṇaggahaṇena visesitattā.",
  "tika-vin06t0:102_33": "Sirasāti iminā kāmaṁ kāyanatiṁ dasseti,",
  "tika-vin06t0:102_34": "tathāpi uttamasaṅghe guṇagāravena uttamaṅgameva niddisanto ‘‘sirasā namāmī’’tyāha.",
  "tika-vin06t0:102_35": "Sirassa pana uttamatā uttamānaṁ cakkhusotindriyānaṁ nissayattā,",
  "tika-vin06t0:102_36": "tesaṁ uttamatā ca dassanānuttariyasavanānuttariyahetutāya veditabbā. Etthāha –",
  "tika-vin06t0:102_37": "anusandhikusalo",
  "tika-vin06t0:103_0": "‘‘Upogghāto padañceva, padattho padaviggaho;",
  "tika-vin06t0:104_0": "Codanāpratyavajjānaṁ, byākhyā tantassa chabbidhā’’ti. –",
  "tika-vin06t0:105_0": "Evamavatvā kasmā ratanattayapaṇāmaṁ paṭhamaṁ vuttanti? Vuccate –",
  "tika-vin06t0:105_1": "satācārattā.",
  "tika-vin06t0:105_2": "Ācāro kiresa sappurisānaṁ,",
  "tika-vin06t0:105_3": "yadidaṁ saṁvaṇṇanārambhe ratanattayapūjāvidhānaṁ.",
  "tika-vin06t0:105_4": "Tasmā ‘‘satācārato bhaṭṭhā mā mayaṁ homā’’ti karīyati,",
  "tika-vin06t0:105_5": "catugambhīrabhāvayuttañca vinayapiṭakaṁ saṁvaṇṇetukāmassa mahāsamuddaṁ ogāhantassa viya paññāveyyattiyasamannāgatassāpi mahantaṁ bhayaṁ hoti,",
  "tika-vin06t0:105_6": "bhayakkhayāvahañcetaṁ ratanattayaguṇānussaraṇajanitaṁ paṇāmapūjāvidhānaṁ.",
  "tika-vin06t0:105_7": "Yathāha ‘‘evaṁ buddhaṁ sarantāna’’ntiādi (saṁ. ni. 1.249).",
  "tika-vin06t0:105_8": "Apicācariyo satthupūjāvidhānena asatthari satthābhinivesassa lokassa yathābhūtaṁ satthari eva sammāsambuddhe satthusambhāvanaṁ uppādeti,",
  "tika-vin06t0:105_9": "asatthari satthusambhāvanaṁ pariccajāpeti,",
  "tika-vin06t0:105_10": "‘‘tathāgatappaveditaṁ dhammavinayaṁ attano dahatī’’ti vuttadosaṁ pariharati.",
  "tika-vin06t0:105_11": "Antarāyabahulattā khandhasantatiyā vippakatāya vinayasaṁvaṇṇanāya attano āyuvaṇṇasukhabalānaṁ parikkhayasambhavāsaṅkāya ‘‘abhivādanasīlissa…pe…",
  "tika-vin06t0:105_12": "āyu vaṇṇo sukhaṁ bala’’nti (dha. pa.",
  "tika-vin06t0:105_13": "109) vuttānisaṁse yāva saṁvaṇṇanāpariyosānā pattheti.",
  "tika-vin06t0:105_14": "Api cettha buddhassa bhagavato paṇāmapūjāvidhānaṁ sammāsambuddhabhāvādhigamatthaṁ buddhayānaṁ paṭipajjantānaṁ ussāhaṁ janeti.",
  "tika-vin06t0:105_15": "Lokiyalokuttarabhedassa,",
  "tika-vin06t0:105_16": "lokuttarasseva vā saddhammassa pūjāvidhānaṁ paccekabuddhabhāvādhigamatthaṁ paccekabuddhayānaṁ paṭipajjantānaṁ ussāhaṁ janeti.",
  "tika-vin06t0:105_17": "Saddhammapaṭivedhamattābhilāsino hi te.",
  "tika-vin06t0:105_18": "Paramatthasaṅghapūjāvidhānaṁ paramatthasaṅghabhāvādhigamatthaṁ sāvakayānaṁ paṭipajjantānaṁ ussāhaṁ janeti,",
  "tika-vin06t0:105_19": "maṅgalādīni vā sātthāni anantarāyāni ciraṭṭhitikāni bahumatāni ca bhavantīti evaṁladdhikānaṁ cittaparitosanatthaṁ",
  "tika-vin06t0:105_20": "‘‘pūjā ca pūjaneyyāna’’nti bhagavatā pasatthamaṅgalaṁ karoti.",
  "tika-vin06t0:105_21": "Vuccate ca –",
  "tika-vin06t0:106_0": "‘‘Maṅgalaṁ bhagavā buddho, dhammo saṅgho ca maṅgalaṁ;",
  "tika-vin06t0:107_0": "Maṅgalādīni sātthāni, sīghaṁ sijjhanti sabbaso.",
  "tika-vin06t0:108_0": "‘‘Satthu pūjāvidhānena, evamādī bahū guṇe;",
  "tika-vin06t0:109_0": "Labhatīti vijānanto, satthupūjāparo siyā’’ti.",
  "tika-vin06t0:110_0": "Ettha ca satthupadhānattā dhammasaṅghānaṁ pūjāvidhānaṁ satthupūjāvidhānamicceva daṭṭhabbaṁ sāsanato lokato ca.",
  "tika-vin06t0:110_1": "Tenetaṁ vuccati –",
  "tika-vin06t0:111_0": "‘‘Satthā’’ti dhammo sugatena vutto;",
  "tika-vin06t0:112_0": "Nibbānakāle yamato sa satthā;",
  "tika-vin06t0:113_0": "Suvatthigāthāsu ‘‘tathāgato’’ti;",
  "tika-vin06t0:114_0": "Saṅgho ca vutto yamato sa satthā.",
  "tika-vin06t0:115_0": "Kiñca bhiyyo –",
  "tika-vin06t0:116_0": "Dhammakāyo yato satthā, dhammo satthā tato mato;",
  "tika-vin06t0:117_0": "Dhammaṭṭhito so saṅgho ca, satthusaṅkhyaṁ nigacchati.",
  "tika-vin06t0:118_0": "Santi hi loke vattāro kosagataṁ asiṁ gahetvā ṭhitaṁ purisaṁ visuṁ aparāmasitvā ‘‘asiṁ gahetvā ṭhito eso’’ti.",
  "tika-vin06t0:118_1": "Tenevāha cāriyamātraccevā –",
  "tika-vin06t0:119_0": "‘‘Namatthu buddharatnāya, dhammaratnāya te namo;",
  "tika-vin06t0:120_0": "Namatthu saṅgharatnāya, tiratnasamavānayī’’ti.",
  "tika-vin06t0:121_0": "Apica sabbadhammesu appaṭihatañāṇanimittānuttaravimokkhapātubhāvābhisaṅkhātaṁ khandhasantānamupādāya ‘‘buddho’’ti yadi paññāpiyati,",
  "tika-vin06t0:121_1": "dhammo paṇāmārahoti kā eva kathā,",
  "tika-vin06t0:121_2": "saṅgho ca ‘‘saṅghe gotami dehi,",
  "tika-vin06t0:121_3": "saṅghe te dinne ahañceva pūjito bhavissāmi saṅgho cā’’ti vuttattā bhājananti dīpeti.",
  "tika-vin06t0:121_4": "Atha vā ‘‘buddhasubodhito dhammo ācariyaparamparāya suvaṇṇabhājane pakkhittatelamiva aparihāpetvā yāvajjatanā",
  "tika-vin06t0:121_5": "ābhatattā eva mādisānampi sotadvāramanuppatto’’ti saṅghassa ācariyo atīva ādarena paṇāmaṁ karoti ‘‘sirasā",
  "tika-vin06t0:121_6": "namāmī’’ti.",
  "tika-vin06t0:122_0": "Evaṁ anekavidhaṁ paṇāmappayojanaṁ vadanti,",
  "tika-vin06t0:122_1": "ācariyena pana adhippetappayojanaṁ attanā eva vuttaṁ ‘‘iccevamaccantanamassaneyya’’ntiādinā catutthagāthāya.",
  "tika-vin06t0:122_2": "Iccevanti ettha iti-saddo ratanattayapūjāvidhānaparisamattattho.",
  "tika-vin06t0:122_3": "Yadi evaṁ yathāvihitamattameva pūjāvidhānaṁ arahati ratanattayaṁ,",
  "tika-vin06t0:122_4": "na tato uddhanti āpajjatīti aniṭṭhappasaṅganivāraṇatthaṁ ‘‘evamaccantanamassaneyya’’nti āha.",
  "tika-vin06t0:122_5": "Tattha evanti iminā yathāvuttavidhiṁ dasseti.",
  "tika-vin06t0:122_6": "Yathāvuttena vidhinā,",
  "tika-vin06t0:122_7": "aññena vā tādisena accantameva muhuttamapi aṭṭhatvā abhikkhaṇaṁ nirantaraṁ niyamena namassanārahaṁ namassamānassa hitamahapphalakaraṇatoti attho.",
  "tika-vin06t0:122_8": "Evaṁvidhaṁ dullabhaṭṭhena mahapphalaṭṭhena ca siddhaṁ ratanabhāvaṁ ratanattayaṁ namassamāno yaṁ puññābhisandaṁ alatthaṁ alabhiṁ.",
  "tika-vin06t0:122_9": "Akusalamalaṁ tadaṅgādippahānena punātīti puññaṁ.",
  "tika-vin06t0:122_10": "Kilesadarathappaṭippassaddhiyā sītalattā cittaṁ abhisandetīti abhisando.",
  "tika-vin06t0:122_11": "Puññañca taṁ abhisando cāti puññābhisando,",
  "tika-vin06t0:122_12": "taṁ puññābhisandaṁ.",
  "tika-vin06t0:122_13": "Gaṇṭhipade pana ‘‘puññamahattaṁ’’nti bhaṇanti,",
  "tika-vin06t0:122_14": "‘‘vipula’’nti vacanato so attho na yujjatīti ācariyo.",
  "tika-vin06t0:122_15": "Atha vā puññānaṁ abhisando puññābhisando ,",
  "tika-vin06t0:122_16": "taṁ puññābhisandaṁ.",
  "tika-vin06t0:122_17": "Sanda savaneti dhātu.",
  "tika-vin06t0:122_18": "Tasmā puññasotaṁ puññussayanti attho yujjati,",
  "tika-vin06t0:122_19": "taṁ pana vipulaṁ,",
  "tika-vin06t0:122_20": "na parittanti dassitaṁ vipula-saddena.",
  "tika-vin06t0:123_0": "Pañcamagāthā yasmiṁ vinayapiṭake pāḷito ca atthato ca anūnaṁ lajjīpuggalesu pavattanaṭṭhena ṭhite sakalaṁ",
  "tika-vin06t0:123_1": "tividhampi sāsanaṁ tesveva puggalesu patiṭṭhitaṁ hoti.",
  "tika-vin06t0:123_2": "Kassa sāsananti ce?",
  "tika-vin06t0:123_3": "Aṭṭhitassa bhagavato.",
  "tika-vin06t0:123_4": "Bhagavā hi ṭhitihetubhūtāya ucchedadiṭṭhiyā abhāvena aṭṭhitoti vuccati.",
  "tika-vin06t0:123_5": "Ucchedadiṭṭhiko hi paraloke nirapekkho kevalaṁ kāmasukhallikānuyogamanuyuñjanto tiṭṭhati,",
  "tika-vin06t0:123_6": "na paralokahitāni puññāni kattuṁ byāvaṭo hoti,",
  "tika-vin06t0:123_7": "sassatadiṭṭhiko tāni kattuṁ āyūhati.",
  "tika-vin06t0:123_8": "Bhagavā pana tathā atiṭṭhanto anāyūhanto majjhimaṁ paṭipadaṁ paṭipajjanto sayañca oghaṁ tari,",
  "tika-vin06t0:123_9": "pare ca tāresi.",
  "tika-vin06t0:123_10": "Yathāha ‘‘appatiṭṭhaṁ khvāhaṁ, āvuso,",
  "tika-vin06t0:123_11": "anāyūhaṁ oghamatari’’nti (saṁ. ni. 1.1).",
  "tika-vin06t0:123_12": "Catubrahmavihāravasena sattesu suṭṭhu sammā ca ṭhitassāti atthavasena vā susaṇṭhitassa.",
  "tika-vin06t0:123_13": "Susaṇṭhitattā hesa kevalaṁ sattānaṁ dukkhaṁ apanetukāmo hitaṁ upasaṁharitukāmo sampattiyā ca pamodito apakkhapatito ca hutvā vinayaṁ deseti,",
  "tika-vin06t0:123_14": "tasmā imasmiṁ vinayasaṁvaṇṇanādhikāre sāruppāya thutiyā thomento āha ‘‘susaṇṭhitassā’’ti.",
  "tika-vin06t0:123_15": "Gaṇṭhipade pana ‘‘manāpiye ca kho,",
  "tika-vin06t0:123_16": "bhikkhave,",
  "tika-vin06t0:123_17": "kammavipāke paccupaṭṭhite’’ti (dī. ni. aṭṭha. 2.35; ma. ni. aṭṭha.",
  "tika-vin06t0:123_18": "2.386) suttassa,",
  "tika-vin06t0:123_19": "‘‘susaṇṭhānā surūpatā’’ti (khu. pā.",
  "tika-vin06t0:123_20": "8.11) suttassa ca vasena susaṇṭhitassāti attho vutto,",
  "tika-vin06t0:123_21": "so adhippetādhikārānurūpo na hoti.",
  "tika-vin06t0:123_22": "Amissanti kiṁ vinayaṁ amissaṁ,",
  "tika-vin06t0:123_23": "udāhu pubbācariyānubhāvanti?",
  "tika-vin06t0:123_24": "Nobhayampi.",
  "tika-vin06t0:123_25": "Amissā eva hi vinayaṭṭhakathā.",
  "tika-vin06t0:123_26": "Tasmā bhāvanapuṁsakavasena amissaṁ taṁ vaṇṇayissanti sambandho.",
  "tika-vin06t0:123_27": "Pubbācariyānubhāvanti aṭṭhakathā ‘‘yasmā pure aṭṭhakathā akaṁsū’’ti vacanato tesaṁ ānubhāvo nāma hoti.",
  "tika-vin06t0:123_28": "Kiñci apubbaṁ disvā santi hi loke vattāro ‘‘kassesa ānubhāvo’’ti.",
  "tika-vin06t0:123_29": "Atha vā bhagavato adhippāyaṁ anugantvā taṁtaṁpāṭhe atthaṁ bhāvayati vibhāvayati,",
  "tika-vin06t0:123_30": "tassa tassa vā atthassa bhāvanā vibhāvanāti ānubhāvo vuccati aṭṭhakathā.",
  "tika-vin06t0:124_0": "Pubbācariyānubhāve sati kiṁ puna taṁ vaṇṇayissanti iminā ārambhenāti tato vuccanti chaṭṭhasattamaṭṭhamanavamagāthāyo.",
  "tika-vin06t0:124_1": "Tattha ariyamaggañāṇambunā niddhotamalattā visuddhavijjehi,",
  "tika-vin06t0:124_2": "teneva niddhotāsavattā visuddhapaṭisambhidehi,",
  "tika-vin06t0:124_3": "visuddhapaṭisambhidattā ca saddhammasaṁvaṇṇanakovidehīti yojanā veditabbā.",
  "tika-vin06t0:124_4": "Keci ‘‘pubbācariyāti vutte lokācariyāpi,",
  "tika-vin06t0:124_5": "sāsane rāhulācariyādayopi saṅgayhanti,",
  "tika-vin06t0:124_6": "te apanetuṁ kāmañcātiādi vutta’’nti vadanti.",
  "tika-vin06t0:124_7": "‘‘Taṁ vaṇṇayissa’’nti vuttattā pubbaṭṭhakathāya ūnabhāvo dassitoti ce? Na,",
  "tika-vin06t0:124_8": "cittehi nayehi saṁvaṇṇitoti dassetuṁ ‘‘kāmañcā’’tiādi vuttaṁ.",
  "tika-vin06t0:124_9": "Saddhammaṁ saṁvaṇṇetuṁ kovidehi,",
  "tika-vin06t0:124_10": "tāya saṁvaṇṇanāya vā kovidehi saddhammasaṁvaṇṇanakovidehi.",
  "tika-vin06t0:125_0": "Sallekhiyeti kilesajātaṁ bāhullaṁ vā sallikhati tanuṁ karotīti sallekho,",
  "tika-vin06t0:125_1": "sallekhassa bhāvo sallekhiyaṁ,",
  "tika-vin06t0:125_2": "tasmiṁ sallekhiye.",
  "tika-vin06t0:125_3": "Nosulabhūpamehīti asulabhūpamehi.",
  "tika-vin06t0:125_4": "Mahāvihārassāti mahāvihāravaṁsassa.",
  "tika-vin06t0:125_5": "Paññāya accuggataṭṭhena dhajo upamā etesanti dhajūpamā,",
  "tika-vin06t0:125_6": "tehi dhajūpamehi.",
  "tika-vin06t0:125_7": "Sambuddhavaraṁ anuayehi anugatehi sambuddhavaranvayehi,",
  "tika-vin06t0:125_8": "buddhādhippāyānugehīti adhippāyo.",
  "tika-vin06t0:125_9": "Idha vara-saddo ‘‘sāmaṁ saccāni buddhattā sambuddho’’ti vacanato paccekabuddhāpi saṅgayhanti.",
  "tika-vin06t0:125_10": "Tasmā te apanetuṁ vutto.",
  "tika-vin06t0:126_0": "Aṭṭhakathāya ūnabhāvaṁ dassetvā idāni attano karaṇavisesaṁ tassa payojanañca dassetuṁ ‘‘saṁvaṇṇanā’’tiādimāha.",
  "tika-vin06t0:126_1": "Na kiñci atthaṁ abhisambhuṇātīti kiñci payojanaṁ phalaṁ hitaṁ na sādhetīti attho ‘‘na taṁ tassa bhikkhuno kiñci atthaṁ anubhotī’’tiādīsu (pārā.",
  "tika-vin06t0:126_2": "538) viya.",
  "tika-vin06t0:126_3": "Ajjhesanaṁ buddhasirivhayassāti iminā yasmā sahampatibrahmunā ajjhiṭṭhena dhammo desito bhagavatā,",
  "tika-vin06t0:126_4": "sāriputtassa ajjhesanaṁ nissāya vinayo paññatto,",
  "tika-vin06t0:126_5": "tasmā ayampi ācariyo taṁ ācariyavattaṁ pūjento imaṁ saṁvaṇṇanaṁ buddhasirittherassa yācanaṁ nissāya akāsīti dasseti.",
  "tika-vin06t0:126_6": "Samanussarantoti tassābhāvaṁ dīpeti ādarañca.",
  "tika-vin06t0:127_0": "Tato paraṁ dve gāthāyo kattabbavidhidassanatthaṁ vuttā.",
  "tika-vin06t0:127_1": "Tena tāsu aṭṭhakathāsu vuttavinicchayapaccayavimatiṁ vinodeti,",
  "tika-vin06t0:127_2": "ekaṭṭhakathāya kusalassa vā ‘‘ayaṁ nayo aṭṭhakathāyaṁ natthī’’ti paṭikkhepaṁ nivāreti,",
  "tika-vin06t0:127_3": "ayuttatthapariccāgena tattha abhiniviṭṭhānaṁ abhinivesaṁ pariccajāpeti,",
  "tika-vin06t0:127_4": "theravādadassanena vinayavinicchayaṁ pati vinayadharānaṁ kāraṇopapattito uhāpohakkamaṁ dasseti,",
  "tika-vin06t0:127_5": "ayuttattheravādapaṭikkhepena puggalappamāṇataṁ paṭikkhipatīti ime cānisaṁsā kattabbavidhidassanena dassitā honti.",
  "tika-vin06t0:127_6": "Saṁvaṇṇanaṁ tañca samārabhanto tassā saṁvaṇṇanāya mahāaṭṭhakathaṁ sarīraṁ katvā samārabhissaṁ,",
  "tika-vin06t0:127_7": "mahāpaccariyampi yo vutto vinicchayo,",
  "tika-vin06t0:127_8": "tatheva kurundīnāmādīsu loke vissutāsu aṭṭhakathāsu ca yo vutto vinicchayo,",
  "tika-vin06t0:127_9": "tatopi vinicchayato mahāaṭṭhakathānayena,",
  "tika-vin06t0:127_10": "vinayayuttiyā vā yuttamatthaṁ tassa sarīrassa alaṅkāraṁ viya gaṇhanto samārabhissaṁ.",
  "tika-vin06t0:127_11": "Kiṁ saṁvaṇṇanameva,",
  "tika-vin06t0:127_12": "na aññanti dassanatthaṁ puna saṁvaṇṇanāggahaṇaṁ.",
  "tika-vin06t0:127_13": "Atha vā antogadhattheravādaṁ saṁvaṇṇanaṁ katvā samārabhissanti yojanā veditabbā.",
  "tika-vin06t0:127_14": "Theravādā hi bahiaṭṭhakathāya vicaranti.",
  "tika-vin06t0:127_15": "Ettha ādi-saddena cūḷapaccariandhakaariyaṭṭhakathāpannavārādayopi saṅgahitā .",
  "tika-vin06t0:127_16": "Tattha paccarī nāma sīhaḷabhāsāya uḷumpaṁ kira,",
  "tika-vin06t0:127_17": "tasmiṁ nisīditvā katattā tameva nāmaṁ jātaṁ.",
  "tika-vin06t0:127_18": "Kurundīvallivihāro nāma atthi,",
  "tika-vin06t0:127_19": "tattha katattā kurundī nāma jātā.",
  "tika-vin06t0:128_0": "Samma samārabhissanti kattabbavidhānaṁ sajjetvā ahaṁ ṭhito,",
  "tika-vin06t0:128_1": "tasmā taṁ me nisāmentūti gāthāya taṁ saṁvaṇṇanaṁ me mama,",
  "tika-vin06t0:128_2": "mayā vā vuccamānanti pāṭhaseso .",
  "tika-vin06t0:128_3": "Nisāmentu passantu paññācakkhunā suṇantu vā saddhāvīriyapītipāmojjābhisaṅkhārena saṅkharitvā pūjayantā sakkaccaṁ dhammaṁ.",
  "tika-vin06t0:128_4": "Kassa dhammaṁ?",
  "tika-vin06t0:128_5": "Dhammappadīpassa tathāgatassa.",
  "tika-vin06t0:128_6": "Kiṁ dasseti?",
  "tika-vin06t0:128_7": "Padīpaṭṭhāniyo hi dhammo hitāhitappakāsanato,",
  "tika-vin06t0:128_8": "padīpadharaṭṭhāniyo dhammadharo tathāgato,",
  "tika-vin06t0:128_9": "tasmā parinibbutepi tasmiṁ tathāgate tattha sokaṁ akatvā sakkacca dhammaṁ paṭimānayantā nisāmentūti dasseti.",
  "tika-vin06t0:128_10": "Atha vā ‘‘dhammakāyā tathāgatā’’ti (dī. ni.",
  "tika-vin06t0:128_11": "3.118) vacanato dhammo ca so padīpo cāti dhammappadīpo, bhagavā.",
  "tika-vin06t0:129_0": "Yo dhammavinayo yathā buddhena vutto,",
  "tika-vin06t0:129_1": "so tatheva buddhaputtehi sāvakehi ñāto avabuddho,",
  "tika-vin06t0:129_2": "yehi tesaṁ buddhaputtānaṁ matiṁ adhippāyaṁ accajantā niravasesaṁ gaṇhantā.",
  "tika-vin06t0:129_3": "Pureti purā,",
  "tika-vin06t0:129_4": "porāṇattherā vā.",
  "tika-vin06t0:129_5": "Aṭṭhakathāti aṭṭhakathāyo,",
  "tika-vin06t0:129_6": "upayogabahuvacanaṁ.",
  "tika-vin06t0:130_0": "Yaṁ atthajātaṁ aṭṭhakathāsu vuttaṁ,",
  "tika-vin06t0:130_1": "taṁ sabbampi pamādalekhakānaṁ pamādalekhamattaṁ vajjayitvā.",
  "tika-vin06t0:130_2": "Kiṁ sabbesampi pamāṇaṁ? Na,",
  "tika-vin06t0:130_3": "kintu sikkhāsu sagāravānaṁ idha vinayamhi paṇḍitānaṁ,",
  "tika-vin06t0:130_4": "mahāaṭṭhakathāyaṁ pana saccepi alikepi dukkaṭameva vuttaṁ,",
  "tika-vin06t0:130_5": "taṁ pamādalekhanti veditabbaṁ.",
  "tika-vin06t0:130_6": "Pamādalekhaṁ vajjayitvā pamāṇaṁ hessatīti sambandho.",
  "tika-vin06t0:131_0": "Tato cāti aṭṭhakathāsu vuttaatthajātato tantikkamaṁ pāḷikkamaṁ.",
  "tika-vin06t0:131_1": "Suttantā suttāvayavā.",
  "tika-vin06t0:131_2": "Antoti hidaṁ abbhantarāvayavasambhāvanādīsu dissati.",
  "tika-vin06t0:131_3": "Suttantesu bhavā suttantikā,",
  "tika-vin06t0:131_4": "tesaṁ suttantikānaṁ,",
  "tika-vin06t0:131_5": "suttantaganthesu āgatavacanānanti attho.",
  "tika-vin06t0:131_6": "Atha vā amīyatīti anto,",
  "tika-vin06t0:131_7": "sādhīyatīti adhippāyo.",
  "tika-vin06t0:131_8": "Kena sādhīyati? Suttena,",
  "tika-vin06t0:131_9": "suttassa anto suttanto, ko so?",
  "tika-vin06t0:131_10": "So so atthavikappo,",
  "tika-vin06t0:131_11": "tasmiṁ suttante niyuttāni vacanāni suttantikāni.",
  "tika-vin06t0:131_12": "Tesaṁ suttantikānaṁ vacanānamatthaṁ.",
  "tika-vin06t0:131_13": "Tassa tassa āgamasuttassa abhidhammavinayasuttassa cānurūpaṁ paridīpayantī,",
  "tika-vin06t0:131_14": "ayaṁ tāvettha samāsato atthavibhāvanā –",
  "tika-vin06t0:131_15": "‘‘itipi so bhagavā’’tiādīnaṁ (saṁ. ni. 2.41; 5.479; a. ni. 6.10; pārā.",
  "tika-vin06t0:131_16": "1) suttantikānaṁ vacanānamatthaṁ āgamasuttantānurūpaṁ.",
  "tika-vin06t0:131_17": "‘‘Vivādādhikaraṇaṁ siyā kusalaṁ siyā akusalaṁ siyā abyākata’’nti (cūḷava.",
  "tika-vin06t0:131_18": "220) evamādīnaṁ abhidhammasuttantikānaṁ vacanānamatthaṁ abhidhammasuttantānurūpanti evamādi.",
  "tika-vin06t0:131_19": "Hessatīti bhavissati,",
  "tika-vin06t0:131_20": "karīyissatīti adhippāyo.",
  "tika-vin06t0:131_21": "Vaṇṇanāpīti ettha api-saddo sampiṇḍanattho,",
  "tika-vin06t0:131_22": "so tasmāti padena yojetabbo. Kathaṁ?",
  "tika-vin06t0:131_23": "Paṇḍitānaṁ pamāṇattāpi vitthāramaggassa samāsitattāpi vinicchayassa asesitattāpi tantikkamassa avokkamitattāpi",
  "tika-vin06t0:131_24": "suttantikavacanānaṁ suttantaṭṭhakathānurūpaṁ dīpanatopi tasmāpi sakkaccaṁ anusikkhitabbāti.",
  "tika-vin06t0:131_25": "Ettha ‘‘tantikkamaṁ avokkamitvā’’ti vacanena siddhepi ‘‘aṭṭhakathācariyā verañjakaṇḍādīsu ‘suttantikānaṁ bhāro’ti gatā,",
  "tika-vin06t0:131_26": "mayaṁ pana vatvāva gamissāmā’’ti dassetuṁ ‘‘suttantikāna’’nti vuttaṁ kira.",
  "tika-vin06t0:132_0": "Ganthārambhakathāvaṇṇanā niṭṭhitā.",
  "tika-vin06t0:133_0": "Bāhiranidānakathāvaṇṇanā",
  "tika-vin06t0:134_0": "Tadaṅgavinayādibhedena vinayassabahuttā vinayo tāva vavatthapetabbo.",
  "tika-vin06t0:134_1": "‘‘Buddhena dhammo vinayo ca vutto’’ti pubbe vuttattā idāni ‘‘vuttaṁ yenā’’ti na vattabbanti ce?",
  "tika-vin06t0:134_2": "Tassa evamādivacanaṁ sandhāya vuttanti sambandho.",
  "tika-vin06t0:134_3": "Dhāritaṁ yena cābhataṁ.",
  "tika-vin06t0:134_4": "Yatthappatiṭṭhitañcetanti vacanaṁ sakalampi vinayapiṭakaṁ sandhāya vuttaṁ.",
  "tika-vin06t0:134_5": "Attapaccakkhavacanaṁ na hotīti āhacca bhāsitaṁ na hotīti adhippāyo.",
  "tika-vin06t0:134_6": "Na hi bhagavato atītādīsu appaccakkhaṁ kiñci atthi.",
  "tika-vin06t0:134_7": "Yadi attapaccakkhavacanaṁ na hoti,",
  "tika-vin06t0:134_8": "padasodhammāpattiṁ na janeyyāti ce? Na,",
  "tika-vin06t0:134_9": "sāvakabhāsitassapi padasodhammāpattijananato.",
  "tika-vin06t0:134_10": "Niyamābhāvā atippasaṅgoti ce? Na,",
  "tika-vin06t0:134_11": "padasodhammasikkhāpadaṭṭhakathāyaṁ ‘‘saṅgītittayaṁ āruḷho’’ti visesitattā.",
  "tika-vin06t0:134_12": "Tathā aṭṭhakathāyampi saṅgītiṁ āruḷhattā ‘‘khandhānañca paṭipāṭi…pe…",
  "tika-vin06t0:134_13": "saṁsāroti pavuccatī’’ti (dha. sa. aṭṭha.",
  "tika-vin06t0:134_14": "nidānakathā; vibha. aṭṭha.",
  "tika-vin06t0:134_15": "226 saṅkhārapadaniddesa) evamādivacanaṁ,",
  "tika-vin06t0:134_16": "yañca saṅgītiāruḷhakkamānugataṁ,",
  "tika-vin06t0:134_17": "taṁ padasodhammāpattiṁ janetīti āyasmā upatisso.",
  "tika-vin06t0:135_0": "Paṭhamamahāsaṅgītikathāvaṇṇanā",
  "tika-vin06t0:136_0": "Paṭhamamahāsaṅgīti nāma cāti ettha ca-saddo atirekattho,",
  "tika-vin06t0:136_1": "tena aññāpi atthīti dīpeti.",
  "tika-vin06t0:136_2": "Tampi sālavanaṁ upagantvā mittasuhajje apaloketvā nivattanato upavattananti pākaṭaṁ jātaṁ kira.",
  "tika-vin06t0:136_3": "Yamakasālānanti ekā kira sālapanti sīsabhāge,",
  "tika-vin06t0:136_4": "ekā pādabhāge.",
  "tika-vin06t0:136_5": "Tatrāpi eko taruṇasālo sīsabhāgassa āsanne hoti,",
  "tika-vin06t0:136_6": "eko pādabhāgassa,",
  "tika-vin06t0:136_7": "mūlakhandhaviṭapapattehi aññamaññaṁ saṁsibbitvā ṭhitasālānantipi vuttaṁ.",
  "tika-vin06t0:136_8": "Anupādisesāya nibbānadhātuyāti itthambhūtalakkhaṇe karaṇavacanaṁ ‘‘katakicco pītija hāsa ceto averamukhenābhatakuṇḍalenā’’tiādīsu viya.",
  "tika-vin06t0:136_9": "Parinibbāne parinibbānahetu,",
  "tika-vin06t0:136_10": "tasmiṁ ṭhāne vā mā socittha cittena,",
  "tika-vin06t0:136_11": "mā paridevittha vācāya ‘‘paridevanaṁ vilāpa’’nti vacanato.",
  "tika-vin06t0:136_12": "Mahāsamaṇenāti nissakkatthe karaṇavacanaṁ.",
  "tika-vin06t0:136_13": "Sūriyaṁ’sūbhi paṭukarā’bhā’riṇassa tāṇā ityatreva.",
  "tika-vin06t0:136_14": "Yañca bhagavato anuggahaṁ,",
  "tika-vin06t0:136_15": "tassa anuggahassāti ācariyā.",
  "tika-vin06t0:136_16": "Ekacce pana ‘‘yaṁ yasmā ahaṁ anuggahito’’ti vadanti.",
  "tika-vin06t0:136_17": "Nibbasanānīti niṭṭhitavasanakiccāni,",
  "tika-vin06t0:136_18": "mayā paribhuñjitvā apanītāni .",
  "tika-vin06t0:136_19": "Yadi suyuttāni dhāressasīti pucchati,",
  "tika-vin06t0:136_20": "kavacasadisāni sāṇāni.",
  "tika-vin06t0:136_21": "Issariyasadisā nava anupubbavihārādayo.",
  "tika-vin06t0:136_22": "Aṭṭha samāpattiyo nirodhasamāpatti ca paṭilābhakkamena ‘‘anupubbavihārā’’ti vuttā.",
  "tika-vin06t0:137_0": "Anāgate sannikaṭṭhe, tathātīte cirantane;",
  "tika-vin06t0:138_0": "Kāladvayepi kavīhi, purāsaddo payujjate.",
  "tika-vin06t0:139_0": "Satthusāsanameva pariyatti satthusāsanapariyatti,",
  "tika-vin06t0:139_1": "sā suttageyyādivasena navaṅgā.",
  "tika-vin06t0:139_2": "Tipiṭakameva sabbapariyattippabhedaṁ dhārentīti tipiṭakasabbapariyattippabhedadharā.",
  "tika-vin06t0:139_3": "‘‘Vinā na sakkā’’ti na vattabbaṁ ‘‘tipiṭakasabbapariyattippabhedadhare’’ti vuttattā,",
  "tika-vin06t0:139_4": "evaṁ santepi atthi viseso tehi sammukhāpi asammukhāpi sutaṁ,",
  "tika-vin06t0:139_5": "therena pana asammukhāpaṭiggahitaṁ nāma natthīti.",
  "tika-vin06t0:139_6": "Na vāyanti ettha vāti vibhāsā,",
  "tika-vin06t0:139_7": "aññāsipi na aññāsipīti attho.",
  "tika-vin06t0:139_8": "Tatra uccinane.",
  "tika-vin06t0:139_9": "Bahusaddo vipullattho ‘‘anantapāraṁ bahu veditabbamitya’’treva.",
  "tika-vin06t0:139_10": "Pubbe ‘‘tipiṭakasabbapaayattippabhedadhare’’ti vuttattā ‘‘bahu cānena…pe…",
  "tika-vin06t0:139_11": "pariyatto’’ti na yujjatīti ce? Na,",
  "tika-vin06t0:139_12": "tipiṭakassa anantattā,",
  "tika-vin06t0:139_13": "tasmā amhe upādāya tena bahu pariyattoti adhippāyo.",
  "tika-vin06t0:139_14": "Itarathā ānandatthero tehi appassutoti āpajjati,",
  "tika-vin06t0:139_15": "‘‘asammukhā paṭiggahitaṁ nāma natthī’’ti vacanavirodho ca.",
  "tika-vin06t0:139_16": "Aḍḍhamāso atikkantoti ettha eko divaso naṭṭho,",
  "tika-vin06t0:139_17": "so pāṭipadadivaso,",
  "tika-vin06t0:139_18": "kolāhaladivaso nāma so,",
  "tika-vin06t0:139_19": "tasmā idha na gahito.",
  "tika-vin06t0:139_20": "Saṁvegavatthuṁ kittetvā kīḷanato sādhukīḷanaṁ nāma.",
  "tika-vin06t0:139_21": "Svepīti api-saddo apekkhāmantānuññāya.",
  "tika-vin06t0:139_22": "Subhasuttaṁ ‘‘aciraparinibbute bhagavatī’’ti (dī. ni.",
  "tika-vin06t0:139_23": "1.444) vuttattā caturāsītidhammakkhandhasahassesu antogadhaṁ na hotīti ce? Na,",
  "tika-vin06t0:139_24": "bhagavato kāle laddhanayattā kathāvatthu viya.",
  "tika-vin06t0:139_25": "Chaḍḍitā patitā uklāpā chaḍḍitapatitauklāpā.",
  "tika-vin06t0:139_26": "Āṇā eva appaṭihataṭṭhena cakkanti āṇācakkaṁ.",
  "tika-vin06t0:139_27": "Ekato ettha nipatantīti ekanipātanaṁ.",
  "tika-vin06t0:139_28": "Ākāsena āgantvā nisīdīti eketi etaṁ dutiyavāre gamanaṁ sandhāyāti āyasmā upatisso .",
  "tika-vin06t0:139_29": "Paṭhamaṁ vā ākāsena gantvā parisaṁ patvā bhikkhupantiṁ apīḷento pathaviyaṁ nimujjitvā āsane eva attānaṁ dassesi.",
  "tika-vin06t0:139_30": "Ubhayathā ca āpāthaṁ gato,",
  "tika-vin06t0:139_31": "tena ubhayampi yujjati,",
  "tika-vin06t0:139_32": "aññathā dvīsu ekaṁ abhūtaṁ āpajjati.",
  "tika-vin06t0:140_0": "Athakho āyasmā mahākassapo āyasmantaṁ upāliṁ pucchi…pe…",
  "tika-vin06t0:140_1": "āyasmā upālitthero vissajjesīti idaṁ pubbe ‘‘paṭhamaṁ āvuso upālī’’tiādinā (cūḷava.",
  "tika-vin06t0:140_2": "439) vuttapucchāvissajjanaṁ saṅkhipitvā saṅgītikārakehi dassitavacananti gaṇṭhipade likhitaṁ.",
  "tika-vin06t0:140_3": "Tathā hotu,",
  "tika-vin06t0:140_4": "kimatthaṁ panettha ‘‘nidānampi pucchi,",
  "tika-vin06t0:140_5": "puggalampi pucchi,",
  "tika-vin06t0:140_6": "vatthumpi pucchī’’ti evaṁ pubbe dassitānukkamena avatvā ‘‘vatthumpi pucchi,",
  "tika-vin06t0:140_7": "nidānampi pucchi,",
  "tika-vin06t0:140_8": "puggalampi pucchī’’ti evaṁ anukkamo katoti?",
  "tika-vin06t0:140_9": "‘‘Vatthumūlakattā sikkhāpadapaññattiyā uppaṭipāṭiyā vutta’’nti vadanti eke.",
  "tika-vin06t0:140_10": "Ettha pana vicāraṇā verañjakaṇḍe sampatte karīyati.",
  "tika-vin06t0:140_11": "Rājāgāraketi evaṁnāmake uyyāne.",
  "tika-vin06t0:140_12": "Abhiramanārahaṁ kira rājāgārampi. Tattha,",
  "tika-vin06t0:140_13": "yassa vasenetaṁ evaṁ nāmaṁ labhati.",
  "tika-vin06t0:140_14": "Atha kho ‘‘āyasmā mahākassapo’’tiādinā pubbe vuttameva saṅkhipitvā dasseti saṅgītikārako vasīgaṇo.",
  "tika-vin06t0:140_15": "Yadi evaṁ yathā nidānampi pucchi,",
  "tika-vin06t0:140_16": "puggalampi pucchīti ettha pucchākkamo dassito,",
  "tika-vin06t0:140_17": "tathā ānandattherassa vissajjanakkamopi kimatthaṁ na dassitoti ce?",
  "tika-vin06t0:140_18": "Iminānukkamena saṅgahaṁ pañcapi nikāyā anāruḷhāti dassanatthaṁ.",
  "tika-vin06t0:140_19": "Kathaṁ pana āruḷhāti?",
  "tika-vin06t0:140_20": "Āyasmā mahākassapo pañcapi nikāye anukkameneva pucchi,",
  "tika-vin06t0:140_21": "ānandatthero pana anukkameneva pucchitampi apucchitampi tassa tassa suttassa sabhāvaṁ antarā uppannaṁ",
  "tika-vin06t0:140_22": "vatthuṁ uddesaniddesakkamaṁ mātikāvibhaṅgakkamanti evamādisabbaṁ anurūpavacanaṁ pakkhipitvā vissajjesi,",
  "tika-vin06t0:140_23": "tenevāha ‘‘eteneva upāyena pañcapi nikāye pucchī’’ti.",
  "tika-vin06t0:140_24": "Atha vā ‘‘ambalaṭṭhikāyaṁ rājāgārake’’ti vattabbe ‘‘rājāgārake ambalaṭṭhikāya’’nti uppaṭipāṭivacanenapi imamatthaṁ dīpeti.",
  "tika-vin06t0:140_25": "‘‘Ambalaṭṭhikāyaṁ viharati rājāgārake’’ti hi vuttaṁ.",
  "tika-vin06t0:141_0": "Gahakāranti imassa attabhāvagehassa kārakaṁ taṇhāvaḍḍhakiṁ gavesanto yena ñāṇena sakkā so daṭṭhuṁ,",
  "tika-vin06t0:141_1": "tassatthāya dīpaṅkarapādamūle katābhinīhāro ettakaṁ kālaṁ anekajātisaṁsāraṁ taṁ ñāṇaṁ avindanto vicarinti attho.",
  "tika-vin06t0:141_2": "Dukkhā jāti punappunanti idaṁ gahakārakagavesanassa kāraṇavacanaṁ.",
  "tika-vin06t0:141_3": "Sabbā te phāsukāti tava sabbā anavasesakilesaphāsukā mayā bhaggā.",
  "tika-vin06t0:141_4": "Gahakūṭaṁ nāma avijjā.",
  "tika-vin06t0:141_5": "Somanassasahagataṁ ñāṇaṁ somanassamayaṁ.",
  "tika-vin06t0:141_6": "Na hi somanassamayaṁ ñāṇaṁ khandhasabhāvabhedato.",
  "tika-vin06t0:141_7": "Daḷhīkammasithilakaraṇappayojanāti yebhuyyatāya vuttaṁ,",
  "tika-vin06t0:141_8": "taṁ pana tattha tattha pakāsayissāma.",
  "tika-vin06t0:141_9": "Aññamaññasaṅkaravirahite dhamme ca vinaye cāti ettha pāṇātipāto akusalanti evamādīsu maraṇādhippāyassa",
  "tika-vin06t0:141_10": "jīvitindriyupacchedakappayogasamuṭṭhāpikā cetanā akusalaṁ,",
  "tika-vin06t0:141_11": "na pāṇasaṅkhātajīvitindriyassa upacchedakasaṅkhāto atipāto.",
  "tika-vin06t0:141_12": "Tathā adinnassa parasantakassa ādānasaṅkhātā viññatti abyākato dhammo,",
  "tika-vin06t0:141_13": "tabbiññattisamuṭṭhāpikā theyyacetanā akusalo dhammoti (paṭṭhā.",
  "tika-vin06t0:141_14": "1.1.27) evamādinā aññamaññasaṅkaravirahite dhamme paṭibalo vinetuṁ.",
  "tika-vin06t0:141_15": "Jātarūparajataṁ parasantakaṁ theyyacittena gaṇhantassa yathāvatthuṁ pārājikathullaccayadukkaṭesu aññataraṁ,",
  "tika-vin06t0:141_16": "bhaṇḍāgārikasīsena diyyamānaṁ gaṇhantassa pācittiyaṁ,",
  "tika-vin06t0:141_17": "attatthāya gaṇhantassa nissaggiyaṁ pācittiyaṁ,",
  "tika-vin06t0:141_18": "kevalaṁ lolatāya gaṇhantassa anāmāsadukkaṭaṁ,",
  "tika-vin06t0:141_19": "rūpiyachaḍḍakasammatassa anāpattīti evaṁ aññamaññasaṅkaravirahite vinayepi paṭibalo vinetunti attho.",
  "tika-vin06t0:141_20": "Bhāvetīti vaḍḍheti,",
  "tika-vin06t0:141_21": "etena phalavasena javanavasena ca cittassa vuddhiṁ dasseti.",
  "tika-vin06t0:141_22": "‘‘Avisiṭṭha’’nti pāṭho,",
  "tika-vin06t0:141_23": "sādhāraṇanti attho.",
  "tika-vin06t0:142_0": "Desentassa vasenettha, desanā piṭakattayaṁ;",
  "tika-vin06t0:143_0": "Sāsitabbavasenetaṁ, sāsanantipi vuccati.",
  "tika-vin06t0:144_0": "Kathetabbassa atthassa, vasenāpi kathāti ca;",
  "tika-vin06t0:145_0": "Desanā sāsanā kathā, bhedampevaṁ pakāsaye.",
  "tika-vin06t0:146_0": "Sāsanassa napuṁsakattā ‘‘yathā…pe…",
  "tika-vin06t0:146_1": "dhammasāsanānī’’ti vuttaṁ.",
  "tika-vin06t0:146_2": "Duccaritasaṁkilesaṁ nāma atthato cetanā,",
  "tika-vin06t0:146_3": "tathākārappavattacittuppādo vā.",
  "tika-vin06t0:146_4": "Aniccādilakkhaṇaṁ paṭivijjhitvā pavattattā vipassanācittāni visayato lokiyā’bhisamayo asammohato lokuttaro,",
  "tika-vin06t0:146_5": "lokuttaro eva vā abhisamayo visayato nibbānasaṅkhātassa atthassa,",
  "tika-vin06t0:146_6": "itarassa maggādikassa asammohatotipi eke.",
  "tika-vin06t0:146_7": "Ettha ‘‘paṭivedho’’ti vuttaṁ ñāṇaṁ,",
  "tika-vin06t0:146_8": "taṁ kathaṁ gambhīranti ce?",
  "tika-vin06t0:146_9": "Gambhīrassa udakassa pamāṇaggahaṇakāle dīghena pamāṇena bhavitabbaṁ,",
  "tika-vin06t0:146_10": "evaṁ alabbhaneyyabhāvadassanatthaṁ idānīti vuttanti eke.",
  "tika-vin06t0:146_11": "Yassa catthāya maggaphalatthāya.",
  "tika-vin06t0:146_12": "Tañca atthaṁ nānubhonti nādhigacchanti kañci attanā adhippetaṁ,",
  "tika-vin06t0:146_13": "itivādapamokkhañca. Kasmā?",
  "tika-vin06t0:146_14": "Atthassa anupaparikkhitvā gahitattā.",
  "tika-vin06t0:146_15": "Adhigataphalattā paṭividdhākuppo.",
  "tika-vin06t0:146_16": "Puna khīṇāsavaggahaṇena arahantameva dasseti,",
  "tika-vin06t0:146_17": "na sekkhaṁ.",
  "tika-vin06t0:146_18": "So hi yathā bhaṇḍāgāriko rañño kaṭakamakuṭādiṁ gopetvā icchiticchitakkhaṇe upaneti,",
  "tika-vin06t0:146_19": "evaṁ sahetukānaṁ sattānaṁ maggaphalatthāya dhammaṁ desesi.",
  "tika-vin06t0:146_20": "Tāsaṁyeva tattha vinayapiṭake pabhedato vuttattā,",
  "tika-vin06t0:146_21": "vāyamitvā tā eva pāpuṇātīti ācariyā.",
  "tika-vin06t0:146_22": "Kimatthaṁ tissova vijjā tattha vibhattāti?",
  "tika-vin06t0:146_23": "Sīlasampattiyā etaparamupanissayabhāvato.",
  "tika-vin06t0:146_24": "‘‘Aparehipi sattahaṅgehi samannāgato bhikkhu vinayadharo hoti.",
  "tika-vin06t0:146_25": "Āpattiṁ jānāti,",
  "tika-vin06t0:146_26": "anāpattiṁ,",
  "tika-vin06t0:146_27": "lahukaṁ āpattiṁ,",
  "tika-vin06t0:146_28": "garukaṁ āpattiṁ,",
  "tika-vin06t0:146_29": "anekavihitaṁ pubbenivāsaṁ anussarati…pe…",
  "tika-vin06t0:146_30": "dibbena cakkhunā visuddhena atikkantamānusakena satte passati…pe…",
  "tika-vin06t0:146_31": "āsavānañca khayā…pe…",
  "tika-vin06t0:146_32": "upasampajja viharatī’’ti (pari.",
  "tika-vin06t0:146_33": "327) suttamettha sādhakaṁ.",
  "tika-vin06t0:146_34": "Vinayaṁ pariyāpuṇitvā sīlasampattiṁ nissāya āsavakkhayañāṇena saheva viya dibbacakkhupubbenivāsānussatiñāṇāni paṭilabhati.",
  "tika-vin06t0:146_35": "Visuṁ etesaṁ parikammakiccaṁ natthīti dassanatthaṁ tāsaṁyevāti vuttanti ca vadanti eke.",
  "tika-vin06t0:146_36": "Abhidhamme pana tissovijjā cha abhiññā catasso ca paṭisambhidā aññe ca sammappadhānādayo guṇavisesā vibhattā.",
  "tika-vin06t0:146_37": "Kiñcāpi vibhattā,",
  "tika-vin06t0:146_38": "tathāpi visesato paññājātikattā catasso paṭisambhidā pāpuṇātīti dassanatthaṁ tāsaṁ tatthevāti avadhāraṇavipallāso kato.",
  "tika-vin06t0:146_39": "Attanā duggahitena dhammenāti pāṭhaseso.",
  "tika-vin06t0:146_40": "Kattari cetaṁ karaṇavacanaṁ,",
  "tika-vin06t0:146_41": "hetutthe ca,",
  "tika-vin06t0:146_42": "attanā duggahitahetūti adhippāyo.",
  "tika-vin06t0:146_43": "Kasmā panāti ‘‘anulomiko’’ti vuttatthaṁ dīpeti.",
  "tika-vin06t0:147_0": "Paṭhamamahāsaṅgītikathāvaṇṇanānayo.",
  "tika-vin06t0:148_0": "Dutiyasaṅgītikathāvaṇṇanā",
  "tika-vin06t0:149_0": "Pannabhārāti patitakkhandhabhārā.",
  "tika-vin06t0:149_1": "‘‘Bhārā have pañcakkhandhā’’ti (saṁ. ni.",
  "tika-vin06t0:149_2": "3.22) hi vuttaṁ.",
  "tika-vin06t0:149_3": "‘‘Sammukhā bhavissāma na bhavissāmā’’ti vattāro.",
  "tika-vin06t0:149_4": "Tesu daharā kira.",
  "tika-vin06t0:149_5": "Jamminti lāmakaṁ.",
  "tika-vin06t0:150_0": "Dutiyasaṅgītikathāvaṇṇanānayo.",
  "tika-vin06t0:151_0": "Tatiyasaṅgītikathāvaṇṇanā",
  "tika-vin06t0:152_0": "Brahmalokācavitvāti ettha cattāro maggā pañcānantariyāni niyatamicchādiṭṭhīti imeyeva niyatā,",
  "tika-vin06t0:152_1": "na mahaggatā,",
  "tika-vin06t0:152_2": "tasmā paṇidhivasena heṭṭhupapattipi hoti.",
  "tika-vin06t0:152_3": "Aticchathāti aticca icchatha,",
  "tika-vin06t0:152_4": "gantvā bhikkhaṁ pariyesathāti adhippāyo.",
  "tika-vin06t0:152_5": "Keṭubhaṁ nāma kabyakaraṇavidhiyuttaṁ satthaṁ.",
  "tika-vin06t0:152_6": "Kiriyākappaṁ ityeke,",
  "tika-vin06t0:152_7": "kattākhyādilakkhaṇayuttasatthaṁ.",
  "tika-vin06t0:152_8": "Asandhimittāti tassā nāmaṁ.",
  "tika-vin06t0:152_9": "Tassā kira sarīre sandhayo na paññāyanti,",
  "tika-vin06t0:152_10": "madhusitthakena kataṁ viya sarīraṁ hoti.",
  "tika-vin06t0:152_11": "Tasmā ‘‘evaṁnāmikā jātā’’tipi vadanti.",
  "tika-vin06t0:152_12": "Māgadhakena patthena cattāro patthā āḷhakaṁ,",
  "tika-vin06t0:152_13": "cattāri āḷhakāni doṇaṁ,",
  "tika-vin06t0:152_14": "catudoṇā mānikā,",
  "tika-vin06t0:152_15": "catumānikā khārikā,",
  "tika-vin06t0:152_16": "vīsatikhāriko vāhoti.",
  "tika-vin06t0:152_17": "Kethumālāti ‘‘sīsato uṭṭhahitvā ṭhito obhāsapuñjo’’ti vadanti.",
  "tika-vin06t0:152_18": "Rājiddhiadhikārappasaṅgenetaṁ vatthu vuttaṁ,",
  "tika-vin06t0:152_19": "nānukkamena.",
  "tika-vin06t0:152_20": "Anukkamena pana buddhasāsanāvahāraṁ vatthuṁ dīpento ‘‘rājā kirā’’tiādimāha.",
  "tika-vin06t0:152_21": "Kilesadamanena dantaṁ.",
  "tika-vin06t0:152_22": "Kāyavācāhi guttaṁ.",
  "tika-vin06t0:152_23": "‘‘Pācīnamukho’’tipi pāṭho atthi.",
  "tika-vin06t0:152_24": "Pubbe jeṭṭhabhātikattā teneva paricayena pattaggahaṇatthāya ākāraṁ dasseti.",
  "tika-vin06t0:152_25": "Abhāsīti ‘‘bhāsissāmī’’ti vitakkesi.",
  "tika-vin06t0:152_26": "Apare ‘‘aññātanti vuttepi sabbaṁ abhaṇī’’ti vadanti.",
  "tika-vin06t0:152_27": "Amatanti nibbānasaṅkhātāya nivattiyā saguṇādhivacanaṁ,",
  "tika-vin06t0:152_28": "tassā appamādo padaṁ maggo.",
  "tika-vin06t0:152_29": "Maccūti pavattiyā sadosādhivacanaṁ,",
  "tika-vin06t0:152_30": "tassā pamādo padaṁ maggoti evaṁ cattāri saccāni sandassitāni honti.",
  "tika-vin06t0:152_31": "Saṅghasaraṇagatattā saṅghanissitā pabbajjā,",
  "tika-vin06t0:152_32": "bhaṇḍukammassa vā tadāyattattā.",
  "tika-vin06t0:152_33": "Nigrodhattherassānubhāvakittanādhikārattā pubbe vuttampi pacchā vattabbampi sampiṇḍetvā āha ‘‘puna rājā",
  "tika-vin06t0:152_34": "asokārāmaṁ nāma mahāvihāraṁ kāretvā saṭṭhisahassāni…pe…",
  "tika-vin06t0:152_35": "caturāsītivihārasahassāni kārāpesī’’ti.",
  "tika-vin06t0:152_36": "‘‘Puthujjanakalyāṇakassa vā paccavekkhitaparibhogo’’ti vacanato sekkhāva paramatthato dāyādā,",
  "tika-vin06t0:152_37": "tathāpi thero mahindakumārassa pabbajjatthaṁ ekena pariyāyena lokadhammasiddhena evamāha ‘‘yo koci mahārāja…pe…",
  "tika-vin06t0:152_38": "orasaṁ putta’’nti.",
  "tika-vin06t0:152_39": "Vuttañhi vede –",
  "tika-vin06t0:153_0": "‘‘Aṅgā aṅgā sambhavasi, hadayā adhijāyase;",
  "tika-vin06t0:154_0": "Attā ve putto nāmāsi, sa jīva saradosata’’nti.",
  "tika-vin06t0:155_0": "Tasmā iminā pariyāyena oraso putto mātāpitūhi pabbajito ce,",
  "tika-vin06t0:155_1": "atthato te sayaṁ pabbajitā viya honti.",
  "tika-vin06t0:155_2": "Dhammakathikā kasmā nārocenti?",
  "tika-vin06t0:155_3": "Rājā ‘‘theraṁ gaṇhitvā āgacchathā’’ti amacce pesesi,",
  "tika-vin06t0:155_4": "dhammakathikā therassa āgamanakāle parivāratthāya pesitā, tasmā.",
  "tika-vin06t0:155_5": "Apica tena vuttavidhināva vadanti caṇḍattā,",
  "tika-vin06t0:155_6": "caṇḍabhāvo cassa ‘‘ambaṁ chinditvā veḷuyā vatiṁ karohī’’ti vuttaamaccavatthunā vibhāvetabbo.",
  "tika-vin06t0:155_7": "Kasmā pana dhammakathikā rājāṇāpanaṁ karontīti?",
  "tika-vin06t0:155_8": "‘‘Sāsanaṁ paggahetuṁ samattho’’ti vuttattā.",
  "tika-vin06t0:155_9": "Dīpakatittiroti kūṭatittiro.",
  "tika-vin06t0:155_10": "Ayaṁ pana kūṭatittirakamme niyuttopi suddhacitto,",
  "tika-vin06t0:155_11": "tasmā tāpasaṁ pucchi.",
  "tika-vin06t0:155_12": "Sāṇipākāranti sāṇipākārena.",
  "tika-vin06t0:155_13": "Vibhajitvā vadatīti vibhajjavādī ‘‘atthi khvesa brāhmaṇa pariyāyo’’tiādinā (pārā. 5).",
  "tika-vin06t0:155_14": "Apica sassatavādī ca bhagavā ‘‘atthi,",
  "tika-vin06t0:155_15": "bhikkhave,",
  "tika-vin06t0:155_16": "ajātaṁ abhūtaṁ asaṅkhata’’ntiādi (itivu.",
  "tika-vin06t0:155_17": "43)-vacanato.",
  "tika-vin06t0:155_18": "Ekaccasassatiko ca ‘‘sappaccayā dhammā,",
  "tika-vin06t0:155_19": "appaccayā dhammā’’ti (dha. sa.",
  "tika-vin06t0:155_20": "dukamātikā 7) vacanato.",
  "tika-vin06t0:155_21": "Antānantiko ca –",
  "tika-vin06t0:156_0": "‘‘Gamanena na pattabbo, lokassanto kudācanaṁ;",
  "tika-vin06t0:157_0": "Na ca appatvā lokantaṁ, dukkhā atthi pamocanaṁ’’. (saṁ. ni. 1.107; a. ni. 4.45);",
  "tika-vin06t0:158_0": "‘‘Anamataggoyaṁ,",
  "tika-vin06t0:158_1": "bhikkhave,",
  "tika-vin06t0:158_2": "saṁsāro pubbakoṭi na paññāyatī’’ti (saṁ. ni. 2.124; cūḷani.",
  "tika-vin06t0:158_3": "kappamāṇavapucchāniddesa 61) vacanato.",
  "tika-vin06t0:158_4": "Amarāvikkhepikapakkhampi īsakaṁ bhajati bhagavā ‘‘sassato lokoti abyākatametaṁ asassato lokoti abyākatameta’’ntiādiabyākatavatthudīpanato",
  "tika-vin06t0:158_5": "sammutisaccadīpanato ca.",
  "tika-vin06t0:158_6": "Tañhi ajjhattabahiddhādivasena na vattabbaṁ.",
  "tika-vin06t0:158_7": "Yathāha ‘‘ākiñcaññāyatanaṁ na vattabbaṁ ajjhattārammaṇantipī’’tiādi (dha. sa. 1437).",
  "tika-vin06t0:158_8": "Tathā adhiccasamuppannikapakkhampi bhajati ‘‘laddhā mudhā nibbutiṁ bhuñjamānā’’ti (khu. pā. 6.7; su. ni.",
  "tika-vin06t0:158_9": "230) vacanato.",
  "tika-vin06t0:158_10": "Tattha hi mudhāti adhiccasamuppannavevacanaṁ.",
  "tika-vin06t0:158_11": "Saññīvādādiko ca bhagavā saññībhavaasaññībhavanevasaññīnāsaññībhavavasena.",
  "tika-vin06t0:158_12": "Ucchedavādī ca ‘‘ahañhi, brāhmaṇa,",
  "tika-vin06t0:158_13": "ucchedaṁ vadāmi rāgassā’’ti (pārā.",
  "tika-vin06t0:158_14": "6) vacanato.",
  "tika-vin06t0:158_15": "Diṭṭhadhammanibbānavādī ca ‘‘khīṇā jāti,",
  "tika-vin06t0:158_16": "vusitaṁ brahmacariya’’nti (mahāva. 23; dī. ni. 2.215; saṁ. ni.",
  "tika-vin06t0:158_17": "3.35) vacanato,",
  "tika-vin06t0:158_18": "‘‘natthi dāni punabbhavo’’ti (mahāva.",
  "tika-vin06t0:158_19": "16) vacanato,",
  "tika-vin06t0:158_20": "diṭṭheva dhamme nirodhasamāpattidīpanato ca.",
  "tika-vin06t0:158_21": "Evaṁ tena tena pariyāyena tathā tathā veneyyajjhāsayānurūpaṁ vibhajitvā vadatīti vibhajjavādī bhagavāti.",
  "tika-vin06t0:159_0": "Tatiyasaṅgītikathāvaṇṇanānayo.",
  "tika-vin06t0:160_0": "Pupphanāmo sumanatthero.",
  "tika-vin06t0:160_1": "Mahāpadumattheroti eke.",
  "tika-vin06t0:160_2": "Mahiṁsakamaṇḍalaṁ andharaṭṭhanti vadanti.",
  "tika-vin06t0:160_3": "Dhammacakkhu nāma tayo maggā.",
  "tika-vin06t0:160_4": "Sotāpattimagganti ca eke.",
  "tika-vin06t0:160_5": "Pañcapi raṭṭhāni pañca cīnaraṭṭhāni nāma.",
  "tika-vin06t0:160_6": "Rājagaheti deviyā katavihāre.",
  "tika-vin06t0:160_7": "Silakūṭamhīti pabbatakūṭe.",
  "tika-vin06t0:160_8": "Vaḍḍhamānanti alaṅkaraṇacuṇṇaṁ.",
  "tika-vin06t0:160_9": "Ariyadese atīva sammataṁ kira.",
  "tika-vin06t0:160_10": "Ekarasena nāthakaraṇā iti damiḷā.",
  "tika-vin06t0:160_11": "Sārapāmaṅganti uttamaṁ pāmaṅgaṁ.",
  "tika-vin06t0:160_12": "Petavatthuādinā saṁvejetvā abhisamayatthaṁ saccasaṁyuttañca.",
  "tika-vin06t0:160_13": "Meghavanuyyānaṁ nāma mahāvihāraṭṭhānaṁ.",
  "tika-vin06t0:160_14": "‘‘Dvāsaṭṭhiyā leṇesū’’ti pāṭho.",
  "tika-vin06t0:160_15": "Dasabhātikanti abhayakumārādayo dasa,",
  "tika-vin06t0:160_16": "te idha na vuttā.",
  "tika-vin06t0:160_17": "Vutthavasso pavāretvāti cātumāsiniyā pavāraṇāyāti attho.",
  "tika-vin06t0:160_18": "Paṭhamapavāraṇāya vā pavāretvā ekamāsaṁ tattheva vasitvā kattikapuṇṇamāsiyaṁ avoca,",
  "tika-vin06t0:160_19": "aññathā ‘‘puṇṇamāyaṁ mahāvīro’’ti vuttattā na sakkā gahetuṁ.",
  "tika-vin06t0:160_20": "Mahāvīroti buddhopacārena dhātuyo vadati.",
  "tika-vin06t0:160_21": "Jaṅghappamāṇanti ‘‘thūpassa jaṅghappamāṇa’’nti vadanti.",
  "tika-vin06t0:160_22": "Mātulabhāgineyyā cūḷodaramahodarā.",
  "tika-vin06t0:160_23": "Dharamānassa viya buddhassa rasmi sarasarasmi,",
  "tika-vin06t0:160_24": "rañño lekhāsāsanaṁ appesi,",
  "tika-vin06t0:160_25": "evañca mukhasāsanamavoca.",
  "tika-vin06t0:160_26": "Doṇamattā magadhanāḷiyā dvādasanāḷimattā kira.",
  "tika-vin06t0:160_27": "‘‘Paricchinnaṭṭhāne chijjitvā’’ti pāṭho.",
  "tika-vin06t0:160_28": "Sabbadisāhi pañca rasmiyo āvaṭṭetvāti pañcahi phalehi nikkhantattā pañca,",
  "tika-vin06t0:160_29": "tā pana chabbaṇṇāva.",
  "tika-vin06t0:160_30": "Kattikajuṇhapakkhassa pāṭipadadivaseti juṇhapakkhassa paṭhamadivaseti attho.",
  "tika-vin06t0:160_31": "Mahābodhiṭṭhāne parivāretvā ṭhitanāgayakkhādidevatākulāni.",
  "tika-vin06t0:160_32": "Gopakā nāma rājaparikammino tathābhāvakiccā.",
  "tika-vin06t0:160_33": "Tesaṁ kulānaṁ nāmantipi keci.",
  "tika-vin06t0:160_34": "Udakādivāhā kāliṅgā.",
  "tika-vin06t0:160_35": "Kāliṅgesu janapadesu jātisampannaṁ kulaṁ kāliṅgakulanti keci.",
  "tika-vin06t0:161_0": "Paṭhamapāṭipadadivaseti dutiyauposathassa pāṭipadadivaseti attho.",
  "tika-vin06t0:161_1": "Tattha ṭhitehi samuddassa diṭṭhattā taṁ ṭhānaṁ samuddasālavatthu.",
  "tika-vin06t0:161_2": "Soḷasa jātisampannakulāni aṭṭha brāhmaṇāmaccakulāni.",
  "tika-vin06t0:161_3": "Mahāariṭṭhatthero cetiyagirimhi pabbajito.",
  "tika-vin06t0:161_4": "Amaccassa pariveṇaṭṭhāneti sampatikālavasenāha.",
  "tika-vin06t0:161_5": "Mahindatthero dvādasavassiko hutvā tambapaṇṇidīpaṁ sampatto,",
  "tika-vin06t0:161_6": "tattha dve vassāni vasitvā vinayaṁ patiṭṭhāpesi,",
  "tika-vin06t0:161_7": "dvāsaṭṭhivassiko hutvā parinibbuto.",
  "tika-vin06t0:161_8": "Vinayo saṁvaratthāyāti vinayapiṭakaṁ,",
  "tika-vin06t0:161_9": "tassa pariyāpuṇanaṁ vā.",
  "tika-vin06t0:161_10": "Yathābhūtañāṇadassanaṁ sappaccayanāmarūpapariggaho.",
  "tika-vin06t0:161_11": "Maggādipaccavekkhaṇe asati antarā parinibbānaṁ nāma natthi sekkhassa maraṇaṁ vā,",
  "tika-vin06t0:161_12": "satiyeva hoti.",
  "tika-vin06t0:161_13": "Tasmā āha ‘‘vimuttiñāṇadassana’’nti.",
  "tika-vin06t0:161_14": "Anupādāparinibbānatthāyāti kañci dhammaṁ anupādāya aggahetvā īsakampi anavasesetvā parinibbānatthāyāti attho.",
  "tika-vin06t0:161_15": "Upanisāti ‘‘vinayo saṁvaratthāyā’’tiādikā kāraṇaparamparā.",
  "tika-vin06t0:161_16": "Ettāvatā attahitanipphattiṁ dassetvā idāni parahitanipphattiṁ dassetuṁ ‘‘etadatthaṁ sotāvadhāna’’nti āha.",
  "tika-vin06t0:161_17": "Tassattho –",
  "tika-vin06t0:161_18": "attano vinayakathanaṁ vinayamantanañca uggahetuṁ paresaṁ sotassa odahanaṁ sotāvadhānaṁ.",
  "tika-vin06t0:161_19": "Tato uggahitavinayakathāmantanānaṁ tesaṁ upanisā yathāvuttakāraṇaparamparā siddhāyevāti na puna dassitāti veditabbā.",
  "tika-vin06t0:161_20": "Aññathā etadatthā upanisāti iminā vacaneneva anupādāparinibbānassa saṅgahitattā anupādāparinibbānato",
  "tika-vin06t0:161_21": "uddhaṁ sotāvadhānāsambhavato etadatthaṁ sotāvadhānanti ante na sambhavatīti niratthakaṁ bhaveyya,",
  "tika-vin06t0:161_22": "na ca niratthakaṁ parahitanipphattiyā mūlakāraṇadassanatthattāti veditabbaṁ.",
  "tika-vin06t0:162_0": "Evaṁ yathā yathā yaṁ yaṁ, sambhaveyya padaṁ idha;",
  "tika-vin06t0:163_0": "Taṁ taṁ tathā tathā sabbaṁ, payojeyya vicakkhaṇoti.",
  "tika-vin06t0:164_0": "Bāhiranidānakathāvaṇṇanā niṭṭhitā."
}