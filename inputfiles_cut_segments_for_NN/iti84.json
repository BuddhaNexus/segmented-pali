{
  "iti84:0.1_0": "Itivuttaka 84",
  "iti84:0.2_0": "Tikanipāta",
  "iti84:0.3_0": "Catutthavagga",
  "iti84:0.4_0": "Bahujanahitasutta",
  "iti84:1.1_0": "Vuttañhetaṁ bhagavatā vuttamarahatāti me sutaṁ:",
  "iti84:2.1_0": "“Tayome puggalā loke uppajjamānā uppajjanti bahujanahitāya bahujanasukhāya lokānukampāya atthāya hitāya sukhāya devamanussānaṁ.",
  "iti84:2.2_0": "Katame tayo?",
  "iti84:2.3_0": "Idha, bhikkhave,",
  "iti84:2.3_1": "tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.",
  "iti84:2.4_0": "So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ,",
  "iti84:2.4_1": "kevalaparipuṇṇaṁ parisuddhaṁ brahmacariyaṁ pakāseti.",
  "iti84:2.5_0": "Ayaṁ, bhikkhave,",
  "iti84:2.5_1": "paṭhamo puggalo loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānaṁ.",
  "iti84:3.1_0": "Puna caparaṁ, bhikkhave,",
  "iti84:3.1_1": "tasseva satthu sāvako arahaṁ hoti khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto.",
  "iti84:3.2_0": "So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ,",
  "iti84:3.2_1": "kevalaparipuṇṇaṁ parisuddhaṁ brahmacariyaṁ pakāseti.",
  "iti84:3.3_0": "Ayaṁ, bhikkhave,",
  "iti84:3.3_1": "dutiyo puggalo loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānaṁ.",
  "iti84:4.1_0": "Puna caparaṁ, bhikkhave,",
  "iti84:4.1_1": "tasseva satthu sāvako sekho hoti pāṭipado bahussuto sīlavatūpapanno.",
  "iti84:4.2_0": "Sopi dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ,",
  "iti84:4.2_1": "kevalaparipuṇṇaṁ parisuddhaṁ brahmacariyaṁ pakāseti.",
  "iti84:4.3_0": "Ayaṁ, bhikkhave,",
  "iti84:4.3_1": "tatiyo puggalo loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānaṁ.",
  "iti84:4.4_0": "Ime kho, bhikkhave,",
  "iti84:4.4_1": "tayo puggalā loke uppajjamānā uppajjanti bahujanahitāya bahujanasukhāya lokānukampāya atthāya hitāya sukhāya devamanussānan”ti.",
  "iti84:4.5_0": "Etamatthaṁ bhagavā avoca.",
  "iti84:4.6_0": "Tatthetaṁ iti vuccati:",
  "iti84:5.1_0": "“Satthā hi loke paṭhamo mahesi,",
  "iti84:5.2_0": "Tassanvayo sāvako bhāvitatto;",
  "iti84:5.3_0": "Athāparo pāṭipadopi sekho,",
  "iti84:5.4_0": "Bahussuto sīlavatūpapanno.",
  "iti84:6.1_0": "Ete tayo devamanussaseṭṭhā,",
  "iti84:6.2_0": "Pabhaṅkarā dhammamudīrayantā;",
  "iti84:6.3_0": "Apāpuranti amatassa dvāraṁ,",
  "iti84:6.4_0": "Yogā pamocenti bahujjanaṁ te.",
  "iti84:7.1_0": "Ye satthavāhena anuttarena,",
  "iti84:7.2_0": "Sudesitaṁ maggamanukkamanti;",
  "iti84:7.3_0": "Idheva dukkhassa karonti antaṁ,",
  "iti84:7.4_0": "Ye appamattā sugatassa sāsane”ti.",
  "iti84:8.1_0": "Ayampi attho vutto bhagavatā, iti me sutanti.",
  "iti84:8.2_0": "Pañcamaṁ."
}