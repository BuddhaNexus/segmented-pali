{
  "anya-e1202n5:0_0": "Caturāsīti sahassa thūpakathā",
  "anya-e1202n5:1_0": "12.",
  "anya-e1202n5:1_1": "Evaṁ asoko dhammarājā caturāsīti vihārasahassamahaṁ katvā mahāthero vaṇditvā pucchi dāyādomhi bhante buddhasāsane’ti.",
  "anya-e1202n5:1_2": "Kissa dāyādo tvaṁ mahārāja,",
  "anya-e1202n5:1_3": "bāhirako tvaṁ sāsanassāti.",
  "anya-e1202n5:1_4": "Bhante channavutikoṭidhanaṁ vissajjetvā caturāsīti vihārasahassāni sacetiyāni kārāpetvā ahaṁ na dāyādo,",
  "anya-e1202n5:1_5": "aññe ko dāyādoti,",
  "anya-e1202n5:1_6": "paccaya dāyako nāma tvaṁ mahārāja,",
  "anya-e1202n5:1_7": "yo pana attano puttañca dhītarañca pabbājeti,",
  "anya-e1202n5:1_8": "ayaṁ sāsane dāyādo nāmāti.",
  "anya-e1202n5:2_0": "Evaṁ vutte asoko rājā sāsane dāyādabhāvaṁ patthayamāno avidūre ṭhitaṁ mahiṇdakumāraṁ disvā sakkhissasitvaṁ tāta pabbajitunti āha.",
  "anya-e1202n5:2_1": "Kumāro pakatiyā pabbajitukāmo rañño vacanaṁ sutvā ativiya pāmojjajāto pabbjāmi deva,",
  "anya-e1202n5:2_2": "maṁ pabbājetvā sāsane dāyādo hothāti āha tena ca samayena rājadhītā saṅghamittāpi tasmiṁ ṭhāne ṭhitā",
  "anya-e1202n5:2_3": "hoti taṁ disvā āha-’tvampi amma pabbajituṁ sakkhissasī’ti,",
  "anya-e1202n5:2_4": "sādhu tātāti sampaṭicchi.",
  "anya-e1202n5:2_5": "Rājā putta na manaṁ labhitvā pahaṭṭhacitto bhikkhusaṅghaṁ upasaṅkamitvā bhante ime dārake pabbājetvā",
  "anya-e1202n5:2_6": "maṁ sāsane dāyādaṁ karothāti saṅgho rañño vacanaṁ sampaṭicchitvā kumāraṁ moggaliputta tissattherena upajjhāyena",
  "anya-e1202n5:2_7": "mahādevattherena ca ācariyena pabbajjāpesi.",
  "anya-e1202n5:2_8": "Majjhantikattherena ācariyena upasampādesi upasampadāmālakeyeva sahapaṭisambhidāhi arahattaṁ pāpuṇi.",
  "anya-e1202n5:3_0": "Saṅghamittāyapi rājadhītāya ācariyā āyupālattheri nāma,",
  "anya-e1202n5:3_1": "upajjhāyā pana dhammapālattherī nāma ahosi.",
  "anya-e1202n5:3_2": "Atha mahiṇdatthero upasampanna kālatoppabhūti attano upajjhāyasseva santike dhammañca vinayañca pariyāpuṇanto",
  "anya-e1202n5:3_3": "dvepi saṅgitiyo āruḷhaṁ tipiṭaka saṅgahītaṁ sāṭṭhakathaṁ theravādaṁ tiṇṇaṁ vassānaṁ abbhantare uggahetvā",
  "anya-e1202n5:3_4": "attano upajjhāyassa antevāsikānaṁ sahassamattānaṁ bhikkhūnaṁ pāmokkhaṁ ahosi.",
  "anya-e1202n5:4_0": "Tena kho pana samayena moggaliputtatissatthero kattha nu kho anāgate sāsanaṁ suppatiṭṭhitaṁ gaveyyāti",
  "anya-e1202n5:4_1": "upaparikkhanto paccantimesu janapadesu suppatiṭṭhitaṁ bhavissatīti ñatvā tesaṁ tesaṁ bhikkhūnaṁ bhāraṁ",
  "anya-e1202n5:4_2": "katvā te te bhikkhu tattha tattha pesesi.",
  "anya-e1202n5:5_0": "Majjhantikattheraṁ kasmīra gaṇdhāra raṭṭhaṁpesesi tvaṁ etaṁ raṭṭhaṁ gantvā tattha sāsanaṁ patiṭṭhāpehīti",
  "anya-e1202n5:5_1": "mahādevattheraṁ tatheva vatvā mahiṁsakamaṇḍalaṁ pesesi.",
  "anya-e1202n5:5_2": "Rakkhitattheraṁvanavāsīṁ,",
  "anya-e1202n5:5_3": "yonakadhammarakkhitattheraṁ aparantakaṁ,",
  "anya-e1202n5:5_4": "mahādhammarakkhitattheraṁ mahāraṭṭhaṁ mahārakkhitattheraṁ yonaka lokaṁ.",
  "anya-e1202n5:5_5": "Majjhimattheraṁ himavantadesa bhāgaṁ,",
  "anya-e1202n5:5_6": "soṇattheraṁ-uttarattherañca suvaṇṇabhūmiṁ.",
  "anya-e1202n5:5_7": "Attano saddhivihārikaṁ mahiṇdattheraṁ iṭṭiyattherena uttiyattherena bhaddasālattherena sambalattherena",
  "anya-e1202n5:5_8": "ca saddhiṁ tambapaṇṇidīpaṁ gantvā ettha sāsanaṁ patiṭṭhāpethāti.",
  "anya-e1202n5:5_9": "Sabbepi taṁ taṁ disābhāgaṁ gacchantā attapañcamā agamiṁsu sabbepi therā gatagataṭṭhāne manusse pasādetvā sāsanaṁ patiṭṭhāpesuṁ.",
  "anya-e1202n5:6_0": "Mahiṇdatthero pana tambapaṇṇidīpaṁ gantvā sāsanaṁ patiṭṭhāpehīti upajjhāyena bhikkhusaṅghena ca ajjhiṭṭho",
  "anya-e1202n5:6_1": "kālo nu kho me tambapaṇṇidīpaṁ gantuṁ noti upadhārento muṭasīvarañño mahallakabhāvaṁ cintesi.",
  "anya-e1202n5:6_2": "Ayaṁ mahārājā mahallako,",
  "anya-e1202n5:6_3": "na sakkā imaṁ gaṇhitvā sāsanaṁ paggahetuṁ,",
  "anya-e1202n5:6_4": "idāni panassa putto devānampiyatisso rajjaṁ kāressati.",
  "anya-e1202n5:6_5": "Taṁ gaṇhitvā sakkā bhavissati sāsanaṁ paggahetuṁ,",
  "anya-e1202n5:6_6": "haṇda yāva so samayo āgacchati tāva ñātake olokema,",
  "anya-e1202n5:6_7": "puna’dāni imaṁ janapadaṁ āgaccheyyāma vā na vāti.",
  "anya-e1202n5:7_0": "So evaṁ cintetvā upajjhāyañca bhikkhusaṅghañca vaṇditvā asokārāmato nikkhamma tehi iṭṭiyādīhi catūhi",
  "anya-e1202n5:7_1": "therehi saṅghamittāya puttena sumanasāmaṇerena bhaṇḍukenaka ca upāsakena saddhiṁ rājagahanagara upavattake",
  "anya-e1202n5:7_2": "dakkhiṇa girijanapade cārikaṁ caramāno ñātake olokento cha māse atikkāmesi athānupubbena mātunivesanaṭṭhānaṁ",
  "anya-e1202n5:7_3": "veṭisa nagaraṁ nāma sampatto sampattañca pana theraṁ disvā theramātā devī pāde sirasā vaṇditvā bhikkhaṁ",
  "anya-e1202n5:7_4": "datvā theraṁ attanā kataṁ veṭisagiri vihāraṁ nāma āropesi.",
  "anya-e1202n5:8_0": "Thero tasmiṁ vihāre nisanno cintesi amhākaṁ idha kattabba kiccaṁ niṭṭhitaṁ.",
  "anya-e1202n5:8_1": "Samayo nu kho idāni laṅkādipaṁ gantunti.",
  "anya-e1202n5:8_2": "Tato cintesi-anubhavatu tāva me pitarā pesitaṁ abhisekaṁ devānampiyatisso ratanattayaguṇañca suṇātu,",
  "anya-e1202n5:8_3": "chaṇatthañca nagarato nikkhamitvā missakapabbataṁ abhirūhatu tadā taṁ tattha dakkhissāmāti.",
  "anya-e1202n5:8_4": "Athāparaṁ ekamāsaṁ tattheva vāsaṁ kappesi.",
  "anya-e1202n5:9_0": "Māsātikkame sakkodevānamiṇdo mahiṇdattheraṁ upasaṅkamitvā etadavoca.’ Kālakato bhante muṭasīvarājā,",
  "anya-e1202n5:9_1": "idāni devānampiyatissa rājā rajjaṁ kāreti.",
  "anya-e1202n5:9_2": "Sammāsambuddhena ca tumhe vyākatā anāgate mahiṇdo nāma bhikkhu tambapaṇṇidīpaṁ pasādessatī’ti.",
  "anya-e1202n5:9_3": "Tasmā tiha vo bhante kālo dīpavaraṁ gamanāya,",
  "anya-e1202n5:9_4": "ahampi vo sahāyo bhavissāmī.",
  "anya-e1202n5:10_0": "Thero tassa vacanaṁ sampaṭicchitvāattasattamo veṭisa pabbatavihārā vehāsaṁ uppatitva anurādhapurassa",
  "anya-e1202n5:10_1": "puratthimāya disāya missakapabbate patiṭṭhahi yaṁ etarahi cetiyapabbatotipi sañjānanti tassamiṁ divase",
  "anya-e1202n5:10_2": "tambapaṇṇidipe jeṭṭhamūla nakkhattaṁ nāma hoti rājā nakkhattaṁ ghosāpetvā chaṇaṁ karothāti amacce āṇāpetvā",
  "anya-e1202n5:10_3": "cattālīsa purisa sahassaparivāro nagarambhā nikkhamitvā yena missakapabbato tena pāyāsi migavaṁ kīḷitukāmo",
  "anya-e1202n5:10_4": "atha tasmiṁ pabbate adhivatthā devatā rañño there dassessāmīti rohita migarūpaṁ gahetvā avidūre tiṇapaṇṇāni",
  "anya-e1202n5:10_5": "khādamānā viya carati.",
  "anya-e1202n5:11_0": "Rājā disvā ayuttaṁ dāni pamattaṁ vijjhitunti jīyaṁ poṭhesi.",
  "anya-e1202n5:11_1": "Mago ambatthalamaggaṁ gahetvā palāyituṁ ārabhi rājāpi piṭṭhito piṭṭhito anubaṇdhanto ambatthalameva āruhi.",
  "anya-e1202n5:11_2": "Migo therānaṁ avidūre antaradhāyi.",
  "anya-e1202n5:12_0": "Mahiṇdatthero rājānaṁ avidūre āgacchantaṁ’mamaṁyeva rājā passatu,",
  "anya-e1202n5:12_1": "mā itare’ti adhiṭṭhahitvā’tissa! Tissa! Ito ehī’ti āha.",
  "anya-e1202n5:12_2": "Rājā sutvā cintesi-imasmiṁ tambapaṇṇidīpe jāto maṁ tissoti nāmaṁ gahetvā ālapituṁ samattho nāma natthi.",
  "anya-e1202n5:12_3": "Ayampana chinnabhinnapaṭadharo bhaṇḍukāsāva vasano maṁ nāmena ālapati,",
  "anya-e1202n5:12_4": "ko nu kho ayaṁ bhavissati manusso vā amanusso vāti.",
  "anya-e1202n5:12_5": "Thero āha.",
  "anya-e1202n5:13_0": "Samaṇā mayaṁ mahārāja - dhammarājassa sāvakā,",
  "anya-e1202n5:14_0": "Taveva anukampāya - jambudīpā idhāgatāti;",
  "anya-e1202n5:15_0": "Tena samayena devānampiyatissa rājā ca asokadhammarājā ca adiṭṭha sahāyakā honti.",
  "anya-e1202n5:15_1": "Devānampiyatissa raññe ca puññānubhāvena chātapabbatapāde ekasmiṁ veḷugumbe tisso veḷuyaṭṭhiyo nibbattiṁsu ekā latāyaṭṭhi nāma,",
  "anya-e1202n5:15_2": "ekā pupphayaṭṭhi nāma ekā sakuṇayaṭṭhi nāma.",
  "anya-e1202n5:15_3": "Tāsu latāyaṭṭhi sayaṁ rajatavaṇṇā hoti taṁ alaṅkaritvā uppannalatā kañcana vaṇṇā khāyati pupphayaṭṭhiyaṁ",
  "anya-e1202n5:15_4": "pana nīla-pīta-lohita-odāta-kāḷavaṇṇāni pupphāni sucibhattavaṇṭa patta kiñjakkhā hutvā khāyanti sakuṇayaṭṭhiyaṁ",
  "anya-e1202n5:15_5": "haṁsakukkuṭa-jīvaṁjīvakādayo sakuṇā nānāppakārāni ca catuppadāni sajīvāni viya khāyanti samuddatopissa",
  "anya-e1202n5:15_6": "muttā-maṇi-veḷuriyādi anekavihitaṁ ratanaṁ uppajji.",
  "anya-e1202n5:16_0": "Tambapaṇṇiyaṁ pana aṭṭhamuttaṁ uppajjiṁsu-bhayamuttā gajamuttā rathamuttā āmalakamuttā calayamuttā aṅgulīveṭhakamuttā",
  "anya-e1202n5:16_1": "kakudhaphalamuttā pākatikamuttāti so tā ca yaṭṭhiyo tā ca muttāyo aññca bahuṁ ratanaṁ asokassa dhammarañño",
  "anya-e1202n5:16_2": "paṇṇākāratthāya pesesi.",
  "anya-e1202n5:16_3": "Asokopi pasīditvā pañca rājakakudhabhaṇḍāniceva aññe ca abhisekatthāya bahūpaṇṇākāre pahiṇi.",
  "anya-e1202n5:16_4": "Na kevalañca etaṁ āmisa paṇṇākāraṁ,",
  "anya-e1202n5:16_5": "imaṁ kira dhamma paṇṇākārampi pesesi.",
  "anya-e1202n5:17_0": "‘‘Ahaṁ buddhañca dhammañca-saṅghañca saraṇaṁ gato,",
  "anya-e1202n5:18_0": "Upāsakattaṁ vedesiṁ-sakyaputtassa sāsane,",
  "anya-e1202n5:19_0": "Imesu tīsu vatthūsu-unnamesu naruttama,",
  "anya-e1202n5:20_0": "Cittaṁ pasādayitvāna-saddhāya saraṇaṁ vajā’ti;’’",
  "anya-e1202n5:21_0": "Rājā avirasutaṁ sāsanapavattiṁ anussaramāno therassa taṁ ‘‘samaṇāmayaṁ mahārāja dhammarājassa sāvakā‘‘ti",
  "anya-e1202n5:21_1": "vacanaṁ sutvā ayyā nu kho āgatāti tāvadeva āvudhaṁ nikkhipitvā ekamantaṁ nisīdi sammodanīyaṁ kathaṁ kathayamāno,",
  "anya-e1202n5:21_2": "sammodanīyakathaṁ kurumāneyeva tasmiṁ tānipi cattālīsa purisasahassāni āgantvā taṁ parivāresuṁ.",
  "anya-e1202n5:21_3": "Tadā thero itarepi jane dassesi.",
  "anya-e1202n5:22_0": "Rājā disvā ime kadā āgatāti pucchi mayā saddhiṁyeva mahā rājāti.",
  "anya-e1202n5:22_1": "Idāni pana jambudīpe añññopi evarūpā samaṇā santīti.",
  "anya-e1202n5:22_2": "Mahārāja etarahi jambudīpo kāsāva pajjoto isivātaparivāto, tasmiṁ-",
  "anya-e1202n5:23_0": "‘‘Te vijjā iddhipattā ca cetopariyāya kocidā,",
  "anya-e1202n5:24_0": "Khīṇāsāva arahanto-bahū buddhassa sāvakāti’’;",
  "anya-e1202n5:25_0": "Atha rājā bhante sve rathaṁ pesessāmi.",
  "anya-e1202n5:25_1": "Taṁ abhirūhitvā āgaccheyyāthāti vatvā pakkākami thero acirapakkantassa rañño sumaṇasāmaṇeraṁ āmantesi",
  "anya-e1202n5:25_2": "ehi tvaṁ sumana dhammasavanakālaṁ ghosehīti sāmaṇero abhiññāpādakaṁ catutthajjhānaṁ samāpajjitvā vuṭṭhāya",
  "anya-e1202n5:25_3": "adhiṭṭhahitvā samāhitena cittena sakalatambapaṇṇidīpaṁ sācento dhammasavanakālaṁ ghosesi.",
  "anya-e1202n5:26_0": "Sāmaṇerassa saddaṁ sutvā bhummā devatā saddamanussāvesu,",
  "anya-e1202n5:26_1": "etenupāyena yāva brahmalokā saddo abbhuggañchi.",
  "anya-e1202n5:26_2": "Tena saddena mahādevatā sannipāto ahosi thero mahantaṁ devatā santipātaṁ disvā samacittasuttantaṁ kathesi.",
  "anya-e1202n5:26_3": "Kathā pariyosāne asaṅkheyyānaṁ devānaṁ dhammābhisamayo ahosi.",
  "anya-e1202n5:26_4": "Bahū nāga supaṇṇā ca saraṇesu patiṭṭhahiṁsu.",
  "anya-e1202n5:26_5": "Atha tassā rattiyā accayena rājā therānaṁ rathaṁ pesesi.",
  "anya-e1202n5:26_6": "Therā na mayaṁ rathaṁ āruhāma.",
  "anya-e1202n5:26_7": "Gaccha tvaṁ,",
  "anya-e1202n5:26_8": "pacchā mayaṁ āgacchissāmāti vatvā vehāsaṁ abbhuggantvā anurādhapurassa pacchimadisāya paṭhamaka cetiyaṭṭhāne otariṁsu.",
  "anya-e1202n5:27_0": "Rājāpi sārathiṁ pesetvā anto nivesane maṇḍapaṁ paṭiyādetvā cintesi’ nisīdissanti nu kho ayyā āsane na nisīdissantī‘‘ti.",
  "anya-e1202n5:27_1": "Tassevaṁ cintayantasseva sārathi nagaradvāraṁ patvā addasa there paṭhamataraṁ āgantvā kāyabaṇdhanaṁ baṇdhitvā cīvaraṁ pārupante,",
  "anya-e1202n5:27_2": "disvā ativiya pasannamānaso hutvā āgantvā rañño ārocesi āgatā deva therāti.",
  "anya-e1202n5:28_0": "Rājā rathaṁ āruḷhāti pucchi na ārūḷhā deva,",
  "anya-e1202n5:28_1": "api ca pacchato nikkhamitvā paṭhamataraṁ āgantvā pācīnadvāre ṭhitāti.",
  "anya-e1202n5:28_2": "Rājā rathaṁ na ārubhiṁsūtī sutvā tena hi bhaṇe bhummattharaṇa saṅkhepena āsanāni paññāpethāti vatvā paṭipathā",
  "anya-e1202n5:28_3": "āgamāsi amaccā pathaviyaṁ taṭṭikaṁ paññāpetvā upari kojavakādīni vicittattharaṇāni paññāpesuṁ rājāpi",
  "anya-e1202n5:28_4": "gantvā there vaṇditvā mahiṇdattherassa hatthato pattaṁ gahetvā mahatiyā pūjāya ca sakkārena ca there",
  "anya-e1202n5:28_5": "paṇītena khādanīyena bhojanīyena sahatthā santappetvā anulādevī pamukhā pañca itthisatāni therānaṁ abhivādanaṁ",
  "anya-e1202n5:28_6": "pūjāsakkārañca kāronatūti pakkosāpetvā ekamantaṁ nisīdi.",
  "anya-e1202n5:28_7": "Thero rañño saparijanassa dhammaratanavassaṁ vassento petavatthuṁ-vimānavatthuṁ-saccasaṁyuttañca kathesi.",
  "anya-e1202n5:28_8": "Taṁ sutvā tānipi pañca itthisatāni sotāpattiphalaṁ sacchikariṁsu.",
  "anya-e1202n5:29_0": "Tadā nāgarā therānaṁ guṇe sutvā there daṭṭhuṁ na labhāmāti upakkosanti atha rājā idha okāso natthīti",
  "anya-e1202n5:29_1": "cintetvā,’gacchatha bhaṇe hatthisālaṁ paṭijaggitvā vālukaṁ okiritvā pañcavaṇṇāni pupphāni vikiritvā vitānaṁ",
  "anya-e1202n5:29_2": "baṇdhitvā maṅgala hatthiṭṭhāne therānaṁ āsanāni paññāpethā’ti āha,",
  "anya-e1202n5:29_3": "amaccā tathā akaṁsu.",
  "anya-e1202n5:30_0": "Thero tattha gantvā nisīditvā devadūtasuttantaṁ kathesi kathā pariyosāne pāṇasahassaṁ sotāpattiphale",
  "anya-e1202n5:30_1": "patiṭṭhahi tathā hatthisālā sambādhāti dakkhiṇadvāre naṇdanuyyāne āsanaṁ paññāpesuṁ.",
  "anya-e1202n5:30_2": "Thero tattha nisīditvā āsivisopama suttantaṁ kathesi.",
  "anya-e1202n5:30_3": "Tampi sutvā pāṇasahassaṁ sotāpattiphalaṁ paṭilabhi evaṁ āgatadivasato dutiyadivase aḍḍhateyyānaṁ pāṇasahassānaṁ dhammābhisamayo ahosi.",
  "anya-e1202n5:31_0": "Therassa naṇdanavane āgatāgatāhi kulitthīhi kulasuṇhāhi kulakumārīhi saddhi samodamānasseva sāyaṇhasamayo jāto,",
  "anya-e1202n5:31_1": "thero kālaṁ sallakkhetvā gacchāmi’dāni missaka pabbatanti uṭṭhahi.",
  "anya-e1202n5:31_2": "Amaccā mahāmeghavanuyyāne there vāsesuṁ rājāpi kho tassā rattiyā accayena therassa samīpaṁ gantvā sukhasayitabhāvaṁ",
  "anya-e1202n5:31_3": "pucchitvā kappati bhante bhikkhusaṅghassa ārāmoti pucchi.",
  "anya-e1202n5:31_4": "Thero kappati mahārājāti āha.",
  "anya-e1202n5:32_0": "Rājā tuṭṭho suvaṇṇa bhiṁkāraṁ gahetvā therassa hatthe udakaṁ pātetvā mahāmeghavanuyyānaṁ adāsi thero",
  "anya-e1202n5:32_1": "punadivasepi rājageheyeva bhuñjitvā naṇdanavane anamataggiyāni kathesi.",
  "anya-e1202n5:32_2": "Puna divase aggikkhaṇdhopama suttantaṁ kathesi.",
  "anya-e1202n5:32_3": "Eteneva upāyena satta divasāni kathesi aḍḍha nacamānaṁ pāṇasahassānaṁ dhammābhisamayo ahosi.",
  "anya-e1202n5:32_4": "Sattame divase pana thero antopure rañño appamāda suttantaṁ kathayitvā cetiyagirimeva agamāsi.",
  "anya-e1202n5:33_0": "Atha kho rājā thero āyācito sayamevāgato,",
  "anya-e1202n5:33_1": "tasmā tassa anāpucchā gamanampi bhaveyyāti cintetvā rathaṁ abhirūhitvā,",
  "anya-e1202n5:33_2": "cetiyagiriṁ agamāsi mahatā rājānubhāvena gantvā therānaṁ santikaṁ upasaṅkamanto ativiya kilantarūpo hutvā upasaṅkami.",
  "anya-e1202n5:33_3": "Tato naṁ thero āha kasmā tvaṁ mahārāja evaṁ kilama māno āgatoti.",
  "anya-e1202n5:33_4": "Tumhe mama gāḷhaṁ ovādaṁ datvā idāni gantukāmā nukhoti jānanatthaṁ bhanteti.",
  "anya-e1202n5:33_5": "Na mayaṁ mahārāja gantukāmā,",
  "anya-e1202n5:33_6": "api ca vassupanāyika kālonamāyaṁ samaṇena nāma vassupanāyikaṁ ṭhānaṁ ñātuṁ vaṭṭatīti.",
  "anya-e1202n5:33_7": "Rājāpi kho taṁkhaṇaṁyeva karaṇḍaka cetiyaṅgaṇaṁ parikkhipitvā aṭṭhasaṭṭhiyā leṇesu kammaṁ paṭṭhapetvā nagarameva agamāsi.",
  "anya-e1202n5:34_0": "Tepi thero mahājanaṁ ovadamānā cetiyagirimhi vassaṁ vasiṁsu.",
  "anya-e1202n5:34_1": "Athāyasmā mahāmahiṇdo vutthavasso pavāretvā kattikapuṇṇamāyaṁ uposathadivase rājānaṁ etadavoca ciradiṭṭho",
  "anya-e1202n5:34_2": "no mahārāja sammāsambuddho abhivādana paccupaṭṭhāna añjali kamma sāmīci kamma karaṇaṭṭhānaṁ natthi,",
  "anya-e1202n5:34_3": "tenamhaṁ ukkaṇṭhitāti tanu bhante tumhe avocuttha parinibbuto sammāsambuddhoti kiñcāpi mahārāja parinibbuto,",
  "anya-e1202n5:34_4": "athassa sarīradhātuyo tiṭṭhantīti.",
  "anya-e1202n5:34_5": "Aññā tambhante thūpaṁ patiṭṭhāpemi bhūmibhāgaṁ vicinathāti.",
  "anya-e1202n5:34_6": "Api ca dhātuyo kuto lacchāmīti sumanena saddhiṁ mantehi mahārājāti rājā sumanaṁ upasaṅkamitvā pucchi’kutodāni",
  "anya-e1202n5:34_7": "bhantedhātuyo lacchāmā’ti sumano āha-appossukko tvaṁ mahārāja,",
  "anya-e1202n5:34_8": "vīthiyo sodhāpetvā dhaja patāka puṇṇaghaṭādīhi alaṅkārāpetvā saparijjano uposathaṁ samādiyitvā sabbatālāvacare",
  "anya-e1202n5:34_9": "upaṭṭhapetvā maṅgalahatthiṁ sabbālaṅkārehi patimaṇḍitaṁ kāretvā upari vassa setacchattaṁ ussāpetvā sāyaṇhasamaye",
  "anya-e1202n5:34_10": "mahānāgavanuyyānābhimukho yā hi addhā tasmiṁ ṭhāne dhātuyo lacchasiti,",
  "anya-e1202n5:34_11": "rājā sādhūti sampaṭicchi.",
  "anya-e1202n5:34_12": "Thero cetiyagirimeva agamiṁsu.",
  "anya-e1202n5:35_0": "Tatrāyasmā mahiṇdatthero sumana sāmaṇeramāha- gaccha tvaṁ sāmaṇera jambudīpe ayyakaṁ asokadhammarājānaṁ",
  "anya-e1202n5:35_1": "upasaṅkamitvā mama vacanena evaṁ vadehi’sahāyo te mahārāja devānampiya tisso buddhasāsane pasanno thūpaṁ",
  "anya-e1202n5:35_2": "patiṭṭhāpetukāmo tumhākaṁ kira hatthe bhagavato paribhuttapatto cevadhātu ca atthi,",
  "anya-e1202n5:35_3": "tamme dethā’ti taṁ gahetvā sakkaṁ devarājānaṁ upasaṅkamitvā tumhākaṁ kira mahārāja hatthe dve dhātuyo atthi dakkhiṇadāṭhā ca dakkhiṇakkhakañca,",
  "anya-e1202n5:35_4": "tatotumhe dakkhiṇadāṭhaṁpūjetha,",
  "anya-e1202n5:35_5": "dakkhiṇakkhakaṁ pana mayhaṁ dethāti,",
  "anya-e1202n5:35_6": "evañca naṁ vadehi kasmā tvaṁ mahārāja amhe tambapaṇṇidīpaṁ pahiṇitvā pamajjitthāti.",
  "anya-e1202n5:36_0": "Sādhu bhanteti kho sumano therassa vacanaṁ sampaṭicchitvā tāvadeva pattacīvaramādāya vehāsamabbhuggantvā",
  "anya-e1202n5:36_1": "pāṭaliputtadvāre oruyha rañño santikaṁ gantvā tamatthaṁ ārocesi rājā tuṭṭho sāmaṇerassa hatthato pattaṁ",
  "anya-e1202n5:36_2": "gahetvā bhojetvā bhagavato pattaṁ gaṇdhehi ubbaṭṭetvā varamuttasadisānaṁ dhātūnaṁ pūretvā adāsi.",
  "anya-e1202n5:37_0": "So tuṁ gahetvā sakkaṁ devarājānaṁ upasaṅkami sakko devārājā sāmaṇeraṁ disvā kiṁ bhante sumana āhiṇḍasīti āha.",
  "anya-e1202n5:37_1": "Tvaṁ mahārāja amhe tambapaṇṇidīpaṁ pahiṇitvā kasmā pamajjasīti,",
  "anya-e1202n5:37_2": "tappamajjāmi bhante,",
  "anya-e1202n5:37_3": "vadehi kiṁ karomīti.",
  "anya-e1202n5:37_4": "Tumhākaṁ kira hatthe dve dhātuyo atthi dakkhiṇadāṭhā ca dakkhiṇakkhakañca,",
  "anya-e1202n5:37_5": "tato tumhe dakkhiṇadāṭhaṁ pūjetha dakkhiṇakkhakaṁ pana mayhaṁ dethāti.",
  "anya-e1202n5:37_6": "Sādhu bhanteti kho sakko devānamiṇdo yojanappamānaṁ maṇithūpaṁ ugghāṭetvā dakkhiṇakkhakaṁ nīharitvā sumanassa adāsi.",
  "anya-e1202n5:38_0": "So taṁ gahetvā cetiyagirimhiyeva patiṭṭhāsi atha kho mahiṇdapamukhā sabbe te mahānāgā asokadhammarājena",
  "anya-e1202n5:38_1": "dinna dhātuyo cetiyagiriyamhiyeva patiṭṭhāpetvā dakkhiṇakkhakaṁ ādāya vaḍḍhamānakacchāyāya mahānāga vanuyyānamagamaṁsu.",
  "anya-e1202n5:38_2": "Rājāpi kho sumanena vuttappakāraṁ pūjāsakkāraṁ katvā hatthikkhaṇdhavaragato sāyaṁ maṅgalahatthimatthake",
  "anya-e1202n5:38_3": "setacchattaṁ dhārayamāno mahānāga vanuyyānaṁ sampāpuṇi.",
  "anya-e1202n5:39_0": "Athassa etadahosi- sace ayaṁ sammāsambuddhassa dhātu,",
  "anya-e1202n5:39_1": "chattaṁ apanamatu,",
  "anya-e1202n5:39_2": "maṅgalahatthi jaṇṇukehi bhūmiyaṁ patiṭṭhāhatu,",
  "anya-e1202n5:39_3": "dhātu caṅgoṭakaṁ mayhaṁ matthake patiṭṭhahatūti saha rañño cittuppādena chattaṁ apanami hatthijaṇṇukehi",
  "anya-e1202n5:39_4": "patiṭṭhahi dhātucaṅgoṭakaṁ rañño matthake patiṭṭhahi rājā amatenevābhisittagatto paramena pītipāmojjena",
  "anya-e1202n5:39_5": "samannāgato hutvā pucchi dhātuṁ bhante kiṁ karomīti.",
  "anya-e1202n5:39_6": "Hatthikumbhiyeva tāva mahārāja ṭhapehīti.",
  "anya-e1202n5:39_7": "Rājā dhātuvaṅgoṭakaṁ hatthikumbhe ṭhapesi.",
  "anya-e1202n5:39_8": "Pamudito nāgo kuñcanādaṁ nadi mahāmegho uṭṭhahitvā pokkharavassaṁ vasisi ukadapariyantaṁ katvā mahābhūmicālo",
  "anya-e1202n5:39_9": "ahosi paccantepi nāma sammāsambuddhassa dhātuyo patiṭṭhahissantīti.",
  "anya-e1202n5:40_0": "Atha so hatthināgo aneka tālāvacaraparivuto ativiya uḷārena pūjāsakkārena sakkariyamāno pacchimadisābhimukho",
  "anya-e1202n5:40_1": "hutvā apasakkanto yāva nagarassa puratthima dvāraṁ tāva gantvā puratthimena dvārena nagaraṁ pavisitvā",
  "anya-e1202n5:40_2": "sakalanagare uḷārāya pūjāya kayirāmānāya dakkhiṇadvārena nikkhamitvā thūpārāmassa pacchimadisābhāge pabhejavatthu",
  "anya-e1202n5:40_3": "nāma kira atthi tattha gantvā puna thūpārāmābhimukho eva paṭinivatti.",
  "anya-e1202n5:40_4": "So ca purimakānaṁ tiṇṇaṁ sammāsambuddhānaṁ dhammakarakaṁ kāyabaṇdhanaṁ udakasāṭīkaṁ patiṭṭhāpetvā katacetiyaṭṭhānaṁ hotī.",
  "anya-e1202n5:40_5": "Tadetaṁ vinaṭṭhesupi cetiyesu devatānubhāvena kaṇṭaka samākiṇṇasākhāhi nānāgacchehi parivutaṁ tiṭṭhati.",
  "anya-e1202n5:40_6": "Mā naṁ koci ucciṭṭhā suvimala kacavarehi saṇdusesīti.",
  "anya-e1202n5:41_0": "Atha tassa hatthino purato gantvā rājapurisā sabba gacche chiṇditvā bhūmiṁ sodhetvā taṁ hatthatalasadisaṁ akaṁsu.",
  "anya-e1202n5:41_1": "Hatthināgo gantvā taṁ ṭhānaṁ purato katvā tassa pacchimadisābhāge bodhirukkhaṭṭhane aṭṭhāsi.",
  "anya-e1202n5:41_2": "Athassa matthakato dhātuṁ oropetuṁ ārabhiṁsu nāgo oropetuṁ na deti.",
  "anya-e1202n5:41_3": "Theraṁ pucchi,",
  "anya-e1202n5:41_4": "kasmā bhante nāgo dhātuṁ oropetuṁ na detīti",
  "anya-e1202n5:42_0": "Āruḷhaṁ mahārāja oropetuṁ na vaṭṭatiti.",
  "anya-e1202n5:42_1": "Tasmiñca kāle abhayavāpiyā udakaṁ jinnaṁ hoti samantā bhūmi phalitā suuddharā mattikapiṇḍā.",
  "anya-e1202n5:42_2": "Tato mahājano sīghasīghaṁ mattikaṁ āharitvā hatthakumbhappamāṇaṁ vatthumakāsi.",
  "anya-e1202n5:42_3": "Tāvadeva thūpakaraṇatthaṁ iṭṭhikā kātuṁ ārabhiṁsu.",
  "anya-e1202n5:42_4": "Yāva iṭṭhikā pariniṭṭhanti tāva hatthināgo katipāhaṁ divā bodhirukkhaṭṭhāne hatthisālāyaṁ tiṭṭhati.",
  "anya-e1202n5:42_5": "Rattiyaṁ thūpapatiṭṭhāna bhūmiyaṁ pariyāyati.",
  "anya-e1202n5:43_0": "Atha vatthuṁ vināpetvā rājā theraṁ pucchi,",
  "anya-e1202n5:43_1": "kīdiso bhante thūpo kātabboti.",
  "anya-e1202n5:43_2": "Vīhirāsi sadiso mahārājāti,",
  "anya-e1202n5:43_3": "sādhu bhanteti rājā jaṅghappamāṇaṁ thūpaṁ cināpetvā dhātuoropanatthāya mahāsakkāraṁ kāresi.",
  "anya-e1202n5:44_0": "Tato sakalanāgarā ca jānapadā ca dhātumha dassanatthaṁ santipatiṁsu sannipatite ca tasmiṁ mahājane dasabalassa",
  "anya-e1202n5:44_1": "dhātu hatthikumbhato sattatālappamānaṁ vehāsamabbhuggantvā yamakapāṭihāriyaṁ dassesi.",
  "anya-e1202n5:44_2": "Tehi tehi dhātuppadesehi chabbaṇṇaraṁsiyo udakadharā ca aggikkhaṇdhā ca pavattanti.",
  "anya-e1202n5:44_3": "Sāvatthiyaṁ gaṇḍambamūle bhagavatā dassita pāṭihāriya sadisaṁ eva pāṭihāriyaṁ ahosi.",
  "anya-e1202n5:44_4": "Tañca kho neva therānubhāvenana devatānubhāvena,",
  "anya-e1202n5:44_5": "api ca kho buddhānaṁyeva ānubhāvena bhagavā kira dharamānova adhiṭṭhāsi - tambapaṇṇidīpe anurādhapurassa",
  "anya-e1202n5:44_6": "dakkhiṇadisābhāge purimakānaṁ tiṇṇaṁ buddhānaṁ cetiyaṭṭhāne mama dakkhiṇakkhakadhātu patiṭṭhāna divase",
  "anya-e1202n5:44_7": "yamakapāṭihāriyaṁ hotūti.",
  "anya-e1202n5:45_0": "Evaṁ acintiyā buddhā-buddhadhammā acintiyā,",
  "anya-e1202n5:46_0": "Acintiyesu pasannānaṁ-vipāko hoti acintiyoti;",
  "anya-e1202n5:47_0": "Dhātusarīrato nikkhanta udakaphusitehi sakalehi tambapaṇṇidīpatale na koci aphuṭṭhokāso nāma ahosi.",
  "anya-e1202n5:47_1": "Evamassa taṁ dhātu sarīraṁ udakaphusitehi tambapaṇṇitthalassa paridāhaṁ vūpasametvā mahājanassa pāṭihāriyaṁ",
  "anya-e1202n5:47_2": "dassetvā otaritvā rañño matthake patiṭṭhāsi rājā saphalaṁ manussattapaṭilābhaṁ maññamāno mahantaṁ sakkāraṁ",
  "anya-e1202n5:47_3": "katvā dhātuṁ patiṭṭhāpesi.",
  "anya-e1202n5:47_4": "Saha dhātupatiṭṭhānena mahābhūmicālo ahosi niṭṭhite pana thūpe rājā ca rājā bhātikā ca deviyo ca de-nāga-yakkhānaṁ",
  "anya-e1202n5:47_5": "vimbhayakaraṁ paccekaṁ thūpamakaṁsu.",
  "anya-e1202n5:48_0": "Evaṁ jino dhātusarīrakena",
  "anya-e1202n5:49_0": "Gatopi santiṁ janatāhitañca,",
  "anya-e1202n5:50_0": "Sukhañca dhammā bahudhā kareyya",
  "anya-e1202n5:51_0": "Ṭhito hi nāthonukaraṁ kareyya;",
  "anya-e1202n5:52_0": "Sādhujana manopasādanatthāya kate thūpavaṁse thūpārāma kathā,",
  "anya-e1202n5:53_0": "13.",
  "anya-e1202n5:53_1": "Niṭṭhitāya pana dhātupūjāya patiṭṭhite dhātuvare mahiṇdatthero mahāmeghavanuyyānameva gantvāvāsaṁ kappesi.",
  "anya-e1202n5:53_2": "Tasmiṁ kho pana samaye anulādevī pabbajitukāmā hutvā rañño ārocesi.",
  "anya-e1202n5:53_3": "Rājā tassā vacanaṁ sutvā theraṁ etadavoca?",
  "anya-e1202n5:53_4": "Bhante anulādevī pabbajitukāmā,",
  "anya-e1202n5:53_5": "pabbājetha nanta na mahārāja amhākaṁ mātugāmaṁ pabbājetuṁ kappati.",
  "anya-e1202n5:53_6": "Pāṭaliputte pana mayhaṁ bhagini saṅghamittā therī nāma atthi,",
  "anya-e1202n5:53_7": "taṁ pakkosāpehi mahārāja,",
  "anya-e1202n5:53_8": "imasmiñca dīpe purimakānañca tiṇṇaṁ sammāsambuddhānaṁ bodhi patiṭṭhaṁsi amhākampi bhagavato sarasa raṁsijāla vissajjanakena bodhinā patiṭṭhātabbaṁ,",
  "anya-e1202n5:53_9": "tasmā sāsanaṁ pahiṇeyyasi yathā saṅghamittā bodhiṁ gahetvā āgaccheyyāti.",
  "anya-e1202n5:54_0": "Rājā therassa vacanaṁ sampaṭicchitvā amaccehi saddhiṁ mantento ariṭṭhaṁ nāma attano bhāgineyyaṁ āha sakkhissasi",
  "anya-e1202n5:54_1": "tvaṁ tāta pāṭalīputtaṁ gantvā mahābodhinā saddhiṁ ayyaṁ saṅghamittattheriṁ ānetunti sakkhissāmi deva",
  "anya-e1202n5:54_2": "sace me pabbajjaṁ anujānissasīti.",
  "anya-e1202n5:55_0": "Gaccha tāta theriṁ ānetvā pabbajjāhīti.",
  "anya-e1202n5:55_1": "So rañño ca therissa ca sāsanaṁ gahetvā therassa adhiṭṭhānavasena ekadivase na jambukolapaṭṭanaṁ gantvā",
  "anya-e1202n5:55_2": "nāvaṁ abhirūhitva samuddaṁ atikkamitvā pāṭalīputtaṁ gantvā rañño sāsanaṁ ācikkhi-putto te deva mahiṇdathero evamāha.",
  "anya-e1202n5:55_3": "Sahāyassa kira te devānampiyatissassa bhātujāyā anulādevī nāma pabbajitukāmā,",
  "anya-e1202n5:55_4": "taṁ pabbājetuṁ ayyaṁ saṅghamittattheriṁ pahiṇeyyātha,",
  "anya-e1202n5:55_5": "ayyāya eva ca saddhiṁ mahābodhinti.",
  "anya-e1202n5:56_0": "Therassa sāsanaṁ ārocetvā saṅghamittattheriṁ upasaṅkamitvā evamāha.",
  "anya-e1202n5:56_1": "Ayye tumhākaṁ bhātā mahiṇdatthero maṁ tumhākaṁ santikaṁ pesesi devānampiyatissa rañño bhātujāyā anulādevī",
  "anya-e1202n5:56_2": "nāma pañcahi kaññāsatehi pañcahi ca antepurisā satehi saddhiṁ pabbajitukāmāti,",
  "anya-e1202n5:56_3": "taṁ kira āgantvā pabbājethāti.",
  "anya-e1202n5:57_0": "Sā tāva deva turita turitā gantvā raññā tैmatthaṁ ārocetvā gacchāmahaṁ mahārāja tambapaṇṇidīpanti āha.",
  "anya-e1202n5:58_0": "Tena hi amma mahābodhiṁ gahetvā gacchāhīti vatvā pāṭalīputtato yāva mahābodhi tāva maggaṁ paṭijaggāpetvā",
  "anya-e1202n5:58_1": "sattayojanāyāmaya tiyojana vitthatāya mahatiyā senāya pāṭaliputtato nikkhamitvā ariyasaṅghaṁ ādāya mahābodhisamīpaṁ agamāsi.",
  "anya-e1202n5:59_0": "Senāya samussita dhajapatākaṁ nānāratana vicittaṁ anekālaṅkāra patimaṇḍitaṁ nānāvidha kusuma samākiṇṇaṁ",
  "anya-e1202n5:59_1": "aneka turiya saṁghraṭṭhaṁ mahābodhiṁ parikkhipi tato rājā puppha-gaṇdha-mālādīhi pūjetvā tikkhattuṁ padakkhiṇaṁ",
  "anya-e1202n5:59_2": "katvā aṭṭhasu ṭhānesu vaṇditvā uṭṭhāya añjalimpaggayha ṭhatvā saccavacanakiriyāya bodhiṁ gaṇhitukāmo",
  "anya-e1202n5:59_3": "ratanapīṭhaṁ āruyha tulikaṁ gahetvā manosilāya lekhaṁ katvā yadi mahābodhinā laṅkādīpe patiṭṭhātabbaṁ,",
  "anya-e1202n5:59_4": "yadi cāhaṁ buddhasāsane nibbematiko bhaveyyaṁ,",
  "anya-e1202n5:59_5": "mahābodhi sayameva imasmiṁ suvaṇṇakaṭāhe patiṭṭhahatūti saccakiriyamakāsi saha saccakiriyāya bodhisākhā",
  "anya-e1202n5:59_6": "manosilāya paricchinnaṭṭhānehi chiṇditvā gaṇdha kalala pūrassa suvaṇṇakaṭāhassa upari aṭṭhāsi.",
  "anya-e1202n5:60_0": "Tato rājā mahābodhiṁ bodhimaṇḍato mahantena sakkārena pāṭalīputtaṁ ānetvā sabbaparihārāni datvā mahābodhiṁ",
  "anya-e1202n5:60_1": "gaṅgāya nāvaṁ āropetvā sayampi nagarato nikkhamitvā viñjhāṭaviṁ samatikkamma anupubbena sattadivasehi",
  "anya-e1202n5:60_2": "tāmalittiṁ anuppatto antaramagge deva-nāga-manussā uḷāraṁ mahābodhi pūjamakaṁsu.",
  "anya-e1202n5:61_0": "Rājāpi samuddatīre sattadivasāni mahābodhiṁ ṭhapetvā mahantaṁ sakkāraṁ katvā bodhimpi saṁṅghamittattherimpi",
  "anya-e1202n5:61_1": "saparivāraṁ nāvaṁ āropetvā gacchati vatare dasabalassa sarasa raṁsijālā muñcamāno mahābodhi rukkhoti",
  "anya-e1202n5:61_2": "kaṇditvā añjalimpaggahetvā assūni pavattayamāno aṭṭhāsi sāpi kho mahābodhi samarūḷhanāvā passato passato",
  "anya-e1202n5:61_3": "mahārājassa mahāsamuddatalaṁ pakkhaṇdi mahāsamuddepi samantā yojanaṁ vīci vūpasantā pañcavaṇṇāni padumāni",
  "anya-e1202n5:61_4": "pupphitāni antalikkhe dibbaturiyāni vajjiṁsu ākāse jala thala sannissitāhi devatāhi pavattitā ativiya",
  "anya-e1202n5:61_5": "uḷāra pūjā ahosi.",
  "anya-e1202n5:61_6": "Evaṁ mahatiyā pūjāya sā nāvā jambukolapaṭṭanaṁ pāvisi.",
  "anya-e1202n5:62_0": "Devānampiyatissa mahārājāpi uttaradvārato paṭṭhāya yāva jambukolapaṭṭanā maggaṁ sodhāpetvā alaṅkārāpetvā",
  "anya-e1202n5:62_1": "nagarato nikkhamana divase uttaradvāra samīpe saddasālāvatthusmiṁ ṭhito tāya vibhūtiyā mahāsamudde āgacchantaṁyeva",
  "anya-e1202n5:62_2": "mahābodhiṁ therassānubhāvena disvā tuṭṭhamānaso nikkhamitvā sabbaṁ maggaṁ pañcavaṇṇehi pupphehi okiranto",
  "anya-e1202n5:62_3": "antarantarā pupphaagghiyāni ṭhapento ekāheneva jambukolapaṭṭanaṁ gantvā sabbatālāvacara parivuto puppha",
  "anya-e1202n5:62_4": "dhūpagaṇdhādīhi pūjayamāno galappamaṁnaṁ udakaṁ oruyha āgato vata redasabalassa sarasa raṁsijālaṁ vissajjanako",
  "anya-e1202n5:62_5": "bodhirukkhoti pasannacitto mahābodhiṁ ukkhipitvā uttamaṅge sirasmiṁ patiṭṭhapetvā mahābodhiṁ parivāretvā",
  "anya-e1202n5:62_6": "āgatehi soḷasahi jātisampannakulehi saddhiṁ samuddato paccuttaritvā samuddatīre bodhiṁ ṭhapetvā tīṇi",
  "anya-e1202n5:62_7": "divasāni sakala tambapaṇṇi rajjena pūjesi.",
  "anya-e1202n5:63_0": "Atha catutthe divase mahābodhiṁ ādāya uḷāraṁ pūjaṁ kurumāno anupubbena anurādhapuraṁ sampatte anurādhapurepi",
  "anya-e1202n5:63_1": "mahāsakkāraṁ katvā cātuddasī divase vaḍḍhamānakacchāyāya mahābodhiṁ uttaradvārena pavesetvā nagaramajjhana",
  "anya-e1202n5:63_2": "atiharitvā dakkhiṇadvārena nikkhamitvā dakkhiṇadvārato pañcadhanu satike ṭhāne yattha amhākaṁ sammāsambuddho",
  "anya-e1202n5:63_3": "nirodha samāpattiṁ samāpajjitvā nisīdi.",
  "anya-e1202n5:63_4": "Purimakā ca tayo sammāsambuddhā samāpattiṁ appetvā nisīdiṁsu.",
  "anya-e1202n5:63_5": "Yattha ca kakusaṇdhassa bhagavato sirīsabodhi,",
  "anya-e1202n5:63_6": "konāgamanassa bhagavato udumbarabodhi,",
  "anya-e1202n5:63_7": "kassapassa bhagavato nigrodhabodhi,",
  "anya-e1202n5:63_8": "patiṭṭhāpesi -tasmiṁ mahāmeghavanuyyānassa tilakabhūte katabhūmi parikamme rājavatthudvārakoṭṭhakaṭṭhāne mahābodhiṁ patiṭṭhāpesi.",
  "anya-e1202n5:64_0": "Evaṁ laṅkāhitatthāya-sāsanassaca vuddhiyā,",
  "anya-e1202n5:65_0": "Mahāmeghavane ramme-mahābodhi patiṭṭhitoti;"
}