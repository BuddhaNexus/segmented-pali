{
  "atk-s0304a3:0_0": "4. Jambukhādakasaṁyuttaṁ",
  "atk-s0304a3:1_0": "1. Nibbānapañhāsuttavaṇṇanā",
  "atk-s0304a3:2_0": "314.",
  "atk-s0304a3:2_1": "Jambukhādakasaṁyutte jambukhādako paribbājakoti evaṁnāmo therassa bhāgineyyo channaparibbājako.",
  "atk-s0304a3:2_2": "Yo kho āvuso rāgakkhayoti nibbānaṁ āgamma rāgo khīyati,",
  "atk-s0304a3:2_3": "tasmā nibbānaṁ rāgakkhayoti vuccati.",
  "atk-s0304a3:2_4": "Dosamohakkhayesupi eseva nayo.",
  "atk-s0304a3:3_0": "Yo pana imināva suttena kilesakkhayamattaṁ nibbānanti vadeyya,",
  "atk-s0304a3:3_1": "so vattabbo “kassa kilesānaṁ khayo,",
  "atk-s0304a3:3_2": "kiṁ attano,",
  "atk-s0304a3:3_3": "udāhu paresa”nti?",
  "atk-s0304a3:3_4": "Addhā “attano”ti vakkhati.",
  "atk-s0304a3:3_5": "Tato pucchitabbo “gotrabhuñāṇassa kiṁ ārammaṇa”nti?",
  "atk-s0304a3:3_6": "Jānamāno “nibbāna”nti vakkhati.",
  "atk-s0304a3:3_7": "Kiṁ pana gotrabhuñāṇakkhaṇe kilesā khīṇā khīyanti khīyissantīti?",
  "atk-s0304a3:3_8": "“Khīṇā”ti vā “khīyantī”ti vā na vattabbā,",
  "atk-s0304a3:3_9": "“khīyissantī”ti pana vattabbāti.",
  "atk-s0304a3:3_10": "Kiṁ pana tesu akhīṇesuyeva kilesesu gotrabhuñāṇaṁ kilesakkhayaṁ ārammaṇaṁ karotīti?",
  "atk-s0304a3:3_11": "Addhā evaṁ vutte niruttaro bhavissati.",
  "atk-s0304a3:4_0": "Maggañāṇenāpi cetaṁ yojetabbaṁ.",
  "atk-s0304a3:4_1": "Maggakkhaṇepi hi kilesā “khīṇā”ti vā “khīyissantī”ti vā na vattabbā,",
  "atk-s0304a3:4_2": "“khīyantī”ti pana vattabbā,",
  "atk-s0304a3:4_3": "na ca akhīṇesuyeva kilesesu kilesakkhayo ārammaṇaṁ hoti,",
  "atk-s0304a3:4_4": "tasmā sampaṭicchitabbametaṁ.",
  "atk-s0304a3:4_5": "Yaṁ āgamma rāgādayo khīyanti,",
  "atk-s0304a3:4_6": "taṁ nibbānaṁ.",
  "atk-s0304a3:4_7": "Taṁ panetaṁ “rūpino dhammā arūpino dhammā”tiādīsu dukesu arūpino dhammāti saṅgahitattā na kilesakkhayamattamevāti.",
  "atk-s0304a3:5_0": "2. Arahattapañhāsuttavaṇṇanā",
  "atk-s0304a3:6_0": "315.",
  "atk-s0304a3:6_1": "Arahattapañhabyākaraṇe yasmā arahattaṁ rāgadosamohānaṁ khīṇante uppajjati,",
  "atk-s0304a3:6_2": "tasmā “rāgakkhayo dosakkhayo mohakkhayo”ti vuttaṁ.",
  "atk-s0304a3:7_0": "3-15. Dhammavādīpañhāsuttādivaṇṇanā",
  "atk-s0304a3:8_0": "316-328.Teloke sugatāti te rāgādayo pahāya gatattā suṭṭhu gatāti sugatā.",
  "atk-s0304a3:8_1": "Dukkhassa kho āvuso pariññatthanti vaṭṭadukkhassa parijānanatthaṁ.",
  "atk-s0304a3:8_2": "Dukkhatāti dukkhasabhāvo.",
  "atk-s0304a3:8_3": "Dukkhadukkhatātiādīsu dukkhasaṅkhāto dukkhasabhāvo dukkhadukkhatā.",
  "atk-s0304a3:8_4": "Sesapadadvayepi eseva nayo.",
  "atk-s0304a3:9_0": "16. Dukkarapañhāsuttavaṇṇanā",
  "atk-s0304a3:10_0": "329.Abhiratīti pabbajjāya anukkaṇṭhanatā.",
  "atk-s0304a3:10_1": "Naciraṁ āvusoti āvuso dhammānudhammappaṭipanno bhikkhu “pāto anusiṭṭho sāyaṁ visesamadhigamissati,",
  "atk-s0304a3:10_2": "sāyaṁ anusiṭṭho pāto visesamadhigamissatī”ti vuttattā ghaṭento vāyamanto nacirassaṁ lahuyeva arahaṁ assa,",
  "atk-s0304a3:10_3": "arahatte patiṭṭhaheyyāti dasseti.",
  "atk-s0304a3:10_4": "Sesaṁ sabbattha uttānatthamevāti.",
  "atk-s0304a3:11_0": "Jambukhādakasaṁyuttavaṇṇanā niṭṭhitā."
}