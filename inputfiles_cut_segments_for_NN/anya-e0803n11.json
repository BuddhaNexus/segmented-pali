{
  "anya-e0803n11:0_0": "11. Vāccābhidheyyaliṅgādiparidīpananāmikapadamālā",
  "anya-e0803n11:1_0": "Vāccābhidheyyaliṅgādi-vasenapi ito paraṁ;",
  "anya-e0803n11:2_0": "Bhāsissaṁ padamālāyo, bhāsitassānurūpato.",
  "anya-e0803n11:3_0": "Tattha vāccaliṅgānīti appadhānaliṅgāni,",
  "anya-e0803n11:3_1": "guṇanāmasaṅkhātāni vā liṅgāni.",
  "anya-e0803n11:3_2": "Abhidheyyaliṅgānīti padhānaliṅgāni,",
  "anya-e0803n11:3_3": "guṇīpadasaṅkhātāni vā liṅgāni.",
  "anya-e0803n11:3_4": "Yasmā pana tesu vāccaliṅgāni nāma abhidheyyaliṅgānuvattakāni bhavanti,",
  "anya-e0803n11:3_5": "tasmā sabbāni bhūdhātumayāni ca vāccaliṅgāni abhidheyyaliṅgānurūpato yojetabbāni.",
  "anya-e0803n11:3_6": "Tesaṁ bhūdhātumayāni vāccaliṅgāni sarūpato nāmikapadamālāya ayojitānipi tattha tattha nayato yojitāni ,",
  "anya-e0803n11:3_7": "tasmā na dāni dassessāma.",
  "anya-e0803n11:3_8": "Abhūdhātumayānipi kiñcāpi nayato yojitāni,",
  "anya-e0803n11:3_9": "tathāpi sotārānaṁ payogesu kosallajananatthaṁ kathayāma,",
  "anya-e0803n11:3_10": "nāmikapadamālañca nesaṁ dassessāma kiñci payogaṁ vadantā.",
  "anya-e0803n11:4_0": "Dīgho rasso nīlo pīto,",
  "anya-e0803n11:5_0": "Sukko kaṇho seṭṭho pāpo;",
  "anya-e0803n11:6_0": "Saddho suddho ucco nīco,",
  "anya-e0803n11:7_0": "Katotīto iccādīni.",
  "anya-e0803n11:8_0": "Dīghā jāgarato ratti, dīghaṁ santassa yojanaṁ;",
  "anya-e0803n11:9_0": "Dīgho bālāna saṁsāro, saddhammaṁ avijānataṁ.",
  "anya-e0803n11:10_0": "Dīgho, dīghā. Dīghaṁ, dīghe. Dīghena, dīghehi, dīghebhi. Dīghassa, dīghānaṁ. Dīghā, dīghasmā, dīghamhā, dīghehi, dīghebhi. Dīghassa, dīghānaṁ. Dīghe,",
  "anya-e0803n11:10_1": "dīghasmiṁ, dīghamhi, dīghesu.",
  "anya-e0803n11:10_2": "Bho dīgha,",
  "anya-e0803n11:10_3": "bhavanto dīghā.",
  "anya-e0803n11:10_4": "‘‘Dīghāti maṁ pakkoseyyāthā’’ti idamettha nidassanaṁ.",
  "anya-e0803n11:11_0": "Dīghā, dīghā, dīghāyo. Dīghaṁ, dīghā, dīghāyo. Dīghāya. Sesaṁ kaññānayena ñeyyaṁ.",
  "anya-e0803n11:12_0": "Dīghaṁ, dīghāni, dīghā. Dīghaṁ, dīghāni, dīghe. Dīghena.",
  "anya-e0803n11:12_1": "Sesaṁ cittanayena ñeyyaṁ.",
  "anya-e0803n11:12_2": "Rassādīni ca evameva vitthāretabbāni.",
  "anya-e0803n11:12_3": "Ayaṁ vāccaliṅgānaṁ nāmikapadamālā,",
  "anya-e0803n11:12_4": "‘‘guṇanāmānaṁ nāmikapadamālā’’ti vattuṁ vaṭṭati.",
  "anya-e0803n11:13_0": "Abhidheyyakaliṅgesu, savisesāni yāni hi;",
  "anya-e0803n11:14_0": "Tesaṁ dāni yathāpāḷiṁ, padamālaṁ kathessahaṁ.",
  "anya-e0803n11:15_0": "Katamāni tāni padāni, yāni savisesāni?",
  "anya-e0803n11:16_0": "Bhavābhavādikaṁ laṅkā-dīpo iccādikāni ca;",
  "anya-e0803n11:17_0": "Bodhi sandhīti cādīni, savisesāni honti tu.",
  "anya-e0803n11:18_0": "Etesu hi –",
  "anya-e0803n11:19_0": "Bhavābhavapadaṁ deka-vaco bahuvaco kvaci;",
  "anya-e0803n11:20_0": "Samāse asamāsepi, sambhavo tassa icchito.",
  "anya-e0803n11:21_0": "Viggahañca padatthañca, vatvā padassimassa me;",
  "anya-e0803n11:22_0": "Vuccamānamavikkhittā, padamālaṁ nibodhatha.",
  "anya-e0803n11:23_0": "Bhavo ca abhavo ca bhavābhavaṁ.",
  "anya-e0803n11:23_1": "Atha vā bhavo ca abhavo ca bhavābhavāni,",
  "anya-e0803n11:23_2": "ayaṁ viggaho.",
  "anya-e0803n11:23_3": "Tatra bhavoti khuddako bhavo.",
  "anya-e0803n11:23_4": "Abhavoti mahanto bhavo.",
  "anya-e0803n11:23_5": "Vuddhatthavācako hettha akāro.",
  "anya-e0803n11:23_6": "Ettha ca sugatiduggativasena hīnapaṇītavasena ca khuddakamahantatā veditabbā.",
  "anya-e0803n11:23_7": "Atha vā bhavoti vuddhi.",
  "anya-e0803n11:23_8": "Abhavoti avuddhi.",
  "anya-e0803n11:23_9": "Ayaṁ padattho.",
  "anya-e0803n11:23_10": "Ayaṁ pana nāmikapadamālā –",
  "anya-e0803n11:24_0": "Bhavābhavaṁ,",
  "anya-e0803n11:24_1": "bhavābhavaṁ,",
  "anya-e0803n11:24_2": "bhavābhavena,",
  "anya-e0803n11:24_3": "bhavābhavassa,",
  "anya-e0803n11:24_4": "bhavābhavā,",
  "anya-e0803n11:24_5": "bhavābhavasmā,",
  "anya-e0803n11:24_6": "bhavābhavamhā,",
  "anya-e0803n11:24_7": "bhavābhavassa,",
  "anya-e0803n11:24_8": "bhavābhave,",
  "anya-e0803n11:24_9": "bhavābhavasmiṁ,",
  "anya-e0803n11:24_10": "bhavābhavamhi,",
  "anya-e0803n11:24_11": "bho bhavābhava.",
  "anya-e0803n11:24_12": "Iti bhavābhavapadaṁ ekavacanakaṁ bhavati.",
  "anya-e0803n11:24_13": "Dissati ca tassekavacanatā pāḷiyaṁ aṭṭhakathāyañca –",
  "anya-e0803n11:25_0": "‘‘Atītakappe caritaṁ, ṭhapayitvā bhavābhave;",
  "anya-e0803n11:26_0": "Imasmiṁ kappe caritaṁ, pavakkhissaṁ suṇohi me’’",
  "anya-e0803n11:27_0": "Iti vā,",
  "anya-e0803n11:28_0": "‘‘Evaṁ bahuvidhaṁ dukkhaṁ, sampattiñca bahūvidhaṁ;",
  "anya-e0803n11:29_0": "Bhavābhave anubhavitvā, patto sambodhimuttamaṁ’’",
  "anya-e0803n11:30_0": "Iti vā evaṁ pāḷiyaṁ bhavābhava padassa ekavacanatā diṭṭhā.",
  "anya-e0803n11:31_0": "Aṭṭhakathāyampi –",
  "anya-e0803n11:32_0": "‘‘Asambudhaṁ buddhanisevitaṁ yaṁ,",
  "anya-e0803n11:33_0": "Bhavābhavaṁ gacchati jīvaloko;",
  "anya-e0803n11:34_0": "Namo avijjādikilesajāla-",
  "anya-e0803n11:35_0": "Viddhaṁsino dhammavarassa tassā’’ti",
  "anya-e0803n11:36_0": "Evaṁ tassekavacanatā diṭṭhā.",
  "anya-e0803n11:37_0": "Bhavābhavāni,",
  "anya-e0803n11:37_1": "bhavābhavā,",
  "anya-e0803n11:37_2": "bhavābhavāni,",
  "anya-e0803n11:37_3": "bhavābhave,",
  "anya-e0803n11:37_4": "bhavābhavehi,",
  "anya-e0803n11:37_5": "bhavābhavebhi,",
  "anya-e0803n11:37_6": "bhavābhavānaṁ,",
  "anya-e0803n11:37_7": "bhavābhavehi,",
  "anya-e0803n11:37_8": "bhavābhavebhi,",
  "anya-e0803n11:37_9": "bhavābhavānaṁ,",
  "anya-e0803n11:37_10": "bhavābhavesu,",
  "anya-e0803n11:37_11": "bhavanto bhavābhavāni.",
  "anya-e0803n11:37_12": "Iti bhavābhavapadaṁ bahuvacanakampi bhavati.",
  "anya-e0803n11:37_13": "Dissati ca tassa bahuvacanakatā pāḷiyaṁ ‘‘dhonassa hi natthi kuhiñci loke.",
  "anya-e0803n11:37_14": "Pakappikā diṭṭhi bhavābhavesū’’ti.",
  "anya-e0803n11:37_15": "Ubhayampi nayaṁ vomissetvā nāmikapadamālā yojetabbā. Kathaṁ?",
  "anya-e0803n11:37_16": "‘‘Bhavābhavaṁ,",
  "anya-e0803n11:37_17": "bhavābhavāni.",
  "anya-e0803n11:37_18": "Bhavābhavaṁ,",
  "anya-e0803n11:37_19": "bhavābhavāni.",
  "anya-e0803n11:37_20": "Bhavābhavena,",
  "anya-e0803n11:37_21": "bhavābhavehi,",
  "anya-e0803n11:37_22": "bhavābhavebhi’’iccevamādinā cittanayena yojetabbā.",
  "anya-e0803n11:38_0": "Napuṁsakekavacana-bahuvacanakā imā;",
  "anya-e0803n11:39_0": "Padamālā samāsatte, katāti paridīpaye.",
  "anya-e0803n11:40_0": "Samāsakapadañceva, asamāsakameva ca;",
  "anya-e0803n11:41_0": "Bhavābhavapadaṁ dvedhā, iti vidvā vibhāvaye.",
  "anya-e0803n11:42_0": "Napuṁsakaṁ samāsatte, pulliṅgamitarattane;",
  "anya-e0803n11:43_0": "Napuṁsakaṁ tu pāyena, ekavacanakaṁ vade.",
  "anya-e0803n11:44_0": "‘‘Bhavo ca abhavo cā’’ti, samāsatthaṁ vade budho;",
  "anya-e0803n11:45_0": "‘‘Bhavato bhava’’miccatthaṁ, asamāsassa bhāsaye.",
  "anya-e0803n11:46_0": "Pulliṅgattamhi so ñeyyo, nissakkaupayogato;",
  "anya-e0803n11:47_0": "Evaṁ visesato jaññā, bhavābhavapadaṁ vidū.",
  "anya-e0803n11:48_0": "Yathā cettha bhavābhavapadassa nāmikapadamālā yojitā,",
  "anya-e0803n11:48_1": "evaṁ ‘‘kammākammaṁ phalāphala’’ntiādīnampi nāmikapadamālā yojetabbā.",
  "anya-e0803n11:48_2": "Atthopi nesaṁ yathārahaṁ vattabbo.",
  "anya-e0803n11:48_3": "Yebhuyyenetāni ekavacanakāni bhavanti.",
  "anya-e0803n11:48_4": "Evaṁ tāva bhavābhavapadādīnaṁ visesavantatā daṭṭhabbā.",
  "anya-e0803n11:49_0": "Laṅkādīpo,",
  "anya-e0803n11:49_1": "laṅkādīpaṁ,",
  "anya-e0803n11:49_2": "laṅkādīpena,",
  "anya-e0803n11:49_3": "laṅkādīpassa,",
  "anya-e0803n11:49_4": "laṅkādīpā,",
  "anya-e0803n11:49_5": "laṅkādīpasmā,",
  "anya-e0803n11:49_6": "laṅkādīpamhā,",
  "anya-e0803n11:49_7": "laṅkādīpassa,",
  "anya-e0803n11:49_8": "laṅkādīpe,",
  "anya-e0803n11:49_9": "laṅkādīpasmiṁ,",
  "anya-e0803n11:49_10": "laṅkādīpamhi,",
  "anya-e0803n11:49_11": "bho laṅkādīpa.",
  "anya-e0803n11:49_12": "Ayaṁ samāsatte nāmikapadamālā.",
  "anya-e0803n11:49_13": "Asamāsattepi pana yojetabbā.",
  "anya-e0803n11:50_0": "Laṅkā dīpo,",
  "anya-e0803n11:50_1": "laṅkaṁ dīpaṁ,",
  "anya-e0803n11:50_2": "laṅkāya dīpena,",
  "anya-e0803n11:50_3": "laṅkāya dīpassa,",
  "anya-e0803n11:50_4": "laṅkāya dīpā,",
  "anya-e0803n11:50_5": "laṅkāya dīpasmā,",
  "anya-e0803n11:50_6": "laṅkāya dīpamhā,",
  "anya-e0803n11:50_7": "laṅkāya dīpassa,",
  "anya-e0803n11:50_8": "laṅkāya dīpe,",
  "anya-e0803n11:50_9": "laṅkāya dīpasmiṁ,",
  "anya-e0803n11:50_10": "laṅkāya dīpamhi,",
  "anya-e0803n11:50_11": "bhoti laṅke dīpa.",
  "anya-e0803n11:50_12": "Ayaṁ byāse nāmikapadamālā.",
  "anya-e0803n11:50_13": "Ayaṁ nayo ‘‘jambudīpo’’ti ettha na labbhati kevalena jambūsaddena jambudīpassa akathanato,",
  "anya-e0803n11:50_14": "yathā kevalena laṅkāsaddena laṅkādīpo kathiyati.",
  "anya-e0803n11:50_15": "Ayaṁ pana byāse padamālānayo visesato kabbaracanāyaṁ kavīnaṁ upakārāya saṁvattati sāsanassāpi.",
  "anya-e0803n11:50_16": "Tathā hi byāsavasena porāṇakaviracanā dissati –",
  "anya-e0803n11:51_0": "‘‘Vandāmi selamhi samantakūṭe,",
  "anya-e0803n11:52_0": "Laṅkāya dīpassa sikhāyamāne;",
  "anya-e0803n11:53_0": "Āvāsabhūte sumanāmarassa,",
  "anya-e0803n11:54_0": "Buddhassa taṁ pādavaḷañjamagga’’nti.",
  "anya-e0803n11:55_0": "Sāsanepi byāsavasena ‘‘dibbo ratho pāturahu, vedehassa yasassino’’tiādikā pāḷi dissati.",
  "anya-e0803n11:56_0": "Yathā pana ‘‘jambudīpo’’ti ettha ayaṁ nayo na labbhati,",
  "anya-e0803n11:56_1": "tathā ‘‘nāgadīpo’’tiādīsupi kevalena jambūsaddena jambudīpassa akathanamiva kevalena nāgasaddādinā nāgadīpādīnaṁ akathanatoti.",
  "anya-e0803n11:56_2": "Nanu ca bho ‘‘buddhassa jambunadaraṁsino taṁ,",
  "anya-e0803n11:56_3": "dāṭhaṁ mayaṁ jambunarā namāmā’’ti porāṇakaviracanāyaṁ jambūsaddena jambudīpo vutto ‘‘jambudīpanarā’’ti atthasambhavatoti?",
  "anya-e0803n11:56_4": "Saccaṁ ‘‘jambudīpanarā’’ti attho sambhavati,",
  "anya-e0803n11:56_5": "kevalena pana jambūsaddena jambudīpatthaṁ na vadati,",
  "anya-e0803n11:56_6": "kintu ‘‘jambudīpanarā’’ti vattabbe gāthāvisayattā adhikakkharadosaṁ parivajjantena dīpasaddalopaṁ katvā ‘‘jambunarā’’ti vuttaṁ,",
  "anya-e0803n11:56_7": "evaṁ uttarapadalopavasena vutto jambusaddo narasaddaṁ paṭicca samāsabalena ‘‘jambudīpanarā’’ti atthappakāsane samattho hoti,",
  "anya-e0803n11:56_8": "na kevalo byāsakāle,",
  "anya-e0803n11:56_9": "tathā hi ‘‘jambū’’ti vutte jambudīpo na ñāyati,",
  "anya-e0803n11:56_10": "atha kho jamburukkhoyeva ñāyati.",
  "anya-e0803n11:57_0": "Kiṁ pana bho ‘‘kāko dāso,",
  "anya-e0803n11:57_1": "kākaṁ dāsaṁ,",
  "anya-e0803n11:57_2": "kākena dāsenā’’ti ayaṁ nayo labbhati,",
  "anya-e0803n11:57_3": "na labbhatīti? Labbhati,",
  "anya-e0803n11:57_4": "kākasaddena kākanāmakassa dāsassa kathanaṁ hoti.",
  "anya-e0803n11:57_5": "Yadi evaṁ ‘‘jambudīpo’’ti etthāpi ‘‘jambunāmako dīpo’’ti atthaṁ gahetvā ‘‘jambū dīpo,",
  "anya-e0803n11:57_6": "jambuṁ dīpaṁ,",
  "anya-e0803n11:57_7": "jambuyā dīpenā’’ti ayaṁ nayo labbhatīti?",
  "anya-e0803n11:57_8": "Na labbhati jambūsaddassa paṇṇattivasena dīpe appavattanato.",
  "anya-e0803n11:57_9": "Jambūsaddo hi rukkheyeva paṇṇattivasena pavattati, na dīpe.",
  "anya-e0803n11:57_10": "Yathā pana cittavohāro cittanāmake gahapatimhipi manepi pavattati ‘‘citto gahapati.",
  "anya-e0803n11:57_11": "Cittaṁ mano mānasa’’ntiādīsu.",
  "anya-e0803n11:57_12": "Yathā ca kusavohāro kusanāmake raññepi kusatiṇepi pavattati –",
  "anya-e0803n11:58_0": "‘‘Pabhāvatiñca ādāya, maṇiṁ verocanaṁ kuso;",
  "anya-e0803n11:59_0": "Kusāvatiṁ kusarājā, agamāsi mahabbalo;",
  "anya-e0803n11:60_0": "Kuso yathā duggahito, hatthamevānukantatī’’ti",
  "anya-e0803n11:61_0": "Ādīsu,",
  "anya-e0803n11:61_1": "tathā kākasaddopi vāyase,",
  "anya-e0803n11:61_2": "evaṁnāmake dāsepi pavattati ‘‘kāko ravati,",
  "anya-e0803n11:61_3": "kāko nāma dāso saṭṭhiyojanāni gacchatī’’tiādīsu.",
  "anya-e0803n11:61_4": "Jambūsaddo pana gahapatimanādīsu citta kusa kākasaddā viya paṇṇattivasena dīpasmiṁ na pavattati,",
  "anya-e0803n11:61_5": "tasmā yathāvuttoyeva nayo manasikaraṇīyo.",
  "anya-e0803n11:62_0": "Yathā panettha ‘‘laṅkādīpo’’ti saddassa nāmikapadamālā samāsavasena byāsavasena ca yojitā,",
  "anya-e0803n11:62_1": "evaṁ ‘‘pubbavidehadīpo,",
  "anya-e0803n11:62_2": "aparagoyānadīpo,",
  "anya-e0803n11:62_3": "uttarakurudīpo,",
  "anya-e0803n11:62_4": "assayujanakkhattaṁ,",
  "anya-e0803n11:62_5": "citramāso,",
  "anya-e0803n11:62_6": "vessantararājā,",
  "anya-e0803n11:62_7": "setavatthaṁ,",
  "anya-e0803n11:62_8": "dibbaratho’’tiādīnampi nāmikapadamālā samāsavasena byāsavasena ca yojetabbā.",
  "anya-e0803n11:62_9": "Pubbavidehādisaddehi pubbavidehadīpādīnaṁ kathanañca veditabbaṁ.",
  "anya-e0803n11:62_10": "‘‘Dibbaratho’’tiādīnaṁ samāsagatapadānaṁ payojane sati byāsavasena visuṁ kattabbatā ca veditabbā.",
  "anya-e0803n11:62_11": "Tathā hi byāsavasena ‘‘dibbo ratho’’tiādinā dvinnaṁ dvinnaṁ padānaṁ samānādhikaraṇavasena paccekavibhattiyuttabhāve",
  "anya-e0803n11:62_12": "sati gāthāsu vuttipālanasukhuccāraṇaguṇo bhavati.",
  "anya-e0803n11:62_13": "So ca sāsanānukūlo hi ayaṁ nayo ṭhapito.",
  "anya-e0803n11:62_14": "Tathā hi pāvacane ‘‘dibbo ratho pāturahu,",
  "anya-e0803n11:62_15": "vedehassa yasassino’’tiādikā pāḷiyo bahū dissanti,",
  "anya-e0803n11:62_16": "evaṁ laṅkādīpādisaddānaṁ visesavantatā bhavati.",
  "anya-e0803n11:63_0": "Idāni bodhisandhiādīnaṁ visesavantatā vuccati –",
  "anya-e0803n11:64_0": "Bodhi sandhi vibhattā’yu, dhātuyeva pajāpati;",
  "anya-e0803n11:65_0": "Dāmā dāmaṁ tathā saddhā, saddhaṁ taṭaṁ taṭī taṭo.",
  "anya-e0803n11:66_0": "Byañjanaṁ byañjano attho, atthamakkharamakkharo;",
  "anya-e0803n11:67_0": "Ajjavaṁ ajjavo ceva, tathā maddavagāravā.",
  "anya-e0803n11:68_0": "Vaco vacīti cādīni, samarūpā sarūpato;",
  "anya-e0803n11:69_0": "Dvittiliṅgāni sambhonti, yathāsambhavamuddise.",
  "anya-e0803n11:70_0": "Etesu hi bodhisaddassa tāva ‘‘bodhi rājakumāro’’ti ca,",
  "anya-e0803n11:70_1": "‘‘ariyasāvako ‘bodhī’ti vuccati,",
  "anya-e0803n11:70_2": "tassa bodhissa aṅgoti bojjhaṅgo’’ti ca evaṁ puggalavacanassa ‘‘bodhi, bodhī, bodhayo. Bodhiṁ, bodhī, bodhayo.",
  "anya-e0803n11:70_3": "Bodhinā’’ti pulliṅge agginayena nāmikapadamālā bhavati.",
  "anya-e0803n11:71_0": "Rukkhamagganibbānasabbaññutaññāṇavacanassa pana ‘‘bodhi, bodhī, bodhiyo. Bodhiṁ, bodhī, bodhiyo.",
  "anya-e0803n11:71_1": "Bodhiyā’’ti itthiliṅge rattinayena nāmikapadamālā bhavati.",
  "anya-e0803n11:72_0": "Keci pana ‘‘rukkhavacano bodhisaddo pulliṅgo’’ti vadanti,",
  "anya-e0803n11:72_1": "taṁ āgamena viruddhaṁ viya dissanato vicāretabbaṁ.",
  "anya-e0803n11:72_2": "Na hi āgame rukkhavacanassa bodhisaddassa pulliṅgabhāvo dissati,",
  "anya-e0803n11:72_3": "puggalavacanassa pana dissati.",
  "anya-e0803n11:72_4": "Yadi ca ‘‘sālo dhavo khadīro’’tiādīnaṁ viya rukkhavacanassa bodhisaddassa pulliṅgattaṁ siyā,",
  "anya-e0803n11:72_5": "jambū simbalī pāṭalīsaddādīnaṁ rukkhavācakattā pulliṅgattaṁ siyā,",
  "anya-e0803n11:72_6": "na tesaṁ imassa ca rukkhavācakattepi pulliṅgabhāvo upalabbhati.",
  "anya-e0803n11:72_7": "Yadi hi rukkhavacano bodhisaddo pulliṅgo,",
  "anya-e0803n11:72_8": "evaṁ sante nibbānavacano sabbaññutaññāṇavacano ca bodhisaddo napuṁsakaliṅgo siyā ‘‘nibbāna’’ntiādinā",
  "anya-e0803n11:72_9": "napuṁsakaliṅgavasena niddiṭṭhassa nibbānādino atthassa kathanato.",
  "anya-e0803n11:73_0": "Ye evaṁ vadanti ‘‘rukkhavacano bodhisaddo pulliṅgo’’ti,",
  "anya-e0803n11:73_1": "te ‘‘bodhi vuccati catūsu maggesu ñāṇaṁ,",
  "anya-e0803n11:73_2": "taṁ ettha bhagavā pattoti rukkhopi bodhicceva vuccatī’’ti vuttamatthaṁ cetasi sannidhāya ‘‘bujjhati etthāti",
  "anya-e0803n11:73_3": "bodhī’’ti nibbacanavasena ‘‘kiṁ rukkhavacano bodhisaddo pulliṅgo na bhavissatī’’ti maññamānā vadanti maññe.",
  "anya-e0803n11:73_4": "Nevaṁ daṭṭhabbaṁ,",
  "anya-e0803n11:73_5": "evañca pana daṭṭhabbaṁ,",
  "anya-e0803n11:73_6": "‘‘bodhi vuccati catūsu maggesu ñāṇaṁ,",
  "anya-e0803n11:73_7": "taṁ ettha bhagavā pattoti rukkhopi bodhicceva vuccatī’’ti vadantehi garūhi ñāṇavacanaṁ itthi liṅgabhūtaṁ",
  "anya-e0803n11:73_8": "bodhīti ñāṇassa nāmaṁ paṇṇattiantaraparikappanenatthaṁ parikappentena bujjhanaṭṭhānabhūte rukkhe āropetvā",
  "anya-e0803n11:73_9": "rukkho ‘‘bodhī’’ti vutto,",
  "anya-e0803n11:73_10": "tasmā īdisesu ṭhānesu nibbacane ādaro na kātabbo.",
  "anya-e0803n11:73_11": "Na hi ‘‘bujjhati etthāti bodhī’’ti nibbacanakaraṇaṁ rukkhavacanassa bodhisaddassa pulliṅgattaṁ kātuṁ sakkoti saṅketasiddhattā vohārassa,",
  "anya-e0803n11:73_12": "tasmā rukkhaṁ sayaṁ abodhimpi samānaṁ bodhiyā paṭilābhaṭṭhānattā saṅketasiddhena ‘‘bodhī’’ti itthiliṅgavohārena voharanti sāsanikā,",
  "anya-e0803n11:73_13": "bodhiyā vā kāraṇattā phalavohārena.",
  "anya-e0803n11:73_14": "Etamatthaṁyeva hi sandhāya ‘‘bodhi vuccati catūsu maggesu ñāṇaṁ,",
  "anya-e0803n11:73_15": "taṁ ettha bhagavā pattoti rukkhopi bodhicceva vuccatī’’ti vuttanti daṭṭhabbaṁ,",
  "anya-e0803n11:73_16": "evaṁ ‘‘bodhī’’ti itthiliṅgavasena rukkhanāmaṁ pavattatīti.",
  "anya-e0803n11:73_17": "Tenāha āyasmā sāriputto dhammasenāpati anudhammacakkavattī vohārakusalo itthiliṅgavohārena ‘‘buddhānaṁ",
  "anya-e0803n11:73_18": "bhagavantānaṁ bodhiyā mūle saha sabbaññutaññāṇappaṭilābhā sacchikā paññatti yadidaṁ buddho’’ti.",
  "anya-e0803n11:73_19": "Apica tattha tattha ‘‘bodhiyā sākhā’’ti ca,",
  "anya-e0803n11:73_20": "‘‘kenaṭṭhena mahābodhi,",
  "anya-e0803n11:73_21": "kassa sambandhinī ca sā’’ti ca,",
  "anya-e0803n11:74_0": "‘‘Hatthato muttamattā sā, asītiratanaṁ nabhaṁ;",
  "anya-e0803n11:75_0": "Uggantvāna tadā muñci, chabbaṇṇā rasmiyo subhā’’ti ca",
  "anya-e0803n11:76_0": "Evamādayo rukkhavācakassa bodhisaddassa itthiliṅgabhāve payogā dissanti.",
  "anya-e0803n11:77_0": "Atha vā rukkhavācako bodhisaddo dviliṅgo pumitthiliṅgavasena.",
  "anya-e0803n11:77_1": "Tathā hi samantapāsādikāyaṁ vinayasaṁvaṇṇanāyaṁ mahāveyyākaraṇassa pāḷinayaviduno buddhaghosācariyassa",
  "anya-e0803n11:77_2": "evaṁ saddaracanā dissati ‘‘sakkhissasi tvaṁ tāta pāṭaliputtaṁ gantvā mahābodhinā saddhiṁ ayyaṁ saṅghamittattheriṁ",
  "anya-e0803n11:77_3": "ānetu’’nti ca,",
  "anya-e0803n11:77_4": "‘‘sāpi kho mahābodhisamārūḷhā nāvā passato mahārājassa mahāsamuddatalaṁ pakkhandā’’ti ca tassa rukkhavācakassa",
  "anya-e0803n11:77_5": "bodhisaddassa ‘‘bujjhati etthāti bodhī’’ti nibbacanavasena ‘‘bodhi, bodhī, bodhayo. Bodhiṁ, bodhī, bodhayo.",
  "anya-e0803n11:77_6": "Bodhinā’’tiādinā padamālā veditabbā.",
  "anya-e0803n11:77_7": "Rukkhavācakasseva pana tassa ñāṇe pavattitthiliṅgavohārena saṅketasiddhena rūḷhatthadīpakena ‘‘bodhi, bodhī, bodhiyo. Bodhiṁ, bodhī, bodhiyo.",
  "anya-e0803n11:77_8": "Bodhiyā’’tiādinā padamālā veditabbā. Iccevaṁ –",
  "anya-e0803n11:78_0": "Puggalavācako bodhi-saddo pulliṅgiko bhave;",
  "anya-e0803n11:79_0": "Ñāṇādivācako itthi-liṅgoyeva siyā sadā.",
  "anya-e0803n11:80_0": "Bodhipādapavacano, pumitthiliṅgiko bhave;",
  "anya-e0803n11:81_0": "Evaṁ santepi etassa, itthiliṅgattameva tu;",
  "anya-e0803n11:82_0": "Icchitabbataraṁ yasmā, dhammasenāpatīritaṁ.",
  "anya-e0803n11:83_0": "Sandhisaddādīnampi nayānusārena nāmikapadamālā yojetabbā.",
  "anya-e0803n11:83_1": "Sandhisaddo hi sarasandhiādivācako pulliṅgo,",
  "anya-e0803n11:83_2": "paṭisandhiyādivācako itthiliṅgo ‘‘sandhino.",
  "anya-e0803n11:83_3": "Sandhiyā’’tiādidassanato.",
  "anya-e0803n11:83_4": "Vibhattisaddo vibhajanavācako itthiliṅgo ,",
  "anya-e0803n11:83_5": "syādivācako pulliṅgo ceva itthiliṅgo ca ‘‘vibhattissa.",
  "anya-e0803n11:83_6": "Vibhattiyā’’tiādidassanato.",
  "anya-e0803n11:84_0": "Āyusaddo pana jīvitindriyavācakoyeva hutvā punnapuṁsakaliṅgo,",
  "anya-e0803n11:84_1": "‘‘punarāyu ca me laddho,",
  "anya-e0803n11:84_2": "evaṁ jānāhi mārisā’’ti ‘‘ettakaṁyeva te āyu,",
  "anya-e0803n11:84_3": "cavanakālo bhavissatī’’ti ca dassanato.",
  "anya-e0803n11:85_0": "Dhātusaddo sabhāvādivācako itthiliṅgo,",
  "anya-e0803n11:85_1": "karapacādivācako pumitthiliṅgo ‘‘cakkhudhātuyā.",
  "anya-e0803n11:85_2": "Karotissa dhātussa.",
  "anya-e0803n11:85_3": "Dhātuyo dhātuyā’’ti dassanato.",
  "anya-e0803n11:86_0": "Pajāpatisaddo devavisesavācako pulliṅgo,",
  "anya-e0803n11:86_1": "kalattajinamātucchāvācako itthiliṅgo ‘‘pajāpatissa devarājassa dhajaggaṁ ullokeyyātha’’,",
  "anya-e0803n11:86_2": "‘‘attano pajāpatiyā saddhiṁ mahāpajāpatiyā’’ti ca dassanato.",
  "anya-e0803n11:87_0": "Dāmā dāmaṁ saddā mālatīdāmādibhedabhinnassa ekassa vatthussa yathākkamaṁ itthinapuṁsakaliṅgā.",
  "anya-e0803n11:87_1": "Tathā hi ‘‘mālatīdāmā lolāḷiṅgalīlā.",
  "anya-e0803n11:87_2": "Mālatīdāmaṁ.",
  "anya-e0803n11:87_3": "Siṅghitaṁ dāmaṁ bhamarehi.",
  "anya-e0803n11:87_4": "Ratanadāmā.",
  "anya-e0803n11:87_5": "Ratanadāma’’nti ca dviliṅgabhāve lokikappayogā dissanti sāsanānukūlā.",
  "anya-e0803n11:88_0": "Saddhaṁ saddhāsaddā pana bhinnavatthūnaṁ vācakā itthinapuṁsakaliṅgā,",
  "anya-e0803n11:88_1": "saddhāsaddo pasādalakkhaṇavācako itthiliṅgo,",
  "anya-e0803n11:88_2": "saddhaṁsaddo matakabhattavācako napuṁsakaliṅgo ‘‘saddhā saddahanā.",
  "anya-e0803n11:88_3": "Mayamassubho gotamabrāhmaṇā nāma dānāni dema saddhāni karomā’’ti dassanato.",
  "anya-e0803n11:88_4": "Imasmiṁ pana ṭhāne ‘‘saddho puriso ,",
  "anya-e0803n11:88_5": "saddhā itthī,",
  "anya-e0803n11:88_6": "saddhaṁ kula’’nti imāni vāccaliṅgattā saṅgahaṁ na gacchantīti daṭṭhabbāni.",
  "anya-e0803n11:89_0": "Taṭaṁ taṭī taṭotime saddā tīrasaṅkhāte ekasmiṁyevatthe thīpunnapuṁsakaliṅgā.",
  "anya-e0803n11:90_0": "Byañjanasaddo upasecanaliṅgavākyāveṇikasarīrāvayavavācako napuṁsakaliṅgo,",
  "anya-e0803n11:90_1": "akkharavācako punnapuṁsakaliṅgo.",
  "anya-e0803n11:90_2": "Tatrupasecane ‘‘sūpaṁ vā byañjanaṁ vā’’ti napuṁsakaniddeso dissati.",
  "anya-e0803n11:90_3": "Tathā liṅge ‘‘itthibyañjanaṁ purisabyañjana’’nti napuṁsakaniddeso.",
  "anya-e0803n11:90_4": "Vākye ‘‘padabyañjanāni sādhukaṁ uggahetvā’’ti napuṁsakaliṅganiddeso.",
  "anya-e0803n11:90_5": "Āveṇike ‘‘asīti anubyañjanānī’’ti napuṁsakaniddeso.",
  "anya-e0803n11:90_6": "Sarīrāvayave ‘‘kilesānaṁ anu anu byañjanato pākaṭabhāvakaraṇato anubyañjana’’nti evaṁ napuṁsakaniddeso.",
  "anya-e0803n11:90_7": "Ettha hi anubyañjanaṁ nāma hatthapādasitahasitakathitavilokitādibhedo ākāro.",
  "anya-e0803n11:90_8": "So eva ‘‘sarīrāvayavo’’ti vuccatīti.",
  "anya-e0803n11:90_9": "Akkhare ‘‘byañjano.",
  "anya-e0803n11:90_10": "Byañjana’’nti ca punnapuṁsakaniddeso.",
  "anya-e0803n11:91_0": "Atthasaddo nibbānavacano napuṁsakaliṅgo,",
  "anya-e0803n11:91_1": "abhidheyyadhanakāraṇapayojananivatyābhisandhānādivacano pana pulliṅgo.",
  "anya-e0803n11:91_2": "Tathā hi kathāvatthumhi ‘‘atthatthamhī’’ti imissā pāḷiyā atthasaṁvaṇṇanāyaṁ ‘‘atthaṁ vuccati nibbāna’’nti napuṁsakaliṅganiddesena atthasaddo vutto.",
  "anya-e0803n11:91_3": "Iti atthasaddo dviliṅgo.",
  "anya-e0803n11:92_0": "Akkharasaddo ca ‘‘yo pubbo akkharo akkharānī’’ti ca dassanato.",
  "anya-e0803n11:92_1": "Apica akkharasaddo nibbānavacano nāmapaṇṇattivacano ca sabbadānapuṁsakaliṅgo bhavati ‘‘padamaccutamakkharaṁ,",
  "anya-e0803n11:92_2": "mahājanasammatoti kho vāseṭṭha ‘mahāsammato’tveva paṭhamaṁ akkharaṁ nibbatta’’nti evamādīsu.",
  "anya-e0803n11:92_3": "‘‘Akkharāya deseti,",
  "anya-e0803n11:92_4": "akkharakkharāya āpatti pācittiyassā’’ti ettha pana pulliṅgotipi napuṁsakaliṅgotipi vattabbo,",
  "anya-e0803n11:92_5": "itthiliṅgoti pana na vattabbo.",
  "anya-e0803n11:92_6": "Ayañhi ‘‘asakkatā casma dhanañcayāya.",
  "anya-e0803n11:92_7": "Viramathāyasmanto mamavacanāyā’’tiādīsu ‘‘dhanañcayāya,",
  "anya-e0803n11:92_8": "vacanāyā’’ti saddā viya vibhattivipallāsena vutto,",
  "anya-e0803n11:92_9": "na liṅgavipallāsavasenāti.",
  "anya-e0803n11:93_0": "Ajjava maddava gāravasaddā pana punnapuṁsakaliṅgā.",
  "anya-e0803n11:93_1": "‘‘Ajjavo ca maddavo ca.",
  "anya-e0803n11:93_2": "Ajjavamaddavaṁ.",
  "anya-e0803n11:93_3": "Gāravo ca nivāto ca.",
  "anya-e0803n11:93_4": "Saha āvajjite thūpe,",
  "anya-e0803n11:93_5": "gāravaṁ hoti me tadā’’ti ca ādidassanato.",
  "anya-e0803n11:94_0": "Vacovacīsaddā pana ghaṭoghaṭīsaddā viya pumitthiliṅgā,",
  "anya-e0803n11:94_1": "tattha vacīsaddassa ‘‘vacī, vacī, vaciyo. Vaciṁ, vacī, vaciyo.",
  "anya-e0803n11:94_2": "Vaciyā’’ti nāmikapadamālā yojetabbā.",
  "anya-e0803n11:94_3": "Keci ‘‘duccaritapayogaviññattisaddādīsu paresu vacasaddassanto īkāro hoti,",
  "anya-e0803n11:94_4": "tena ‘‘vacīduccarita’’ntiādīni rūpāni dissantī’’ti vadanti,",
  "anya-e0803n11:94_5": "taṁ na gahetabbaṁ vacasaddato visuṁ vacīsaddassa dassanato.",
  "anya-e0803n11:94_6": "Atrimāni pāḷito ca aṭṭhakathāto ca nidassanapadāni.",
  "anya-e0803n11:94_7": "‘‘Vacī vacīsaṅkhāro,",
  "anya-e0803n11:94_8": "vacīsaṅkhāro vacī,",
  "anya-e0803n11:94_9": "vaciñca vacīsaṅkhāre ca ṭhapetvā avasesā na ceva vacī,",
  "anya-e0803n11:94_10": "na ca vacīsaṅkhāro.",
  "anya-e0803n11:94_11": "Gadito vacībhi satimābhinande’’ti imāni pāḷito nidassanapadāni.",
  "anya-e0803n11:94_12": "‘‘Copanasaṅkhātā vacī eva viññatti vacīviññatti,",
  "anya-e0803n11:94_13": "vaciyā bhedo vacībhedo’’ti imāni aṭṭhakathāto nidassanapadāni.",
  "anya-e0803n11:94_14": "Iminā nayena aññesampi sarūpāsarūpapadānaṁ yathārahaṁ dvitiliṅgatā vavatthapetabbā.",
  "anya-e0803n11:94_15": "Evaṁ abhidheyyakaliṅgesu savisesāni abhidheyyaliṅgāni veditabbāni.",
  "anya-e0803n11:95_0": "Idāni katthaci vāccaliṅgabhūtānaṁ abhidheyyaliṅgānañca taddhibhantaliṅgānañca dhammādivasena nāmikapadamālā vuccate.",
  "anya-e0803n11:95_1": "Tathā hi –",
  "anya-e0803n11:96_0": "Dhammabho puggalā ceva, dhammapuggalatopi ca;",
  "anya-e0803n11:97_0": "Ekantadhammato ceva, tathevekantapuggalā.",
  "anya-e0803n11:98_0": "Padamālā siyuṁ tāsu, paccattādivasena tu;",
  "anya-e0803n11:99_0": "Padaṁ samaṁ visamañca, jaññā sabbasamampi ca.",
  "anya-e0803n11:100_0": "Kathaṁ?",
  "anya-e0803n11:100_1": "‘‘Micchādiṭṭhi,",
  "anya-e0803n11:100_2": "micchāsaṅkappo,",
  "anya-e0803n11:100_3": "micchāvācā,",
  "anya-e0803n11:100_4": "micchāvāco,",
  "anya-e0803n11:100_5": "micchādiṭṭhiko,",
  "anya-e0803n11:100_6": "micchāsaṅkappī’’ iccetesaṁ nāmikapadamālā evaṁ veditabbā.",
  "anya-e0803n11:101_0": "‘‘Micchādiṭṭhi,",
  "anya-e0803n11:101_1": "micchādiṭṭhī,",
  "anya-e0803n11:101_2": "micchādiṭṭhiyo.",
  "anya-e0803n11:101_3": "Micchādiṭṭhiṁ,",
  "anya-e0803n11:101_4": "micchādiṭṭhī,",
  "anya-e0803n11:101_5": "micchādiṭṭhiyo.",
  "anya-e0803n11:101_6": "Micchādiṭṭhiyā’’ti evaṁ dhammato,",
  "anya-e0803n11:101_7": "‘‘micchādiṭṭhi,",
  "anya-e0803n11:101_8": "micchādiṭṭhī,",
  "anya-e0803n11:101_9": "micchādiṭṭhino.",
  "anya-e0803n11:101_10": "Micchādiṭṭhiṁ,",
  "anya-e0803n11:101_11": "micchādiṭṭhī,",
  "anya-e0803n11:101_12": "micchādiṭṭhino.",
  "anya-e0803n11:101_13": "Micchādiṭṭhinā’’ti evaṁ puggalato,",
  "anya-e0803n11:101_14": "‘‘micchāsaṅkappo,",
  "anya-e0803n11:101_15": "micchāsaṅkappā.",
  "anya-e0803n11:101_16": "Micchāsaṅkappa’’nti evaṁ dhammapuggalato,",
  "anya-e0803n11:101_17": "‘‘micchāvācā,",
  "anya-e0803n11:101_18": "micchāvācā,",
  "anya-e0803n11:101_19": "micchāvācāyo.",
  "anya-e0803n11:101_20": "Micchāvācaṁ,",
  "anya-e0803n11:101_21": "micchāvācā micchāvācāyo.",
  "anya-e0803n11:101_22": "Micchāvācāya’’ evaṁ ekantadhammato,",
  "anya-e0803n11:101_23": "‘‘micchāvāco,",
  "anya-e0803n11:101_24": "micchāvācā.",
  "anya-e0803n11:101_25": "Micchāvācaṁ,",
  "anya-e0803n11:101_26": "micchāvāce.",
  "anya-e0803n11:101_27": "Micchāvācena’’ evaṁ ekantapuggalato,",
  "anya-e0803n11:101_28": "‘‘micchādiṭṭhiko.",
  "anya-e0803n11:101_29": "Micchādiṭṭhikā.",
  "anya-e0803n11:101_30": "Micchādiṭṭhika’’nti evampi ekantapuggalato,",
  "anya-e0803n11:101_31": "‘‘micchāsaṅkappī,",
  "anya-e0803n11:101_32": "micchāsaṅkappino.",
  "anya-e0803n11:101_33": "Micchāsaṅkappi’’nti evampi ekantapuggalato nāmikapadamālā bhavati.",
  "anya-e0803n11:101_34": "Paccattopayogavacanādivasena pana padaṁ sadisaṁ visadisaṁ sabbathā sadisampi ca bhavati.",
  "anya-e0803n11:101_35": "Esa nayo sammādiṭṭhisammāsaṅkappādīsupi.",
  "anya-e0803n11:102_0": "Atrime āhaccabhāsitā payogā –",
  "anya-e0803n11:102_1": "avijjāgatassa bhikkhave aviddasuno micchādiṭṭhi pahoti.",
  "anya-e0803n11:102_2": "Micchādiṭṭhissa micchāsaṅkappo pahoti.",
  "anya-e0803n11:102_3": "Micchāsaṅkappassa micchāvācā pahoti.",
  "anya-e0803n11:102_4": "Micchāvācassa micchākammanto pahoti.",
  "anya-e0803n11:102_5": "Micchākammantassa micchāājīvo pahoti.",
  "anya-e0803n11:102_6": "Micchāājīvassa micchāvāyāmo pahoti.",
  "anya-e0803n11:102_7": "Micchāvāyāmassa micchāsati pahoti.",
  "anya-e0803n11:102_8": "Micchāsatissa micchāsamādhi pahotīti.",
  "anya-e0803n11:102_9": "Vijjāgatassa bhikkhave viddasuno sammādiṭṭhi pahoti.",
  "anya-e0803n11:102_10": "Sammādiṭṭhissa sammāsaṅkappo pahotīti vitthāro,",
  "anya-e0803n11:102_11": "evaṁ katthaci vāccaliṅgabhūtānaṁ abhidheyyaliṅgānañca taddhitantaliṅgānañca nāmikapadamālā sappayogā kathitā.",
  "anya-e0803n11:103_0": "Idāni nevābhidheyyaliṅgassa bhavitabbasaddassa ca abhidheyyaliṅgānaṁ sotthi suvatthi saddānañca vāccaliṅgābhidheyyaliṅgassa",
  "anya-e0803n11:103_1": "abbhutasaddassa ca vāccaliṅgassa abhūtasaddassacāti imesaṁ kiñci visesaṁ kathayāma,",
  "anya-e0803n11:103_2": "nāmikapadamālañca yathārahaṁ yojessāma.",
  "anya-e0803n11:103_3": "Etesu hi bhavitabbasaddo ekantabhāvavācako napuṁsakaliṅgo ekavacanantoyeva hoti.",
  "anya-e0803n11:103_4": "Tatiyantapadehi evaṁsadda nasaddādīhi ca yojetabbo ca hoti.",
  "anya-e0803n11:103_5": "Nāssa nāmikapadamālā labbhati,",
  "anya-e0803n11:103_6": "atrime ca payogā ‘‘saddhammagarukena bhavitabbaṁ,",
  "anya-e0803n11:103_7": "no āmisagarukena,",
  "anya-e0803n11:103_8": "iminā corena bhavitabbaṁ,",
  "anya-e0803n11:103_9": "imehi corehi bhavitabbaṁ,",
  "anya-e0803n11:103_10": "imāya coriyā bhavitabbaṁ,",
  "anya-e0803n11:103_11": "imāhi corīhi bhavitabbaṁ,",
  "anya-e0803n11:103_12": "anena cittena bhavitabbaṁ,",
  "anya-e0803n11:103_13": "imehi cittehi bhavitabbaṁ,",
  "anya-e0803n11:103_14": "evaṁ bhavitabbaṁ,",
  "anya-e0803n11:103_15": "aññathā bhavitabba’’nti.",
  "anya-e0803n11:103_16": "Atridaṁ vuccati –",
  "anya-e0803n11:104_0": "Bhavitabbapadaṁ niccaṁ, sabbaññuvarasāsane;",
  "anya-e0803n11:105_0": "Paṭhamekavaco bhāva-vācakañca napuṁsakaṁ.",
  "anya-e0803n11:106_0": "Tatiyantapadehevaṁ-saddādīhi ca dhīmatā;",
  "anya-e0803n11:107_0": "Yojetabbaṁva sambhoti, iti vidvā vibhāvaye.",
  "anya-e0803n11:108_0": "Ayaṁ ‘‘bhavitabba’’nti padassa viseso.",
  "anya-e0803n11:109_0": "Sotthi bhaddante hotu rañño,",
  "anya-e0803n11:109_1": "sotthiṁ gacchati nhāpito.",
  "anya-e0803n11:109_2": "Sotthināmhi samuṭṭhito. Suvatthi,",
  "anya-e0803n11:109_3": "suvatthiṁ,",
  "anya-e0803n11:109_4": "suvatthinā,",
  "anya-e0803n11:109_5": "ayaṁ dhasātthisaddādīnaṁ viseso.",
  "anya-e0803n11:110_0": "Ayaṁ pana ‘‘abbhutaṁ abhūta’’nti dvinnaṁ viseso.",
  "anya-e0803n11:110_1": "Bhūsaddassa bbhū,",
  "anya-e0803n11:110_2": "saṁyogapare paṭisedhatthavati aitinipāte upapade sati ekantena rassattamupayāti. Kvatthe?",
  "anya-e0803n11:110_3": "‘‘Abhūtapubbaṁ bhūta’’ntiādīsvatthesu.",
  "anya-e0803n11:110_4": "Tathāvidhe asaññogapare rassattaṁ na upayāti. Kvatthe?",
  "anya-e0803n11:110_5": "‘‘Asacca’’ntiādīsvatthesu.",
  "anya-e0803n11:110_6": "Tathā hi ‘‘abbhuta’’nti padassa ‘‘abhūtapubbaṁ bhūta’’ntipi attho bhavati,",
  "anya-e0803n11:110_7": "‘‘abbhutakaraṇa’’ntipi attho bhavati.",
  "anya-e0803n11:110_8": "‘‘Abhūta’’nti padassa pana ‘‘asacca’’ntipi attho bhavati,",
  "anya-e0803n11:110_9": "‘‘ajāta’’ntipi attho bhavati.",
  "anya-e0803n11:110_10": "Tatra ‘‘acchariyaṁ vata bho abbhutaṁ vata bho.",
  "anya-e0803n11:110_11": "Accheraṁ vata lokasmiṁ,",
  "anya-e0803n11:110_12": "abbhutaṁ lomahaṁsanaṁ’’ iccevamādayo ‘‘abhūtapubbaṁ bhūta’’nti atthe payogā.",
  "anya-e0803n11:111_0": "‘‘Tvaṁ maṁ nāgena ālampa,",
  "anya-e0803n11:112_0": "Ahaṁ maṇḍūkachāpiyā;",
  "anya-e0803n11:113_0": "Hotu no abbhutaṁ tattha,",
  "anya-e0803n11:114_0": "Āsahassehi pañcahī’’ti",
  "anya-e0803n11:115_0": "Iccevamādayo abbhutakaraṇatthe payogā.",
  "anya-e0803n11:115_1": "Evaṁ rassavasena,",
  "anya-e0803n11:115_2": "dīghavasena pana nissaṁyoge ‘‘abhūtaṁ atacchaṁ.",
  "anya-e0803n11:115_3": "Atathaṁ’’iccevamādayo asaccatthe payogā,",
  "anya-e0803n11:115_4": "‘‘abhūtaṁ ajātaṁ asañjāta’’nti iccevamādayo ajātatthe payogā.",
  "anya-e0803n11:115_5": "Bhavanti catra –",
  "anya-e0803n11:116_0": "‘‘Abhūtapubbaṁ bhūta’’nti, atthasmiṁ abbhutantidaṁ;",
  "anya-e0803n11:117_0": "Padaṁ viññūhi viññeyyaṁ, rassabhāvena saṇṭhitaṁ.",
  "anya-e0803n11:118_0": "Abbhutakaraṇatthepi, abbhutanti padaṁ tathā;",
  "anya-e0803n11:119_0": "Saṇṭhitaṁ rassabhāvena, iti vidvā vibhāvaye.",
  "anya-e0803n11:120_0": "Abhūtamiti dīghatta-vasena kathitaṁ pana;",
  "anya-e0803n11:121_0": "Padaṁ samadhigantabba-masaccājātavācakaṁ.",
  "anya-e0803n11:122_0": "Abbhutaṁ,",
  "anya-e0803n11:122_1": "abbhutāni.",
  "anya-e0803n11:122_2": "Cittanayena, abbhuto, abbhutā. Abbhutaṁ,",
  "anya-e0803n11:122_3": "purisanayena, abbhutā, abbhutā,",
  "anya-e0803n11:122_4": "abbhutāyo. Abbhutaṁ.",
  "anya-e0803n11:122_5": "Kaññānayena ñeyyaṁ.",
  "anya-e0803n11:122_6": "Evaṁ bhūtasaddassapi nāmikapadamālā tidhā gahetabbā.",
  "anya-e0803n11:122_7": "Atra ‘‘abbhuta’’miti padaṁ vāccaliṅgampi bhavati abhidheyyaliṅgampi.",
  "anya-e0803n11:122_8": "‘‘Abhūta’’miti padaṁ pana vāccaliṅgaṁ abhidheyyaliṅgampi vā saccasaddo viya katthaci.",
  "anya-e0803n11:122_9": "Itissa yathārahaṁ ayampi sappayogā nāmikapadamālā kathitā.",
  "anya-e0803n11:123_0": "Idāni āgamikānaṁ kosallajananatthaṁ padasamodhānavasena nāmikapadamālā vuccate –",
  "anya-e0803n11:123_1": "buddho bhagavā,",
  "anya-e0803n11:123_2": "buddhā bhagavanto.",
  "anya-e0803n11:123_3": "Buddhaṁ bhagavantaṁ,",
  "anya-e0803n11:123_4": "buddhe bhagavante.",
  "anya-e0803n11:123_5": "Buddhena bhagavatā,",
  "anya-e0803n11:123_6": "sesaṁ vitthāretabbaṁ.",
  "anya-e0803n11:123_7": "Ayaṁ padamālā ekavacanabahuvacanavasena ñeyyā.",
  "anya-e0803n11:124_0": "Devā tāvatiṁsā.",
  "anya-e0803n11:124_1": "Deve tāvatiṁse.",
  "anya-e0803n11:124_2": "Devehi tāvatiṁsehi.",
  "anya-e0803n11:124_3": "Sesaṁ vitthāretabbaṁ.",
  "anya-e0803n11:124_4": "Bahuvacanavasena ñeyyā padamālā.",
  "anya-e0803n11:125_0": "So bhagavā jānaṁ passaṁ arahaṁ sammāsambuddho,",
  "anya-e0803n11:125_1": "taṁ bhagavantaṁ jānantaṁ passantaṁ arahantaṁ sammāsambuddhaṁ,",
  "anya-e0803n11:125_2": "tena bhagavatā jānatā passatā arahatā sammāsambuddhena,",
  "anya-e0803n11:125_3": "tassa bhagavato jānato passato arahato sammāsambuddhassa.",
  "anya-e0803n11:125_4": "Sesaṁ vitthāretabbaṁ.",
  "anya-e0803n11:125_5": "Ekavacanavasena ñeyyā padamālā.",
  "anya-e0803n11:126_0": "Rājā suddhodano, rājānaṁ suddhodanaṁ, raññā suddhodanena. Sesaṁ vitthāretabbaṁ.",
  "anya-e0803n11:127_0": "Rājā passenadī kosalo, rājānaṁ passenadiṁ kosalaṁ, raññā passenadinā kosalena. Sesaṁ vitthāretabbaṁ.",
  "anya-e0803n11:128_0": "Rājā māgadho seniyo bimbisāro,",
  "anya-e0803n11:128_1": "rājānaṁ māgadhaṁ seniyaṁ bimbisāraṁ,",
  "anya-e0803n11:128_2": "raññā māgadhena seniyena bimbisārena.",
  "anya-e0803n11:128_3": "Sesaṁ vitthāretabbaṁ.",
  "anya-e0803n11:129_0": "Rājā māgadho ajātasattu vedehiputto,",
  "anya-e0803n11:129_1": "rājānaṁ māgadhaṁ ajātasattuṁ vedehiputtaṁ,",
  "anya-e0803n11:129_2": "raññā māgadhena ajātasattunā vedehiputtena.",
  "anya-e0803n11:129_3": "Sesaṁ vitthāretabbaṁ.",
  "anya-e0803n11:130_0": "Mahāpajāpatī gotamī,",
  "anya-e0803n11:130_1": "mahāpajāpatiṁ gotamiṁ,",
  "anya-e0803n11:130_2": "mahāpajāpatiyā gotamiyāti pañcakkhattuṁ vattabbaṁ.",
  "anya-e0803n11:130_3": "Mahāpajāpatiyaṁ gotamiyaṁ,",
  "anya-e0803n11:130_4": "bhoti mahāpajāpati gotami.",
  "anya-e0803n11:131_0": "Makkhali gosālo. Makkhaliṁ gosālaṁ. Makkhalinā gosālena. Sesaṁ vitthāretabbaṁ.",
  "anya-e0803n11:132_0": "Sāriputtamoggallānaṁ sāvakayugaṁ.",
  "anya-e0803n11:132_1": "Sāriputtamoggallānaṁ sāvakayugaṁ,",
  "anya-e0803n11:132_2": "sāriputtamoggallānena sāvakayugena,",
  "anya-e0803n11:132_3": "sāriputtamoggallānassa sāvakayugassa.",
  "anya-e0803n11:132_4": "Sesaṁ vitthāretabbaṁ.",
  "anya-e0803n11:132_5": "Sabbāpetā padamālā ekavacanavasena ñeyyā.",
  "anya-e0803n11:132_6": "Sāriputtamoggallānā aggasāvakā,",
  "anya-e0803n11:132_7": "sāriputtamoggallāne aggasāvake,",
  "anya-e0803n11:132_8": "sāriputtamoggallānehi aggasāvakehi.",
  "anya-e0803n11:132_9": "Sesaṁ vitthāretabbaṁ.",
  "anya-e0803n11:132_10": "Bahuvacanavasena ñeyyā.",
  "anya-e0803n11:132_11": "Ito aññesupi eseva nayo.",
  "anya-e0803n11:133_0": "So dāro, sā dārā.",
  "anya-e0803n11:133_1": "Saṁ dāraṁ, se dāre.",
  "anya-e0803n11:133_2": "Sena dārena.",
  "anya-e0803n11:133_3": "Sesaṁ vitthāretabbaṁ. Sā nārī,",
  "anya-e0803n11:133_4": "sā nāriyo.",
  "anya-e0803n11:133_5": "Saṁ nāriṁ,",
  "anya-e0803n11:133_6": "sā nāriyo.",
  "anya-e0803n11:133_7": "Sāya nāriyā.",
  "anya-e0803n11:133_8": "Sesaṁ vitthāretabbaṁ.",
  "anya-e0803n11:133_9": "Saṁ kammaṁ,",
  "anya-e0803n11:133_10": "sāni kammāni.",
  "anya-e0803n11:133_11": "Sena kammena.",
  "anya-e0803n11:133_12": "Saṁ phalaṁ,",
  "anya-e0803n11:133_13": "sāni phalāni.",
  "anya-e0803n11:133_14": "Sena phalena.",
  "anya-e0803n11:133_15": "Sesaṁ vitthāretabbaṁ.",
  "anya-e0803n11:134_0": "Paṭhamaṁ jhānaṁ, paṭhamaṁ jhānaṁ, paṭhamena jhānena, paṭhamassa jhānassa. Sesaṁ vitthāretabbaṁ.",
  "anya-e0803n11:135_0": "Catutthī disā, catutthiṁ disaṁ, catutthiyā disāya.",
  "anya-e0803n11:136_0": "Dhammī kathā,",
  "anya-e0803n11:136_1": "dhammiṁ kathaṁ,",
  "anya-e0803n11:136_2": "dhammiyā kathāya,",
  "anya-e0803n11:136_3": "dhammiyaṁ kathāyaṁ.",
  "anya-e0803n11:136_4": "Evaṁ anupubbī kathā,",
  "anya-e0803n11:136_5": "evarūpī kathā.",
  "anya-e0803n11:136_6": "Iminā nayena aññesupi ṭhānesu padasamodhānavasena liṅgato ca antato ca vacanato ca apekkhitabbaṁ.",
  "anya-e0803n11:136_7": "Padato ca nānappakārā nāmikapadamālā yojetabbā.",
  "anya-e0803n11:137_0": "Idāni ekappakārānaṁ saddānaṁ liṅgaantavasena nānattaṁ veditabbaṁ. Kathaṁ? Yādiso, yādisī, yādisaṁ. Tādiso, tādisī, tādisaṁ. Etādiso, etādisī, etādisaṁ. Kīdiso, kīdisī, kīdisaṁ. Īdiso, īdisī, īdisaṁ. Ediso , edisī, edisaṁ. Sadiso, sadisī, sadisaṁ.",
  "anya-e0803n11:137_1": "Kadāci pana ‘‘yādisā tādisā’’ti evamādīni itthiliṅgarūpānipi bhavanti.",
  "anya-e0803n11:137_2": "Nāmikapadamālā nesaṁ purisa itthī cittanayena yojetabbā.",
  "anya-e0803n11:138_0": "Idāni samāsataddhitapadabhūtānaṁ amamasaddādīnaṁ nāmikapadamālā vuccate – amamo, amamā, amamaṁ, amame. Amamena.",
  "anya-e0803n11:138_1": "Sesaṁ vitthāretabbaṁ.",
  "anya-e0803n11:139_0": "Mayhako, mayhakā. Mayhakaṁ, mayhake. Mayhakena. Sesaṁ vitthāretabbaṁ.",
  "anya-e0803n11:140_0": "Āmā, āmā, āmāyo. Āmaṁ, āmā, āmāyo. Sesaṁ vitthāretabbaṁ.",
  "anya-e0803n11:141_0": "Tatra amamoti natthi taṇhāmamattaṁ diṭṭhimamattañca etassāti amamo, ko so,",
  "anya-e0803n11:141_1": "arahāyevāti vattuṁ vaṭṭati.",
  "anya-e0803n11:141_2": "Apica yesataṇhāpi sadiṭṭhīpi ‘‘mama ida’’nti mamattaṁ na karonti,",
  "anya-e0803n11:141_3": "tepi amamāyeva.",
  "anya-e0803n11:141_4": "Ettha ca ‘‘manussā tattha jāyanti,",
  "anya-e0803n11:141_5": "amamā apariggahā’’ti idaṁ sāsanato nidassanaṁ.",
  "anya-e0803n11:141_6": "‘‘Amamo nirahaṅkāro’’ti idaṁ pana lokato nidassanaṁ.",
  "anya-e0803n11:141_7": "Itthiliṅge vattabbe ‘‘amamā, amamā,",
  "anya-e0803n11:141_8": "amamāyo’’ti padamālā.",
  "anya-e0803n11:141_9": "Napuṁsake vattabbe ‘‘amamaṁ,",
  "anya-e0803n11:141_10": "amamānī’’ti padamālā.",
  "anya-e0803n11:141_11": "Tatra mayhakoti ‘‘idampi mayhaṁ idampi mayha’’nti vippalapatīti mayhako,",
  "anya-e0803n11:141_12": "eko pakkhiviseso.",
  "anya-e0803n11:141_13": "Vuttañhetaṁ jātake –",
  "anya-e0803n11:142_0": "‘‘Sakuṇo mayhako nāma, girisānudarīcaro;",
  "anya-e0803n11:143_0": "Pakkaṁ pipphalimāruyha, ‘mayhaṁ mayha’nti kandatī’’ti.",
  "anya-e0803n11:144_0": "Itthiliṅge vattabbe ‘‘mayhakī, mayhakī,",
  "anya-e0803n11:144_1": "mayhakiyo’’ti padamālā.",
  "anya-e0803n11:144_2": "Tatra āmāti ‘‘āma ahaṁ tumhākaṁ dāsī’’ti evaṁ dāsibhāvaṁ paṭijānātīti āmā. Gehadāsī.",
  "anya-e0803n11:144_3": "Vuttañhetaṁ jātakesu ‘‘yattha dāso āmajāto,",
  "anya-e0803n11:144_4": "ṭhito thullāni gacchatī’’ti ca,",
  "anya-e0803n11:144_5": "‘‘āmāya dāsāpi bhavanti loke’’ti ca,",
  "anya-e0803n11:144_6": "tasmā imānevettha nidassanapadāni.",
  "anya-e0803n11:145_0": "Idāni kati katipaya katimīsaddānaṁ viseso vuccate yathārahaṁ nāmikapadamālā ca.",
  "anya-e0803n11:145_1": "Tatra katimīsaddassa nāmikapadamālā na labbhati ‘‘ajja bhante katimī’’ti evaṁ pucchāvasena āgatamattato.",
  "anya-e0803n11:145_2": "Kati katipayasaddānaṁ pana labbhateva,",
  "anya-e0803n11:145_3": "sā ca bahuvacanikā.",
  "anya-e0803n11:145_4": "Visuddhimaggaṭīkāyaṁ pana katipayasaddo ekavacaniko vutto.",
  "anya-e0803n11:145_5": "Kati purisā tiṭṭhanti,",
  "anya-e0803n11:145_6": "kati purise passati.",
  "anya-e0803n11:145_7": "Kati itthiyo,",
  "anya-e0803n11:145_8": "kati kulāni.",
  "anya-e0803n11:145_9": "Kati lokasmiṁ chiddāni yattha cittaṁ na tiṭṭhati.",
  "anya-e0803n11:145_10": "Kati kusalā.",
  "anya-e0803n11:145_11": "Kati dhātuyo.",
  "anya-e0803n11:145_12": "Kati āyatanāni.",
  "anya-e0803n11:145_13": "Katihi khandhehi katihāyatanehi katihi dhātūhi saṅgahitaṁ.",
  "anya-e0803n11:145_14": "Katibhi rajamāneti,",
  "anya-e0803n11:145_15": "katibhi parisujjhati.",
  "anya-e0803n11:145_16": "Katipayā purisā,",
  "anya-e0803n11:145_17": "katipayā itthiyo,",
  "anya-e0803n11:145_18": "katipayāni cittāni.",
  "anya-e0803n11:145_19": "Imā pana nāmikapadamālā.",
  "anya-e0803n11:146_0": "Kati. Katihi, katibhi. Katinaṁ. Katisu.",
  "anya-e0803n11:147_0": "Katipayā.",
  "anya-e0803n11:147_1": "Katipayehi,",
  "anya-e0803n11:147_2": "katipayebhi.",
  "anya-e0803n11:147_3": "Katipayānaṁ.",
  "anya-e0803n11:147_4": "Katipayesu.",
  "anya-e0803n11:147_5": "Katipayāyo.",
  "anya-e0803n11:147_6": "Katipayāhi,",
  "anya-e0803n11:147_7": "katipayābhi.",
  "anya-e0803n11:147_8": "Katipayānaṁ.",
  "anya-e0803n11:147_9": "Katipayāsu.",
  "anya-e0803n11:147_10": "Katipayāni. Katipaye.",
  "anya-e0803n11:147_11": "Katipayehi,",
  "anya-e0803n11:147_12": "katipayebhi.",
  "anya-e0803n11:147_13": "Katipayānaṁ.",
  "anya-e0803n11:147_14": "Katipayesūti.",
  "anya-e0803n11:147_15": "Sabbāpetā sattannaṁ vibhattīnaṁ vasena ñeyyā,",
  "anya-e0803n11:147_16": "samāsavidhimhipi katikatipayasaddā bahuvacanavaseneva yojetabbā.",
  "anya-e0803n11:147_17": "‘‘Katisaṅgātigo bhikkhu,",
  "anya-e0803n11:147_18": "oghatiṇṇoti vuccati.",
  "anya-e0803n11:147_19": "Katipayajanakata’’ntiādīsu hi ‘‘kati kittakā saṅgā katisaṅgā’’tiādinā sabbadā bahuvacanasamāso daṭṭhabbo.",
  "anya-e0803n11:148_0": "Idāni rūḷhīsaddānaṁ nāmikapadamālā vuccate –",
  "anya-e0803n11:148_1": "idha rūḷhīsaddā nāma yevāpanakasaddādayo.",
  "anya-e0803n11:148_2": "Yevāpanako,",
  "anya-e0803n11:148_3": "yevāpanakā.",
  "anya-e0803n11:148_4": "Yevāpanakaṁ. Yevāpano, yevāpanā.",
  "anya-e0803n11:148_5": "Yevāpanaṁ.",
  "anya-e0803n11:148_6": "Yaṁvāpanakaṁ,",
  "anya-e0803n11:148_7": "yaṁvāpanakāni.",
  "anya-e0803n11:148_8": "Sesaṁ sabbattha vitthāretabbaṁ.",
  "anya-e0803n11:148_9": "Tatra yevāpanakoti ‘‘phasso hoti vedanā hotī’’tiādinā vuttā phassādayo viya sarūpato avatvā ‘‘ye vā pana",
  "anya-e0803n11:148_10": "tasmiṁ samaye aññepi atthi paṭiccasamuppannā arūpino dhammā’’ti evaṁ ‘‘yevāpanā’’ti padena vutto yevāpanako,",
  "anya-e0803n11:148_11": "evaṁ ‘‘yevāpano’’ti etthāpi.",
  "anya-e0803n11:148_12": "Tathā ‘‘yaṁ vā panaññampi atthi rūpa’’nti evaṁ ‘‘yaṁvāpanā’’ti padena vuttaṁ yaṁvāpanakaṁ.",
  "anya-e0803n11:148_13": "Esa nayo yathārahaṁ yassakaṁ yatthakantiādīsupi netabbo.",
  "anya-e0803n11:149_0": "Ettha siyā –",
  "anya-e0803n11:149_1": "nanu ca bho panasaddo nipāto,",
  "anya-e0803n11:149_2": "nipātānañca abyayabhāvo siddho tīsu liṅgesu sabbavibhattivacanesu ca vayābhāvato,",
  "anya-e0803n11:149_3": "so kasmā ‘‘yevāpano’’ti okāranto jātoti?",
  "anya-e0803n11:149_4": "Saccaṁ panasaddo nipāto,",
  "anya-e0803n11:149_5": "so ca kho ‘‘ye vā pana tasmiṁ samaye’’ti vā,",
  "anya-e0803n11:149_6": "‘‘yaṁ vā panaññampī’’ti vā,",
  "anya-e0803n11:149_7": "‘‘brāhmaṇā panā’’ti vā evamādīsu nipāto,",
  "anya-e0803n11:149_8": "‘‘yevāpanako’’ti vā,",
  "anya-e0803n11:149_9": "‘‘yevāpano’’ti vā evamādīsu nipāto nāma na hoti.",
  "anya-e0803n11:149_10": "Anukaraṇamattañhetaṁ,",
  "anya-e0803n11:149_11": "tasmā īdisesu panasaddasahitā payogā rūḷhīsaddāti gahetabbā.",
  "anya-e0803n11:149_12": "Yajjevaṁ kasmā nibbacanamudāhaṭanti?",
  "anya-e0803n11:149_13": "Atthassa pākaṭīkaraṇatthaṁ.",
  "anya-e0803n11:150_0": "Tayodhammajātakaṁ .",
  "anya-e0803n11:150_1": "Tayodhammajātakaṁ.",
  "anya-e0803n11:150_2": "Tayodhammajātakena.",
  "anya-e0803n11:150_3": "Tayodhammajātakassa.",
  "anya-e0803n11:150_4": "Tayodhammajātakā,",
  "anya-e0803n11:150_5": "tayodhammajātakasmā.",
  "anya-e0803n11:150_6": "Sesaṁ vitthāretabbaṁ.",
  "anya-e0803n11:151_0": "Tayosaṅkhārā. Tayosaṅkhāre. Tayosaṅkhārehi, tayosaṅkhārebhi. Tayosaṅkhārānaṁ. Sesaṁ vitthāretabbaṁ.",
  "anya-e0803n11:152_0": "Cattāripurisayugo saṅgho.",
  "anya-e0803n11:152_1": "Cattāripurisayugaṁ saṅghaṁ.",
  "anya-e0803n11:152_2": "Cattāripurisayugena saṅghena.",
  "anya-e0803n11:152_3": "Cattāripurisayugassa saṅghassa.",
  "anya-e0803n11:152_4": "Sesaṁ vitthāretabbaṁ.",
  "anya-e0803n11:153_0": "Satokārī, satokārī,",
  "anya-e0803n11:153_1": "satokārino.",
  "anya-e0803n11:153_2": "Satokāriṁ, satokārī,",
  "anya-e0803n11:153_3": "satokārino.",
  "anya-e0803n11:153_4": "Satokārinā,",
  "anya-e0803n11:153_5": "satokārīhi,",
  "anya-e0803n11:153_6": "satokārībhi.",
  "anya-e0803n11:153_7": "Satokārissa.",
  "anya-e0803n11:153_8": "Sesaṁ vitthāretabbaṁ.",
  "anya-e0803n11:153_9": "Ettha satokārīti saratīti sato,",
  "anya-e0803n11:153_10": "sato eva hutvā karaṇasīloti satokārī.",
  "anya-e0803n11:154_0": "Aparesampi rūḷhīsaddānaṁ nāmikapadamālā vuccate saddhimatthavibhāvanāya. Aṅgā. Aṅge. Aṅgehi, aṅgebhi. Aṅgānaṁ. Aṅgehi, aṅgebhi. Aṅgānaṁ. Aṅgesu.",
  "anya-e0803n11:154_1": "Bhonto aṅgā.",
  "anya-e0803n11:155_0": "Aṅgā janapado.",
  "anya-e0803n11:155_1": "Aṅge janapadaṁ. Aṅgehi,",
  "anya-e0803n11:155_2": "aṅgebhi janapadena.",
  "anya-e0803n11:155_3": "Aṅgānaṁ janapadassa. Aṅgehi,",
  "anya-e0803n11:155_4": "aṅgebhi janapadasmā.",
  "anya-e0803n11:155_5": "Aṅgānaṁ janapadassa.",
  "anya-e0803n11:155_6": "Aṅgesu janapade.",
  "anya-e0803n11:155_7": "Bhonto aṅgā janapada.",
  "anya-e0803n11:155_8": "Evaṁ magadhakosalādīnampi yojetabbā.",
  "anya-e0803n11:156_0": "Itthiliṅge kāsī, kāsiyo, kāsī, kāsiyo. Kāsīhi, kāsībhi. Kāsīnaṁ. Kāsīhi, kāsībhi. Kāsīnaṁ. Kāsīsu.",
  "anya-e0803n11:156_1": "Bhotiyo kāsiyo.",
  "anya-e0803n11:156_2": "Atrāyamatthavibhāvanā – kāsī,",
  "anya-e0803n11:156_3": "kāsiyo janapado. Kāsī,",
  "anya-e0803n11:156_4": "kāsiyo janapadaṁ . Kāsīhi,",
  "anya-e0803n11:156_5": "kāsībhi janapadena.",
  "anya-e0803n11:156_6": "Kāsīnaṁ janapadassa. Kāsīhi,",
  "anya-e0803n11:156_7": "kāsībhi janapadasmā.",
  "anya-e0803n11:156_8": "Kāsīnaṁ janapadassa.",
  "anya-e0803n11:156_9": "Kāsīsu janapade.",
  "anya-e0803n11:156_10": "Bhotiyo kāsiyo janapada.",
  "anya-e0803n11:156_11": "Evaṁ avantīcetī vajjī iccetesampi padānaṁ yojetabbā.",
  "anya-e0803n11:156_12": "Tenāhu aṭṭhakathācariyā ‘‘kurūsu janapade’’ti.",
  "anya-e0803n11:156_13": "Evaṁ aṅgādīni atthassa ekattepi janapadanāmattā rūḷhīvasena bahuvacanāneva bhavanti.",
  "anya-e0803n11:156_14": "Tathā hi tattha tattha ‘‘aṅgesu viharati.",
  "anya-e0803n11:156_15": "Magadhesu cārikaṁ caramāno’’tiādinā,",
  "anya-e0803n11:156_16": "‘‘aṅgānaṁ magadhānaṁ kāsīnaṁ kosalāna’’ntiādinā ca bahuvacanapāḷiyo dissanti.",
  "anya-e0803n11:156_17": "Evaṁ rūḷhīsaddānaṁ nāmikapadamālā bhavanti.",
  "anya-e0803n11:157_0": "Idāni aparāpi ito savisesatarā saddabhede sammohaviddhaṁsanakārikā paramasukhumañāṇāvahā nāmikapadamālāyo",
  "anya-e0803n11:157_1": "kathayāma sotūnaṁ atthabyañjanaggahaṇe paramakosallasampādanatthaṁ.",
  "anya-e0803n11:157_2": "Tā ca kho ‘‘sambuddho paṭijānāsi.",
  "anya-e0803n11:157_3": "Kassako paṭijānāsi.",
  "anya-e0803n11:157_4": "Upāsako paṭijānāsi.",
  "anya-e0803n11:157_5": "Sammāsambuddhassa te paṭijānato ime dhammā anabhisambuddhā’’tiādayo pāḷinaye nissāyeva.",
  "anya-e0803n11:157_6": "Tattha sambuddhopaṭijānāsīti ‘‘tvaṁ ‘ahaṁ sammāsambuddho’ti paṭijānāsī’’ti itisaddalopavasena attho gahetabbo.",
  "anya-e0803n11:157_7": "Esa nayo ‘‘kassako paṭijānāsī’’tiādīsupi.",
  "anya-e0803n11:157_8": "‘‘Sammāsambuddhassa te paṭijānato’’ti ettha pana ‘‘ahaṁ sammāsambuddho’’ti paṭijānantassa tavāti evaṁ",
  "anya-e0803n11:157_9": "itisaddalopayojanāvasena añño saddasanniveso teneva añño atthapaṭivedho ca bhavati.",
  "anya-e0803n11:157_10": "‘‘Khīṇāsavassa te paṭijānatoti’’ādīsupi eseva nayo.",
  "anya-e0803n11:157_11": "Aṭṭhakathāyaṁ pana sammāsambuddhassa te paṭijānatoti ‘‘ahaṁ sammāsambuddho,",
  "anya-e0803n11:157_12": "sabbe dhammā mayā abhisambuddhā’’ti evaṁ paṭijānato tavāti yo attho vutto,",
  "anya-e0803n11:157_13": "sopi yathādassito atthoyeva.",
  "anya-e0803n11:157_14": "Evaṁpakāraṁ ñatvā paṇḍitajātiyena kulaputtena amhehi vuccamānā ‘‘ahaṁ sammāsambuddho’ti tvaṁ paṭijānāsī’’ti",
  "anya-e0803n11:157_15": "etasmiṁ atthe sakriyāpadā ayaṁ padamālā vavatthapetabbā –",
  "anya-e0803n11:158_0": "Sammāsambuddho tvaṁ paṭijānaṁ tiṭṭhasi.",
  "anya-e0803n11:158_1": "Sammāsambuddhaṁ taṁ paṭijānantaṁ passati.",
  "anya-e0803n11:158_2": "Sammāsambuddhena te paṭijānatā dhammo desito.",
  "anya-e0803n11:158_3": "Sammāsambuddhassa te paṭijānato dīyate.",
  "anya-e0803n11:158_4": "Sammāsambuddhasmā tayā paṭijānatā apeti.",
  "anya-e0803n11:158_5": "Sammāsambuddhassa te paṭijānato dhammo.",
  "anya-e0803n11:158_6": "Sammāsambuddhasmiṁ tayi paṭijānante patiṭṭhitanti.",
  "anya-e0803n11:158_7": "Tathā ‘‘khīṇāsavo tvaṁ paṭijānāsī’’tiādināpi vitthāretabbaṁ.",
  "anya-e0803n11:159_0": "Iddhimā bhikkhu ekopi hutvā bahudhā hoti,",
  "anya-e0803n11:159_1": "bahudhāpi hutvā eko hoti.",
  "anya-e0803n11:159_2": "Iddhimanto bhikkhū ekopi hutvā bahudhā honti,",
  "anya-e0803n11:159_3": "bahudhāpi hutvā eko hontīti imasmiṁ panatthe ayampi sakriyāpadā padamālā vavatthapetabbā –",
  "anya-e0803n11:160_0": "Ekopi hutvā bahudhā honto bahudhāpi hutvā eko honto bhikkhu tiṭṭhati,",
  "anya-e0803n11:160_1": "ekopi hutvā bahudhā hontā bahudhāpi hutvā eko hontā bhikkhū tiṭṭhanti.",
  "anya-e0803n11:160_2": "Ekopi hutvā bahudhā hontaṁ bahudhāpi hutvā eko hontaṁ bhikkhuṁ passati,",
  "anya-e0803n11:160_3": "ekopi hutvā bahudhā honte bahudhāpi hutvā eko honte bhikkhū passati.",
  "anya-e0803n11:160_4": "Ekopi hutvā bahudhā hontena bahudhāpi hutvā eko hontena bhikkhunā dhammo desito,",
  "anya-e0803n11:160_5": "ekopi hutvā bahudhā hontehi bahudhāpi hutvā eko hontehi bhikkhūhi dhammo desito.",
  "anya-e0803n11:160_6": "Ekopi hutvā bahudhā hontassa bahudhāpi hutvā eko hontassa bhikkhuno dīyate.",
  "anya-e0803n11:160_7": "Sesaṁ vitthāretabbaṁ.",
  "anya-e0803n11:160_8": "Bho ekopi hutvā bahudhā honta bahudhāpi hutvā eko honta bhikkhu tvaṁ dhammaṁ desehi,",
  "anya-e0803n11:160_9": "bhonto ekopi hutvā bahudhā hontā bahudhāpi hutvā eko hontā tumhe dhammaṁ desethāti.",
  "anya-e0803n11:160_10": "Imasmiṁ ṭhāne kevaṭṭasuttaṁ sādhakaṁ.",
  "anya-e0803n11:160_11": "‘‘Idha kevaṭṭa bhikkhu anekavihitaṁ iddhividhaṁ paccanubhoti.",
  "anya-e0803n11:160_12": "Ekopi hutvā bahudhā hoti,",
  "anya-e0803n11:160_13": "bahudhāpi hutvā eko hoti,",
  "anya-e0803n11:160_14": "āvibhāvaṁ…pe…",
  "anya-e0803n11:160_15": "tamenaṁ aññataro saddho pasanno passati taṁ bhikkhuṁ anekavihitaṁ iddhividhaṁ paccanubhontaṁ ekopi hutvā",
  "anya-e0803n11:160_16": "bahudhā hontaṁ bahudhāpi hutvā eko honta’’nti idaṁ kevaṭṭasuttaṁ.",
  "anya-e0803n11:161_0": "Ekoekāya mātugāmena saddhiṁ raho nisajjaṁ kappento bhikkhu evaṁ vadati,",
  "anya-e0803n11:161_1": "ekoekāya mātugāmena saddhiṁ raho nisajjaṁ kappentā bhikkhū evaṁ vadanti.",
  "anya-e0803n11:161_2": "Ekoekāya mātugāmena saddhiṁ raho nisajjaṁ kappentaṁ bhikkhuṁ passati,",
  "anya-e0803n11:161_3": "ekoekāya mātugāmena saddhiṁ raho nisajjaṁ kappente bhikkhū passati.",
  "anya-e0803n11:161_4": "Sabbaṁ vitthāretabbaṁ.",
  "anya-e0803n11:161_5": "Ettha pana ‘‘na tveva ekoekāya,",
  "anya-e0803n11:161_6": "mātugāmena sallape’’tiādikaṁ pāḷipadaṁ sādhakaṁ.",
  "anya-e0803n11:161_7": "Ettha hi ekoekāyāti idaṁ abyayapadasadisaṁ rūḷhīpadanti gahetabbaṁ,",
  "anya-e0803n11:161_8": "aññamaññanti saddassa viya ca ekapadattūpagamanañcassa veditabbaṁ.",
  "anya-e0803n11:161_9": "Bhikkhu vinā dutiyena sayaṁ eko hutvā ekāya itthiyā saddhinti imasmiṁ atthe ‘‘ekoekāyā’’ti idaṁ padaṁ na rūḷhīpadanti daṭṭhabbaṁ.",
  "anya-e0803n11:161_10": "Evaṁ santepi na ‘‘eko’’ti saddo ‘‘bhikkhū’’ti padena samānādhikaraṇo.",
  "anya-e0803n11:161_11": "Yadi samānādhikaraṇo siyā,",
  "anya-e0803n11:161_12": "‘‘nisajjaṁ kappenta’’ntiādi na vattabbaṁ siyā.",
  "anya-e0803n11:161_13": "‘‘Ekāyā’’ti saddopi na ajjhāharitabbena ‘‘itthiyā’’ti padena samānādhikaraṇo.",
  "anya-e0803n11:161_14": "Yadi samānādhikaraṇo siyā,",
  "anya-e0803n11:161_15": "‘‘mātugāmenā’’ti na vattabbaṁ siyā visesābhāvato dviruttabhāvāpajjanato ca.",
  "anya-e0803n11:161_16": "Kiñca bhiyyo ‘‘mātugāmenā’’ti vuttattā ‘‘ekenā’’ti vattabbaṁ siyā,",
  "anya-e0803n11:161_17": "ekantato pana ‘‘ekoekāyā’’ti idaṁ padaṁ pumitthisaṅkhātaṁ atthaṁ apekkhati,",
  "anya-e0803n11:161_18": "na samānādhikaraṇapadaṁ,",
  "anya-e0803n11:161_19": "tasmā ‘‘dve jānipatayo aññamaññaṁ sallapentī’’tiādīsu ‘‘aññamañña’’nti padassa viya ca ‘‘ekoekāyā’’ti",
  "anya-e0803n11:161_20": "imassa ekapadattañca nisajjaṁ kappentassa bhikkhuno visesanattañca veditabbaṁ.",
  "anya-e0803n11:161_21": "Atha vā yassaṁ nisajjakriyāyaṁ bhikkhupi ekova hoti,",
  "anya-e0803n11:161_22": "itthīpi ekāva.",
  "anya-e0803n11:161_23": "Sā kriyā rūḷhīvasena ‘‘ekoekāyā’’ti vuccati,",
  "anya-e0803n11:161_24": "tādisāya ekoekāya nisajjakriyāya bhikkhu mātugāmena saddhintipi attho gahetabbo.",
  "anya-e0803n11:161_25": "Iminā nayena aññesampi rūḷhīsaddānaṁ nāmikapadamālā yathāpayogaṁ ekavacanabahuvacanavasena yojetabbā.",
  "anya-e0803n11:161_26": "Iccevaṁ vāccābhidheyyaliṅgādīnaṁ nāmikapadamālā nānappakārato pakāsitā.",
  "anya-e0803n11:162_0": "Sumadhuratarasaddanitiṁ imaṁ,",
  "anya-e0803n11:163_0": "Paṭutaramatitaṁ susikhe varaṁ;",
  "anya-e0803n11:164_0": "Viduvimatitamopahariṁ raviṁ,",
  "anya-e0803n11:165_0": "Matikumudapabodhinisāpatiṁ.",
  "anya-e0803n11:166_0": "Kataviññūjanassāsa-sāsanassābhivuddhiyā;",
  "anya-e0803n11:167_0": "Dhiyā nītimimaṁ sādhu, sādhukaññeva lakkhaye.",
  "anya-e0803n11:168_0": "Iti navaṅge sāṭṭhakathe piṭakattaye byappathagatīsu viññūnaṁ",
  "anya-e0803n11:169_0": "Kosallatthāya kate saddanītippakaraṇe",
  "anya-e0803n11:170_0": "Vāccābhidheyyaliṅgādiparidīpano nāmikapadamālāvibhāgo",
  "anya-e0803n11:171_0": "Ekādasamo paricchedo.",
  "anya-e0803n11:172_0": "Ettāvatā bhūdhātumayānaṁ pulliṅgānaṁ itthiliṅgānaṁ napuṁsakaliṅgānañca nāmikapadamālā yathārahaṁ liṅgantarehi",
  "anya-e0803n11:172_1": "saddantarehi atthantarehi ca saddhiṁ nānappakārato dassitā.",
  "anya-e0803n11:172_2": "Sabbanāmāni hi ṭhapetvā nayato aññāni kānici nāmāni aggahitāni nāma natthi."
}