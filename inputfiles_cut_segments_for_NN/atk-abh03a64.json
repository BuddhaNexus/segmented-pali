{
  "atk-abh03a64:0_0": "13-18. Anulomapaccanīyapaṭṭhānavaṇṇanā",
  "atk-abh03a64:1_0": "1.",
  "atk-abh03a64:1_1": "Idāni kusalādīsu dhammesu paccayadhammaṁ appaṭikkhipitvā paccayuppannassa kusalādibhāvapaṭikkhepavasena",
  "atk-abh03a64:1_2": "dhammānaṁ anulomapaccanīyatāya laddhanāmaṁ anulomapaccanīyapaṭṭhānaṁ dassetuṁ kusalaṁ dhammaṁ paṭicca",
  "atk-abh03a64:1_3": "na kusalo dhammo uppajjati hetupaccayātiādi āraddhaṁ.",
  "atk-abh03a64:1_4": "Tattha kusalaṁ dhammaṁ paṭiccāti kusalassa paccayabhāvaṁ anujānāti.",
  "atk-abh03a64:1_5": "Na kusalo dhammo uppajjatīti kusalasseva uppattiṁ vāreti.",
  "atk-abh03a64:1_6": "Tasmā ‘‘kusale khandhe paṭicca cittasamuṭṭhānaṁ rūpa’’ntiādinā nayena vissajjanaṁ dassitaṁ,",
  "atk-abh03a64:1_7": "taṁ sabbaṁ pāḷiṁ oloketvā sādhukaṁ sallakkhetabbaṁ.",
  "atk-abh03a64:1_8": "Yampi yena sadisaṁ,",
  "atk-abh03a64:1_9": "yañca yattha labbhati,",
  "atk-abh03a64:1_10": "yo ca yesaṁ vissajjanānaṁ yesu paccayesu gaṇanaparicchedo,",
  "atk-abh03a64:1_11": "so sabbo pāḷiyaṁ dassito,",
  "atk-abh03a64:1_12": "tasmā pāḷiyeva ettha attho.",
  "atk-abh03a64:1_13": "Yathā cettha,",
  "atk-abh03a64:1_14": "evaṁ dukapaṭṭhānādīsupīti.",
  "atk-abh03a64:2_0": "Ettāvatā –",
  "atk-abh03a64:3_0": "Tikañca paṭṭhānavaraṁ dukuttamaṁ,",
  "atk-abh03a64:4_0": "Dukaṁ tikañceva tikaṁ dukañca;",
  "atk-abh03a64:5_0": "Tikaṁ tikañceva dukaṁ dukañca,",
  "atk-abh03a64:6_0": "Cha anulomapaccanīyamhi nayā sugambhīrāti. –",
  "atk-abh03a64:7_0": "Aṭṭhakathāyaṁ vuttagāthāya dīpitā dhammānulomapaccanīyapaṭṭhāne cha nayā niddiṭṭhā honti.",
  "atk-abh03a64:7_1": "Paccayavasena panettha ekekasmiṁ paṭṭhāne anulomādayo cattāro cattāro nayāti ekena pariyāyena catuvīsatinayapaṭimaṇḍitaṁ",
  "atk-abh03a64:7_2": "anulomapaccanīyapaṭṭhānaññeva veditabbaṁ.",
  "atk-abh03a64:8_0": "Anulomapaccanīyapaṭṭhānavaṇṇanā."
}