{
  "kv8.6:0.1_0": "Kathāvatthu",
  "kv8.6:0.2_0": "Mahāpaṇṇāsaka",
  "kv8.6:0.3_0": "Aṭṭhamavagga",
  "kv8.6:0.4_0": "Arūpadhātukathā",
  "kv8.6:1.1_0": "Arūpino dhammā arūpadhātūti?",
  "kv8.6:1.2_0": "Āmantā.",
  "kv8.6:1.3_0": "Vedanā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.6:1.4_0": "Na hevaṁ vattabbe …pe…",
  "kv8.6:1.5_0": "atthi vedanūpagaṁ kammanti?",
  "kv8.6:1.6_0": "Na hevaṁ vattabbe …pe…",
  "kv8.6:1.7_0": "atthi vedanūpagā sattāti?",
  "kv8.6:1.8_0": "Na hevaṁ vattabbe …pe…",
  "kv8.6:1.9_0": "vedanāya sattā jāyanti jīyanti mīyanti cavanti upapajjantīti?",
  "kv8.6:1.10_0": "Na hevaṁ vattabbe …pe…",
  "kv8.6:1.11_0": "vedanāya atthi vedanā saññā saṅkhārā viññāṇanti?",
  "kv8.6:1.12_0": "Na hevaṁ vattabbe …pe…",
  "kv8.6:1.13_0": "vedanā catuvokārabhavoti?",
  "kv8.6:1.14_0": "Na hevaṁ vattabbe …pe…",
  "kv8.6:2.1_0": "Arūpadhātu bhavo gati …pe…",
  "kv8.6:2.2_0": "attabhāvapaṭilābhoti?",
  "kv8.6:2.3_0": "Āmantā.",
  "kv8.6:2.4_0": "Vedanā bhavo gati …pe…",
  "kv8.6:2.5_0": "attabhāvapaṭilābhoti?",
  "kv8.6:2.6_0": "Na hevaṁ vattabbe …pe…",
  "kv8.6:2.7_0": "atthi arūpadhātūpagaṁ kammanti?",
  "kv8.6:2.8_0": "Āmantā.",
  "kv8.6:2.9_0": "Atthi vedanūpagaṁ kammanti?",
  "kv8.6:2.10_0": "Na hevaṁ vattabbe …pe…",
  "kv8.6:2.11_0": "atthi arūpadhātūpagā sattāti?",
  "kv8.6:2.12_0": "Āmantā.",
  "kv8.6:2.13_0": "Atthi vedanūpagā sattāti?",
  "kv8.6:2.14_0": "Na hevaṁ vattabbe …pe….",
  "kv8.6:3.1_0": "Arūpadhātuyā sattā jāyanti jīyanti mīyanti cavanti upapajjantīti?",
  "kv8.6:3.2_0": "Āmantā.",
  "kv8.6:3.3_0": "Vedanāya sattā jāyanti jīyanti mīyanti cavanti upapajjantīti?",
  "kv8.6:3.4_0": "Na hevaṁ vattabbe …pe…",
  "kv8.6:3.5_0": "arūpadhātuyā atthi vedanā saññā saṅkhārā viññāṇanti?",
  "kv8.6:3.6_0": "Āmantā.",
  "kv8.6:3.7_0": "Vedanāya atthi vedanā saññā saṅkhārā viññāṇanti?",
  "kv8.6:3.8_0": "Na hevaṁ vattabbe …pe…",
  "kv8.6:3.9_0": "arūpadhātu catuvokārabhavoti?",
  "kv8.6:3.10_0": "Āmantā.",
  "kv8.6:3.11_0": "Vedanā catuvokārabhavoti?",
  "kv8.6:3.12_0": "Na hevaṁ vattabbe …pe….",
  "kv8.6:4.1_0": "Arūpino dhammā arūpadhātu, kāmadhātuyā atthi vedanā saññā saṅkhārā viññāṇanti?",
  "kv8.6:4.2_0": "Āmantā.",
  "kv8.6:4.3_0": "Sāva kāmadhātu, sā arūpadhātūti?",
  "kv8.6:4.4_0": "Na hevaṁ vattabbe …pe…",
  "kv8.6:4.5_0": "sāva kāmadhātu, sā arūpadhātūti?",
  "kv8.6:4.6_0": "Āmantā.",
  "kv8.6:4.7_0": "Kāmabhavena samannāgato puggalo dvīhi bhavehi samannāgato hoti—",
  "kv8.6:4.8_0": "kāmabhavena ca arūpabhavena cāti?",
  "kv8.6:4.9_0": "Na hevaṁ vattabbe …pe….",
  "kv8.6:5.1_0": "Rūpino dhammā rūpadhātu,",
  "kv8.6:5.1_1": "arūpino dhammā arūpadhātu,",
  "kv8.6:5.1_2": "kāmadhātuyā atthi rūpaṁ vedanā saññā saṅkhārā viññāṇanti?",
  "kv8.6:5.2_0": "Āmantā.",
  "kv8.6:5.3_0": "Sāva kāmadhātu, sā rūpadhātu, sā arūpadhātūti?",
  "kv8.6:5.4_0": "Na hevaṁ vattabbe …pe…",
  "kv8.6:5.5_0": "sāva kāmadhātu, sā rūpadhātu, sā arūpadhātūti?",
  "kv8.6:5.6_0": "Āmantā.",
  "kv8.6:5.7_0": "Kāmabhavena samannāgato puggalo tīhi bhavehi samannāgato hoti—",
  "kv8.6:5.8_0": "kāmabhavena ca rūpabhavena ca arūpabhavena cāti?",
  "kv8.6:5.9_0": "Na hevaṁ vattabbe …pe….",
  "kv8.6:5.10_0": "Arūpadhātukathā niṭṭhitā."
}