{
  "anya-e0105n4:0_0": "Kabbasatthavicāraṇā",
  "anya-e0105n4:1_0": "4.",
  "anya-e0105n4:1_1": "Punapi so evamāha ‘‘kiñcāpi buddhaghoso rāmāyaṇamahābhāratasaṅkhātānaṁ mahākabbasatthānaṁ sukusalo viya na dissati,",
  "anya-e0105n4:1_2": "tathāpi tāni dassesi. Kathaṁ?",
  "anya-e0105n4:1_3": "Akkhānanti bhāratayujjhanādikaṁ,",
  "anya-e0105n4:1_4": "taṁ yasmiṁ ṭhāne kathīyati,",
  "anya-e0105n4:1_5": "tattha gantumpi na vaṭṭatīti dī. ni. aṭṭha. 1.13 ca,",
  "anya-e0105n4:1_6": "tassa (samphapalāpassa) dve sambhārā bhāratayuddhasītāharaṇādiniratthakakathāpurekkhāratā tathārūpikathākathanañcāti dī. ni. aṭṭha.",
  "anya-e0105n4:1_7": "1.8 ca dassesī’’ti.",
  "anya-e0105n4:2_0": "Taṁ pana purimavacanatopi ahetukataraṁ kevalaṁ anādarīkaraṇamattameva.",
  "anya-e0105n4:2_1": "Atigambhīratthassa hi atigarukaraṇīyassa piṭakattayassa atthasaṁvaṇṇanāyaṁ niratthakassa samphapalāpasamudāyabhūtassa",
  "anya-e0105n4:2_2": "kabbasatthassa vitthārato pakāsanena kiṁ siyā payojanaṁ,",
  "anya-e0105n4:2_3": "aññadatthu sāyevassa asammānitā,",
  "anya-e0105n4:2_4": "anādariyā ca viññūhīti."
}