{
  "ds2.1.6:0.1_0": "Dhammasaṅgaṇī",
  "ds2.1.6:0.2_0": "2 Niddesa",
  "ds2.1.6:0.3_0": "2.1 Cittuppādakaṇḍa",
  "ds2.1.6:0.4_0": "2.1.6. Dvādasa akusala",
  "ds2.1.6:1.1_0": "Katame dhammā akusalā?",
  "ds2.1.6:1.2_0": "Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ rūpārammaṇaṁ vā",
  "ds2.1.6:1.2_1": "saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā",
  "ds2.1.6:1.2_2": "panārabbha,",
  "ds2.1.6:1.2_3": "tasmiṁ samaye phasso hoti,",
  "ds2.1.6:1.2_4": "vedanā hoti,",
  "ds2.1.6:1.2_5": "saññā hoti,",
  "ds2.1.6:1.2_6": "cetanā hoti,",
  "ds2.1.6:1.2_7": "cittaṁ hoti,",
  "ds2.1.6:1.2_8": "vitakko hoti,",
  "ds2.1.6:1.2_9": "vicāro hoti,",
  "ds2.1.6:1.2_10": "pīti hoti,",
  "ds2.1.6:1.2_11": "sukhaṁ hoti,",
  "ds2.1.6:1.2_12": "cittassekaggatā hoti,",
  "ds2.1.6:1.2_13": "vīriyindriyaṁ hoti,",
  "ds2.1.6:1.2_14": "samādhindriyaṁ hoti,",
  "ds2.1.6:1.2_15": "manindriyaṁ hoti,",
  "ds2.1.6:1.2_16": "somanassindriyaṁ hoti,",
  "ds2.1.6:1.2_17": "jīvitindriyaṁ hoti,",
  "ds2.1.6:1.2_18": "micchādiṭṭhi hoti,",
  "ds2.1.6:1.2_19": "micchāsaṅkappo hoti,",
  "ds2.1.6:1.2_20": "micchāvāyāmo hoti,",
  "ds2.1.6:1.2_21": "micchāsamādhi hoti,",
  "ds2.1.6:1.2_22": "vīriyabalaṁ hoti,",
  "ds2.1.6:1.2_23": "samādhibalaṁ hoti,",
  "ds2.1.6:1.2_24": "ahirikabalaṁ hoti,",
  "ds2.1.6:1.2_25": "anottappabalaṁ hoti,",
  "ds2.1.6:1.2_26": "lobho hoti,",
  "ds2.1.6:1.2_27": "moho hoti,",
  "ds2.1.6:1.2_28": "abhijjhā hoti,",
  "ds2.1.6:1.2_29": "micchādiṭṭhi hoti,",
  "ds2.1.6:1.2_30": "ahirikaṁ hoti,",
  "ds2.1.6:1.2_31": "anottappaṁ hoti,",
  "ds2.1.6:1.2_32": "samatho hoti,",
  "ds2.1.6:1.2_33": "paggāho hoti,",
  "ds2.1.6:1.2_34": "avikkhepo hoti;",
  "ds2.1.6:1.3_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:1.4_0": "ime dhammā akusalā.",
  "ds2.1.6:2.1_0": "Katamo tasmiṁ samaye phasso hoti?",
  "ds2.1.6:2.2_0": "Yo tasmiṁ samaye phasso phusanā samphusanā samphusitattaṁ—",
  "ds2.1.6:2.3_0": "ayaṁ tasmiṁ samaye phasso hoti.",
  "ds2.1.6:3.1_0": "Katamā tasmiṁ samaye vedanā hoti?",
  "ds2.1.6:3.2_0": "Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ",
  "ds2.1.6:3.2_1": "sātaṁ sukhaṁ vedayitaṁ cetosamphassajā sātā sukhā vedanā—",
  "ds2.1.6:3.3_0": "ayaṁ tasmiṁ samaye vedanā hoti.",
  "ds2.1.6:4.1_0": "Katamā tasmiṁ samaye saññā hoti?",
  "ds2.1.6:4.2_0": "Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—",
  "ds2.1.6:4.3_0": "ayaṁ tasmiṁ samaye saññā hoti.",
  "ds2.1.6:5.1_0": "Katamā tasmiṁ samaye cetanā hoti?",
  "ds2.1.6:5.2_0": "Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—",
  "ds2.1.6:5.3_0": "ayaṁ tasmiṁ samaye cetanā hoti.",
  "ds2.1.6:6.1_0": "Katamaṁ tasmiṁ samaye cittaṁ hoti?",
  "ds2.1.6:6.2_0": "Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—",
  "ds2.1.6:6.3_0": "idaṁ tasmiṁ samaye cittaṁ hoti.",
  "ds2.1.6:7.1_0": "Katamo tasmiṁ samaye vitakko hoti?",
  "ds2.1.6:7.2_0": "Yo tasmiṁ samaye takko vitakko saṅkappo appanā byappanā cetaso abhiniropanā micchāsaṅkappo—",
  "ds2.1.6:7.3_0": "ayaṁ tasmiṁ samaye vitakko hoti.",
  "ds2.1.6:8.1_0": "Katamo tasmiṁ samaye vicāro hoti?",
  "ds2.1.6:8.2_0": "Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—",
  "ds2.1.6:8.3_0": "ayaṁ tasmiṁ samaye vicāro hoti.",
  "ds2.1.6:9.1_0": "Katamā tasmiṁ samaye pīti hoti?",
  "ds2.1.6:9.2_0": "Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—",
  "ds2.1.6:9.3_0": "ayaṁ tasmiṁ samaye pīti hoti.",
  "ds2.1.6:10.1_0": "Katamaṁ tasmiṁ samaye sukhaṁ hoti?",
  "ds2.1.6:10.2_0": "Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—",
  "ds2.1.6:10.3_0": "idaṁ tasmiṁ samaye sukhaṁ hoti.",
  "ds2.1.6:11.1_0": "Katamā tasmiṁ samaye cittassekaggatā hoti?",
  "ds2.1.6:11.2_0": "Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—",
  "ds2.1.6:11.3_0": "ayaṁ tasmiṁ samaye cittassekaggatā hoti.",
  "ds2.1.6:12.1_0": "Katamaṁ tasmiṁ samaye vīriyindriyaṁ hoti?",
  "ds2.1.6:12.2_0": "Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā",
  "ds2.1.6:12.2_1": "anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—",
  "ds2.1.6:12.3_0": "idaṁ tasmiṁ samaye vīriyindriyaṁ hoti.",
  "ds2.1.6:13.1_0": "Katamaṁ tasmiṁ samaye samādhindriyaṁ hoti?",
  "ds2.1.6:13.2_0": "Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—",
  "ds2.1.6:13.3_0": "idaṁ tasmiṁ samaye samādhindriyaṁ hoti.",
  "ds2.1.6:14.1_0": "Katamaṁ tasmiṁ samaye manindriyaṁ hoti?",
  "ds2.1.6:14.2_0": "Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—",
  "ds2.1.6:14.3_0": "idaṁ tasmiṁ samaye manindriyaṁ hoti.",
  "ds2.1.6:15.1_0": "Katamaṁ tasmiṁ samaye somanassindriyaṁ hoti?",
  "ds2.1.6:15.2_0": "Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—",
  "ds2.1.6:15.3_0": "idaṁ tasmiṁ samaye somanassindriyaṁ hoti.",
  "ds2.1.6:16.1_0": "Katamaṁ tasmiṁ samaye jīvitindriyaṁ hoti?",
  "ds2.1.6:16.2_0": "Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—",
  "ds2.1.6:16.3_0": "idaṁ tasmiṁ samaye jīvitindriyaṁ hoti.",
  "ds2.1.6:17.1_0": "Katamā tasmiṁ samaye micchādiṭṭhi hoti?",
  "ds2.1.6:17.2_0": "Yā tasmiṁ samaye diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ",
  "ds2.1.6:17.2_1": "diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ titthāyatanaṁ vipariyāsaggāho—",
  "ds2.1.6:17.3_0": "ayaṁ tasmiṁ samaye micchādiṭṭhi hoti.",
  "ds2.1.6:18.1_0": "Katamo tasmiṁ samaye micchāsaṅkappo hoti?",
  "ds2.1.6:18.2_0": "Yo tasmiṁ samaye takko vitakko saṅkappo appanā byappanā cetaso abhiniropanā micchāsaṅkappo—",
  "ds2.1.6:18.3_0": "ayaṁ tasmiṁ samaye micchāsaṅkappo hoti.",
  "ds2.1.6:19.1_0": "Katamo tasmiṁ samaye micchāvāyāmo hoti?",
  "ds2.1.6:19.2_0": "Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā",
  "ds2.1.6:19.2_1": "anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—",
  "ds2.1.6:19.3_0": "ayaṁ tasmiṁ samaye micchāvāyāmo hoti.",
  "ds2.1.6:20.1_0": "Katamo tasmiṁ samaye micchāsamādhi hoti?",
  "ds2.1.6:20.2_0": "Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—",
  "ds2.1.6:20.3_0": "ayaṁ tasmiṁ samaye micchāsamādhi hoti.",
  "ds2.1.6:21.1_0": "Katamaṁ tasmiṁ samaye vīriyabalaṁ hoti?",
  "ds2.1.6:21.2_0": "Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā",
  "ds2.1.6:21.2_1": "anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—",
  "ds2.1.6:21.3_0": "idaṁ tasmiṁ samaye vīriyabalaṁ hoti.",
  "ds2.1.6:22.1_0": "Katamaṁ tasmiṁ samaye samādhibalaṁ hoti?",
  "ds2.1.6:22.2_0": "Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—",
  "ds2.1.6:22.3_0": "idaṁ tasmiṁ samaye samādhibalaṁ hoti.",
  "ds2.1.6:23.1_0": "Katamaṁ tasmiṁ samaye ahirikabalaṁ hoti?",
  "ds2.1.6:23.2_0": "Yaṁ tasmiṁ samaye na hirīyati hiriyitabbena na hirīyati pāpakānaṁ akusalānaṁ dhammānaṁ samāpattiyā—",
  "ds2.1.6:23.3_0": "idaṁ tasmiṁ samaye ahirikabalaṁ hoti.",
  "ds2.1.6:24.1_0": "Katamaṁ tasmiṁ samaye anottappabalaṁ hoti?",
  "ds2.1.6:24.2_0": "Yaṁ tasmiṁ samaye na ottappati ottappitabbena na ottappati pāpakānaṁ akusalānaṁ dhammānaṁ samāpattiyā—",
  "ds2.1.6:24.3_0": "idaṁ tasmiṁ samaye anottappabalaṁ hoti.",
  "ds2.1.6:25.1_0": "Katamo tasmiṁ samaye lobho hoti?",
  "ds2.1.6:25.2_0": "Yo tasmiṁ samaye lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ—",
  "ds2.1.6:25.3_0": "ayaṁ tasmiṁ samaye lobho hoti.",
  "ds2.1.6:26.1_0": "Katamo tasmiṁ samaye moho hoti?",
  "ds2.1.6:26.2_0": "Yaṁ tasmiṁ samaye aññāṇaṁ adassanaṁ anabhisamayo ananubodho asambodho appaṭivedho asaṅgāhanā apariyogāhanā",
  "ds2.1.6:26.2_1": "asamapekkhanā apaccavekkhanā apaccakkhakammaṁ dummejjhaṁ bālyaṁ asampajaññaṁ moho pamoho sammoho avijjā",
  "ds2.1.6:26.2_2": "avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ—",
  "ds2.1.6:26.3_0": "ayaṁ tasmiṁ samaye moho hoti.",
  "ds2.1.6:27.1_0": "Katamā tasmiṁ samaye abhijjhā hoti?",
  "ds2.1.6:27.2_0": "Yo tasmiṁ samaye lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ—",
  "ds2.1.6:27.3_0": "ayaṁ tasmiṁ samaye abhijjhā hoti.",
  "ds2.1.6:28.1_0": "Katamā tasmiṁ samaye micchādiṭṭhi hoti?",
  "ds2.1.6:28.2_0": "Yā tasmiṁ samaye diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ",
  "ds2.1.6:28.2_1": "diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ titthāyatanaṁ vipariyāsaggāho—",
  "ds2.1.6:28.3_0": "ayaṁ tasmiṁ samaye micchādiṭṭhi hoti.",
  "ds2.1.6:29.1_0": "Katamaṁ tasmiṁ samaye ahirikaṁ hoti?",
  "ds2.1.6:29.2_0": "Yaṁ tasmiṁ samaye na hirīyati hiriyitabbena na hirīyati pāpakānaṁ akusalānaṁ dhammānaṁ samāpattiyā—",
  "ds2.1.6:29.3_0": "idaṁ tasmiṁ samaye ahirikaṁ hoti.",
  "ds2.1.6:30.1_0": "Katamaṁ tasmiṁ samaye anottappaṁ hoti?",
  "ds2.1.6:30.2_0": "Yaṁ tasmiṁ samaye na ottappati ottappitabbena na ottappati pāpakānaṁ akusalānaṁ dhammānaṁ samāpattiyā—",
  "ds2.1.6:30.3_0": "idaṁ tasmiṁ samaye anottappaṁ hoti.",
  "ds2.1.6:31.1_0": "Katamo tasmiṁ samaye samatho hoti?",
  "ds2.1.6:31.2_0": "Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—",
  "ds2.1.6:31.3_0": "ayaṁ tasmiṁ samaye samatho hoti.",
  "ds2.1.6:32.1_0": "Katamo tasmiṁ samaye paggāho hoti?",
  "ds2.1.6:32.2_0": "Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā",
  "ds2.1.6:32.2_1": "anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—",
  "ds2.1.6:32.3_0": "ayaṁ tasmiṁ samaye paggāho hoti.",
  "ds2.1.6:33.1_0": "Katamo tasmiṁ samaye avikkhepo hoti?",
  "ds2.1.6:33.2_0": "Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—",
  "ds2.1.6:33.3_0": "ayaṁ tasmiṁ samaye avikkhepo hoti;",
  "ds2.1.6:33.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:33.5_0": "ime dhammā akusalā.",
  "ds2.1.6:34.1_0": "Tasmiṁ kho pana samaye cattāro khandhā honti,",
  "ds2.1.6:34.1_1": "dvāyatanāni honti,",
  "ds2.1.6:34.1_2": "dve dhātuyo honti,",
  "ds2.1.6:34.1_3": "tayo āhārā honti,",
  "ds2.1.6:34.1_4": "pañcindriyāni honti,",
  "ds2.1.6:34.1_5": "pañcaṅgikaṁ jhānaṁ hoti,",
  "ds2.1.6:34.1_6": "caturaṅgiko maggo hoti,",
  "ds2.1.6:34.1_7": "cattāri balāni honti,",
  "ds2.1.6:34.1_8": "dve hetū honti,",
  "ds2.1.6:34.1_9": "eko phasso hoti …pe…",
  "ds2.1.6:34.1_10": "ekaṁ dhammāyatanaṁ hoti,",
  "ds2.1.6:34.1_11": "ekā dhammadhātu hoti;",
  "ds2.1.6:34.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:34.3_0": "ime dhammā akusalā …pe….",
  "ds2.1.6:35.1_0": "Katamo tasmiṁ samaye saṅkhārakkhandho hoti?",
  "ds2.1.6:35.2_0": "Phasso cetanā vitakko vicāro pīti cittassekaggatā vīriyindriyaṁ samādhindriyaṁ jīvitindriyaṁ micchādiṭṭhi",
  "ds2.1.6:35.2_1": "micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho",
  "ds2.1.6:35.2_2": "moho abhijjhā micchādiṭṭhi ahirikaṁ anottappaṁ samatho paggāho avikkhepo;",
  "ds2.1.6:35.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.6:35.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.6:35.5_0": "ime dhammā akusalā.",
  "ds2.1.6:36.1_0": "Katame dhammā akusalā?",
  "ds2.1.6:36.2_0": "Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ sasaṅkhārena rūpārammaṇaṁ vā …pe…",
  "ds2.1.6:36.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…",
  "ds2.1.6:36.4_0": "ime dhammā akusalā.",
  "ds2.1.6:37.1_0": "Katame dhammā akusalā?",
  "ds2.1.6:37.2_0": "Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatavippayuttaṁ rūpārammaṇaṁ vā",
  "ds2.1.6:37.2_1": "saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā",
  "ds2.1.6:37.2_2": "panārabbha,",
  "ds2.1.6:37.2_3": "tasmiṁ samaye phasso hoti,",
  "ds2.1.6:37.2_4": "vedanā hoti,",
  "ds2.1.6:37.2_5": "saññā hoti,",
  "ds2.1.6:37.2_6": "cetanā hoti,",
  "ds2.1.6:37.2_7": "cittaṁ hoti,",
  "ds2.1.6:37.2_8": "vitakko hoti,",
  "ds2.1.6:37.2_9": "vicāro hoti,",
  "ds2.1.6:37.2_10": "pīti hoti,",
  "ds2.1.6:37.2_11": "sukhaṁ hoti,",
  "ds2.1.6:37.2_12": "cittassekaggatā hoti,",
  "ds2.1.6:37.2_13": "vīriyindriyaṁ hoti,",
  "ds2.1.6:37.2_14": "samādhindriyaṁ hoti,",
  "ds2.1.6:37.2_15": "manindriyaṁ hoti,",
  "ds2.1.6:37.2_16": "somanassindriyaṁ hoti,",
  "ds2.1.6:37.2_17": "jīvitindriyaṁ hoti,",
  "ds2.1.6:37.2_18": "micchāsaṅkappo hoti,",
  "ds2.1.6:37.2_19": "micchāvāyāmo hoti,",
  "ds2.1.6:37.2_20": "micchāsamādhi hoti,",
  "ds2.1.6:37.2_21": "vīriyabalaṁ hoti,",
  "ds2.1.6:37.2_22": "samādhibalaṁ hoti,",
  "ds2.1.6:37.2_23": "ahirikabalaṁ hoti,",
  "ds2.1.6:37.2_24": "anottappabalaṁ hoti,",
  "ds2.1.6:37.2_25": "lobho hoti,",
  "ds2.1.6:37.2_26": "moho hoti,",
  "ds2.1.6:37.2_27": "abhijjhā hoti,",
  "ds2.1.6:37.2_28": "ahirikaṁ hoti,",
  "ds2.1.6:37.2_29": "anottappaṁ hoti,",
  "ds2.1.6:37.2_30": "samatho hoti,",
  "ds2.1.6:37.2_31": "paggāho hoti,",
  "ds2.1.6:37.2_32": "avikkhepo hoti;",
  "ds2.1.6:37.3_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:37.4_0": "ime dhammā akusalā …pe….",
  "ds2.1.6:38.1_0": "Tasmiṁ kho pana samaye cattāro khandhā honti,",
  "ds2.1.6:38.1_1": "dvāyatanāni honti,",
  "ds2.1.6:38.1_2": "dve dhātuyo honti,",
  "ds2.1.6:38.1_3": "tayo āhārā honti,",
  "ds2.1.6:38.1_4": "pañcindriyāni honti,",
  "ds2.1.6:38.1_5": "pañcaṅgikaṁ jhānaṁ hoti,",
  "ds2.1.6:38.1_6": "tivaṅgiko maggo hoti,",
  "ds2.1.6:38.1_7": "cattāri balāni honti,",
  "ds2.1.6:38.1_8": "dve hetū honti,",
  "ds2.1.6:38.1_9": "eko phasso hoti …pe…",
  "ds2.1.6:38.1_10": "ekaṁ dhammāyatanaṁ hoti,",
  "ds2.1.6:38.1_11": "ekā dhammadhātu hoti;",
  "ds2.1.6:38.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:38.3_0": "ime dhammā akusalā …pe….",
  "ds2.1.6:39.1_0": "Katamo tasmiṁ samaye saṅkhārakkhandho hoti?",
  "ds2.1.6:39.2_0": "Phasso cetanā vitakko vicāro pīti cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo",
  "ds2.1.6:39.2_1": "micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho moho abhijjhā ahirikaṁ",
  "ds2.1.6:39.2_2": "anottappaṁ samatho paggāho avikkhepo;",
  "ds2.1.6:39.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.6:39.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.6:39.5_0": "ime dhammā akusalā.",
  "ds2.1.6:40.1_0": "Katame dhammā akusalā?",
  "ds2.1.6:40.2_0": "Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatavippayuttaṁ sasaṅkhārena rūpārammaṇaṁ vā …pe…",
  "ds2.1.6:40.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…",
  "ds2.1.6:40.4_0": "ime dhammā akusalā.",
  "ds2.1.6:41.1_0": "Katame dhammā akusalā?",
  "ds2.1.6:41.2_0": "Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatasampayuttaṁ rūpārammaṇaṁ vā saddārammaṇaṁ",
  "ds2.1.6:41.2_1": "vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha,",
  "ds2.1.6:41.2_2": "tasmiṁ samaye phasso hoti,",
  "ds2.1.6:41.2_3": "vedanā hoti,",
  "ds2.1.6:41.2_4": "saññā hoti,",
  "ds2.1.6:41.2_5": "cetanā hoti,",
  "ds2.1.6:41.2_6": "cittaṁ hoti,",
  "ds2.1.6:41.2_7": "vitakko hoti,",
  "ds2.1.6:41.2_8": "vicāro hoti,",
  "ds2.1.6:41.2_9": "upekkhā hoti,",
  "ds2.1.6:41.2_10": "cittassekaggatā hoti,",
  "ds2.1.6:41.2_11": "vīriyindriyaṁ hoti,",
  "ds2.1.6:41.2_12": "samādhindriyaṁ hoti,",
  "ds2.1.6:41.2_13": "manindriyaṁ hoti,",
  "ds2.1.6:41.2_14": "upekkhindriyaṁ hoti,",
  "ds2.1.6:41.2_15": "jīvitindriyaṁ hoti,",
  "ds2.1.6:41.2_16": "micchādiṭṭhi hoti,",
  "ds2.1.6:41.2_17": "micchāsaṅkappo hoti,",
  "ds2.1.6:41.2_18": "micchāvāyāmo hoti,",
  "ds2.1.6:41.2_19": "micchāsamādhi hoti,",
  "ds2.1.6:41.2_20": "vīriyabalaṁ hoti,",
  "ds2.1.6:41.2_21": "samādhibalaṁ hoti,",
  "ds2.1.6:41.2_22": "ahirikabalaṁ hoti,",
  "ds2.1.6:41.2_23": "anottappabalaṁ hoti,",
  "ds2.1.6:41.2_24": "lobho hoti,",
  "ds2.1.6:41.2_25": "moho hoti,",
  "ds2.1.6:41.2_26": "abhijjhā hoti,",
  "ds2.1.6:41.2_27": "micchādiṭṭhi hoti,",
  "ds2.1.6:41.2_28": "ahirikaṁ hoti,",
  "ds2.1.6:41.2_29": "anottappaṁ hoti,",
  "ds2.1.6:41.2_30": "samatho hoti,",
  "ds2.1.6:41.2_31": "paggāho hoti,",
  "ds2.1.6:41.2_32": "avikkhepo hoti;",
  "ds2.1.6:41.3_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:41.4_0": "ime dhammā akusalā.",
  "ds2.1.6:42.1_0": "Katamo tasmiṁ samaye phasso hoti?",
  "ds2.1.6:42.2_0": "Yo tasmiṁ samaye phasso phusanā samphusanā samphusitattaṁ—",
  "ds2.1.6:42.3_0": "ayaṁ tasmiṁ samaye phasso hoti.",
  "ds2.1.6:43.1_0": "Katamā tasmiṁ samaye vedanā hoti?",
  "ds2.1.6:43.2_0": "Yaṁ tasmiṁ samaye tajjāmanoviññāṇadhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ",
  "ds2.1.6:43.2_1": "vedayitaṁ cetosamphassajā adukkhamasukhā vedanā—",
  "ds2.1.6:43.3_0": "ayaṁ tasmiṁ samaye vedanā hoti …pe….",
  "ds2.1.6:44.1_0": "Katamā tasmiṁ samaye upekkhā hoti?",
  "ds2.1.6:44.2_0": "Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—",
  "ds2.1.6:44.3_0": "ayaṁ tasmiṁ samaye upekkhā hoti …pe….",
  "ds2.1.6:45.1_0": "Katamaṁ tasmiṁ samaye upekkhindriyaṁ hoti?",
  "ds2.1.6:45.2_0": "Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—",
  "ds2.1.6:45.3_0": "idaṁ tasmiṁ samaye upekkhindriyaṁ hoti …pe…",
  "ds2.1.6:45.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:45.5_0": "ime dhammā akusalā.",
  "ds2.1.6:46.1_0": "Tasmiṁ kho pana samaye cattāro khandhā honti,",
  "ds2.1.6:46.1_1": "dvāyatanāni honti,",
  "ds2.1.6:46.1_2": "dve dhātuyo honti,",
  "ds2.1.6:46.1_3": "tayo āhārā honti,",
  "ds2.1.6:46.1_4": "pañcindriyāni honti,",
  "ds2.1.6:46.1_5": "caturaṅgikaṁ jhānaṁ hoti,",
  "ds2.1.6:46.1_6": "caturaṅgiko maggo hoti,",
  "ds2.1.6:46.1_7": "cattāri balāni honti,",
  "ds2.1.6:46.1_8": "dve hetū honti,",
  "ds2.1.6:46.1_9": "eko phasso hoti …pe…",
  "ds2.1.6:46.1_10": "ekaṁ dhammāyatanaṁ hoti,",
  "ds2.1.6:46.1_11": "ekā dhammadhātu hoti;",
  "ds2.1.6:46.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:46.3_0": "ime dhammā akusalā …pe….",
  "ds2.1.6:47.1_0": "Katamo tasmiṁ samaye saṅkhārakkhandho hoti?",
  "ds2.1.6:47.2_0": "Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchādiṭṭhi",
  "ds2.1.6:47.2_1": "micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho",
  "ds2.1.6:47.2_2": "moho abhijjhā micchādiṭṭhi ahirikaṁ anottappaṁ samatho paggāho avikkhepo;",
  "ds2.1.6:47.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.6:47.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.6:47.5_0": "ime dhammā akusalā.",
  "ds2.1.6:48.1_0": "Katame dhammā akusalā?",
  "ds2.1.6:48.2_0": "Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatasampayuttaṁ sasaṅkhārena rūpārammaṇaṁ vā …pe…",
  "ds2.1.6:48.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…",
  "ds2.1.6:48.4_0": "ime dhammā akusalā.",
  "ds2.1.6:49.1_0": "Katame dhammā akusalā?",
  "ds2.1.6:49.2_0": "Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatavippayuttaṁ rūpārammaṇaṁ vā saddārammaṇaṁ",
  "ds2.1.6:49.2_1": "vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha,",
  "ds2.1.6:49.2_2": "tasmiṁ samaye phasso hoti,",
  "ds2.1.6:49.2_3": "vedanā hoti,",
  "ds2.1.6:49.2_4": "saññā hoti,",
  "ds2.1.6:49.2_5": "cetanā hoti,",
  "ds2.1.6:49.2_6": "cittaṁ hoti,",
  "ds2.1.6:49.2_7": "vitakko hoti,",
  "ds2.1.6:49.2_8": "vicāro hoti,",
  "ds2.1.6:49.2_9": "upekkhā hoti,",
  "ds2.1.6:49.2_10": "cittassekaggatā hoti,",
  "ds2.1.6:49.2_11": "vīriyindriyaṁ hoti,",
  "ds2.1.6:49.2_12": "samādhindriyaṁ hoti,",
  "ds2.1.6:49.2_13": "manindriyaṁ hoti,",
  "ds2.1.6:49.2_14": "upekkhindriyaṁ hoti,",
  "ds2.1.6:49.2_15": "jīvitindriyaṁ hoti,",
  "ds2.1.6:49.2_16": "micchāsaṅkappo hoti,",
  "ds2.1.6:49.2_17": "micchāvāyāmo hoti,",
  "ds2.1.6:49.2_18": "micchāsamādhi hoti,",
  "ds2.1.6:49.2_19": "vīriyabalaṁ hoti,",
  "ds2.1.6:49.2_20": "samādhibalaṁ hoti,",
  "ds2.1.6:49.2_21": "ahirikabalaṁ hoti,",
  "ds2.1.6:49.2_22": "anottappabalaṁ hoti,",
  "ds2.1.6:49.2_23": "lobho hoti,",
  "ds2.1.6:49.2_24": "moho hoti,",
  "ds2.1.6:49.2_25": "abhijjhā hoti,",
  "ds2.1.6:49.2_26": "ahirikaṁ hoti,",
  "ds2.1.6:49.2_27": "anottappaṁ hoti,",
  "ds2.1.6:49.2_28": "samatho hoti,",
  "ds2.1.6:49.2_29": "paggāho hoti,",
  "ds2.1.6:49.2_30": "avikkhepo hoti;",
  "ds2.1.6:49.3_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:49.4_0": "ime dhammā akusalā …pe….",
  "ds2.1.6:50.1_0": "Tasmiṁ kho pana samaye cattāro khandhā honti,",
  "ds2.1.6:50.1_1": "dvāyatanāni honti,",
  "ds2.1.6:50.1_2": "dve dhātuyo honti,",
  "ds2.1.6:50.1_3": "tayo āhārā honti,",
  "ds2.1.6:50.1_4": "pañcindriyāni honti,",
  "ds2.1.6:50.1_5": "caturaṅgikaṁ jhānaṁ hoti,",
  "ds2.1.6:50.1_6": "tivaṅgiko maggo hoti,",
  "ds2.1.6:50.1_7": "cattāri balāni honti,",
  "ds2.1.6:50.1_8": "dve hetū honti,",
  "ds2.1.6:50.1_9": "eko phasso hoti …pe…",
  "ds2.1.6:50.1_10": "ekaṁ dhammāyatanaṁ hoti,",
  "ds2.1.6:50.1_11": "ekā dhammadhātu hoti;",
  "ds2.1.6:50.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:50.3_0": "ime dhammā akusalā …pe….",
  "ds2.1.6:51.1_0": "Katamo tasmiṁ samaye saṅkhārakkhandho hoti?",
  "ds2.1.6:51.2_0": "Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo",
  "ds2.1.6:51.2_1": "micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho moho abhijjhā ahirikaṁ",
  "ds2.1.6:51.2_2": "anottappaṁ samatho paggāho avikkhepo;",
  "ds2.1.6:51.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.6:51.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.6:51.5_0": "ime dhammā akusalā.",
  "ds2.1.6:52.1_0": "Katame dhammā akusalā?",
  "ds2.1.6:52.2_0": "Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatavippayuttaṁ sasaṅkhārena rūpārammaṇaṁ vā …pe…",
  "ds2.1.6:52.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…",
  "ds2.1.6:52.4_0": "ime dhammā akusalā.",
  "ds2.1.6:53.1_0": "Katame dhammā akusalā?",
  "ds2.1.6:53.2_0": "Yasmiṁ samaye akusalaṁ cittaṁ uppannaṁ hoti domanassasahagataṁ paṭighasampayuttaṁ rūpārammaṇaṁ vā saddārammaṇaṁ",
  "ds2.1.6:53.2_1": "vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha,",
  "ds2.1.6:53.2_2": "tasmiṁ samaye phasso hoti,",
  "ds2.1.6:53.2_3": "vedanā hoti,",
  "ds2.1.6:53.2_4": "saññā hoti,",
  "ds2.1.6:53.2_5": "cetanā hoti,",
  "ds2.1.6:53.2_6": "cittaṁ hoti,",
  "ds2.1.6:53.2_7": "vitakko hoti,",
  "ds2.1.6:53.2_8": "vicāro hoti,",
  "ds2.1.6:53.2_9": "dukkhaṁ hoti,",
  "ds2.1.6:53.2_10": "cittassekaggatā hoti,",
  "ds2.1.6:53.2_11": "vīriyindriyaṁ hoti,",
  "ds2.1.6:53.2_12": "samādhindriyaṁ hoti,",
  "ds2.1.6:53.2_13": "manindriyaṁ hoti,",
  "ds2.1.6:53.2_14": "domanassindriyaṁ hoti,",
  "ds2.1.6:53.2_15": "jīvitindriyaṁ hoti,",
  "ds2.1.6:53.2_16": "micchāsaṅkappo hoti,",
  "ds2.1.6:53.2_17": "micchāvāyāmo hoti,",
  "ds2.1.6:53.2_18": "micchāsamādhi hoti,",
  "ds2.1.6:53.2_19": "vīriyabalaṁ hoti,",
  "ds2.1.6:53.2_20": "samādhibalaṁ hoti,",
  "ds2.1.6:53.2_21": "ahirikabalaṁ hoti,",
  "ds2.1.6:53.2_22": "anottappabalaṁ hoti,",
  "ds2.1.6:53.2_23": "doso hoti,",
  "ds2.1.6:53.2_24": "moho hoti,",
  "ds2.1.6:53.2_25": "byāpādo hoti,",
  "ds2.1.6:53.2_26": "ahirikaṁ hoti,",
  "ds2.1.6:53.2_27": "anottappaṁ hoti,",
  "ds2.1.6:53.2_28": "samatho hoti,",
  "ds2.1.6:53.2_29": "paggāho hoti,",
  "ds2.1.6:53.2_30": "avikkhepo hoti;",
  "ds2.1.6:53.3_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:53.4_0": "ime dhammā akusalā.",
  "ds2.1.6:54.1_0": "Katamo tasmiṁ samaye phasso hoti?",
  "ds2.1.6:54.2_0": "Yo tasmiṁ samaye phasso phusanā samphusanā samphusitattaṁ—",
  "ds2.1.6:54.3_0": "ayaṁ tasmiṁ samaye phasso hoti.",
  "ds2.1.6:55.1_0": "Katamā tasmiṁ samaye vedanā hoti?",
  "ds2.1.6:55.2_0": "Yaṁ tasmiṁ samaye tajjāmanoviññāṇadhātusamphassajaṁ cetasikaṁ asātaṁ cetasikaṁ dukkhaṁ cetosamphassajaṁ",
  "ds2.1.6:55.2_1": "asātaṁ dukkhaṁ vedayitaṁ cetosamphassajā asātā dukkhā vedanā—",
  "ds2.1.6:55.3_0": "ayaṁ tasmiṁ samaye vedanā hoti …pe….",
  "ds2.1.6:56.1_0": "Katamaṁ tasmiṁ samaye dukkhaṁ hoti?",
  "ds2.1.6:56.2_0": "Yaṁ tasmiṁ samaye cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—",
  "ds2.1.6:56.3_0": "idaṁ tasmiṁ samaye dukkhaṁ hoti …pe….",
  "ds2.1.6:57.1_0": "Katamaṁ tasmiṁ samaye domanassindriyaṁ hoti?",
  "ds2.1.6:57.2_0": "Yaṁ tasmiṁ samaye cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—",
  "ds2.1.6:57.3_0": "idaṁ tasmiṁ samaye domanassindriyaṁ hoti …pe….",
  "ds2.1.6:58.1_0": "Katamo tasmiṁ samaye doso hoti?",
  "ds2.1.6:58.2_0": "Yo tasmiṁ samaye doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—",
  "ds2.1.6:58.3_0": "ayaṁ tasmiṁ samaye doso hoti …pe….",
  "ds2.1.6:59.1_0": "Katamo tasmiṁ samaye byāpādo hoti?",
  "ds2.1.6:59.2_0": "Yo tasmiṁ samaye doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—",
  "ds2.1.6:59.3_0": "ayaṁ tasmiṁ samaye byāpādo hoti …pe…",
  "ds2.1.6:59.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:59.5_0": "ime dhammā akusalā.",
  "ds2.1.6:60.1_0": "Tasmiṁ kho pana samaye cattāro khandhā honti,",
  "ds2.1.6:60.1_1": "dvāyatanāni honti,",
  "ds2.1.6:60.1_2": "dve dhātuyo honti,",
  "ds2.1.6:60.1_3": "tayo āhārā honti,",
  "ds2.1.6:60.1_4": "pañcindriyāni honti,",
  "ds2.1.6:60.1_5": "caturaṅgikaṁ jhānaṁ hoti,",
  "ds2.1.6:60.1_6": "tivaṅgiko maggo hoti,",
  "ds2.1.6:60.1_7": "cattāri balāni honti,",
  "ds2.1.6:60.1_8": "dve hetū honti,",
  "ds2.1.6:60.1_9": "eko phasso hoti …pe…",
  "ds2.1.6:60.1_10": "ekaṁ dhammāyatanaṁ hoti,",
  "ds2.1.6:60.1_11": "ekā dhammadhātu hoti;",
  "ds2.1.6:60.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:60.3_0": "ime dhammā akusalā …pe….",
  "ds2.1.6:61.1_0": "Katamo tasmiṁ samaye saṅkhārakkhandho hoti?",
  "ds2.1.6:61.2_0": "Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo",
  "ds2.1.6:61.2_1": "micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ doso moho byāpādo ahirikaṁ",
  "ds2.1.6:61.2_2": "anottappaṁ samatho paggāho avikkhepo;",
  "ds2.1.6:61.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.6:61.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.6:61.5_0": "ime dhammā akusalā.",
  "ds2.1.6:62.1_0": "Katame dhammā akusalā?",
  "ds2.1.6:62.2_0": "Yasmiṁ samaye akusalaṁ cittaṁ uppannaṁ hoti domanassasahagataṁ paṭighasampayuttaṁ sasaṅkhārena rūpārammaṇaṁ vā …pe…",
  "ds2.1.6:62.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe…",
  "ds2.1.6:62.4_0": "ime dhammā akusalā.",
  "ds2.1.6:63.1_0": "Katame dhammā akusalā?",
  "ds2.1.6:63.2_0": "Yasmiṁ samaye akusalaṁ cittaṁ uppannaṁ hoti upekkhāsahagataṁ vicikicchāsampayuttaṁ rūpārammaṇaṁ vā saddārammaṇaṁ",
  "ds2.1.6:63.2_1": "vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha,",
  "ds2.1.6:63.2_2": "tasmiṁ samaye phasso hoti,",
  "ds2.1.6:63.2_3": "vedanā hoti,",
  "ds2.1.6:63.2_4": "saññā hoti,",
  "ds2.1.6:63.2_5": "cetanā hoti,",
  "ds2.1.6:63.2_6": "cittaṁ hoti,",
  "ds2.1.6:63.2_7": "vitakko hoti,",
  "ds2.1.6:63.2_8": "vicāro hoti,",
  "ds2.1.6:63.2_9": "upekkhā hoti,",
  "ds2.1.6:63.2_10": "cittassekaggatā hoti,",
  "ds2.1.6:63.2_11": "vīriyindriyaṁ hoti,",
  "ds2.1.6:63.2_12": "manindriyaṁ hoti,",
  "ds2.1.6:63.2_13": "upekkhindriyaṁ hoti,",
  "ds2.1.6:63.2_14": "jīvitindriyaṁ hoti,",
  "ds2.1.6:63.2_15": "micchāsaṅkappo hoti,",
  "ds2.1.6:63.2_16": "micchāvāyāmo hoti,",
  "ds2.1.6:63.2_17": "vīriyabalaṁ hoti,",
  "ds2.1.6:63.2_18": "ahirikabalaṁ hoti,",
  "ds2.1.6:63.2_19": "anottappabalaṁ hoti,",
  "ds2.1.6:63.2_20": "vicikicchā hoti,",
  "ds2.1.6:63.2_21": "moho hoti,",
  "ds2.1.6:63.2_22": "ahirikaṁ hoti,",
  "ds2.1.6:63.2_23": "anottappaṁ hoti,",
  "ds2.1.6:63.2_24": "paggāho hoti;",
  "ds2.1.6:63.3_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:63.4_0": "ime dhammā akusalā.",
  "ds2.1.6:64.1_0": "Katamo tasmiṁ samaye phasso hoti?",
  "ds2.1.6:64.2_0": "Yo tasmiṁ samaye phasso phusanā samphusanā samphusitattaṁ—",
  "ds2.1.6:64.3_0": "ayaṁ tasmiṁ samaye phasso hoti …pe….",
  "ds2.1.6:65.1_0": "Katamā tasmiṁ samaye cittassekaggatā hoti?",
  "ds2.1.6:65.2_0": "Yā tasmiṁ samaye cittassa ṭhiti—",
  "ds2.1.6:65.3_0": "ayaṁ tasmiṁ samaye cittassekaggatā hoti …pe….",
  "ds2.1.6:66.1_0": "Katamā tasmiṁ samaye vicikicchā hoti?",
  "ds2.1.6:66.2_0": "Yā tasmiṁ samaye kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho",
  "ds2.1.6:66.2_1": "āsappanā parisappanā apariyogāhanā thambhitattaṁ cittassa manovilekho—",
  "ds2.1.6:66.3_0": "ayaṁ tasmiṁ samaye vicikicchā hoti …pe…",
  "ds2.1.6:66.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:66.5_0": "ime dhammā akusalā.",
  "ds2.1.6:67.1_0": "Tasmiṁ kho pana samaye cattāro khandhā honti,",
  "ds2.1.6:67.1_1": "dvāyatanāni honti,",
  "ds2.1.6:67.1_2": "dve dhātuyo honti,",
  "ds2.1.6:67.1_3": "tayo āhārā honti,",
  "ds2.1.6:67.1_4": "cattāri indriyāni honti,",
  "ds2.1.6:67.1_5": "caturaṅgikaṁ jhānaṁ hoti,",
  "ds2.1.6:67.1_6": "duvaṅgiko maggo hoti,",
  "ds2.1.6:67.1_7": "tīṇi balāni honti,",
  "ds2.1.6:67.1_8": "eko hetu hoti,",
  "ds2.1.6:67.1_9": "eko phasso hoti …pe…",
  "ds2.1.6:67.1_10": "ekaṁ dhammāyatanaṁ hoti,",
  "ds2.1.6:67.1_11": "ekā dhammadhātu hoti;",
  "ds2.1.6:67.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:67.3_0": "ime dhammā akusalā …pe….",
  "ds2.1.6:68.1_0": "Katamo tasmiṁ samaye saṅkhārakkhandho hoti?",
  "ds2.1.6:68.2_0": "Phasso cetanā vitakko vicāro cittassekaggatā vīriyindriyaṁ jīvitindriyaṁ micchāsaṅkappo micchāvāyāmo",
  "ds2.1.6:68.2_1": "vīriyabalaṁ ahirikabalaṁ anottappabalaṁ vicikicchā moho ahirikaṁ anottappaṁ paggāho;",
  "ds2.1.6:68.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.6:68.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.6:68.5_0": "ime dhammā akusalā.",
  "ds2.1.6:69.1_0": "Katame dhammā akusalā?",
  "ds2.1.6:69.2_0": "Yasmiṁ samaye akusalaṁ cittaṁ uppannaṁ hoti upekkhāsahagataṁ uddhaccasampayuttaṁ rūpārammaṇaṁ vā …pe…",
  "ds2.1.6:69.3_0": "yaṁ yaṁ vā panārabbha,",
  "ds2.1.6:69.3_1": "tasmiṁ samaye phasso hoti,",
  "ds2.1.6:69.3_2": "vedanā hoti,",
  "ds2.1.6:69.3_3": "saññā hoti,",
  "ds2.1.6:69.3_4": "cetanā hoti,",
  "ds2.1.6:69.3_5": "cittaṁ hoti,",
  "ds2.1.6:69.3_6": "vitakko hoti,",
  "ds2.1.6:69.3_7": "vicāro hoti,",
  "ds2.1.6:69.3_8": "upekkhā hoti,",
  "ds2.1.6:69.3_9": "cittassekaggatā hoti,",
  "ds2.1.6:69.3_10": "vīriyindriyaṁ hoti,",
  "ds2.1.6:69.3_11": "samādhindriyaṁ hoti,",
  "ds2.1.6:69.3_12": "manindriyaṁ hoti,",
  "ds2.1.6:69.3_13": "upekkhindriyaṁ hoti,",
  "ds2.1.6:69.3_14": "jīvitindriyaṁ hoti,",
  "ds2.1.6:69.3_15": "micchāsaṅkappo hoti,",
  "ds2.1.6:69.3_16": "micchāvāyāmo hoti,",
  "ds2.1.6:69.3_17": "micchāsamādhi hoti,",
  "ds2.1.6:69.3_18": "vīriyabalaṁ hoti,",
  "ds2.1.6:69.3_19": "samādhibalaṁ hoti,",
  "ds2.1.6:69.3_20": "ahirikabalaṁ hoti,",
  "ds2.1.6:69.3_21": "anottappabalaṁ hoti,",
  "ds2.1.6:69.3_22": "uddhaccaṁ hoti,",
  "ds2.1.6:69.3_23": "moho hoti,",
  "ds2.1.6:69.3_24": "ahirikaṁ hoti,",
  "ds2.1.6:69.3_25": "anottappaṁ hoti,",
  "ds2.1.6:69.3_26": "samatho hoti,",
  "ds2.1.6:69.3_27": "paggāho hoti,",
  "ds2.1.6:69.3_28": "avikkhepo hoti;",
  "ds2.1.6:69.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:69.5_0": "ime dhammā akusalā.",
  "ds2.1.6:70.1_0": "Katamo tasmiṁ samaye phasso hoti?",
  "ds2.1.6:70.2_0": "Yo tasmiṁ samaye phasso phusanā samphusanā samphusitattaṁ—",
  "ds2.1.6:70.3_0": "ayaṁ tasmiṁ samaye phasso hoti …pe….",
  "ds2.1.6:71.1_0": "Katamaṁ tasmiṁ samaye uddhaccaṁ hoti?",
  "ds2.1.6:71.2_0": "Yaṁ tasmiṁ samaye cittassa uddhaccaṁ avūpasamo cetaso vikkhepo bhantattaṁ cittassa—",
  "ds2.1.6:71.3_0": "idaṁ tasmiṁ samaye uddhaccaṁ hoti …pe…",
  "ds2.1.6:71.4_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:71.5_0": "ime dhammā akusalā.",
  "ds2.1.6:72.1_0": "Tasmiṁ kho pana samaye cattāro khandhā honti,",
  "ds2.1.6:72.1_1": "dvāyatanāni honti,",
  "ds2.1.6:72.1_2": "dve dhātuyo honti,",
  "ds2.1.6:72.1_3": "tayo āhārā honti,",
  "ds2.1.6:72.1_4": "pañcindriyāni honti,",
  "ds2.1.6:72.1_5": "caturaṅgikaṁ jhānaṁ hoti,",
  "ds2.1.6:72.1_6": "tivaṅgiko maggo hoti,",
  "ds2.1.6:72.1_7": "cattāri balāni honti,",
  "ds2.1.6:72.1_8": "eko hetu hoti,",
  "ds2.1.6:72.1_9": "eko phasso hoti …pe…",
  "ds2.1.6:72.1_10": "ekaṁ dhammāyatanaṁ hoti,",
  "ds2.1.6:72.1_11": "ekā dhammadhātu hoti;",
  "ds2.1.6:72.2_0": "ye vā pana tasmiṁ samaye aññepi atthi paṭiccasamuppannā arūpino dhammā—",
  "ds2.1.6:72.3_0": "ime dhammā akusalā …pe….",
  "ds2.1.6:73.1_0": "Katamo tasmiṁ samaye saṅkhārakkhandho hoti?",
  "ds2.1.6:73.2_0": "Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo",
  "ds2.1.6:73.2_1": "micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ uddhaccaṁ moho ahirikaṁ",
  "ds2.1.6:73.2_2": "anottappaṁ samatho paggāho avikkhepo;",
  "ds2.1.6:73.3_0": "ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—",
  "ds2.1.6:73.4_0": "ayaṁ tasmiṁ samaye saṅkhārakkhandho hoti …pe…",
  "ds2.1.6:73.5_0": "ime dhammā akusalā.",
  "ds2.1.6:73.6_0": "Dvādasa akusalacittāni."
}