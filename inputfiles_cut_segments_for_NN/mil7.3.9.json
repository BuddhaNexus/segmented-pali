{
  "mil7.3.9:0.1_0": "Milindapañha",
  "mil7.3.9:0.2_0": "Opammakathāpañha",
  "mil7.3.9:0.3_0": "Samuddavagga",
  "mil7.3.9:0.4_0": "9. Kammakāraṅgapañha",
  "mil7.3.9:1.1_0": "“Bhante nāgasena,",
  "mil7.3.9:1.1_1": "‘kammakārassa ekaṁ aṅgaṁ gahetabban’ti yaṁ vadesi,",
  "mil7.3.9:1.1_2": "katamaṁ taṁ ekaṁ aṅgaṁ gahetabban”ti?",
  "mil7.3.9:1.2_0": "“Yathā, mahārāja,",
  "mil7.3.9:1.2_1": "kammakāro evaṁ cintayati ‘bhatako ahaṁ imāya nāvāya kammaṁ karomi,",
  "mil7.3.9:1.2_2": "imāyāhaṁ nāvāya vāhasā bhattavetanaṁ labhāmi, na me pamādo karaṇīyo,",
  "mil7.3.9:1.2_3": "appamādena me ayaṁ nāvā vāhetabbā’ti;",
  "mil7.3.9:1.3_0": "evameva kho, mahārāja,",
  "mil7.3.9:1.3_1": "yoginā yogāvacarena evaṁ cintayitabbaṁ ‘imaṁ kho ahaṁ cātumahābhūtikaṁ kāyaṁ sammasanto satataṁ samitaṁ appamatto upaṭṭhitassati sato sampajāno samāhito ekaggacitto jātijarābyādhimaraṇasokaparidevadukkhadomanassupāyāsehi parimuccissāmīti appamādo me karaṇīyo’ti.",
  "mil7.3.9:1.4_0": "Idaṁ, mahārāja,",
  "mil7.3.9:1.4_1": "kammakārassa ekaṁ aṅgaṁ gahetabbaṁ.",
  "mil7.3.9:1.5_0": "Bhāsitampetaṁ, mahārāja,",
  "mil7.3.9:1.5_1": "therena sāriputtena dhammasenāpatinā—",
  "mil7.3.9:2.1_0": "‘Kāyaṁ imaṁ sammasatha,",
  "mil7.3.9:2.2_0": "parijānātha punappunaṁ;",
  "mil7.3.9:2.3_0": "Kāye sabhāvaṁ disvāna,",
  "mil7.3.9:2.4_0": "dukkhassantaṁ karissathā’”ti.",
  "mil7.3.9:3.1_0": "Kammakāraṅgapañho navamo."
}