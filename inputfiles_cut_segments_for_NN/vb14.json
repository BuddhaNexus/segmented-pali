{
  "vb14:0.1_0": "Vibhaṅga",
  "vb14:0.2_0": "Sikkhāpadavibhaṅga",
  "vb14:1.0_0": "1. Abhidhammabhājanīya",
  "vb14:1.1_0": "Pañca sikkhāpadāni—",
  "vb14:1.2_0": "pāṇātipātā veramaṇī sikkhāpadaṁ,",
  "vb14:1.2_1": "adinnādānā veramaṇī sikkhāpadaṁ,",
  "vb14:1.2_2": "kāmesumicchācārā veramaṇī sikkhāpadaṁ,",
  "vb14:1.2_3": "musāvādā veramaṇī sikkhāpadaṁ,",
  "vb14:1.2_4": "surāmerayamajjapamādaṭṭhānā veramaṇī sikkhāpadaṁ.",
  "vb14:2.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:2.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa,",
  "vb14:2.2_1": "yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:2.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:2.4_0": "Avasesā dhammā veramaṇiyā sampayuttā.",
  "vb14:3.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:3.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa,",
  "vb14:3.2_1": "yā tasmiṁ samaye cetanā sañcetanā sañcetayitattaṁ—",
  "vb14:3.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:3.4_0": "Avasesā dhammā cetanāya sampayuttā.",
  "vb14:4.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:4.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa,",
  "vb14:4.2_1": "yo tasmiṁ samaye phasso …pe…",
  "vb14:4.2_2": "paggāho avikkhepo—",
  "vb14:4.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:5.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:5.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe…",
  "vb14:5.3_0": "somanassasahagataṁ ñāṇavippayuttaṁ …pe…",
  "vb14:5.4_0": "somanassasahagataṁ ñāṇavippayuttaṁ sasaṅkhārena …pe…",
  "vb14:5.5_0": "upekkhāsahagataṁ ñāṇasampayuttaṁ …pe…",
  "vb14:5.6_0": "upekkhāsahagataṁ ñāṇasampayuttaṁ sasaṅkhārena …pe…",
  "vb14:5.7_0": "upekkhāsahagataṁ ñāṇavippayuttaṁ …pe…",
  "vb14:5.8_0": "upekkhāsahagataṁ ñāṇavippayuttaṁ sasaṅkhārena pāṇātipātā viramantassa,",
  "vb14:5.8_1": "yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:5.9_0": "idaṁ vuccati “pāṇātipātā veramaṇī sikkhāpadaṁ”.",
  "vb14:5.10_0": "Avasesā dhammā veramaṇiyā sampayuttā.",
  "vb14:6.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:6.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena pāṇātipātā viramantassa,",
  "vb14:6.2_1": "yā tasmiṁ samaye cetanā sañcetanā sañcetayitattaṁ—",
  "vb14:6.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:6.4_0": "Avasesā dhammā cetanāya sampayuttā.",
  "vb14:7.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:7.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena pāṇātipātā viramantassa phasso …pe…",
  "vb14:7.2_1": "paggāho avikkhepo—",
  "vb14:7.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:8.1_0": "Tattha katamaṁ adinnādānā veramaṇī sikkhāpadaṁ …pe…",
  "vb14:8.2_0": "kāmesumicchācārā veramaṇī sikkhāpadaṁ …pe…",
  "vb14:8.3_0": "musāvādā veramaṇī sikkhāpadaṁ …pe…",
  "vb14:8.4_0": "surāmerayamajjapamādaṭṭhānā veramaṇī sikkhāpadaṁ?",
  "vb14:8.5_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa,",
  "vb14:8.5_1": "yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:8.6_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:8.7_0": "Avasesā dhammā veramaṇiyā sampayuttā.",
  "vb14:9.1_0": "Tattha katamaṁ surāmerayamajjapamādaṭṭhānā veramaṇī sikkhāpadaṁ,",
  "vb14:9.1_1": "yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa,",
  "vb14:9.1_2": "yā tasmiṁ samaye cetanā sañcetanā sañcetayitattaṁ—",
  "vb14:9.2_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:9.3_0": "Avasesā dhammā cetanāya sampayuttā.",
  "vb14:10.1_0": "Tattha katamaṁ surāmerayamajjapamādaṭṭhānā veramaṇī sikkhāpadaṁ?",
  "vb14:10.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa,",
  "vb14:10.2_1": "yo tasmiṁ samaye phasso …pe…",
  "vb14:10.2_2": "paggāho avikkhepo—",
  "vb14:10.3_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:11.1_0": "Tattha katamaṁ surāmerayamajjapamādaṭṭhānā veramaṇī sikkhāpadaṁ?",
  "vb14:11.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe…",
  "vb14:11.3_0": "somanassasahagataṁ ñāṇavippayuttaṁ …pe…",
  "vb14:11.4_0": "somanassasahagataṁ ñāṇavippayuttaṁ sasaṅkhārena …pe…",
  "vb14:11.5_0": "upekkhāsahagataṁ ñāṇasampayuttaṁ …pe…",
  "vb14:11.6_0": "upekkhāsahagataṁ ñāṇasampayuttaṁ sasaṅkhārena …pe…",
  "vb14:11.7_0": "upekkhāsahagataṁ ñāṇavippayuttaṁ …pe…",
  "vb14:11.8_0": "upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa,",
  "vb14:11.8_1": "yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:11.9_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:11.10_0": "Avasesā dhammā veramaṇiyā sampayuttā.",
  "vb14:12.1_0": "Tattha katamaṁ surāmerayamajjapamādaṭṭhānā veramaṇī sikkhāpadaṁ?",
  "vb14:12.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa,",
  "vb14:12.2_1": "yā tasmiṁ samaye cetanā sañcetanā sañcetayitattaṁ—",
  "vb14:12.3_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:12.4_0": "Avasesā dhammā cetanāya sampayuttā.",
  "vb14:13.1_0": "Tattha katamaṁ surāmerayamajjapamādaṭṭhānā veramaṇī sikkhāpadaṁ?",
  "vb14:13.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa,",
  "vb14:13.2_1": "yo tasmiṁ samaye phasso …pe…",
  "vb14:13.2_2": "paggāho avikkhepo—",
  "vb14:13.3_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:14.1_0": "Pañca sikkhāpadāni—",
  "vb14:14.2_0": "pāṇātipātā veramaṇī sikkhāpadaṁ,",
  "vb14:14.2_1": "adinnādānā veramaṇī sikkhāpadaṁ,",
  "vb14:14.2_2": "kāmesumicchācārā veramaṇī sikkhāpadaṁ,",
  "vb14:14.2_3": "musāvādā veramaṇī sikkhāpadaṁ,",
  "vb14:14.2_4": "surāmerayamajjapamādaṭṭhānā veramaṇī sikkhāpadaṁ.",
  "vb14:15.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:15.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ …",
  "vb14:15.2_1": "majjhimaṁ … paṇītaṁ …",
  "vb14:15.2_2": "chandādhipateyyaṁ …",
  "vb14:15.2_3": "vīriyādhipateyyaṁ …",
  "vb14:15.2_4": "cittādhipateyyaṁ …",
  "vb14:15.2_5": "vīmaṁsādhipateyyaṁ …",
  "vb14:15.2_6": "chandādhipateyyaṁ hīnaṁ …",
  "vb14:15.2_7": "majjhimaṁ … paṇītaṁ …",
  "vb14:15.2_8": "vīriyādhipateyyaṁ hīnaṁ …",
  "vb14:15.2_9": "majjhimaṁ … paṇītaṁ …",
  "vb14:15.2_10": "cittādhipateyyaṁ hīnaṁ …",
  "vb14:15.2_11": "majjhimaṁ … paṇītaṁ …",
  "vb14:15.2_12": "vīmaṁsādhipateyyaṁ hīnaṁ …",
  "vb14:15.2_13": "majjhimaṁ …",
  "vb14:15.2_14": "paṇītaṁ pāṇātipātā viramantassa,",
  "vb14:15.2_15": "yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:15.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:15.4_0": "Avasesā dhammā veramaṇiyā sampayuttā.",
  "vb14:16.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:16.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ …",
  "vb14:16.2_1": "majjhimaṁ … paṇītaṁ …",
  "vb14:16.2_2": "chandādhipateyyaṁ …",
  "vb14:16.2_3": "vīriyādhipateyyaṁ …",
  "vb14:16.2_4": "cittādhipateyyaṁ …",
  "vb14:16.2_5": "vīmaṁsādhipateyyaṁ …",
  "vb14:16.2_6": "chandādhipateyyaṁ hīnaṁ …",
  "vb14:16.2_7": "majjhimaṁ … paṇītaṁ …",
  "vb14:16.2_8": "vīriyādhipateyyaṁ hīnaṁ …",
  "vb14:16.2_9": "majjhimaṁ … paṇītaṁ …",
  "vb14:16.2_10": "cittādhipateyyaṁ hīnaṁ …",
  "vb14:16.2_11": "majjhimaṁ … paṇītaṁ …",
  "vb14:16.2_12": "vīmaṁsādhipateyyaṁ hīnaṁ …",
  "vb14:16.2_13": "majjhimaṁ …",
  "vb14:16.2_14": "paṇītaṁ pāṇātipātā viramantassa,",
  "vb14:16.2_15": "yā tasmiṁ samaye cetanā sañcetanā sañcetayitattaṁ—",
  "vb14:16.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:16.4_0": "Avasesā dhammā cetanāya sampayuttā.",
  "vb14:17.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:17.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ …",
  "vb14:17.2_1": "majjhimaṁ … paṇītaṁ …",
  "vb14:17.2_2": "chandādhipateyyaṁ …",
  "vb14:17.2_3": "vīriyādhipateyyaṁ …",
  "vb14:17.2_4": "cittādhipateyyaṁ …",
  "vb14:17.2_5": "vīmaṁsādhipateyyaṁ …",
  "vb14:17.2_6": "chandādhipateyyaṁ hīnaṁ …",
  "vb14:17.2_7": "majjhimaṁ … paṇītaṁ …",
  "vb14:17.2_8": "vīriyādhipateyyaṁ hīnaṁ …",
  "vb14:17.2_9": "majjhimaṁ … paṇītaṁ …",
  "vb14:17.2_10": "cittādhipateyyaṁ hīnaṁ …",
  "vb14:17.2_11": "majjhimaṁ … paṇītaṁ …",
  "vb14:17.2_12": "vīmaṁsādhipateyyaṁ hīnaṁ …",
  "vb14:17.2_13": "majjhimaṁ …",
  "vb14:17.2_14": "paṇītaṁ pāṇātipātā viramantassa,",
  "vb14:17.2_15": "yo tasmiṁ samaye phasso …pe…",
  "vb14:17.2_16": "paggāho avikkhepo—",
  "vb14:17.3_0": "idaṁ vuccati “pāṇātipātā veramaṇī sikkhāpadaṁ”.",
  "vb14:18.1_0": "Tattha katamaṁ pāṇātipātā veramaṇī sikkhāpadaṁ?",
  "vb14:18.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe…",
  "vb14:18.3_0": "somanassasahagataṁ ñāṇavippayuttaṁ …pe…",
  "vb14:18.4_0": "somanassasahagataṁ ñāṇavippayuttaṁ sasaṅkhārena …pe…",
  "vb14:18.5_0": "upekkhāsahagataṁ ñāṇasampayuttaṁ …pe…",
  "vb14:18.6_0": "upekkhāsahagataṁ ñāṇasampayuttaṁ sasaṅkhārena …pe…",
  "vb14:18.7_0": "upekkhāsahagataṁ ñāṇavippayuttaṁ …pe…",
  "vb14:18.8_0": "upekkhāsahagataṁ ñāṇavippayuttaṁ sasaṅkhārena hīnaṁ …",
  "vb14:18.8_1": "majjhimaṁ … paṇītaṁ …",
  "vb14:18.8_2": "chandādhipateyyaṁ …",
  "vb14:18.8_3": "vīriyādhipateyyaṁ …",
  "vb14:18.8_4": "cittādhipateyyaṁ …",
  "vb14:18.8_5": "chandādhipateyyaṁ hīnaṁ …",
  "vb14:18.8_6": "majjhimaṁ … paṇītaṁ …",
  "vb14:18.8_7": "vīriyādhipateyyaṁ hīnaṁ …",
  "vb14:18.8_8": "majjhimaṁ … paṇītaṁ …",
  "vb14:18.8_9": "cittādhipateyyaṁ hīnaṁ …",
  "vb14:18.8_10": "majjhimaṁ …",
  "vb14:18.8_11": "paṇītaṁ pāṇātipātā viramantassa,",
  "vb14:18.8_12": "yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:18.9_0": "idaṁ vuccati “pāṇātipātā veramaṇī sikkhāpadaṁ”.",
  "vb14:18.10_0": "Avasesā dhammā veramaṇiyā sampayuttā …pe…",
  "vb14:18.11_0": "avasesā dhammā cetanāya sampayuttā …pe…",
  "vb14:18.12_0": "phasso …pe… paggāho avikkhepo—",
  "vb14:18.13_0": "idaṁ vuccati “pāṇātipātā veramaṇī sikkhāpadaṁ”.",
  "vb14:19.1_0": "Tattha katamaṁ adinnādānā veramaṇī sikkhāpadaṁ …pe…",
  "vb14:19.2_0": "kāmesumicchācārā veramaṇī sikkhāpadaṁ …pe…",
  "vb14:19.3_0": "musāvādā veramaṇī sikkhāpadaṁ …pe…",
  "vb14:19.4_0": "surāmerayamajjapamādaṭṭhānā veramaṇī sikkhāpadaṁ?",
  "vb14:19.5_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ …",
  "vb14:19.5_1": "majjhimaṁ … paṇītaṁ …",
  "vb14:19.5_2": "chandādhipateyyaṁ …",
  "vb14:19.5_3": "vīriyādhipateyyaṁ …",
  "vb14:19.5_4": "cittādhipateyyaṁ …",
  "vb14:19.5_5": "vīmaṁsādhipateyyaṁ …",
  "vb14:19.5_6": "chandādhipateyyaṁ hīnaṁ …",
  "vb14:19.5_7": "majjhimaṁ … paṇītaṁ …",
  "vb14:19.5_8": "vīriyādhipateyyaṁ hīnaṁ …",
  "vb14:19.5_9": "majjhimaṁ … paṇītaṁ …",
  "vb14:19.5_10": "cittādhipateyyaṁ hīnaṁ …",
  "vb14:19.5_11": "majjhimaṁ … paṇītaṁ …",
  "vb14:19.5_12": "vīmaṁsādhipateyyaṁ hīnaṁ …",
  "vb14:19.5_13": "majjhimaṁ …",
  "vb14:19.5_14": "paṇītaṁ surāmerayamajjapamādaṭṭhānā viramantassa,",
  "vb14:19.5_15": "yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:19.6_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:19.7_0": "Avasesā dhammā veramaṇiyā sampayuttā …pe…",
  "vb14:19.8_0": "avasesā dhammā cetanāya sampayuttā …pe…",
  "vb14:19.9_0": "phasso …pe… paggāho avikkhepo—",
  "vb14:19.10_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:20.1_0": "Tattha katamaṁ surāmerayamajjapamādaṭṭhānā veramaṇī sikkhāpadaṁ?",
  "vb14:20.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe…",
  "vb14:20.3_0": "somanassasahagataṁ ñāṇavippayuttaṁ …pe…",
  "vb14:20.4_0": "somanassasahagataṁ ñāṇavippayuttaṁ sasaṅkhārena …pe…",
  "vb14:20.5_0": "upekkhāsahagataṁ ñāṇasampayuttaṁ …pe…",
  "vb14:20.6_0": "upekkhāsahagataṁ ñāṇasampayuttaṁ sasaṅkhārena …pe…",
  "vb14:20.7_0": "upekkhāsahagataṁ ñāṇavippayuttaṁ …pe…",
  "vb14:20.8_0": "upekkhāsahagataṁ ñāṇavippayuttaṁ sasaṅkhārena hīnaṁ …",
  "vb14:20.8_1": "majjhimaṁ … paṇītaṁ …",
  "vb14:20.8_2": "chandādhipateyyaṁ …",
  "vb14:20.8_3": "vīriyādhipateyyaṁ …",
  "vb14:20.8_4": "cittādhipateyyaṁ …",
  "vb14:20.8_5": "chandādhipateyyaṁ hīnaṁ …",
  "vb14:20.8_6": "majjhimaṁ … paṇītaṁ …",
  "vb14:20.8_7": "vīriyādhipateyyaṁ hīnaṁ …",
  "vb14:20.8_8": "majjhimaṁ … paṇītaṁ …",
  "vb14:20.8_9": "cittādhipateyyaṁ hīnaṁ …",
  "vb14:20.8_10": "majjhimaṁ paṇītaṁ surāmerayamajjapamādaṭṭhānā viramantassa,",
  "vb14:20.8_11": "yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—",
  "vb14:20.9_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:20.10_0": "Avasesā dhammā veramaṇiyā sampayuttā …pe…",
  "vb14:20.11_0": "avasesā dhammā cetanāya sampayuttā …pe…",
  "vb14:20.12_0": "phasso …pe… paggāho avikkhepo—",
  "vb14:20.13_0": "idaṁ vuccati “surāmerayamajjapamādaṭṭhānā veramaṇī sikkhāpadaṁ”.",
  "vb14:21.1_0": "Katame dhammā sikkhā?",
  "vb14:21.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā …pe…",
  "vb14:21.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti.",
  "vb14:21.4_0": "Ime dhammā sikkhā.",
  "vb14:22.1_0": "Katame dhammā sikkhā?",
  "vb14:22.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe…",
  "vb14:22.3_0": "somanassasahagataṁ ñāṇavippayuttaṁ …pe…",
  "vb14:22.4_0": "somanassasahagataṁ ñāṇavippayuttaṁ sasaṅkhārena …pe…",
  "vb14:22.5_0": "upekkhāsahagataṁ ñāṇasampayuttaṁ …pe…",
  "vb14:22.6_0": "upekkhāsahagataṁ ñāṇasampayuttaṁ sasaṅkhārena …pe…",
  "vb14:22.7_0": "upekkhāsahagataṁ ñāṇavippayuttaṁ …pe…",
  "vb14:22.8_0": "upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe…",
  "vb14:22.9_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti.",
  "vb14:22.10_0": "Ime dhammā sikkhā.",
  "vb14:23.1_0": "Katame dhammā sikkhā?",
  "vb14:23.2_0": "Yasmiṁ samaye rūpūpapattiyā maggaṁ bhāveti …pe…",
  "vb14:23.3_0": "arūpūpapattiyā maggaṁ bhāveti …pe…",
  "vb14:23.4_0": "lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe…",
  "vb14:23.4_1": "paṭhamaṁ jhānaṁ upasampajja viharati dukkhapaṭipadaṁ dandhābhiññaṁ,",
  "vb14:23.4_2": "tasmiṁ samaye phasso hoti …pe…",
  "vb14:23.4_3": "avikkhepo hoti.",
  "vb14:23.5_0": "Ime dhammā sikkhā.",
  "vb14:24.1_0": "Abhidhammabhājanīyaṁ.",
  "vb14:25.0_0": "2. Pañhāpucchaka",
  "vb14:25.1_0": "Pañca sikkhāpadāni—",
  "vb14:25.2_0": "pāṇātipātā veramaṇī sikkhāpadaṁ,",
  "vb14:25.2_1": "adinnādānā veramaṇī sikkhāpadaṁ,",
  "vb14:25.2_2": "kāmesumicchācārā veramaṇī sikkhāpadaṁ,",
  "vb14:25.2_3": "musāvādā veramaṇī sikkhāpadaṁ,",
  "vb14:25.2_4": "surāmerayamajjapamādaṭṭhānā veramaṇī sikkhāpadaṁ.",
  "vb14:26.1_0": "Pañcannaṁ sikkhāpadānaṁ kati kusalā, kati akusalā, kati abyākatā …pe… kati saraṇā, kati araṇā?",
  "vb14:27.0_0": "2.1. Tika",
  "vb14:27.1_0": "Kusalāyeva.",
  "vb14:28.1_0": "Siyā sukhāya vedanāya sampayuttā, siyā adukkhamasukhāya vedanāya sampayuttā.",
  "vb14:29.1_0": "Vipākadhammadhammā.",
  "vb14:30.1_0": "Anupādinnupādāniyā.",
  "vb14:31.1_0": "Asaṅkiliṭṭhasaṅkilesikā.",
  "vb14:32.1_0": "Savitakkasavicārā.",
  "vb14:33.1_0": "Siyā pītisahagatā, siyā sukhasahagatā, siyā upekkhāsahagatā.",
  "vb14:34.1_0": "Neva dassanena na bhāvanāya pahātabbā.",
  "vb14:35.1_0": "Neva dassanena na bhāvanāya pahātabbahetukā.",
  "vb14:36.1_0": "Ācayagāmino.",
  "vb14:37.1_0": "Nevasekkhanāsekkhā.",
  "vb14:38.1_0": "Parittā.",
  "vb14:39.1_0": "Parittārammaṇā.",
  "vb14:40.1_0": "Majjhimā.",
  "vb14:41.1_0": "Aniyatā.",
  "vb14:42.1_0": "Na vattabbā maggārammaṇātipi, maggahetukātipi, maggādhipatinotipi.",
  "vb14:43.1_0": "Siyā uppannā, siyā anuppannā, na vattabbā uppādinoti.",
  "vb14:44.1_0": "Siyā atītā, siyā anāgatā, siyā paccuppannā.",
  "vb14:45.1_0": "Paccuppannārammaṇā.",
  "vb14:46.1_0": "Siyā ajjhattā, siyā bahiddhā, siyā ajjhattabahiddhā.",
  "vb14:47.1_0": "Bahiddhārammaṇā.",
  "vb14:48.1_0": "Anidassanaappaṭighā.",
  "vb14:49.0.1_0": "2.2. 2.2 Duka",
  "vb14:49.0.2_0": "2.2.1. Hetugocchaka",
  "vb14:49.1_0": "Na hetū sahetukā, hetusampayuttā.",
  "vb14:49.2_0": "Na vattabbā “hetū ceva sahetukā cā”ti,",
  "vb14:49.2_1": "sahetukā ceva na ca hetū,",
  "vb14:49.2_2": "na vattabbā “hetū ceva hetusampayuttā cā”ti,",
  "vb14:49.2_3": "hetusampayuttā ceva na ca hetū,",
  "vb14:49.2_4": "na hetusahetukā.",
  "vb14:50.0_0": "2.2.2. Cūḷantaraduka",
  "vb14:50.1_0": "Sappaccayā, saṅkhatā, anidassanā, appaṭighā, arūpā, lokiyā, kenaci viññeyyā, kenaci na viññeyyā.",
  "vb14:51.0_0": "2.2.3. Āsavagocchaka",
  "vb14:51.1_0": "No āsavā, sāsavā,",
  "vb14:51.1_1": "āsavavippayuttā,",
  "vb14:51.1_2": "na vattabbā “āsavā ceva sāsavā cā”ti,",
  "vb14:51.1_3": "sāsavā ceva no ca āsavā,",
  "vb14:51.1_4": "na vattabbā “āsavā ceva āsavasampayuttā cā”tipi,",
  "vb14:51.1_5": "“āsavasampayuttā ceva no ca āsavā”tipi.",
  "vb14:51.2_0": "Āsavavippayuttā sāsavā.",
  "vb14:52.0_0": "14.2.2.4. Saṁyojanagocchakādi",
  "vb14:52.1_0": "No saṁyojanā …pe…",
  "vb14:52.2_0": "no ganthā …pe…",
  "vb14:52.3_0": "no oghā …pe…",
  "vb14:52.4_0": "no yogā …pe…",
  "vb14:52.5_0": "no nīvaraṇā …pe…",
  "vb14:52.6_0": "no parāmāsā …pe….",
  "vb14:53.0_0": "2.2.10. Mahantaraduka",
  "vb14:53.1_0": "Sārammaṇā, no cittā, cetasikā,",
  "vb14:53.1_1": "cittasampayuttā,",
  "vb14:53.1_2": "cittasaṁsaṭṭhā,",
  "vb14:53.1_3": "cittasamuṭṭhānā,",
  "vb14:53.1_4": "cittasahabhuno,",
  "vb14:53.1_5": "cittānuparivattino,",
  "vb14:53.1_6": "cittasaṁsaṭṭhasamuṭṭhānā,",
  "vb14:53.1_7": "cittasaṁsaṭṭhasamuṭṭhānasahabhuno,",
  "vb14:53.1_8": "cittasaṁsaṭṭhasamuṭṭhānānuparivattino, bāhirā, no upādā,",
  "vb14:53.1_9": "anupādinnā.",
  "vb14:54.0_0": "14.2.2.11. Upādānagocchakādi",
  "vb14:54.1_0": "No upādānā …pe…",
  "vb14:54.2_0": "no kilesā …pe…",
  "vb14:54.3_0": "na dassanena pahātabbā,",
  "vb14:54.3_1": "na bhāvanāya pahātabbā,",
  "vb14:54.3_2": "na dassanena pahātabbahetukā,",
  "vb14:54.3_3": "na bhāvanāya pahātabbahetukā,",
  "vb14:54.3_4": "savitakkā, savicārā,",
  "vb14:54.3_5": "siyā sappītikā,",
  "vb14:54.3_6": "siyā appītikā,",
  "vb14:54.3_7": "siyā pītisahagatā,",
  "vb14:54.3_8": "siyā na pītisahagatā,",
  "vb14:54.3_9": "siyā sukhasahagatā,",
  "vb14:54.3_10": "siyā na sukhasahagatā,",
  "vb14:54.3_11": "siyā upekkhāsahagatā,",
  "vb14:54.3_12": "siyā na upekkhāsahagatā,",
  "vb14:54.3_13": "kāmāvacarā,",
  "vb14:54.3_14": "na rūpāvacarā,",
  "vb14:54.3_15": "na arūpāvacarā,",
  "vb14:54.3_16": "pariyāpannā,",
  "vb14:54.3_17": "aniyyānikā, aniyatā, sauttarā, araṇāti.",
  "vb14:55.1_0": "Pañhāpucchakaṁ.",
  "vb14:56.1_0": "Sikkhāpadavibhaṅgo niṭṭhito."
}