{
  "anya-e0105n28:0_0": "Porāṇavacanadassanaṁ",
  "anya-e0105n28:1_0": "Na kevalaṁ ācariyo aṭṭhakathāyoyeva nissayabhāvena dassesi,",
  "anya-e0105n28:1_1": "atha kho ‘‘porāṇā panāhū’’tiādinā porāṇānaṁ vacanampi dassesiyeva.",
  "anya-e0105n28:1_2": "Tadettha dvāvīsatiyā ṭhānesu diṭṭhaṁ visuddhi. 1.15, 137, 142, 217, 252, 303; 2.581, 675-676, 689, 706, 736, 745, 746, 749,755, 778, 839.",
  "anya-e0105n28:1_3": "Ke panete porāṇā nāma?",
  "anya-e0105n28:1_4": "Yāva catutthasaṅgītikālā saṅgītikāresu pariyāpannā vā tādisā vā mahātherāti veditabbā.",
  "anya-e0105n28:1_5": "Tathā hi paṭisambhidāmagge (292-3-piṭṭhesu).",
  "anya-e0105n28:2_0": "‘‘Obhāse ceva ñāṇe ca, pītiyā ca vikampati…pe…",
  "anya-e0105n28:3_0": "Dhammuddhaccakusalo hoti, na ca vikkhepaṁ gacchatī’’ti –",
  "anya-e0105n28:4_0": "Evamāgatā gāthāyo idha (273-4-piṭṭhesu) porāṇānaṁ vacanabhāvena dassitā.",
  "anya-e0105n28:4_1": "Yadi cimā gāthāyo saṅgītikārehi pakkhittā bhaveyyuṁ yathā parivārapāḷiyaṁ (3-piṭṭhe) āgatā ācariyaparamparādīpikā gāthāyo,",
  "anya-e0105n28:4_2": "tā hi samantapāsādikāyaṁ (1,",
  "anya-e0105n28:4_3": "46-piṭṭhe) porāṇavacanabhāvena dassitā,",
  "anya-e0105n28:4_4": "evaṁ sati teyeva saṅgītikārā porāṇāti veditabbā.",
  "anya-e0105n28:4_5": "Atha paṭisambhidāmaggadesakeneva bhāsitā bhaveyyuṁ,",
  "anya-e0105n28:4_6": "te viya garukaraṇīyā paccayikā saddhāyitabbakā mahātherā porāṇāti veditabbā.",
  "anya-e0105n28:4_7": "Samantapāsādikāsumaṅgalavilāsinīādīsu ‘‘porāṇā pana evaṁ vaṇṇayantī’’tiādinā vuttaṭṭhānesupi tādisāva ācariyā porāṇāti vuttā."
}