{
  "ds2.4.1:0.1_0": "Dhammasaṅgaṇī",
  "ds2.4.1:0.2_0": "2 Niddesa",
  "ds2.4.1:0.3_0": "2.4 Aṭṭhakathākaṇḍa",
  "ds2.4.1:0.4_0": "2.4.1. Tikaatthuddhāra",
  "ds2.4.1:1.0_0": "2.4.1.1. Kusalattika",
  "ds2.4.1:1.1_0": "Katame dhammā kusalā?",
  "ds2.4.1:1.2_0": "Catūsu bhūmīsu kusalaṁ—",
  "ds2.4.1:1.3_0": "ime dhammā kusalā.",
  "ds2.4.1:2.1_0": "Katame dhammā akusalā?",
  "ds2.4.1:2.2_0": "Dvādasa akusalacittuppādā—",
  "ds2.4.1:2.3_0": "ime dhammā akusalā.",
  "ds2.4.1:3.1_0": "Katame dhammā abyākatā?",
  "ds2.4.1:3.2_0": "Catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—",
  "ds2.4.1:3.3_0": "ime dhammā abyākatā.",
  "ds2.4.1:4.0_0": "2.4.1.2. Vedanāttika",
  "ds2.4.1:4.1_0": "Katame dhammā sukhāya vedanāya sampayuttā?",
  "ds2.4.1:4.2_0": "Kāmāvacarakusalato cattāro somanassasahagatacittuppādā,",
  "ds2.4.1:4.2_1": "akusalato cattāro kāmāvacarakusalassa vipākato ca kiriyato ca pañca,",
  "ds2.4.1:4.2_2": "rūpāvacaratikacatukkajjhānā kusalato ca vipākato ca kiriyato ca,",
  "ds2.4.1:4.2_3": "lokuttaratikacatukkajjhānā kusalato ca vipākato ca,",
  "ds2.4.1:4.2_4": "etthuppannaṁ sukhaṁ vedanaṁ ṭhapetvā—",
  "ds2.4.1:4.3_0": "ime dhammā sukhāya vedanāya sampayuttā.",
  "ds2.4.1:5.1_0": "Katame dhammā dukkhāya vedanāya sampayuttā?",
  "ds2.4.1:5.2_0": "Dve domanassasahagatacittuppādā,",
  "ds2.4.1:5.2_1": "dukkhasahagataṁ kāyaviññāṇaṁ,",
  "ds2.4.1:5.2_2": "etthuppannaṁ dukkhaṁ vedanaṁ ṭhapetvā—",
  "ds2.4.1:5.3_0": "ime dhammā dukkhāya vedanāya sampayuttā.",
  "ds2.4.1:6.1_0": "Katame dhammā adukkhamasukhāya vedanāya sampayuttā?",
  "ds2.4.1:6.2_0": "Kāmāvacarakusalato cattāro upekkhāsahagatacittuppādā, akusalato cha,",
  "ds2.4.1:6.2_1": "kāmāvacarakusalassa vipākato dasa, akusalassa vipākato cha, kiriyato cha,",
  "ds2.4.1:6.2_2": "rūpāvacaraṁ catutthaṁ jhānaṁ kusalato ca vipākato ca kiriyato ca,",
  "ds2.4.1:6.2_3": "cattāro arūpāvacarā kusalato ca vipākato ca kiriyato ca,",
  "ds2.4.1:6.2_4": "lokuttaraṁ catutthaṁ jhānaṁ kusalato ca vipākato ca,",
  "ds2.4.1:6.2_5": "etthuppannaṁ adukkhamasukhaṁ vedanaṁ ṭhapetvā—",
  "ds2.4.1:6.3_0": "ime dhammā adukkhamasukhāya vedanāya sampayuttā.",
  "ds2.4.1:6.4_0": "Tisso ca vedanā, rūpañca, nibbānañca—",
  "ds2.4.1:6.5_0": "ime dhammā na vattabbā sukhāya vedanāya sampayuttātipi,",
  "ds2.4.1:6.5_1": "dukkhāya vedanāya sampayuttātipi,",
  "ds2.4.1:6.5_2": "adukkhamasukhāya vedanāya sampayuttātipi.",
  "ds2.4.1:7.0_0": "2.4.1.3. Vipākattika",
  "ds2.4.1:7.1_0": "Katame dhammā vipākā?",
  "ds2.4.1:7.2_0": "Catūsu bhūmīsu vipāko—",
  "ds2.4.1:7.3_0": "ime dhammā vipākā.",
  "ds2.4.1:8.1_0": "Katame dhammā vipākadhammadhammā?",
  "ds2.4.1:8.2_0": "Catūsu bhūmīsu kusalaṁ akusalaṁ—",
  "ds2.4.1:8.3_0": "ime dhammā vipākadhammadhammā.",
  "ds2.4.1:9.1_0": "Katame dhammā nevavipākanavipākadhammadhammā?",
  "ds2.4.1:9.2_0": "Tīsu bhūmīsu kiriyābyākataṁ, rūpañca, nibbānañca—",
  "ds2.4.1:9.3_0": "ime dhammā nevavipākanavipākadhammadhammā.",
  "ds2.4.1:10.0_0": "2.4.1.4. Upādinnattika",
  "ds2.4.1:10.1_0": "Katame dhammā upādinnupādāniyā?",
  "ds2.4.1:10.2_0": "Tīsu bhūmīsu vipāko, yañca rūpaṁ kammassa katattā—",
  "ds2.4.1:10.3_0": "ime dhammā upādinnupādāniyā.",
  "ds2.4.1:11.1_0": "Katame dhammā anupādinnupādāniyā?",
  "ds2.4.1:11.2_0": "Tīsu bhūmīsu kusalaṁ, akusalaṁ, tīsu bhūmīsu kiriyābyākataṁ,",
  "ds2.4.1:11.2_1": "yañca rūpaṁ na kammassa katattā—",
  "ds2.4.1:11.3_0": "ime dhammā anupādinnupādāniyā.",
  "ds2.4.1:12.1_0": "Katame dhammā anupādinnaanupādāniyā?",
  "ds2.4.1:12.2_0": "Cattāro maggā apariyāpannā, cattāri ca sāmaññaphalāni, nibbānañca—",
  "ds2.4.1:12.3_0": "ime dhammā anupādinnaanupādāniyā.",
  "ds2.4.1:13.0_0": "2.4.1.5. Saṅkiliṭṭhattika",
  "ds2.4.1:13.1_0": "Katame dhammā saṅkiliṭṭhasaṅkilesikā?",
  "ds2.4.1:13.2_0": "Dvādasākusalacittuppādā—",
  "ds2.4.1:13.3_0": "ime dhammā saṅkiliṭṭhasaṅkilesikā.",
  "ds2.4.1:14.1_0": "Katame dhammā asaṅkiliṭṭhasaṅkilesikā?",
  "ds2.4.1:14.2_0": "Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—",
  "ds2.4.1:14.3_0": "ime dhammā asaṅkiliṭṭhasaṅkilesikā.",
  "ds2.4.1:15.1_0": "Katame dhammā asaṅkiliṭṭhaasaṅkilesikā?",
  "ds2.4.1:15.2_0": "Cattāro maggā apariyāpannā, cattāri ca sāmaññaphalāni, nibbānañca—",
  "ds2.4.1:15.3_0": "ime dhammā asaṅkiliṭṭhaasaṅkilesikā.",
  "ds2.4.1:16.0_0": "2.4.1.6. Vitakkattika",
  "ds2.4.1:16.1_0": "Katame dhammā savitakkasavicārā?",
  "ds2.4.1:16.2_0": "Kāmāvacaraṁ kusalaṁ, akusalaṁ,",
  "ds2.4.1:16.2_1": "kāmāvacarakusalassa vipākato ekādasa cittuppādā, akusalassa vipākato dve, kiriyato ekādasa,",
  "ds2.4.1:16.2_2": "rūpāvacaraṁ paṭhamaṁ jhānaṁ kusalato ca vipākato ca kiriyato ca,",
  "ds2.4.1:16.2_3": "lokuttaraṁ paṭhamaṁ jhānaṁ kusalato ca vipākato ca,",
  "ds2.4.1:16.2_4": "etthuppanne vitakkavicāre ṭhapetvā—",
  "ds2.4.1:16.3_0": "ime dhammā savitakkasavicārā.",
  "ds2.4.1:17.1_0": "Katame dhammā avitakkavicāramattā?",
  "ds2.4.1:17.2_0": "Rūpāvacarapañcakanaye dutiyaṁ jhānaṁ kusalato ca vipākato ca kiriyato ca,",
  "ds2.4.1:17.2_1": "lokuttarapañcakanaye dutiyaṁ jhānaṁ kusalato ca vipākato ca,",
  "ds2.4.1:17.2_2": "etthuppannaṁ vicāraṁ ṭhapetvā, vitakko ca—",
  "ds2.4.1:17.3_0": "ime dhammā avitakkavicāramattā.",
  "ds2.4.1:18.1_0": "Katame dhammā avitakkaavicārā?",
  "ds2.4.1:18.2_0": "Dvepañcaviññāṇāni,",
  "ds2.4.1:18.2_1": "rūpāvacaratikatikajjhānā kusalato ca vipākato ca kiriyato ca,",
  "ds2.4.1:18.2_2": "cattāro āruppā kusalato ca vipākato ca kiriyato ca lokuttaratikatikajjhānā kusalato ca vipākato ca pañcakanaye dutiye jhāne,",
  "ds2.4.1:18.2_3": "uppanno ca vicāro rūpañca nibbānañca—",
  "ds2.4.1:18.3_0": "ime dhammā avitakkaavicārā.",
  "ds2.4.1:18.4_0": "Vitakkasahajāto vicāro na vattabbo savitakkasavicārotipi, avitakkavicāramattotipi, avitakkaavicārotipi.",
  "ds2.4.1:19.0_0": "2.4.1.7. Pītittika",
  "ds2.4.1:19.1_0": "Katame dhammā pītisahagatā?",
  "ds2.4.1:19.2_0": "Kāmāvacarakusalato cattāro somanassasahagatacittuppādā, akusalato cattāro,",
  "ds2.4.1:19.2_1": "kāmāvacarakusalassa vipākato pañca, kiriyato pañca,",
  "ds2.4.1:19.2_2": "rūpāvacaradukatikajjhānā kusalato ca vipākato ca kiriyato ca,",
  "ds2.4.1:19.2_3": "lokuttaradukatikajjhānā kusalato ca vipākato ca, etthuppannaṁ pītiṁ ṭhapetvā—",
  "ds2.4.1:19.3_0": "ime dhammā pītisahagatā.",
  "ds2.4.1:20.1_0": "Katame dhammā sukhasahagatā?",
  "ds2.4.1:20.2_0": "Kāmāvacarakusalato cattāro somanassasahagatacittuppādā, akusalato cattāro,",
  "ds2.4.1:20.2_1": "kāmāvacarakusalassa vipākato cha, kiriyato pañca,",
  "ds2.4.1:20.2_2": "rūpāvacaratikacatukkajjhānā kusalato ca vipākato ca kiriyato ca,",
  "ds2.4.1:20.2_3": "lokuttaratikacatukkajjhānā kusalato ca vipākato ca, etthuppannaṁ sukhaṁ ṭhapetvā—",
  "ds2.4.1:20.3_0": "ime dhammā sukhasahagatā.",
  "ds2.4.1:21.1_0": "Katame dhammā upekkhāsahagatā?",
  "ds2.4.1:21.2_0": "Kāmāvacarakusalato cattāro upekkhāsahagatacittuppādā, akusalato cha,",
  "ds2.4.1:21.2_1": "kāmāvacarakusalassa vipākato dasa, akusalassa vipākato cha, kiriyato cha,",
  "ds2.4.1:21.2_2": "rūpāvacaraṁ catutthaṁ jhānaṁ kusalato ca vipākato ca kiriyato ca,",
  "ds2.4.1:21.2_3": "cattāro āruppā kusalato ca vipākato ca kiriyato ca,",
  "ds2.4.1:21.2_4": "lokuttaraṁ catutthaṁ jhānaṁ kusalato ca vipākato ca,",
  "ds2.4.1:21.2_5": "etthuppannaṁ upekkhaṁ ṭhapetvā—",
  "ds2.4.1:21.3_0": "ime dhammā upekkhāsahagatā.",
  "ds2.4.1:21.4_0": "Pīti na pītisahagatā, sukhasahagatā, na upekkhāsahagatā.",
  "ds2.4.1:21.5_0": "Sukhaṁ na sukhasahagataṁ, siyā pītisahagataṁ, na upekkhāsahagataṁ,",
  "ds2.4.1:21.5_1": "siyā na vattabbaṁ pītisahagatanti.",
  "ds2.4.1:21.6_0": "Dve domanassasahagatacittuppādā, dukkhasahagatakāyaviññāṇaṁ, yā ca vedanā upekkhā, rūpañca nibbānañca—",
  "ds2.4.1:21.7_0": "ime dhammā na vattabbā pītisahagatātipi, sukhasahagatātipi, upekkhāsahagatātipi.",
  "ds2.4.1:22.0_0": "2.4.1.8. Dassanenapahātabbattika",
  "ds2.4.1:22.1_0": "Katame dhammā dassanena pahātabbā?",
  "ds2.4.1:22.2_0": "Cattāro diṭṭhigatasampayuttacittuppādā,",
  "ds2.4.1:22.2_1": "vicikicchāsahagato cittuppādo—",
  "ds2.4.1:22.3_0": "ime dhammā dassanena pahātabbā.",
  "ds2.4.1:23.1_0": "Katame dhammā bhāvanāya pahātabbā?",
  "ds2.4.1:23.2_0": "Uddhaccasahagato cittuppādo—",
  "ds2.4.1:23.3_0": "ime dhammā bhāvanāya pahātabbā.",
  "ds2.4.1:23.4_0": "Cattāro diṭṭhigatavippayuttā lobhasahagatacittuppādā,",
  "ds2.4.1:23.4_1": "dve domanassasahagatacittuppādā—",
  "ds2.4.1:23.5_0": "ime dhammā siyā dassanena pahātabbā siyā bhāvanāya pahātabbā.",
  "ds2.4.1:24.1_0": "Katame dhammā neva dassanena na bhāvanāya pahātabbā?",
  "ds2.4.1:24.2_0": "Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—",
  "ds2.4.1:24.3_0": "ime dhammā neva dassanena na bhāvanāya pahātabbā.",
  "ds2.4.1:25.0_0": "2.4.1.9. Dassanenapahātabbahetukattika",
  "ds2.4.1:25.1_0": "Katame dhammā dassanena pahātabbahetukā?",
  "ds2.4.1:25.2_0": "Cattāro diṭṭhigatasampayuttacittuppādā,",
  "ds2.4.1:25.2_1": "vicikicchāsahagato cittuppādo, etthuppannaṁ mohaṁ ṭhapetvā—",
  "ds2.4.1:25.3_0": "ime dhammā dassanena pahātabbahetukā.",
  "ds2.4.1:26.1_0": "Katame dhammā bhāvanāya pahātabbahetukā?",
  "ds2.4.1:26.2_0": "Uddhaccasahagato cittuppādo, etthuppannaṁ mohaṁ ṭhapetvā—",
  "ds2.4.1:26.3_0": "ime dhammā bhāvanāya pahātabbahetukā.",
  "ds2.4.1:26.4_0": "Cattāro diṭṭhigatavippayuttā lobhasahagatacittuppādā,",
  "ds2.4.1:26.4_1": "dve domanassasahagatacittuppādā—",
  "ds2.4.1:26.5_0": "ime dhammā siyā dassanena pahātabbahetukā,",
  "ds2.4.1:26.5_1": "siyā bhāvanāya pahātabbahetukā.",
  "ds2.4.1:27.1_0": "Katame dhammā neva dassanena na bhāvanāya pahātabbahetukā?",
  "ds2.4.1:27.2_0": "Vicikicchāsahagato moho, uddhaccasahagato moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—",
  "ds2.4.1:27.3_0": "ime dhammā neva dassanena na bhāvanāya pahātabbahetukā.",
  "ds2.4.1:28.0_0": "2.4.1.10. Ācayagāmittika",
  "ds2.4.1:28.1_0": "Katame dhammā ācayagāmino?",
  "ds2.4.1:28.2_0": "Tīsu bhūmīsu kusalaṁ, akusalaṁ—",
  "ds2.4.1:28.3_0": "ime dhammā ācayagāmino.",
  "ds2.4.1:29.1_0": "Katame dhammā apacayagāmino?",
  "ds2.4.1:29.2_0": "Cattāro maggā apariyāpannā—",
  "ds2.4.1:29.3_0": "ime dhammā apacayagāmino.",
  "ds2.4.1:30.1_0": "Katame dhammā nevācayagāmināpacayagāmino?",
  "ds2.4.1:30.2_0": "Catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—",
  "ds2.4.1:30.3_0": "ime dhammā nevācayagāmināpacayagāmino.",
  "ds2.4.1:31.0_0": "2.4.1.11. Sekkhattika",
  "ds2.4.1:31.1_0": "Katame dhammā sekkhā?",
  "ds2.4.1:31.2_0": "Cattāro maggā apariyāpannā,",
  "ds2.4.1:31.2_1": "heṭṭhimāni ca tīṇi sāmaññaphalāni—",
  "ds2.4.1:31.3_0": "ime dhammā sekkhā.",
  "ds2.4.1:32.1_0": "Katame dhammā asekkhā?",
  "ds2.4.1:32.2_0": "Upariṭṭhimaṁ arahattaphalaṁ—",
  "ds2.4.1:32.3_0": "ime dhammā asekkhā.",
  "ds2.4.1:33.1_0": "Katame dhammā nevasekkhanāsekkhā?",
  "ds2.4.1:33.2_0": "Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—",
  "ds2.4.1:33.3_0": "ime dhammā nevasekkhanāsekkhā.",
  "ds2.4.1:34.0_0": "2.4.1.12. Parittattika",
  "ds2.4.1:34.1_0": "Katame dhammā parittā?",
  "ds2.4.1:34.2_0": "Kāmāvacarakusalaṁ, akusalaṁ, sabbo kāmāvacarassa vipāko, kāmāvacarakiriyābyākataṁ, sabbañca rūpaṁ—",
  "ds2.4.1:34.3_0": "ime dhammā parittā.",
  "ds2.4.1:35.1_0": "Katame dhammā mahaggatā?",
  "ds2.4.1:35.2_0": "Rūpāvacarā, arūpāvacarā, kusalābyākatā—",
  "ds2.4.1:35.3_0": "ime dhammā mahaggatā.",
  "ds2.4.1:36.1_0": "Katame dhammā appamāṇā?",
  "ds2.4.1:36.2_0": "Cattāro maggā apariyāpannā, cattāri ca sāmaññaphalāni, nibbānañca—",
  "ds2.4.1:36.3_0": "ime dhammā appamāṇā.",
  "ds2.4.1:37.0_0": "2.4.1.13. Parittārammaṇattika",
  "ds2.4.1:37.1_0": "Katame dhammā parittārammaṇā?",
  "ds2.4.1:37.2_0": "Sabbo kāmāvacarassa vipāko, kiriyāmanodhātu,",
  "ds2.4.1:37.2_1": "kiriyāhetukamanoviññāṇadhātu somanassasahagatā—",
  "ds2.4.1:37.3_0": "ime dhammā parittārammaṇā.",
  "ds2.4.1:38.1_0": "Katame dhammā mahaggatārammaṇā?",
  "ds2.4.1:38.2_0": "Viññāṇañcāyatanaṁ, nevasaññānāsaññāyatanaṁ—",
  "ds2.4.1:38.3_0": "ime dhammā mahaggatārammaṇā.",
  "ds2.4.1:39.1_0": "Katame dhammā appamāṇārammaṇā?",
  "ds2.4.1:39.2_0": "Cattāro maggā apariyāpannā, cattāri ca sāmaññaphalāni—",
  "ds2.4.1:39.3_0": "ime dhammā appamāṇārammaṇā.",
  "ds2.4.1:39.4_0": "Kāmāvacarakusalato cattāro ñāṇavippayuttacittuppādā,",
  "ds2.4.1:39.4_1": "kiriyato cattāro ñāṇavippayuttacittuppādā, sabbaṁ akusalaṁ—",
  "ds2.4.1:39.5_0": "ime dhammā siyā parittārammaṇā, siyā mahaggatārammaṇā, na appamāṇārammaṇā,",
  "ds2.4.1:39.5_1": "siyā na vattabbā parittārammaṇātipi, mahaggatārammaṇātipi.",
  "ds2.4.1:39.6_0": "Kāmāvacarakusalato cattāro ñāṇasampayuttacittuppādā,",
  "ds2.4.1:39.6_1": "kiriyato cattāro ñāṇasampayuttacittuppādā,",
  "ds2.4.1:39.6_2": "rūpāvacaraṁ catutthaṁ jhānaṁ kusalato ca kiriyato ca,",
  "ds2.4.1:39.6_3": "kiriyāhetukamanoviññāṇadhātu upekkhāsahagatā—",
  "ds2.4.1:39.7_0": "ime dhammā siyā parittārammaṇā, siyā mahaggatārammaṇā, siyā appamāṇārammaṇā,",
  "ds2.4.1:39.7_1": "siyā na vattabbā parittārammaṇātipi, mahaggatārammaṇātipi, appamāṇārammaṇātipi.",
  "ds2.4.1:39.8_0": "Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṁ, ākiñcaññāyatanaṁ—",
  "ds2.4.1:39.9_0": "ime dhammā na vattabbā parittārammaṇātipi, mahaggatārammaṇātipi, appamāṇārammaṇātipi.",
  "ds2.4.1:39.10_0": "Rūpañca nibbānañca anārammaṇā.",
  "ds2.4.1:40.0_0": "2.4.1.14. Hīnattika",
  "ds2.4.1:40.1_0": "Katame dhammā hīnā?",
  "ds2.4.1:40.2_0": "Dvādasa akusalacittuppādā—",
  "ds2.4.1:40.3_0": "ime dhammā hīnā.",
  "ds2.4.1:41.1_0": "Katame dhammā majjhimā?",
  "ds2.4.1:41.2_0": "Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—",
  "ds2.4.1:41.3_0": "ime dhammā majjhimā.",
  "ds2.4.1:42.1_0": "Katame dhammā paṇītā?",
  "ds2.4.1:42.2_0": "Cattāro maggā apariyāpannā, cattāri ca sāmaññaphalāni, nibbānañca—",
  "ds2.4.1:42.3_0": "ime dhammā paṇītā.",
  "ds2.4.1:43.0_0": "2.4.1.15. Micchattaniyatattika",
  "ds2.4.1:43.1_0": "Katame dhammā micchattaniyatā?",
  "ds2.4.1:43.2_0": "Cattāro diṭṭhigatasampayuttacittuppādā,",
  "ds2.4.1:43.2_1": "dve domanassasahagatacittuppādā—",
  "ds2.4.1:43.3_0": "ime dhammā siyā micchattaniyatā, siyā aniyatā.",
  "ds2.4.1:44.1_0": "Katame dhammā sammattaniyatā?",
  "ds2.4.1:44.2_0": "Cattāro maggā apariyāpannā—",
  "ds2.4.1:44.3_0": "ime dhammā sammattaniyatā.",
  "ds2.4.1:45.1_0": "Katame dhammā aniyatā?",
  "ds2.4.1:45.2_0": "Cattāro diṭṭhigatavippayuttalobhasahagatacittuppādā,",
  "ds2.4.1:45.2_1": "vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—",
  "ds2.4.1:45.3_0": "ime dhammā aniyatā.",
  "ds2.4.1:46.0_0": "2.4.1.16. Maggārammaṇattika",
  "ds2.4.1:46.1_0": "Katame dhammā maggārammaṇā?",
  "ds2.4.1:46.2_0": "Kāmāvacarakusalato cattāro ñāṇasampayuttacittuppādā,",
  "ds2.4.1:46.2_1": "kiriyato cattāro ñāṇasampayuttacittuppādā—",
  "ds2.4.1:46.3_0": "ime dhammā siyā maggārammaṇā, na maggahetukā;",
  "ds2.4.1:46.4_0": "siyā maggādhipatino,",
  "ds2.4.1:46.4_1": "siyā na vattabbā maggārammaṇātipi, maggādhipatinotipi.",
  "ds2.4.1:46.5_0": "Cattāro ariyamaggā na maggārammaṇā, maggahetukā;",
  "ds2.4.1:46.6_0": "siyā maggādhipatino,",
  "ds2.4.1:46.6_1": "siyā na vattabbā maggādhipatinoti.",
  "ds2.4.1:46.7_0": "Rūpāvacaracatutthaṁ jhānaṁ kusalato ca kiriyato ca,",
  "ds2.4.1:46.7_1": "kiriyāhetukamanoviññāṇadhātu upekkhāsahagatā—",
  "ds2.4.1:46.8_0": "ime dhammā siyā maggārammaṇā;",
  "ds2.4.1:46.9_0": "na maggahetukā, na maggādhipatino;",
  "ds2.4.1:46.10_0": "siyā na vattabbā maggārammaṇāti.",
  "ds2.4.1:46.11_0": "Kāmāvacarakusalato cattāro ñāṇavippayuttacittuppādā, sabbaṁ akusalaṁ, sabbo kāmāvacarassa vipāko, kiriyato cha cittuppādā,",
  "ds2.4.1:46.11_1": "rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko,",
  "ds2.4.1:46.11_2": "cattāro āruppā kusalato ca vipākato ca kiriyato ca, cattāri ca sāmaññaphalāni—",
  "ds2.4.1:46.12_0": "ime dhammā na vattabbā maggārammaṇātipi, maggahetukātipi, maggādhipatinotipi.",
  "ds2.4.1:46.13_0": "Rūpañca nibbānañca anārammaṇā.",
  "ds2.4.1:47.0_0": "2.4.1.17. Uppannattika",
  "ds2.4.1:47.1_0": "Katame dhammā uppannā?",
  "ds2.4.1:47.2_0": "Catūsu bhūmīsu vipāko, yañca rūpaṁ kammassa katattā—",
  "ds2.4.1:47.3_0": "ime dhammā siyā uppannā, siyā uppādino;",
  "ds2.4.1:47.4_0": "na vattabbā anuppannāti.",
  "ds2.4.1:47.5_0": "Catūsu bhūmīsu kusalaṁ, akusalaṁ, tīsu bhūmīsu kiriyābyākataṁ,",
  "ds2.4.1:47.5_1": "yañca rūpaṁ na kammassa katattā—",
  "ds2.4.1:47.6_0": "ime dhammā siyā uppannā, siyā anuppannā, na vattabbā uppādinoti.",
  "ds2.4.1:47.7_0": "Nibbānaṁ na vattabbaṁ uppannantipi, anuppannantipi, uppādinotipi.",
  "ds2.4.1:48.0_0": "2.4.1.18. Atītattika",
  "ds2.4.1:48.1_0": "(…) Nibbānaṁ ṭhapetvā sabbe dhammā siyā atītā, siyā anāgatā, siyā paccuppannā.",
  "ds2.4.1:48.2_0": "Nibbānaṁ na vattabbaṁ atītantipi, anāgatantipi, paccuppannantipi.",
  "ds2.4.1:49.0_0": "2.4.1.19. Atītārammaṇattika",
  "ds2.4.1:49.1_0": "Katame dhammā atītārammaṇā?",
  "ds2.4.1:49.2_0": "Viññāṇañcāyatanaṁ, nevasaññānāsaññāyatanaṁ—",
  "ds2.4.1:49.3_0": "ime dhammā atītārammaṇā.",
  "ds2.4.1:50.1_0": "Niyogā anāgatārammaṇā natthi.",
  "ds2.4.1:51.1_0": "Katame dhammā paccuppannārammaṇā?",
  "ds2.4.1:51.2_0": "Dvepañcaviññāṇāni, tisso ca manodhātuyo—",
  "ds2.4.1:51.3_0": "ime dhammā paccuppannārammaṇā.",
  "ds2.4.1:51.4_0": "Kāmāvacarakusalassa vipākato dasa cittuppādā,",
  "ds2.4.1:51.4_1": "akusalassa vipākato manoviññāṇadhātu upekkhāsahagatā,",
  "ds2.4.1:51.4_2": "kiriyāhetukamanoviññāṇadhātu somanassasahagatā—",
  "ds2.4.1:51.5_0": "ime dhammā siyā atītārammaṇā, siyā anāgatārammaṇā, siyā paccuppannārammaṇā.",
  "ds2.4.1:51.6_0": "Kāmāvacarakusalaṁ, akusalaṁ, kiriyato nava cittuppādā,",
  "ds2.4.1:51.6_1": "rūpāvacaraṁ catutthaṁ jhānaṁ kusalato ca kiriyato ca—",
  "ds2.4.1:51.7_0": "ime dhammā siyā atītārammaṇā, siyā anāgatārammaṇā, siyā paccuppannārammaṇā;",
  "ds2.4.1:51.8_0": "siyā na vattabbā atītārammaṇātipi, anāgatārammaṇātipi, paccuppannārammaṇātipi.",
  "ds2.4.1:51.9_0": "Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṁ, ākiñcaññāyatanaṁ, cattāro maggā apariyāpannā, cattāri ca sāmaññaphalāni—",
  "ds2.4.1:51.10_0": "ime dhammā na vattabbā atītārammaṇātipi, anāgatārammaṇātipi, paccuppannārammaṇātipi.",
  "ds2.4.1:51.11_0": "Rūpañca nibbānañca anārammaṇā.",
  "ds2.4.1:52.0_0": "2.4.1.20. Ajjhattattika",
  "ds2.4.1:52.1_0": "Anindriyabaddharūpañca nibbānañca ṭhapetvā, sabbe dhammā siyā ajjhattā, siyā bahiddhā, siyā ajjhattabahiddhā.",
  "ds2.4.1:52.2_0": "Anindriyabaddharūpañca nibbānañca bahiddhā.",
  "ds2.4.1:53.0_0": "2.4.1.21. Ajjhattārammaṇattika",
  "ds2.4.1:53.1_0": "Katame dhammā ajjhattārammaṇā?",
  "ds2.4.1:53.2_0": "Viññāṇañcāyatanaṁ, nevasaññānāsaññāyatanaṁ—",
  "ds2.4.1:53.3_0": "ime dhammā ajjhattārammaṇā.",
  "ds2.4.1:54.1_0": "Katame dhammā bahiddhārammaṇā?",
  "ds2.4.1:54.2_0": "Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṁ,",
  "ds2.4.1:54.2_1": "cattāro maggā apariyāpannā cattāri ca sāmaññaphalāni—",
  "ds2.4.1:54.3_0": "ime dhammā bahiddhārammaṇā.",
  "ds2.4.1:54.4_0": "Rūpaṁ ṭhapetvā,",
  "ds2.4.1:54.4_1": "sabbeva kāmāvacarā kusalākusalābyākatā dhammā,",
  "ds2.4.1:54.4_2": "rūpāvacaraṁ catutthaṁ jhānaṁ kusalato ca kiriyato ca—",
  "ds2.4.1:54.5_0": "ime dhammā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā.",
  "ds2.4.1:54.6_0": "Ākiñcaññāyatanaṁ na vattabbaṁ ajjhattārammaṇantipi, bahiddhārammaṇantipi, ajjhattabahiddhārammaṇantipi.",
  "ds2.4.1:54.7_0": "Rūpañca nibbānañca anārammaṇā.",
  "ds2.4.1:55.0_0": "2.4.1.22. Sanidassanattika",
  "ds2.4.1:55.1_0": "Katame dhammā sanidassanasappaṭighā?",
  "ds2.4.1:55.2_0": "Rūpāyatanaṁ—",
  "ds2.4.1:55.3_0": "ime dhammā sanidassanasappaṭighā.",
  "ds2.4.1:56.1_0": "Katame dhammā anidassanasappaṭighā?",
  "ds2.4.1:56.2_0": "Cakkhāyatanaṁ …pe… phoṭṭhabbāyatanaṁ—",
  "ds2.4.1:56.3_0": "ime dhammā anidassanasappaṭighā.",
  "ds2.4.1:57.1_0": "Katame dhammā anidassanaappaṭighā?",
  "ds2.4.1:57.2_0": "Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ,",
  "ds2.4.1:57.2_1": "yañca rūpaṁ anidassanaṁ appaṭighaṁ dhammāyatanapariyāpannaṁ, nibbānañca—",
  "ds2.4.1:57.3_0": "ime dhammā anidassanaappaṭighā.",
  "ds2.4.1:57.4_0": "Tikaṁ."
}