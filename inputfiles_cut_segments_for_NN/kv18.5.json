{
  "kv18.5:0.1_0": "Kathāvatthu",
  "kv18.5:0.2_0": "Mahāpaṇṇāsaka",
  "kv18.5:0.3_0": "Aṭṭhārasamavagga",
  "kv18.5:0.4_0": "Ekamaggakathā",
  "kv18.5:1.1_0": "Ekena ariyamaggena cattāri sāmaññaphalāni sacchikarotīti?",
  "kv18.5:1.2_0": "Āmantā.",
  "kv18.5:1.3_0": "Catunnaṁ phassānaṁ …pe…",
  "kv18.5:1.4_0": "catunnaṁ saññānaṁ samodhānaṁ hotīti?",
  "kv18.5:1.5_0": "Na hevaṁ vattabbe …pe…",
  "kv18.5:1.6_0": "ekena ariyamaggena cattāri sāmaññaphalāni sacchikarotīti?",
  "kv18.5:1.7_0": "Āmantā.",
  "kv18.5:1.8_0": "Sotāpattimaggenāti?",
  "kv18.5:1.9_0": "Na hevaṁ vattabbe …pe…",
  "kv18.5:1.10_0": "sakadāgāmi …pe…",
  "kv18.5:1.11_0": "anāgāmimaggenāti?",
  "kv18.5:1.12_0": "Na hevaṁ vattabbe …pe….",
  "kv18.5:2.1_0": "Katamena maggenāti?",
  "kv18.5:2.2_0": "Arahattamaggenāti.",
  "kv18.5:2.3_0": "Arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti?",
  "kv18.5:2.4_0": "Na hevaṁ vattabbe …pe…",
  "kv18.5:2.5_0": "arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti?",
  "kv18.5:2.6_0": "Āmantā.",
  "kv18.5:2.7_0": "Nanu tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatāti?",
  "kv18.5:2.8_0": "Āmantā.",
  "kv18.5:2.9_0": "Hañci tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatā, no ca vata re vattabbe—",
  "kv18.5:2.10_0": "“arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatī”ti.",
  "kv18.5:3.1_0": "Arahattamaggena oḷārikaṁ kāmarāgaṁ oḷārikaṁ byāpādaṁ jahatīti?",
  "kv18.5:3.2_0": "Na hevaṁ vattabbe …pe…",
  "kv18.5:3.3_0": "arahattamaggena oḷārikaṁ kāmarāgaṁ oḷārikaṁ byāpādaṁ jahatīti?",
  "kv18.5:3.4_0": "Āmantā.",
  "kv18.5:3.5_0": "Nanu kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatāti?",
  "kv18.5:3.6_0": "Āmantā.",
  "kv18.5:3.7_0": "Hañci kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatā, no ca vata re vattabbe—",
  "kv18.5:3.8_0": "“arahattamaggena oḷārikaṁ kāmarāgaṁ oḷārikaṁ byāpādaṁ jahatī”ti.",
  "kv18.5:4.1_0": "Arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti?",
  "kv18.5:4.2_0": "Na hevaṁ vattabbe …pe…",
  "kv18.5:4.3_0": "arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti?",
  "kv18.5:4.4_0": "Āmantā.",
  "kv18.5:4.5_0": "Nanu kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatāti?",
  "kv18.5:4.6_0": "Āmantā.",
  "kv18.5:4.7_0": "Hañci kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatā, no ca vata re vattabbe—",
  "kv18.5:4.8_0": "“arahattamaggena aṇusahagataṁ kāmarāgaṁ aṇusahagataṁ byāpādaṁ jahatī”ti.",
  "kv18.5:5.1_0": "Na vattabbaṁ—",
  "kv18.5:5.2_0": "“ekena ariyamaggena cattāri sāmaññaphalāni sacchikarotī”ti?",
  "kv18.5:5.3_0": "Āmantā.",
  "kv18.5:5.4_0": "Bhagavatā sotāpattimaggo bhāvitoti?",
  "kv18.5:5.5_0": "Āmantā.",
  "kv18.5:5.6_0": "Bhagavā sotāpannoti?",
  "kv18.5:5.7_0": "Na hevaṁ vattabbe …pe…",
  "kv18.5:5.8_0": "bhagavatā sakadāgāmi …pe…",
  "kv18.5:5.9_0": "anāgāmimaggo bhāvitoti?",
  "kv18.5:5.10_0": "Āmantā.",
  "kv18.5:5.11_0": "Bhagavā anāgāmīti?",
  "kv18.5:5.12_0": "Na hevaṁ vattabbe …pe….",
  "kv18.5:6.1_0": "Bhagavā ekena ariyamaggena cattāri sāmaññaphalāni sacchikaroti,",
  "kv18.5:6.1_1": "sāvakā catūhi ariyamaggehi cattāri sāmaññaphalāni sacchikarontīti?",
  "kv18.5:6.2_0": "Āmantā.",
  "kv18.5:6.3_0": "Sāvakā buddhassa bhagavato adiṭṭhaṁ dakkhanti anadhigataṁ adhigacchanti asacchikataṁ sacchikarontīti?",
  "kv18.5:6.4_0": "Na hevaṁ vattabbe …pe….",
  "kv18.5:6.5_0": "Ekamaggakathā niṭṭhitā."
}