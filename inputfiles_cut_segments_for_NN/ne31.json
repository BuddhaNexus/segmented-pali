{
  "ne31:0.1_0": "Netti",
  "ne31:0.2_0": "Paṭiniddesavāra",
  "ne31:0.3_0": "Sampāta 12",
  "ne31:0.4_0": "Otaraṇahārasampāta",
  "ne31:1.1_0": "Tattha katamo otaraṇo hārasampāto?",
  "ne31:2.1_0": "“Tasmā rakkhitacittassa, sammāsaṅkappagocaro”ti gāthā.",
  "ne31:2.2_0": "“Tasmā rakkhitacittassa, sammāsaṅkappagocaro”.",
  "ne31:2.3_0": "“Sammādiṭṭhipurekkhāro”ti sammādiṭṭhiyā gahitāya gahitāni bhavanti pañcindriyāni, ayaṁ indriyehi otaraṇā.",
  "ne31:3.1_0": "Tāniyeva indriyāni vijjā, vijjuppādā avijjānirodho,",
  "ne31:3.1_1": "avijjānirodhā saṅkhāranirodho,",
  "ne31:3.1_2": "saṅkhāranirodhā viññāṇanirodho, evaṁ sabbaṁ,",
  "ne31:3.1_3": "ayaṁ paṭiccasamuppādena otaraṇā.",
  "ne31:4.1_0": "Tāniyeva pañcindriyāni tīhi khandhehi saṅgahitāni—",
  "ne31:4.2_0": "sīlakkhandhena samādhikkhandhena paññākkhandhena.",
  "ne31:4.3_0": "Ayaṁ khandhehi otaraṇā.",
  "ne31:5.1_0": "Tāni yeva pañcindriyāni saṅkhārapariyāpannāni.",
  "ne31:5.2_0": "Ye saṅkhārā anāsavā no ca bhavaṅgā,",
  "ne31:5.2_1": "te saṅkhārā dhammadhātusaṅgahitā, ayaṁ dhātūhi otaraṇā.",
  "ne31:6.1_0": "Sā dhammadhātu dhammāyatanapariyāpannā,",
  "ne31:6.1_1": "yaṁ āyatanaṁ anāsavaṁ no ca bhavaṅgaṁ, ayaṁ āyatanehi otaraṇā.",
  "ne31:6.2_0": "Niyutto otaraṇo hārasampāto."
}