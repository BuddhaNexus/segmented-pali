{
  "pli-tv-kd11:0.1_0": "Theravāda Vinayapiṭaka",
  "pli-tv-kd11:0.2_0": "Cūḷavagga",
  "pli-tv-kd11:0.3_0": "Kammakkhandhaka",
  "pli-tv-kd11:1.0.1_0": "1. Tajjanīyakamma",
  "pli-tv-kd11:1.1.1_0": "Namo tassa Bhagavato Arahato Sammāsambuddhassa.",
  "pli-tv-kd11:1.1.2_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-kd11:1.1.3_0": "Tena kho pana samayena paṇḍukalohitakā bhikkhū attanā bhaṇḍanakārakā kalahakārakā vivādakārakā bhassakārakā saṅghe adhikaraṇakārakā,",
  "pli-tv-kd11:1.1.3_1": "yepi caññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te upasaṅkamitvā evaṁ vadanti—",
  "pli-tv-kd11:1.1.4_0": "“mā kho tumhe, āyasmanto, eso ajesi.",
  "pli-tv-kd11:1.1.5_0": "Balavābalavaṁ paṭimantetha.",
  "pli-tv-kd11:1.1.6_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.1.7_0": "Mā cassa bhāyittha.",
  "pli-tv-kd11:1.1.8_0": "Mayampi tumhākaṁ pakkhā bhavissāmā”ti.",
  "pli-tv-kd11:1.1.9_0": "Tena anuppannāni ceva bhaṇḍanāni uppajjanti uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-kd11:1.2.1_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd11:1.2.2_0": "“kathañhi nāma paṇḍukalohitakā bhikkhū attanā bhaṇḍanakārakā kalahakārakā vivādakārakā bhassakārakā saṅghe adhikaraṇakārakā,",
  "pli-tv-kd11:1.2.2_1": "yepi caññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te upasaṅkamitvā evaṁ vakkhanti—",
  "pli-tv-kd11:1.2.3_0": "‘mā kho tumhe, āyasmanto, eso ajesi.",
  "pli-tv-kd11:1.2.4_0": "Balavābalavaṁ paṭimantetha.",
  "pli-tv-kd11:1.2.5_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.2.6_0": "Mā cassa bhāyittha.",
  "pli-tv-kd11:1.2.7_0": "Mayampi tumhākaṁ pakkhā bhavissāmā’ti.",
  "pli-tv-kd11:1.2.8_0": "Tena anuppannāni ceva bhaṇḍanāni uppajjanti uppannāni ca bhaṇḍanāni bhiyyobhāvāya vepullāya saṁvattantī”ti.",
  "pli-tv-kd11:1.2.9_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd11:1.2.10_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd11:1.2.11_0": "“saccaṁ kira, bhikkhave,",
  "pli-tv-kd11:1.2.11_1": "paṇḍukalohitakā bhikkhū attanā bhaṇḍanakārakā kalahakārakā vivādakārakā bhassakārakā saṅghe adhikaraṇakārakā,",
  "pli-tv-kd11:1.2.11_2": "yepi caññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te upasaṅkamitvā evaṁ vadanti—",
  "pli-tv-kd11:1.2.12_0": "‘mā kho tumhe, āyasmanto, eso ajesi.",
  "pli-tv-kd11:1.2.13_0": "Balavābalavaṁ paṭimantetha.",
  "pli-tv-kd11:1.2.14_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.2.15_0": "Mā cassa bhāyittha.",
  "pli-tv-kd11:1.2.16_0": "Mayampi tumhākaṁ pakkhā bhavissāmā’ti.",
  "pli-tv-kd11:1.2.17_0": "Tena anuppannāni ceva bhaṇḍanāni uppajjanti,",
  "pli-tv-kd11:1.2.17_1": "uppannāni ca bhaṇḍanāni bhiyyobhāvāya vepullāya saṁvattantī”ti?",
  "pli-tv-kd11:1.2.18_0": "“Saccaṁ, bhagavā”ti.",
  "pli-tv-kd11:1.2.19_0": "Vigarahi buddho bhagavā—",
  "pli-tv-kd11:1.2.20_0": "“ananucchavikaṁ, bhikkhave,",
  "pli-tv-kd11:1.2.20_1": "tesaṁ moghapurisānaṁ ananulomikaṁ appatirūpaṁ assāmaṇakaṁ akappiyaṁ akaraṇīyaṁ.",
  "pli-tv-kd11:1.2.21_0": "Kathañhi nāma te, bhikkhave,",
  "pli-tv-kd11:1.2.21_1": "moghapurisā attanā bhaṇḍanakārakā …pe…",
  "pli-tv-kd11:1.2.22_0": "saṅghe adhikaraṇakārakā,",
  "pli-tv-kd11:1.2.22_1": "yepi caññe bhikkhū bhaṇḍanakārakā …pe…",
  "pli-tv-kd11:1.2.23_0": "saṅghe adhikaraṇakārakā te upasaṅkamitvā evaṁ vakkhanti—",
  "pli-tv-kd11:1.2.24_0": "‘mā kho tumhe, āyasmanto, eso ajesi.",
  "pli-tv-kd11:1.2.25_0": "Balavābalavaṁ paṭimantetha.",
  "pli-tv-kd11:1.2.26_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.2.27_0": "Mā cassa bhāyittha.",
  "pli-tv-kd11:1.2.28_0": "Mayampi tumhākaṁ pakkhā bhavissāmā’ti?",
  "pli-tv-kd11:1.2.29_0": "Tena anuppannāni ceva bhaṇḍanāni uppajjanti,",
  "pli-tv-kd11:1.2.29_1": "uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-kd11:1.2.30_0": "Netaṁ, bhikkhave,",
  "pli-tv-kd11:1.2.30_1": "appasannānaṁ vā pasādāya pasannānaṁ vā bhiyyobhāvāya.",
  "pli-tv-kd11:1.2.31_0": "Atha khvetaṁ, bhikkhave,",
  "pli-tv-kd11:1.2.31_1": "appasannānañceva appasādāya pasannānañca ekaccānaṁ aññathattāyā”ti.",
  "pli-tv-kd11:1.3.1_0": "Atha kho bhagavā te bhikkhū anekapariyāyena vigarahitvā dubbharatāya dupposatāya mahicchatāya asantuṭṭhitāya saṅgaṇikāya kosajjassa avaṇṇaṁ bhāsitvā anekapariyāyena subharatāya suposatāya appicchassa santuṭṭhassa sallekhassa dhutassa pāsādikassa apacayassa vīriyārambhassa vaṇṇaṁ bhāsitvā bhikkhūnaṁ tadanucchavikaṁ tadanulomikaṁ dhammiṁ kathaṁ katvā bhikkhū āmantesi—",
  "pli-tv-kd11:1.3.2_0": "“tena hi, bhikkhave,",
  "pli-tv-kd11:1.3.2_1": "saṅgho paṇḍukalohitakānaṁ bhikkhūnaṁ tajjanīyakammaṁ karotu.",
  "pli-tv-kd11:1.4.1_0": "Evañca pana, bhikkhave, kātabbaṁ.",
  "pli-tv-kd11:1.4.2_0": "Paṭhamaṁ paṇḍukalohitakā bhikkhū codetabbā, codetvā sāretabbā, sāretvā āpattiṁ āropetabbā,",
  "pli-tv-kd11:1.4.2_1": "āpattiṁ āropetvā byattena bhikkhunā paṭibalena saṅgho ñāpetabbo—",
  "pli-tv-kd11:1.4.3_0": "‘Suṇātu me, bhante, saṅgho.",
  "pli-tv-kd11:1.4.4_0": "Ime paṇḍukalohitakā bhikkhū attanā bhaṇḍanakārakā kalahakārakā vivādakārakā bhassakārakā saṅghe adhikaraṇakārakā,",
  "pli-tv-kd11:1.4.4_1": "yepi caññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te upasaṅkamitvā evaṁ vadanti—",
  "pli-tv-kd11:1.4.5_0": "“mā kho tumhe, āyasmanto, eso ajesi.",
  "pli-tv-kd11:1.4.6_0": "Balavābalavaṁ paṭimantetha.",
  "pli-tv-kd11:1.4.7_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.4.8_0": "Mā cassa bhāyittha.",
  "pli-tv-kd11:1.4.9_0": "Mayampi tumhākaṁ pakkhā bhavissāmā”ti.",
  "pli-tv-kd11:1.4.10_0": "Tena anuppannāni ceva bhaṇḍanāni uppajjanti,",
  "pli-tv-kd11:1.4.10_1": "uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-kd11:1.4.11_0": "Yadi saṅghassa pattakallaṁ,",
  "pli-tv-kd11:1.4.11_1": "saṅgho paṇḍukalohitakānaṁ bhikkhūnaṁ tajjanīyakammaṁ kareyya.",
  "pli-tv-kd11:1.4.12_0": "Esā ñatti.",
  "pli-tv-kd11:1.4.13_0": "Suṇātu me, bhante, saṅgho.",
  "pli-tv-kd11:1.4.14_0": "Ime paṇḍukalohitakā bhikkhū attanā bhaṇḍanakārakā …pe…",
  "pli-tv-kd11:1.4.15_0": "saṅghe adhikaraṇakārakā,",
  "pli-tv-kd11:1.4.16_0": "yepi caññe bhikkhū bhaṇḍanakārakā …pe… saṅghe adhikaraṇakārakā te upasaṅkamitvā evaṁ vadanti—",
  "pli-tv-kd11:1.4.17_0": "“mā kho tumhe, āyasmanto, eso ajesi.",
  "pli-tv-kd11:1.4.18_0": "Balavābalavaṁ paṭimantetha.",
  "pli-tv-kd11:1.4.19_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.4.20_0": "Mā cassa bhāyittha.",
  "pli-tv-kd11:1.4.21_0": "Mayampi tumhākaṁ pakkhā bhavissāmā”ti.",
  "pli-tv-kd11:1.4.22_0": "Tena anuppannāni ceva bhaṇḍanāni uppajjanti,",
  "pli-tv-kd11:1.4.22_1": "uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-kd11:1.4.23_0": "Saṅgho paṇḍukalohitakānaṁ bhikkhūnaṁ tajjanīyakammaṁ karoti.",
  "pli-tv-kd11:1.4.24_0": "Yassāyasmato khamati paṇḍukalohitakānaṁ bhikkhūnaṁ tajjanīyassa kammassa karaṇaṁ, so tuṇhassa;",
  "pli-tv-kd11:1.4.25_0": "yassa nakkhamati, so bhāseyya.",
  "pli-tv-kd11:1.4.26_0": "Dutiyampi etamatthaṁ vadāmi—",
  "pli-tv-kd11:1.4.27_0": "suṇātu me, bhante, saṅgho.",
  "pli-tv-kd11:1.4.28_0": "Ime paṇḍukalohitakā bhikkhū attanā bhaṇḍanakārakā …pe…",
  "pli-tv-kd11:1.4.29_0": "saṅghe adhikaraṇakārakā,",
  "pli-tv-kd11:1.4.30_0": "yepi caññe bhikkhū bhaṇḍanakārakā …pe… saṅghe adhikaraṇakārakā te upasaṅkamitvā evaṁ vadanti—",
  "pli-tv-kd11:1.4.31_0": "“mā kho tumhe, āyasmanto, eso ajesi.",
  "pli-tv-kd11:1.4.32_0": "Balavābalavaṁ paṭimantetha.",
  "pli-tv-kd11:1.4.33_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.4.34_0": "Mā cassa bhāyittha.",
  "pli-tv-kd11:1.4.35_0": "Mayampi tumhākaṁ pakkhā bhavissāmā”ti.",
  "pli-tv-kd11:1.4.36_0": "Tena anuppannāni ceva bhaṇḍanāni uppajjanti,",
  "pli-tv-kd11:1.4.36_1": "uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-kd11:1.4.37_0": "Saṅgho paṇḍukalohitakānaṁ bhikkhūnaṁ tajjanīyakammaṁ karoti.",
  "pli-tv-kd11:1.4.38_0": "Yassāyasmato khamati paṇḍukalohitakānaṁ bhikkhūnaṁ tajjanīyassa kammassa karaṇaṁ, so tuṇhassa;",
  "pli-tv-kd11:1.4.39_0": "yassa nakkhamati, so bhāseyya.",
  "pli-tv-kd11:1.4.40_0": "Tatiyampi etamatthaṁ vadāmi—",
  "pli-tv-kd11:1.4.41_0": "suṇātu me, bhante, saṅgho.",
  "pli-tv-kd11:1.4.42_0": "Ime paṇḍukalohitakā bhikkhū attanā bhaṇḍanakārakā …pe…",
  "pli-tv-kd11:1.4.43_0": "saṅghe adhikaraṇakārakā,",
  "pli-tv-kd11:1.4.44_0": "yepi caññe bhikkhū bhaṇḍanakārakā …pe… saṅghe adhikaraṇakārakā te upasaṅkamitvā evaṁ vadanti—",
  "pli-tv-kd11:1.4.45_0": "“mā kho tumhe, āyasmanto, eso ajesi.",
  "pli-tv-kd11:1.4.46_0": "Balavābalavaṁ paṭimantetha.",
  "pli-tv-kd11:1.4.47_0": "Tumhe tena paṇḍitatarā ca byattatarā ca bahussutatarā ca alamattatarā ca.",
  "pli-tv-kd11:1.4.48_0": "Mā cassa bhāyittha.",
  "pli-tv-kd11:1.4.49_0": "Mayampi tumhākaṁ pakkhā bhavissāmā”ti.",
  "pli-tv-kd11:1.4.50_0": "Tena anuppannāni ceva bhaṇḍanāni uppajjanti,",
  "pli-tv-kd11:1.4.50_1": "uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-kd11:1.4.51_0": "Saṅgho paṇḍukalohitakānaṁ bhikkhūnaṁ tajjanīyakammaṁ karoti.",
  "pli-tv-kd11:1.4.52_0": "Yassāyasmato khamati paṇḍukalohitakānaṁ bhikkhūnaṁ tajjanīyassa kammassa karaṇaṁ, so tuṇhassa;",
  "pli-tv-kd11:1.4.53_0": "yassa nakkhamati, so bhāseyya.",
  "pli-tv-kd11:1.4.54_0": "Kataṁ saṅghena paṇḍukalohitakānaṁ bhikkhūnaṁ tajjanīyakammaṁ.",
  "pli-tv-kd11:1.4.55_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:2.1.0_0": "1.1. Adhammakammadvādasaka",
  "pli-tv-kd11:2.1.1_0": "“Tīhi, bhikkhave,",
  "pli-tv-kd11:2.1.1_1": "aṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.2_0": "Asammukhā kataṁ hoti, appaṭipucchā kataṁ hoti, appaṭiññāya kataṁ hoti—",
  "pli-tv-kd11:2.1.3_0": "imehi kho, bhikkhave,",
  "pli-tv-kd11:2.1.3_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.4_0": "Aparehipi, bhikkhave,",
  "pli-tv-kd11:2.1.4_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.5_0": "Anāpattiyā kataṁ hoti,",
  "pli-tv-kd11:2.1.5_1": "adesanāgāminiyā āpattiyā kataṁ hoti, desitāya āpattiyā kataṁ hoti—",
  "pli-tv-kd11:2.1.6_0": "imehi kho, bhikkhave,",
  "pli-tv-kd11:2.1.6_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.7_0": "Aparehipi, bhikkhave,",
  "pli-tv-kd11:2.1.7_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.8_0": "Acodetvā kataṁ hoti, asāretvā kataṁ hoti,",
  "pli-tv-kd11:2.1.8_1": "āpattiṁ anāropetvā kataṁ hoti—",
  "pli-tv-kd11:2.1.9_0": "imehi kho, bhikkhave,",
  "pli-tv-kd11:2.1.9_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.10_0": "Aparehipi, bhikkhave,",
  "pli-tv-kd11:2.1.10_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.11_0": "Asammukhā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.12_0": "imehi kho, bhikkhave,",
  "pli-tv-kd11:2.1.12_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.13_0": "Aparehipi, bhikkhave,",
  "pli-tv-kd11:2.1.13_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.14_0": "Appaṭipucchā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.15_0": "imehi kho, bhikkhave,",
  "pli-tv-kd11:2.1.15_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.16_0": "Aparehipi, bhikkhave,",
  "pli-tv-kd11:2.1.16_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.17_0": "Appaṭiññāya kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.18_0": "imehi kho, bhikkhave,",
  "pli-tv-kd11:2.1.18_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.19_0": "Aparehipi, bhikkhave,",
  "pli-tv-kd11:2.1.19_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.20_0": "Anāpattiyā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.21_0": "imehi kho, bhikkhave,",
  "pli-tv-kd11:2.1.21_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.22_0": "Aparehipi, bhikkhave,",
  "pli-tv-kd11:2.1.22_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.23_0": "Adesanāgāminiyā āpattiyā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.24_0": "imehi kho, bhikkhave,",
  "pli-tv-kd11:2.1.24_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.25_0": "Aparehipi, bhikkhave,",
  "pli-tv-kd11:2.1.25_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.26_0": "Desitāya āpattiyā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.27_0": "imehi kho, bhikkhave,",
  "pli-tv-kd11:2.1.27_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.28_0": "Aparehipi, bhikkhave,",
  "pli-tv-kd11:2.1.28_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.29_0": "Acodetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.30_0": "imehi kho, bhikkhave,",
  "pli-tv-kd11:2.1.30_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.31_0": "Aparehipi, bhikkhave,",
  "pli-tv-kd11:2.1.31_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.32_0": "Asāretvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.33_0": "imehi kho, bhikkhave,",
  "pli-tv-kd11:2.1.33_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.34_0": "Aparehipi, bhikkhave,",
  "pli-tv-kd11:2.1.34_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.35_0": "Āpattiṁ anāropetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:2.1.36_0": "imehi kho, bhikkhave,",
  "pli-tv-kd11:2.1.36_1": "tīhaṅgehi samannāgataṁ tajjanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:2.1.37_0": "Adhammakammadvādasakaṁ niṭṭhitaṁ.",
  "pli-tv-kd11:3.1.0_0": "1.2. Dhammakammadvādasaka",
  "pli-tv-kd11:3.1.1_0": "Tīhi, bhikkhave,",
  "pli-tv-kd11:3.1.1_1": "aṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.2_0": "Sammukhā kataṁ hoti, paṭipucchā kataṁ hoti, paṭiññāya kataṁ hoti—",
  "pli-tv-kd11:3.1.3_0": "imehi kho, bhikkhave,",
  "pli-tv-kd11:3.1.3_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.4_0": "Aparehipi, bhikkhave,",
  "pli-tv-kd11:3.1.4_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.5_0": "Āpattiyā kataṁ hoti,",
  "pli-tv-kd11:3.1.5_1": "desanāgāminiyā āpattiyā kataṁ hoti,",
  "pli-tv-kd11:3.1.5_2": "adesitāya āpattiyā kataṁ hoti—",
  "pli-tv-kd11:3.1.6_0": "imehi kho, bhikkhave,",
  "pli-tv-kd11:3.1.6_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.7_0": "Aparehipi, bhikkhave,",
  "pli-tv-kd11:3.1.7_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.8_0": "Codetvā kataṁ hoti, sāretvā kataṁ hoti, āpattiṁ āropetvā kataṁ hoti—",
  "pli-tv-kd11:3.1.9_0": "imehi kho, bhikkhave,",
  "pli-tv-kd11:3.1.9_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.10_0": "Aparehipi, bhikkhave,",
  "pli-tv-kd11:3.1.10_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.11_0": "Sammukhā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.12_0": "imehi kho, bhikkhave,",
  "pli-tv-kd11:3.1.12_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.13_0": "Aparehipi, bhikkhave,",
  "pli-tv-kd11:3.1.13_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.14_0": "Paṭipucchā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.15_0": "imehi kho, bhikkhave,",
  "pli-tv-kd11:3.1.15_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.16_0": "Aparehipi, bhikkhave,",
  "pli-tv-kd11:3.1.16_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.17_0": "Paṭiññāya kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.18_0": "imehi kho, bhikkhave,",
  "pli-tv-kd11:3.1.18_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.19_0": "Aparehipi, bhikkhave,",
  "pli-tv-kd11:3.1.19_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.20_0": "Āpattiyā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.21_0": "imehi kho, bhikkhave,",
  "pli-tv-kd11:3.1.21_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.22_0": "Aparehipi, bhikkhave,",
  "pli-tv-kd11:3.1.22_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.23_0": "Desanāgāminiyā āpattiyā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.24_0": "imehi kho, bhikkhave,",
  "pli-tv-kd11:3.1.24_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.25_0": "Aparehipi, bhikkhave,",
  "pli-tv-kd11:3.1.25_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.26_0": "Adesitāya āpattiyā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.27_0": "imehi kho, bhikkhave,",
  "pli-tv-kd11:3.1.27_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.28_0": "Aparehipi, bhikkhave,",
  "pli-tv-kd11:3.1.28_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.29_0": "Codetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.30_0": "imehi kho, bhikkhave,",
  "pli-tv-kd11:3.1.30_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.31_0": "Aparehipi, bhikkhave,",
  "pli-tv-kd11:3.1.31_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.32_0": "Sāretvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.33_0": "imehi kho, bhikkhave,",
  "pli-tv-kd11:3.1.33_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.34_0": "Aparehipi, bhikkhave,",
  "pli-tv-kd11:3.1.34_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.35_0": "Āpattiṁ āropetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:3.1.36_0": "imehi kho, bhikkhave,",
  "pli-tv-kd11:3.1.36_1": "tīhaṅgehi samannāgataṁ tajjanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:3.1.37_0": "Dhammakammadvādasakaṁ niṭṭhitaṁ.",
  "pli-tv-kd11:4.1.0_0": "1.3. Ākaṅkhamānachakka",
  "pli-tv-kd11:4.1.1_0": "Tīhi, bhikkhave,",
  "pli-tv-kd11:4.1.1_1": "aṅgehi samannāgatassa bhikkhuno, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.1.2_0": "Bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:4.1.3_0": "bālo hoti abyatto āpattibahulo anapadāno;",
  "pli-tv-kd11:4.1.4_0": "gihisaṁsaṭṭho viharati ananulomikehi gihisaṁsaggehi—",
  "pli-tv-kd11:4.1.5_0": "imehi kho, bhikkhave,",
  "pli-tv-kd11:4.1.5_1": "tīhaṅgehi samannāgatassa bhikkhuno, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.1.6_0": "Aparehipi, bhikkhave,",
  "pli-tv-kd11:4.1.6_1": "tīhaṅgehi samannāgatassa bhikkhuno, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.1.7_0": "Adhisīle sīlavipanno hoti, ajjhācāre ācāravipanno hoti,",
  "pli-tv-kd11:4.1.7_1": "atidiṭṭhiyā diṭṭhivipanno hoti—",
  "pli-tv-kd11:4.1.8_0": "imehi kho, bhikkhave,",
  "pli-tv-kd11:4.1.8_1": "tīhaṅgehi samannāgatassa bhikkhuno, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.1.9_0": "Aparehipi, bhikkhave,",
  "pli-tv-kd11:4.1.9_1": "tīhaṅgehi samannāgatassa bhikkhuno, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.1.10_0": "Buddhassa avaṇṇaṁ bhāsati, dhammassa avaṇṇaṁ bhāsati, saṅghassa avaṇṇaṁ bhāsati—",
  "pli-tv-kd11:4.1.11_0": "imehi kho, bhikkhave,",
  "pli-tv-kd11:4.1.11_1": "tīhaṅgehi samannāgatassa bhikkhuno, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.2.1_0": "Tiṇṇaṁ, bhikkhave, bhikkhūnaṁ, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.2.2_0": "Eko bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:4.2.3_0": "eko bālo hoti abyatto āpattibahulo anapadāno;",
  "pli-tv-kd11:4.2.4_0": "eko gihisaṁsaṭṭho viharati ananulomikehi gihisaṁsaggehi—",
  "pli-tv-kd11:4.2.5_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, tajjanīyakammaṁ kareyya. ",
  "pli-tv-kd11:4.2.6_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.2.7_0": "Eko adhisīle sīlavipanno hoti,",
  "pli-tv-kd11:4.2.7_1": "eko ajjhācāre ācāravipanno hoti,",
  "pli-tv-kd11:4.2.7_2": "eko atidiṭṭhiyā diṭṭhivipanno hoti—",
  "pli-tv-kd11:4.2.8_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, tajjanīyakammaṁ kareyya. ",
  "pli-tv-kd11:4.2.9_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, tajjanīyakammaṁ kareyya.",
  "pli-tv-kd11:4.2.10_0": "Eko buddhassa avaṇṇaṁ bhāsati,",
  "pli-tv-kd11:4.2.10_1": "eko dhammassa avaṇṇaṁ bhāsati,",
  "pli-tv-kd11:4.2.10_2": "eko saṅghassa avaṇṇaṁ bhāsati—",
  "pli-tv-kd11:4.2.11_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, tajjanīyakammaṁ kareyya. ",
  "pli-tv-kd11:4.2.12_0": "Ākaṅkhamānachakkaṁ niṭṭhitaṁ.",
  "pli-tv-kd11:5.1.0_0": "1.4. Aṭṭhārasavatta",
  "pli-tv-kd11:5.1.1_0": "Tajjanīyakammakatena, bhikkhave, bhikkhunā sammā vattitabbaṁ.",
  "pli-tv-kd11:5.1.2_0": "Tatrāyaṁ sammāvattanā—",
  "pli-tv-kd11:5.1.3_0": "na upasampādetabbaṁ,",
  "pli-tv-kd11:5.1.4_0": "na nissayo dātabbo,",
  "pli-tv-kd11:5.1.5_0": "na sāmaṇero upaṭṭhāpetabbo,",
  "pli-tv-kd11:5.1.6_0": "na bhikkhunovādakasammuti sāditabbā,",
  "pli-tv-kd11:5.1.7_0": "sammatenapi bhikkhuniyo na ovaditabbā.",
  "pli-tv-kd11:5.1.8_0": "Yāya āpattiyā saṅghena tajjanīyakammaṁ kataṁ hoti sā āpatti na āpajjitabbā,",
  "pli-tv-kd11:5.1.9_0": "aññā vā tādisikā,",
  "pli-tv-kd11:5.1.10_0": "tato vā pāpiṭṭhatarā;",
  "pli-tv-kd11:5.1.11_0": "kammaṁ na garahitabbaṁ,",
  "pli-tv-kd11:5.1.12_0": "kammikā na garahitabbā.",
  "pli-tv-kd11:5.1.13_0": "Na pakatattassa bhikkhuno uposatho ṭhapetabbo,",
  "pli-tv-kd11:5.1.14_0": "na pavāraṇā ṭhapetabbā,",
  "pli-tv-kd11:5.1.15_0": "na savacanīyaṁ kātabbaṁ,",
  "pli-tv-kd11:5.1.16_0": "na anuvādo paṭṭhapetabbo,",
  "pli-tv-kd11:5.1.17_0": "na okāso kāretabbo,",
  "pli-tv-kd11:5.1.18_0": "na codetabbo,",
  "pli-tv-kd11:5.1.19_0": "na sāretabbo,",
  "pli-tv-kd11:5.1.20_0": "na bhikkhūhi sampayojetabban”ti.",
  "pli-tv-kd11:5.1.21_0": "Tajjanīyakamme aṭṭhārasavattaṁ niṭṭhitaṁ.",
  "pli-tv-kd11:6.1.0_0": "1.5. Nappaṭippassambhetabbaaṭṭhārasaka",
  "pli-tv-kd11:6.1.1_0": "Atha kho saṅgho paṇḍukalohitakānaṁ bhikkhūnaṁ tajjanīyakammaṁ akāsi.",
  "pli-tv-kd11:6.1.2_0": "Te saṅghena tajjanīyakammakatā sammā vattanti, lomaṁ pātenti, netthāraṁ vattanti,",
  "pli-tv-kd11:6.1.2_1": "bhikkhū upasaṅkamitvā evaṁ vadanti—",
  "pli-tv-kd11:6.1.3_0": "“mayaṁ, āvuso,",
  "pli-tv-kd11:6.1.3_1": "saṅghena tajjanīyakammakatā sammā vattāma, lomaṁ pātema, netthāraṁ vattāma,",
  "pli-tv-kd11:6.1.3_2": "kathaṁ nu kho amhehi paṭipajjitabban”ti?",
  "pli-tv-kd11:6.1.4_0": "Bhikkhū bhagavato etamatthaṁ ārocesuṁ …",
  "pli-tv-kd11:6.1.5_0": "pe….",
  "pli-tv-kd11:6.1.6_0": "“Tena hi, bhikkhave,",
  "pli-tv-kd11:6.1.6_1": "saṅgho paṇḍukalohitakānaṁ bhikkhūnaṁ tajjanīyakammaṁ paṭippassambhetu.",
  "pli-tv-kd11:6.2.1_0": "Pañcahi, bhikkhave,",
  "pli-tv-kd11:6.2.1_1": "aṅgehi samannāgatassa bhikkhuno tajjanīyakammaṁ nappaṭippassambhetabbaṁ.",
  "pli-tv-kd11:6.2.2_0": "Upasampādeti, nissayaṁ deti, sāmaṇeraṁ upaṭṭhāpeti,",
  "pli-tv-kd11:6.2.2_1": "bhikkhunovādakasammutiṁ sādiyati,",
  "pli-tv-kd11:6.2.2_2": "sammatopi bhikkhuniyo ovadati—",
  "pli-tv-kd11:6.2.3_0": "imehi kho, bhikkhave,",
  "pli-tv-kd11:6.2.3_1": "pañcahaṅgehi samannāgatassa bhikkhuno tajjanīyakammaṁ nappaṭippassambhetabbaṁ.",
  "pli-tv-kd11:6.2.4_0": "Aparehipi, bhikkhave,",
  "pli-tv-kd11:6.2.4_1": "pañcahaṅgehi samannāgatassa bhikkhuno tajjanīyakammaṁ nappaṭippassambhetabbaṁ.",
  "pli-tv-kd11:6.2.5_0": "Yāya āpattiyā saṅghena tajjanīyakammaṁ kataṁ hoti taṁ āpattiṁ āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:6.2.6_0": "kammaṁ garahati, kammike garahati—",
  "pli-tv-kd11:6.2.7_0": "imehi kho, bhikkhave,",
  "pli-tv-kd11:6.2.7_1": "pañcahaṅgehi samannāgatassa bhikkhuno tajjanīyakammaṁ nappaṭippassambhetabbaṁ.",
  "pli-tv-kd11:6.2.8_0": "Aṭṭhahi, bhikkhave,",
  "pli-tv-kd11:6.2.8_1": "aṅgehi samannāgatassa bhikkhuno tajjanīyakammaṁ nappaṭippassambhetabbaṁ.",
  "pli-tv-kd11:6.2.9_0": "Pakatattassa bhikkhuno uposathaṁ ṭhapeti, pavāraṇaṁ ṭhapeti, savacanīyaṁ karoti, anuvādaṁ paṭṭhapeti, okāsaṁ kāreti, codeti, sāreti, bhikkhūhi sampayojeti—",
  "pli-tv-kd11:6.2.10_0": "imehi kho, bhikkhave,",
  "pli-tv-kd11:6.2.10_1": "aṭṭhahaṅgehi samannāgatassa bhikkhuno tajjanīyakammaṁ nappaṭippassambhetabbaṁ.",
  "pli-tv-kd11:6.2.11_0": "Nappaṭippassambhetabbaaṭṭhārasakaṁ niṭṭhitaṁ.",
  "pli-tv-kd11:7.1.0_0": "1.6. Paṭippassambhetabbaaṭṭhārasaka",
  "pli-tv-kd11:7.1.1_0": "Pañcahi, bhikkhave,",
  "pli-tv-kd11:7.1.1_1": "aṅgehi samannāgatassa bhikkhuno tajjanīyakammaṁ paṭippassambhetabbaṁ.",
  "pli-tv-kd11:7.1.2_0": "Na upasampādeti, na nissayaṁ deti, na sāmaṇeraṁ upaṭṭhāpeti,",
  "pli-tv-kd11:7.1.2_1": "na bhikkhunovādakasammutiṁ sādiyati,",
  "pli-tv-kd11:7.1.2_2": "sammatopi bhikkhuniyo na ovadati—",
  "pli-tv-kd11:7.1.3_0": "imehi kho, bhikkhave,",
  "pli-tv-kd11:7.1.3_1": "pañcahaṅgehi samannāgatassa bhikkhuno tajjanīyakammaṁ paṭippassambhetabbaṁ.",
  "pli-tv-kd11:7.1.4_0": "Aparehipi, bhikkhave,",
  "pli-tv-kd11:7.1.4_1": "pañcahaṅgehi samannāgatassa bhikkhuno tajjanīyakammaṁ paṭippassambhetabbaṁ.",
  "pli-tv-kd11:7.1.5_0": "Yāya āpattiyā saṅghena tajjanīyakammaṁ kataṁ hoti taṁ āpattiṁ na āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:7.1.6_0": "kammaṁ na garahati, kammike na garahati—",
  "pli-tv-kd11:7.1.7_0": "imehi kho, bhikkhave,",
  "pli-tv-kd11:7.1.7_1": "pañcahaṅgehi samannāgatassa bhikkhuno tajjanīyakammaṁ paṭippassambhetabbaṁ.",
  "pli-tv-kd11:7.1.8_0": "Aṭṭhahi, bhikkhave,",
  "pli-tv-kd11:7.1.8_1": "aṅgehi samannāgatassa bhikkhuno tajjanīyakammaṁ paṭippassambhetabbaṁ.",
  "pli-tv-kd11:7.1.9_0": "Na pakatattassa bhikkhuno uposathaṁ ṭhapeti, na pavāraṇaṁ ṭhapeti, na savacanīyaṁ karoti, na anuvādaṁ paṭṭhapeti, na okāsaṁ kāreti, na codeti, na sāreti, na bhikkhūhi sampayojeti—",
  "pli-tv-kd11:7.1.10_0": "imehi kho, bhikkhave,",
  "pli-tv-kd11:7.1.10_1": "aṭṭhahaṅgehi samannāgatassa bhikkhuno,",
  "pli-tv-kd11:7.1.10_2": "tajjanīyakammaṁ paṭippassambhetabbaṁ.",
  "pli-tv-kd11:7.1.11_0": "Paṭippassambhetabbaaṭṭhārasakaṁ niṭṭhitaṁ.",
  "pli-tv-kd11:8.1.1_0": "Evañca pana, bhikkhave, paṭippassambhetabbaṁ.",
  "pli-tv-kd11:8.1.2_0": "Tehi, bhikkhave,",
  "pli-tv-kd11:8.1.2_1": "paṇḍukalohitakehi bhikkhūhi saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd11:8.1.3_0": "‘mayaṁ, bhante,",
  "pli-tv-kd11:8.1.3_1": "saṅghena tajjanīyakammakatā sammā vattāma, lomaṁ pātema, netthāraṁ vattāma,",
  "pli-tv-kd11:8.1.3_2": "tajjanīyassa kammassa paṭippassaddhiṁ yācāmā’ti.",
  "pli-tv-kd11:8.1.4_0": "Dutiyampi yācitabbā.",
  "pli-tv-kd11:8.1.5_0": "Tatiyampi yācitabbā.",
  "pli-tv-kd11:8.1.6_0": "Byattena bhikkhunā paṭibalena saṅgho ñāpetabbo—",
  "pli-tv-kd11:8.2.1_0": "‘Suṇātu me, bhante, saṅgho.",
  "pli-tv-kd11:8.2.2_0": "Ime paṇḍukalohitakā bhikkhū saṅghena tajjanīyakammakatā sammā vattanti, lomaṁ pātenti, netthāraṁ vattanti,",
  "pli-tv-kd11:8.2.2_1": "tajjanīyassa kammassa paṭippassaddhiṁ yācanti.",
  "pli-tv-kd11:8.2.3_0": "Yadi saṅghassa pattakallaṁ,",
  "pli-tv-kd11:8.2.3_1": "saṅgho paṇḍukalohitakānaṁ bhikkhūnaṁ tajjanīyakammaṁ paṭippassambheyya.",
  "pli-tv-kd11:8.2.4_0": "Esā ñatti.",
  "pli-tv-kd11:8.2.5_0": "Suṇātu me, bhante, saṅgho.",
  "pli-tv-kd11:8.2.6_0": "Ime paṇḍukalohitakā bhikkhū saṅghena tajjanīyakammakatā sammā vattanti, lomaṁ pātenti, netthāraṁ vattanti,",
  "pli-tv-kd11:8.2.6_1": "tajjanīyassa kammassa paṭippassaddhiṁ yācanti.",
  "pli-tv-kd11:8.2.7_0": "Saṅgho paṇḍukalohitakānaṁ bhikkhūnaṁ tajjanīyakammaṁ paṭippassambheti.",
  "pli-tv-kd11:8.2.8_0": "Yassāyasmato khamati paṇḍukalohitakānaṁ bhikkhūnaṁ tajjanīyassa kammassa paṭippassaddhi, so tuṇhassa;",
  "pli-tv-kd11:8.2.9_0": "yassa nakkhamati, so bhāseyya.",
  "pli-tv-kd11:8.2.10_0": "Dutiyampi etamatthaṁ vadāmi—",
  "pli-tv-kd11:8.2.11_0": "suṇātu me, bhante, saṅgho.",
  "pli-tv-kd11:8.2.12_0": "Ime paṇḍukalohitakā bhikkhū saṅghena tajjanīyakammakatā sammā vattanti, lomaṁ pātenti, netthāraṁ vattanti,",
  "pli-tv-kd11:8.2.12_1": "tajjanīyassa kammassa paṭippassaddhiṁ yācanti.",
  "pli-tv-kd11:8.2.13_0": "Saṅgho paṇḍukalohitakānaṁ bhikkhūnaṁ tajjanīyakammaṁ paṭippassambheti.",
  "pli-tv-kd11:8.2.14_0": "Yassāyasmato khamati paṇḍukalohitakānaṁ bhikkhūnaṁ tajjanīyassa kammassa paṭippassaddhi, so tuṇhassa;",
  "pli-tv-kd11:8.2.15_0": "yassa nakkhamati, so bhāseyya.",
  "pli-tv-kd11:8.2.16_0": "Tatiyampi etamatthaṁ vadāmi—",
  "pli-tv-kd11:8.2.17_0": "suṇātu me, bhante, saṅgho.",
  "pli-tv-kd11:8.2.18_0": "Ime paṇḍukalohitakā bhikkhū saṅghena tajjanīyakammakatā sammā vattanti, lomaṁ pātenti, netthāraṁ vattanti,",
  "pli-tv-kd11:8.2.18_1": "tajjanīyassa kammassa paṭippassaddhiṁ yācanti.",
  "pli-tv-kd11:8.2.19_0": "Saṅgho paṇḍukalohitakānaṁ bhikkhūnaṁ tajjanīyakammaṁ paṭippassambheti.",
  "pli-tv-kd11:8.2.20_0": "Yassāyasmato khamati paṇḍukalohitakānaṁ bhikkhūnaṁ tajjanīyassa kammassa paṭippassaddhi, so tuṇhassa;",
  "pli-tv-kd11:8.2.21_0": "yassa nakkhamati, so bhāseyya.",
  "pli-tv-kd11:8.2.22_0": "Paṭippassaddhaṁ saṅghena paṇḍukalohitakānaṁ bhikkhūnaṁ tajjanīyakammaṁ.",
  "pli-tv-kd11:8.2.23_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:8.2.24_0": "Tajjanīyakammaṁ niṭṭhitaṁ paṭhamaṁ.",
  "pli-tv-kd11:9.1.0_0": "2. Niyassakamma",
  "pli-tv-kd11:9.1.1_0": "Tena kho pana samayena āyasmā seyyasako bālo hoti abyatto āpattibahulo anapadāno;",
  "pli-tv-kd11:9.1.2_0": "gihisaṁsaṭṭho viharati ananulomikehi gihisaṁsaggehi;",
  "pli-tv-kd11:9.1.3_0": "apissu bhikkhū pakatā parivāsaṁ dentā mūlāya paṭikassantā mānattaṁ dentā abbhentā.",
  "pli-tv-kd11:9.1.4_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd11:9.1.5_0": "“kathañhi nāma āyasmā seyyasako bālo bhavissati abyatto āpattibahulo anapadāno;",
  "pli-tv-kd11:9.1.6_0": "gihisaṁsaṭṭho viharissati ananulomikehi gihisaṁsaggehi;",
  "pli-tv-kd11:9.1.7_0": "apissu bhikkhū pakatā parivāsaṁ dentā mūlāya paṭikassantā mānattaṁ dentā abbhentā”ti.",
  "pli-tv-kd11:9.1.8_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd11:9.1.9_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd11:9.1.10_0": "“saccaṁ kira, bhikkhave,",
  "pli-tv-kd11:9.1.10_1": "seyyasako bhikkhu bālo abyatto āpattibahulo anapadāno;",
  "pli-tv-kd11:9.1.11_0": "gihisaṁsaṭṭho viharati ananulomikehi gihisaṁsaggehi;",
  "pli-tv-kd11:9.1.12_0": "apissu bhikkhū pakatā parivāsaṁ dentā mūlāya paṭikassantā mānattaṁ dentā abbhentā”ti?",
  "pli-tv-kd11:9.1.13_0": "“Saccaṁ, bhagavā”ti.",
  "pli-tv-kd11:9.1.14_0": "Vigarahi buddho bhagavā—",
  "pli-tv-kd11:9.1.15_0": "“ananucchavikaṁ, bhikkhave,",
  "pli-tv-kd11:9.1.15_1": "tassa moghapurisassa ananulomikaṁ appatirūpaṁ assāmaṇakaṁ akappiyaṁ akaraṇīyaṁ.",
  "pli-tv-kd11:9.1.16_0": "Kathañhi nāma so, bhikkhave,",
  "pli-tv-kd11:9.1.16_1": "moghapuriso bālo bhavissati abyatto āpattibahulo anapadāno;",
  "pli-tv-kd11:9.1.17_0": "gihisaṁsaṭṭho viharissati ananulomikehi gihisaṁsaggehi;",
  "pli-tv-kd11:9.1.18_0": "apissu bhikkhū pakatā parivāsaṁ dentā mūlāya paṭikassantā mānattaṁ dentā abbhentā.",
  "pli-tv-kd11:9.1.19_0": "Netaṁ, bhikkhave, appasannānaṁ vā pasādāya …pe…",
  "pli-tv-kd11:9.1.20_0": "vigarahitvā …pe…",
  "pli-tv-kd11:9.1.21_0": "dhammiṁ kathaṁ katvā bhikkhū āmantesi—",
  "pli-tv-kd11:9.1.22_0": "“tena hi, bhikkhave,",
  "pli-tv-kd11:9.1.22_1": "saṅgho seyyasakassa bhikkhuno niyassakammaṁ karotu—",
  "pli-tv-kd11:9.1.23_0": "nissāya te vatthabbanti.",
  "pli-tv-kd11:9.2.1_0": "Evañca pana, bhikkhave, kātabbaṁ.",
  "pli-tv-kd11:9.2.2_0": "Paṭhamaṁ seyyasako bhikkhu codetabbo, codetvā sāretabbo, sāretvā āpattiṁ āropetabbo,",
  "pli-tv-kd11:9.2.2_1": "āpattiṁ āropetvā byattena bhikkhunā paṭibalena saṅgho ñāpetabbo—",
  "pli-tv-kd11:9.2.3_0": "‘Suṇātu me, bhante, saṅgho.",
  "pli-tv-kd11:9.2.4_0": "Ayaṁ seyyasako bhikkhu bālo abyatto āpattibahulo anapadāno;",
  "pli-tv-kd11:9.2.5_0": "gihisaṁsaṭṭho viharati ananulomikehi gihisaṁsaggehi;",
  "pli-tv-kd11:9.2.6_0": "apissu bhikkhū pakatā parivāsaṁ dentā mūlāya paṭikassantā mānattaṁ dentā abbhentā.",
  "pli-tv-kd11:9.2.7_0": "Yadi saṅghassa pattakallaṁ,",
  "pli-tv-kd11:9.2.7_1": "saṅgho seyyasakassa bhikkhuno niyassakammaṁ kareyya—",
  "pli-tv-kd11:9.2.8_0": "nissāya te vatthabbanti.",
  "pli-tv-kd11:9.2.9_0": "Esā ñatti.",
  "pli-tv-kd11:9.2.10_0": "Suṇātu me, bhante, saṅgho.",
  "pli-tv-kd11:9.2.11_0": "Ayaṁ seyyasako bhikkhu bālo abyatto āpattibahulo anapadāno;",
  "pli-tv-kd11:9.2.12_0": "gihisaṁsaṭṭho viharati ananulomikehi gihisaṁsaggehi;",
  "pli-tv-kd11:9.2.13_0": "apissu bhikkhū pakatā parivāsaṁ dentā mūlāya paṭikassantā mānattaṁ dentā abbhentā.",
  "pli-tv-kd11:9.2.14_0": "Saṅgho seyyasakassa bhikkhuno niyassakammaṁ karoti—",
  "pli-tv-kd11:9.2.15_0": "nissāya te vatthabbanti.",
  "pli-tv-kd11:9.2.16_0": "Yassāyasmato khamati seyyasakassa bhikkhuno niyassassa kammassa karaṇaṁ—",
  "pli-tv-kd11:9.2.17_0": "nissāya te vatthabbanti, so tuṇhassa;",
  "pli-tv-kd11:9.2.18_0": "yassa nakkhamati, so bhāseyya.",
  "pli-tv-kd11:9.2.19_0": "Dutiyampi etamatthaṁ vadāmi …pe…",
  "pli-tv-kd11:9.2.20_0": "tatiyampi etamatthaṁ vadāmi—",
  "pli-tv-kd11:9.2.21_0": "suṇātu me, bhante, saṅgho.",
  "pli-tv-kd11:9.2.22_0": "Ayaṁ seyyasako bhikkhu bālo abyatto āpattibahulo anapadāno;",
  "pli-tv-kd11:9.2.23_0": "gihisaṁsaṭṭho viharati ananulomikehi gihisaṁsaggehi;",
  "pli-tv-kd11:9.2.24_0": "apissu bhikkhū pakatā parivāsaṁ dentā mūlāya paṭikassantā mānattaṁ dentā abbhentā.",
  "pli-tv-kd11:9.2.25_0": "Saṅgho seyyasakassa bhikkhuno niyassakammaṁ karoti—",
  "pli-tv-kd11:9.2.26_0": "nissāya te vatthabbanti.",
  "pli-tv-kd11:9.2.27_0": "Yassāyasmato khamati seyyasakassa bhikkhuno niyassassa kammassa karaṇaṁ—",
  "pli-tv-kd11:9.2.28_0": "nissāya te vatthabbanti, so tuṇhassa;",
  "pli-tv-kd11:9.2.29_0": "yassa nakkhamati, so bhāseyya.",
  "pli-tv-kd11:9.2.30_0": "Kataṁ saṅghena seyyasakassa bhikkhuno niyassakammaṁ—",
  "pli-tv-kd11:9.2.31_0": "nissāya te vatthabbanti.",
  "pli-tv-kd11:9.2.32_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:10.1.0_0": "2.1. Adhammakammadvādasaka",
  "pli-tv-kd11:10.1.1_0": "“Tīhi, bhikkhave,",
  "pli-tv-kd11:10.1.1_1": "aṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.2_0": "Asammukhā kataṁ hoti, appaṭipucchā kataṁ hoti, appaṭiññāya kataṁ hoti—",
  "pli-tv-kd11:10.1.3_0": "imehi kho, bhikkhave,",
  "pli-tv-kd11:10.1.3_1": "tīhaṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.4_0": "Aparehipi, bhikkhave,",
  "pli-tv-kd11:10.1.4_1": "tīhaṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.5_0": "Anāpattiyā kataṁ hoti,",
  "pli-tv-kd11:10.1.5_1": "adesanāgāminiyā āpattiyā kataṁ hoti, desitāya āpattiyā kataṁ hoti—",
  "pli-tv-kd11:10.1.6_0": "imehi kho, bhikkhave,",
  "pli-tv-kd11:10.1.6_1": "tīhaṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.7_0": "Aparehipi, bhikkhave,",
  "pli-tv-kd11:10.1.7_1": "tīhaṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.8_0": "Acodetvā kataṁ hoti, asāretvā kataṁ hoti,",
  "pli-tv-kd11:10.1.8_1": "āpattiṁ anāropetvā kataṁ hoti—",
  "pli-tv-kd11:10.1.9_0": "imehi kho, bhikkhave,",
  "pli-tv-kd11:10.1.9_1": "tīhaṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.10_0": "Aparehipi, bhikkhave …pe…",
  "pli-tv-kd11:10.1.11_0": "asammukhā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.12_0": "imehi kho, bhikkhave …pe…. ",
  "pli-tv-kd11:10.1.13_0": "Aparehipi, bhikkhave …pe…",
  "pli-tv-kd11:10.1.14_0": "appaṭipucchā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.15_0": "imehi kho, bhikkhave …pe…. ",
  "pli-tv-kd11:10.1.16_0": "Aparehipi, bhikkhave …pe…",
  "pli-tv-kd11:10.1.17_0": "appaṭiññāya kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.18_0": "imehi kho, bhikkhave …pe…. ",
  "pli-tv-kd11:10.1.19_0": "Aparehipi, bhikkhave …pe…",
  "pli-tv-kd11:10.1.20_0": "anāpattiyā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.21_0": "imehi kho, bhikkhave …pe…. ",
  "pli-tv-kd11:10.1.22_0": "Aparehipi, bhikkhave …pe…",
  "pli-tv-kd11:10.1.23_0": "adesanāgāminiyā āpattiyā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.24_0": "imehi kho, bhikkhave …pe…. ",
  "pli-tv-kd11:10.1.25_0": "Aparehipi, bhikkhave …pe…",
  "pli-tv-kd11:10.1.26_0": "desitāya āpattiyā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.27_0": "imehi kho, bhikkhave …pe…. ",
  "pli-tv-kd11:10.1.28_0": "Aparehipi, bhikkhave …pe…",
  "pli-tv-kd11:10.1.29_0": "acodetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.30_0": "imehi kho, bhikkhave …pe…. ",
  "pli-tv-kd11:10.1.31_0": "Aparehipi, bhikkhave …pe…",
  "pli-tv-kd11:10.1.32_0": "asāretvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.33_0": "imehi kho, bhikkhave …pe…. ",
  "pli-tv-kd11:10.1.34_0": "Aparehipi, bhikkhave,",
  "pli-tv-kd11:10.1.34_1": "tīhaṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.35_0": "Āpattiṁ anāropetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:10.1.36_0": "imehi kho, bhikkhave,",
  "pli-tv-kd11:10.1.36_1": "tīhaṅgehi samannāgataṁ niyassakammaṁ adhammakammañca hoti, avinayakammañca, duvūpasantañca.",
  "pli-tv-kd11:10.1.37_0": "Adhammakammadvādasakaṁ niṭṭhitaṁ.",
  "pli-tv-kd11:10.1.38.0_0": "2.2. Dhammakammadvādasaka",
  "pli-tv-kd11:10.1.38.1_0": "Tīhi, bhikkhave,",
  "pli-tv-kd11:10.1.38.1_1": "aṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.39_0": "Sammukhā kataṁ hoti, paṭipucchā kataṁ hoti, paṭiññāya kataṁ hoti—",
  "pli-tv-kd11:10.1.40_0": "imehi kho, bhikkhave,",
  "pli-tv-kd11:10.1.40_1": "tīhaṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.41_0": "Aparehipi, bhikkhave,",
  "pli-tv-kd11:10.1.41_1": "tīhaṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.42_0": "Āpattiyā kataṁ hoti,",
  "pli-tv-kd11:10.1.42_1": "desanāgāminiyā āpattiyā kataṁ hoti,",
  "pli-tv-kd11:10.1.42_2": "adesitāya āpattiyā kataṁ hoti—",
  "pli-tv-kd11:10.1.43_0": "imehi kho, bhikkhave,",
  "pli-tv-kd11:10.1.43_1": "tīhaṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.44_0": "Aparehipi, bhikkhave,",
  "pli-tv-kd11:10.1.44_1": "tīhaṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.45_0": "Codetvā kataṁ hoti, sāretvā kataṁ hoti, āpattiṁ āropetvā kataṁ hoti—",
  "pli-tv-kd11:10.1.46_0": "imehi kho, bhikkhave,",
  "pli-tv-kd11:10.1.46_1": "tīhaṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.47_0": "Aparehipi, bhikkhave …pe…",
  "pli-tv-kd11:10.1.48_0": "sammukhā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.49_0": "imehi kho, bhikkhave …pe…. ",
  "pli-tv-kd11:10.1.50_0": "Aparehipi, bhikkhave …pe…",
  "pli-tv-kd11:10.1.51_0": "paṭipucchā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.52_0": "imehi kho, bhikkhave …pe…. ",
  "pli-tv-kd11:10.1.53_0": "Aparehipi, bhikkhave …pe…",
  "pli-tv-kd11:10.1.54_0": "paṭiññāya kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.55_0": "imehi kho, bhikkhave …pe…. ",
  "pli-tv-kd11:10.1.56_0": "Aparehipi, bhikkhave …pe…",
  "pli-tv-kd11:10.1.57_0": "āpattiyā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.58_0": "imehi kho, bhikkhave …pe…. ",
  "pli-tv-kd11:10.1.59_0": "Aparehipi, bhikkhave …pe…",
  "pli-tv-kd11:10.1.60_0": "desanāgāminiyā āpattiyā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.61_0": "imehi kho, bhikkhave …pe…. ",
  "pli-tv-kd11:10.1.62_0": "Aparehipi, bhikkhave …pe…",
  "pli-tv-kd11:10.1.63_0": "adesitāya āpattiyā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.64_0": "imehi kho, bhikkhave …pe…. ",
  "pli-tv-kd11:10.1.65_0": "Aparehipi, bhikkhave …pe…",
  "pli-tv-kd11:10.1.66_0": "codetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.67_0": "imehi kho, bhikkhave …pe…. ",
  "pli-tv-kd11:10.1.68_0": "Aparehipi, bhikkhave …pe…",
  "pli-tv-kd11:10.1.69_0": "sāretvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.70_0": "imehi kho, bhikkhave …pe…. ",
  "pli-tv-kd11:10.1.71_0": "Aparehipi, bhikkhave,",
  "pli-tv-kd11:10.1.71_1": "tīhaṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.72_0": "Āpattiṁ āropetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:10.1.73_0": "imehi kho, bhikkhave,",
  "pli-tv-kd11:10.1.73_1": "tīhaṅgehi samannāgataṁ niyassakammaṁ dhammakammañca hoti, vinayakammañca, suvūpasantañca.",
  "pli-tv-kd11:10.1.74_0": "Dhammakammadvādasakaṁ niṭṭhitaṁ.",
  "pli-tv-kd11:10.1.75.0_0": "2.3. Ākaṅkhamānachakka",
  "pli-tv-kd11:10.1.75.1_0": "Tīhi, bhikkhave,",
  "pli-tv-kd11:10.1.75.1_1": "aṅgehi samannāgatassa bhikkhuno, ākaṅkhamāno saṅgho, niyassakammaṁ kareyya.",
  "pli-tv-kd11:10.1.76_0": "Bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:10.1.77_0": "bālo hoti abyatto āpattibahulo anapadāno;",
  "pli-tv-kd11:10.1.78_0": "gihisaṁsaṭṭho viharati ananulomikehi gihisaṁsaggehi—",
  "pli-tv-kd11:10.1.79_0": "imehi kho, bhikkhave,",
  "pli-tv-kd11:10.1.79_1": "tīhaṅgehi samannāgatassa bhikkhuno, ākaṅkhamāno saṅgho, niyassakammaṁ kareyya.",
  "pli-tv-kd11:10.1.80_0": "Aparehipi, bhikkhave,",
  "pli-tv-kd11:10.1.80_1": "tīhaṅgehi samannāgatassa bhikkhuno, ākaṅkhamāno saṅgho, niyassakammaṁ kareyya.",
  "pli-tv-kd11:10.1.81_0": "Adhisīle sīlavipanno hoti, ajjhācāre ācāravipanno hoti,",
  "pli-tv-kd11:10.1.81_1": "atidiṭṭhiyā diṭṭhivipanno hoti—",
  "pli-tv-kd11:10.1.82_0": "imehi kho, bhikkhave,",
  "pli-tv-kd11:10.1.82_1": "tīhaṅgehi samannāgatassa bhikkhuno, ākaṅkhamāno saṅgho, niyassakammaṁ kareyya.",
  "pli-tv-kd11:10.1.83_0": "Aparehipi, bhikkhave,",
  "pli-tv-kd11:10.1.83_1": "tīhaṅgehi samannāgatassa bhikkhuno, ākaṅkhamāno saṅgho, niyassakammaṁ kareyya.",
  "pli-tv-kd11:10.1.84_0": "Buddhassa avaṇṇaṁ bhāsati, dhammassa avaṇṇaṁ bhāsati, saṅghassa avaṇṇaṁ bhāsati—",
  "pli-tv-kd11:10.1.85_0": "imehi kho, bhikkhave,",
  "pli-tv-kd11:10.1.85_1": "tīhaṅgehi samannāgatassa bhikkhuno, ākaṅkhamāno saṅgho, niyassakammaṁ kareyya.",
  "pli-tv-kd11:10.1.86_0": "Tiṇṇaṁ, bhikkhave, bhikkhūnaṁ, ākaṅkhamāno saṅgho, niyassakammaṁ kareyya.",
  "pli-tv-kd11:10.1.87_0": "Eko bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:10.1.88_0": "eko bālo hoti, abyatto āpattibahulo anapadāno;",
  "pli-tv-kd11:10.1.89_0": "eko gihisaṁsaṭṭho viharati ananulomikehi gihisaṁsaggehi—",
  "pli-tv-kd11:10.1.90_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, niyassakammaṁ kareyya. ",
  "pli-tv-kd11:10.1.91_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, niyassakammaṁ kareyya.",
  "pli-tv-kd11:10.1.92_0": "Eko adhisīle sīlavipanno hoti,",
  "pli-tv-kd11:10.1.92_1": "eko ajjhācāre ācāravipanno hoti,",
  "pli-tv-kd11:10.1.92_2": "eko atidiṭṭhiyā diṭṭhivipanno hoti—",
  "pli-tv-kd11:10.1.93_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, niyassakammaṁ kareyya. ",
  "pli-tv-kd11:10.1.94_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, niyassakammaṁ kareyya.",
  "pli-tv-kd11:10.1.95_0": "Eko buddhassa avaṇṇaṁ bhāsati,",
  "pli-tv-kd11:10.1.95_1": "eko dhammassa avaṇṇaṁ bhāsati,",
  "pli-tv-kd11:10.1.95_2": "eko saṅghassa avaṇṇaṁ bhāsati—",
  "pli-tv-kd11:10.1.96_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, niyassakammaṁ kareyya. ",
  "pli-tv-kd11:10.1.97_0": "Ākaṅkhamānachakkaṁ niṭṭhitaṁ.",
  "pli-tv-kd11:10.1.98.0_0": "2.4. Aṭṭhārasavatta",
  "pli-tv-kd11:10.1.98.1_0": "Niyassakammakatena, bhikkhave, bhikkhunā sammā vattitabbaṁ.",
  "pli-tv-kd11:10.1.99_0": "Tatrāyaṁ sammāvattanā—",
  "pli-tv-kd11:10.1.100_0": "na upasampādetabbaṁ,",
  "pli-tv-kd11:10.1.101_0": "na nissayo dātabbo,",
  "pli-tv-kd11:10.1.102_0": "na sāmaṇero upaṭṭhāpetabbo,",
  "pli-tv-kd11:10.1.103_0": "na bhikkhunovādakasammuti sāditabbā,",
  "pli-tv-kd11:10.1.104_0": "sammatenapi bhikkhuniyo na ovaditabbā.",
  "pli-tv-kd11:10.1.105_0": "Yāya āpattiyā saṅghena niyassakammaṁ kataṁ hoti sā āpatti na āpajjitabbā,",
  "pli-tv-kd11:10.1.106_0": "aññā vā tādisikā,",
  "pli-tv-kd11:10.1.107_0": "tato vā pāpiṭṭhatarā;",
  "pli-tv-kd11:10.1.108_0": "kammaṁ na garahitabbaṁ,",
  "pli-tv-kd11:10.1.109_0": "kammikā na garahitabbā.",
  "pli-tv-kd11:10.1.110_0": "Na pakatattassa bhikkhuno uposatho ṭhapetabbo,",
  "pli-tv-kd11:10.1.111_0": "na pavāraṇā ṭhapetabbā,",
  "pli-tv-kd11:10.1.112_0": "na savacanīyaṁ kātabbaṁ,",
  "pli-tv-kd11:10.1.113_0": "na anuvādo paṭṭhapetabbo,",
  "pli-tv-kd11:10.1.114_0": "na okāso kārāpetabbo,",
  "pli-tv-kd11:10.1.115_0": "na codetabbo,",
  "pli-tv-kd11:10.1.116_0": "na sāretabbo,",
  "pli-tv-kd11:10.1.117_0": "na bhikkhūhi sampayojetabban”ti.",
  "pli-tv-kd11:10.1.118_0": "Niyassakamme aṭṭhārasavattaṁ niṭṭhitaṁ.",
  "pli-tv-kd11:11.1.1_0": "Atha kho saṅgho seyyasakassa bhikkhuno niyassakammaṁ akāsi—",
  "pli-tv-kd11:11.1.2_0": "nissāya te vatthabbanti.",
  "pli-tv-kd11:11.1.3_0": "So saṅghena niyassakammakato kalyāṇamitte sevamāno bhajamāno payirupāsamāno uddisāpento paripucchanto bahussuto hoti,",
  "pli-tv-kd11:11.1.3_1": "āgatāgamo dhammadharo vinayadharo mātikādharo paṇḍito viyatto medhāvī lajjī kukkuccako sikkhākāmo.",
  "pli-tv-kd11:11.1.4_0": "Sammā vattati, lomaṁ pāteti, netthāraṁ vattati,",
  "pli-tv-kd11:11.1.4_1": "bhikkhū upasaṅkamitvā evaṁ vadeti—",
  "pli-tv-kd11:11.1.5_0": "“ahaṁ, āvuso,",
  "pli-tv-kd11:11.1.5_1": "saṅghena niyassakammakato sammā vattāmi, lomaṁ pātemi, netthāraṁ vattāmi.",
  "pli-tv-kd11:11.1.6_0": "Kathaṁ nu kho mayā paṭipajjitabban”ti?",
  "pli-tv-kd11:11.1.7_0": "Bhikkhū bhagavato etamatthaṁ ārocesuṁ …",
  "pli-tv-kd11:11.1.8_0": "pe….",
  "pli-tv-kd11:11.1.9_0": "“Tena hi, bhikkhave,",
  "pli-tv-kd11:11.1.9_1": "saṅgho seyyasakassa bhikkhuno niyassakammaṁ paṭippassambhetu.",
  "pli-tv-kd11:11.2.0_0": "2.5. Nappaṭippassambhetabbaaṭṭhārasaka",
  "pli-tv-kd11:11.2.1_0": "Pañcahi, bhikkhave,",
  "pli-tv-kd11:11.2.1_1": "aṅgehi samannāgatassa bhikkhuno niyassakammaṁ nappaṭippassambhetabbaṁ.",
  "pli-tv-kd11:11.2.2_0": "Upasampādeti, nissayaṁ deti, sāmaṇeraṁ upaṭṭhāpeti,",
  "pli-tv-kd11:11.2.2_1": "bhikkhunovādakasammutiṁ sādiyati,",
  "pli-tv-kd11:11.2.2_2": "sammatopi bhikkhuniyo ovadati—",
  "pli-tv-kd11:11.2.3_0": "imehi kho, bhikkhave,",
  "pli-tv-kd11:11.2.3_1": "pañcahaṅgehi samannāgatassa bhikkhuno niyassakammaṁ nappaṭippassambhetabbaṁ.",
  "pli-tv-kd11:11.2.4_0": "Aparehipi, bhikkhave,",
  "pli-tv-kd11:11.2.4_1": "pañcahaṅgehi samannāgatassa bhikkhuno niyassakammaṁ nappaṭippassambhetabbaṁ.",
  "pli-tv-kd11:11.2.5_0": "Yāya āpattiyā saṅghena niyassakammaṁ kataṁ hoti taṁ āpattiṁ āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:11.2.6_0": "kammaṁ garahati, kammike garahati—",
  "pli-tv-kd11:11.2.7_0": "imehi kho, bhikkhave,",
  "pli-tv-kd11:11.2.7_1": "pañcahaṅgehi samannāgatassa bhikkhuno niyassakammaṁ nappaṭippassambhetabbaṁ.",
  "pli-tv-kd11:11.2.8_0": "Aṭṭhahi, bhikkhave,",
  "pli-tv-kd11:11.2.8_1": "aṅgehi samannāgatassa bhikkhuno niyassakammaṁ nappaṭippassambhetabbaṁ.",
  "pli-tv-kd11:11.2.9_0": "Pakatattassa bhikkhuno uposathaṁ ṭhapeti, pavāraṇaṁ ṭhapeti, savacanīyaṁ karoti, anuvādaṁ paṭṭhapeti, okāsaṁ kāreti, codeti, sāreti, bhikkhūhi sampayojeti—",
  "pli-tv-kd11:11.2.10_0": "imehi kho, bhikkhave,",
  "pli-tv-kd11:11.2.10_1": "aṭṭhahaṅgehi samannāgatassa bhikkhuno niyassakammaṁ nappaṭippassambhetabbaṁ.",
  "pli-tv-kd11:11.2.11_0": "Nappaṭippassambhetabbaaṭṭhārasakaṁ niṭṭhitaṁ.",
  "pli-tv-kd11:11.2.12.0_0": "2.6. Paṭippassambhetabbaaṭṭhārasaka",
  "pli-tv-kd11:11.2.12.1_0": "Pañcahi, bhikkhave,",
  "pli-tv-kd11:11.2.12.1_1": "aṅgehi samannāgatassa bhikkhuno niyassakammaṁ paṭippassambhetabbaṁ.",
  "pli-tv-kd11:11.2.13_0": "Na upasampādeti, na nissayaṁ deti, na sāmaṇeraṁ upaṭṭhāpeti,",
  "pli-tv-kd11:11.2.13_1": "na bhikkhunovādakasammutiṁ sādiyati,",
  "pli-tv-kd11:11.2.13_2": "sammatopi bhikkhuniyo na ovadati—",
  "pli-tv-kd11:11.2.14_0": "imehi kho, bhikkhave,",
  "pli-tv-kd11:11.2.14_1": "pañcahaṅgehi samannāgatassa bhikkhuno niyassakammaṁ paṭippassambhetabbaṁ.",
  "pli-tv-kd11:11.2.15_0": "Aparehipi, bhikkhave,",
  "pli-tv-kd11:11.2.15_1": "pañcahaṅgehi samannāgatassa bhikkhuno niyassakammaṁ paṭippassambhetabbaṁ.",
  "pli-tv-kd11:11.2.16_0": "Yāya āpattiyā saṅghena niyassakammaṁ kataṁ hoti taṁ āpattiṁ na āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:11.2.17_0": "kammaṁ na garahati, kammike na garahati—",
  "pli-tv-kd11:11.2.18_0": "imehi kho, bhikkhave,",
  "pli-tv-kd11:11.2.18_1": "pañcahaṅgehi samannāgatassa bhikkhuno niyassakammaṁ paṭippassambhetabbaṁ.",
  "pli-tv-kd11:11.2.19_0": "Aṭṭhahi, bhikkhave,",
  "pli-tv-kd11:11.2.19_1": "aṅgehi samannāgatassa bhikkhuno niyassakammaṁ paṭippassambhetabbaṁ.",
  "pli-tv-kd11:11.2.20_0": "Na pakatattassa bhikkhuno uposathaṁ ṭhapeti, na pavāraṇaṁ ṭhapeti, na savacanīyaṁ karoti, na anuvādaṁ paṭṭhapeti, na okāsaṁ kāreti, na codeti, na sāreti, na bhikkhūhi sampayojeti—",
  "pli-tv-kd11:11.2.21_0": "imehi kho, bhikkhave,",
  "pli-tv-kd11:11.2.21_1": "aṭṭhahaṅgehi samannāgatassa bhikkhuno niyassakammaṁ paṭippassambhetabbaṁ.",
  "pli-tv-kd11:11.2.22_0": "Paṭippassambhetabbaaṭṭhārasakaṁ niṭṭhitaṁ.",
  "pli-tv-kd11:12.1.1_0": "Evañca pana, bhikkhave, paṭippassambhetabbaṁ.",
  "pli-tv-kd11:12.1.2_0": "Tena, bhikkhave,",
  "pli-tv-kd11:12.1.2_1": "seyyasakena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd11:12.1.3_0": "‘ahaṁ, bhante,",
  "pli-tv-kd11:12.1.3_1": "saṅghena niyassakammakato sammā vattāmi, lomaṁ pātemi, netthāraṁ vattāmi,",
  "pli-tv-kd11:12.1.3_2": "niyassassa kammassa paṭippassaddhiṁ yācāmī’ti.",
  "pli-tv-kd11:12.1.4_0": "Dutiyampi yācitabbā.",
  "pli-tv-kd11:12.1.5_0": "Tatiyampi yācitabbā.",
  "pli-tv-kd11:12.2.1_0": "Byattena bhikkhunā paṭibalena saṅgho ñāpetabbo—",
  "pli-tv-kd11:12.2.2_0": "‘Suṇātu me, bhante, saṅgho.",
  "pli-tv-kd11:12.2.3_0": "Ayaṁ seyyasako bhikkhu saṅghena niyassakammakato sammā vattati, lomaṁ pāteti, netthāraṁ vattati,",
  "pli-tv-kd11:12.2.3_1": "niyassassa kammassa paṭippassaddhiṁ yācati.",
  "pli-tv-kd11:12.2.4_0": "Yadi saṅghassa pattakallaṁ,",
  "pli-tv-kd11:12.2.4_1": "saṅgho seyyasakassa bhikkhuno niyassakammaṁ paṭippassambheyya.",
  "pli-tv-kd11:12.2.5_0": "Esā ñatti.",
  "pli-tv-kd11:12.2.6_0": "Suṇātu me, bhante, saṅgho.",
  "pli-tv-kd11:12.2.7_0": "Ayaṁ seyyasako bhikkhu saṅghena niyassakammakato sammā vattati, lomaṁ pāteti, netthāraṁ vattati,",
  "pli-tv-kd11:12.2.7_1": "niyassassa kammassa paṭippassaddhiṁ yācati.",
  "pli-tv-kd11:12.2.8_0": "Saṅgho seyyasakassa bhikkhuno niyassakammaṁ paṭippassambheti.",
  "pli-tv-kd11:12.2.9_0": "Yassāyasmato khamati seyyasakassa bhikkhuno niyassassa kammassa paṭippassaddhi, so tuṇhassa;",
  "pli-tv-kd11:12.2.10_0": "yassa nakkhamati, so bhāseyya.",
  "pli-tv-kd11:12.2.11_0": "Dutiyampi etamatthaṁ vadāmi—",
  "pli-tv-kd11:12.2.12_0": "suṇātu me, bhante, saṅgho.",
  "pli-tv-kd11:12.2.13_0": "Ayaṁ seyyasako bhikkhu saṅghena niyassakammakato sammā vattati, lomaṁ pāteti, netthāraṁ vattati,",
  "pli-tv-kd11:12.2.13_1": "niyassassa kammassa paṭippassaddhiṁ yācati.",
  "pli-tv-kd11:12.2.14_0": "Saṅgho seyyasakassa bhikkhuno niyassakammaṁ paṭippassambheti.",
  "pli-tv-kd11:12.2.15_0": "Yassāyasmato khamati seyyasakassa bhikkhuno niyassassa kammassa paṭippassaddhi, so tuṇhassa;",
  "pli-tv-kd11:12.2.16_0": "yassa nakkhamati, so bhāseyya.",
  "pli-tv-kd11:12.2.17_0": "Tatiyampi etamatthaṁ vadāmi—",
  "pli-tv-kd11:12.2.18_0": "suṇātu me, bhante, saṅgho.",
  "pli-tv-kd11:12.2.19_0": "Ayaṁ seyyasako bhikkhu saṅghena niyassakammakato sammā vattati, lomaṁ pāteti, netthāraṁ vattati,",
  "pli-tv-kd11:12.2.19_1": "niyassassa kammassa paṭippassaddhiṁ yācati.",
  "pli-tv-kd11:12.2.20_0": "Saṅgho seyyasakassa bhikkhuno niyassakammaṁ paṭippassambheti.",
  "pli-tv-kd11:12.2.21_0": "Yassāyasmato khamati seyyasakassa bhikkhuno niyassassa kammassa paṭippassaddhi, so tuṇhassa;",
  "pli-tv-kd11:12.2.22_0": "yassa nakkhamati, so bhāseyya.",
  "pli-tv-kd11:12.2.23_0": "Paṭippassaddhaṁ saṅghena seyyasakassa bhikkhuno niyassakammaṁ.",
  "pli-tv-kd11:12.2.24_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:12.2.25_0": "Niyassakammaṁ niṭṭhitaṁ dutiyaṁ.",
  "pli-tv-kd11:13.1.0_0": "3. Pabbājanīyakamma",
  "pli-tv-kd11:13.1.1_0": "Tena kho pana samayena assajipunabbasukā nāma kīṭāgirismiṁ āvāsikā honti alajjino pāpabhikkhū.",
  "pli-tv-kd11:13.1.2_0": "Te evarūpaṁ anācāraṁ ācaranti—",
  "pli-tv-kd11:13.1.3_0": "mālāvacchaṁ ropentipi ropāpentipi, siñcantipi siñcāpentipi, ocinantipi ocināpentipi, ganthentipi ganthāpentipi,",
  "pli-tv-kd11:13.1.3_1": "ekatovaṇṭikamālaṁ karontipi kārāpentipi,",
  "pli-tv-kd11:13.1.3_2": "ubhatovaṇṭikamālaṁ karontipi kārāpentipi,",
  "pli-tv-kd11:13.1.3_3": "mañjarikaṁ karontipi kārāpentipi,",
  "pli-tv-kd11:13.1.3_4": "vidhūtikaṁ karontipi kārāpentipi,",
  "pli-tv-kd11:13.1.3_5": "vaṭaṁsakaṁ karontipi kārāpentipi,",
  "pli-tv-kd11:13.1.3_6": "āveḷaṁ karontipi kārāpentipi,",
  "pli-tv-kd11:13.1.3_7": "uracchadaṁ karontipi kārāpentipi.",
  "pli-tv-kd11:13.1.4_0": "Te kulitthīnaṁ kuladhītānaṁ kulakumārīnaṁ kulasuṇhānaṁ kuladāsīnaṁ ekatovaṇṭikamālaṁ harantipi harāpentipi,",
  "pli-tv-kd11:13.1.4_1": "ubhatovaṇṭikamālaṁ harantipi harāpentipi,",
  "pli-tv-kd11:13.1.4_2": "mañjarikaṁ harantipi harāpentipi,",
  "pli-tv-kd11:13.1.4_3": "vidhūtikaṁ harantipi harāpentipi,",
  "pli-tv-kd11:13.1.4_4": "vaṭaṁsakaṁ harantipi harāpentipi,",
  "pli-tv-kd11:13.1.4_5": "āveḷaṁ harantipi harāpentipi,",
  "pli-tv-kd11:13.1.4_6": "uracchadaṁ harantipi harāpentipi.",
  "pli-tv-kd11:13.1.5_0": "Te kulitthīhi kuladhītāhi kulakumārīhi kulasuṇhāhi kuladāsīhi saddhiṁ ekabhājanepi bhuñjanti, ekathālakepi pivanti, ekāsanepi nisīdanti, ekamañcepi tuvaṭṭenti, ekattharaṇāpi tuvaṭṭenti, ekapāvuraṇāpi tuvaṭṭenti,",
  "pli-tv-kd11:13.1.5_1": "ekattharaṇapāvuraṇāpi tuvaṭṭenti, vikālepi bhuñjanti, majjampi pivanti,",
  "pli-tv-kd11:13.1.5_2": "mālāgandhavilepanampi dhārenti, naccantipi, gāyantipi, vādentipi, lāsentipi;",
  "pli-tv-kd11:13.1.6_0": "naccantiyāpi naccanti, naccantiyāpi gāyanti, naccantiyāpi vādenti, naccantiyāpi lāsenti;",
  "pli-tv-kd11:13.1.7_0": "gāyantiyāpi naccanti, gāyantiyāpi gāyanti, gāyantiyāpi vādenti, gāyantiyāpi lāsenti;",
  "pli-tv-kd11:13.1.8_0": "vādentiyāpi naccanti, vādentiyāpi gāyanti, vādentiyāpi vādenti, vādentiyāpi lāsenti;",
  "pli-tv-kd11:13.1.9_0": "lāsentiyāpi naccanti, lāsentiyāpi gāyanti, lāsentiyāpi vādenti, lāsentiyāpi lāsenti;",
  "pli-tv-kd11:13.2.1_0": "aṭṭhapadepi kīḷanti, dasapadepi kīḷanti, ākāsepi kīḷanti, parihārapathepi kīḷanti, santikāyapi kīḷanti, khalikāyapi kīḷanti, ghaṭikāyapi kīḷanti, salākahatthenapi kīḷanti, akkhenapi kīḷanti, paṅgacīrenapi kīḷanti, vaṅkakenapi kīḷanti, mokkhacikāyapi kīḷanti, ciṅgulakenapi kīḷanti, pattāḷhakenapi kīḷanti, rathakenapi kīḷanti, dhanukenapi kīḷanti, akkharikāyapi kīḷanti, manesikāyapi kīḷanti, yathāvajjenapi kīḷanti;",
  "pli-tv-kd11:13.2.2_0": "hatthismimpi sikkhanti, assasmimpi sikkhanti, rathasmimpi sikkhanti, dhanusmimpi sikkhanti, tharusmimpi sikkhanti;",
  "pli-tv-kd11:13.2.3_0": "hatthissapi purato dhāvanti, assassapi purato dhāvanti,",
  "pli-tv-kd11:13.2.3_1": "rathassapi purato dhāvantipi ādhāvantipi;",
  "pli-tv-kd11:13.2.4_0": "usseḷentipi, apphoṭentipi, nibbujjhantipi, muṭṭhīhipi yujjhanti;",
  "pli-tv-kd11:13.2.5_0": "raṅgamajjhepi saṅghāṭiṁ pattharitvā naccakiṁ evaṁ vadanti—",
  "pli-tv-kd11:13.2.6_0": "“idha, bhagini, naccassū”ti;",
  "pli-tv-kd11:13.2.7_0": "nalāṭikampi denti;",
  "pli-tv-kd11:13.2.8_0": "vividhampi anācāraṁ ācaranti.",
  "pli-tv-kd11:13.3.1_0": "Tena kho pana samayena aññataro bhikkhu kāsīsu vassaṁvuṭṭho sāvatthiṁ gacchanto bhagavantaṁ dassanāya yena kīṭāgiri tadavasari.",
  "pli-tv-kd11:13.3.2_0": "Atha kho so bhikkhu pubbaṇhasamayaṁ nivāsetvā pattacīvaramādāya kīṭāgiriṁ piṇḍāya pāvisi pāsādikena abhikkantena paṭikkantena ālokitena vilokitena samiñjitena pasāritena,",
  "pli-tv-kd11:13.3.2_1": "okkhittacakkhu iriyāpathasampanno.",
  "pli-tv-kd11:13.3.3_0": "Manussā taṁ bhikkhuṁ passitvā evamāhaṁsu—",
  "pli-tv-kd11:13.3.4_0": "“kvāyaṁ abalabalo viya mandamando viya bhākuṭikabhākuṭiko viya?",
  "pli-tv-kd11:13.3.5_0": "Ko imassa upagatassa piṇḍakampi dassati?",
  "pli-tv-kd11:13.3.6_0": "Amhākaṁ pana ayyā assajipunabbasukā saṇhā sakhilā sukhasambhāsā mihitapubbaṅgamā ehisvāgatavādino abbhākuṭikā uttānamukhā pubbabhāsino.",
  "pli-tv-kd11:13.3.7_0": "Tesaṁ kho nāma piṇḍo dātabbo”ti.",
  "pli-tv-kd11:13.3.8_0": "Addasā kho aññataro upāsako taṁ bhikkhuṁ kīṭāgirismiṁ piṇḍāya carantaṁ;",
  "pli-tv-kd11:13.3.9_0": "disvāna yena so bhikkhu tenupasaṅkami,",
  "pli-tv-kd11:13.3.9_1": "upasaṅkamitvā taṁ bhikkhuṁ abhivādetvā etadavoca—",
  "pli-tv-kd11:13.3.10_0": "“api, bhante, piṇḍo labbhatī”ti?",
  "pli-tv-kd11:13.3.11_0": "“Na kho, āvuso, piṇḍo labbhatī”ti.",
  "pli-tv-kd11:13.3.12_0": "“Ehi, bhante, gharaṁ gamissāmā”ti.",
  "pli-tv-kd11:13.4.1_0": "Atha kho so upāsako taṁ bhikkhuṁ gharaṁ netvā bhojetvā etadavoca—",
  "pli-tv-kd11:13.4.2_0": "“kahaṁ, bhante, ayyo gamissatī”ti?",
  "pli-tv-kd11:13.4.3_0": "“Sāvatthiṁ kho ahaṁ, āvuso,",
  "pli-tv-kd11:13.4.3_1": "gamissāmi bhagavantaṁ dassanāyā”ti.",
  "pli-tv-kd11:13.4.4_0": "“Tena hi, bhante,",
  "pli-tv-kd11:13.4.4_1": "mama vacanena bhagavato pāde sirasā vanda, evañca vadehi—",
  "pli-tv-kd11:13.4.5_0": "‘duṭṭho, bhante, kīṭāgirismiṁ āvāso.",
  "pli-tv-kd11:13.4.6_0": "Assajipunabbasukā nāma kīṭāgirismiṁ āvāsikā alajjino pāpabhikkhū.",
  "pli-tv-kd11:13.4.7_0": "Te evarūpaṁ anācāraṁ ācaranti—",
  "pli-tv-kd11:13.4.8_0": "mālāvacchaṁ ropentipi ropāpentipi, siñcantipi siñcāpentipi, ocinantipi ocināpentipi, ganthentipi ganthāpentipi,",
  "pli-tv-kd11:13.4.8_1": "ekatovaṇṭikamālaṁ karontipi kārāpentipi,",
  "pli-tv-kd11:13.4.8_2": "ubhatovaṇṭikamālaṁ karontipi kārāpentipi,",
  "pli-tv-kd11:13.4.8_3": "mañjarikaṁ karontipi kārāpentipi,",
  "pli-tv-kd11:13.4.8_4": "vidhūtikaṁ karontipi kārāpentipi,",
  "pli-tv-kd11:13.4.8_5": "vaṭaṁsakaṁ karontipi kārāpentipi,",
  "pli-tv-kd11:13.4.8_6": "āveḷaṁ karontipi kārāpentipi,",
  "pli-tv-kd11:13.4.8_7": "uracchadaṁ karontipi kārāpentipi.",
  "pli-tv-kd11:13.4.9_0": "Te kulitthīnaṁ kuladhītānaṁ kulakumārīnaṁ kulasuṇhānaṁ kuladāsīnaṁ ekatovaṇṭikamālaṁ harantipi harāpentipi,",
  "pli-tv-kd11:13.4.9_1": "ubhatovaṇṭikamālaṁ harantipi harāpentipi,",
  "pli-tv-kd11:13.4.9_2": "mañjarikaṁ harantipi harāpentipi,",
  "pli-tv-kd11:13.4.9_3": "vidhūtikaṁ harantipi harāpentipi,",
  "pli-tv-kd11:13.4.9_4": "vaṭaṁsakaṁ harantipi harāpentipi,",
  "pli-tv-kd11:13.4.9_5": "āveḷaṁ harantipi harāpentipi,",
  "pli-tv-kd11:13.4.9_6": "uracchadaṁ harantipi harāpentipi.",
  "pli-tv-kd11:13.4.10_0": "Te kulitthīhi kuladhītāhi kulakumārīhi kulasuṇhāhi kuladāsīhi saddhiṁ ekabhājanepi bhuñjanti, ekathālakepi pivanti, ekāsanepi nisīdanti, ekamañcepi tuvaṭṭenti, ekattharaṇāpi tuvaṭṭenti, ekapāvuraṇāpi tuvaṭṭenti,",
  "pli-tv-kd11:13.4.10_1": "ekattharaṇapāvuraṇāpi tuvaṭṭenti, vikālepi bhuñjanti, majjampi pivanti,",
  "pli-tv-kd11:13.4.10_2": "mālāgandhavilepanampi dhārenti, naccantipi, gāyantipi, vādentipi, lāsentipi;",
  "pli-tv-kd11:13.4.11_0": "naccantiyāpi naccanti, naccantiyāpi gāyanti, naccantiyāpi vādenti, naccantiyāpi lāsenti …pe…",
  "pli-tv-kd11:13.4.12_0": "(cakkaṁ kātabbaṁ).",
  "pli-tv-kd11:13.4.13_0": "Lāsentiyāpi naccanti, lāsentiyāpi gāyanti, lāsentiyāpi vādenti, lāsentiyāpi lāsenti;",
  "pli-tv-kd11:13.4.14_0": "aṭṭhapadepi kīḷanti, dasapadepi kīḷanti, ākāsepi kīḷanti, parihārapathepi kīḷanti, santikāyapi kīḷanti, khalikāyapi kīḷanti, ghaṭikāyapi kīḷanti, salākahatthenapi kīḷanti, akkhenapi kīḷanti, paṅgacīrenapi kīḷanti, vaṅkakenapi kīḷanti, mokkhacikāyapi kīḷanti, ciṅgulakenapi kīḷanti, pattāḷhakenapi kīḷanti, rathakenapi kīḷanti, dhanukenapi kīḷanti, akkharikāyapi kīḷanti, manesikāyapi kīḷanti, yathāvajjenapi kīḷanti;",
  "pli-tv-kd11:13.4.15_0": "hatthismimpi sikkhanti, assasmimpi sikkhanti, rathasmimpi sikkhanti, dhanusmimpi sikkhanti, tharusmimpi sikkhanti;",
  "pli-tv-kd11:13.4.16_0": "hatthissapi purato dhāvanti, assassapi purato dhāvanti,",
  "pli-tv-kd11:13.4.16_1": "rathassapi purato dhāvantipi ādhāvantipi;",
  "pli-tv-kd11:13.4.17_0": "usseḷentipi, apphoṭentipi, nibbujjhantipi, muṭṭhīhipi yujjhanti;",
  "pli-tv-kd11:13.4.18_0": "raṅgamajjhepi saṅghāṭiṁ pattharitvā naccakiṁ evaṁ vadanti—",
  "pli-tv-kd11:13.4.19_0": "“idha, bhagini, naccassū”ti;",
  "pli-tv-kd11:13.4.20_0": "nalāṭikampi denti;",
  "pli-tv-kd11:13.4.21_0": "vividhampi anācāraṁ ācaranti.",
  "pli-tv-kd11:13.4.22_0": "Yepi te, bhante,",
  "pli-tv-kd11:13.4.22_1": "manussā pubbe saddhā ahesuṁ pasannā tepi etarahi assaddhā appasannā.",
  "pli-tv-kd11:13.4.23_0": "Yānipi tāni saṅghassa pubbe dānapathāni tānipi etarahi upacchinnāni.",
  "pli-tv-kd11:13.4.24_0": "Riñcanti pesalā bhikkhū, nivasanti pāpabhikkhū.",
  "pli-tv-kd11:13.4.25_0": "Sādhu, bhante,",
  "pli-tv-kd11:13.4.25_1": "bhagavā kīṭāgiriṁ bhikkhū pahiṇeyya,",
  "pli-tv-kd11:13.4.25_2": "yathāyaṁ kīṭāgirismiṁ āvāso saṇṭhaheyyā’”ti.",
  "pli-tv-kd11:13.5.1_0": "“Evamāvuso”ti kho so bhikkhu tassa upāsakassa paṭissuṇitvā uṭṭhāyāsanā yena sāvatthi tena pakkāmi.",
  "pli-tv-kd11:13.5.2_0": "Anupubbena yena sāvatthi jetavanaṁ anāthapiṇḍikassa ārāmo yena bhagavā tenupasaṅkami,",
  "pli-tv-kd11:13.5.2_1": "upasaṅkamitvā bhagavantaṁ abhivādetvā ekamantaṁ nisīdi.",
  "pli-tv-kd11:13.5.3_0": "Āciṇṇaṁ kho panetaṁ buddhānaṁ bhagavantānaṁ āgantukehi bhikkhūhi saddhiṁ paṭisammodituṁ.",
  "pli-tv-kd11:13.5.4_0": "Atha kho bhagavā taṁ bhikkhuṁ etadavoca—",
  "pli-tv-kd11:13.5.5_0": "“kacci, bhikkhu, khamanīyaṁ, kacci yāpanīyaṁ,",
  "pli-tv-kd11:13.5.6_0": "kaccisi appakilamathena addhānaṁ āgato,",
  "pli-tv-kd11:13.5.7_0": "kuto ca tvaṁ bhikkhu āgacchasī”ti?",
  "pli-tv-kd11:13.5.8_0": "“Khamanīyaṁ, bhagavā, yāpanīyaṁ, bhagavā;",
  "pli-tv-kd11:13.5.9_0": "appakilamathena ca ahaṁ, bhante, addhānaṁ āgato.",
  "pli-tv-kd11:13.5.10_0": "Idhāhaṁ, bhante,",
  "pli-tv-kd11:13.5.10_1": "kāsīsu vassaṁvuṭṭho sāvatthiṁ āgacchanto bhagavantaṁ dassanāya yena kīṭāgiri tadavasariṁ.",
  "pli-tv-kd11:13.5.11_0": "Atha khvāhaṁ, bhante,",
  "pli-tv-kd11:13.5.11_1": "pubbaṇhasamayaṁ nivāsetvā pattacīvaramādāya kīṭāgiriṁ piṇḍāya pāvisiṁ.",
  "pli-tv-kd11:13.5.12_0": "Addasā kho maṁ, bhante,",
  "pli-tv-kd11:13.5.12_1": "aññataro upāsako kīṭāgirismiṁ piṇḍāya carantaṁ;",
  "pli-tv-kd11:13.5.13_0": "disvāna yenāhaṁ tenupasaṅkami,",
  "pli-tv-kd11:13.5.13_1": "upasaṅkamitvā maṁ abhivādetvā etadavoca—",
  "pli-tv-kd11:13.5.14_0": "‘api, bhante, piṇḍo labbhatī’ti.",
  "pli-tv-kd11:13.5.15_0": "‘Na kho, āvuso, piṇḍo labbhatī’ti.",
  "pli-tv-kd11:13.5.16_0": "‘Ehi, bhante, gharaṁ gamissāmā’ti.",
  "pli-tv-kd11:13.5.17_0": "Atha kho, bhante,",
  "pli-tv-kd11:13.5.17_1": "so upāsako maṁ gharaṁ netvā bhojetvā etadavoca—",
  "pli-tv-kd11:13.5.18_0": "‘kahaṁ, bhante, ayyo gamissatī’ti?",
  "pli-tv-kd11:13.5.19_0": "‘Sāvatthiṁ kho ahaṁ, āvuso,",
  "pli-tv-kd11:13.5.19_1": "gamissāmi bhagavantaṁ dassanāyā’ti.",
  "pli-tv-kd11:13.5.20_0": "‘Tena hi, bhante,",
  "pli-tv-kd11:13.5.20_1": "mama vacanena bhagavato pāde sirasā vanda, evañca vadehi—",
  "pli-tv-kd11:13.5.21_0": "“duṭṭho, bhante, kīṭāgirismiṁ āvāso.",
  "pli-tv-kd11:13.5.22_0": "Assajipunabbasukā nāma kīṭāgirismiṁ āvāsikā alajjino pāpabhikkhū.",
  "pli-tv-kd11:13.5.23_0": "Te evarūpaṁ anācāraṁ ācaranti—",
  "pli-tv-kd11:13.5.24_0": "mālāvacchaṁ ropentipi ropāpentipi …pe…",
  "pli-tv-kd11:13.5.25_0": "vividhampi anācāraṁ ācaranti.",
  "pli-tv-kd11:13.5.26_0": "Yepi te, bhante,",
  "pli-tv-kd11:13.5.26_1": "manussā pubbe saddhā ahesuṁ pasannā tepi etarahi assaddhā appasannā.",
  "pli-tv-kd11:13.5.27_0": "Yānipi tāni saṅghassa pubbe dānapathāni tānipi etarahi upacchinnāni.",
  "pli-tv-kd11:13.5.28_0": "Riñcanti pesalā bhikkhū, nivasanti pāpabhikkhū.",
  "pli-tv-kd11:13.5.29_0": "Sādhu, bhante,",
  "pli-tv-kd11:13.5.29_1": "bhagavā kīṭāgiriṁ bhikkhū pahiṇeyya,",
  "pli-tv-kd11:13.5.29_2": "yathāyaṁ kīṭāgirismiṁ āvāso saṇṭhaheyyā”’ti.",
  "pli-tv-kd11:13.5.30_0": "Tato ahaṁ, bhagavā, āgacchāmī”ti.",
  "pli-tv-kd11:13.6.1_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd11:13.6.2_0": "“saccaṁ kira, bhikkhave,",
  "pli-tv-kd11:13.6.2_1": "assajipunabbasukā nāma kīṭāgirismiṁ āvāsikā alajjino pāpabhikkhū?",
  "pli-tv-kd11:13.6.3_0": "Te evarūpaṁ anācāraṁ ācaranti—",
  "pli-tv-kd11:13.6.4_0": "mālāvacchaṁ ropentipi …pe…",
  "pli-tv-kd11:13.6.5_0": "vividhampi anācāraṁ ācaranti?",
  "pli-tv-kd11:13.6.6_0": "Yepi te manussā pubbe saddhā ahesuṁ pasannā tepi etarahi assaddhā appasannā?",
  "pli-tv-kd11:13.6.7_0": "Yānipi tāni saṅghassa pubbe dānapathāni tānipi etarahi upacchinnāni?",
  "pli-tv-kd11:13.6.8_0": "Riñcanti pesalā bhikkhū, nivasanti pāpabhikkhū”ti?",
  "pli-tv-kd11:13.6.9_0": "“Saccaṁ, bhagavā”ti.",
  "pli-tv-kd11:13.6.10_0": "Vigarahi buddho bhagavā—",
  "pli-tv-kd11:13.6.11_0": "“ananucchavikaṁ …pe…",
  "pli-tv-kd11:13.6.12_0": "kathañhi nāma te, bhikkhave,",
  "pli-tv-kd11:13.6.12_1": "moghapurisā evarūpaṁ anācāraṁ ācarissanti—",
  "pli-tv-kd11:13.6.13_0": "mālāvacchaṁ ropessantipi ropāpessantipi,",
  "pli-tv-kd11:13.6.13_1": "siñcissantipi siñcāpessantipi,",
  "pli-tv-kd11:13.6.13_2": "ocinissantipi ocināpessantipi,",
  "pli-tv-kd11:13.6.13_3": "ganthessantipi ganthāpessantipi,",
  "pli-tv-kd11:13.6.13_4": "ekatovaṇṭikamālaṁ karissantipi kārāpessantipi,",
  "pli-tv-kd11:13.6.13_5": "ubhatovaṇṭikamālaṁ karissantipi kārāpessantipi,",
  "pli-tv-kd11:13.6.13_6": "mañjarikaṁ karissantipi kārāpessantipi,",
  "pli-tv-kd11:13.6.13_7": "vidhūtikaṁ karissantipi kārāpessantipi,",
  "pli-tv-kd11:13.6.13_8": "vaṭaṁsakaṁ karissantipi kārāpessantipi,",
  "pli-tv-kd11:13.6.13_9": "āveḷaṁ karissantipi kārāpessantipi,",
  "pli-tv-kd11:13.6.13_10": "uracchadaṁ karissantipi kārāpessantipi.",
  "pli-tv-kd11:13.6.14_0": "Te kulitthīnaṁ kuladhītānaṁ kulakumārīnaṁ kulasuṇhānaṁ kuladāsīnaṁ ekatovaṇṭikamālaṁ harissantipi harāpessantipi,",
  "pli-tv-kd11:13.6.14_1": "ubhatovaṇṭikamālaṁ harissantipi harāpessantipi,",
  "pli-tv-kd11:13.6.14_2": "mañjarikaṁ harissantipi harāpessantipi,",
  "pli-tv-kd11:13.6.14_3": "vidhūtikaṁ harissantipi harāpessantipi,",
  "pli-tv-kd11:13.6.14_4": "vaṭaṁsakaṁ harissantipi harāpessantipi,",
  "pli-tv-kd11:13.6.14_5": "āveḷaṁ harissantipi harāpessantipi,",
  "pli-tv-kd11:13.6.14_6": "uracchadaṁ harissantipi harāpessantipi.",
  "pli-tv-kd11:13.6.15_0": "Te kulitthīhi kuladhītāhi kulakumārīhi kulasuṇhāhi kuladāsīhi saddhiṁ ekabhājanepi bhuñjissanti, ekathālakepi pivissanti, ekāsanepi nisīdissanti, ekamañcepi tuvaṭṭissanti, ekattharaṇāpi tuvaṭṭissanti, ekapāvuraṇāpi tuvaṭṭissanti,",
  "pli-tv-kd11:13.6.15_1": "ekattharaṇapāvuraṇāpi tuvaṭṭissanti, vikālepi bhuñjissanti, majjampi pivissanti,",
  "pli-tv-kd11:13.6.15_2": "mālāgandhavilepanampi dhāressanti, naccissantipi, gāyissantipi, vādessantipi, lāsessantipi;",
  "pli-tv-kd11:13.6.16_0": "naccantiyāpi naccissanti, naccantiyāpi gāyissanti, naccantiyāpi vādessanti, naccantiyāpi lāsessanti;",
  "pli-tv-kd11:13.6.17_0": "gāyantiyāpi naccissanti, gāyantiyāpi gāyissanti, gāyantiyāpi vādessanti, gāyantiyāpi lāsessanti;",
  "pli-tv-kd11:13.6.18_0": "vādentiyāpi naccissanti, vādentiyāpi gāyissanti, vādentiyāpi vādessanti, vādentiyāpi lāsessanti;",
  "pli-tv-kd11:13.6.19_0": "lāsentiyāpi naccissanti, lāsentiyāpi gāyissanti, lāsentiyāpi vādessanti, lāsentiyāpi lāsessanti;",
  "pli-tv-kd11:13.6.20_0": "aṭṭhapadepi kīḷissanti, dasapadepi kīḷissanti, ākāsepi kīḷissanti, parihārapathepi kīḷissanti, santikāyapi kīḷissanti, khalikāyapi kīḷissanti, ghaṭikāyapi kīḷissanti, salākahatthenapi kīḷissanti, akkhenapi kīḷissanti, paṅgacīrenapi kīḷissanti,",
  "pli-tv-kd11:13.6.20_1": "vaṅkakenapi kīḷissanti mokkhacikāyapi kīḷissanti, ciṅgulakenapi kīḷissanti, pattāḷhakenapi kīḷissanti, rathakenapi kīḷissanti, dhanukenapi kīḷissanti, akkharikāyapi kīḷissanti, manesikāyapi kīḷissanti, yathāvajjenapi kīḷissanti;",
  "pli-tv-kd11:13.6.21_0": "hatthismimpi sikkhissanti, assasmimpi sikkhissanti, rathasmimpi sikkhissanti, dhanusmimpi sikkhissanti, tharusmimpi sikkhissanti;",
  "pli-tv-kd11:13.6.22_0": "hatthissapi purato dhāvissanti,",
  "pli-tv-kd11:13.6.22_1": "assassapi purato dhāvissanti,",
  "pli-tv-kd11:13.6.22_2": "rathassapi purato dhāvissantipi ādhāvissantipi;",
  "pli-tv-kd11:13.6.23_0": "usseḷessantipi, apphoṭessantipi, nibbujjhissantipi, muṭṭhīhipi yujjhissanti;",
  "pli-tv-kd11:13.6.24_0": "raṅgamajjhepi saṅghāṭiṁ pattharitvā naccakiṁ evaṁ vakkhanti—",
  "pli-tv-kd11:13.6.25_0": "‘idha, bhagini, naccassū’ti;",
  "pli-tv-kd11:13.6.26_0": "nalāṭikampi dassanti;",
  "pli-tv-kd11:13.6.27_0": "vividhampi anācāraṁ ācarissanti.",
  "pli-tv-kd11:13.6.28_0": "(…) Netaṁ, bhikkhave, appasannānaṁ vā pasādāya …pe…",
  "pli-tv-kd11:13.6.29_0": "vigarahitvā …pe…",
  "pli-tv-kd11:13.6.30_0": "dhammiṁ kathaṁ katvā sāriputtamoggallāne āmantesi—",
  "pli-tv-kd11:13.6.31_0": "“gacchatha tumhe, sāriputtā,",
  "pli-tv-kd11:13.6.31_1": "kīṭāgiriṁ gantvā assajipunabbasukānaṁ bhikkhūnaṁ kīṭāgirismā pabbājanīyakammaṁ karotha,",
  "pli-tv-kd11:13.6.31_2": "tumhākaṁ ete saddhivihārino”ti.",
  "pli-tv-kd11:13.6.32_0": "“Kathaṁ mayaṁ, bhante,",
  "pli-tv-kd11:13.6.32_1": "assajipunabbasukānaṁ bhikkhūnaṁ kīṭāgirismā pabbājanīyakammaṁ karoma, caṇḍā te bhikkhū pharusā”ti?",
  "pli-tv-kd11:13.6.33_0": "“Tena hi tumhe, sāriputtā,",
  "pli-tv-kd11:13.6.33_1": "bahukehi bhikkhūhi saddhiṁ gacchathā”ti.",
  "pli-tv-kd11:13.6.34_0": "“Evaṁ,",
  "pli-tv-kd11:13.6.34_1": "bhante”ti kho sāriputtamoggallānā bhagavato paccassosuṁ.",
  "pli-tv-kd11:13.7.1_0": "“Evañca pana, bhikkhave, kātabbaṁ—",
  "pli-tv-kd11:13.7.2_0": "paṭhamaṁ assajipunabbasukā bhikkhū codetabbā, codetvā sāretabbā, sāretvā āpattiṁ āropetabbā,",
  "pli-tv-kd11:13.7.2_1": "āpattiṁ āropetvā byattena bhikkhunā paṭibalena saṅgho ñāpetabbo—",
  "pli-tv-kd11:13.7.3_0": "‘Suṇātu me, bhante, saṅgho.",
  "pli-tv-kd11:13.7.4_0": "Ime assajipunabbasukā bhikkhū kuladūsakā pāpasamācārā.",
  "pli-tv-kd11:13.7.5_0": "Imesaṁ pāpakā samācārā dissanti ceva suyyanti ca.",
  "pli-tv-kd11:13.7.6_0": "Kulāni ca imehi duṭṭhāni dissanti ceva suyyanti ca.",
  "pli-tv-kd11:13.7.7_0": "Yadi saṅghassa pattakallaṁ,",
  "pli-tv-kd11:13.7.7_1": "saṅgho assajipunabbasukānaṁ bhikkhūnaṁ kīṭāgirismā pabbājanīyakammaṁ kareyya—",
  "pli-tv-kd11:13.7.8_0": "na assajipunabbasukehi bhikkhūhi kīṭāgirismiṁ vatthabbanti.",
  "pli-tv-kd11:13.7.9_0": "Esā ñatti.",
  "pli-tv-kd11:13.7.10_0": "Suṇātu me, bhante, saṅgho.",
  "pli-tv-kd11:13.7.11_0": "Ime assajipunabbasukā bhikkhū kuladūsakā pāpasamācārā.",
  "pli-tv-kd11:13.7.12_0": "Imesaṁ pāpakā samācārā dissanti ceva suyyanti ca.",
  "pli-tv-kd11:13.7.13_0": "Kulāni ca imehi duṭṭhāni dissanti ceva suyyanti ca.",
  "pli-tv-kd11:13.7.14_0": "Saṅgho assajipunabbasukānaṁ bhikkhūnaṁ kīṭāgirismā pabbājanīyakammaṁ karoti—",
  "pli-tv-kd11:13.7.15_0": "na assajipunabbasukehi bhikkhūhi kīṭāgirismiṁ vatthabbanti.",
  "pli-tv-kd11:13.7.16_0": "Yassāyasmato khamati assajipunabbasukānaṁ bhikkhūnaṁ kīṭāgirismā pabbājanīyassa kammassa karaṇaṁ—na assajipunabbasukehi bhikkhūhi kīṭāgirismiṁ vatthabbanti, so tuṇhassa;",
  "pli-tv-kd11:13.7.17_0": "yassa nakkhamati, so bhāseyya.",
  "pli-tv-kd11:13.7.18_0": "Dutiyampi etamatthaṁ vadāmi …pe…",
  "pli-tv-kd11:13.7.19_0": "tatiyampi etamatthaṁ vadāmi.",
  "pli-tv-kd11:13.7.20_0": "Suṇātu me, bhante, saṅgho.",
  "pli-tv-kd11:13.7.21_0": "Ime assajipunabbasukā bhikkhū kuladūsakā pāpasamācārā.",
  "pli-tv-kd11:13.7.22_0": "Imesaṁ pāpakā samācārā dissanti ceva suyyanti ca.",
  "pli-tv-kd11:13.7.23_0": "Kulāni ca imehi duṭṭhāni dissanti ceva suyyanti ca.",
  "pli-tv-kd11:13.7.24_0": "Saṅgho assajipunabbasukānaṁ bhikkhūnaṁ kīṭāgirismā pabbājanīyakammaṁ karoti—",
  "pli-tv-kd11:13.7.25_0": "na assajipunabbasukehi bhikkhūhi kīṭāgirismiṁ vatthabbanti.",
  "pli-tv-kd11:13.7.26_0": "Yassāyasmato khamati assajipunabbasukānaṁ bhikkhūnaṁ kīṭāgirismā pabbājanīyassa kammassa karaṇaṁ—na assajipunabbasukehi bhikkhūhi kīṭāgirismiṁ vatthabbanti, so tuṇhassa;",
  "pli-tv-kd11:13.7.27_0": "yassa nakkhamati, so bhāseyya.",
  "pli-tv-kd11:13.7.28_0": "Kataṁ saṅghena assajipunabbasukānaṁ bhikkhūnaṁ kīṭāgirismā pabbājanīyakammaṁ—",
  "pli-tv-kd11:13.7.29_0": "na assajipunabbasukehi bhikkhūhi kīṭāgirismiṁ vatthabbanti.",
  "pli-tv-kd11:13.7.30_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:14.1.0_0": "3.1. Adhammakammadvādasaka",
  "pli-tv-kd11:14.1.1_0": "“Tīhi, bhikkhave,",
  "pli-tv-kd11:14.1.1_1": "aṅgehi samannāgataṁ pabbājanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:14.1.2_0": "Asammukhā kataṁ hoti, appaṭipucchā kataṁ hoti, appaṭiññāya kataṁ hoti—",
  "pli-tv-kd11:14.1.3_0": "imehi kho, bhikkhave,",
  "pli-tv-kd11:14.1.3_1": "tīhaṅgehi samannāgataṁ pabbājanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:14.1.4_0": "Aparehipi, bhikkhave,",
  "pli-tv-kd11:14.1.4_1": "tīhaṅgehi samannāgataṁ pabbājanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:14.1.5_0": "Anāpattiyā kataṁ hoti,",
  "pli-tv-kd11:14.1.5_1": "adesanāgāminiyā āpattiyā kataṁ hoti,",
  "pli-tv-kd11:14.1.5_2": "desitāya āpattiyā kataṁ hoti …pe…",
  "pli-tv-kd11:14.1.6_0": "acodetvā kataṁ hoti, asāretvā kataṁ hoti,",
  "pli-tv-kd11:14.1.6_1": "āpattiṁ anāropetvā kataṁ hoti …pe…",
  "pli-tv-kd11:14.1.7_0": "asammukhā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.8_0": "appaṭipucchā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.9_0": "appaṭiññāya kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.10_0": "anāpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.11_0": "adesanāgāminiyā āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.12_0": "desitāya āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.13_0": "acodetvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.14_0": "asāretvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:14.1.15_0": "āpattiṁ anāropetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:14.1.16_0": "imehi kho, bhikkhave,",
  "pli-tv-kd11:14.1.16_1": "tīhaṅgehi samannāgataṁ pabbājanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:14.1.17_0": "Adhammakammadvādasakaṁ niṭṭhitaṁ.",
  "pli-tv-kd11:14.1.18.0_0": "3.2. Dhammakammadvādasaka",
  "pli-tv-kd11:14.1.18.1_0": "Tīhi, bhikkhave,",
  "pli-tv-kd11:14.1.18.1_1": "aṅgehi samannāgataṁ pabbājanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:14.1.19_0": "Sammukhā kataṁ hoti, paṭipucchā kataṁ hoti, paṭiññāya kataṁ hoti—",
  "pli-tv-kd11:14.1.20_0": "imehi kho, bhikkhave,",
  "pli-tv-kd11:14.1.20_1": "tīhaṅgehi samannāgataṁ pabbājanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:14.1.21_0": "Aparehipi, bhikkhave,",
  "pli-tv-kd11:14.1.21_1": "tīhaṅgehi samannāgataṁ pabbājanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:14.1.22_0": "Āpattiyā kataṁ hoti desanāgāminiyā āpattiyā kataṁ hoti adesitāya āpattiyā kataṁ hoti …pe…",
  "pli-tv-kd11:14.1.23_0": "codetvā kataṁ hoti, sāretvā kataṁ hoti,",
  "pli-tv-kd11:14.1.23_1": "āpattiṁ āropetvā kataṁ hoti …pe…",
  "pli-tv-kd11:14.1.24_0": "sammukhā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.25_0": "paṭipucchā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.26_0": "paṭiññāya kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.27_0": "āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.28_0": "desanāgāminiyā āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.29_0": "adesitāya āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.30_0": "codetvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.31_0": "sāretvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:14.1.32_0": "āpattiṁ āropetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:14.1.33_0": "imehi kho, bhikkhave,",
  "pli-tv-kd11:14.1.33_1": "tīhaṅgehi samannāgataṁ pabbājanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:14.1.34_0": "Dhammakammadvādasakaṁ niṭṭhitaṁ.",
  "pli-tv-kd11:14.1.35.0_0": "3.3. Ākaṅkhamānacuddasaka",
  "pli-tv-kd11:14.1.35.1_0": "Tīhi, bhikkhave,",
  "pli-tv-kd11:14.1.35.1_1": "aṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.36_0": "Bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:14.1.37_0": "bālo hoti abyatto āpattibahulo anapadāno;",
  "pli-tv-kd11:14.1.38_0": "gihisaṁsaṭṭho viharati ananulomikehi gihisaṁsaggehi—",
  "pli-tv-kd11:14.1.39_0": "imehi kho, bhikkhave,",
  "pli-tv-kd11:14.1.39_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.40_0": "Aparehipi, bhikkhave,",
  "pli-tv-kd11:14.1.40_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.41_0": "Adhisīle sīlavipanno hoti, ajjhācāre ācāravipanno hoti,",
  "pli-tv-kd11:14.1.41_1": "atidiṭṭhiyā diṭṭhivipanno hoti—",
  "pli-tv-kd11:14.1.42_0": "imehi kho, bhikkhave,",
  "pli-tv-kd11:14.1.42_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.43_0": "Aparehipi, bhikkhave,",
  "pli-tv-kd11:14.1.43_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.44_0": "Buddhassa avaṇṇaṁ bhāsati, dhammassa avaṇṇaṁ bhāsati, saṅghassa avaṇṇaṁ bhāsati—",
  "pli-tv-kd11:14.1.45_0": "imehi kho, bhikkhave,",
  "pli-tv-kd11:14.1.45_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.46_0": "Aparehipi, bhikkhave,",
  "pli-tv-kd11:14.1.46_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.47_0": "Kāyikena davena samannāgato hoti,",
  "pli-tv-kd11:14.1.47_1": "vācasikena davena samannāgato hoti,",
  "pli-tv-kd11:14.1.47_2": "kāyikavācasikena davena samannāgato hoti—",
  "pli-tv-kd11:14.1.48_0": "imehi kho, bhikkhave,",
  "pli-tv-kd11:14.1.48_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.49_0": "Aparehipi, bhikkhave,",
  "pli-tv-kd11:14.1.49_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.50_0": "Kāyikena anācārena samannāgato hoti,",
  "pli-tv-kd11:14.1.50_1": "vācasikena anācārena samannāgato hoti,",
  "pli-tv-kd11:14.1.50_2": "kāyikavācasikena anācārena samannāgato hoti—",
  "pli-tv-kd11:14.1.51_0": "imehi kho, bhikkhave,",
  "pli-tv-kd11:14.1.51_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.52_0": "Aparehipi, bhikkhave,",
  "pli-tv-kd11:14.1.52_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.53_0": "Kāyikena upaghātikena samannāgato hoti,",
  "pli-tv-kd11:14.1.53_1": "vācasikena upaghātikena samannāgato hoti,",
  "pli-tv-kd11:14.1.53_2": "kāyikavācasikena upaghātikena samannāgato hoti—",
  "pli-tv-kd11:14.1.54_0": "imehi kho, bhikkhave,",
  "pli-tv-kd11:14.1.54_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.55_0": "Aparehipi, bhikkhave,",
  "pli-tv-kd11:14.1.55_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.1.56_0": "Kāyikena micchājīvena samannāgato hoti,",
  "pli-tv-kd11:14.1.56_1": "vācasikena micchājīvena samannāgato hoti,",
  "pli-tv-kd11:14.1.56_2": "kāyikavācasikena micchājīvena samannāgato hoti—",
  "pli-tv-kd11:14.1.57_0": "imehi, kho, bhikkhave,",
  "pli-tv-kd11:14.1.57_1": "tīhaṅgehi samannāgatassa bhikkhuno, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.1_0": "Tiṇṇaṁ, bhikkhave, bhikkhūnaṁ, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.2_0": "Eko bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:14.2.3_0": "eko bālo hoti abyatto āpattibahulo anapadāno;",
  "pli-tv-kd11:14.2.4_0": "eko gihisaṁsaṭṭho viharati ananulomikehi gihisaṁsaggehi—",
  "pli-tv-kd11:14.2.5_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya. ",
  "pli-tv-kd11:14.2.6_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.7_0": "Eko adhisīle sīlavipanno hoti,",
  "pli-tv-kd11:14.2.7_1": "eko ajjhācāre ācāravipanno hoti,",
  "pli-tv-kd11:14.2.7_2": "eko atidiṭṭhiyā diṭṭhivipanno hoti—",
  "pli-tv-kd11:14.2.8_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya. ",
  "pli-tv-kd11:14.2.9_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.10_0": "Eko buddhassa avaṇṇaṁ bhāsati,",
  "pli-tv-kd11:14.2.10_1": "eko dhammassa avaṇṇaṁ bhāsati,",
  "pli-tv-kd11:14.2.10_2": "eko saṅghassa avaṇṇaṁ bhāsati—",
  "pli-tv-kd11:14.2.11_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya. ",
  "pli-tv-kd11:14.2.12_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.13_0": "Eko kāyikena davena samannāgato hoti,",
  "pli-tv-kd11:14.2.13_1": "eko vācasikena davena samannāgato hoti,",
  "pli-tv-kd11:14.2.13_2": "eko kāyikavācasikena davena samannāgato hoti—",
  "pli-tv-kd11:14.2.14_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya. ",
  "pli-tv-kd11:14.2.15_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.16_0": "Eko kāyikena anācārena samannāgato hoti,",
  "pli-tv-kd11:14.2.16_1": "eko vācasikena anācārena samannāgato hoti,",
  "pli-tv-kd11:14.2.16_2": "eko kāyikavācasikena anācārena samannāgato hoti—",
  "pli-tv-kd11:14.2.17_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya. ",
  "pli-tv-kd11:14.2.18_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.19_0": "Eko kāyikena upaghātikena samannāgato hoti,",
  "pli-tv-kd11:14.2.19_1": "eko vācasikena upaghātikena samannāgato hoti,",
  "pli-tv-kd11:14.2.19_2": "eko kāyikavācasikena upaghātikena samannāgato hoti—",
  "pli-tv-kd11:14.2.20_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya. ",
  "pli-tv-kd11:14.2.21_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya.",
  "pli-tv-kd11:14.2.22_0": "Eko kāyikena micchājīvena samannāgato hoti,",
  "pli-tv-kd11:14.2.22_1": "eko vācasikena micchājīvena samannāgato hoti,",
  "pli-tv-kd11:14.2.22_2": "eko kāyikavācasikena micchājīvena samannāgato hoti—",
  "pli-tv-kd11:14.2.23_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, pabbājanīyakammaṁ kareyya. ",
  "pli-tv-kd11:14.2.24_0": "Ākaṅkhamānacuddasakaṁ niṭṭhitaṁ.",
  "pli-tv-kd11:15.1.0_0": "3.4. Aṭṭhārasavatta",
  "pli-tv-kd11:15.1.1_0": "Pabbājanīyakammakatena, bhikkhave, bhikkhunā sammā vattitabbaṁ.",
  "pli-tv-kd11:15.1.2_0": "Tatrāyaṁ sammāvattanā—",
  "pli-tv-kd11:15.1.3_0": "na upasampādetabbaṁ,",
  "pli-tv-kd11:15.1.4_0": "na nissayo dātabbo,",
  "pli-tv-kd11:15.1.5_0": "na sāmaṇero upaṭṭhāpetabbo,",
  "pli-tv-kd11:15.1.6_0": "na bhikkhunovādakasammuti sāditabbā,",
  "pli-tv-kd11:15.1.7_0": "sammatenapi bhikkhuniyo na ovaditabbā.",
  "pli-tv-kd11:15.1.8_0": "Yāya āpattiyā saṅghena pabbājanīyakammaṁ kataṁ hoti sā āpatti na āpajjitabbā,",
  "pli-tv-kd11:15.1.9_0": "aññā vā tādisikā,",
  "pli-tv-kd11:15.1.10_0": "tato vā pāpiṭṭhatarā;",
  "pli-tv-kd11:15.1.11_0": "kammaṁ na garahitabbaṁ,",
  "pli-tv-kd11:15.1.12_0": "kammikā na garahitabbā.",
  "pli-tv-kd11:15.1.13_0": "Na pakatattassa bhikkhuno uposatho ṭhapetabbo,",
  "pli-tv-kd11:15.1.14_0": "na pavāraṇā ṭhapetabbā,",
  "pli-tv-kd11:15.1.15_0": "na savacanīyaṁ kātabbaṁ,",
  "pli-tv-kd11:15.1.16_0": "na anuvādo paṭṭhapetabbo,",
  "pli-tv-kd11:15.1.17_0": "na okāso kāretabbo,",
  "pli-tv-kd11:15.1.18_0": "na codetabbo,",
  "pli-tv-kd11:15.1.19_0": "na sāretabbo,",
  "pli-tv-kd11:15.1.20_0": "na bhikkhūhi sampayojetabban”ti.",
  "pli-tv-kd11:15.1.21_0": "Pabbājanīyakamme aṭṭhārasavattaṁ niṭṭhitaṁ.",
  "pli-tv-kd11:16.1.1_0": "Atha kho sāriputtamoggallānappamukho bhikkhusaṅgho kīṭāgiriṁ gantvā assajipunabbasukānaṁ bhikkhūnaṁ kīṭāgirismā pabbājanīyakammaṁ akāsi—",
  "pli-tv-kd11:16.1.2_0": "na assajipunabbasukehi bhikkhūhi kīṭāgirismiṁ vatthabbanti.",
  "pli-tv-kd11:16.1.3_0": "Te saṅghena pabbājanīyakammakatā na sammā vattanti, na lomaṁ pātenti, na netthāraṁ vattanti;",
  "pli-tv-kd11:16.1.4_0": "na bhikkhū khamāpenti, akkosanti, paribhāsanti;",
  "pli-tv-kd11:16.1.5_0": "chandagāmitā dosagāmitā mohagāmitā bhayagāmitā pāpenti;",
  "pli-tv-kd11:16.1.6_0": "pakkamantipi, vibbhamantipi.",
  "pli-tv-kd11:16.1.7_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd11:16.1.8_0": "“kathañhi nāma assajipunabbasukā bhikkhū saṅghena pabbājanīyakammakatā na sammā vattissanti, na lomaṁ pātessanti, na netthāraṁ vattissanti;",
  "pli-tv-kd11:16.1.9_0": "na bhikkhū khamāpessanti, akkosissanti, paribhāsissanti;",
  "pli-tv-kd11:16.1.10_0": "chandagāmitā dosagāmitā mohagāmitā bhayagāmitā pāpessanti;",
  "pli-tv-kd11:16.1.11_0": "pakkamissantipi, vibbhamissantipī”ti.",
  "pli-tv-kd11:16.1.12_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd11:16.1.13_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd11:16.1.14_0": "“saccaṁ kira, bhikkhave,",
  "pli-tv-kd11:16.1.14_1": "assajipunabbasukā bhikkhū saṅghena pabbājanīyakammakatā na sammā vattanti, na lomaṁ pātenti, na netthāraṁ vattanti;",
  "pli-tv-kd11:16.1.15_0": "na bhikkhū khamāpenti, akkosanti, paribhāsanti;",
  "pli-tv-kd11:16.1.16_0": "chandagāmitā dosagāmitā mohagāmitā bhayagāmitā pāpenti;",
  "pli-tv-kd11:16.1.17_0": "pakkamantipi, vibbhamantipī”ti?",
  "pli-tv-kd11:16.1.18_0": "“Saccaṁ, bhagavā”ti.",
  "pli-tv-kd11:16.1.19_0": "Vigarahi buddho bhagavā—",
  "pli-tv-kd11:16.1.20_0": "“ananucchavikaṁ …pe…",
  "pli-tv-kd11:16.1.21_0": "kathañhi nāma te, bhikkhave,",
  "pli-tv-kd11:16.1.21_1": "moghapurisā saṅghena pabbājanīyakammakatā na sammā vattissanti, na lomaṁ pātessanti, na netthāraṁ vattissanti;",
  "pli-tv-kd11:16.1.22_0": "na bhikkhū khamāpessanti, akkosissanti, paribhāsissanti;",
  "pli-tv-kd11:16.1.23_0": "chandagāmitā dosagāmitā mohagāmitā bhayagāmitā pāpessanti;",
  "pli-tv-kd11:16.1.24_0": "pakkamissantipi, vibbhamissantipi.",
  "pli-tv-kd11:16.1.25_0": "Netaṁ, bhikkhave, appasannānaṁ vā pasādāya …pe…",
  "pli-tv-kd11:16.1.26_0": "vigarahitvā …pe…",
  "pli-tv-kd11:16.1.27_0": "dhammiṁ kathaṁ katvā bhikkhū āmantesi—",
  "pli-tv-kd11:16.1.28_0": "“tena hi, bhikkhave,",
  "pli-tv-kd11:16.1.28_1": "saṅgho pabbājanīyakammaṁ paṭippassambhetu.",
  "pli-tv-kd11:16.2.0_0": "3.5. Nappaṭippassambhetabbaaṭṭhārasaka",
  "pli-tv-kd11:16.2.1_0": "Pañcahi, bhikkhave,",
  "pli-tv-kd11:16.2.1_1": "aṅgehi samannāgatassa bhikkhuno pabbājanīyakammaṁ nappaṭippassambhetabbaṁ.",
  "pli-tv-kd11:16.2.2_0": "Upasampādeti, nissayaṁ deti, sāmaṇeraṁ upaṭṭhāpeti,",
  "pli-tv-kd11:16.2.2_1": "bhikkhunovādakasammutiṁ sādiyati,",
  "pli-tv-kd11:16.2.2_2": "sammatopi bhikkhuniyo ovadati—",
  "pli-tv-kd11:16.2.3_0": "imehi kho, bhikkhave,",
  "pli-tv-kd11:16.2.3_1": "pañcahaṅgehi samannāgatassa bhikkhuno pabbājanīyakammaṁ nappaṭippassambhetabbaṁ.",
  "pli-tv-kd11:16.2.4_0": "Aparehipi, bhikkhave,",
  "pli-tv-kd11:16.2.4_1": "pañcahaṅgehi samannāgatassa bhikkhuno pabbājanīyakammaṁ nappaṭippassambhetabbaṁ.",
  "pli-tv-kd11:16.2.5_0": "Yāya āpattiyā saṅghena pabbājanīyakammaṁ kataṁ hoti taṁ āpattiṁ āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:16.2.6_0": "kammaṁ garahati, kammike garahati—",
  "pli-tv-kd11:16.2.7_0": "imehi kho, bhikkhave,",
  "pli-tv-kd11:16.2.7_1": "pañcahaṅgehi samannāgatassa bhikkhuno pabbājanīyakammaṁ nappaṭippassambhetabbaṁ.",
  "pli-tv-kd11:16.2.8_0": "Aṭṭhahi, bhikkhave,",
  "pli-tv-kd11:16.2.8_1": "aṅgehi samannāgatassa bhikkhuno pabbājanīyakammaṁ nappaṭippassambhetabbaṁ.",
  "pli-tv-kd11:16.2.9_0": "Pakatattassa bhikkhuno uposathaṁ ṭhapeti, pavāraṇaṁ ṭhapeti, savacanīyaṁ karoti, anuvādaṁ paṭṭhapeti, okāsaṁ kāreti, codeti, sāreti, bhikkhūhi sampayojeti—",
  "pli-tv-kd11:16.2.10_0": "imehi kho, bhikkhave,",
  "pli-tv-kd11:16.2.10_1": "aṭṭhahaṅgehi samannāgatassa bhikkhuno pabbājanīyakammaṁ nappaṭippassambhetabbaṁ.",
  "pli-tv-kd11:16.2.11_0": "Pabbājanīyakamme nappaṭippassambhetabbaaṭṭhārasakaṁ niṭṭhitaṁ.",
  "pli-tv-kd11:16.2.12.0_0": "3.6. Paṭippassambhetabbaaṭṭhārasaka",
  "pli-tv-kd11:16.2.12.1_0": "Pañcahi, bhikkhave,",
  "pli-tv-kd11:16.2.12.1_1": "aṅgehi samannāgatassa bhikkhuno pabbājanīyakammaṁ paṭippassambhetabbaṁ.",
  "pli-tv-kd11:16.2.13_0": "Na upasampādeti, na nissayaṁ deti, na sāmaṇeraṁ upaṭṭhāpeti,",
  "pli-tv-kd11:16.2.13_1": "na bhikkhunovādakasammutiṁ sādiyati,",
  "pli-tv-kd11:16.2.13_2": "sammatopi bhikkhuniyo na ovadati—",
  "pli-tv-kd11:16.2.14_0": "imehi kho, bhikkhave,",
  "pli-tv-kd11:16.2.14_1": "pañcahaṅgehi samannāgatassa bhikkhuno pabbājanīyakammaṁ paṭippassambhetabbaṁ.",
  "pli-tv-kd11:16.2.15_0": "Aparehipi, bhikkhave,",
  "pli-tv-kd11:16.2.15_1": "pañcahaṅgehi samannāgatassa bhikkhuno pabbājanīyakammaṁ paṭippassambhetabbaṁ.",
  "pli-tv-kd11:16.2.16_0": "Yāya āpattiyā saṅghena pabbājanīyakammaṁ kataṁ hoti taṁ āpattiṁ na āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:16.2.17_0": "kammaṁ na garahati, kammike na garahati—",
  "pli-tv-kd11:16.2.18_0": "imehi kho, bhikkhave,",
  "pli-tv-kd11:16.2.18_1": "pañcahaṅgehi samannāgatassa bhikkhuno pabbājanīyakammaṁ paṭippassambhetabbaṁ.",
  "pli-tv-kd11:16.2.19_0": "Aṭṭhahi, bhikkhave,",
  "pli-tv-kd11:16.2.19_1": "aṅgehi samannāgatassa bhikkhuno pabbājanīyakammaṁ paṭippassambhetabbaṁ.",
  "pli-tv-kd11:16.2.20_0": "Na pakatattassa bhikkhuno uposathaṁ ṭhapeti, na pavāraṇaṁ ṭhapeti, na savacanīyaṁ karoti, na anuvādaṁ paṭṭhapeti, na okāsaṁ kāreti, na codeti, na sāreti, na bhikkhūhi sampayojeti—",
  "pli-tv-kd11:16.2.21_0": "imehi kho, bhikkhave,",
  "pli-tv-kd11:16.2.21_1": "aṭṭhahaṅgehi samannāgatassa bhikkhuno pabbājanīyakammaṁ paṭippassambhetabbaṁ.",
  "pli-tv-kd11:16.2.22_0": "Pabbājanīyakamme paṭippassambhetabbaaṭṭhārasakaṁ niṭṭhitaṁ.",
  "pli-tv-kd11:17.1.1_0": "Evañca pana, bhikkhave, paṭippassambhetabbaṁ.",
  "pli-tv-kd11:17.1.2_0": "Tena, bhikkhave,",
  "pli-tv-kd11:17.1.2_1": "pabbājanīyakammakatena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd11:17.1.3_0": "‘ahaṁ, bhante,",
  "pli-tv-kd11:17.1.3_1": "saṅghena pabbājanīyakammakato sammā vattāmi, lomaṁ pātemi, netthāraṁ vattāmi,",
  "pli-tv-kd11:17.1.3_2": "pabbājanīyassa kammassa paṭippassaddhiṁ yācāmī’ti.",
  "pli-tv-kd11:17.1.4_0": "Dutiyampi yācitabbā.",
  "pli-tv-kd11:17.1.5_0": "Tatiyampi yācitabbā.",
  "pli-tv-kd11:17.1.6_0": "Byattena bhikkhunā paṭibalena saṅgho ñāpetabbo—",
  "pli-tv-kd11:17.2.1_0": "‘Suṇātu me, bhante, saṅgho.",
  "pli-tv-kd11:17.2.2_0": "Ayaṁ itthannāmo bhikkhu saṅghena pabbājanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:17.2.2_1": "pabbājanīyassa kammassa paṭippassaddhiṁ yācati.",
  "pli-tv-kd11:17.2.3_0": "Yadi saṅghassa pattakallaṁ,",
  "pli-tv-kd11:17.2.3_1": "saṅgho itthannāmassa bhikkhuno pabbājanīyakammaṁ paṭippassambheyya.",
  "pli-tv-kd11:17.2.4_0": "Esā ñatti.",
  "pli-tv-kd11:17.2.5_0": "Suṇātu me, bhante, saṅgho.",
  "pli-tv-kd11:17.2.6_0": "Ayaṁ itthannāmo bhikkhu saṅghena pabbājanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:17.2.6_1": "pabbājanīyassa kammassa paṭippassaddhiṁ yācati.",
  "pli-tv-kd11:17.2.7_0": "Saṅgho itthannāmassa bhikkhuno pabbājanīyakammaṁ paṭippassambheti.",
  "pli-tv-kd11:17.2.8_0": "Yassāyasmato khamati itthannāmassa bhikkhuno pabbājanīyassa kammassa paṭippassaddhi, so tuṇhassa;",
  "pli-tv-kd11:17.2.9_0": "yassa nakkhamati, so bhāseyya.",
  "pli-tv-kd11:17.2.10_0": "Dutiyampi etamatthaṁ vadāmi …pe…",
  "pli-tv-kd11:17.2.11_0": "tatiyampi etamatthaṁ vadāmi.",
  "pli-tv-kd11:17.2.12_0": "Suṇātu me, bhante, saṅgho.",
  "pli-tv-kd11:17.2.13_0": "Ayaṁ itthannāmo bhikkhu saṅghena pabbājanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:17.2.13_1": "pabbājanīyassa kammassa paṭippassaddhiṁ yācati.",
  "pli-tv-kd11:17.2.14_0": "Saṅgho itthannāmassa bhikkhuno pabbājanīyakammaṁ paṭippassambheti.",
  "pli-tv-kd11:17.2.15_0": "Yassāyasmato khamati itthannāmassa bhikkhuno pabbājanīyassa kammassa paṭippassaddhi, so tuṇhassa;",
  "pli-tv-kd11:17.2.16_0": "yassa nakkhamati, so bhāseyya.",
  "pli-tv-kd11:17.2.17_0": "Paṭippassaddhaṁ saṅghena itthannāmassa bhikkhuno pabbājanīyakammaṁ.",
  "pli-tv-kd11:17.2.18_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:17.2.19_0": "Pabbājanīyakammaṁ niṭṭhitaṁ tatiyaṁ.",
  "pli-tv-kd11:18.1.0_0": "4. Paṭisāraṇīyakamma",
  "pli-tv-kd11:18.1.1_0": "Tena kho pana samayena āyasmā sudhammo macchikāsaṇḍe cittassa gahapatino āvāsiko hoti, navakammiko dhuvabhattiko.",
  "pli-tv-kd11:18.1.2_0": "Yadā citto gahapati saṅghaṁ vā gaṇaṁ vā puggalaṁ vā nimantetukāmo hoti tadā na āyasmantaṁ sudhammaṁ anapaloketvā saṅghaṁ vā gaṇaṁ vā puggalaṁ vā nimanteti.",
  "pli-tv-kd11:18.1.3_0": "Tena kho pana samayena sambahulā therā bhikkhū, āyasmā ca sāriputto, āyasmā ca mahāmoggallāno, āyasmā ca mahākaccāno, āyasmā ca mahākoṭṭhiko, āyasmā ca mahākappino, āyasmā ca mahācundo, āyasmā ca anuruddho, āyasmā ca revato, āyasmā ca upāli, āyasmā ca ānando, āyasmā ca rāhulo,",
  "pli-tv-kd11:18.1.3_1": "kāsīsu cārikaṁ caramānā yena macchikāsaṇḍo tadavasaruṁ.",
  "pli-tv-kd11:18.1.4_0": "Assosi kho citto gahapati therā kira bhikkhū macchikāsaṇḍaṁ anuppattāti.",
  "pli-tv-kd11:18.1.5_0": "Atha kho citto gahapati yena therā bhikkhū tenupasaṅkami,",
  "pli-tv-kd11:18.1.5_1": "upasaṅkamitvā there bhikkhū abhivādetvā ekamantaṁ nisīdi.",
  "pli-tv-kd11:18.1.6_0": "Ekamantaṁ nisinnaṁ kho cittaṁ gahapatiṁ āyasmā sāriputto dhammiyā kathāya sandassesi samādapesi samuttejesi sampahaṁsesi.",
  "pli-tv-kd11:18.1.7_0": "Atha kho citto gahapati āyasmatā sāriputtena dhammiyā kathāya sandassito samādapito samuttejito sampahaṁsito there bhikkhū etadavoca—",
  "pli-tv-kd11:18.1.8_0": "“adhivāsentu me, bhante,",
  "pli-tv-kd11:18.1.8_1": "therā svātanāya āgantukabhattan”ti.",
  "pli-tv-kd11:18.1.9_0": "Adhivāsesuṁ kho therā bhikkhū tuṇhībhāvena.",
  "pli-tv-kd11:18.2.1_0": "Atha kho citto gahapati therānaṁ bhikkhūnaṁ adhivāsanaṁ viditvā uṭṭhāyāsanā there bhikkhū abhivādetvā padakkhiṇaṁ katvā yenāyasmā sudhammo tenupasaṅkami,",
  "pli-tv-kd11:18.2.1_1": "upasaṅkamitvā āyasmantaṁ sudhammaṁ abhivādetvā ekamantaṁ aṭṭhāsi.",
  "pli-tv-kd11:18.2.2_0": "Ekamantaṁ ṭhito kho citto gahapati āyasmantaṁ sudhammaṁ etadavoca—",
  "pli-tv-kd11:18.2.3_0": "“adhivāsetu me, bhante,",
  "pli-tv-kd11:18.2.3_1": "ayyo sudhammo svātanāya bhattaṁ saddhiṁ therehī”ti.",
  "pli-tv-kd11:18.2.4_0": "Atha kho āyasmā sudhammo—",
  "pli-tv-kd11:18.2.5_0": "“pubbe khvāyaṁ citto gahapati yadā saṅghaṁ vā gaṇaṁ vā puggalaṁ vā nimantetukāmo na maṁ anapaloketvā saṅghaṁ vā gaṇaṁ vā puggalaṁ vā nimanteti;",
  "pli-tv-kd11:18.2.6_0": "sodāni maṁ anapaloketvā there bhikkhū nimantesi;",
  "pli-tv-kd11:18.2.7_0": "duṭṭhodānāyaṁ citto gahapati anapekkho virattarūpo mayī”ti cittaṁ gahapatiṁ etadavoca—",
  "pli-tv-kd11:18.2.8_0": "“alaṁ, gahapati, nādhivāsemī”ti.",
  "pli-tv-kd11:18.2.9_0": "Dutiyampi kho …pe…",
  "pli-tv-kd11:18.2.10_0": "tatiyampi kho citto gahapati āyasmantaṁ sudhammaṁ etadavoca—",
  "pli-tv-kd11:18.2.11_0": "“adhivāsetu me, bhante,",
  "pli-tv-kd11:18.2.11_1": "ayyo sudhammo svātanāya bhattaṁ saddhiṁ therehī”ti.",
  "pli-tv-kd11:18.2.12_0": "“Alaṁ, gahapati, nādhivāsemī”ti.",
  "pli-tv-kd11:18.2.13_0": "Atha kho citto gahapati—",
  "pli-tv-kd11:18.2.14_0": "“kiṁ me karissati ayyo sudhammo adhivāsento vā anadhivāsento vā”ti āyasmantaṁ sudhammaṁ abhivādetvā padakkhiṇaṁ katvā pakkāmi.",
  "pli-tv-kd11:18.3.1_0": "Atha kho citto gahapati tassā rattiyā accayena therānaṁ bhikkhūnaṁ paṇītaṁ khādanīyaṁ bhojanīyaṁ paṭiyādāpesi.",
  "pli-tv-kd11:18.3.2_0": "Atha kho āyasmā sudhammo—",
  "pli-tv-kd11:18.3.3_0": "“yannūnāhaṁ cittassa gahapatino therānaṁ bhikkhūnaṁ paṭiyattaṁ passeyyan”ti pubbaṇhasamayaṁ nivāsetvā pattacīvaramādāya yena cittassa gahapatino nivesanaṁ tenupasaṅkami,",
  "pli-tv-kd11:18.3.3_1": "upasaṅkamitvā paññatte āsane nisīdi.",
  "pli-tv-kd11:18.3.4_0": "Atha kho citto gahapati yenāyasmā sudhammo tenupasaṅkami,",
  "pli-tv-kd11:18.3.4_1": "upasaṅkamitvā āyasmantaṁ sudhammaṁ abhivādetvā ekamantaṁ nisīdi.",
  "pli-tv-kd11:18.3.5_0": "Ekamantaṁ nisinnaṁ kho cittaṁ gahapatiṁ āyasmā sudhammo etadavoca—",
  "pli-tv-kd11:18.3.6_0": "“pahūtaṁ kho te idaṁ, gahapati,",
  "pli-tv-kd11:18.3.6_1": "khādanīyaṁ bhojanīyaṁ paṭiyattaṁ;",
  "pli-tv-kd11:18.3.7_0": "ekā ca kho idha natthi yadidaṁ tilasaṅguḷikā”ti.",
  "pli-tv-kd11:18.3.8_0": "“Bahumhi vata, bhante,",
  "pli-tv-kd11:18.3.8_1": "ratane buddhavacane vijjamāne ayyena sudhammena yadeva kiñci bhāsitaṁ yadidaṁ tilasaṅguḷikāti.",
  "pli-tv-kd11:18.3.9_0": "Bhūtapubbaṁ, bhante,",
  "pli-tv-kd11:18.3.9_1": "dakkhiṇāpathakā vāṇijā puratthimaṁ janapadaṁ agamaṁsu vāṇijjāya.",
  "pli-tv-kd11:18.3.10_0": "Te tato kukkuṭiṁ ānesuṁ.",
  "pli-tv-kd11:18.3.11_0": "Atha kho sā, bhante,",
  "pli-tv-kd11:18.3.11_1": "kukkuṭī kākena saddhiṁ saṁvāsaṁ kappesi.",
  "pli-tv-kd11:18.3.12_0": "Sā potakaṁ janesi.",
  "pli-tv-kd11:18.3.13_0": "Yadā kho so, bhante,",
  "pli-tv-kd11:18.3.13_1": "kukkuṭapotako kākavassaṁ vassitukāmo hoti, kākakukkuṭīti vassati;",
  "pli-tv-kd11:18.3.14_0": "yadā kukkuṭivassaṁ vassitukāmo hoti, kukkuṭikākāti vassati.",
  "pli-tv-kd11:18.3.15_0": "Evameva kho, bhante,",
  "pli-tv-kd11:18.3.15_1": "bahumhi ratane buddhavacane vijjamāne ayyena sudhammena yadeva kiñci bhāsitaṁ yadidaṁ tilasaṅguḷikā”ti.",
  "pli-tv-kd11:18.4.1_0": "“Akkosasi maṁ tvaṁ, gahapati, paribhāsasi maṁ tvaṁ, gahapati.",
  "pli-tv-kd11:18.4.2_0": "Eso te, gahapati, āvāso, pakkamissāmī”ti.",
  "pli-tv-kd11:18.4.3_0": "“Nāhaṁ, bhante, ayyaṁ sudhammaṁ akkosāmi, paribhāsāmi.",
  "pli-tv-kd11:18.4.4_0": "Vasatu, bhante, ayyo sudhammo macchikāsaṇḍe.",
  "pli-tv-kd11:18.4.5_0": "Ramaṇīyaṁ ambāṭakavanaṁ.",
  "pli-tv-kd11:18.4.6_0": "Ahaṁ ayyassa sudhammassa ussukkaṁ karissāmi,",
  "pli-tv-kd11:18.4.6_1": "cīvarapiṇḍapātasenāsanagilānappaccayabhesajjaparikkhārānan”ti.",
  "pli-tv-kd11:18.4.7_0": "Dutiyampi kho …pe…",
  "pli-tv-kd11:18.4.8_0": "tatiyampi kho āyasmā sudhammo cittaṁ gahapatiṁ etadavoca—",
  "pli-tv-kd11:18.4.9_0": "“akkosasi maṁ tvaṁ, gahapati, paribhāsasi maṁ tvaṁ, gahapati.",
  "pli-tv-kd11:18.4.10_0": "Eso te, gahapati, āvāso, pakkamissāmī”ti.",
  "pli-tv-kd11:18.4.11_0": "“Kahaṁ, bhante, ayyo sudhammo gamissatī”ti?",
  "pli-tv-kd11:18.4.12_0": "“Sāvatthiṁ kho ahaṁ, gahapati,",
  "pli-tv-kd11:18.4.12_1": "gamissāmi bhagavantaṁ dassanāyā”ti.",
  "pli-tv-kd11:18.4.13_0": "“Tena hi, bhante, yañca attanā bhaṇitaṁ,",
  "pli-tv-kd11:18.4.13_1": "yañca mayā bhaṇitaṁ taṁ sabbaṁ bhagavato ārocehi.",
  "pli-tv-kd11:18.4.14_0": "Anacchariyaṁ kho panetaṁ, bhante,",
  "pli-tv-kd11:18.4.14_1": "yaṁ ayyo sudhammo punadeva macchikāsaṇḍaṁ paccāgaccheyyā”ti.",
  "pli-tv-kd11:18.5.1_0": "Atha kho āyasmā sudhammo senāsanaṁ saṁsāmetvā pattacīvaramādāya yena sāvatthi tena pakkāmi.",
  "pli-tv-kd11:18.5.2_0": "Anupubbena yena sāvatthi jetavanaṁ anāthapiṇḍikassa ārāmo yena bhagavā tenupasaṅkami,",
  "pli-tv-kd11:18.5.2_1": "upasaṅkamitvā bhagavantaṁ abhivādetvā ekamantaṁ nisīdi.",
  "pli-tv-kd11:18.5.3_0": "Ekamantaṁ nisinno kho āyasmā sudhammo yañca attanā bhaṇitaṁ yañca cittena gahapatinā bhaṇitaṁ taṁ sabbaṁ bhagavato ārocesi.",
  "pli-tv-kd11:18.5.4_0": "Vigarahi buddho bhagavā—",
  "pli-tv-kd11:18.5.5_0": "“ananucchavikaṁ, moghapurisa,",
  "pli-tv-kd11:18.5.5_1": "ananulomikaṁ appatirūpaṁ assāmaṇakaṁ akappiyaṁ akaraṇīyaṁ.",
  "pli-tv-kd11:18.5.6_0": "Kathañhi nāma tvaṁ, moghapurisa,",
  "pli-tv-kd11:18.5.6_1": "cittaṁ gahapatiṁ saddhaṁ pasannaṁ dāyakaṁ kārakaṁ saṅghupaṭṭhākaṁ hīnena khuṁsessasi, hīnena vambhessasi?",
  "pli-tv-kd11:18.5.7_0": "Netaṁ, moghapurisa, appasannānaṁ vā pasādāya …pe…",
  "pli-tv-kd11:18.5.8_0": "vigarahitvā …pe…",
  "pli-tv-kd11:18.5.9_0": "dhammiṁ kathaṁ katvā bhikkhū āmantesi—",
  "pli-tv-kd11:18.5.10_0": "“tena hi, bhikkhave,",
  "pli-tv-kd11:18.5.10_1": "saṅgho sudhammassa bhikkhuno paṭisāraṇīyakammaṁ karotu—",
  "pli-tv-kd11:18.5.11_0": "citto te gahapati khamāpetabboti.",
  "pli-tv-kd11:18.6.1_0": "Evañca pana, bhikkhave, kātabbaṁ—",
  "pli-tv-kd11:18.6.2_0": "paṭhamaṁ sudhammo bhikkhu codetabbo, codetvā sāretabbo, sāretvā āpattiṁ āropetabbo,",
  "pli-tv-kd11:18.6.2_1": "āpattiṁ āropetvā byattena bhikkhunā paṭibalena saṅgho ñāpetabbo—",
  "pli-tv-kd11:18.6.3_0": "‘Suṇātu me, bhante, saṅgho.",
  "pli-tv-kd11:18.6.4_0": "Ayaṁ sudhammo bhikkhu cittaṁ gahapatiṁ saddhaṁ pasannaṁ dāyakaṁ kārakaṁ saṅghupaṭṭhākaṁ hīnena khuṁseti, hīnena vambheti.",
  "pli-tv-kd11:18.6.5_0": "Yadi saṅghassa pattakallaṁ,",
  "pli-tv-kd11:18.6.5_1": "saṅgho sudhammassa bhikkhuno paṭisāraṇīyakammaṁ kareyya—",
  "pli-tv-kd11:18.6.6_0": "citto te gahapati khamāpetabboti.",
  "pli-tv-kd11:18.6.7_0": "Esā ñatti.",
  "pli-tv-kd11:18.6.8_0": "Suṇātu me, bhante, saṅgho.",
  "pli-tv-kd11:18.6.9_0": "Ayaṁ sudhammo bhikkhu cittaṁ gahapatiṁ saddhaṁ pasannaṁ dāyakaṁ kārakaṁ saṅghupaṭṭhākaṁ hīnena khuṁseti, hīnena vambheti.",
  "pli-tv-kd11:18.6.10_0": "Saṅgho sudhammassa bhikkhuno paṭisāraṇīyakammaṁ karoti—",
  "pli-tv-kd11:18.6.11_0": "citto te gahapati khamāpetabboti.",
  "pli-tv-kd11:18.6.12_0": "Yassāyasmato khamati sudhammassa bhikkhuno paṭisāraṇīyassa kammassa karaṇaṁ—citto te gahapati khamāpetabboti, so tuṇhassa;",
  "pli-tv-kd11:18.6.13_0": "yassa nakkhamati, so bhāseyya.",
  "pli-tv-kd11:18.6.14_0": "Dutiyampi etamatthaṁ vadāmi …pe…",
  "pli-tv-kd11:18.6.15_0": "tatiyampi etamatthaṁ vadāmi—",
  "pli-tv-kd11:18.6.16_0": "suṇātu me, bhante, saṅgho.",
  "pli-tv-kd11:18.6.17_0": "Ayaṁ sudhammo bhikkhu cittaṁ gahapatiṁ saddhaṁ pasannaṁ dāyakaṁ kārakaṁ saṅghupaṭṭhākaṁ hīnena khuṁseti, hīnena vambheti.",
  "pli-tv-kd11:18.6.18_0": "Saṅgho sudhammassa bhikkhuno paṭisāraṇīyakammaṁ karoti—",
  "pli-tv-kd11:18.6.19_0": "citto te gahapati khamāpetabboti.",
  "pli-tv-kd11:18.6.20_0": "Yassāyasmato khamati sudhammassa bhikkhuno paṭisāraṇīyassa kammassa karaṇaṁ—citto te gahapati khamāpetabboti, so tuṇhassa;",
  "pli-tv-kd11:18.6.21_0": "yassa nakkhamati, so bhāseyya.",
  "pli-tv-kd11:18.6.22_0": "Kataṁ saṅghena sudhammassa bhikkhuno paṭisāraṇīyakammaṁ—",
  "pli-tv-kd11:18.6.23_0": "citto te gahapati khamāpetabboti.",
  "pli-tv-kd11:18.6.24_0": "Khamati saṅghassa, tasmā tuṇhī, evametaṁ dhārayāmī’ti.",
  "pli-tv-kd11:19.1.0_0": "4.1. Adhammakammadvādasaka",
  "pli-tv-kd11:19.1.1_0": "Tīhi, bhikkhave,",
  "pli-tv-kd11:19.1.1_1": "aṅgehi samannāgataṁ paṭisāraṇīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:19.1.2_0": "Asammukhā kataṁ hoti, appaṭipucchā kataṁ hoti, appaṭiññāya kataṁ hoti—",
  "pli-tv-kd11:19.1.3_0": "imehi kho, bhikkhave,",
  "pli-tv-kd11:19.1.3_1": "tīhaṅgehi samannāgataṁ paṭisāraṇīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:19.1.4_0": "Aparehipi, bhikkhave,",
  "pli-tv-kd11:19.1.4_1": "tīhaṅgehi samannāgataṁ paṭisāraṇīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:19.1.5_0": "Anāpattiyā kataṁ hoti,",
  "pli-tv-kd11:19.1.5_1": "adesanāgāminiyā āpattiyā kataṁ hoti,",
  "pli-tv-kd11:19.1.5_2": "desitāya āpattiyā kataṁ hoti …pe…",
  "pli-tv-kd11:19.1.6_0": "acodetvā kataṁ hoti, asāretvā kataṁ hoti,",
  "pli-tv-kd11:19.1.6_1": "āpattiṁ anāropetvā kataṁ hoti …pe…",
  "pli-tv-kd11:19.1.7_0": "asammukhā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.8_0": "appaṭipucchā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.9_0": "appaṭiññāya kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.10_0": "anāpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.11_0": "adesanāgāminiyā āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.12_0": "desitāya āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.13_0": "acodetvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.14_0": "asāretvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:19.1.15_0": "āpattiṁ anāropetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:19.1.16_0": "imehi kho, bhikkhave,",
  "pli-tv-kd11:19.1.16_1": "tīhaṅgehi samannāgataṁ paṭisāraṇīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:19.1.17_0": "Paṭisāraṇīyakamme adhammakammadvādasakaṁ niṭṭhitaṁ.",
  "pli-tv-kd11:19.1.18.0_0": "4.2. Dhammakammadvādasaka",
  "pli-tv-kd11:19.1.18.1_0": "Tīhi, bhikkhave,",
  "pli-tv-kd11:19.1.18.1_1": "aṅgehi samannāgataṁ paṭisāraṇīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:19.1.19_0": "Sammukhā kataṁ hoti, paṭipucchā kataṁ hoti, paṭiññāya kataṁ hoti—",
  "pli-tv-kd11:19.1.20_0": "imehi kho, bhikkhave,",
  "pli-tv-kd11:19.1.20_1": "tīhaṅgehi samannāgataṁ paṭisāraṇīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:19.1.21_0": "Aparehipi, bhikkhave,",
  "pli-tv-kd11:19.1.21_1": "tīhaṅgehi samannāgataṁ paṭisāraṇīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:19.1.22_0": "Āpattiyā kataṁ hoti,",
  "pli-tv-kd11:19.1.22_1": "desanāgāminiyā āpattiyā kataṁ hoti,",
  "pli-tv-kd11:19.1.22_2": "adesitāya āpattiyā kataṁ hoti …pe…",
  "pli-tv-kd11:19.1.23_0": "codetvā kataṁ hoti, sāretvā kataṁ hoti,",
  "pli-tv-kd11:19.1.23_1": "āpattiṁ āropetvā kataṁ hoti …pe…",
  "pli-tv-kd11:19.1.24_0": "sammukhā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.25_0": "paṭipucchā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.26_0": "paṭiññāya kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.27_0": "āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.28_0": "desanāgāminiyā āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.29_0": "adesitāya āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.30_0": "codetvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.31_0": "sāretvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:19.1.32_0": "āpattiṁ āropetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:19.1.33_0": "imehi kho, bhikkhave,",
  "pli-tv-kd11:19.1.33_1": "tīhaṅgehi samannāgataṁ paṭisāraṇīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:19.1.34_0": "Paṭisāraṇīyakamme dhammakammadvādasakaṁ niṭṭhitaṁ.",
  "pli-tv-kd11:20.1.0_0": "4.3. Ākaṅkhamānacatukka",
  "pli-tv-kd11:20.1.1_0": "Pañcahi, bhikkhave,",
  "pli-tv-kd11:20.1.1_1": "aṅgehi samannāgatassa bhikkhuno, ākaṅkhamāno saṅgho, paṭisāraṇīyakammaṁ kareyya.",
  "pli-tv-kd11:20.1.2_0": "Gihīnaṁ alābhāya parisakkati,",
  "pli-tv-kd11:20.1.2_1": "gihīnaṁ anatthāya parisakkati,",
  "pli-tv-kd11:20.1.2_2": "gihīnaṁ anāvāsāya parisakkati, gihī akkosati paribhāsati, gihī gihīhi bhedeti—",
  "pli-tv-kd11:20.1.3_0": "imehi kho, bhikkhave,",
  "pli-tv-kd11:20.1.3_1": "pañcahaṅgehi samannāgatassa bhikkhuno, ākaṅkhamāno saṅgho, paṭisāraṇīyakammaṁ kareyya.",
  "pli-tv-kd11:20.1.4_0": "Aparehipi, bhikkhave,",
  "pli-tv-kd11:20.1.4_1": "pañcahaṅgehi samannāgatassa bhikkhuno, ākaṅkhamāno saṅgho, paṭisāraṇīyakammaṁ kareyya.",
  "pli-tv-kd11:20.1.5_0": "Gihīnaṁ buddhassa avaṇṇaṁ bhāsati,",
  "pli-tv-kd11:20.1.5_1": "gihīnaṁ dhammassa avaṇṇaṁ bhāsati,",
  "pli-tv-kd11:20.1.5_2": "gihīnaṁ saṅghassa avaṇṇaṁ bhāsati,",
  "pli-tv-kd11:20.1.5_3": "gihī hīnena khuṁseti hīnena vambheti,",
  "pli-tv-kd11:20.1.5_4": "gihīnaṁ dhammikaṁ paṭissavaṁ na saccāpeti—",
  "pli-tv-kd11:20.1.6_0": "imehi kho, bhikkhave,",
  "pli-tv-kd11:20.1.6_1": "pañcahaṅgehi samannāgatassa bhikkhuno, ākaṅkhamāno saṅgho, paṭisāraṇīyakammaṁ kareyya.",
  "pli-tv-kd11:20.1.7_0": "Pañcannaṁ, bhikkhave, bhikkhūnaṁ, ākaṅkhamāno saṅgho, paṭisāraṇīyakammaṁ kareyya.",
  "pli-tv-kd11:20.1.8_0": "Eko gihīnaṁ alābhāya parisakkati,",
  "pli-tv-kd11:20.1.8_1": "eko gihīnaṁ anatthāya parisakkati,",
  "pli-tv-kd11:20.1.8_2": "eko gihīnaṁ anāvāsāya parisakkati,",
  "pli-tv-kd11:20.1.8_3": "eko gihī akkosati paribhāsati, eko gihī gihīhi bhedeti—",
  "pli-tv-kd11:20.1.9_0": "imesaṁ kho, bhikkhave, pañcannaṁ bhikkhūnaṁ, ākaṅkhamāno saṅgho, paṭisāraṇīyakammaṁ kareyya. ",
  "pli-tv-kd11:20.1.10_0": "Aparesampi, bhikkhave, pañcannaṁ bhikkhūnaṁ, ākaṅkhamāno saṅgho, paṭisāraṇīyakammaṁ kareyya.",
  "pli-tv-kd11:20.1.11_0": "Eko gihīnaṁ buddhassa avaṇṇaṁ bhāsati,",
  "pli-tv-kd11:20.1.11_1": "eko gihīnaṁ dhammassa avaṇṇaṁ bhāsati,",
  "pli-tv-kd11:20.1.11_2": "eko gihīnaṁ saṅghassa avaṇṇaṁ bhāsati,",
  "pli-tv-kd11:20.1.11_3": "eko gihī hīnena khuṁseti hīnena vambheti,",
  "pli-tv-kd11:20.1.11_4": "eko gihīnaṁ dhammikaṁ paṭissavaṁ na saccāpeti—",
  "pli-tv-kd11:20.1.12_0": "imesaṁ kho, bhikkhave, pañcannaṁ bhikkhūnaṁ, ākaṅkhamāno saṅgho, paṭisāraṇīyakammaṁ kareyya. ",
  "pli-tv-kd11:20.1.13_0": "Ākaṅkhamānacatukkaṁ niṭṭhitaṁ.",
  "pli-tv-kd11:21.1.0_0": "4.4. Aṭṭhārasavatta",
  "pli-tv-kd11:21.1.1_0": "Paṭisāraṇīyakammakatena, bhikkhave, bhikkhunā sammā vattitabbaṁ.",
  "pli-tv-kd11:21.1.2_0": "Tatrāyaṁ sammāvattanā—",
  "pli-tv-kd11:21.1.3_0": "na upasampādetabbaṁ,",
  "pli-tv-kd11:21.1.4_0": "na nissayo dātabbo,",
  "pli-tv-kd11:21.1.5_0": "na sāmaṇero upaṭṭhāpetabbo,",
  "pli-tv-kd11:21.1.6_0": "na bhikkhunovādakasammuti sāditabbā,",
  "pli-tv-kd11:21.1.7_0": "sammatenapi bhikkhuniyo na ovaditabbā.",
  "pli-tv-kd11:21.1.8_0": "Yāya āpattiyā saṅghena paṭisāraṇīyakammaṁ kataṁ hoti sā āpatti na āpajjitabbā,",
  "pli-tv-kd11:21.1.9_0": "aññā vā tādisikā,",
  "pli-tv-kd11:21.1.10_0": "tato vā pāpiṭṭhatarā;",
  "pli-tv-kd11:21.1.11_0": "kammaṁ na garahitabbaṁ,",
  "pli-tv-kd11:21.1.12_0": "kammikā na garahitabbā.",
  "pli-tv-kd11:21.1.13_0": "Na pakatattassa bhikkhuno uposatho ṭhapetabbo,",
  "pli-tv-kd11:21.1.14_0": "na pavāraṇā ṭhapetabbā,",
  "pli-tv-kd11:21.1.15_0": "na savacanīyaṁ kātabbaṁ,",
  "pli-tv-kd11:21.1.16_0": "na anuvādo paṭṭhapetabbo,",
  "pli-tv-kd11:21.1.17_0": "na okāso kāretabbo,",
  "pli-tv-kd11:21.1.18_0": "na codetabbo,",
  "pli-tv-kd11:21.1.19_0": "na sāretabbo,",
  "pli-tv-kd11:21.1.20_0": "na bhikkhūhi sampayojetabban”ti.",
  "pli-tv-kd11:21.1.21_0": "Paṭisāraṇīyakamme aṭṭhārasavattaṁ niṭṭhitaṁ.",
  "pli-tv-kd11:22.1.1_0": "Atha kho saṅgho sudhammassa bhikkhuno paṭisāraṇīyakammaṁ akāsi—",
  "pli-tv-kd11:22.1.2_0": "“citto te gahapati khamāpetabbo”ti.",
  "pli-tv-kd11:22.1.3_0": "So saṅghena paṭisāraṇīyakammakato macchikāsaṇḍaṁ gantvā maṅkubhūto nāsakkhi cittaṁ gahapatiṁ khamāpetuṁ.",
  "pli-tv-kd11:22.1.4_0": "Punadeva sāvatthiṁ paccāgañchi.",
  "pli-tv-kd11:22.1.5_0": "Bhikkhū evamāhaṁsu—",
  "pli-tv-kd11:22.1.6_0": "“khamāpito tayā, āvuso sudhamma, citto gahapatī”ti?",
  "pli-tv-kd11:22.1.7_0": "“Idhāhaṁ, āvuso,",
  "pli-tv-kd11:22.1.7_1": "macchikāsaṇḍaṁ gantvā maṅkubhūto nāsakkhiṁ cittaṁ gahapatiṁ khamāpetun”ti.",
  "pli-tv-kd11:22.1.8_0": "Bhikkhū bhagavato etamatthaṁ ārocesuṁ …pe….",
  "pli-tv-kd11:22.2.1_0": "“Tena hi, bhikkhave,",
  "pli-tv-kd11:22.2.1_1": "saṅgho sudhammassa bhikkhuno anudūtaṁ detu—",
  "pli-tv-kd11:22.2.2_0": "cittaṁ gahapatiṁ khamāpetuṁ.",
  "pli-tv-kd11:22.2.3_0": "Evañca pana, bhikkhave, dātabbo—",
  "pli-tv-kd11:22.2.4_0": "paṭhamaṁ bhikkhu yācitabbo,",
  "pli-tv-kd11:22.2.4_1": "yācitvā byattena bhikkhunā paṭibalena saṅgho ñāpetabbo—",
  "pli-tv-kd11:22.2.5_0": "‘Suṇātu me, bhante, saṅgho.",
  "pli-tv-kd11:22.2.6_0": "Yadi saṅghassa pattakallaṁ,",
  "pli-tv-kd11:22.2.6_1": "saṅgho itthannāmaṁ bhikkhuṁ sudhammassa bhikkhuno anudūtaṁ dadeyya cittaṁ gahapatiṁ khamāpetuṁ.",
  "pli-tv-kd11:22.2.7_0": "Esā ñatti.",
  "pli-tv-kd11:22.2.8_0": "Suṇātu me, bhante, saṅgho.",
  "pli-tv-kd11:22.2.9_0": "Saṅgho itthannāmaṁ bhikkhuṁ sudhammassa bhikkhuno anudūtaṁ deti cittaṁ gahapatiṁ khamāpetuṁ.",
  "pli-tv-kd11:22.2.10_0": "Yassāyasmato khamati itthannāmassa bhikkhuno sudhammassa bhikkhuno anudūtassa dānaṁ cittaṁ gahapatiṁ khamāpetuṁ, so tuṇhassa;",
  "pli-tv-kd11:22.2.11_0": "yassa nakkhamati, so bhāseyya.",
  "pli-tv-kd11:22.2.12_0": "Dinno saṅghena itthannāmo bhikkhu sudhammassa bhikkhuno anudūto cittaṁ gahapatiṁ khamāpetuṁ.",
  "pli-tv-kd11:22.2.13_0": "Khamati saṅghassa, tasmā tuṇhī, evametaṁ dhārayāmī’ti.",
  "pli-tv-kd11:22.3.1_0": "Tena, bhikkhave,",
  "pli-tv-kd11:22.3.1_1": "sudhammena bhikkhunā anudūtena bhikkhunā saddhiṁ macchikāsaṇḍaṁ gantvā citto gahapati khamāpetabbo—",
  "pli-tv-kd11:22.3.2_0": "‘khama, gahapati, pasādemi tan’ti.",
  "pli-tv-kd11:22.3.3_0": "Evañce vuccamāno khamati, iccetaṁ kusalaṁ.",
  "pli-tv-kd11:22.3.4_0": "No ce khamati, anudūtena bhikkhunā vattabbo—",
  "pli-tv-kd11:22.3.5_0": "‘khama, gahapati, imassa bhikkhuno, pasādeti tan’ti.",
  "pli-tv-kd11:22.3.6_0": "Evañce vuccamāno khamati, iccetaṁ kusalaṁ.",
  "pli-tv-kd11:22.3.7_0": "No ce khamati, anudūtena bhikkhunā vattabbo—",
  "pli-tv-kd11:22.3.8_0": "‘khama, gahapati, imassa bhikkhuno, ahaṁ taṁ pasādemī’ti.",
  "pli-tv-kd11:22.3.9_0": "Evañce vuccamāno khamati, iccetaṁ kusalaṁ.",
  "pli-tv-kd11:22.3.10_0": "No ce khamati, anudūtena bhikkhunā vattabbo—",
  "pli-tv-kd11:22.3.11_0": "‘khama, gahapati, imassa bhikkhuno, saṅghassa vacanenā’ti.",
  "pli-tv-kd11:22.3.12_0": "Evañce vuccamāno khamati, iccetaṁ kusalaṁ.",
  "pli-tv-kd11:22.3.13_0": "No ce khamati,",
  "pli-tv-kd11:22.3.13_1": "anudūtena bhikkhunā sudhammo bhikkhu cittassa gahapatino dassanūpacāraṁ avijahāpetvā savanūpacāraṁ avijahāpetvā ekaṁsaṁ uttarāsaṅgaṁ kārāpetvā ukkuṭikaṁ nisīdāpetvā añjaliṁ paggaṇhāpetvā taṁ āpattiṁ desāpetabbo”ti.",
  "pli-tv-kd11:23.1.1_0": "Atha kho āyasmā sudhammo anudūtena bhikkhunā saddhiṁ macchikāsaṇḍaṁ gantvā cittaṁ gahapatiṁ khamāpesi.",
  "pli-tv-kd11:23.1.2_0": "So sammā vattati, lomaṁ pāteti, netthāraṁ vattati,",
  "pli-tv-kd11:23.1.2_1": "bhikkhū upasaṅkamitvā evaṁ vadeti—",
  "pli-tv-kd11:23.1.3_0": "“ahaṁ, āvuso,",
  "pli-tv-kd11:23.1.3_1": "saṅghena paṭisāraṇīyakammakato sammā vattāmi, lomaṁ pātemi, netthāraṁ vattāmi.",
  "pli-tv-kd11:23.1.4_0": "Kathaṁ nu kho mayā paṭipajjitabban”ti?",
  "pli-tv-kd11:23.1.5_0": "Bhikkhū bhagavato etamatthaṁ ārocesuṁ …pe…",
  "pli-tv-kd11:23.1.6_0": "“tena hi, bhikkhave,",
  "pli-tv-kd11:23.1.6_1": "saṅgho sudhammassa bhikkhuno paṭisāraṇīyakammaṁ paṭippassambhetu.",
  "pli-tv-kd11:23.2.0_0": "4.5. Nappaṭippassambhetabbaaṭṭhārasaka",
  "pli-tv-kd11:23.2.1_0": "Pañcahi, bhikkhave,",
  "pli-tv-kd11:23.2.1_1": "aṅgehi samannāgatassa bhikkhuno paṭisāraṇīyakammaṁ nappaṭippassambhetabbaṁ.",
  "pli-tv-kd11:23.2.2_0": "Upasampādeti, nissayaṁ deti, sāmaṇeraṁ upaṭṭhāpeti,",
  "pli-tv-kd11:23.2.2_1": "bhikkhunovādakasammutiṁ sādiyati,",
  "pli-tv-kd11:23.2.2_2": "sammatopi bhikkhuniyo ovadati—",
  "pli-tv-kd11:23.2.3_0": "imehi kho, bhikkhave,",
  "pli-tv-kd11:23.2.3_1": "pañcahaṅgehi samannāgatassa bhikkhuno paṭisāraṇīyakammaṁ nappaṭippassambhetabbaṁ.",
  "pli-tv-kd11:23.2.4_0": "Aparehipi, bhikkhave,",
  "pli-tv-kd11:23.2.4_1": "pañcahaṅgehi samannāgatassa bhikkhuno paṭisāraṇīyakammaṁ nappaṭippassambhetabbaṁ.",
  "pli-tv-kd11:23.2.5_0": "Yāya āpattiyā saṅghena paṭisāraṇīyakammaṁ kataṁ hoti taṁ āpattiṁ āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:23.2.6_0": "kammaṁ garahati, kammike garahati—",
  "pli-tv-kd11:23.2.7_0": "imehi kho, bhikkhave,",
  "pli-tv-kd11:23.2.7_1": "pañcahaṅgehi samannāgatassa bhikkhuno paṭisāraṇīyakammaṁ nappaṭippassambhetabbaṁ.",
  "pli-tv-kd11:23.2.8_0": "Aṭṭhahi, bhikkhave,",
  "pli-tv-kd11:23.2.8_1": "aṅgehi samannāgatassa bhikkhuno paṭisāraṇīyakammaṁ nappaṭippassambhetabbaṁ.",
  "pli-tv-kd11:23.2.9_0": "Pakatattassa bhikkhuno uposathaṁ ṭhapeti, pavāraṇaṁ ṭhapeti, savacanīyaṁ karoti, anuvādaṁ paṭṭhapeti, okāsaṁ kāreti, codeti, sāreti, bhikkhūhi sampayojeti—",
  "pli-tv-kd11:23.2.10_0": "imehi kho, bhikkhave,",
  "pli-tv-kd11:23.2.10_1": "aṭṭhahaṅgehi samannāgatassa bhikkhuno paṭisāraṇīyakammaṁ nappaṭippassambhetabbaṁ.",
  "pli-tv-kd11:23.2.11_0": "Paṭisāraṇīyakamme nappaṭippassambhetabbaaṭṭhārasakaṁ niṭṭhitaṁ.",
  "pli-tv-kd11:23.2.12.0_0": "4.6. Paṭippassambhetabbaaṭṭhārasaka",
  "pli-tv-kd11:23.2.12.1_0": "Pañcahi, bhikkhave,",
  "pli-tv-kd11:23.2.12.1_1": "aṅgehi samannāgatassa bhikkhuno paṭisāraṇīyakammaṁ paṭippassambhetabbaṁ.",
  "pli-tv-kd11:23.2.13_0": "Na upasampādeti, na nissayaṁ deti, na sāmaṇeraṁ upaṭṭhāpeti,",
  "pli-tv-kd11:23.2.13_1": "na bhikkhunovādakasammutiṁ sādiyati,",
  "pli-tv-kd11:23.2.13_2": "sammatopi bhikkhuniyo na ovadati—",
  "pli-tv-kd11:23.2.14_0": "imehi kho, bhikkhave,",
  "pli-tv-kd11:23.2.14_1": "pañcahaṅgehi samannāgatassa bhikkhuno paṭisāraṇīyakammaṁ paṭippassambhetabbaṁ.",
  "pli-tv-kd11:23.2.15_0": "Aparehipi, bhikkhave,",
  "pli-tv-kd11:23.2.15_1": "pañcahaṅgehi samannāgatassa bhikkhuno paṭisāraṇīyakammaṁ paṭippassambhetabbaṁ.",
  "pli-tv-kd11:23.2.16_0": "Yāya āpattiyā saṅghena paṭisāraṇīyakammaṁ kataṁ hoti taṁ āpattiṁ na āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:23.2.17_0": "kammaṁ na garahati, kammike na garahati—",
  "pli-tv-kd11:23.2.18_0": "imehi kho, bhikkhave,",
  "pli-tv-kd11:23.2.18_1": "pañcahaṅgehi samannāgatassa bhikkhuno paṭisāraṇīyakammaṁ paṭippassambhetabbaṁ.",
  "pli-tv-kd11:23.2.19_0": "Aṭṭhahi, bhikkhave,",
  "pli-tv-kd11:23.2.19_1": "aṅgehi samannāgatassa bhikkhuno paṭisāraṇīyakammaṁ paṭippassambhetabbaṁ.",
  "pli-tv-kd11:23.2.20_0": "Na pakatattassa bhikkhuno uposathaṁ ṭhapeti, na pavāraṇaṁ ṭhapeti, na savacanīyaṁ karoti, na anuvādaṁ paṭṭhapeti, na okāsaṁ kāreti, na codeti, na sāreti, na bhikkhūhi sampayojeti—",
  "pli-tv-kd11:23.2.21_0": "imehi kho, bhikkhave,",
  "pli-tv-kd11:23.2.21_1": "aṭṭhahaṅgehi samannāgatassa bhikkhuno paṭisāraṇīyakammaṁ paṭippassambhetabbaṁ.",
  "pli-tv-kd11:23.2.22_0": "Paṭisāraṇīyakamme paṭippassambhetabbaaṭṭhārasakaṁ niṭṭhitaṁ.",
  "pli-tv-kd11:24.1.1_0": "Evañca pana, bhikkhave, paṭippassambhetabbaṁ.",
  "pli-tv-kd11:24.1.2_0": "Tena, bhikkhave,",
  "pli-tv-kd11:24.1.2_1": "sudhammena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd11:24.1.3_0": "‘ahaṁ, bhante,",
  "pli-tv-kd11:24.1.3_1": "saṅghena paṭisāraṇīyakammakato sammā vattāmi, lomaṁ pātemi, netthāraṁ vattāmi,",
  "pli-tv-kd11:24.1.3_2": "paṭisāraṇīyassa kammassa paṭippassaddhiṁ yācāmī’ti.",
  "pli-tv-kd11:24.1.4_0": "Dutiyampi yācitabbā.",
  "pli-tv-kd11:24.1.5_0": "Tatiyampi yācitabbā.",
  "pli-tv-kd11:24.1.6_0": "Byattena bhikkhunā paṭibalena saṅgho ñāpetabbo—",
  "pli-tv-kd11:24.1.7_0": "‘Suṇātu me, bhante, saṅgho.",
  "pli-tv-kd11:24.1.8_0": "Ayaṁ sudhammo bhikkhu saṅghena paṭisāraṇīyakammakato sammā vattati, lomaṁ pāteti, netthāraṁ vattati,",
  "pli-tv-kd11:24.1.8_1": "paṭisāraṇīyassa kammassa paṭippassaddhiṁ yācati.",
  "pli-tv-kd11:24.1.9_0": "Yadi saṅghassa pattakallaṁ,",
  "pli-tv-kd11:24.1.9_1": "saṅgho sudhammassa bhikkhuno paṭisāraṇīyakammaṁ paṭippassambheyya.",
  "pli-tv-kd11:24.1.10_0": "Esā ñatti.",
  "pli-tv-kd11:24.1.11_0": "Suṇātu me, bhante, saṅgho.",
  "pli-tv-kd11:24.1.12_0": "Ayaṁ sudhammo bhikkhu saṅghena paṭisāraṇīyakammakato sammā vattati, lomaṁ pāteti, netthāraṁ vattati,",
  "pli-tv-kd11:24.1.12_1": "paṭisāraṇīyassa kammassa paṭippassaddhiṁ yācati.",
  "pli-tv-kd11:24.1.13_0": "Saṅgho sudhammassa bhikkhuno paṭisāraṇīyakammaṁ paṭippassambheti.",
  "pli-tv-kd11:24.1.14_0": "Yassāyasmato khamati sudhammassa bhikkhuno paṭisāraṇīyassa kammassa paṭippassaddhi, so tuṇhassa;",
  "pli-tv-kd11:24.1.15_0": "yassa nakkhamati, so bhāseyya.",
  "pli-tv-kd11:24.1.16_0": "Dutiyampi etamatthaṁ vadāmi …pe…",
  "pli-tv-kd11:24.1.17_0": "tatiyampi etamatthaṁ vadāmi—",
  "pli-tv-kd11:24.1.18_0": "suṇātu me, bhante, saṅgho.",
  "pli-tv-kd11:24.1.19_0": "Ayaṁ sudhammo bhikkhu saṅghena paṭisāraṇīyakammakato sammā vattati, lomaṁ pāteti, netthāraṁ vattati,",
  "pli-tv-kd11:24.1.19_1": "paṭisāraṇīyassa kammassa paṭippassaddhiṁ yācati.",
  "pli-tv-kd11:24.1.20_0": "Saṅgho sudhammassa bhikkhuno paṭisāraṇīyakammaṁ paṭippassambheti.",
  "pli-tv-kd11:24.1.21_0": "Yassāyasmato khamati sudhammassa bhikkhuno paṭisāraṇīyassa kammassa paṭippassaddhi, so tuṇhassa;",
  "pli-tv-kd11:24.1.22_0": "yassa nakkhamati, so bhāseyya.",
  "pli-tv-kd11:24.1.23_0": "Paṭippassaddhaṁ saṅghena sudhammassa bhikkhuno paṭisāraṇīyakammaṁ.",
  "pli-tv-kd11:24.1.24_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:24.1.25_0": "Paṭisāraṇīyakammaṁ niṭṭhitaṁ catutthaṁ.",
  "pli-tv-kd11:25.1.0_0": "5. Āpattiyāadassaneukkhepanīyakamma",
  "pli-tv-kd11:25.1.1_0": "Tena samayena buddho bhagavā kosambiyaṁ viharati ghositārāme.",
  "pli-tv-kd11:25.1.2_0": "Tena kho pana samayena āyasmā channo āpattiṁ āpajjitvā na icchati āpattiṁ passituṁ.",
  "pli-tv-kd11:25.1.3_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd11:25.1.4_0": "“kathañhi nāma āyasmā channo āpattiṁ āpajjitvā na icchissati āpattiṁ passitun”ti.",
  "pli-tv-kd11:25.1.5_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd11:25.1.6_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd11:25.1.7_0": "“saccaṁ kira, bhikkhave,",
  "pli-tv-kd11:25.1.7_1": "channo bhikkhu āpattiṁ āpajjitvā na icchati āpattiṁ passitun”ti?",
  "pli-tv-kd11:25.1.8_0": "“Saccaṁ, bhagavā”ti.",
  "pli-tv-kd11:25.1.9_0": "Vigarahi buddho bhagavā—",
  "pli-tv-kd11:25.1.10_0": "“ananucchavikaṁ …pe…",
  "pli-tv-kd11:25.1.11_0": "kathañhi nāma so, bhikkhave,",
  "pli-tv-kd11:25.1.11_1": "moghapuriso āpattiṁ āpajjitvā na icchissati āpattiṁ passituṁ?",
  "pli-tv-kd11:25.1.12_0": "Netaṁ, bhikkhave, appasannānaṁ vā pasādāya …pe…",
  "pli-tv-kd11:25.1.13_0": "vigarahitvā …pe…",
  "pli-tv-kd11:25.1.14_0": "dhammiṁ kathaṁ katvā bhikkhū āmantesi—",
  "pli-tv-kd11:25.1.15_0": "“tena hi, bhikkhave, saṅgho channassa bhikkhuno, āpattiyā adassane, ukkhepanīyakammaṁ karotu—",
  "pli-tv-kd11:25.1.16_0": "asambhogaṁ saṅghena.",
  "pli-tv-kd11:25.2.1_0": "Evañca pana, bhikkhave, kātabbaṁ—",
  "pli-tv-kd11:25.2.2_0": "paṭhamaṁ channo bhikkhu codetabbo, codetvā sāretabbo, sāretvā āpattiṁ āropetabbo,",
  "pli-tv-kd11:25.2.2_1": "āpattiṁ āropetvā byattena bhikkhunā paṭibalena saṅgho ñāpetabbo—",
  "pli-tv-kd11:25.2.3_0": "‘Suṇātu me, bhante, saṅgho.",
  "pli-tv-kd11:25.2.4_0": "Ayaṁ channo bhikkhu āpattiṁ āpajjitvā na icchati āpattiṁ passituṁ.",
  "pli-tv-kd11:25.2.5_0": "Yadi saṅghassa pattakallaṁ, saṅgho channassa bhikkhuno, āpattiyā adassane, ukkhepanīyakammaṁ kareyya—",
  "pli-tv-kd11:25.2.6_0": "asambhogaṁ saṅghena.",
  "pli-tv-kd11:25.2.7_0": "Esā ñatti.",
  "pli-tv-kd11:25.2.8_0": "Suṇātu me, bhante, saṅgho.",
  "pli-tv-kd11:25.2.9_0": "Ayaṁ channo bhikkhu āpattiṁ āpajjitvā na icchati āpattiṁ passituṁ.",
  "pli-tv-kd11:25.2.10_0": "Saṅgho channassa bhikkhuno, āpattiyā adassane, ukkhepanīyakammaṁ karoti—",
  "pli-tv-kd11:25.2.11_0": "asambhogaṁ saṅghena.",
  "pli-tv-kd11:25.2.12_0": "Yassāyasmato khamati channassa bhikkhuno, āpattiyā adassane,",
  "pli-tv-kd11:25.2.12_1": "ukkhepanīyassa kammassa karaṇaṁ—",
  "pli-tv-kd11:25.2.13_0": "asambhogaṁ saṅghena, so tuṇhassa;",
  "pli-tv-kd11:25.2.14_0": "yassa nakkhamati, so bhāseyya.",
  "pli-tv-kd11:25.2.15_0": "Dutiyampi etamatthaṁ vadāmi …pe…",
  "pli-tv-kd11:25.2.16_0": "tatiyampi etamatthaṁ vadāmi—",
  "pli-tv-kd11:25.2.17_0": "suṇātu me, bhante, saṅgho.",
  "pli-tv-kd11:25.2.18_0": "Ayaṁ channo bhikkhu āpattiṁ āpajjitvā na icchati āpattiṁ passituṁ.",
  "pli-tv-kd11:25.2.19_0": "Saṅgho channassa bhikkhuno, āpattiyā adassane, ukkhepanīyakammaṁ karoti—",
  "pli-tv-kd11:25.2.20_0": "asambhogaṁ saṅghena.",
  "pli-tv-kd11:25.2.21_0": "Yassāyasmato khamati channassa bhikkhuno, āpattiyā adassane,",
  "pli-tv-kd11:25.2.21_1": "ukkhepanīyassa kammassa karaṇaṁ—",
  "pli-tv-kd11:25.2.22_0": "asambhogaṁ saṅghena, so tuṇhassa;",
  "pli-tv-kd11:25.2.23_0": "yassa nakkhamati, so bhāseyya.",
  "pli-tv-kd11:25.2.24_0": "Kataṁ saṅghena channassa bhikkhuno, āpattiyā adassane, ukkhepanīyakammaṁ—",
  "pli-tv-kd11:25.2.25_0": "asambhogaṁ saṅghena.",
  "pli-tv-kd11:25.2.26_0": "Khamati saṅghassa, tasmā tuṇhī, evametaṁ dhārayāmī’ti.",
  "pli-tv-kd11:25.2.27_0": "Āvāsaparamparañca, bhikkhave, saṁsatha—",
  "pli-tv-kd11:25.2.28_0": "‘channo bhikkhu saṅghena āpattiyā adassane, ukkhepanīyakammakato—",
  "pli-tv-kd11:25.2.29_0": "asambhogaṁ saṅghenā’ti.",
  "pli-tv-kd11:26.1.0_0": "5.1. Adhammakammadvādasaka",
  "pli-tv-kd11:26.1.1_0": "Tīhi, bhikkhave, aṅgehi samannāgataṁ, āpattiyā adassane,",
  "pli-tv-kd11:26.1.1_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:26.1.2_0": "Asammukhā kataṁ hoti, appaṭipucchā kataṁ hoti, appaṭiññāya kataṁ hoti—",
  "pli-tv-kd11:26.1.3_0": "imehi kho, bhikkhave, tīhaṅgehi samannāgataṁ, āpattiyā adassane,",
  "pli-tv-kd11:26.1.3_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:26.1.4_0": "Aparehipi, bhikkhave, tīhaṅgehi samannāgataṁ, āpattiyā adassane,",
  "pli-tv-kd11:26.1.4_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:26.1.5_0": "Anāpattiyā kataṁ hoti,",
  "pli-tv-kd11:26.1.5_1": "adesanāgāminiyā āpattiyā kataṁ hoti,",
  "pli-tv-kd11:26.1.5_2": "desitāya āpattiyā kataṁ hoti …pe…",
  "pli-tv-kd11:26.1.6_0": "acodetvā kataṁ hoti, asāretvā kataṁ hoti,",
  "pli-tv-kd11:26.1.6_1": "āpattiṁ anāropetvā kataṁ hoti …pe…",
  "pli-tv-kd11:26.1.7_0": "asammukhā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.8_0": "appaṭipucchā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.9_0": "appaṭiññāya kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.10_0": "anāpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.11_0": "adesanāgāminiyā āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.12_0": "desitāya āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.13_0": "acodetvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.14_0": "asāretvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:26.1.15_0": "āpattiṁ anāropetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:26.1.16_0": "imehi kho, bhikkhave, tīhaṅgehi samannāgataṁ, āpattiyā adassane,",
  "pli-tv-kd11:26.1.16_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:26.1.17_0": "Āpattiyā adassane ukkhepanīyakamme adhammakammadvādasakaṁ niṭṭhitaṁ.",
  "pli-tv-kd11:26.1.18.0_0": "5.2. Dhammakammadvādasaka",
  "pli-tv-kd11:26.1.18.1_0": "Tīhi, bhikkhave, aṅgehi samannāgataṁ, āpattiyā adassane,",
  "pli-tv-kd11:26.1.18.1_1": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:26.1.19_0": "Sammukhā kataṁ hoti, paṭipucchā kataṁ hoti, paṭiññāya kataṁ hoti—",
  "pli-tv-kd11:26.1.20_0": "imehi kho, bhikkhave, tīhaṅgehi samannāgataṁ, āpattiyā adassane,",
  "pli-tv-kd11:26.1.20_1": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:26.1.21_0": "Aparehipi, bhikkhave, tīhaṅgehi samannāgataṁ …pe….",
  "pli-tv-kd11:26.1.22_0": "Āpattiyā kataṁ hoti,",
  "pli-tv-kd11:26.1.22_1": "desanāgāminiyā āpattiyā kataṁ hoti,",
  "pli-tv-kd11:26.1.22_2": "adesitāya āpattiyā kataṁ hoti …pe…",
  "pli-tv-kd11:26.1.23_0": "codetvā kataṁ hoti, sāretvā kataṁ hoti,",
  "pli-tv-kd11:26.1.23_1": "āpattiṁ āropetvā kataṁ hoti …pe…",
  "pli-tv-kd11:26.1.24_0": "sammukhā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.25_0": "paṭipucchā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.26_0": "paṭiññāya kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.27_0": "āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.28_0": "desanāgāminiyā āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.29_0": "adesitāya āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.30_0": "codetvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.31_0": "sāretvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:26.1.32_0": "āpattiṁ āropetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:26.1.33_0": "imehi kho, bhikkhave, tīhaṅgehi samannāgataṁ, āpattiyā adassane,",
  "pli-tv-kd11:26.1.33_1": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:26.1.34_0": "Āpattiyā adassane ukkhepanīyakamme dhammakammadvādasakaṁ niṭṭhitaṁ.",
  "pli-tv-kd11:26.1.35.0_0": "5.3. Ākaṅkhamānachakka",
  "pli-tv-kd11:26.1.35.1_0": "Tīhi, bhikkhave,",
  "pli-tv-kd11:26.1.35.1_1": "aṅgehi samannāgatassa bhikkhuno, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.36_0": "Bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:26.1.37_0": "bālo hoti abyatto āpattibahulo anapadāno;",
  "pli-tv-kd11:26.1.38_0": "gihisaṁsaṭṭho viharati ananulomikehi gihisaṁsaggehi—",
  "pli-tv-kd11:26.1.39_0": "imehi kho, bhikkhave,",
  "pli-tv-kd11:26.1.39_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.40_0": "Aparehipi, bhikkhave,",
  "pli-tv-kd11:26.1.40_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.41_0": "Adhisīle sīlavipanno hoti, ajjhācāre ācāravipanno hoti,",
  "pli-tv-kd11:26.1.41_1": "atidiṭṭhiyā diṭṭhivipanno hoti—",
  "pli-tv-kd11:26.1.42_0": "imehi kho, bhikkhave,",
  "pli-tv-kd11:26.1.42_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.43_0": "Aparehipi, bhikkhave,",
  "pli-tv-kd11:26.1.43_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.44_0": "Buddhassa avaṇṇaṁ bhāsati, dhammassa avaṇṇaṁ bhāsati, saṅghassa avaṇṇaṁ bhāsati—",
  "pli-tv-kd11:26.1.45_0": "imehi kho, bhikkhave,",
  "pli-tv-kd11:26.1.45_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.46_0": "Tiṇṇaṁ, bhikkhave, bhikkhūnaṁ, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.47_0": "Eko bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:26.1.48_0": "eko bālo hoti abyatto āpattibahulo anapadāno;",
  "pli-tv-kd11:26.1.49_0": "eko gihisaṁsaṭṭho viharati ananulomikehi gihisaṁsaggehi—",
  "pli-tv-kd11:26.1.50_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.51_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.52_0": "Eko adhisīle sīlavipanno hoti,",
  "pli-tv-kd11:26.1.52_1": "eko ajjhācāre ācāravipanno hoti,",
  "pli-tv-kd11:26.1.52_2": "eko atidiṭṭhiyā diṭṭhivipanno hoti—",
  "pli-tv-kd11:26.1.53_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.54_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.55_0": "Eko buddhassa avaṇṇaṁ bhāsati,",
  "pli-tv-kd11:26.1.55_1": "eko dhammassa avaṇṇaṁ bhāsati,",
  "pli-tv-kd11:26.1.55_2": "eko saṅghassa avaṇṇaṁ bhāsati—",
  "pli-tv-kd11:26.1.56_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā adassane, ukkhepanīyakammaṁ kareyya.",
  "pli-tv-kd11:26.1.57_0": "Āpattiyā adassane ukkhepanīyakamme ākaṅkhamānachakkaṁ niṭṭhitaṁ.",
  "pli-tv-kd11:27.1.0_0": "5.4. Tecattālīsavatta",
  "pli-tv-kd11:27.1.1_0": "Āpattiyā adassane ukkhepanīyakammakatena, bhikkhave, bhikkhunā sammā vattitabbaṁ.",
  "pli-tv-kd11:27.1.2_0": "Tatrāyaṁ sammāvattanā—",
  "pli-tv-kd11:27.1.3_0": "na upasampādetabbaṁ,",
  "pli-tv-kd11:27.1.4_0": "na nissayo dātabbo,",
  "pli-tv-kd11:27.1.5_0": "na sāmaṇero upaṭṭhāpetabbo,",
  "pli-tv-kd11:27.1.6_0": "na bhikkhunovādakasammuti sāditabbā,",
  "pli-tv-kd11:27.1.7_0": "sammatenapi bhikkhuniyo na ovaditabbā.",
  "pli-tv-kd11:27.1.8_0": "Yāya āpattiyā saṅghena āpattiyā adassane ukkhepanīyakammaṁ kataṁ hoti sā āpatti na āpajjitabbā,",
  "pli-tv-kd11:27.1.9_0": "aññā vā tādisikā,",
  "pli-tv-kd11:27.1.10_0": "tato vā pāpiṭṭhatarā;",
  "pli-tv-kd11:27.1.11_0": "kammaṁ na garahitabbaṁ,",
  "pli-tv-kd11:27.1.12_0": "kammikā na garahitabbā.",
  "pli-tv-kd11:27.1.13_0": "Na pakatattassa bhikkhuno abhivādanaṁ,",
  "pli-tv-kd11:27.1.14_0": "paccuṭṭhānaṁ,",
  "pli-tv-kd11:27.1.15_0": "añjalikammaṁ,",
  "pli-tv-kd11:27.1.16_0": "sāmīcikammaṁ,",
  "pli-tv-kd11:27.1.17_0": "āsanābhihāro,",
  "pli-tv-kd11:27.1.18_0": "seyyābhihāro,",
  "pli-tv-kd11:27.1.19_0": "pādodakaṁ pādapīṭhaṁ,",
  "pli-tv-kd11:27.1.20_0": "pādakathalikaṁ,",
  "pli-tv-kd11:27.1.21_0": "pattacīvarappaṭiggahaṇaṁ,",
  "pli-tv-kd11:27.1.22_0": "nahāne piṭṭhiparikammaṁ sāditabbaṁ.",
  "pli-tv-kd11:27.1.23_0": "Na pakatatto bhikkhu sīlavipattiyā anuddhaṁsetabbo,",
  "pli-tv-kd11:27.1.24_0": "na ācāravipattiyā anuddhaṁsetabbo,",
  "pli-tv-kd11:27.1.25_0": "na diṭṭhivipattiyā anuddhaṁsetabbo,",
  "pli-tv-kd11:27.1.26_0": "na ājīvavipattiyā anuddhaṁsetabbo,",
  "pli-tv-kd11:27.1.27_0": "na bhikkhu bhikkhūhi bhedetabbo,",
  "pli-tv-kd11:27.1.28_0": "na gihiddhajo dhāretabbo,",
  "pli-tv-kd11:27.1.29_0": "na titthiyaddhajo dhāretabbo,",
  "pli-tv-kd11:27.1.30_0": "na titthiyā sevitabbā;",
  "pli-tv-kd11:27.1.31_0": "bhikkhū sevitabbā,",
  "pli-tv-kd11:27.1.32_0": "bhikkhusikkhāya sikkhitabbaṁ.",
  "pli-tv-kd11:27.1.33_0": "Na pakatattena bhikkhunā saddhiṁ ekacchanne āvāse vatthabbaṁ,",
  "pli-tv-kd11:27.1.34_0": "na ekacchanne anāvāse vatthabbaṁ,",
  "pli-tv-kd11:27.1.35_0": "na ekacchanne āvāse vā anāvāse vā vatthabbaṁ,",
  "pli-tv-kd11:27.1.36_0": "pakatattaṁ bhikkhuṁ disvā āsanā vuṭṭhātabbaṁ,",
  "pli-tv-kd11:27.1.37_0": "na pakatatto bhikkhu āsādetabbo anto vā bahi vā.",
  "pli-tv-kd11:27.1.38_0": "Na pakatattassa bhikkhuno uposatho ṭhapetabbo,",
  "pli-tv-kd11:27.1.39_0": "na pavāraṇā ṭhapetabbā,",
  "pli-tv-kd11:27.1.40_0": "na savacanīyaṁ kātabbaṁ,",
  "pli-tv-kd11:27.1.41_0": "na anuvādo paṭṭhapetabbo,",
  "pli-tv-kd11:27.1.42_0": "na okāso kāretabbo,",
  "pli-tv-kd11:27.1.43_0": "na codetabbo,",
  "pli-tv-kd11:27.1.44_0": "na sāretabbo,",
  "pli-tv-kd11:27.1.45_0": "na bhikkhūhi sampayojetabban”ti.",
  "pli-tv-kd11:27.1.46_0": "Āpattiyā adassane ukkhepanīyakamme tecattālīsavattaṁ niṭṭhitaṁ.",
  "pli-tv-kd11:28.1.1_0": "Atha kho saṅgho channassa bhikkhuno, āpattiyā adassane, ukkhepanīyakammaṁ akāsi—",
  "pli-tv-kd11:28.1.2_0": "asambhogaṁ saṅghena.",
  "pli-tv-kd11:28.1.3_0": "So saṅghena, āpattiyā adassane,",
  "pli-tv-kd11:28.1.3_1": "ukkhepanīyakammakato tamhā āvāsā aññaṁ āvāsaṁ agamāsi.",
  "pli-tv-kd11:28.1.4_0": "Tattha bhikkhū neva abhivādesuṁ, na paccuṭṭhesuṁ,",
  "pli-tv-kd11:28.1.4_1": "na añjalikammaṁ na sāmīcikammaṁ akaṁsu, na sakkariṁsu, na garuṁ kariṁsu, na mānesuṁ, na pūjesuṁ.",
  "pli-tv-kd11:28.1.5_0": "So bhikkhūhi asakkariyamāno agarukariyamāno amāniyamāno apūjiyamāno asakkārapakato tamhāpi āvāsā aññaṁ āvāsaṁ agamāsi.",
  "pli-tv-kd11:28.1.6_0": "Tatthapi bhikkhū neva abhivādesuṁ, na paccuṭṭhesuṁ,",
  "pli-tv-kd11:28.1.6_1": "na añjalikammaṁ na sāmīcikammaṁ akaṁsu, na sakkariṁsu, na garuṁ kariṁsu, na mānesuṁ, na pūjesuṁ.",
  "pli-tv-kd11:28.1.7_0": "So bhikkhūhi asakkariyamāno agarukariyamāno amāniyamāno apūjiyamāno asakkārapakato tamhāpi āvāsā aññaṁ āvāsaṁ agamāsi.",
  "pli-tv-kd11:28.1.8_0": "Tatthapi bhikkhū neva abhivādesuṁ, na paccuṭṭhesuṁ,",
  "pli-tv-kd11:28.1.8_1": "na añjalikammaṁ na sāmīcikammaṁ akaṁsu, na sakkariṁsu, na garuṁ kariṁsu, na mānesuṁ, na pūjesuṁ.",
  "pli-tv-kd11:28.1.9_0": "So bhikkhūhi asakkariyamāno agarukariyamāno amāniyamāno apūjiyamāno asakkārapakato punadeva kosambiṁ paccāgañchi.",
  "pli-tv-kd11:28.1.10_0": "So sammā vattati, lomaṁ pāteti, netthāraṁ vattati,",
  "pli-tv-kd11:28.1.10_1": "bhikkhū upasaṅkamitvā evaṁ vadeti—",
  "pli-tv-kd11:28.1.11_0": "“ahaṁ, āvuso, saṅghena, āpattiyā adassane,",
  "pli-tv-kd11:28.1.11_1": "ukkhepanīyakammakato sammā vattāmi, lomaṁ pātemi, netthāraṁ vattāmi.",
  "pli-tv-kd11:28.1.12_0": "Kathaṁ nu kho mayā paṭipajjitabban”ti?",
  "pli-tv-kd11:28.1.13_0": "Bhikkhū bhagavato etamatthaṁ ārocesuṁ …pe….",
  "pli-tv-kd11:28.1.14_0": "“Tena hi, bhikkhave, saṅgho channassa bhikkhuno, āpattiyā adassane,",
  "pli-tv-kd11:28.1.14_1": "ukkhepanīyakammaṁ paṭippassambhetu.",
  "pli-tv-kd11:28.2.0_0": "5.5. Nappaṭippassambhetabbatecattālīsaka",
  "pli-tv-kd11:28.2.1_0": "Pañcahi, bhikkhave,",
  "pli-tv-kd11:28.2.1_1": "aṅgehi samannāgatassa bhikkhuno, āpattiyā adassane,",
  "pli-tv-kd11:28.2.1_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.2_0": "Upasampādeti, nissayaṁ deti, sāmaṇeraṁ upaṭṭhāpeti,",
  "pli-tv-kd11:28.2.2_1": "bhikkhunovādakasammutiṁ sādiyati,",
  "pli-tv-kd11:28.2.2_2": "sammatopi bhikkhuniyo ovadati—",
  "pli-tv-kd11:28.2.3_0": "imehi kho, bhikkhave,",
  "pli-tv-kd11:28.2.3_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.3_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.4_0": "Aparehipi, bhikkhave,",
  "pli-tv-kd11:28.2.4_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.4_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.5_0": "Yāya āpattiyā saṅghena, āpattiyā adassane,",
  "pli-tv-kd11:28.2.5_1": "ukkhepanīyakammaṁ kataṁ hoti taṁ āpattiṁ āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:28.2.6_0": "kammaṁ garahati, kammike garahati—",
  "pli-tv-kd11:28.2.7_0": "imehi kho, bhikkhave,",
  "pli-tv-kd11:28.2.7_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.7_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.8_0": "Aparehipi, bhikkhave,",
  "pli-tv-kd11:28.2.8_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.8_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.9_0": "Pakatattassa bhikkhuno abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ sādiyati—",
  "pli-tv-kd11:28.2.10_0": "imehi kho, bhikkhave,",
  "pli-tv-kd11:28.2.10_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.10_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.11_0": "Aparehipi, bhikkhave,",
  "pli-tv-kd11:28.2.11_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.11_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.12_0": "Pakatattassa bhikkhuno seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ,",
  "pli-tv-kd11:28.2.12_1": "nahāne piṭṭhiparikammaṁ sādiyati—",
  "pli-tv-kd11:28.2.13_0": "imehi kho, bhikkhave,",
  "pli-tv-kd11:28.2.13_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.13_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.14_0": "Aparehipi, bhikkhave,",
  "pli-tv-kd11:28.2.14_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.14_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.15_0": "Pakatattaṁ bhikkhuṁ sīlavipattiyā anuddhaṁseti, ācāravipattiyā anuddhaṁseti,",
  "pli-tv-kd11:28.2.15_1": "diṭṭhivipattiyā anuddhaṁseti, ājīvavipattiyā anuddhaṁseti, bhikkhuṁ bhikkhūhi bhedeti—",
  "pli-tv-kd11:28.2.16_0": "imehi kho, bhikkhave,",
  "pli-tv-kd11:28.2.16_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.16_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.17_0": "Aparehipi, bhikkhave,",
  "pli-tv-kd11:28.2.17_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.17_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.18_0": "Gihiddhajaṁ dhāreti, titthiyaddhajaṁ dhāreti, titthiye sevati;",
  "pli-tv-kd11:28.2.19_0": "bhikkhū na sevati, bhikkhusikkhāya na sikkhati—",
  "pli-tv-kd11:28.2.20_0": "imehi kho, bhikkhave,",
  "pli-tv-kd11:28.2.20_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.20_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.21_0": "Aparehipi, bhikkhave,",
  "pli-tv-kd11:28.2.21_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.21_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.22_0": "Pakatattena bhikkhunā saddhiṁ ekacchanne āvāse vasati, ekacchanne anāvāse vasati,",
  "pli-tv-kd11:28.2.22_1": "ekacchanne āvāse vā anāvāse vā vasati;",
  "pli-tv-kd11:28.2.23_0": "pakatattaṁ bhikkhuṁ disvā āsanā na vuṭṭhāti;",
  "pli-tv-kd11:28.2.24_0": "pakatattaṁ bhikkhuṁ āsādeti anto vā bahi vā—",
  "pli-tv-kd11:28.2.25_0": "imehi kho, bhikkhave,",
  "pli-tv-kd11:28.2.25_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.25_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.26_0": "Aṭṭhahi, bhikkhave,",
  "pli-tv-kd11:28.2.26_1": "aṅgehi samannāgatassa bhikkhuno, āpattiyā adassane,",
  "pli-tv-kd11:28.2.26_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.27_0": "Pakatattassa bhikkhuno uposathaṁ ṭhapeti, pavāraṇaṁ ṭhapeti, savacanīyaṁ karoti, anuvādaṁ paṭṭhapeti, okāsaṁ kāreti, codeti, sāreti, bhikkhūhi sampayojeti—",
  "pli-tv-kd11:28.2.28_0": "imehi kho, bhikkhave,",
  "pli-tv-kd11:28.2.28_1": "aṭṭhahaṅgehi samannāgatassa bhikkhuno, āpattiyā adassane,",
  "pli-tv-kd11:28.2.28_2": "ukkhepanīyakammaṁ nappaṭippassambhetabbaṁ.",
  "pli-tv-kd11:28.2.29_0": "Āpattiyā adassane ukkhepanīyakamme nappaṭippassambhetabbatecattālīsakaṁ niṭṭhitaṁ.",
  "pli-tv-kd11:29.1.0_0": "5.6. Paṭippassambhetabbatecattālīsaka",
  "pli-tv-kd11:29.1.1_0": "Pañcahi, bhikkhave,",
  "pli-tv-kd11:29.1.1_1": "aṅgehi samannāgatassa bhikkhuno, āpattiyā adassane,",
  "pli-tv-kd11:29.1.1_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.2_0": "Na upasampādeti, na nissayaṁ deti, na sāmaṇeraṁ upaṭṭhāpeti,",
  "pli-tv-kd11:29.1.2_1": "na bhikkhunovādakasammutiṁ sādiyati,",
  "pli-tv-kd11:29.1.2_2": "sammatopi bhikkhuniyo na ovadati—",
  "pli-tv-kd11:29.1.3_0": "imehi kho, bhikkhave,",
  "pli-tv-kd11:29.1.3_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.3_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.4_0": "Aparehipi, bhikkhave,",
  "pli-tv-kd11:29.1.4_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.4_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.5_0": "Yāya āpattiyā saṅghena āpattiyā adassane ukkhepanīyakammaṁ kataṁ hoti taṁ āpattiṁ na āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:29.1.6_0": "kammaṁ na garahati, kammike na garahati—",
  "pli-tv-kd11:29.1.7_0": "imehi kho, bhikkhave,",
  "pli-tv-kd11:29.1.7_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.7_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.8_0": "Aparehipi, bhikkhave,",
  "pli-tv-kd11:29.1.8_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.8_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.9_0": "Na pakatattassa bhikkhuno abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ sādiyati—",
  "pli-tv-kd11:29.1.10_0": "imehi kho, bhikkhave,",
  "pli-tv-kd11:29.1.10_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.10_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.11_0": "Aparehipi, bhikkhave,",
  "pli-tv-kd11:29.1.11_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.11_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.12_0": "Na pakatattassa bhikkhuno seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ,",
  "pli-tv-kd11:29.1.12_1": "nahāne piṭṭhiparikammaṁ sādiyati—",
  "pli-tv-kd11:29.1.13_0": "imehi kho, bhikkhave,",
  "pli-tv-kd11:29.1.13_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.13_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.14_0": "Aparehipi, bhikkhave,",
  "pli-tv-kd11:29.1.14_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.14_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.15_0": "Na pakatattaṁ bhikkhuṁ sīlavipattiyā anuddhaṁseti,",
  "pli-tv-kd11:29.1.15_1": "na ācāravipattiyā anuddhaṁseti,",
  "pli-tv-kd11:29.1.15_2": "na diṭṭhivipattiyā anuddhaṁseti,",
  "pli-tv-kd11:29.1.15_3": "na ājīvavipattiyā anuddhaṁseti,",
  "pli-tv-kd11:29.1.15_4": "na bhikkhuṁ bhikkhūhi bhedeti—",
  "pli-tv-kd11:29.1.16_0": "imehi kho, bhikkhave,",
  "pli-tv-kd11:29.1.16_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.16_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.17_0": "Aparehipi, bhikkhave,",
  "pli-tv-kd11:29.1.17_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.17_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.18_0": "Na gihiddhajaṁ dhāreti, na titthiyaddhajaṁ dhāreti, na titthiye sevati, bhikkhū sevati, bhikkhusikkhāya sikkhati—",
  "pli-tv-kd11:29.1.19_0": "imehi kho, bhikkhave,",
  "pli-tv-kd11:29.1.19_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.19_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.20_0": "Aparehipi, bhikkhave,",
  "pli-tv-kd11:29.1.20_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.20_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.21_0": "Na pakatattena bhikkhunā saddhiṁ ekacchanne āvāse vasati,",
  "pli-tv-kd11:29.1.21_1": "na ekacchanne anāvāse vasati,",
  "pli-tv-kd11:29.1.21_2": "na ekacchanne āvāse vā anāvāse vā vasati,",
  "pli-tv-kd11:29.1.21_3": "pakatattaṁ bhikkhuṁ disvā āsanā vuṭṭhāti,",
  "pli-tv-kd11:29.1.21_4": "na pakatattaṁ bhikkhuṁ āsādeti anto vā bahi vā—",
  "pli-tv-kd11:29.1.22_0": "imehi kho, bhikkhave,",
  "pli-tv-kd11:29.1.22_1": "pañcahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.22_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.23_0": "Aṭṭhahi, bhikkhave,",
  "pli-tv-kd11:29.1.23_1": "aṅgehi samannāgatassa bhikkhuno, āpattiyā adassane,",
  "pli-tv-kd11:29.1.23_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.24_0": "Na pakatattassa bhikkhuno uposathaṁ ṭhapeti, na pavāraṇaṁ ṭhapeti, na savacanīyaṁ karoti, na anuvādaṁ paṭṭhapeti, na okāsaṁ kāreti, na codeti, na sāreti, na bhikkhūhi sampayojeti—",
  "pli-tv-kd11:29.1.25_0": "imehi kho, bhikkhave,",
  "pli-tv-kd11:29.1.25_1": "aṭṭhahaṅgehi samannāgatassa bhikkhuno, āpattiyā adassane,",
  "pli-tv-kd11:29.1.25_2": "ukkhepanīyakammaṁ paṭippassambhetabbaṁ.",
  "pli-tv-kd11:29.1.26_0": "Āpattiyā adassane ukkhepanīyakamme paṭippassambhetabbatecattālīsakaṁ niṭṭhitaṁ.",
  "pli-tv-kd11:30.1.1_0": "Evañca pana, bhikkhave, paṭippassambhetabbaṁ.",
  "pli-tv-kd11:30.1.2_0": "Tena, bhikkhave,",
  "pli-tv-kd11:30.1.2_1": "channena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd11:30.1.3_0": "‘ahaṁ, bhante, saṅghena, āpattiyā adassane,",
  "pli-tv-kd11:30.1.3_1": "ukkhepanīyakammakato sammā vattāmi, lomaṁ pātemi, netthāraṁ vattāmi,",
  "pli-tv-kd11:30.1.3_2": "āpattiyā adassane ukkhepanīyassa kammassa paṭippassaddhiṁ yācāmī’ti.",
  "pli-tv-kd11:30.1.4_0": "Dutiyampi yācitabbā.",
  "pli-tv-kd11:30.1.5_0": "Tatiyampi yācitabbā.",
  "pli-tv-kd11:30.1.6_0": "Byattena bhikkhunā paṭibalena saṅgho ñāpetabbo—",
  "pli-tv-kd11:30.1.7_0": "‘Suṇātu me, bhante, saṅgho.",
  "pli-tv-kd11:30.1.8_0": "Ayaṁ channo bhikkhu saṅghena, āpattiyā adassane,",
  "pli-tv-kd11:30.1.8_1": "ukkhepanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:30.1.8_2": "āpattiyā adassane ukkhepanīyassa kammassa paṭippassaddhiṁ yācati.",
  "pli-tv-kd11:30.1.9_0": "Yadi saṅghassa pattakallaṁ, saṅgho channassa bhikkhuno, āpattiyā adassane,",
  "pli-tv-kd11:30.1.9_1": "ukkhepanīyakammaṁ paṭippassambheyya.",
  "pli-tv-kd11:30.1.10_0": "Esā ñatti.",
  "pli-tv-kd11:30.1.11_0": "Suṇātu me, bhante, saṅgho.",
  "pli-tv-kd11:30.1.12_0": "Ayaṁ channo bhikkhu saṅghena, āpattiyā adassane,",
  "pli-tv-kd11:30.1.12_1": "ukkhepanīyakammakato sammā vattati, lomaṁ pāteti, netthāraṁ vattati, āpattiyā adassane,",
  "pli-tv-kd11:30.1.12_2": "ukkhepanīyassa kammassa paṭippassaddhiṁ yācati.",
  "pli-tv-kd11:30.1.13_0": "Saṅgho channassa bhikkhuno, āpattiyā adassane,",
  "pli-tv-kd11:30.1.13_1": "ukkhepanīyakammaṁ paṭippassambheti.",
  "pli-tv-kd11:30.1.14_0": "Yassāyasmato khamati channassa bhikkhuno, āpattiyā adassane,",
  "pli-tv-kd11:30.1.14_1": "ukkhepanīyassa kammassa paṭippassaddhi, so tuṇhassa;",
  "pli-tv-kd11:30.1.15_0": "yassa nakkhamati, so bhāseyya.",
  "pli-tv-kd11:30.1.16_0": "Dutiyampi etamatthaṁ vadāmi …pe…",
  "pli-tv-kd11:30.1.17_0": "tatiyampi etamatthaṁ vadāmi—",
  "pli-tv-kd11:30.1.18_0": "suṇātu me, bhante, saṅgho.",
  "pli-tv-kd11:30.1.19_0": "Ayaṁ channo bhikkhu saṅghena, āpattiyā adassane,",
  "pli-tv-kd11:30.1.19_1": "ukkhepanīyakammakato sammā vattati, lomaṁ pāteti, netthāraṁ vattati, āpattiyā adassane,",
  "pli-tv-kd11:30.1.19_2": "ukkhepanīyassa kammassa paṭippassaddhiṁ yācati.",
  "pli-tv-kd11:30.1.20_0": "Saṅgho channassa bhikkhuno, āpattiyā adassane,",
  "pli-tv-kd11:30.1.20_1": "ukkhepanīyakammaṁ paṭippassambheti.",
  "pli-tv-kd11:30.1.21_0": "Yassāyasmato khamati channassa bhikkhuno, āpattiyā adassane,",
  "pli-tv-kd11:30.1.21_1": "ukkhepanīyassa kammassa paṭippassaddhi, so tuṇhassa;",
  "pli-tv-kd11:30.1.22_0": "yassa nakkhamati, so bhāseyya.",
  "pli-tv-kd11:30.1.23_0": "Paṭippassaddhaṁ saṅghena channassa bhikkhuno, āpattiyā adassane, ukkhepanīyakammaṁ.",
  "pli-tv-kd11:30.1.24_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:30.1.25_0": "Āpattiyā adassane ukkhepanīyakammaṁ niṭṭhitaṁ pañcamaṁ.",
  "pli-tv-kd11:31.1.0_0": "6. Āpattiyāappaṭikammeukkhepanīyakamma",
  "pli-tv-kd11:31.1.1_0": "Tena samayena buddho bhagavā kosambiyaṁ viharati ghositārāme.",
  "pli-tv-kd11:31.1.2_0": "Tena kho pana samayena āyasmā channo āpattiṁ āpajjitvā na icchati āpattiṁ paṭikātuṁ.",
  "pli-tv-kd11:31.1.3_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd11:31.1.4_0": "“kathañhi nāma āyasmā channo āpattiṁ āpajjitvā na icchissati āpattiṁ paṭikātun”ti?",
  "pli-tv-kd11:31.1.5_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd11:31.1.6_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd11:31.1.7_0": "“saccaṁ kira, bhikkhave,",
  "pli-tv-kd11:31.1.7_1": "channo bhikkhu āpattiṁ āpajjitvā na icchati āpattiṁ paṭikātun”ti?",
  "pli-tv-kd11:31.1.8_0": "“Saccaṁ, bhagavā”ti.",
  "pli-tv-kd11:31.1.9_0": "Vigarahi buddho bhagavā—",
  "pli-tv-kd11:31.1.10_0": "“ananucchavikaṁ …pe…",
  "pli-tv-kd11:31.1.11_0": "kathañhi nāma so, bhikkhave,",
  "pli-tv-kd11:31.1.11_1": "moghapuriso āpattiṁ āpajjitvā na icchissati āpattiṁ paṭikātuṁ.",
  "pli-tv-kd11:31.1.12_0": "Netaṁ, bhikkhave, appasannānaṁ vā pasādāya …pe…",
  "pli-tv-kd11:31.1.13_0": "vigarahitvā …pe…",
  "pli-tv-kd11:31.1.14_0": "dhammiṁ kathaṁ katvā bhikkhū āmantesi—",
  "pli-tv-kd11:31.1.15_0": "“tena hi, bhikkhave, saṅgho channassa bhikkhuno, āpattiyā appaṭikamme, ukkhepanīyakammaṁ karotu—",
  "pli-tv-kd11:31.1.16_0": "asambhogaṁ saṅghena.",
  "pli-tv-kd11:31.1.17_0": "Evañca pana, bhikkhave, kātabbaṁ—",
  "pli-tv-kd11:31.1.18_0": "paṭhamaṁ channo bhikkhu codetabbo, codetvā sāretabbo, sāretvā āpattiṁ āropetabbo,",
  "pli-tv-kd11:31.1.18_1": "āpattiṁ āropetvā byattena bhikkhunā paṭibalena saṅgho ñāpetabbo—",
  "pli-tv-kd11:31.1.19_0": "‘Suṇātu me, bhante, saṅgho.",
  "pli-tv-kd11:31.1.20_0": "Ayaṁ channo bhikkhu āpattiṁ āpajjitvā na icchati āpattiṁ paṭikātuṁ.",
  "pli-tv-kd11:31.1.21_0": "Yadi saṅghassa pattakallaṁ, saṅgho channassa bhikkhuno, āpattiyā appaṭikamme, ukkhepanīyakammaṁ kareyya—",
  "pli-tv-kd11:31.1.22_0": "asambhogaṁ saṅghena.",
  "pli-tv-kd11:31.1.23_0": "Esā ñatti.",
  "pli-tv-kd11:31.1.24_0": "Suṇātu me, bhante, saṅgho.",
  "pli-tv-kd11:31.1.25_0": "Ayaṁ channo bhikkhu āpattiṁ āpajjitvā na icchati āpattiṁ paṭikātuṁ.",
  "pli-tv-kd11:31.1.26_0": "Saṅgho channassa bhikkhuno, āpattiyā appaṭikamme, ukkhepanīyakammaṁ karoti—",
  "pli-tv-kd11:31.1.27_0": "asambhogaṁ saṅghena.",
  "pli-tv-kd11:31.1.28_0": "Yassāyasmato khamati channassa bhikkhuno, āpattiyā appaṭikamme,",
  "pli-tv-kd11:31.1.28_1": "ukkhepanīyassa kammassa karaṇaṁ—",
  "pli-tv-kd11:31.1.29_0": "asambhogaṁ saṅghena, so tuṇhassa;",
  "pli-tv-kd11:31.1.30_0": "yassa nakkhamati, so bhāseyya.",
  "pli-tv-kd11:31.1.31_0": "Dutiyampi etamatthaṁ vadāmi …pe…",
  "pli-tv-kd11:31.1.32_0": "tatiyampi etamatthaṁ vadāmi—",
  "pli-tv-kd11:31.1.33_0": "suṇātu me, bhante, saṅgho.",
  "pli-tv-kd11:31.1.34_0": "Ayaṁ channo bhikkhu āpattiṁ āpajjitvā na icchati āpattiṁ paṭikātuṁ.",
  "pli-tv-kd11:31.1.35_0": "Saṅgho channassa bhikkhuno, āpattiyā appaṭikamme, ukkhepanīyakammaṁ karoti—",
  "pli-tv-kd11:31.1.36_0": "asambhogaṁ saṅghena.",
  "pli-tv-kd11:31.1.37_0": "Yassāyasmato khamati channassa bhikkhuno, āpattiyā appaṭikamme,",
  "pli-tv-kd11:31.1.37_1": "ukkhepanīyassa kammassa karaṇaṁ—",
  "pli-tv-kd11:31.1.38_0": "asambhogaṁ saṅghena, so tuṇhassa;",
  "pli-tv-kd11:31.1.39_0": "yassa nakkhamati, so bhāseyya.",
  "pli-tv-kd11:31.1.40_0": "Kataṁ saṅghena channassa bhikkhuno, āpattiyā appaṭikamme, ukkhepanīyakammaṁ—",
  "pli-tv-kd11:31.1.41_0": "asambhogaṁ saṅghena.",
  "pli-tv-kd11:31.1.42_0": "Khamati saṅghassa, tasmā tuṇhī, evametaṁ dhārayāmī’ti.",
  "pli-tv-kd11:31.1.43_0": "Āvāsaparamparañca, bhikkhave, saṁsatha—",
  "pli-tv-kd11:31.1.44_0": "‘channo bhikkhu saṅghena āpattiyā appaṭikamme, ukkhepanīyakammakato—",
  "pli-tv-kd11:31.1.45_0": "asambhogaṁ saṅghenā’ti.",
  "pli-tv-kd11:31.1.46.0_0": "6.1. Adhammakammadvādasaka",
  "pli-tv-kd11:31.1.46.1_0": "Tīhi, bhikkhave, aṅgehi samannāgataṁ, āpattiyā appaṭikamme,",
  "pli-tv-kd11:31.1.46.1_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:31.1.47_0": "Asammukhā kataṁ hoti, appaṭipucchā kataṁ hoti, appaṭiññāya kataṁ hoti—",
  "pli-tv-kd11:31.1.48_0": "imehi kho, bhikkhave, tīhaṅgehi samannāgataṁ, āpattiyā appaṭikamme,",
  "pli-tv-kd11:31.1.48_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:31.1.49_0": "Aparehipi, bhikkhave, tīhaṅgehi samannāgataṁ, āpattiyā appaṭikamme,",
  "pli-tv-kd11:31.1.49_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:31.1.50_0": "Anāpattiyā kataṁ hoti,",
  "pli-tv-kd11:31.1.50_1": "adesanāgāminiyā āpattiyā kataṁ hoti,",
  "pli-tv-kd11:31.1.50_2": "desitāya āpattiyā kataṁ hoti …pe…",
  "pli-tv-kd11:31.1.51_0": "acodetvā kataṁ hoti, asāretvā kataṁ hoti,",
  "pli-tv-kd11:31.1.51_1": "āpattiṁ anāropetvā kataṁ hoti …pe…",
  "pli-tv-kd11:31.1.52_0": "asammukhā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.53_0": "appaṭipucchā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.54_0": "appaṭiññāya kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.55_0": "anāpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.56_0": "adesanāgāminiyā āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.57_0": "desitāya āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.58_0": "acodetvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.59_0": "asāretvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:31.1.60_0": "āpattiṁ anāropetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:31.1.61_0": "imehi kho, bhikkhave, tīhaṅgehi samannāgataṁ, āpattiyā appaṭikamme,",
  "pli-tv-kd11:31.1.61_1": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:31.1.62_0": "Āpattiyā appaṭikamme ukkhepanīyakamme adhammakammadvādasakaṁ niṭṭhitaṁ.",
  "pli-tv-kd11:31.1.63.0_0": "6.2. Dhammakammadvādasaka",
  "pli-tv-kd11:31.1.63.1_0": "Tīhi, bhikkhave, aṅgehi samannāgataṁ, āpattiyā appaṭikamme,",
  "pli-tv-kd11:31.1.63.1_1": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:31.1.64_0": "Sammukhā kataṁ hoti, paṭipucchā kataṁ hoti, paṭiññāya kataṁ hoti—",
  "pli-tv-kd11:31.1.65_0": "imehi kho, bhikkhave, tīhaṅgehi samannāgataṁ, āpattiyā appaṭikamme,",
  "pli-tv-kd11:31.1.65_1": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:31.1.66_0": "Aparehipi, bhikkhave, tīhaṅgehi samannāgataṁ, āpattiyā appaṭikamme,",
  "pli-tv-kd11:31.1.66_1": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:31.1.67_0": "Āpattiyā kataṁ hoti,",
  "pli-tv-kd11:31.1.67_1": "desanāgāminiyā āpattiyā kataṁ hoti,",
  "pli-tv-kd11:31.1.67_2": "adesitāya āpattiyā kataṁ hoti …pe…",
  "pli-tv-kd11:31.1.68_0": "codetvā kataṁ hoti, sāretvā kataṁ hoti,",
  "pli-tv-kd11:31.1.68_1": "āpattiṁ āropetvā kataṁ hoti …pe…",
  "pli-tv-kd11:31.1.69_0": "sammukhā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.70_0": "paṭipucchā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.71_0": "paṭiññāya kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.72_0": "āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.73_0": "desanāgāminiyā āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.74_0": "adesitāya āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.75_0": "codetvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.76_0": "sāretvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:31.1.77_0": "āpattiṁ āropetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:31.1.78_0": "imehi kho, bhikkhave, tīhaṅgehi samannāgataṁ, āpattiyā appaṭikamme,",
  "pli-tv-kd11:31.1.78_1": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:31.1.79_0": "Āpattiyā appaṭikamme ukkhepanīyakamme dhammakammadvādasakaṁ niṭṭhitaṁ.",
  "pli-tv-kd11:31.1.80.0_0": "6.3. Ākaṅkhamānachakka",
  "pli-tv-kd11:31.1.80.1_0": "Tīhi, bhikkhave,",
  "pli-tv-kd11:31.1.80.1_1": "aṅgehi samannāgatassa bhikkhuno, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.81_0": "Bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:31.1.82_0": "bālo hoti abyatto āpattibahulo anapadāno;",
  "pli-tv-kd11:31.1.83_0": "gihisaṁsaṭṭho viharati ananulomikehi gihisaṁsaggehi—",
  "pli-tv-kd11:31.1.84_0": "imehi kho, bhikkhave,",
  "pli-tv-kd11:31.1.84_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.85_0": "Aparehipi, bhikkhave,",
  "pli-tv-kd11:31.1.85_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.86_0": "Adhisīle sīlavipanno hoti, ajjhācāre ācāravipanno hoti,",
  "pli-tv-kd11:31.1.86_1": "atidiṭṭhiyā diṭṭhivipanno hoti—",
  "pli-tv-kd11:31.1.87_0": "imehi kho, bhikkhave,",
  "pli-tv-kd11:31.1.87_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.88_0": "Aparehipi, bhikkhave,",
  "pli-tv-kd11:31.1.88_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.89_0": "Buddhassa avaṇṇaṁ bhāsati, dhammassa avaṇṇaṁ bhāsati, saṅghassa avaṇṇaṁ bhāsati—",
  "pli-tv-kd11:31.1.90_0": "imehi kho, bhikkhave,",
  "pli-tv-kd11:31.1.90_1": "tīhaṅgehi samannāgatassa bhikkhuno, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.91_0": "Tiṇṇaṁ, bhikkhave, bhikkhūnaṁ, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.92_0": "Eko bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:31.1.93_0": "eko bālo hoti abyatto āpattibahulo anapadāno;",
  "pli-tv-kd11:31.1.94_0": "eko gihisaṁsaṭṭho viharati ananulomikehi gihisaṁsaggehi—",
  "pli-tv-kd11:31.1.95_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.96_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.97_0": "Eko adhisīle sīlavipanno hoti,",
  "pli-tv-kd11:31.1.97_1": "eko ajjhācāre ācāravipanno hoti,",
  "pli-tv-kd11:31.1.97_2": "eko atidiṭṭhiyā diṭṭhivipanno hoti—",
  "pli-tv-kd11:31.1.98_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.99_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.100_0": "Eko buddhassa avaṇṇaṁ bhāsati,",
  "pli-tv-kd11:31.1.100_1": "eko dhammassa avaṇṇaṁ bhāsati,",
  "pli-tv-kd11:31.1.100_2": "eko saṅghassa avaṇṇaṁ bhāsati—",
  "pli-tv-kd11:31.1.101_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho, āpattiyā appaṭikamme, ukkhepanīyakammaṁ kareyya.",
  "pli-tv-kd11:31.1.102_0": "Āpattiyā appaṭikamme ukkhepanīyakamme ākaṅkhamānachakkaṁ niṭṭhitaṁ.",
  "pli-tv-kd11:31.1.103.0_0": "6.4. Tecattālīsavatta",
  "pli-tv-kd11:31.1.103.1_0": "Āpattiyā appaṭikamme ukkhepanīyakammakatena, bhikkhave, bhikkhunā sammā vattitabbaṁ.",
  "pli-tv-kd11:31.1.104_0": "Tatrāyaṁ sammāvattanā—",
  "pli-tv-kd11:31.1.105_0": "na upasampādetabbaṁ,",
  "pli-tv-kd11:31.1.106_0": "na nissayo dātabbo,",
  "pli-tv-kd11:31.1.107_0": "na sāmaṇero upaṭṭhāpetabbo,",
  "pli-tv-kd11:31.1.108_0": "na bhikkhunovādakasammuti sāditabbā,",
  "pli-tv-kd11:31.1.109_0": "sammatenapi bhikkhuniyo na ovaditabbā.",
  "pli-tv-kd11:31.1.110_0": "Yāya āpattiyā saṅghena, āpattiyā appaṭikamme,",
  "pli-tv-kd11:31.1.110_1": "ukkhepanīyakammaṁ kataṁ hoti sā āpatti na āpajjitabbā,",
  "pli-tv-kd11:31.1.111_0": "aññā vā tādisikā,",
  "pli-tv-kd11:31.1.112_0": "tato vā pāpiṭṭhatarā;",
  "pli-tv-kd11:31.1.113_0": "kammaṁ na garahitabbaṁ,",
  "pli-tv-kd11:31.1.114_0": "kammikā na garahitabbā.",
  "pli-tv-kd11:31.1.115_0": "Na pakatattassa bhikkhuno abhivādanaṁ,",
  "pli-tv-kd11:31.1.116_0": "paccuṭṭhānaṁ,",
  "pli-tv-kd11:31.1.117_0": "añjalikammaṁ,",
  "pli-tv-kd11:31.1.118_0": "sāmīcikammaṁ,",
  "pli-tv-kd11:31.1.119_0": "āsanābhihāro,",
  "pli-tv-kd11:31.1.120_0": "seyyābhihāro,",
  "pli-tv-kd11:31.1.121_0": "pādodakaṁ pādapīṭhaṁ,",
  "pli-tv-kd11:31.1.122_0": "pādakathalikaṁ,",
  "pli-tv-kd11:31.1.123_0": "pattacīvarappaṭiggahaṇaṁ,",
  "pli-tv-kd11:31.1.124_0": "nahāne piṭṭhiparikammaṁ sāditabbaṁ.",
  "pli-tv-kd11:31.1.125_0": "Na pakatatto bhikkhu sīlavipattiyā anuddhaṁsetabbo,",
  "pli-tv-kd11:31.1.126_0": "na ācāravipattiyā anuddhaṁsetabbo,",
  "pli-tv-kd11:31.1.127_0": "na diṭṭhivipattiyā anuddhaṁsetabbo,",
  "pli-tv-kd11:31.1.128_0": "na ājīvavipattiyā anuddhaṁsetabbo,",
  "pli-tv-kd11:31.1.129_0": "na bhikkhu bhikkhūhi bhedetabbo.",
  "pli-tv-kd11:31.1.130_0": "Na gihiddhajo dhāretabbo,",
  "pli-tv-kd11:31.1.131_0": "na titthiyaddhajo dhāretabbo,",
  "pli-tv-kd11:31.1.132_0": "na titthiyā sevitabbā;",
  "pli-tv-kd11:31.1.133_0": "bhikkhū sevitabbā,",
  "pli-tv-kd11:31.1.134_0": "bhikkhusikkhāya sikkhitabbaṁ.",
  "pli-tv-kd11:31.1.135_0": "Na pakatattena bhikkhunā saddhiṁ ekacchanne āvāse vatthabbaṁ,",
  "pli-tv-kd11:31.1.136_0": "na ekacchanne anāvāse vatthabbaṁ,",
  "pli-tv-kd11:31.1.137_0": "na ekacchanne āvāse vā anāvāse vā vatthabbaṁ,",
  "pli-tv-kd11:31.1.138_0": "pakatattaṁ bhikkhuṁ disvā āsanā vuṭṭhātabbaṁ,",
  "pli-tv-kd11:31.1.139_0": "na pakatatto bhikkhu āsādetabbo anto vā bahi vā.",
  "pli-tv-kd11:31.1.140_0": "Na pakatattassa bhikkhuno uposatho ṭhapetabbo,",
  "pli-tv-kd11:31.1.141_0": "na pavāraṇā ṭhapetabbā,",
  "pli-tv-kd11:31.1.142_0": "na savacanīyaṁ kātabbaṁ,",
  "pli-tv-kd11:31.1.143_0": "na anuvādo paṭṭhapetabbo,",
  "pli-tv-kd11:31.1.144_0": "na okāso kāretabbo,",
  "pli-tv-kd11:31.1.145_0": "na codetabbo,",
  "pli-tv-kd11:31.1.146_0": "na sāretabbo,",
  "pli-tv-kd11:31.1.147_0": "na bhikkhūhi sampayojetabban”ti.",
  "pli-tv-kd11:31.1.148_0": "Āpattiyā appaṭikamme ukkhepanīyakamme tecattālīsavattaṁ niṭṭhitaṁ.",
  "pli-tv-kd11:31.1.149_0": "Atha kho saṅgho channassa bhikkhuno, āpattiyā appaṭikamme, ukkhepanīyakammaṁ akāsi—",
  "pli-tv-kd11:31.1.150_0": "asambhogaṁ saṅghena.",
  "pli-tv-kd11:31.1.151_0": "So saṅghena, āpattiyā appaṭikamme,",
  "pli-tv-kd11:31.1.151_1": "ukkhepanīyakammakato tamhā āvāsā aññaṁ āvāsaṁ agamāsi.",
  "pli-tv-kd11:31.1.152_0": "Tattha bhikkhū neva abhivādesuṁ, na paccuṭṭhesuṁ,",
  "pli-tv-kd11:31.1.152_1": "na añjalikammaṁ na sāmīcikammaṁ akaṁsu, na sakkariṁsu, na garuṁ kariṁsu, na mānesuṁ, na pūjesuṁ.",
  "pli-tv-kd11:31.1.153_0": "So bhikkhūhi asakkariyamāno agarukariyamāno amāniyamāno apūjiyamāno asakkārapakato tamhāpi āvāsā aññaṁ āvāsaṁ agamāsi.",
  "pli-tv-kd11:31.1.154_0": "Tatthapi bhikkhū neva abhivādesuṁ, na paccuṭṭhesuṁ,",
  "pli-tv-kd11:31.1.154_1": "na añjalikammaṁ na sāmīcikammaṁ akaṁsu, na sakkariṁsu, na garuṁ kariṁsu, na mānesuṁ, na pūjesuṁ.",
  "pli-tv-kd11:31.1.155_0": "So bhikkhūhi asakkariyamāno agarukariyamāno amāniyamāno apūjiyamāno asakkārapakato tamhāpi āvāsā aññaṁ āvāsaṁ agamāsi.",
  "pli-tv-kd11:31.1.156_0": "Tatthapi bhikkhū neva abhivādesuṁ, na paccuṭṭhesuṁ,",
  "pli-tv-kd11:31.1.156_1": "na añjalikammaṁ na sāmīcikammaṁ akaṁsu, na sakkariṁsu, na garuṁ kariṁsu, na mānesuṁ, na pūjesuṁ.",
  "pli-tv-kd11:31.1.157_0": "So bhikkhūhi asakkariyamāno agarukariyamāno amāniyamāno apūjiyamāno asakkārapakato punadeva kosambiṁ paccāgañchi.",
  "pli-tv-kd11:31.1.158_0": "So sammā vattati, lomaṁ pāteti, netthāraṁ vattati,",
  "pli-tv-kd11:31.1.158_1": "bhikkhū upasaṅkamitvā evaṁ vadeti—",
  "pli-tv-kd11:31.1.159_0": "“ahaṁ, āvuso, saṅghena, āpattiyā appaṭikamme,",
  "pli-tv-kd11:31.1.159_1": "ukkhepanīyakammakato sammā vattāmi, lomaṁ pātemi, netthāraṁ vattāmi.",
  "pli-tv-kd11:31.1.160_0": "Kathaṁ nu kho mayā paṭipajjitabban”ti?",
  "pli-tv-kd11:31.1.161_0": "Bhikkhū bhagavato etamatthaṁ ārocesuṁ …pe….",
  "pli-tv-kd11:31.1.162_0": "“Tena hi, bhikkhave, saṅgho channassa bhikkhuno, āpattiyā appaṭikamme,",
  "pli-tv-kd11:31.1.162_1": "ukkhepanīyakammaṁ paṭippassambhetu.",
  "pli-tv-kd11:31.1.163_0": "Upasampādeti, nissayaṁ deti, sāmaṇeraṁ upaṭṭhāpeti,",
  "pli-tv-kd11:31.1.163_1": "bhikkhunovādakasammutiṁ sādiyati,",
  "pli-tv-kd11:31.1.163_2": "sammatopi bhikkhuniyo ovadati—",
  "pli-tv-kd11:31.1.164_0": "imehi kho, bhikkhave,",
  "pli-tv-kd11:31.1.164_1": "pañcahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.164_2": "ukkhepanīyakammaṁ nappaṭippassambhetabbaṁ.",
  "pli-tv-kd11:31.1.165.0_0": "6.5. Nappaṭippassambhetabbatecattālīsaka",
  "pli-tv-kd11:31.1.165.1_0": "Pañcahi, bhikkhave,",
  "pli-tv-kd11:31.1.165.1_1": "aṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.165.1_2": "ukkhepanīyakammaṁ nappaṭippassambhetabbaṁ.",
  "pli-tv-kd11:31.1.166_0": "Aparehipi, bhikkhave,",
  "pli-tv-kd11:31.1.166_1": "pañcahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.166_2": "ukkhepanīyakammaṁ nappaṭippassambhetabbaṁ.",
  "pli-tv-kd11:31.1.167_0": "Yāya āpattiyā saṅghena, āpattiyā appaṭikamme,",
  "pli-tv-kd11:31.1.167_1": "ukkhepanīyakammaṁ kataṁ hoti taṁ āpattiṁ āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:31.1.168_0": "kammaṁ garahati, kammike garahati …pe…",
  "pli-tv-kd11:31.1.169_0": "pakatattassa bhikkhuno abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ sādiyati …pe…",
  "pli-tv-kd11:31.1.170_0": "pakatattassa bhikkhuno seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ,",
  "pli-tv-kd11:31.1.170_1": "nahāne piṭṭhiparikammaṁ sādiyati …pe…",
  "pli-tv-kd11:31.1.171_0": "pakatattaṁ bhikkhuṁ sīlavipattiyā anuddhaṁseti, ācāravipattiyā anuddhaṁseti,",
  "pli-tv-kd11:31.1.171_1": "diṭṭhivipattiyā anuddhaṁseti, ājīvavipattiyā anuddhaṁseti,",
  "pli-tv-kd11:31.1.171_2": "bhikkhuṁ bhikkhūhi bhedeti …pe…",
  "pli-tv-kd11:31.1.172_0": "gihiddhajaṁ dhāreti, titthiyaddhajaṁ dhāreti, titthiye sevati, bhikkhū na sevati,",
  "pli-tv-kd11:31.1.172_1": "bhikkhusikkhāya na sikkhati …pe…",
  "pli-tv-kd11:31.1.173_0": "pakatattena bhikkhunā saddhiṁ ekacchanne āvāse vasati, ekacchanne anāvāse vasati,",
  "pli-tv-kd11:31.1.173_1": "ekacchanne āvāse vā anāvāse vā vasati,",
  "pli-tv-kd11:31.1.173_2": "pakatattaṁ bhikkhuṁ disvā āsanā na vuṭṭhāti,",
  "pli-tv-kd11:31.1.173_3": "pakatattaṁ bhikkhuṁ āsādeti anto vā bahi vā—",
  "pli-tv-kd11:31.1.174_0": "imehi kho, bhikkhave,",
  "pli-tv-kd11:31.1.174_1": "pañcahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.174_2": "ukkhepanīyakammaṁ nappaṭippassambhetabbaṁ.",
  "pli-tv-kd11:31.1.175_0": "Aṭṭhahi, bhikkhave,",
  "pli-tv-kd11:31.1.175_1": "aṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.175_2": "ukkhepanīyakammaṁ nappaṭippassambhetabbaṁ.",
  "pli-tv-kd11:31.1.176_0": "Pakatattassa bhikkhuno uposathaṁ ṭhapeti, pavāraṇaṁ ṭhapeti, savacanīyaṁ karoti, anuvādaṁ paṭṭhapeti, okāsaṁ kāreti, codeti, sāreti, bhikkhūhi sampayojeti—",
  "pli-tv-kd11:31.1.177_0": "imehi kho, bhikkhave,",
  "pli-tv-kd11:31.1.177_1": "aṭṭhahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.177_2": "ukkhepanīyakammaṁ nappaṭippassambhetabbaṁ.",
  "pli-tv-kd11:31.1.178_0": "Āpattiyā appaṭikamme ukkhepanīyakamme nappaṭippassambhetabbatecattālīsakaṁ niṭṭhitaṁ.",
  "pli-tv-kd11:31.1.179.0_0": "6.6. Paṭippassambhetabbatecattālīsaka",
  "pli-tv-kd11:31.1.179.1_0": "Pañcahi, bhikkhave,",
  "pli-tv-kd11:31.1.179.1_1": "aṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.179.1_2": "ukkhepanīyakammaṁ paṭippassambhetabbaṁ.",
  "pli-tv-kd11:31.1.180_0": "Na upasampādeti, na nissayaṁ deti, na sāmaṇeraṁ upaṭṭhāpeti,",
  "pli-tv-kd11:31.1.180_1": "na bhikkhunovādakasammutiṁ sādiyati,",
  "pli-tv-kd11:31.1.180_2": "sammatopi bhikkhuniyo na ovadati—",
  "pli-tv-kd11:31.1.181_0": "imehi kho, bhikkhave,",
  "pli-tv-kd11:31.1.181_1": "pañcahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.181_2": "ukkhepanīyakammaṁ paṭippassambhetabbaṁ.",
  "pli-tv-kd11:31.1.182_0": "Aparehipi, bhikkhave,",
  "pli-tv-kd11:31.1.182_1": "pañcahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.182_2": "ukkhepanīyakammaṁ paṭippassambhetabbaṁ.",
  "pli-tv-kd11:31.1.183_0": "Yāya āpattiyā saṅghena, āpattiyā appaṭikamme,",
  "pli-tv-kd11:31.1.183_1": "ukkhepanīyakammaṁ kataṁ hoti taṁ āpattiṁ na āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:31.1.184_0": "kammaṁ na garahati, kammike na garahati …pe…",
  "pli-tv-kd11:31.1.185_0": "na pakatattassa bhikkhuno abhivādanaṁ, paccuṭṭhānaṁ, añjalikammaṁ, sāmīcikammaṁ, āsanābhihāraṁ sādiyati …pe…",
  "pli-tv-kd11:31.1.186_0": "na pakatattassa bhikkhuno seyyābhihāraṁ, pādodakaṁ pādapīṭhaṁ, pādakathalikaṁ, pattacīvarappaṭiggahaṇaṁ,",
  "pli-tv-kd11:31.1.186_1": "nahāne piṭṭhiparikammaṁ sādiyati …pe…",
  "pli-tv-kd11:31.1.187_0": "na pakatattaṁ bhikkhuṁ sīlavipattiyā anuddhaṁseti,",
  "pli-tv-kd11:31.1.187_1": "na ācāravipattiyā anuddhaṁseti,",
  "pli-tv-kd11:31.1.187_2": "na diṭṭhivipattiyā anuddhaṁseti,",
  "pli-tv-kd11:31.1.187_3": "na ājīvavipattiyā anuddhaṁseti,",
  "pli-tv-kd11:31.1.187_4": "na bhikkhuṁ bhikkhūhi bhedeti …pe…",
  "pli-tv-kd11:31.1.188_0": "na gihiddhajaṁ dhāreti, na titthiyaddhajaṁ dhāreti, na titthiye sevati, bhikkhū sevati, bhikkhusikkhāya sikkhati …pe…",
  "pli-tv-kd11:31.1.189_0": "na pakatattena bhikkhunā saddhiṁ ekacchanne āvāse vasati,",
  "pli-tv-kd11:31.1.189_1": "na ekacchanne anāvāse vasati,",
  "pli-tv-kd11:31.1.189_2": "na ekacchanne āvāse vā anāvāse vā vasati,",
  "pli-tv-kd11:31.1.189_3": "pakatattaṁ bhikkhuṁ disvā āsanā vuṭṭhāti,",
  "pli-tv-kd11:31.1.189_4": "na pakatattaṁ bhikkhuṁ āsādeti anto vā bahi vā—",
  "pli-tv-kd11:31.1.190_0": "imehi kho, bhikkhave,",
  "pli-tv-kd11:31.1.190_1": "pañcahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.190_2": "ukkhepanīyakammaṁ paṭippassambhetabbaṁ.",
  "pli-tv-kd11:31.1.191_0": "Aṭṭhahi, bhikkhave,",
  "pli-tv-kd11:31.1.191_1": "aṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.191_2": "ukkhepanīyakammaṁ paṭippassambhetabbaṁ.",
  "pli-tv-kd11:31.1.192_0": "Na pakatattassa bhikkhuno uposathaṁ ṭhapeti, na pavāraṇaṁ ṭhapeti, na savacanīyaṁ karoti, na anuvādaṁ paṭṭhapeti, na okāsaṁ kāreti, na codeti, na sāreti, na bhikkhūhi sampayojeti—",
  "pli-tv-kd11:31.1.193_0": "imehi kho, bhikkhave,",
  "pli-tv-kd11:31.1.193_1": "aṭṭhahaṅgehi samannāgatassa bhikkhuno, āpattiyā appaṭikamme,",
  "pli-tv-kd11:31.1.193_2": "ukkhepanīyakammaṁ paṭippassambhetabbaṁ.",
  "pli-tv-kd11:31.1.194_0": "Āpattiyā appaṭikamme ukkhepanīyakamme paṭippassambhetabbatecattālīsakaṁ niṭṭhitaṁ.",
  "pli-tv-kd11:31.1.195_0": "Evañca pana, bhikkhave, paṭippassambhetabbaṁ.",
  "pli-tv-kd11:31.1.196_0": "Tena bhikkhave,",
  "pli-tv-kd11:31.1.196_1": "channena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd11:31.1.197_0": "‘ahaṁ, bhante,",
  "pli-tv-kd11:31.1.197_1": "saṅghena āpattiyā appaṭikamme ukkhepanīyakammakato sammā vattāmi, lomaṁ pātemi, netthāraṁ vattāmi,",
  "pli-tv-kd11:31.1.197_2": "āpattiyā appaṭikamme ukkhepanīyassa kammassa paṭippassaddhiṁ yācāmī’ti.",
  "pli-tv-kd11:31.1.198_0": "Dutiyampi yācitabbā.",
  "pli-tv-kd11:31.1.199_0": "Tatiyampi yācitabbā.",
  "pli-tv-kd11:31.1.200_0": "Byattena bhikkhunā paṭibalena saṅgho ñāpetabbo—",
  "pli-tv-kd11:31.1.201_0": "‘Suṇātu me, bhante, saṅgho.",
  "pli-tv-kd11:31.1.202_0": "Ayaṁ channo bhikkhu saṅghena, āpattiyā appaṭikamme,",
  "pli-tv-kd11:31.1.202_1": "ukkhepanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:31.1.202_2": "āpattiyā appaṭikamme ukkhepanīyassa kammassa paṭippassaddhiṁ yācati.",
  "pli-tv-kd11:31.1.203_0": "Yadi saṅghassa pattakallaṁ, saṅgho channassa bhikkhuno, āpattiyā appaṭikamme,",
  "pli-tv-kd11:31.1.203_1": "ukkhepanīyakammaṁ paṭippassambheyya.",
  "pli-tv-kd11:31.1.204_0": "Esā ñatti.",
  "pli-tv-kd11:31.1.205_0": "Suṇātu me, bhante, saṅgho.",
  "pli-tv-kd11:31.1.206_0": "Ayaṁ channo bhikkhu saṅghena, āpattiyā appaṭikamme,",
  "pli-tv-kd11:31.1.206_1": "ukkhepanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:31.1.206_2": "āpattiyā appaṭikamme ukkhepanīyassa kammassa paṭippassaddhiṁ yācati.",
  "pli-tv-kd11:31.1.207_0": "Saṅgho channassa bhikkhuno, āpattiyā appaṭikamme,",
  "pli-tv-kd11:31.1.207_1": "ukkhepanīyakammaṁ paṭippassambheti.",
  "pli-tv-kd11:31.1.208_0": "Yassāyasmato khamati channassa bhikkhuno, āpattiyā appaṭikamme,",
  "pli-tv-kd11:31.1.208_1": "ukkhepanīyassa kammassa paṭippassaddhi, so tuṇhassa;",
  "pli-tv-kd11:31.1.209_0": "yassa nakkhamati, so bhāseyya.",
  "pli-tv-kd11:31.1.210_0": "Dutiyampi etamatthaṁ vadāmi …pe…",
  "pli-tv-kd11:31.1.211_0": "tatiyampi etamatthaṁ vadāmi—",
  "pli-tv-kd11:31.1.212_0": "suṇātu me, bhante, saṅgho.",
  "pli-tv-kd11:31.1.213_0": "Ayaṁ channo bhikkhu saṅghena, āpattiyā appaṭikamme,",
  "pli-tv-kd11:31.1.213_1": "ukkhepanīyakammakato sammā vattati, lomaṁ pāteti, netthāraṁ vattati, āpattiyā appaṭikamme,",
  "pli-tv-kd11:31.1.213_2": "ukkhepanīyassa kammassa paṭippassaddhiṁ yācati.",
  "pli-tv-kd11:31.1.214_0": "Saṅgho channassa bhikkhuno, āpattiyā appaṭikamme,",
  "pli-tv-kd11:31.1.214_1": "ukkhepanīyakammaṁ paṭippassambheti.",
  "pli-tv-kd11:31.1.215_0": "Yassāyasmato khamati channassa bhikkhuno, āpattiyā appaṭikamme,",
  "pli-tv-kd11:31.1.215_1": "ukkhepanīyassa kammassa paṭippassaddhi, so tuṇhassa;",
  "pli-tv-kd11:31.1.216_0": "yassa nakkhamati, so bhāseyya.",
  "pli-tv-kd11:31.1.217_0": "Paṭippassaddhaṁ saṅghena channassa bhikkhuno, āpattiyā appaṭikamme, ukkhepanīyakammaṁ.",
  "pli-tv-kd11:31.1.218_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:31.1.219_0": "Āpattiyā appaṭikamme ukkhepanīyakammaṁ niṭṭhitaṁ chaṭṭhaṁ.",
  "pli-tv-kd11:32.1.0_0": "7. Pāpikāyadiṭṭhiyāappaṭinissagge ukkhepanīyakamma",
  "pli-tv-kd11:32.1.1_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-kd11:32.1.2_0": "Tena kho pana samayena ariṭṭhassa nāma bhikkhuno gaddhabādhipubbassa evarūpaṁ pāpakaṁ diṭṭhigataṁ uppannaṁ hoti—",
  "pli-tv-kd11:32.1.3_0": "“tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyā”ti.",
  "pli-tv-kd11:32.1.4_0": "Assosuṁ kho sambahulā bhikkhū ariṭṭhassa nāma kira bhikkhuno gaddhabādhipubbassa evarūpaṁ pāpakaṁ diṭṭhigataṁ uppannaṁ—",
  "pli-tv-kd11:32.1.5_0": "“Tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyā”ti.",
  "pli-tv-kd11:32.1.6_0": "Atha kho te bhikkhū yena ariṭṭho bhikkhu gaddhabādhipubbo tenupasaṅkamiṁsu.",
  "pli-tv-kd11:32.1.7_0": "Upasaṅkamitvā ariṭṭhaṁ bhikkhuṁ gaddhabādhipubbaṁ etadavocuṁ—",
  "pli-tv-kd11:32.1.8_0": "“saccaṁ kira te, āvuso ariṭṭha,",
  "pli-tv-kd11:32.1.8_1": "evarūpaṁ pāpakaṁ diṭṭhigataṁ uppannaṁ—",
  "pli-tv-kd11:32.1.9_0": "tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyā”ti?",
  "pli-tv-kd11:32.1.10_0": "“Evaṁ byā kho ahaṁ, āvuso,",
  "pli-tv-kd11:32.1.10_1": "bhagavatā dhammaṁ desitaṁ ājānāmi,",
  "pli-tv-kd11:32.1.10_2": "yathā yeme antarāyikā dhammā vuttā bhagavatā te paṭisevato nālaṁ antarāyāyā”ti.",
  "pli-tv-kd11:32.2.1_0": "“Māvuso ariṭṭha, evaṁ avaca.",
  "pli-tv-kd11:32.2.2_0": "Mā bhagavantaṁ abbhācikkhi.",
  "pli-tv-kd11:32.2.3_0": "Na hi sādhu bhagavato abbhakkhānaṁ.",
  "pli-tv-kd11:32.2.4_0": "Na hi bhagavā evaṁ vadeyya.",
  "pli-tv-kd11:32.2.5_0": "Anekapariyāyenāvuso ariṭṭha,",
  "pli-tv-kd11:32.2.5_1": "antarāyikā dhammā antarāyikā vuttā bhagavatā.",
  "pli-tv-kd11:32.2.6_0": "Alañca pana te paṭisevato antarāyāya.",
  "pli-tv-kd11:32.2.7_0": "Appassādā kāmā vuttā bhagavatā, bahudukkhā bahupāyāsā, ādīnavo ettha bhiyyo.",
  "pli-tv-kd11:32.2.8_0": "Aṭṭhikaṅkalūpamā kāmā vuttā bhagavatā, bahudukkhā bahupāyāsā, ādīnavo ettha bhiyyo.",
  "pli-tv-kd11:32.2.9_0": "Maṁsapesūpamā kāmā vuttā bhagavatā …pe…",
  "pli-tv-kd11:32.2.10_0": "tiṇukkūpamā kāmā vuttā bhagavatā …pe…",
  "pli-tv-kd11:32.2.11_0": "aṅgārakāsūpamā kāmā vuttā bhagavatā …",
  "pli-tv-kd11:32.2.12_0": "supinakūpamā kāmā vuttā bhagavatā …",
  "pli-tv-kd11:32.2.13_0": "yācitakūpamā kāmā vuttā bhagavatā …",
  "pli-tv-kd11:32.2.14_0": "rukkhaphalūpamā kāmā vuttā bhagavatā …",
  "pli-tv-kd11:32.2.15_0": "asisūnūpamā kāmā vuttā bhagavatā …",
  "pli-tv-kd11:32.2.16_0": "sattisūlūpamā kāmā vuttā bhagavatā …",
  "pli-tv-kd11:32.2.17_0": "sappasirūpamā kāmā vuttā bhagavatā, bahudukkhā bahupāyāsā, ādīnavo ettha bhiyyo”ti.",
  "pli-tv-kd11:32.2.18_0": "Evampi kho ariṭṭho bhikkhu gaddhabādhipubbo tehi bhikkhūhi vuccamāno tatheva taṁ pāpakaṁ diṭṭhigataṁ thāmasā parāmāsā abhinivissa voharati—",
  "pli-tv-kd11:32.2.19_0": "“evaṁ byā kho ahaṁ, āvuso,",
  "pli-tv-kd11:32.2.19_1": "bhagavatā dhammaṁ desitaṁ ājānāmi,",
  "pli-tv-kd11:32.2.19_2": "yathā yeme antarāyikā dhammā vuttā bhagavatā te paṭisevato nālaṁ antarāyāyā”ti.",
  "pli-tv-kd11:32.3.1_0": "Yato ca kho te bhikkhū nāsakkhiṁsu ariṭṭhaṁ bhikkhuṁ gaddhabādhipubbaṁ etasmā pāpakā diṭṭhigatā vivecetuṁ,",
  "pli-tv-kd11:32.3.1_1": "atha kho te bhikkhū yena bhagavā tenupasaṅkamiṁsu,",
  "pli-tv-kd11:32.3.1_2": "upasaṅkamitvā bhagavato etamatthaṁ ārocesuṁ.",
  "pli-tv-kd11:32.3.2_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā ariṭṭhaṁ bhikkhuṁ gaddhabādhipubbaṁ paṭipucchi—",
  "pli-tv-kd11:32.3.3_0": "“saccaṁ kira te, ariṭṭha,",
  "pli-tv-kd11:32.3.3_1": "evarūpaṁ pāpakaṁ diṭṭhigataṁ uppannaṁ—",
  "pli-tv-kd11:32.3.4_0": "tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyā”ti?",
  "pli-tv-kd11:32.3.5_0": "“Evaṁ byā kho ahaṁ, bhante,",
  "pli-tv-kd11:32.3.5_1": "bhagavatā dhammaṁ desitaṁ ājānāmi,",
  "pli-tv-kd11:32.3.5_2": "yathā yeme antarāyikā dhammā vuttā bhagavatā te paṭisevato nālaṁ antarāyāyā”ti.",
  "pli-tv-kd11:32.3.6_0": "“Kassa nu kho nāma tvaṁ, moghapurisa,",
  "pli-tv-kd11:32.3.6_1": "mayā evaṁ dhammaṁ desitaṁ ājānāsi?",
  "pli-tv-kd11:32.3.7_0": "Nanu mayā, moghapurisa,",
  "pli-tv-kd11:32.3.7_1": "anekapariyāyena antarāyikā dhammā antarāyikā vuttā?",
  "pli-tv-kd11:32.3.8_0": "Alañca pana te paṭisevato antarāyāya.",
  "pli-tv-kd11:32.3.9_0": "Appassādā kāmā vuttā mayā, bahudukkhā bahupāyāsā, ādīnavo ettha bhiyyo.",
  "pli-tv-kd11:32.3.10_0": "Aṭṭhikaṅkalūpamā kāmā vuttā mayā, bahudukkhā bahupāyāsā, ādīnavo ettha bhiyyo.",
  "pli-tv-kd11:32.3.11_0": "Maṁsapesūpamā kāmā vuttā mayā …pe…",
  "pli-tv-kd11:32.3.12_0": "tiṇukkūpamā kāmā vuttā mayā …",
  "pli-tv-kd11:32.3.13_0": "aṅgārakāsūpamā kāmā vuttā mayā …",
  "pli-tv-kd11:32.3.14_0": "supinakūpamā kāmā vuttā mayā …",
  "pli-tv-kd11:32.3.15_0": "yācitakūpamā kāmā vuttā mayā …",
  "pli-tv-kd11:32.3.16_0": "rukkhaphalūpamā kāmā vuttā mayā …",
  "pli-tv-kd11:32.3.17_0": "asisūnūpamā kāmā vuttā mayā …",
  "pli-tv-kd11:32.3.18_0": "sattisūlūpamā kāmā vuttā mayā …",
  "pli-tv-kd11:32.3.19_0": "sappasirūpamā kāmā vuttā mayā, bahudukkhā bahupāyāsā, ādīnavo ettha bhiyyo.",
  "pli-tv-kd11:32.3.20_0": "Atha ca pana tvaṁ, moghapurisa,",
  "pli-tv-kd11:32.3.20_1": "attanā duggahitena amhe ceva abbhācikkhasi, attānañca khaṇasi, bahuñca apuññaṁ pasavasi.",
  "pli-tv-kd11:32.3.21_0": "Tañhi te, moghapurisa,",
  "pli-tv-kd11:32.3.21_1": "bhavissati dīgharattaṁ ahitāya dukkhāya.",
  "pli-tv-kd11:32.3.22_0": "Netaṁ, moghapurisa, appasannānaṁ vā pasādāya …pe…",
  "pli-tv-kd11:32.3.23_0": "vigarahitvā …pe…",
  "pli-tv-kd11:32.3.24_0": "dhammiṁ kathaṁ katvā bhikkhū āmantesi—",
  "pli-tv-kd11:32.3.25_0": "“tena hi, bhikkhave,",
  "pli-tv-kd11:32.3.25_1": "saṅgho ariṭṭhassa bhikkhuno gaddhabādhipubbassa,",
  "pli-tv-kd11:32.3.25_2": "pāpikāya diṭṭhiyā appaṭinissagge, ukkhepanīyakammaṁ karotu—",
  "pli-tv-kd11:32.3.26_0": "asambhogaṁ saṅghena.",
  "pli-tv-kd11:32.4.1_0": "Evañca pana, bhikkhave, kātabbaṁ—",
  "pli-tv-kd11:32.4.2_0": "paṭhamaṁ ariṭṭho bhikkhu codetabbo, codetvā sāretabbo, sāretvā āpattiṁ āropetabbo,",
  "pli-tv-kd11:32.4.2_1": "āpattiṁ āropetvā byattena bhikkhunā paṭibalena saṅgho ñāpetabbo—",
  "pli-tv-kd11:32.4.3_0": "‘Suṇātu me, bhante, saṅgho.",
  "pli-tv-kd11:32.4.4_0": "Ariṭṭhassa bhikkhuno gaddhabādhipubbassa evarūpaṁ pāpakaṁ diṭṭhigataṁ uppannaṁ—",
  "pli-tv-kd11:32.4.5_0": "tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyāti.",
  "pli-tv-kd11:32.4.6_0": "So taṁ diṭṭhiṁ na paṭinissajjati.",
  "pli-tv-kd11:32.4.7_0": "Yadi saṅghassa pattakallaṁ,",
  "pli-tv-kd11:32.4.7_1": "saṅgho ariṭṭhassa bhikkhuno gaddhabādhipubbassa,",
  "pli-tv-kd11:32.4.7_2": "pāpikāya diṭṭhiyā appaṭinissagge, ukkhepanīyakammaṁ kareyya—",
  "pli-tv-kd11:32.4.8_0": "asambhogaṁ saṅghena.",
  "pli-tv-kd11:32.4.9_0": "Esā ñatti.",
  "pli-tv-kd11:32.4.10_0": "Suṇātu me, bhante, saṅgho.",
  "pli-tv-kd11:32.4.11_0": "Ariṭṭhassa bhikkhuno gaddhabādhipubbassa evarūpaṁ pāpakaṁ diṭṭhigataṁ uppannaṁ—",
  "pli-tv-kd11:32.4.12_0": "tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyāti.",
  "pli-tv-kd11:32.4.13_0": "So taṁ diṭṭhiṁ na paṭinissajjati.",
  "pli-tv-kd11:32.4.14_0": "Saṅgho ariṭṭhassa bhikkhuno gaddhabādhipubbassa,",
  "pli-tv-kd11:32.4.14_1": "pāpikāya diṭṭhiyā appaṭinissagge, ukkhepanīyakammaṁ karoti—",
  "pli-tv-kd11:32.4.15_0": "asambhogaṁ saṅghena.",
  "pli-tv-kd11:32.4.16_0": "Yassāyasmato khamati ariṭṭhassa bhikkhuno gaddhabādhipubbassa,",
  "pli-tv-kd11:32.4.16_1": "pāpikāya diṭṭhiyā appaṭinissagge,",
  "pli-tv-kd11:32.4.16_2": "ukkhepanīyassa kammassa karaṇaṁ—",
  "pli-tv-kd11:32.4.17_0": "asambhogaṁ saṅghena, so tuṇhassa;",
  "pli-tv-kd11:32.4.18_0": "yassa nakkhamati, so bhāseyya.",
  "pli-tv-kd11:32.4.19_0": "Dutiyampi etamatthaṁ vadāmi …pe…",
  "pli-tv-kd11:32.4.20_0": "tatiyampi etamatthaṁ vadāmi—",
  "pli-tv-kd11:32.4.21_0": "suṇātu me, bhante, saṅgho.",
  "pli-tv-kd11:32.4.22_0": "Ariṭṭhassa bhikkhuno gaddhabādhipubbassa evarūpaṁ pāpakaṁ diṭṭhigataṁ uppannaṁ—",
  "pli-tv-kd11:32.4.23_0": "tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyāti.",
  "pli-tv-kd11:32.4.24_0": "So taṁ diṭṭhiṁ na paṭinissajjati.",
  "pli-tv-kd11:32.4.25_0": "Saṅgho ariṭṭhassa bhikkhuno gaddhabādhipubbassa,",
  "pli-tv-kd11:32.4.25_1": "pāpikāya diṭṭhiyā appaṭinissagge, ukkhepanīyakammaṁ karoti—",
  "pli-tv-kd11:32.4.26_0": "asambhogaṁ saṅghena.",
  "pli-tv-kd11:32.4.27_0": "Yassāyasmato khamati ariṭṭhassa bhikkhuno gaddhabādhipubbassa,",
  "pli-tv-kd11:32.4.27_1": "pāpikāya diṭṭhiyā appaṭinissagge,",
  "pli-tv-kd11:32.4.27_2": "ukkhepanīyassa kammassa karaṇaṁ—",
  "pli-tv-kd11:32.4.28_0": "asambhogaṁ saṅghena, so tuṇhassa;",
  "pli-tv-kd11:32.4.29_0": "yassa nakkhamati, so bhāseyya.",
  "pli-tv-kd11:32.4.30_0": "Kataṁ saṅghena ariṭṭhassa bhikkhuno gaddhabādhipubbassa,",
  "pli-tv-kd11:32.4.30_1": "pāpikāya diṭṭhiyā appaṭinissagge, ukkhepanīyakammaṁ—",
  "pli-tv-kd11:32.4.31_0": "asambhogaṁ saṅghena.",
  "pli-tv-kd11:32.4.32_0": "Khamati saṅghassa, tasmā tuṇhī, evametaṁ dhārayāmī’ti.",
  "pli-tv-kd11:32.4.33_0": "Āvāsaparamparañca, bhikkhave, saṁsatha—",
  "pli-tv-kd11:32.4.34_0": "‘ariṭṭho bhikkhu gaddhabādhipubbo,",
  "pli-tv-kd11:32.4.34_1": "saṅghena pāpikāya diṭṭhiyā appaṭinissagge, ukkhepanīyakammakato—",
  "pli-tv-kd11:32.4.35_0": "asambhogaṁ saṅghenā’”ti.",
  "pli-tv-kd11:33.1.0_0": "7.1. Adhammakammadvādasaka",
  "pli-tv-kd11:33.1.1_0": "“Tīhi, bhikkhave, aṅgehi samannāgataṁ,",
  "pli-tv-kd11:33.1.1_1": "pāpikāya diṭṭhiyā appaṭinissagge,",
  "pli-tv-kd11:33.1.1_2": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:33.1.2_0": "Asammukhā kataṁ hoti, appaṭipucchā kataṁ hoti, appaṭiññāya kataṁ hoti—",
  "pli-tv-kd11:33.1.3_0": "imehi kho, bhikkhave, tīhaṅgehi samannāgataṁ,",
  "pli-tv-kd11:33.1.3_1": "pāpikāya diṭṭhiyā appaṭinissagge,",
  "pli-tv-kd11:33.1.3_2": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:33.1.4_0": "Aparehipi, bhikkhave, tīhaṅgehi samannāgataṁ,",
  "pli-tv-kd11:33.1.4_1": "pāpikāya diṭṭhiyā appaṭinissagge,",
  "pli-tv-kd11:33.1.4_2": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:33.1.5_0": "Anāpattiyā kataṁ hoti,",
  "pli-tv-kd11:33.1.5_1": "adesanāgāminiyā āpattiyā kataṁ hoti,",
  "pli-tv-kd11:33.1.5_2": "desitāya āpattiyā kataṁ hoti …pe…",
  "pli-tv-kd11:33.1.6_0": "acodetvā kataṁ hoti, asāretvā kataṁ hoti,",
  "pli-tv-kd11:33.1.6_1": "āpattiṁ anāropetvā kataṁ hoti …pe…",
  "pli-tv-kd11:33.1.7_0": "asammukhā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.8_0": "appaṭipucchā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.9_0": "appaṭiññāya kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.10_0": "anāpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.11_0": "adesanāgāminiyā āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.12_0": "desitāya āpattiyā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.13_0": "acodetvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.14_0": "asāretvā kataṁ hoti, adhammena kataṁ hoti, vaggena kataṁ hoti …pe…",
  "pli-tv-kd11:33.1.15_0": "āpattiṁ anāropetvā kataṁ hoti, adhammena kataṁ hoti, vaggena kataṁ hoti—",
  "pli-tv-kd11:33.1.16_0": "imehi kho, bhikkhave, tīhaṅgehi samannāgataṁ,",
  "pli-tv-kd11:33.1.16_1": "pāpikāya diṭṭhiyā appaṭinissagge,",
  "pli-tv-kd11:33.1.16_2": "ukkhepanīyakammaṁ adhammakammañca hoti, avinayakammañca, duvūpasantañca.",
  "pli-tv-kd11:33.1.17_0": "Pāpikāya diṭṭhiyā appaṭinissagge ukkhepanīyakamme adhammakammadvādasakaṁ niṭṭhitaṁ.",
  "pli-tv-kd11:33.1.18.0_0": "7.2. Dhammakammadvādasaka",
  "pli-tv-kd11:33.1.18.1_0": "Tīhi, bhikkhave, aṅgehi samannāgataṁ,",
  "pli-tv-kd11:33.1.18.1_1": "pāpikāya diṭṭhiyā appaṭinissagge,",
  "pli-tv-kd11:33.1.18.1_2": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:33.1.19_0": "Sammukhā kataṁ hoti, paṭipucchā kataṁ hoti, paṭiññāya kataṁ hoti—",
  "pli-tv-kd11:33.1.20_0": "imehi kho, bhikkhave, tīhaṅgehi samannāgataṁ,",
  "pli-tv-kd11:33.1.20_1": "pāpikāya diṭṭhiyā appaṭinissagge,",
  "pli-tv-kd11:33.1.20_2": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:33.1.21_0": "Aparehipi, bhikkhave, tīhaṅgehi samannāgataṁ,",
  "pli-tv-kd11:33.1.21_1": "pāpikāya diṭṭhiyā appaṭinissagge,",
  "pli-tv-kd11:33.1.21_2": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:33.1.22_0": "Āpattiyā kataṁ hoti,",
  "pli-tv-kd11:33.1.22_1": "desanāgāminiyā āpattiyā kataṁ hoti,",
  "pli-tv-kd11:33.1.22_2": "adesitāya āpattiyā kataṁ hoti …pe…",
  "pli-tv-kd11:33.1.23_0": "codetvā kataṁ hoti, sāretvā kataṁ hoti,",
  "pli-tv-kd11:33.1.23_1": "āpattiṁ āropetvā kataṁ hoti …pe…",
  "pli-tv-kd11:33.1.24_0": "sammukhā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.25_0": "paṭipucchā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.26_0": "paṭiññāya kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.27_0": "āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.28_0": "desanāgāminiyā āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.29_0": "adesitāya āpattiyā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.30_0": "codetvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.31_0": "sāretvā kataṁ hoti, dhammena kataṁ hoti, samaggena kataṁ hoti …pe…",
  "pli-tv-kd11:33.1.32_0": "āpattiṁ āropetvā kataṁ hoti, dhammena kataṁ hoti, samaggena kataṁ hoti—",
  "pli-tv-kd11:33.1.33_0": "imehi kho, bhikkhave, tīhaṅgehi samannāgataṁ,",
  "pli-tv-kd11:33.1.33_1": "pāpikāya diṭṭhiyā appaṭinissagge,",
  "pli-tv-kd11:33.1.33_2": "ukkhepanīyakammaṁ dhammakammañca hoti, vinayakammañca, suvūpasantañca.",
  "pli-tv-kd11:33.1.34_0": "Pāpikāya diṭṭhiyā appaṭinissagge ukkhepanīyakamme dhammakammadvādasakaṁ niṭṭhitaṁ.",
  "pli-tv-kd11:33.1.35.0_0": "7.3. Ākaṅkhamānachakka",
  "pli-tv-kd11:33.1.35.1_0": "Tīhi, bhikkhave,",
  "pli-tv-kd11:33.1.35.1_1": "aṅgehi samannāgatassa bhikkhuno, ākaṅkhamāno saṅgho,",
  "pli-tv-kd11:33.1.35.1_2": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.36_0": "Bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:33.1.37_0": "bālo hoti abyatto āpattibahulo anapadāno;",
  "pli-tv-kd11:33.1.38_0": "gihisaṁsaṭṭho viharati ananulomikehi gihisaṁsaggehi—",
  "pli-tv-kd11:33.1.39_0": "imehi kho, bhikkhave,",
  "pli-tv-kd11:33.1.39_1": "tīhaṅgehi samannāgatassa bhikkhuno, ākaṅkhamāno saṅgho,",
  "pli-tv-kd11:33.1.39_2": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.40_0": "Aparehipi, bhikkhave,",
  "pli-tv-kd11:33.1.40_1": "tīhaṅgehi samannāgatassa bhikkhuno, ākaṅkhamāno saṅgho,",
  "pli-tv-kd11:33.1.40_2": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.41_0": "Adhisīle sīlavipanno hoti, ajjhācāre ācāravipanno hoti,",
  "pli-tv-kd11:33.1.41_1": "atidiṭṭhiyā diṭṭhivipanno hoti—",
  "pli-tv-kd11:33.1.42_0": "imehi kho, bhikkhave,",
  "pli-tv-kd11:33.1.42_1": "tīhaṅgehi samannāgatassa bhikkhuno, ākaṅkhamāno saṅgho,",
  "pli-tv-kd11:33.1.42_2": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.43_0": "Aparehipi, bhikkhave,",
  "pli-tv-kd11:33.1.43_1": "tīhaṅgehi samannāgatassa bhikkhuno, ākaṅkhamāno saṅgho,",
  "pli-tv-kd11:33.1.43_2": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.44_0": "Buddhassa avaṇṇaṁ bhāsati, dhammassa avaṇṇaṁ bhāsati, saṅghassa avaṇṇaṁ bhāsati—",
  "pli-tv-kd11:33.1.45_0": "imehi kho, bhikkhave,",
  "pli-tv-kd11:33.1.45_1": "tīhaṅgehi samannāgatassa bhikkhuno, ākaṅkhamāno saṅgho,",
  "pli-tv-kd11:33.1.45_2": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.46_0": "Tiṇṇaṁ, bhikkhave, bhikkhūnaṁ, ākaṅkhamāno saṅgho,",
  "pli-tv-kd11:33.1.46_1": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.47_0": "Eko bhaṇḍanakārako hoti kalahakārako vivādakārako bhassakārako saṅghe adhikaraṇakārako;",
  "pli-tv-kd11:33.1.48_0": "eko bālo hoti abyatto āpattibahulo anapadāno;",
  "pli-tv-kd11:33.1.49_0": "eko gihisaṁsaṭṭho viharati ananulomikehi gihisaṁsaggehi—",
  "pli-tv-kd11:33.1.50_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho,",
  "pli-tv-kd11:33.1.50_1": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.51_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho,",
  "pli-tv-kd11:33.1.51_1": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.52_0": "Eko adhisīle sīlavipanno hoti,",
  "pli-tv-kd11:33.1.52_1": "eko ajjhācāre ācāravipanno hoti,",
  "pli-tv-kd11:33.1.52_2": "eko atidiṭṭhiyā diṭṭhivipanno hoti—",
  "pli-tv-kd11:33.1.53_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho,",
  "pli-tv-kd11:33.1.53_1": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.54_0": "Aparesampi, bhikkhave, tiṇṇaṁ bhikkhūnaṁ, ākaṅkhamāno saṅgho,",
  "pli-tv-kd11:33.1.54_1": "pāpikāya diṭṭhiyā appaṭinissagge, ukkhepanīyakammaṁ kareyya.",
  "pli-tv-kd11:33.1.55_0": "Eko buddhassa avaṇṇaṁ bhāsati,",
  "pli-tv-kd11:33.1.55_1": "eko dhammassa avaṇṇaṁ bhāsati,",
  "pli-tv-kd11:33.1.55_2": "eko saṅghassa avaṇṇaṁ bhāsati—",
  "pli-tv-kd11:33.1.56_0": "imesaṁ kho, bhikkhave, tiṇṇaṁ bhikkhūnaṁ, ākaṅkhamāno saṅgho,",
  "pli-tv-kd11:33.1.56_1": "pāpikāya diṭṭhiyā appaṭinissage, ukkhepanīyakammaṁ kareyya.",
  "pli-tv-kd11:33.1.57_0": "Pāpikāya diṭṭhiyā appaṭinissage ukkhepanīyakamme ākaṅkhamānachakkaṁ niṭṭhitaṁ.",
  "pli-tv-kd11:33.1.58.0_0": "7.4. Tecattālīsavatta",
  "pli-tv-kd11:33.1.58.1_0": "Pāpikāya diṭṭhiyā appaṭinissagge ukkhepanīyakammakatena, bhikkhave, bhikkhunā sammā vattitabbaṁ.",
  "pli-tv-kd11:33.1.59_0": "Tatrāyaṁ sammāvattanā—",
  "pli-tv-kd11:33.1.60_0": "na upasampādetabbaṁ,",
  "pli-tv-kd11:33.1.61_0": "na nissayo dātabbo,",
  "pli-tv-kd11:33.1.62_0": "na sāmaṇero upaṭṭhāpetabbo,",
  "pli-tv-kd11:33.1.63_0": "na bhikkhunovādakasammuti sāditabbā,",
  "pli-tv-kd11:33.1.64_0": "sammatenapi bhikkhuniyo na ovaditabbā.",
  "pli-tv-kd11:33.1.65_0": "Yāya āpattiyā saṅghena,",
  "pli-tv-kd11:33.1.65_1": "pāpikāya diṭṭhiyā appaṭinissagge,",
  "pli-tv-kd11:33.1.65_2": "ukkhepanīyakammaṁ kataṁ hoti sā āpatti na āpajjitabbā,",
  "pli-tv-kd11:33.1.66_0": "aññā vā tādisikā,",
  "pli-tv-kd11:33.1.67_0": "tato vā pāpiṭṭhatarā;",
  "pli-tv-kd11:33.1.68_0": "kammaṁ na garahitabbaṁ,",
  "pli-tv-kd11:33.1.69.1_0": "kammikā na garahitabbā …pe…,",
  "pli-tv-kd11:33.1.70_0": "na pakatattassa bhikkhuno uposatho ṭhapetabbo,",
  "pli-tv-kd11:33.1.71_0": "na pavāraṇā ṭhapetabbā,",
  "pli-tv-kd11:33.1.72_0": "na savacanīyaṁ kātabbaṁ,",
  "pli-tv-kd11:33.1.73_0": "na anuvādo paṭṭhapetabbo,",
  "pli-tv-kd11:33.1.74_0": "na okāso kāretabbo,",
  "pli-tv-kd11:33.1.75_0": "na codetabbo,",
  "pli-tv-kd11:33.1.76_0": "na sāretabbo,",
  "pli-tv-kd11:33.1.77_0": "na bhikkhūhi sampayojetabban”ti.",
  "pli-tv-kd11:33.1.78_0": "Pāpikāya diṭṭhiyā appaṭinissagge ukkhepanīyakamme tecattālīsavattaṁ niṭṭhitaṁ.",
  "pli-tv-kd11:34.1.1_0": "Atha kho saṅgho ariṭṭhassa bhikkhuno gaddhabādhipubbassa,",
  "pli-tv-kd11:34.1.1_1": "pāpikāya diṭṭhiyā appaṭinissagge, ukkhepanīyakammaṁ akāsi—",
  "pli-tv-kd11:34.1.2_0": "asambhogaṁ saṅghena.",
  "pli-tv-kd11:34.1.3_0": "So saṅghena,",
  "pli-tv-kd11:34.1.3_1": "pāpikāya diṭṭhiyā appaṭinissagge,",
  "pli-tv-kd11:34.1.3_2": "ukkhepanīyakammakato vibbhami.",
  "pli-tv-kd11:34.1.4_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd11:34.1.5_0": "“kathañhi nāma ariṭṭho bhikkhu gaddhabādhipubbo saṅghena,",
  "pli-tv-kd11:34.1.5_1": "pāpikāya diṭṭhiyā appaṭinissagge,",
  "pli-tv-kd11:34.1.5_2": "ukkhepanīyakammakato vibbhamissatī”ti?",
  "pli-tv-kd11:34.1.6_0": "Atha kho te bhikkhū bhagavato etamatthaṁ ārocesuṁ.",
  "pli-tv-kd11:34.1.7_0": "Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā bhikkhū paṭipucchi—",
  "pli-tv-kd11:34.1.8_0": "“saccaṁ kira, bhikkhave,",
  "pli-tv-kd11:34.1.8_1": "ariṭṭho bhikkhu gaddhabādhipubbo saṅghena,",
  "pli-tv-kd11:34.1.8_2": "pāpikāya diṭṭhiyā appaṭinissagge,",
  "pli-tv-kd11:34.1.8_3": "ukkhepanīyakammakato vibbhamatī”ti?",
  "pli-tv-kd11:34.1.9_0": "“Saccaṁ, bhagavā”ti.",
  "pli-tv-kd11:34.1.10_0": "Vigarahi buddho bhagavā—",
  "pli-tv-kd11:34.1.11_0": "“ananucchavikaṁ …pe…",
  "pli-tv-kd11:34.1.12_0": "kathañhi nāma so, bhikkhave, moghapuriso saṅghena,",
  "pli-tv-kd11:34.1.12_1": "pāpikāya diṭṭhiyā appaṭinissagge,",
  "pli-tv-kd11:34.1.12_2": "ukkhepanīyakammakato vibbhamissati?",
  "pli-tv-kd11:34.1.13_0": "Netaṁ, bhikkhave, appasannānaṁ vā pasādāya …pe…",
  "pli-tv-kd11:34.1.14_0": "vigarahitvā …pe…",
  "pli-tv-kd11:34.1.15_0": "dhammiṁ kathaṁ katvā bhikkhū āmantesi—",
  "pli-tv-kd11:34.1.16_0": "“tena hi, bhikkhave, saṅgho,",
  "pli-tv-kd11:34.1.16_1": "pāpikāya diṭṭhiyā appaṭinissagge,",
  "pli-tv-kd11:34.1.16_2": "ukkhepanīyakammaṁ paṭippassambhetu.",
  "pli-tv-kd11:34.2.0_0": "7.5. Nappaṭippassambhetabbatecattālīsaka",
  "pli-tv-kd11:34.2.1_0": "Pañcahi, bhikkhave,",
  "pli-tv-kd11:34.2.1_1": "aṅgehi samannāgatassa bhikkhuno,",
  "pli-tv-kd11:34.2.1_2": "pāpikāya diṭṭhiyā appaṭinissagge,",
  "pli-tv-kd11:34.2.1_3": "ukkhepanīyakammaṁ nappaṭippassambhetabbaṁ.",
  "pli-tv-kd11:34.2.2_0": "Upasampādeti, nissayaṁ deti, sāmaṇeraṁ upaṭṭhāpeti,",
  "pli-tv-kd11:34.2.2_1": "bhikkhunovādakasammutiṁ sādiyati,",
  "pli-tv-kd11:34.2.2_2": "sammatopi bhikkhuniyo ovadati—",
  "pli-tv-kd11:34.2.3_0": "imehi kho, bhikkhave,",
  "pli-tv-kd11:34.2.3_1": "pañcahaṅgehi samannāgatassa bhikkhuno,",
  "pli-tv-kd11:34.2.3_2": "pāpikāya diṭṭhiyā appaṭinissage,",
  "pli-tv-kd11:34.2.3_3": "ukkhepanīyakammaṁ nappaṭippassambhetabbaṁ.",
  "pli-tv-kd11:34.2.4_0": "Aparehipi, bhikkhave,",
  "pli-tv-kd11:34.2.4_1": "pañcahaṅgehi samannāgatassa bhikkhuno,",
  "pli-tv-kd11:34.2.4_2": "pāpikāya diṭṭhiyā appaṭinissagge,",
  "pli-tv-kd11:34.2.4_3": "ukkhepanīyakammaṁ nappaṭippassambhetabbaṁ.",
  "pli-tv-kd11:34.2.5_0": "Yāya āpattiyā saṅghena pāpikāya diṭṭhiyā appaṭinissagge ukkhepanīyakammaṁ kataṁ hoti taṁ āpattiṁ āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:34.2.6_0": "kammaṁ garahati, kammike garahati—",
  "pli-tv-kd11:34.2.7_0": "imehi kho, bhikkhave,",
  "pli-tv-kd11:34.2.7_1": "pañcahaṅgehi samannāgatassa bhikkhuno,",
  "pli-tv-kd11:34.2.7_2": "pāpikāya diṭṭhiyā appaṭinissagge,",
  "pli-tv-kd11:34.2.7_3": "ukkhepanīyakammaṁ nappaṭippassambhetabbaṁ …",
  "pli-tv-kd11:34.2.8_0": "pe….",
  "pli-tv-kd11:34.2.9_0": "Aṭṭhahi, bhikkhave,",
  "pli-tv-kd11:34.2.9_1": "aṅgehi samannāgatassa bhikkhuno,",
  "pli-tv-kd11:34.2.9_2": "pāpikāya diṭṭhiyā appaṭinissagge,",
  "pli-tv-kd11:34.2.9_3": "ukkhepanīyakammaṁ nappaṭippassambhetabbaṁ.",
  "pli-tv-kd11:34.2.10_0": "Pakatattassa bhikkhuno uposathaṁ ṭhapeti, pavāraṇaṁ ṭhapeti, savacanīyaṁ karoti, anuvādaṁ paṭṭhapeti, okāsaṁ kāreti, codeti, sāreti, bhikkhūhi sampayojeti—",
  "pli-tv-kd11:34.2.11_0": "imehi kho, bhikkhave,",
  "pli-tv-kd11:34.2.11_1": "aṭṭhahaṅgehi samannāgatassa bhikkhuno,",
  "pli-tv-kd11:34.2.11_2": "pāpikāya diṭṭhiyā appaṭinissagge,",
  "pli-tv-kd11:34.2.11_3": "ukkhepanīyakammaṁ nappaṭippassambhetabbaṁ.",
  "pli-tv-kd11:34.2.12_0": "Pāpikāya diṭṭhiyā appaṭinissagge ukkhepanīyakamme nappaṭippassambhetabbatecattālīsakaṁ niṭṭhitaṁ.",
  "pli-tv-kd11:34.2.13.0_0": "7.6. Paṭippassambhetabbatecattālīsaka",
  "pli-tv-kd11:34.2.13.1_0": "Pañcahi, bhikkhave,",
  "pli-tv-kd11:34.2.13.1_1": "aṅgehi samannāgatassa bhikkhuno,",
  "pli-tv-kd11:34.2.13.1_2": "pāpikāya diṭṭhiyā appaṭinissagge,",
  "pli-tv-kd11:34.2.13.1_3": "ukkhepanīyakammaṁ paṭippassambhetabbaṁ.",
  "pli-tv-kd11:34.2.14_0": "Na upasampādeti, na nissayaṁ deti, na sāmaṇeraṁ upaṭṭhāpeti,",
  "pli-tv-kd11:34.2.14_1": "na bhikkhunovādakasammutiṁ sādiyati,",
  "pli-tv-kd11:34.2.14_2": "sammatopi bhikkhuniyo na ovadati—",
  "pli-tv-kd11:34.2.15_0": "imehi kho, bhikkhave,",
  "pli-tv-kd11:34.2.15_1": "pañcahaṅgehi samannāgatassa bhikkhuno,",
  "pli-tv-kd11:34.2.15_2": "pāpikāya diṭṭhiyā appaṭinissagge,",
  "pli-tv-kd11:34.2.15_3": "ukkhepanīyakammaṁ paṭippassambhetabbaṁ.",
  "pli-tv-kd11:34.2.16_0": "Aparehipi, bhikkhave,",
  "pli-tv-kd11:34.2.16_1": "pañcahaṅgehi samannāgatassa bhikkhuno,",
  "pli-tv-kd11:34.2.16_2": "pāpikāya diṭṭhiyā appaṭinissagge,",
  "pli-tv-kd11:34.2.16_3": "ukkhepanīyakammaṁ paṭippassambhetabbaṁ.",
  "pli-tv-kd11:34.2.17_0": "Yāya āpattiyā saṅghena,",
  "pli-tv-kd11:34.2.17_1": "pāpikāya diṭṭhiyā appaṭinissagge,",
  "pli-tv-kd11:34.2.17_2": "ukkhepanīyakammaṁ kataṁ hoti taṁ āpattiṁ na āpajjati, aññaṁ vā tādisikaṁ, tato vā pāpiṭṭhataraṁ;",
  "pli-tv-kd11:34.2.18_0": "kammaṁ na garahati, kammike na garahati—",
  "pli-tv-kd11:34.2.19_0": "imehi kho, bhikkhave,",
  "pli-tv-kd11:34.2.19_1": "pañcahaṅgehi samannāgatassa bhikkhuno,",
  "pli-tv-kd11:34.2.19_2": "pāpikāya diṭṭhiyā appaṭinissagge,",
  "pli-tv-kd11:34.2.19_3": "ukkhepanīyakammaṁ paṭippassambhetabbaṁ …",
  "pli-tv-kd11:34.2.20_0": "pe….",
  "pli-tv-kd11:34.2.21_0": "Aṭṭhahi, bhikkhave,",
  "pli-tv-kd11:34.2.21_1": "aṅgehi samannāgatassa bhikkhuno,",
  "pli-tv-kd11:34.2.21_2": "pāpikāya diṭṭhiyā appaṭinissagge,",
  "pli-tv-kd11:34.2.21_3": "ukkhepanīyakammaṁ paṭippassambhetabbaṁ.",
  "pli-tv-kd11:34.2.22_0": "Na pakatattassa bhikkhuno uposathaṁ ṭhapeti, na pavāraṇaṁ ṭhapeti, na savacanīyaṁ karoti, na anuvādaṁ paṭṭhapeti, na okāsaṁ kāreti, na codeti, na sāreti, na bhikkhūhi sampayojeti—",
  "pli-tv-kd11:34.2.23_0": "imehi kho, bhikkhave,",
  "pli-tv-kd11:34.2.23_1": "aṭṭhahaṅgehi samannāgatassa bhikkhuno,",
  "pli-tv-kd11:34.2.23_2": "pāpikāya diṭṭhiyā appaṭinissagge,",
  "pli-tv-kd11:34.2.23_3": "ukkhepanīyakammaṁ paṭippassambhetabbaṁ.",
  "pli-tv-kd11:34.2.24_0": "Pāpikāya diṭṭhiyā appaṭinissagge ukkhepanīyakamme paṭippassambhetabbatecattālīsakaṁ niṭṭhitaṁ.",
  "pli-tv-kd11:35.1.1_0": "Evañca pana, bhikkhave, paṭippassambhetabbaṁ.",
  "pli-tv-kd11:35.1.2_0": "Tena, bhikkhave,",
  "pli-tv-kd11:35.1.2_1": "pāpikāya diṭṭhiyā appaṭinissagge,",
  "pli-tv-kd11:35.1.2_2": "ukkhepanīyakammakatena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd11:35.1.3_0": "‘ahaṁ, bhante, saṅghena,",
  "pli-tv-kd11:35.1.3_1": "pāpikāya diṭṭhiyā appaṭinissagge,",
  "pli-tv-kd11:35.1.3_2": "ukkhepanīyakammakato sammā vattāmi, lomaṁ pātemi, netthāraṁ vattāmi,",
  "pli-tv-kd11:35.1.3_3": "pāpikāya diṭṭhiyā appaṭinissagge,",
  "pli-tv-kd11:35.1.3_4": "ukkhepanīyassa kammassa paṭippassaddhiṁ yācāmī’ti.",
  "pli-tv-kd11:35.1.4_0": "Dutiyampi yācitabbā.",
  "pli-tv-kd11:35.1.5_0": "Tatiyampi yācitabbā.",
  "pli-tv-kd11:35.1.6_0": "Byattena bhikkhunā paṭibalena saṅgho ñāpetabbo—",
  "pli-tv-kd11:35.1.7_0": "‘Suṇātu me, bhante, saṅgho.",
  "pli-tv-kd11:35.1.8_0": "Ayaṁ itthannāmo bhikkhu saṅghena,",
  "pli-tv-kd11:35.1.8_1": "pāpikāya diṭṭhiyā appaṭinissagge,",
  "pli-tv-kd11:35.1.8_2": "ukkhepanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:35.1.8_3": "pāpikāya diṭṭhiyā appaṭinissagge,",
  "pli-tv-kd11:35.1.8_4": "ukkhepanīyassa kammassa paṭippassaddhiṁ yācati.",
  "pli-tv-kd11:35.1.9_0": "Yadi saṅghassa pattakallaṁ,",
  "pli-tv-kd11:35.1.9_1": "saṅgho itthannāmassa bhikkhuno,",
  "pli-tv-kd11:35.1.9_2": "pāpikāya diṭṭhiyā appaṭinissagge,",
  "pli-tv-kd11:35.1.9_3": "ukkhepanīyakammaṁ paṭippassambheyya.",
  "pli-tv-kd11:35.1.10_0": "Esā ñatti.",
  "pli-tv-kd11:35.1.11_0": "Suṇātu me, bhante, saṅgho.",
  "pli-tv-kd11:35.1.12_0": "Ayaṁ itthannāmo bhikkhu saṅghena,",
  "pli-tv-kd11:35.1.12_1": "pāpikāya diṭṭhiyā appaṭinissagge,",
  "pli-tv-kd11:35.1.12_2": "ukkhepanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:35.1.12_3": "pāpikāya diṭṭhiyā appaṭinissagge,",
  "pli-tv-kd11:35.1.12_4": "ukkhepanīyassa kammassa paṭippassaddhiṁ yācati.",
  "pli-tv-kd11:35.1.13_0": "Saṅgho itthannāmassa bhikkhuno,",
  "pli-tv-kd11:35.1.13_1": "pāpikāya diṭṭhiyā appaṭinissagge,",
  "pli-tv-kd11:35.1.13_2": "ukkhepanīyakammaṁ paṭippassambheti.",
  "pli-tv-kd11:35.1.14_0": "Yassāyasmato khamati itthannāmassa bhikkhuno,",
  "pli-tv-kd11:35.1.14_1": "pāpikāya diṭṭhiyā appaṭinissagge,",
  "pli-tv-kd11:35.1.14_2": "ukkhepanīyassa kammassa paṭippassaddhi, so tuṇhassa;",
  "pli-tv-kd11:35.1.15_0": "yassa nakkhamati, so bhāseyya.",
  "pli-tv-kd11:35.1.16_0": "Dutiyampi etamatthaṁ vadāmi …pe…",
  "pli-tv-kd11:35.1.17_0": "tatiyampi etamatthaṁ vadāmi—",
  "pli-tv-kd11:35.1.18_0": "suṇātu me, bhante, saṅgho.",
  "pli-tv-kd11:35.1.19_0": "Ayaṁ itthannāmo bhikkhu saṅghena,",
  "pli-tv-kd11:35.1.19_1": "pāpikāya diṭṭhiyā appaṭinissagge,",
  "pli-tv-kd11:35.1.19_2": "ukkhepanīyakammakato sammā vattati, lomaṁ pāteti, netthāraṁ vattati,",
  "pli-tv-kd11:35.1.19_3": "pāpikāya diṭṭhiyā appaṭinissagge ukkhepanīyassa kammassa paṭippassaddhiṁ yācati.",
  "pli-tv-kd11:35.1.20_0": "Saṅgho itthannāmassa bhikkhuno,",
  "pli-tv-kd11:35.1.20_1": "pāpikāya diṭṭhiyā appaṭinissagge,",
  "pli-tv-kd11:35.1.20_2": "ukkhepanīyakammaṁ paṭippassambheti.",
  "pli-tv-kd11:35.1.21_0": "Yassāyasmato khamati itthannāmassa bhikkhuno,",
  "pli-tv-kd11:35.1.21_1": "pāpikāya diṭṭhiyā appaṭinissagge,",
  "pli-tv-kd11:35.1.21_2": "ukkhepanīyassa kammassa paṭippassaddhi, so tuṇhassa;",
  "pli-tv-kd11:35.1.22_0": "yassa nakkhamati, so bhāseyya.",
  "pli-tv-kd11:35.1.23_0": "Paṭippassaddhaṁ saṅghena itthannāmassa bhikkhuno,",
  "pli-tv-kd11:35.1.23_1": "pāpikāya diṭṭhiyā appaṭinissagge, ukkhepanīyakammaṁ.",
  "pli-tv-kd11:35.1.24_0": "Khamati saṅghassa, tasmā tuṇhī, evametaṁ dhārayāmī’”ti.",
  "pli-tv-kd11:35.1.25_0": "Pāpikāya diṭṭhiyā appaṭinissagge ukkhepanīyakammaṁ niṭṭhitaṁ sattamaṁ.",
  "pli-tv-kd11:35.1.26_0": "Kammakkhandhako paṭhamo.",
  "pli-tv-kd11:35.1.26_1": "Imamhi khandhake vatthū satta.",
  "pli-tv-kd11:35.1.27_0": "Tassuddānaṁ",
  "pli-tv-kd11:35.1.28_0": "Paṇḍulohitakā bhikkhū,",
  "pli-tv-kd11:35.1.29_0": "sayaṁ bhaṇḍanakārakā;",
  "pli-tv-kd11:35.1.30_0": "Tādise upasaṅkamma,",
  "pli-tv-kd11:35.1.31_0": "ussahiṁsu ca bhaṇḍane.",
  "pli-tv-kd11:35.1.32_0": "Anuppannāpi jāyanti,",
  "pli-tv-kd11:35.1.33_0": "uppannānipi vaḍḍhare;",
  "pli-tv-kd11:35.1.34_0": "Appicchā pesalā bhikkhū,",
  "pli-tv-kd11:35.1.35_0": "ujjhāyanti padassato.",
  "pli-tv-kd11:35.1.36_0": "Saddhammaṭṭhitiko buddho,",
  "pli-tv-kd11:35.1.37_0": "sayambhū aggapuggalo;",
  "pli-tv-kd11:35.1.38_0": "Āṇāpesi tajjanīya,",
  "pli-tv-kd11:35.1.39_0": "kammaṁ sāvatthiyaṁ jino.",
  "pli-tv-kd11:35.1.40_0": "Asammukhāppaṭipucchāp-",
  "pli-tv-kd11:35.1.41_0": "paṭiññāya katañca yaṁ;",
  "pli-tv-kd11:35.1.42_0": "Anāpatti adesane,",
  "pli-tv-kd11:35.1.43_0": "desitāya katañca yaṁ.",
  "pli-tv-kd11:35.1.44_0": "Acodetvā asāretvā,",
  "pli-tv-kd11:35.1.45_0": "anāropetvā ca yaṁ kataṁ;",
  "pli-tv-kd11:35.1.46_0": "Asammukhā adhammena,",
  "pli-tv-kd11:35.1.47_0": "vaggena cāpi yaṁ kataṁ.",
  "pli-tv-kd11:35.1.48_0": "Appaṭipucchā adhammena,",
  "pli-tv-kd11:35.1.49_0": "puna vaggena yaṁ kataṁ;",
  "pli-tv-kd11:35.1.50_0": "Appaṭiññāya adhammena,",
  "pli-tv-kd11:35.1.51_0": "vaggena cāpi yaṁ kataṁ.",
  "pli-tv-kd11:35.1.52_0": "Anāpatti adhammena,",
  "pli-tv-kd11:35.1.53_0": "vaggena cāpi yaṁ kataṁ;",
  "pli-tv-kd11:35.1.54_0": "Adesanāgāminiyā,",
  "pli-tv-kd11:35.1.55_0": "adhammavaggameva ca.",
  "pli-tv-kd11:35.1.56_0": "Desitāya adhammena,",
  "pli-tv-kd11:35.1.57_0": "vaggenāpi tatheva ca;",
  "pli-tv-kd11:35.1.58_0": "Acodetvā adhammena,",
  "pli-tv-kd11:35.1.59_0": "vaggenāpi tatheva ca.",
  "pli-tv-kd11:35.1.60_0": "Asāretvā adhammena,",
  "pli-tv-kd11:35.1.61_0": "vaggenāpi tatheva ca;",
  "pli-tv-kd11:35.1.62_0": "Anāropetvā adhammena,",
  "pli-tv-kd11:35.1.63_0": "vaggenāpi tatheva ca.",
  "pli-tv-kd11:35.1.64_0": "Kaṇhavāranayeneva,",
  "pli-tv-kd11:35.1.65_0": "sukkavāraṁ vijāniyā;",
  "pli-tv-kd11:35.1.66_0": "Saṅgho ākaṅkhamāno ca,",
  "pli-tv-kd11:35.1.67_0": "yassa tajjanīyaṁ kare.",
  "pli-tv-kd11:35.1.68_0": "Bhaṇḍanaṁ bālo saṁsaṭṭho,",
  "pli-tv-kd11:35.1.69_0": "adhisīle ajjhācāre;",
  "pli-tv-kd11:35.1.70_0": "Atidiṭṭhivipannassa,",
  "pli-tv-kd11:35.1.71_0": "saṅgho tajjanīyaṁ kare.",
  "pli-tv-kd11:35.1.72_0": "Buddhadhammassa saṅghassa,",
  "pli-tv-kd11:35.1.73_0": "avaṇṇaṁ yo ca bhāsati;",
  "pli-tv-kd11:35.1.74_0": "Tiṇṇannampi ca bhikkhūnaṁ,",
  "pli-tv-kd11:35.1.75_0": "saṅgho tajjaniyaṁ kare.",
  "pli-tv-kd11:35.1.76_0": "Bhaṇḍanaṁ kārako eko,",
  "pli-tv-kd11:35.1.77_0": "bālo saṁsagganissito;",
  "pli-tv-kd11:35.1.78_0": "Adhisīle ajjhācāre,",
  "pli-tv-kd11:35.1.79_0": "tatheva atidiṭṭhiyā.",
  "pli-tv-kd11:35.1.80_0": "Buddhadhammassa saṅghassa,",
  "pli-tv-kd11:35.1.81_0": "avaṇṇaṁ yo ca bhāsati;",
  "pli-tv-kd11:35.1.82_0": "Tajjanīyakammakato,",
  "pli-tv-kd11:35.1.83_0": "evaṁ sammānuvattanā.",
  "pli-tv-kd11:35.1.84_0": "Upasampadanissayā,",
  "pli-tv-kd11:35.1.85_0": "sāmaṇeraṁ upaṭṭhanā;",
  "pli-tv-kd11:35.1.86_0": "Ovādasammatenāpi,",
  "pli-tv-kd11:35.1.87_0": "na kare tajjanīkato.",
  "pli-tv-kd11:35.1.88_0": "Nāpajje tañca āpattiṁ,",
  "pli-tv-kd11:35.1.89_0": "tādisañca tato paraṁ;",
  "pli-tv-kd11:35.1.90_0": "Kammañca kammike cāpi,",
  "pli-tv-kd11:35.1.91_0": "na garahe tathāvidho.",
  "pli-tv-kd11:35.1.92_0": "Uposathaṁ pavāraṇaṁ,",
  "pli-tv-kd11:35.1.93_0": "pakatattassa naṭṭhape;",
  "pli-tv-kd11:35.1.94_0": "Savacaniṁ anuvādo,",
  "pli-tv-kd11:35.1.95_0": "okāso codanena ca.",
  "pli-tv-kd11:35.1.96_0": "Sāraṇaṁ sampayogañca,",
  "pli-tv-kd11:35.1.97_0": "na kareyya tathāvidho;",
  "pli-tv-kd11:35.1.98_0": "Upasampadanissayā,",
  "pli-tv-kd11:35.1.99_0": "sāmaṇeraṁ upaṭṭhanā.",
  "pli-tv-kd11:35.1.100_0": "Ovādasammatenāpi,",
  "pli-tv-kd11:35.1.101_0": "pañcahaṅgehi na sammati;",
  "pli-tv-kd11:35.1.102_0": "Tañcāpajjati āpattiṁ,",
  "pli-tv-kd11:35.1.103_0": "tādisañca tato paraṁ.",
  "pli-tv-kd11:35.1.104_0": "Kammañca kammike cāpi,",
  "pli-tv-kd11:35.1.105_0": "garahanto na sammati;",
  "pli-tv-kd11:35.1.106_0": "Uposathaṁ pavāraṇaṁ,",
  "pli-tv-kd11:35.1.107_0": "savacanīyā ca novādo.",
  "pli-tv-kd11:35.1.108_0": "Okāso codanañceva,",
  "pli-tv-kd11:35.1.109_0": "sāraṇā sampayojanā;",
  "pli-tv-kd11:35.1.110_0": "Imehaṭṭhaṅgehi yo yutto,",
  "pli-tv-kd11:35.1.111_0": "tajjanānupasammati.",
  "pli-tv-kd11:35.1.112_0": "Kaṇhavāranayeneva,",
  "pli-tv-kd11:35.1.113_0": "sukkavāraṁ vijāniyā;",
  "pli-tv-kd11:35.1.114_0": "Bālo āpattibahulo,",
  "pli-tv-kd11:35.1.115_0": "saṁsaṭṭhopi ca seyyaso.",
  "pli-tv-kd11:35.1.116_0": "Niyassakammaṁ sambuddho,",
  "pli-tv-kd11:35.1.117_0": "āṇāpesi mahāmuni;",
  "pli-tv-kd11:35.1.118_0": "Kīṭāgirismiṁ dve bhikkhū,",
  "pli-tv-kd11:35.1.119_0": "assajipunabbasukā.",
  "pli-tv-kd11:35.1.120_0": "Anācārañca vividhaṁ,",
  "pli-tv-kd11:35.1.121_0": "ācariṁsu asaññatā;",
  "pli-tv-kd11:35.1.122_0": "Pabbājanīyaṁ sambuddho,",
  "pli-tv-kd11:35.1.123_0": "kammaṁ sāvatthiyaṁ jino;",
  "pli-tv-kd11:35.1.124_0": "Macchikāsaṇḍe sudhammo,",
  "pli-tv-kd11:35.1.125_0": "cittassāvāsiko ahu.",
  "pli-tv-kd11:35.1.126_0": "Jātivādena khuṁseti,",
  "pli-tv-kd11:35.1.127_0": "sudhammo cittupāsakaṁ;",
  "pli-tv-kd11:35.1.128_0": "Paṭisāraṇīyakammaṁ,",
  "pli-tv-kd11:35.1.129_0": "āṇāpesi tathāgato.",
  "pli-tv-kd11:35.1.130_0": "Kosambiyaṁ channaṁ bhikkhuṁ,",
  "pli-tv-kd11:35.1.131_0": "Nicchantāpattiṁ passituṁ;",
  "pli-tv-kd11:35.1.132_0": "Adassane ukkhipituṁ,",
  "pli-tv-kd11:35.1.133_0": "Āṇāpesi jinuttamo.",
  "pli-tv-kd11:35.1.134_0": "Channo taṁyeva āpattiṁ,",
  "pli-tv-kd11:35.1.135_0": "paṭikātuṁ na icchati;",
  "pli-tv-kd11:35.1.136_0": "Ukkhepanāppaṭikamme,",
  "pli-tv-kd11:35.1.137_0": "āṇāpesi vināyako.",
  "pli-tv-kd11:35.1.138_0": "Pāpadiṭṭhi ariṭṭhassa,",
  "pli-tv-kd11:35.1.139_0": "āsi aññāṇanissitā;",
  "pli-tv-kd11:35.1.140_0": "Diṭṭhiyāppaṭinissagge,",
  "pli-tv-kd11:35.1.141_0": "ukkhepaṁ jinabhāsitaṁ.",
  "pli-tv-kd11:35.1.142_0": "Niyassakammaṁ pabbajjaṁ,",
  "pli-tv-kd11:35.1.143_0": "tatheva paṭisāraṇī;",
  "pli-tv-kd11:35.1.144_0": "Adassanāppaṭikamme,",
  "pli-tv-kd11:35.1.145_0": "anissagge ca diṭṭhiyā.",
  "pli-tv-kd11:35.1.146_0": "Davānācārūpaghāti,",
  "pli-tv-kd11:35.1.147_0": "micchāājīvameva ca;",
  "pli-tv-kd11:35.1.148_0": "Pabbājanīyakammamhi,",
  "pli-tv-kd11:35.1.149_0": "atirekapadā ime.",
  "pli-tv-kd11:35.1.150_0": "Alābhāvaṇṇā dve pañca,",
  "pli-tv-kd11:35.1.151_0": "dve pañcakāti nāmakā;",
  "pli-tv-kd11:35.1.152_0": "Paṭisāraṇīyakammamhi,",
  "pli-tv-kd11:35.1.153_0": "atirekapadā ime.",
  "pli-tv-kd11:35.1.154_0": "Tajjanīyaṁ niyassañca,",
  "pli-tv-kd11:35.1.155_0": "duve kammāpi sādisā;",
  "pli-tv-kd11:35.1.156_0": "Pabbajjā paṭisārī ca,",
  "pli-tv-kd11:35.1.157_0": "atthi padātirittatā.",
  "pli-tv-kd11:35.1.158_0": "Tayo ukkhepanā kammā,",
  "pli-tv-kd11:35.1.159_0": "sadisā te vibhattito;",
  "pli-tv-kd11:35.1.160_0": "Tajjanīyanayenāpi,",
  "pli-tv-kd11:35.1.161_0": "sesakammaṁ vijāniyāti.",
  "pli-tv-kd11:35.1.162_0": "Kammakkhandhako niṭṭhito."
}