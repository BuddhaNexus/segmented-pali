{
  "anya-e1101n4:0_0": "Mahāsenavaggo",
  "anya-e1101n4:1_0": "31. Mahāsenarañño vatthumhi ayamānupubbīkathā",
  "anya-e1101n4:2_0": "Bhagavati parinibbute pāṭaliputtanagare mahāseno nāma rājā rajjaṁ kāresi dhammiko dhammarājā.",
  "anya-e1101n4:2_1": "So pana pitupitāmahādīnaṁ dhanarāsiṁ oloketvā ime imaṁ sāpateyyaṁ pahāya maccuno mukhamupagatā.",
  "anya-e1101n4:2_2": "Aho saṁsārikānaṁ aññāṇatā.",
  "anya-e1101n4:2_3": "Dhanaṁ ṭhapetvā attano vināsañca attānaṁ ṭhapetvā dhanavināsañca na jānantīti sampattiyā adhigamañca",
  "anya-e1101n4:2_4": "vināsaṁ cāti sabbaṁ cintetvā dhammañca sutvā paṭiladdhasaddho divase divase dasasahassānaṁ bhikkhūnaṁ",
  "anya-e1101n4:2_5": "madhurena annapānena santappento anekāni puññāni upacinanto ekadivasaṁ raho paṭisallino evaṁ cintesi.",
  "anya-e1101n4:2_6": "Evaṁ rājaniyogena janassa pīḷanaṁ katvā dinnadānato sahatthena kammaṁ katvā laddhena dinnadānaṁ mahapphalaṁ mahānisaṁsaṁ bhavissati,",
  "anya-e1101n4:2_7": "evaṁ mayā kātabbanti so suhadā maccassa rajjaṁ nīyyātetvā attano kaṇiṭṭhikaṁ ādāya kiñci ajānāpetvā aññataravesena",
  "anya-e1101n4:2_8": "nagarā nikkhamma uttaramadhuraṁ nāma nagaraṁ agamāsi,",
  "anya-e1101n4:2_9": "tattha mahāvibhavo eko seṭṭhi paṭivasati,",
  "anya-e1101n4:2_10": "te seṭṭhino samīpa mupagamma ṭhitā.",
  "anya-e1101n4:2_11": "Tena kimatthāyāgatāti vutte rājā tava gehe bhatiyā kammaṁ karissāmīti vatvā tenānuññāto tīṇi vassāni kamma makāsi,",
  "anya-e1101n4:2_12": "tato ekadivasaṁ seṭṭhi te disvā pakkositvā atīva tumhe sukhumālatarā.",
  "anya-e1101n4:2_13": "Tathāpi imasmiṁ gehe kammakaraṇena ciraṁ vasittha,",
  "anya-e1101n4:2_14": "ettakaṁ kālaṁ kismiñci kammepi kusītattaṁ na paññāyati.",
  "anya-e1101n4:2_15": "Pageva anācārampi,",
  "anya-e1101n4:2_16": "yāgubhattaṁ ṭhapetvā aññaṁ upakārampi mama santikā natthi,",
  "anya-e1101n4:2_17": "kenatthena kammaṁ karothāti pucchi.",
  "anya-e1101n4:2_18": "Rājā tassa vacanaṁ sutvā imasmiṁ janapade sālino manāpabhāvo bahuso sūyati.",
  "anya-e1101n4:2_19": "Tasmā sālīnamatthāya idhā gatamhāti āha,",
  "anya-e1101n4:2_20": "taṁ sutvā tesaṁ tuṭṭho seṭṭhi sālīnaṁ sakaṭasahassaṁ adāsi,",
  "anya-e1101n4:2_21": "rājā sāliṁlabhitvā seṭṭhino evamāha,",
  "anya-e1101n4:2_22": "bho imaṁ amhākaṁ nagaraṁ pāpethāti,",
  "anya-e1101n4:2_23": "taṁ sutvā seṭṭhi sādhūti vatvā sāliparipuṇṇasakaṭasahassaṁ rañño nagaraṁ pāpesi,",
  "anya-e1101n4:2_24": "rājā nagaraṁ gantvā seṭṭhissa nānāvaṇṇavatthahiraññasuvaṇṇādīhi sakaṭe pūretvā paṭipesetvā mettiṁ thiraṁ katvā ābhatavīhayo rājagehe sannicayamakāsi,",
  "anya-e1101n4:2_25": "atha rājā katipāhaccayena musalaṁ paggayha sahattheneva vīhiṁ koṭṭeti,",
  "anya-e1101n4:2_26": "koṭṭitakoṭṭitaṁ kaṇiṭṭhikā papphoṭeti.",
  "anya-e1101n4:2_27": "Evaṁ ubhopi taṇḍulānaṁ mahantaṁ rāsiṁ katvā dārūdakādayo āharitvā ambilabhattaṁ pacitvā rājagehe pañcasataāsanāni paññāpetvā kālaṁ ugghosesuṁ,",
  "anya-e1101n4:2_28": "āgacchantu ayyā anukampaṁ upādāya mama gehe bhuñjantūti.",
  "anya-e1101n4:2_29": "Taṁ sutvā pañcasatā bhikkhū ākāsena āgamiṁsu,",
  "anya-e1101n4:2_30": "rājā te yāvadatthaṁ parivisi,",
  "anya-e1101n4:2_31": "tato tesaṁ antare piyaṁgudīpavāsī eko mahāsivatthero nāma bhattaṁ gahetvā ete maṁ passantūti adhiṭṭhahitvā",
  "anya-e1101n4:2_32": "ākāsena piyaṁgudīpaṁ gantvā bhattaṁ pañcasatānaṁ bhikkhūnaṁ datvā paribhuñci.",
  "anya-e1101n4:2_33": "Taṁ tassānubhāvena sabbesaṁ yāvadatthaṁ ahosi.",
  "anya-e1101n4:2_34": "Evaṁ appakenāpi deyyadhammena sappurisā dāyakānaṁ manaṁ pasādetvā patiṭṭhaṁ karontīti. Vuttañhi.",
  "anya-e1101n4:3_0": "1.",
  "anya-e1101n4:4_0": "Appakenapi medhāvī, dāyakānaṁ manaṁ pati;",
  "anya-e1101n4:5_0": "Saddhaṁ vaḍḍhenti candova, raṁsinā khīrasāgaraṁ.",
  "anya-e1101n4:6_0": "2.",
  "anya-e1101n4:7_0": "Aṭṭhāne na niyojentā, karontā neva sannidhiṁ;",
  "anya-e1101n4:8_0": "Paribhoga makatvāna, neva nāsenti paccayaṁ.",
  "anya-e1101n4:9_0": "3.",
  "anya-e1101n4:10_0": "Na pāpentāca theyyassa, na karontā tatheviṇaṁ;",
  "anya-e1101n4:11_0": "Vibhajanti susīlesu, sayaṁ bhutvāna sīlavāti.",
  "anya-e1101n4:12_0": "Atha rājā kaṇiṭṭhikāya saddhiṁ thattheva ṭhito piyaṁgudīpe paribhuñjante pañcasatabhikkhū disvā haṭṭho udaggo ahosi.",
  "anya-e1101n4:12_1": "Atha te aparabhāge attanā kataṁ dānavaraṁ anussarantā na cireneva ubhopi sotāpannā ahesuṁti.",
  "anya-e1101n4:13_0": "4.",
  "anya-e1101n4:14_0": "Na gaṇentāttano dukkhaṁ, vihāya mahatiṁ siriṁ;",
  "anya-e1101n4:15_0": "Āyatiṁbhavamicchantā, sujanevaṁ subhe ratā.",
  "anya-e1101n4:16_0": "5.",
  "anya-e1101n4:17_0": "Āyāsena kataṁ puññaṁ, mahantaphaladāyakaṁ;",
  "anya-e1101n4:18_0": "Iti mantvāna medhāvī, sahattheneva taṁ kareti.",
  "anya-e1101n4:19_0": "Mahāsenarañño vatthuṁ pathamaṁ.",
  "anya-e1101n4:20_0": "32. Suvaṇṇatilakāya vatthumhi ayamānupubbīkathā",
  "anya-e1101n4:21_0": "Laṅkādīpe kira anurādhapuranagare eko mātugāmo ekāmātugāmātivā ekāmātugāmotivā katthaci saddhāsampannā niccaṁ abhayuttaracetiye pupphapūjaṁ karoti,",
  "anya-e1101n4:21_1": "athekadivasaṁ sā attano dhītuyā saddhiṁ tasmiṁ cetiye pupphapūjanatthāya pupphapūjatthāya itikatthaci",
  "anya-e1101n4:21_2": "gantvā pupphāsanasālāya udakaṁ apassantī dhītu hatthe pupphacaṅgoṭakaṁ ṭhapetvā ghaṭa mādāya pokkharaṇiṁ agamāsi,",
  "anya-e1101n4:21_3": "tato sā dārikā mātari anāgatāyayeva anāgateyeva itisabbattha adhotāsane pupphamuṭṭhiṁgahetvā maṇḍalaṁ katvā pūjetvā evaṁ patthanamakāsi. Tathā hi.",
  "anya-e1101n4:22_0": "1.",
  "anya-e1101n4:23_0": "Mahāvīrassa dhīrassa, sayambhussa mahesino;",
  "anya-e1101n4:24_0": "Tilokaggassa nāthassa, bhagavantassa satthuno.",
  "anya-e1101n4:25_0": "2.",
  "anya-e1101n4:26_0": "Ya mahaṁ pūjayiṁ pupphaṁ, tassa kammassa vāhasā;",
  "anya-e1101n4:27_0": "Rūpīnaṁ pavarā hessaṁ, ārohapariṇāhavā.",
  "anya-e1101n4:28_0": "3.",
  "anya-e1101n4:29_0": "Maṁ disvā purisā sabbe, mucchantu kāmamucchitā;",
  "anya-e1101n4:30_0": "Niccharantu sarīrā me, raṁsimālīva raṁsiyo.",
  "anya-e1101n4:31_0": "4.",
  "anya-e1101n4:32_0": "Hadayaṅgamā kaṇṇasukhā, mañjubhāṇī subhā mama;",
  "anya-e1101n4:33_0": "Kinnarānaṁ yathā vāṇī, evameva pavattatūti.",
  "anya-e1101n4:34_0": "Athassā mātā āgamma adhotāsane pūjitāni pupphāni disvā kasmā caṇḍālī adhotāsane bhagavato pupphāni pūjesi,",
  "anya-e1101n4:34_1": "ayuttaṁ tayā katanti āha,",
  "anya-e1101n4:34_2": "taṁ sutvā sā mātuyā kujjhitvā tvaṁ caṇḍālīti akkosi,",
  "anya-e1101n4:34_3": "sā ettakaṁ puññāpuññaṁ katvā aparabhāge tato cutā jambudīpe uttaramadhurāyaṁ ekassa caṇḍālagandhabbabrāhmaṇassa dhītā hutvā nibbatti,",
  "anya-e1101n4:34_4": "uttamarūpadharā ahosi,",
  "anya-e1101n4:34_5": "tassā sarīrato meghamukhato vijjullatāviya raṁsiyo niccharanti.",
  "anya-e1101n4:34_6": "Samantā catuhatthaṭṭhāne sarīrappabhāya andhakāre vidhamati.",
  "anya-e1101n4:34_7": "Mukhato uppalagandho vāyati,",
  "anya-e1101n4:34_8": "kāyato candanagandho,",
  "anya-e1101n4:34_9": "tassā dvinnaṁ thanāna mantare suvaṇṇavaṇṇaṁ ekaṁ tilakaṁ ahosi,",
  "anya-e1101n4:34_10": "tena bālasuriyassa viya pabhā niccharati.",
  "anya-e1101n4:34_11": "Diṭṭhadiṭṭhā yebhuyyena ummattā viya kāmamadena visaññino honti,",
  "anya-e1101n4:34_12": "aho kusalākusalānaṁ ānubhāvo. Tathā hi.",
  "anya-e1101n4:35_0": "5.",
  "anya-e1101n4:36_0": "Yena sā kodhasāmātu, caṇḍālī iti bhāsitā;",
  "anya-e1101n4:37_0": "Tena sā āsi caṇḍālī, jegucchā hīnajātikā.",
  "anya-e1101n4:38_0": "6.",
  "anya-e1101n4:39_0": "Sallakkhetvāna sambuddha, guṇaṁ pūjesi yaṁ tadā;",
  "anya-e1101n4:40_0": "Tena puññānubhāvena, sā bhirūpī manoramā.",
  "anya-e1101n4:41_0": "7.",
  "anya-e1101n4:42_0": "Yena yena pakārena, puññapāpāni yo kare;",
  "anya-e1101n4:43_0": "Tassa tassānurūpena, morova labhate phalaṁ.",
  "anya-e1101n4:44_0": "8.",
  "anya-e1101n4:45_0": "Pāpena ca tiracchāne, jāyanti kusalena te;",
  "anya-e1101n4:46_0": "Vaṇṇapokkharatā hoti, morānaṁ kamma mīdisanti.",
  "anya-e1101n4:47_0": "Tato tassā mātāpitaro suvaṇṇatilakāti nāma makaṁsu.",
  "anya-e1101n4:47_1": "Tasmiṁkira nagare manussā tassā rupadassanenaca savaṇenaca sampattāpi caṇḍāladhītā ayanti paribhavabhayena āvāhaṁ na karonti.",
  "anya-e1101n4:47_2": "Atha tasmiṁ nagare jeṭṭhacaṇḍālabrāhmaṇassa putto etamatthāya tassā mātāpitunnaṁ santikaṁ vatthābharaṇagandhamālādayo",
  "anya-e1101n4:47_3": "pesesi suvaṇṇatilakaṁ amhākaṁ dadantūti,",
  "anya-e1101n4:47_4": "te taṁ pavattiṁ tassā ārocesuṁ.",
  "anya-e1101n4:47_5": "Sāssa jigucchantī parihāsa makāsi.",
  "anya-e1101n4:47_6": "Tato brāhmaṇassa putto lajjito rañño santikaṁ gantvā vīṇaṁ muñcetvā gāyamāno evamāha.",
  "anya-e1101n4:48_0": "9.",
  "anya-e1101n4:49_0": "Lalanā nanānī calalocanānī,",
  "anya-e1101n4:50_0": "Taruṇā ruṇānī calitādharāṇī;",
  "anya-e1101n4:51_0": "Manujo hi yo nettapiyaṁ karoti,",
  "anya-e1101n4:52_0": "Sa tu nīcajātiṁ api no jahāti.",
  "anya-e1101n4:53_0": "Kimidanti raññā puṭṭho āha.",
  "anya-e1101n4:54_0": "10.",
  "anya-e1101n4:55_0": "Sameti kiṁ deva chamāya mattikā,",
  "anya-e1101n4:56_0": "Kadāci cāmīkarajātikāya;",
  "anya-e1101n4:57_0": "Sigāladhenu api nīcajātikā,",
  "anya-e1101n4:58_0": "Sameti kiṁsīhavarena devāti.",
  "anya-e1101n4:59_0": "Evañca pana vatvā deva imasmiṁnagare suvaṇṇatilakā nāmekā caṇḍāladhītā atthi,",
  "anya-e1101n4:59_1": "sā samānajātikehi pesitapaṇṇākāraṁ na gaṇhāti,",
  "anya-e1101n4:59_2": "kulavanteyeva pattheti,",
  "anya-e1101n4:59_3": "kadā nāma kākī suvaṇṇahaṁsena samāgacchati devāti.",
  "anya-e1101n4:59_4": "Rājā taṁ sutvā tassā pitaraṁ pakkosāpetvā tamatthaṁ vatvā saccaṁ bhaṇeti pucchi,",
  "anya-e1101n4:59_5": "sopi saccaṁ deva,",
  "anya-e1101n4:59_6": "sā jātisampannameva kāmetīti āha.",
  "anya-e1101n4:59_7": "Rājā evaṁ sati bhaṇe pañcamadhuranagare uddāḷabrāhmaṇo nāma atthi,",
  "anya-e1101n4:59_8": "so jātisampanno mātitoca pititoca anupakkuṭṭho,",
  "anya-e1101n4:59_9": "jegucchā paṭikkūlā etāti mātugāmena saddhiṁ na saṁvasati.",
  "anya-e1101n4:59_10": "Attano gehato rājagehaṁ gacchantoca āgacchanto ca soḷasakhīrodakaghaṭehi magge siñcāpesi.",
  "anya-e1101n4:59_11": "Mātugāme disvā kālakaṇṇī mayā diṭṭhāti khīrodakena mukhaṁ dhovati.",
  "anya-e1101n4:59_12": "Tava dhītā sakkontī tena saddhiṁ saṁvasatu,",
  "anya-e1101n4:59_13": "etamatthaṁ tava dhītaraṁ kathehīti āha,",
  "anya-e1101n4:59_14": "sopi taṁ sutvā gehaṁ gantvā dhītaraṁ pakkositvā raññā vuttaniyāmeneva tassā kathesi.",
  "anya-e1101n4:59_15": "Tāya taṁ sutvā sakkontī ahaṁ uddāḷabrāhmaṇena saddhiṁ vasissāmi,",
  "anya-e1101n4:59_16": "mā tumhe cintetha,",
  "anya-e1101n4:59_17": "papañcampi mā karotha,",
  "anya-e1101n4:59_18": "pātova gamissāmīti vutte pitā panassā sādhūti sahassagghanakacittakambalakañcukena dhītu sarīraṁ pārupāpetvā",
  "anya-e1101n4:59_19": "vīṇādituriyabhaṇḍāni gāhāpetvā dhītuyā saddhiṁ addhānamaggaṁ paṭipajji.",
  "anya-e1101n4:59_20": "Gacchanto antarāmagge aññatarasmiṁ nagare rañño gandhabbaṁ karonto dhītaraṁ piṭṭhipasse nisīdāpetvā gandhabbamakāsi.",
  "anya-e1101n4:59_21": "Athassa piṭṭhipassanisinnā suvaṇṇatilakā nayanakoṭiyā diṭṭhiṁ pāpentī sarasena taṁ oloketvā pārutakañcukaṁ kiñci apanetvā sarīrappabhaṁ paññāpesi,",
  "anya-e1101n4:59_22": "rājā panassā sarīrappabhaṁca rūpasampadaṁca disvā kāmāturo vigatasañño sammūḷho hutvā muhuttena paṭiladdhassāso",
  "anya-e1101n4:59_23": "tassā sassāmikāssāmikabhāvaṁ pucchitvā caṇḍāladhītāti sutvā paribhavabhayena taṁ ānetu masakkonto evarūpaṁ",
  "anya-e1101n4:59_24": "vaṇṇapokkharasampannaṁ itthiratanaṁ alabhantassa me ko attho jīvitenāti socanto paridevanto kāmamucchito",
  "anya-e1101n4:59_25": "kattabbā kattabbaṁ ajānanto asiṁ gahetvā attano sīsaṁ sayameva chinditvā kāla makāsi.",
  "anya-e1101n4:59_26": "Evameva antarāmagge pañcarājāno tassā rūpasampattimadamattā asinā chinnasīsā jīvitakkhayaṁ pāpuṇiṁsu.",
  "anya-e1101n4:59_27": "Tathā hi sattā hiraññasuvaṇṇadāsidāsa puttadārādīsu puttadārādīhi itisabbattha piyaṁ nissāya kāmena mucchitā anayabyasanaṁ pāpuṇantīti.",
  "anya-e1101n4:59_28": "Vuttañhetaṁ bhagavatā.",
  "anya-e1101n4:60_0": "11.",
  "anya-e1101n4:61_0": "Piyato jāyate soko,",
  "anya-e1101n4:62_0": "Piyato jāyate bhayaṁ;",
  "anya-e1101n4:63_0": "Piyato vippamuttassa,",
  "anya-e1101n4:64_0": "Natthi soko kuto bhayaṁ.",
  "anya-e1101n4:65_0": "12.",
  "anya-e1101n4:66_0": "Pemato jāyate soko,",
  "anya-e1101n4:67_0": "Pemato jāyate bhayaṁ;",
  "anya-e1101n4:68_0": "Pemato vippamuttassa,",
  "anya-e1101n4:69_0": "Natthi soko kuto bhayaṁ.",
  "anya-e1101n4:70_0": "13.",
  "anya-e1101n4:71_0": "Ratiyā jāyate soko,",
  "anya-e1101n4:72_0": "Ratiyā jāyate bhayaṁ;",
  "anya-e1101n4:73_0": "Ratiyā vippamuttassa,",
  "anya-e1101n4:74_0": "Natthi soko kuto bhayaṁ.",
  "anya-e1101n4:75_0": "14.",
  "anya-e1101n4:76_0": "Kāmato jāyate soko,",
  "anya-e1101n4:77_0": "Kāmato jāyate bhayaṁ;",
  "anya-e1101n4:78_0": "Kāmato vippamuttassa,",
  "anya-e1101n4:79_0": "Natthi soko kuto bhayaṁ.",
  "anya-e1101n4:80_0": "15.",
  "anya-e1101n4:81_0": "Taṇhāya jāyate soko,",
  "anya-e1101n4:82_0": "Taṇhāya jāyate bhayaṁ;",
  "anya-e1101n4:83_0": "Taṇhāya vippamuttassa,",
  "anya-e1101n4:84_0": "Natthi soko kuto bhayaṁ.",
  "anya-e1101n4:85_0": "Tato so anukkamena pañcamadhuranagaraṁ gantvā attano āgatabhāvaṁ raññā kathāpetvā tena anuññāto gantvā rājānaṁ addasa.",
  "anya-e1101n4:85_1": "Tadā uddāḷabrāhmaṇo rañño avidūre kambalabhaddapīṭhe nisinno hoti,",
  "anya-e1101n4:85_2": "gandhabbabrāhmaṇopi dhītuyā saddhiṁ gandhabbaṁ kurumāno nisīdi.",
  "anya-e1101n4:85_3": "Tasmiṁkhaṇe pitu piṭṭhipasse nisinnā suvaṇṇatilakā uddāḷabrāhmaṇo katamoti pucchitvā etasmiṁ bhaddapīṭhe",
  "anya-e1101n4:85_4": "nisinnoṁ esoti sutvā nilāmalalocanehi taṁ olokanti dasanaraṁsinā sambhinnasurattādharena mandahasitaṁ",
  "anya-e1101n4:85_5": "karontī taṁ oloketvā pārutakañcukaṁ apanetvā sarīrappabhaṁ vissajjesi.",
  "anya-e1101n4:85_6": "Taṁ disvā brāhmaṇo ummatto sokena paridaḍḍhagatto uṇhavātena pūritamukhanāso assunā kilinnanetto visaññī ahosi.",
  "anya-e1101n4:85_7": "Tato so muhuttena laddhassāso rogīviya rañño sakāsā apasaranto attano gehaṁ gantvā suhade pakkositvā tesaṁ evamāha.",
  "anya-e1101n4:85_8": "Bhavantettha.",
  "anya-e1101n4:86_0": "16.",
  "anya-e1101n4:87_0": "Yo āpade samuppanne,",
  "anya-e1101n4:88_0": "Upatiṭṭhati santike;",
  "anya-e1101n4:89_0": "Sukhadukkhe samo hoti,",
  "anya-e1101n4:90_0": "So mitto soca ñātako.",
  "anya-e1101n4:91_0": "17.",
  "anya-e1101n4:92_0": "Yo guṇaṁ bhāsate yassa, aguṇañca nigūhati;",
  "anya-e1101n4:93_0": "Paṭisedhetya paṭisedhetikattabbā itisabbattha kattabbā, so mitto soca ñātako.",
  "anya-e1101n4:94_0": "18.",
  "anya-e1101n4:95_0": "Suvaṇṇatilakānāma, lalanā kāmalālayā;",
  "anya-e1101n4:96_0": "Nīlakkhicaṇḍakaṇḍehi, vikhaṇḍesi mano mama.",
  "anya-e1101n4:97_0": "19.",
  "anya-e1101n4:98_0": "Tassā mukhambuje sattā, mama nettamadhubbatā,",
  "anya-e1101n4:99_0": "Appampina sarantāmaṁ, tatthevā bhiramanti te.",
  "anya-e1101n4:100_0": "20.",
  "anya-e1101n4:101_0": "Saheva tehi me cittaṁ, gataṁ ullaṁghiyuddhato;",
  "anya-e1101n4:102_0": "Lajjāgambhīraparikhaṁ, dhitipākāramuggataṁ.",
  "anya-e1101n4:103_0": "21.",
  "anya-e1101n4:104_0": "Sammuyhāmi pamuyhāmi, sabbā muyhanti me disā;",
  "anya-e1101n4:105_0": "Tassa me saraṇaṁ hotha, karotha mama saṅgahanti.",
  "anya-e1101n4:106_0": "Taṁ sutvā te evamāhaṁsu.",
  "anya-e1101n4:107_0": "22.",
  "anya-e1101n4:108_0": "Yaṁ tvamācariya patthesi, caṇḍālī sā asaṅgamā;",
  "anya-e1101n4:109_0": "Kinnu mīḷhena saṁyogo, candanassa kadā siyā.",
  "anya-e1101n4:110_0": "23.",
  "anya-e1101n4:111_0": "Agammagamanā yāti, narānaṁ dūrato sirī;",
  "anya-e1101n4:112_0": "Kitticāyu balaṁ buddhi, ayasaṁca sa gacchatīti.",
  "anya-e1101n4:113_0": "Atha tesaṁ brahmaṇo āha.",
  "anya-e1101n4:114_0": "24.",
  "anya-e1101n4:115_0": "Na pariccajati lokoyaṁ, amejjhe maṇimuttamaṁ;",
  "anya-e1101n4:116_0": "Thīratanaṁ yuvāṇī ca, dukkulā api gāhiyāti.",
  "anya-e1101n4:117_0": "Evañca pana vatvā tassā sassāmikāssāmikabhāvaṁ ñatvā ānethāti āha,",
  "anya-e1101n4:117_1": "te tathā akaṁsu.",
  "anya-e1101n4:117_2": "Tato brāhmaṇo tāya gehaṁ āgatakālato paṭṭhāya cattāro māse rañño upaṭṭhānaṁ neva agamāsi.",
  "anya-e1101n4:117_3": "Tassa pana brahmaṇassa santike pañcasatarājakumārā nānāvidhāni sippāni uggaṇhanti.",
  "anya-e1101n4:117_4": "Te taṁ kāraṇaṁ ñatvā suvaṇṇatilakāya vijjamānāya amhākaṁ sippuggahaṇassa antarāyo bhavissati,",
  "anya-e1101n4:117_5": "yena kenaci upāyena etaṁ māretuṁ vaṭṭatīti,",
  "anya-e1101n4:117_6": "cintetvā te hatthā cariyaṁ pakkositvā lañjaṁ datvā evamāhaṁsu,",
  "anya-e1101n4:117_7": "hatthiṁ surāya mattaṁ katvā suvaṇṇatilakaṁ mārehīti.",
  "anya-e1101n4:117_8": "Tato te sabbe rājaṅgaṇe sannipatitvā dūtaṁ pāhesuṁ,",
  "anya-e1101n4:117_9": "ācariyaṁ daṭṭhukāmamhāti.",
  "anya-e1101n4:117_10": "Tato brāhmaṇena āgantvā nisinnena paṭisanthāraṁ katvā ācariya ācariyāniṁ passitukāmamhāti āhaṁsu.",
  "anya-e1101n4:117_11": "Atha so suvaṇṇatilakaṁ gahetvā āgacchathāti manusse pesesi.",
  "anya-e1101n4:117_12": "Te tathā kariṁsu,",
  "anya-e1101n4:117_13": "atha tassā vīthimajjhaṁ sampattakāle hatthiṁ vissajjāpesuṁ.",
  "anya-e1101n4:117_14": "So soṇḍāya bhūmiyaṁ paharanto paharantoupadhāvitvā itikatthaci gacchanto upadhāvitvā soṇḍena taṁ ukkhipitvā kumbhe nisīdāpesi.",
  "anya-e1101n4:117_15": "Tato rājāno tathā taṁ mārāpetu masakkontā puna divase manusse payojetvā rattiyaṁ mārāpesuṁ.",
  "anya-e1101n4:117_16": "Brāhmaṇopi evarūpaṁ itthiṁ alasitvā jīvanato matameva mataṁmeseyyo itikatthaci seyyoti socanto paridevanto",
  "anya-e1101n4:117_17": "rājaṅgaṇe dārucitakaṁ kārāpetvā aggiṁpavisitvā matoti.",
  "anya-e1101n4:117_18": "Evaṁ mātugāmavasaṅgatā mahantaṁ anayabyasanañca maraṇañca pāpuṇantīti.",
  "anya-e1101n4:117_19": "Vuttañhetaṁ bhagavatā.",
  "anya-e1101n4:118_0": "25.",
  "anya-e1101n4:119_0": "Māyāvesā māyācesā itikatthaci marīcīva,",
  "anya-e1101n4:120_0": "Soko rogo cupaddavo;",
  "anya-e1101n4:121_0": "Kharāva bandhanā cesā,",
  "anya-e1101n4:122_0": "Maccupāso guhāsayo;",
  "anya-e1101n4:123_0": "Tāsu yo vissase poso,",
  "anya-e1101n4:124_0": "So naresu narādhamoti.",
  "anya-e1101n4:125_0": "26.",
  "anya-e1101n4:126_0": "Ayoniso sā purimāya jātiyā,",
  "anya-e1101n4:127_0": "Puññaṁ karitvā alabhīdisaṁ gatiṁ;",
  "anya-e1101n4:128_0": "Dhīsampayuttaṁ dhitisampayuttaṁ itikatthaci kusalaṁ karontā,",
  "anya-e1101n4:129_0": "Nibbāṇamevābhimukhaṁ karothāti.",
  "anya-e1101n4:130_0": "Suvaṇṇatilakāya vatthuṁ dutiyaṁ.",
  "anya-e1101n4:131_0": "33. Kapaṇāya vatthumhi ayamānupubbīkathā",
  "anya-e1101n4:132_0": "Bhagavati parinibbute jambudīpe tattha tattha bhikkhubhikkhuṇiyo ca upāsakaupāsikāyo ca jayamahābodhiṁ vandissāmīti yebhuyyena gantvā vandanti.",
  "anya-e1101n4:132_1": "Athā parabhāge bahū bhikkhū saṅgamma mahābodhiṁ vandanatthāya gacchantā aññatarasmiṁ gāmake bhikkhāya",
  "anya-e1101n4:132_2": "caritvā āsanasālaṁ gantvā katabhattakiccā thokaṁ vissamiṁsu,",
  "anya-e1101n4:132_3": "tadā tattha ekā kapaṇā duggatitthī tathā nisinnabhikkhū disvā upasaṅkamitvā pañcapatiṭṭhitena vanditvā ekamante ṭhitā ayyā kuhiṁ gacchantīti pucchi.",
  "anya-e1101n4:132_4": "Bhikkhū taṁ sutvā jayamahābodhissa ānubhāvañca taṁ vandanatthāya attānaṁ gamanañca kathentā evamāhaṁsu.",
  "anya-e1101n4:133_0": "1.",
  "anya-e1101n4:134_0": "Yatthāsīno jino jesi, sasenaṁ makaraddhajaṁ;",
  "anya-e1101n4:135_0": "Hantvā kilesasenañca, buddho āsi niruttaro.",
  "anya-e1101n4:136_0": "2.",
  "anya-e1101n4:137_0": "Yaṁ pūjesi mahāvīro, ṭhito pada makopayaṁ;",
  "anya-e1101n4:138_0": "Sattarattindivaṁ netta, nīlanīrajaraṁsinā.",
  "anya-e1101n4:139_0": "3.",
  "anya-e1101n4:140_0": "Surāsuranarādīnaṁ, nettāli pāḷipātanā;",
  "anya-e1101n4:141_0": "Mecakākārapattehi, sikhaṇḍīviya bhāti yo.",
  "anya-e1101n4:142_0": "4.",
  "anya-e1101n4:143_0": "Surapādapova sattānaṁ, yaṁ tiṭṭhati mahītale;",
  "anya-e1101n4:144_0": "Iha loke paratte ca, dadanto icchiticchitaṁ.",
  "anya-e1101n4:145_0": "5.",
  "anya-e1101n4:146_0": "Yassa purāṇapaṇṇampi, patitaṁ yo naro idha;",
  "anya-e1101n4:147_0": "Pūjeti tassa so deti, bhavabhogaṁ mahīruho.",
  "anya-e1101n4:148_0": "6.",
  "anya-e1101n4:149_0": "Gandhamālehi salilehi, yamupāsati sadā naro;",
  "anya-e1101n4:150_0": "Ajjhattañca bahiddhā ca, duritaṁ so nihaññati.",
  "anya-e1101n4:151_0": "7.",
  "anya-e1101n4:152_0": "Yo deti ihalokatthaṁ,",
  "anya-e1101n4:153_0": "Yo deti pāralokikaṁ,",
  "anya-e1101n4:154_0": "Sampadaṁ jayabodhiṁtaṁ,",
  "anya-e1101n4:155_0": "Bhoti gacchāma vandituṁ.",
  "anya-e1101n4:156_0": "Taṁ sutvā udaggā somanassajātā bhikkhūnaṁ evamāha.",
  "anya-e1101n4:156_1": "Ahaṁ bhante parakule bhatiyā kammaṁ karontī dukkhena kasirena jīvikaṁ kappemi.",
  "anya-e1101n4:156_2": "Svātanāya me taṇḍulanālipi bhaṇḍulanāmpa itisabbattha natthi,",
  "anya-e1101n4:156_3": "pageva aññaṁ dhanaṁ,",
  "anya-e1101n4:156_4": "imaṁ vinā aññaṁ sāṭakampi natthi,",
  "anya-e1101n4:156_5": "kasmā pubbe akatapuññattā,",
  "anya-e1101n4:156_6": "tasmā imaṁ bhante sāṭakaṁ mamānuggahāya bodhimhi dhajaṁ bandhathāti yācitvā sāṭakaṁ dhovitvā tesaṁ adāsi.",
  "anya-e1101n4:156_7": "Bhikkhūpi tassānuggahāya taṁ gahetvā agamaṁsu.",
  "anya-e1101n4:156_8": "Sā sāṭakaṁ datvā pītipāmojjamānasā gehaṁ gantvā tadaheva rattiyā majjhimayāme satthakavātena upahatā",
  "anya-e1101n4:156_9": "kālaṁ katvā tesaṁ bhikkhūnaṁ gamanamagge ekasmiṁ ramaṇīye vanasaṇḍe bhummadevatā hutvā nibbattī,",
  "anya-e1101n4:156_10": "athassā puññānubhāvena tiyojanike ṭhāne dibbakapparukkhā pāturahaṁsu,",
  "anya-e1101n4:156_11": "tatta tatta nānāvirāgadhajapatākā olambanti.",
  "anya-e1101n4:156_12": "Devaputtā ca devadhītaro ca sabbābharaṇavibhūsitā tatheva dhajapatākādayo gahetvā kīḷanti.",
  "anya-e1101n4:156_13": "Naccagītādinekāni acchariyāni payojenti.",
  "anya-e1101n4:156_14": "Atha dutiyadivase tepi bhikkhū bodhimaṇḍalaṁ gacchantā sāyaṇhe taṁ ṭhānaṁ patvā ajja imasmiṁ vanasaṇḍe vasitvā gamissāmāti tattha vāsaṁ upagamiṁsu,",
  "anya-e1101n4:156_15": "tato te rattibhāge nānāvaṇṇadhaje ca devatāhi payojiyamānā gītavāditādayo ca tiyojanaṭṭhāne kapparukkhāni",
  "anya-e1101n4:156_16": "ca idaṁ sabbaṁ devissariyaṁ tassānubhāvena nibbattabhāvaṁ disvā vimhitamānasā devadhītaraṁ āmantetvā",
  "anya-e1101n4:156_17": "tvaṁ kena kammena idha nibbattāti pucchiṁsu.",
  "anya-e1101n4:156_18": "Sā bhikkhū vanditvā añjaliṁ paggayha ṭhitā bhante maṁ na sañjānitthāti āha.",
  "anya-e1101n4:156_19": "Bhikkhūhi na mayaṁ sañjānāma bhaginīti vutte sā attano sabhāvaṁ kathentī evamāha.",
  "anya-e1101n4:157_0": "8.",
  "anya-e1101n4:158_0": "Hīyyo āsanasālāya, nisīdittha samāgatā;",
  "anya-e1101n4:159_0": "Tumhakaṁ santikaṁ gamma, yā varākībhivādayi.",
  "anya-e1101n4:160_0": "9.",
  "anya-e1101n4:161_0": "Yā bodhiṁ pūjanatthāya, vatthakaṁ paṭipādayi;",
  "anya-e1101n4:162_0": "Sāhaṁ hīyyo cutā āsiṁ, rattiyaṁ byādhipīḷitā.",
  "anya-e1101n4:163_0": "10.",
  "anya-e1101n4:164_0": "Nānāsampattisaṁyuttā, nānābhūsanabhūsitā;",
  "anya-e1101n4:165_0": "Vimāne ratanā kiṇṇe, jātāhaṁ ettha kānane.",
  "anya-e1101n4:166_0": "11.",
  "anya-e1101n4:167_0": "Hīyyo passittha me gattaṁ, rajojallehi saṁkulaṁ;",
  "anya-e1101n4:168_0": "Ajja passatha me gattaṁ, vaṇṇavantaṁ pabhassaraṁ.",
  "anya-e1101n4:169_0": "12.",
  "anya-e1101n4:170_0": "Hīyyo passittha me bhante, nivatthaṁ malinambaraṁ;",
  "anya-e1101n4:171_0": "Ajja passatha me bhante, dibbamambaramuttamaṁ.",
  "anya-e1101n4:172_0": "13.",
  "anya-e1101n4:173_0": "Vikiṇṇaphalitaggehi, kesehi viralā kulaṁ;",
  "anya-e1101n4:174_0": "Ūkāgūthapaṭikkūlaṁ, hīyyo āsisiraṁ mama.",
  "anya-e1101n4:175_0": "14.",
  "anya-e1101n4:176_0": "Ajja taṁ parivattitvā, mama puññānubhāvato;",
  "anya-e1101n4:177_0": "Sunīlamududhammillaṁ, kusumā bharaṇabhūsitaṁ.",
  "anya-e1101n4:178_0": "15.",
  "anya-e1101n4:179_0": "Purā me sakasīsena, vahitaṁ dārū dakādikaṁ;",
  "anya-e1101n4:180_0": "Puññenāhaṁ ajja mālā, bhāraṁ sīse samubbahe.",
  "anya-e1101n4:181_0": "16.",
  "anya-e1101n4:182_0": "Dhajatthāya mayā hīyyo, padinnaṁ thūlasāṭakaṁ;",
  "anya-e1101n4:183_0": "Ajja nibbatti me bhonto, mahantaṁ dibbasampadaṁ.",
  "anya-e1101n4:184_0": "17.",
  "anya-e1101n4:185_0": "Jānamānena kattabbaṁ, dānādīsu mahapphalaṁ;",
  "anya-e1101n4:186_0": "Devaloke manussesu, sukhadaṁ dāna muttamanti.",
  "anya-e1101n4:187_0": "Taṁ sutvā sabbe bhikkhū acchariyabbhutacittā ahesuṁ.",
  "anya-e1101n4:187_1": "Sā devatā tassā rattiyā accayena bhikkhū nimantetvā dibbehi khajjabhojjehi sahatthā santappetvā tehi",
  "anya-e1101n4:187_2": "saddhiṁ āgacchantī antarāmagge dānaṁ dadamānā mahābodhiṁ gantvā sabbehi dhajapatākā dīhi ca nānāvidhavaṇṇagandhasampannapupphehi",
  "anya-e1101n4:187_3": "ca dīpadhūpehi ca bodhiṁ pūjetvā bhikkhūnaṁ cīvaratthāya dibbavatthāni datvā āgamma tasmiṁyeva vanasaṇḍe",
  "anya-e1101n4:187_4": "vasantī nānāvidhāni puññāni katvā tāvatiṁsabhavane nibbatti.",
  "anya-e1101n4:187_5": "Bhikkhūpi taṁ acchariyaṁ tattha tattha pakāsentā bahūjane puññakamme niyojesuṁti.",
  "anya-e1101n4:188_0": "18.",
  "anya-e1101n4:189_0": "Evaṁ vidhāpi kapaṇā jinasāsanamhi,",
  "anya-e1101n4:190_0": "Katvā pasāda matha thūlakucelakena;",
  "anya-e1101n4:191_0": "Pūjetva dibbavibhavaṁ alabhīti ñatvā,",
  "anya-e1101n4:192_0": "Pūjāparā bhavatha vatthusu tīsu sammāti.",
  "anya-e1101n4:193_0": "Kapaṇāya vatthuṁ tatiyaṁ.",
  "anya-e1101n4:194_0": "34. Indaguttattherassa vatthumhi ayamānupubbīkathā",
  "anya-e1101n4:195_0": "Amhākaṁ bhagavato parinibbāṇato orabhāge jambudīpe kira pāṭaliputtaṁ nāma nagaraṁ ahosi.",
  "anya-e1101n4:195_1": "Tattha dhammāsoko nāma mahiddhiko mahānubhāvo āṇācakkavatti rājā rajjaṁ kāreti.",
  "anya-e1101n4:195_2": "Uddhaṁ ākāsato heṭṭhā pathaviyā yojanappamāṇe sakalajambūdīpe tassa āṇā pavattati,",
  "anya-e1101n4:195_3": "tadā sakalajambudīpavāsino ca caturāsīti nagarasahasse rājāno ca attano attano balavāhane gahetvā āgamma dhammāsokamahārañño upaṭṭhānaṁ karonti.",
  "anya-e1101n4:195_4": "Tasmiṁ samaye devaputtanagare devaputto nāma mahārājā attano balavāhanaṁ gahetvā rañño upaṭṭhānaṁ agamāsi.",
  "anya-e1101n4:195_5": "Dhammāsoko devaputtamahārājānaṁ disvā madhurapaṭisanthāraṁ katvā tumhākaṁ raṭṭhe bahussutā āgatāgamā mahāguṇavantā ayyā atthīti pucchi.",
  "anya-e1101n4:195_6": "Taṁ sutvā devaputtarājā atthi deva tasmiṁ nagare sīhakumbhakaṁ nāma mahāvihāraṁ.",
  "anya-e1101n4:195_7": "Tattha anekasahassabhikkhū viharanti sīlavantā appicchā santuṭṭhā vivekakāmino.",
  "anya-e1101n4:195_8": "Tesu sāṭṭhakathātipiṭakadharo indaguttatthero nāma tesaṁ pāmokkho ahosi.",
  "anya-e1101n4:195_9": "So anekapariyāyena sanarāmarānaṁ bhikkhūnaṁ dhammaṁvaṇṇeti.",
  "anya-e1101n4:195_10": "Guṇavā attano guṇaṁ nissāya loke pākaṭoti.",
  "anya-e1101n4:195_11": "Taṁ sutvā rājā tuṭṭhamānaso theraṁ passitukāmo hutvā samma tvameva gantvā theraṁ yācitvā idhā nehīti āha.",
  "anya-e1101n4:195_12": "Taṁ sutvā devaputtarājā attano hatthassabalavāhanā dimahā senaṅgaparivuto indaguttattherassa santikaṁ",
  "anya-e1101n4:195_13": "gantvā vanditvā ayya ayyaṁ dhammāsokamahārājā daṭṭhukāmoti āha.",
  "anya-e1101n4:195_14": "Therena sādhūti sampaṭicchite rājā therena sampaṭicchitabhāvaṁ dhammāsokamahārājino pesesi.",
  "anya-e1101n4:195_15": "Tato dhammāsokamahārājā somanassappatto attano āṇāpavattitaṭṭhāne rājūnaṁ sāsanaṁ pesesi.",
  "anya-e1101n4:195_16": "Sabbeva therāgamanamaggaṁ alaṅkarontūti.",
  "anya-e1101n4:195_17": "Atha te rājāno tuṭṭhapahaṭṭhā attano attano nagare bheriṁ carāpetvā devaputtanagarato yāva pāṭaliputtanagaraṁ",
  "anya-e1101n4:195_18": "etthantare pañcapaṇṇāsayojanikaṁ maggaṁ visamaṁ samaṁ karonto devatānaṁ dibbavīthimiva alaṅkaritvā dhammāsokamahānarindassa",
  "anya-e1101n4:195_19": "evaṁ sāsanaṁ pesesuṁ.",
  "anya-e1101n4:195_20": "Bhavantettha.",
  "anya-e1101n4:196_0": "1.",
  "anya-e1101n4:197_0": "Indaguttamahāthera, sāmino gamanāya no;",
  "anya-e1101n4:198_0": "Maggaṁ alaṅkarontūti, mahārājena pesitaṁ.",
  "anya-e1101n4:199_0": "2.",
  "anya-e1101n4:200_0": "Tato te apanetvāna, pāsāṇakaṇṭakādikaṁ;",
  "anya-e1101n4:201_0": "Visamaṁ samaṁ karitvāna, sammajjitvāna sādhukaṁ.",
  "anya-e1101n4:202_0": "3.",
  "anya-e1101n4:203_0": "Dhotamuttā samābhāsā, okiritvāna vālukā;",
  "anya-e1101n4:204_0": "Ussāpitā tattha tattha, dussatoraṇapantiyo.",
  "anya-e1101n4:205_0": "4.",
  "anya-e1101n4:206_0": "Kaladhotahemarambhādi, nānātoraṇapantiyo;",
  "anya-e1101n4:207_0": "Tathā pupphamayā neka, toraṇūparitoraṇā.",
  "anya-e1101n4:208_0": "5.",
  "anya-e1101n4:209_0": "Tesu tesuca ṭhānesu, saṅkhatā kusumagghikā;",
  "anya-e1101n4:210_0": "Tatheva gandhatelehi, dīpitā dīpapantiyo.",
  "anya-e1101n4:211_0": "6.",
  "anya-e1101n4:212_0": "Padumuppalasannīra, pupphapallava laṅkatā;",
  "anya-e1101n4:213_0": "Ṭhapitā ghaṭamālāyo, puṇṇā sogandhavārihi.",
  "anya-e1101n4:214_0": "7.",
  "anya-e1101n4:215_0": "Nilapītā disambhinna, patākāhi dhajehi ca;",
  "anya-e1101n4:216_0": "Maggassa ubhato passe, vanamāsi samākulaṁ.",
  "anya-e1101n4:217_0": "8.",
  "anya-e1101n4:218_0": "Ketavo uggatā tattha, mandamandasamīraṇā;",
  "anya-e1101n4:219_0": "Avhayantāva sobhanti, brahmoragasurādayo.",
  "anya-e1101n4:220_0": "9.",
  "anya-e1101n4:221_0": "Nāgacampapunnāga, ketakīvakulādihi;",
  "anya-e1101n4:222_0": "Padumuppalā dijalajehi, mālatī kusumā dihi.",
  "anya-e1101n4:223_0": "10.",
  "anya-e1101n4:224_0": "Mālādāmehi nekehi, maggamāsi vicittakaṁ;",
  "anya-e1101n4:225_0": "Pattharitvā pādapaṭe, sittasammattabhūmiyaṁ.",
  "anya-e1101n4:226_0": "11.",
  "anya-e1101n4:227_0": "Lājādipañcapupphāni, vikiriṁsu manoramaṁ;",
  "anya-e1101n4:228_0": "Alaṅkaritvā hattassā, kusumā bharaṇādihi.",
  "anya-e1101n4:229_0": "12.",
  "anya-e1101n4:230_0": "Maggālaṅkaraṇatthāya, ṭhapitāsuṁ tato tato;",
  "anya-e1101n4:231_0": "Tesu tesu ca ṭhānesu, bherimaṇḍalamajjhagā.",
  "anya-e1101n4:232_0": "13.",
  "anya-e1101n4:233_0": "Naccanti cāturā nārī, rasabhāvanirantarā;",
  "anya-e1101n4:234_0": "Kaṁsavaṁsādipaggayha, vajjentānekatantiyo.",
  "anya-e1101n4:235_0": "14.",
  "anya-e1101n4:236_0": "Gāyanti madhuraṁ gītaṁ, gāyantettha layānvitaṁ;",
  "anya-e1101n4:237_0": "Maggoso sādhuvādehi, bheritantinadehica.",
  "anya-e1101n4:238_0": "15.",
  "anya-e1101n4:239_0": "Karīnaṁ koñcanādehi, hayānaṁ hesitehi ca;",
  "anya-e1101n4:240_0": "Nekaviṭaṅkasaṅghehi, so karīhi samākulo.",
  "anya-e1101n4:241_0": "16.",
  "anya-e1101n4:242_0": "Maggassa ubhato passe, devakaññūpamā subhā;",
  "anya-e1101n4:243_0": "Mālākalāpe paggayha, tiṭṭhanti tuṭṭhamānasā.",
  "anya-e1101n4:244_0": "17.",
  "anya-e1101n4:245_0": "Tathā puṇṇaghaṭe gayha, padumuppalasaṁkule,",
  "anya-e1101n4:246_0": "Aṭṭhamaṅgalamuggayha, tiṭṭhanti pamadā tahiṁ.",
  "anya-e1101n4:247_0": "18.",
  "anya-e1101n4:248_0": "Sītalūdakasampanna, papāhi samalaṅkatā;",
  "anya-e1101n4:249_0": "Sinānatthaṁ khatā āsuṁ, pokkharañño tahiṁtahiṁ.",
  "anya-e1101n4:250_0": "19.",
  "anya-e1101n4:251_0": "Tahiṁtahiṁkatā āsuṁ, dānasālā manoramā;",
  "anya-e1101n4:252_0": "Nicitāsumanekāni, dānopakaraṇā tahiṁ.",
  "anya-e1101n4:253_0": "20.",
  "anya-e1101n4:254_0": "Evaṁ nekavidhā pūjā, amhehi paṭipāditā;",
  "anya-e1101n4:255_0": "Ṭhapetvāna mahāgaṅgaṁ, taṁ jānātu mahīpatīti.",
  "anya-e1101n4:256_0": "Taṁ sutvā asokamahārājā gaṅgaṁ alaṅkarothāti soḷasayakkhe pesesi,",
  "anya-e1101n4:256_1": "te saparivārā tattha gantvā attano ānubhāvena gaṅgāya anto tigāvutaṭṭhāne udukkhalapāsāṇe ṭhapesuṁ.",
  "anya-e1101n4:256_2": "Ṭhapetvā thambhe ussāpetvā tulāsaṁghāṭe datvā himavantato rattacandanasāre āharitvā padare santharitvā",
  "anya-e1101n4:256_3": "anekehi pūjāvidhānehi alaṅkaritvā rañño evaṁ sāsanaṁ pesesuṁ.",
  "anya-e1101n4:256_4": "Bhavantettha.",
  "anya-e1101n4:257_0": "21.",
  "anya-e1101n4:258_0": "Yamatthāya mayaṁ sabbe, mahārājena pesitā;",
  "anya-e1101n4:259_0": "Amhehi dāni taṁ sabbaṁ, katameva suṇotha taṁ.",
  "anya-e1101n4:260_0": "22.",
  "anya-e1101n4:261_0": "Gāvutattayagambhīraṁ, gaṅgaṁ yojanavitthataṁ;",
  "anya-e1101n4:262_0": "Thambhe patiṭṭhapetvāna, anagghaṁ rattacandanaṁ.",
  "anya-e1101n4:263_0": "23.",
  "anya-e1101n4:264_0": "Himavantato haritvāna, setuṁ tattha sumāpitaṁ;",
  "anya-e1101n4:265_0": "Toraṇā ca ubho passe, ratanehi sunimmitā.",
  "anya-e1101n4:266_0": "24.",
  "anya-e1101n4:267_0": "Puṇṇakumbhaddhajā ceva, padīpāvaliyo tathā;",
  "anya-e1101n4:268_0": "Ubho passesu ratanāni, māpetvālambanānica.",
  "anya-e1101n4:269_0": "25.",
  "anya-e1101n4:270_0": "Suvaṇṇamaṇimuttādi, dāmehi samalaṅkatā;",
  "anya-e1101n4:271_0": "Vālukatthāya okiṇṇā, dhotamuttā pabhassarā.",
  "anya-e1101n4:272_0": "26.",
  "anya-e1101n4:273_0": "Tesu tesu ca ṭhānesu, ṭhapitāsuṁ mahāmaṇī;",
  "anya-e1101n4:274_0": "Nānārāgavitānehi, sobhitā setuno pari.",
  "anya-e1101n4:275_0": "27.",
  "anya-e1101n4:276_0": "Olambitāsuṁ tattheva, dibbādikusumādayo;",
  "anya-e1101n4:277_0": "Niṭṭhitaṁ idha kātabba, yuttaṁ pūjāvidhiṁtu no;",
  "anya-e1101n4:278_0": "Devotaṁ paṭijānātu, iti vatvāna pesayuṁti.",
  "anya-e1101n4:279_0": "Tampi sutvā asoko mahārājā tumheva theraṁ idhānethāti tesaṁyeva sāsanaṁ paṭipesesi,",
  "anya-e1101n4:279_1": "te sādhūti indaguttattherassa santikaṁ gantvā vanditvā bhante pāṭaliputtanagarassa gamanāya kāloti āhaṁsu,",
  "anya-e1101n4:279_2": "tato thero saṭṭhisahassamattehi bhikkhusaṅghehi parivuto pañcapaṇṇāsayojanamaggaṁ paṭipajji.",
  "anya-e1101n4:279_3": "Athāparaṁ devaputtanagaravāsino anekavidhamālāgandhavāsacuṇṇaddhajapatākādīhi anekehi tālāvacarehi naccagītavāditehi pūjetvā agamaṁsu.",
  "anya-e1101n4:279_4": "Atha thero mahantena pūjāvidhānena jambudīpavāsīhi pūjiyamāno anukkamena candabhāgāya gaṅgāya setuṁ patvā",
  "anya-e1101n4:279_5": "tattha mahantaṁ pūjāvidhānaṁ olokento evaṁ cintesi,",
  "anya-e1101n4:279_6": "evaṁ uḷāraṁ pūjāvidhānaṁ idāni jambudīpe nāññassa hoti,",
  "anya-e1101n4:279_7": "mayhamevetaṁ kataṁ.",
  "anya-e1101n4:279_8": "Ahamevetta uttamo appaṭimoti evaṁ seyyassa seyyohamasmīti mānaṁ uppādetvā aṭṭhāsi.",
  "anya-e1101n4:279_9": "Tasmiṁ khaṇe eko khīṇāsavatthero taṁ mānenupatthaddhacetasā ṭhitaṁ dibbacakkhunā disvā upasaṅkamitvā vanditvā therassa ovadanto evamāha. Tasmā.",
  "anya-e1101n4:280_0": "28.",
  "anya-e1101n4:281_0": "Mā mānassa vasī hotha, māno bhante vasaṁgataṁ mānaṁbhantevasīkataṁ itisabbattha;",
  "anya-e1101n4:282_0": "Anatthado sadā hoti, pātetvāna bhavā vaṭe.",
  "anya-e1101n4:283_0": "29.",
  "anya-e1101n4:284_0": "Māno palālito satto, taṇhāpaṭighasaṅgato;",
  "anya-e1101n4:285_0": "Makkaṭoragasoṇādi, hutvā jāyati jātisu.",
  "anya-e1101n4:286_0": "30.",
  "anya-e1101n4:287_0": "Mā mānaṁ sāmi pūrehi, attānaṁ parisodhaya;",
  "anya-e1101n4:288_0": "Aparisuddhā sayo bhikkhu, dāyakaṁ na paritosati.",
  "anya-e1101n4:289_0": "31.",
  "anya-e1101n4:290_0": "Dadantānaṁ sarantānaṁ, pūjentānaṁ sace tuvaṁ;",
  "anya-e1101n4:291_0": "Mahapphalaṁ mahābhūtiṁ, kāmattha hotha nibbaṇāti nimmanā itikattaci.",
  "anya-e1101n4:292_0": "Taṁ sutvā thero saṁsāre nibbindo tattheva ṭhito tilakkhaṇaṁ paṭṭhapetvā karajakāyaṁ sammasanto sahapaṭi sambhidāhi arahattaṁ patvāva nikkhami.",
  "anya-e1101n4:292_1": "Tato dhammāsokamahārājā balavāhanaparivuto mahantena pūjāvidhānena paṭimaggaṁ āgamma vanditvā tato diguṇaṁ",
  "anya-e1101n4:292_2": "pūjāsakkāraṁ kurumāno mahābhikkhusaṅghena saddhiṁ theraṁ attano nagaraṁ netvā tassa dhammakathaṁ sutvā",
  "anya-e1101n4:292_3": "pasannamānaso pañcasīle patiṭṭhāya mahantaṁ vihāraṁ kāretvā therena sahāgatānaṁ saṭṭhisahassānaṁ bhikkhūnaṁ",
  "anya-e1101n4:292_4": "catupaccayehi upaṭṭhāna makāsi,",
  "anya-e1101n4:292_5": "atha thero sāṭṭhakathaṁ piṭakattayaṁ pakāsento tasmiṁ ciraṁ vasitvā tattheva parinibbāyi.",
  "anya-e1101n4:292_6": "Tato rājā sapariso tassa sarīranikkhepaṁ kāretvā dhātuyo gahetvā mahantaṁ cetiyaṁ kārāpesīti.",
  "anya-e1101n4:293_0": "32.",
  "anya-e1101n4:294_0": "Purātanānaṁ bhuvi puññakamminaṁ,",
  "anya-e1101n4:295_0": "Guṇānubhāvena mahenti evaṁ;",
  "anya-e1101n4:296_0": "Sadevakā naṁ manasīkarontā,",
  "anya-e1101n4:297_0": "Puññaṁ karothā yatane sadā darāti.",
  "anya-e1101n4:298_0": "Indaguttattherassa vatthuṁ catutthaṁ.",
  "anya-e1101n4:299_0": "35. Sākhamālapūjikāya vatthumhi ayamānupubbīkathā",
  "anya-e1101n4:300_0": "Amhākaṁ bhagavā dasapāramiyo pūretvā anukkamena tusitabhavane nibbatto devehi ārādhito sakkarājakule",
  "anya-e1101n4:300_1": "paṭisandhiṁ gahetvā mātukucchito nikkhanto anukkamena paramābhisambodhiṁ patvā tato paṭṭhāya pañcacattālīsasaṁvaccharāni",
  "anya-e1101n4:300_2": "ṭhatvā caturāsītidhammakkhandhasahassāni desetvā gaṇanapathamatīte satte bhavakantārato santāretvā sabbabuddhakiccāni",
  "anya-e1101n4:300_3": "niṭṭhāpetvā kusinārāyaṁ upavattane mallānaṁ sālavane yamakasālāna mantare uttarasīsakaṁ paññatte mañcake",
  "anya-e1101n4:300_4": "vesākhapuṇṇadivase dakkhiṇena passena sato sampajāno anuṭṭhānaseyyāya nipanno pacchimayāme bhikkhū ovaditvā",
  "anya-e1101n4:300_5": "balavapaccū-sa samaye mahāpathaviṁkampento anupādisesāya nibbāṇadhātuyā parinibbāyi,",
  "anya-e1101n4:300_6": "nibbute pana bhagavati lokanāthe ānandatthero mallarājūnaṁ etaṁ pavattiṁ ārocesi.",
  "anya-e1101n4:300_7": "Tato kosinārakā ca devabrahmādayo ca sannipatitvā naccagītavāditehi mālāgandhādīhi ca sakkarontā garukarontā",
  "anya-e1101n4:300_8": "mānentā pūjentā celavitānādayo karontā bhagavato sarīraṁ nagaramajjhe yattha makuṭabandhanaṁ nāma mallānaṁ cetiyaṁ,",
  "anya-e1101n4:300_9": "tattha netvā cakkavattissa sarīraṁ viya ahatena vatthena veṭhetvā tato vihatena kappāsena veṭhetvāti",
  "anya-e1101n4:300_10": "evaṁ pañcadussayugasatehi veṭhetvā āyasāya teladoṇiyā pakkhipitvā aññissāya āyasāya doṇiyā paṭikujjitvā",
  "anya-e1101n4:300_11": "sabbagandhānaṁ citakaṁ karitvā bhagavato sarīraṁ citakaṁ āropesuṁ.",
  "anya-e1101n4:300_12": "Atha mahākassapattherena bhagavato pāde sirasā vandite devatānubhāvena citako samantā ekappahāreneva pajjali.",
  "anya-e1101n4:300_13": "Bhagavato pana sarīre daḍḍhe sumanamakuḷasadisā dhātuyo avasissiṁsu.",
  "anya-e1101n4:300_14": "Tasmiṁ kira samaye kosalarañño janapade aññatarā gāmavāsikā itthī bhagavati parinibbute sādhukīḷhaṁ āgacchamānā",
  "anya-e1101n4:300_15": "antarāmagge attano sarīre uppannavātarogena upaddutā sādhukīḷhaṁ sampāpuṇituṁ asakkontī satthu āḷāhanaṁ",
  "anya-e1101n4:300_16": "gantvā bhagavato dhātusarīre tīṇi sākhapupphāni pūjetvā pasannamānasā pañcapatiṭṭhitena vanditvā gatā",
  "anya-e1101n4:300_17": "tāya eva rattiyā majjhimayāme kālaṁ katvā tāvatiṁsabhavane tiṁsayojanike kanakavimāne nibbatti.",
  "anya-e1101n4:300_18": "Tassā pubbakammapakāsanatthaṁ cakkamattāni sākhapupphāni tatta tattha olambanti.",
  "anya-e1101n4:300_19": "Teheva sabbaṁ vimānaṁ ekobhāsī ekobhāsi tato itisabbattha ahosi.",
  "anya-e1101n4:300_20": "Tato sugandhakaraṇḍakaṁ viya ca ahosi,",
  "anya-e1101n4:300_21": "sā pana attano sobhaggappattaṁ attabhāvañca vimānasampadañca parivārasampattiyo ca disvā vimhitamānasā pubbe katena pubbekissame.",
  "anya-e1101n4:300_22": "pubbekatename iticakatthaci kena me puññakammenā yaṁ laddhāti olokantī bhagavato dhātusarīrasmiṁ pūjitāni",
  "anya-e1101n4:300_23": "tīṇi sākhapupphāni disvā pasannamānasā mahācakkappamāṇaṁ sākhamālaṁ hatthena dhārentī dhātupūjanatthāya agamāsi.",
  "anya-e1101n4:300_24": "Tadā tattha sannipatitā manussā tassā rūpasampadañca hatte mahantaṁ sākhamālañca disvā vimhitamānasā amma tvaṁ kattha vāsikā.",
  "anya-e1101n4:300_25": "Kattha panimaṁ pupphaṁ paṭiladdhanti pucchiṁsu,",
  "anya-e1101n4:300_26": "taṁ sutvā devadhītā attanā bhagavato dhātusarīrassa pūjitasākhamālattayānubhāvena paṭiladdhasampattiyo",
  "anya-e1101n4:300_27": "ca dibbavimānañca pubbe matakalevaraṁ cāti sabbaṁ tesaṁ dassetvā dhammadesanāvasāne āha.",
  "anya-e1101n4:301_0": "1.",
  "anya-e1101n4:302_0": "Samāgatā bhavantā bho, passantu mama sampadaṁ;",
  "anya-e1101n4:303_0": "Katamappena kārena, sammāsambuddhadhātuyā.",
  "anya-e1101n4:304_0": "2.",
  "anya-e1101n4:305_0": "Sākhamālāni tīṇeva, hīyyohaṁ munidhātuyā;",
  "anya-e1101n4:306_0": "Pūjayitvāna santuṭṭhā, nivattā tāya rattiyā.",
  "anya-e1101n4:307_0": "3.",
  "anya-e1101n4:308_0": "Marantī kharavātena, tamahaṁ sucaritaṁ sariṁ;",
  "anya-e1101n4:309_0": "Tenāhaṁ puññakammena, tāvatiṁsūpagāahuṁ.",
  "anya-e1101n4:310_0": "4.",
  "anya-e1101n4:311_0": "Tattha me āsi pāsādo, tiṁsayojanamuggato;",
  "anya-e1101n4:312_0": "Kūṭāgāravarākiṇṇo, sākhamālāti sādhamālo itipikatthaci, vissuto.",
  "anya-e1101n4:313_0": "5.",
  "anya-e1101n4:314_0": "Yathā sabbasugandhehi, karaṇḍaṁ paribhāvitaṁ;",
  "anya-e1101n4:315_0": "Tathā dibbasugandhehi, gandhitaṁ bhavanaṁ mama.",
  "anya-e1101n4:316_0": "6.",
  "anya-e1101n4:317_0": "Cakkamattā sākhapupphā, tattha tatthūpalambare tatavatthupalabbare itipikatthaci;",
  "anya-e1101n4:318_0": "Dibbagandhā pavāyanti, madhubbabhanisevitā.",
  "anya-e1101n4:319_0": "7.",
  "anya-e1101n4:320_0": "Bhassanti ekapupphasmā, tumbamattā hi reṇavo;",
  "anya-e1101n4:321_0": "Tehi piñjaritā devā, kīḷanti ca lalantica.",
  "anya-e1101n4:322_0": "8.",
  "anya-e1101n4:323_0": "Pīḷandhitvāna mālādhayā, sudibbā bharaṇānica;",
  "anya-e1101n4:324_0": "Sahaccharā devaputtā, naccagītādibyāvaṭā.",
  "anya-e1101n4:325_0": "9.",
  "anya-e1101n4:326_0": "Passathemaṁ bhujaṅgā bho, sattā mohena pārutā;",
  "anya-e1101n4:327_0": "Hīyyo mataṁ paviddhaṁ me, pūtibhūtaṁ kalevaraṁ.",
  "anya-e1101n4:328_0": "10.",
  "anya-e1101n4:329_0": "Puḷavehi samākiṇṇaṁ, makkhikāgaṇakīḷitaṁ;",
  "anya-e1101n4:330_0": "Kākasoṇādisattāna, māhāraṁ kuṇapālayaṁ.",
  "anya-e1101n4:331_0": "11.",
  "anya-e1101n4:332_0": "Patthenti purisā pubbe, anekopāyanena taṁ;",
  "anya-e1101n4:333_0": "Daṭṭhumpidāni nicchanti, taṇhāyaññāṇatā aho.",
  "anya-e1101n4:334_0": "12.",
  "anya-e1101n4:335_0": "Lokapajjotakassāhaṁ, vimalassa yasassino;",
  "anya-e1101n4:336_0": "Dhātuṁ hīyyo mahiṁ sammā, ajja sagge patiṭṭhitā.",
  "anya-e1101n4:337_0": "13.",
  "anya-e1101n4:338_0": "Hitvāne tādisaṁ kāyaṁ, laddhaṁdāni mamedisaṁ;",
  "anya-e1101n4:339_0": "Dibbattabhāvaṁ sobhāhi, bhāsamāna mudikkhatha.",
  "anya-e1101n4:340_0": "14.",
  "anya-e1101n4:341_0": "Bhāsamānāya me vācaṁ, suṇothettha samāgatā;",
  "anya-e1101n4:342_0": "Natthevākatapuññassa, aṇumattaṁ bhave sukhaṁ.",
  "anya-e1101n4:343_0": "15.",
  "anya-e1101n4:344_0": "Bindumattampi yo puñña, bījaṁ ropeti sāsane;",
  "anya-e1101n4:345_0": "Na hā natthaphalaṁ nahapanantaphalaṁ itipikatthaci hoti, yāva nibbāṇapattiyāti.",
  "anya-e1101n4:346_0": "Evaṁ sā devatā attanā paṭiladdhadibbavibhavaṁ dassetvā janakāyaṁ ovaditvā dibbasākhapupphehi jinadhātuṁ",
  "anya-e1101n4:346_1": "pūjetvā manussānaṁ passantānaṁyeva saddhiṁ vimānena devalokameva agamāsi.",
  "anya-e1101n4:346_2": "Taṁ disvā mahājano dānādīni puññāni katvā devalokaṁ pūresīti.",
  "anya-e1101n4:347_0": "16.",
  "anya-e1101n4:348_0": "Evañhi sā pupphamattena dhātuṁ,",
  "anya-e1101n4:349_0": "Pūjetva devesu alattha bhūtiṁ;",
  "anya-e1101n4:350_0": "Tumhepi bhonto tidivesu sātaṁ,",
  "anya-e1101n4:351_0": "Kāmattha ce kattha puññāni sādhuṁti.",
  "anya-e1101n4:352_0": "Sākhamālapūjikāya vatthuṁ pañcamaṁ.",
  "anya-e1101n4:353_0": "36. Moriyabrahmaṇassa vatthumhi ayamānupubbīkathā",
  "anya-e1101n4:354_0": "Amhākaṁ bhagavati parinibbute magadharaṭṭhe macalaṁ nāma mahāgāmaṁ ahosi.",
  "anya-e1101n4:354_1": "Tattha moriyonāma brāhmaṇo paṭivasati saddho pasanno,",
  "anya-e1101n4:354_2": "tassa senānāme kā bhariyā atthi.",
  "anya-e1101n4:354_3": "Sāpi saddhā pasannā ratanattayesu.",
  "anya-e1101n4:354_4": "Te ubhopi samaggā sammodamānā bhikkhusaṅghaṁ nimantetvā niccaṁ dānaṁ pavattentā cīvarādicatupaccayehi",
  "anya-e1101n4:354_5": "upaṭṭhahantā sīlaṁ rakkhantā uposathakammaṁ karontā divasaṁ vītināmenti.",
  "anya-e1101n4:354_6": "Athassa gehe vibhavaṁ yebhuyyena dānādīsu parikkhayamagamāsi.",
  "anya-e1101n4:354_7": "Tato brāhmaṇī sāmi no gehe dhanaṁ parikkhīṇaṁ.",
  "anya-e1101n4:354_8": "Kathaṁ dānaṁ pavatteyyāmāti brāhmaṇassa ārocesi,",
  "anya-e1101n4:354_9": "tato brāhmaṇo mā bhadde cintesi.",
  "anya-e1101n4:354_10": "Yenakenaci upāyena dānaṁ patiṭṭhapessāmāti vatvā tasmiṁyeva attano saussāhataṁ pakāsonto āha.",
  "anya-e1101n4:355_0": "1.",
  "anya-e1101n4:356_0": "Jānamāno hi lokasmiṁ, dānassedaṁ phalaṁ iti;",
  "anya-e1101n4:357_0": "Na dajjā ko susīlesu, appampi divasampati.",
  "anya-e1101n4:358_0": "2.",
  "anya-e1101n4:359_0": "Saggalokanidānāni, dānāni matimā idha;",
  "anya-e1101n4:360_0": "Kohināma naro loke, na dadeyya hite ratoti.",
  "anya-e1101n4:361_0": "Evañca pana vatvā bhadde vanaṁ pavisitvā anekavidhāni paṇṇāni ca phalāni ca pacchipūraṁ āharitvā vikkiṇitvāpi",
  "anya-e1101n4:361_1": "dānaṁ na upacchindissāmāti vatvā tato paṭṭhāya vanaṁ gantvā paṇṇāni ca phalāni ca āharitvā vikkiṇitvā",
  "anya-e1101n4:361_2": "dānaṁ dento paṭivasati.",
  "anya-e1101n4:361_3": "Athekadivasaṁ brāhmaṇo vanaṁ paviṭṭho paṇṇehi ca phalehi ca pacchiṁ pūretvā sīsenā dāya gehaṁ āgacchanto",
  "anya-e1101n4:361_4": "pupphaphalapallavehi vinataṁ nekatarugaṇanicitaṁ sammattānekacātakacatuppadanisevitaṁ vippakiṇṇānantapupphapattakiñjakkhacchannavāḷukātalaṁ",
  "anya-e1101n4:361_5": "sandamānasītalā malajalappavāhaṁ akaddamāninnasupatittehi sundaraṁ kandaraṁ disvā pacchiṁ tīre ṭhapetvā",
  "anya-e1101n4:361_6": "otiṇṇo nahāyati,",
  "anya-e1101n4:361_7": "tasmiṁ khaṇe tattha ekasmiṁ rukkhe adhivattho devaputto taṁ tattha nahāyantaṁ disvā kinnu kho esa kalyāṇajjhāsayo",
  "anya-e1101n4:361_8": "vā udāhu pāpajjhāsayo sattoti dibbacakkhunā upadhāranto acchariyapuriso eso duggatopi hutvā attano dānappaveṇiyā",
  "anya-e1101n4:361_9": "upacchijjanabhayena vanaṁ gantvā paṇṇāni ca phalāni ca āharitvā dukkhena kasirena jīvikaṁ kappento dānadhammaṁ",
  "anya-e1101n4:361_10": "na upacchindatīti cintetvā tassa guṇādayo paṭicca pacchiyaṁ ṭhapitapaṇṇāni ca phalāni ca sabbāni suvaṇṇāni",
  "anya-e1101n4:361_11": "hontūti adhiṭṭhāsi.",
  "anya-e1101n4:361_12": "Athassānubhāvena sabbaṁ suvaṇṇaṁ ahobhi,",
  "anya-e1101n4:361_13": "atha so suvaṇṇapuṇṇapacchiyaṁ upari suvaṇṇarāsimatthake sabbakāmadadaṁ mahantaṁ maṇiratanaṁ ṭhapetvā antarahito paṭikkamma aṭṭhāsi,",
  "anya-e1101n4:361_14": "tato brāhmaṇo nahātvā uttiṇṇo pacchiyaṁ sampuṇṇasuvaṇṇavaṇṇaraṁsinā sambhinnavijjotamānamaṇiratanaṁ disvā",
  "anya-e1101n4:361_15": "kimetaṁti āsaṅkitaparisaṅkito pacchisamīpaṁ gantvā hatthaṁ pasāretuṁ avisahanto aṭṭhāsi.",
  "anya-e1101n4:361_16": "Taṁ disvā devaputto dissamānasarīrena ṭhatvā mā tvaṁ bhāyi brāhmaṇa.",
  "anya-e1101n4:361_17": "Mayā etāni nimmitāni,",
  "anya-e1101n4:361_18": "gahetvā gacchāhīti āha,",
  "anya-e1101n4:361_19": "atha brāhmaṇo devaputtassa kathaṁ sutvā ayaṁ devaputto imaṁ mayā nimmitaṁ,",
  "anya-e1101n4:361_20": "gahetvā gacchāti vadati.",
  "anya-e1101n4:361_21": "Kinnu kho so attano ānubhāvena deti,",
  "anya-e1101n4:361_22": "udāhu mayā katapuññenāti pucchissāmi taṁti pañjalikova devaputtaṁ pucchanto āha.",
  "anya-e1101n4:362_0": "3.",
  "anya-e1101n4:363_0": "Pucchāmi pañjalī dāni, devaputta mahiddhika;",
  "anya-e1101n4:364_0": "Dadāsi me suvaṇṇañca, kāmadaṁ maṇimuttamaṁ.",
  "anya-e1101n4:365_0": "4.",
  "anya-e1101n4:366_0": "Nāpi ko no tuvaṁ ñāti,",
  "anya-e1101n4:367_0": "Na mitto nopakārako;",
  "anya-e1101n4:368_0": "Kiṁ tvaṁ atthavasaṁ disvā,",
  "anya-e1101n4:369_0": "Mama dajjāsimaṁ dhanaṁ.",
  "anya-e1101n4:370_0": "5.",
  "anya-e1101n4:371_0": "Kena tapena sīlena, kenācāraguṇena ca;",
  "anya-e1101n4:372_0": "Yena dajjāsi me deva, kiṁ me sucaritaṁ citaṁ.",
  "anya-e1101n4:373_0": "6.",
  "anya-e1101n4:374_0": "Kinnu purātanaṁ kammaṁ, kena kammena dassasi;",
  "anya-e1101n4:375_0": "Athavā taviddhiyā desi, taṁ me akkhāhi pucchitoti.",
  "anya-e1101n4:376_0": "Tato devaputto na kho panāhaṁ brāhmaṇa devoti paresaṁ kiñci dātuṁ sakkomi,",
  "anya-e1101n4:376_1": "tayā pubbe katasucaritānubhāvena nibbattatīti vatvā dibbacakkhunā tassa pubbakammaṁ disvā tassa pakāsento āha.",
  "anya-e1101n4:377_0": "7.",
  "anya-e1101n4:378_0": "Kassape lokapajjote, sambuddhe parinibbute;",
  "anya-e1101n4:379_0": "Sabbattha patthaṭaṁ āsi, tassa buddhassa sāsanaṁ.",
  "anya-e1101n4:380_0": "8.",
  "anya-e1101n4:381_0": "Tadā paccantime gāme, tvamāsi kuladārako;",
  "anya-e1101n4:382_0": "Saddho āsi pasanno ca, dāyako kusale rato.",
  "anya-e1101n4:383_0": "9.",
  "anya-e1101n4:384_0": "Tadā pabbajito eko, gacchanto antarāpathe;",
  "anya-e1101n4:385_0": "Corehi anubaddhosi, acchinnapattacīvaro.",
  "anya-e1101n4:386_0": "10.",
  "anya-e1101n4:387_0": "Sākhābhaṅgaṁ nivāsetvā, pārupitvā tatheva taṁ;",
  "anya-e1101n4:388_0": "Antogāmaṁ paviṭṭhosi, esamāno pilotike.",
  "anya-e1101n4:389_0": "11.",
  "anya-e1101n4:390_0": "Tato tvaṁ caramānaṁ taṁ, disvā kampitamānaso;",
  "anya-e1101n4:391_0": "Vatthayugaṁ adāsi tvaṁ, saddahaṁ dānato phalaṁ.",
  "anya-e1101n4:392_0": "12.",
  "anya-e1101n4:393_0": "Patthodanena taṁ bhikkhuṁ, parivisitvā yathābalaṁ;",
  "anya-e1101n4:394_0": "Pesesi abhivādetvā, saddhāya suddhamānaso.",
  "anya-e1101n4:395_0": "13.",
  "anya-e1101n4:396_0": "Imaṁ tvaṁ akarī puññaṁ, tuyhetaṁ caritaṁ imaṁ;",
  "anya-e1101n4:397_0": "Tassa te puññakammassa, amukhyaphala mīdisaṁti.",
  "anya-e1101n4:398_0": "Evañca pana vatvā idaṁ te brāhmaṇa dhanaṁ rājādīhi mayā anāharaṇīyaṁ kataṁ,",
  "anya-e1101n4:398_1": "tvaṁ aparisaṅkanto gahetvā yathādhippāyaṁ karohi,",
  "anya-e1101n4:398_2": "imaṁ kho pana maṇiratanaṁ icchiticchitaṁ pasavati,",
  "anya-e1101n4:398_3": "tenāpi ānubhāvena tava dānaṁ anupacchindanto puttadārādayo posehīti anusāsi,",
  "anya-e1101n4:398_4": "taṁ sutvā brāhmaṇo tena vuttaniyāmeneva bhikkhusaṅghassa mahādānaṁ dadanto sīlaṁ rakkhanto ciraṁ vasitvā aparabhāge tato cuto devaloke nibbattīti.",
  "anya-e1101n4:399_0": "14.",
  "anya-e1101n4:400_0": "Evaṁ nihīnāpī dhanena santo,",
  "anya-e1101n4:401_0": "Dānanvayaṁ neva pariccajanti;",
  "anya-e1101n4:402_0": "Tasmā hi bhonto sati deyyadhamme,",
  "anya-e1101n4:403_0": "Mā kattha dānesu pamādabhāvaṁti.",
  "anya-e1101n4:404_0": "Moriyabrāhmaṇassa vatthuṁ chaṭṭhamaṁ.",
  "anya-e1101n4:405_0": "37. Puttavatthumhi ayamānupubbīkathā",
  "anya-e1101n4:406_0": "Ekasmiṁ kira samaye laṅkādīpavāsino saṭṭhimattā bhikkhū jayamahābodhiṁ vanditukāmā ekato mantetvā mahātitthena",
  "anya-e1101n4:406_1": "nāvaṁ āruyha jambudīpaṁ patvā tāmalittipaṭṭhene tamalittapaṭṭane itikatthaci otaritvā anukkamena pāṭaliputtanagaraṁ",
  "anya-e1101n4:406_2": "pāpuṇiṁsu.",
  "anya-e1101n4:406_3": "Atha tasmiṁ nagare piṇḍāya carante te bhikkhū eko duggatamanusso disvā cirena cirenāhaṁdiṭṭhā itisabbattha",
  "anya-e1101n4:406_4": "mayā diṭṭhā buddhaputtāti somanasso bhariyaṁ pakkositvā bhadde imesaṁ ayyānaṁ dānaṁ dātukāmomhi,",
  "anya-e1101n4:406_5": "pubbe no akatapuññattā idāni duggatā jātā,",
  "anya-e1101n4:406_6": "imesu puññakkhettesu bījaṁ no ce ropessāma,",
  "anya-e1101n4:406_7": "punapi evameva bhavissāmāti vatvā kiṁ me gehe deyyadhammaṁ atthīti pucchi.",
  "anya-e1101n4:406_8": "Sā taṁ sutvā ghare no sāmi ayyānaṁ kiñci dātabbaṁ na passāmi.",
  "anya-e1101n4:406_9": "Api ca mama puttaṁ māretvā dānaṁ dātuṁ sakkāti.",
  "anya-e1101n4:406_10": "So tassā kathaṁ sutvā bhadde puttaṁ māretvā kiṁ dānaṁ demāti āha.",
  "anya-e1101n4:406_11": "Tāya taṁ sutvā sāmi kiṁ na jānāsi,",
  "anya-e1101n4:406_12": "putte no mate sandiṭṭhasambhattā ñātimittasuhajjā ca amhākaṁ santikaṁ āgacchāntā kiñci paṇṇākāraṁ gahetvā āgacchanti.",
  "anya-e1101n4:406_13": "Mayaṁ tena paṇṇākārena dānaṁ dassāmāti vutte upāsako sādhu tathā karohīti mātuyā eva bhāramakāsi,",
  "anya-e1101n4:406_14": "sā puttaṁ māretuṁ avisahantī āha. Tathā hi.",
  "anya-e1101n4:407_0": "1.",
  "anya-e1101n4:408_0": "Kicchā laddhaṁ piyaṁ puttaṁ, ammammāti piyaṁ vadaṁ;",
  "anya-e1101n4:409_0": "Sunīlanettaṁ subhamuṁ, ko pakkamitumicchati.",
  "anya-e1101n4:410_0": "2.",
  "anya-e1101n4:411_0": "Mātarā māriyantopi, mātarameva rodati;",
  "anya-e1101n4:412_0": "Māretuṁ taṁ na sakkomi, hadayaṁ me pavedhatīti.",
  "anya-e1101n4:413_0": "Evañca pana vatvā ahaṁ sāmi na sakkomi puttaṁ māretuṁ.",
  "anya-e1101n4:413_1": "Tvaṁ mārehīti puttaṁ pitusantikaṁ pesesi.",
  "anya-e1101n4:413_2": "Atha sopi taṁ māretu masakkonto evamāha. Vuttañhi.",
  "anya-e1101n4:414_0": "3.",
  "anya-e1101n4:415_0": "Tāyanti pituno dukkhaṁ, puttā puttāti kittitā;",
  "anya-e1101n4:416_0": "Pitu dukkhaṁ sukhaṁ puttā, dāyādā honti sabbadā.",
  "anya-e1101n4:417_0": "4.",
  "anya-e1101n4:418_0": "Tasmā me sadisaṁ puttaṁ, pillakaṁ mañjubhāsanaṁ;",
  "anya-e1101n4:419_0": "Na sakkomi ahaṁ bhadde, jīvitā taṁ viyojituṁ.",
  "anya-e1101n4:420_0": "5.",
  "anya-e1101n4:421_0": "Ayasañca akittiñca, pappoti puttaghātako;",
  "anya-e1101n4:422_0": "Pāṇātipātakammampi, kāmaṁ so phusate naroti.",
  "anya-e1101n4:423_0": "Evañca pana vatvā so tvameva tava puttaṁ mārehīti pesesi,",
  "anya-e1101n4:423_1": "evaṁ tena vutte putthassa mārapāṇūpāyaṁ pariyesantā evamāhaṁsu,",
  "anya-e1101n4:423_2": "amhe panimaṁ māretuṁ na sakkomi,",
  "anya-e1101n4:423_3": "amhākaṁ pacchāgehe mahanto vammiko atthi,",
  "anya-e1101n4:423_4": "tasmiṁ eko nāgarājā paṭivasati.",
  "anya-e1101n4:423_5": "Kumāraṁ tattha pesessāma,",
  "anya-e1101n4:423_6": "so taṁ ḍasitvā māressatīti.",
  "anya-e1101n4:423_7": "Iccete eso kho upāyo evāti cintetvā kumāraṁ pakkositvā añcanā valivalayādīhi maṇḍetvā tassa hatthe geṇḍuṁ",
  "anya-e1101n4:423_8": "teṇḍuṁ itisabbattha ṭhapetvā tāta pacchāgehe vammikasamīpaṁ gantvā kīḷāti pesesuṁ.",
  "anya-e1101n4:423_9": "Tato dārako gantvā geṇḍukena kīḷanto vammikabile geṇḍukaṁ pātesi.",
  "anya-e1101n4:423_10": "Atha so geṇḍukaṁ gaṇhissāmīti vammikasusire hatthaṁ pavesesi.",
  "anya-e1101n4:423_11": "Tato sappo kujjhitvā susūtisaddaṁ karonto mahantaṁ phaṇaṁ katvā bilato sīsaṁ ukkhipitvā olokento aṭṭhāsi kumārassa hatthato parigalitapāsaṁviya.",
  "anya-e1101n4:423_12": "Athassa kumāro kiñci ajānanto sappassa gīvaṁ daḷhaṁ gaṇhi.",
  "anya-e1101n4:423_13": "Athassa mātāpitunnaṁ saddhābalena nāgarājā kumārassa karatale aṭṭhaṁsaṁ icchādāyakaṁ kaṇṭhamaṇiratanaṁ pātesi.",
  "anya-e1101n4:423_14": "Kumārassa mātāpitaro dvāraṁ nissāya ṭhitā tassa kiriyaṁ olokento taṁ maṇiratanaṁ disvā sīghaṁ gantvā puttaṁ ukkhipitvā hatthato maṇiratanaṁ gaṇhiṁsu.",
  "anya-e1101n4:423_15": "Tato te taṁ maṇiratanaṁ parisuddhāsane ṭhapetvā upacāraṁ katvā amhākaṁ idañcidañca dethāti abbhukkiriṁsu.",
  "anya-e1101n4:423_16": "Atha te maṇiratanānubhāvena gehadvāre mahantaṁ maṇḍapaṁ kāretvā vitānādinā maṇḍapaṁ alaṅkaritvā bhikkhūnaṁ",
  "anya-e1101n4:423_17": "āsanāni paññāpetvā te saṭṭhimatte bhikkhū nisīdāpetvā mahādānaṁ adaṁsu.",
  "anya-e1101n4:423_18": "Tato nagaravāsino maṇiratanānubhāvaṁ sutvā sannipatiṁsu.",
  "anya-e1101n4:423_19": "Atha te tesaṁ majjhe attano saddhābalena maṇiratanassa lābhaṁ pakāsetvā imañhi dānatthāyeva pariccajjāmāti",
  "anya-e1101n4:423_20": "ekasmiṁ ṭhāne patiṭṭhāpetvā tenānubhāvena yāvajīvaṁ dānaṁ dadantā sīlaṁ rakkhantā āyupariyosāne devaloke",
  "anya-e1101n4:423_21": "nibbattiṁsūti.",
  "anya-e1101n4:424_0": "6.",
  "anya-e1101n4:425_0": "Chetvāna pemaṁ api atrajesu,",
  "anya-e1101n4:426_0": "Dadanti dānaṁ idha mānusevaṁ;",
  "anya-e1101n4:427_0": "Na dadāti ko nāma naro samiddho,",
  "anya-e1101n4:428_0": "Dānañhi dānassa phalaṁ sarantoti.",
  "anya-e1101n4:429_0": "Puttavatthuṁ sattamaṁ.",
  "anya-e1101n4:430_0": "38. Tebhātikamadhuvāṇijakānaṁ vatthumhi ayamānupubbīkathā",
  "anya-e1101n4:431_0": "Atīte kira bārāṇasiyaṁ te bhātikā ekato hutvā madhuṁ vikkiṇantā puttadāre posenti.",
  "anya-e1101n4:431_1": "Tato tesu eko paccantaṁ gantvā malayavāsīnaṁ malavāsīnaṁ itipikatthaci hatthato madhuṁ kiṇitvā vakkiṇitvā itisabbattha gaṇhāti,",
  "anya-e1101n4:431_2": "eko gahitagahitamadhuṁ nagaraṁ āharati.",
  "anya-e1101n4:431_3": "Eko tena āhaṭāhaṭamadhūni bārāṇasiyaṁ nisīditvā vikkiṇāti.",
  "anya-e1101n4:431_4": "Tasmiṁ samaye gandhamādanapabbate eko paccekabuddho vaṇarogenā turo ahosi.",
  "anya-e1101n4:431_5": "Athaññataro paccekabuddho tassa madhunā phāsu bhavissatīti ñatvā gandhamādanapabbateyeva ṭhito cīvaraṁ",
  "anya-e1101n4:431_6": "pārupitvā ākāsenā gantvā nagaradvāre otaritvā kattha madhuṁ labhāmīti labbhati itisabbattha olokento aṭṭhāsī,",
  "anya-e1101n4:431_7": "tadā tasmiṁparakule bhatiṁ katvā jīvamānā ekā ceṭikā ghaṭamādāya udakatthaṁ titthaṁ gacchantī maggā okkamma",
  "anya-e1101n4:431_8": "ghaṭaṁ ṭhapetvā vanditvā ekamantaṁ aṭṭhāsi,",
  "anya-e1101n4:431_9": "tadā paccekabuddho bhaginī ettha bhikkhāya carantānaṁ katarasmiṁ ṭhāne madhu labbhatīti pucchi.",
  "anya-e1101n4:431_10": "Sā tassa kathaṁ sutvā madhuāpaṇassa paññāyanaṭṭhāne ṭhatvā hatthaṁ pasāretvā esa bhante madhuāpaṇoti",
  "anya-e1101n4:431_11": "dassetvā yajjāyaṁ paccekabuddho āpaṇato madhuṁ na labhati.",
  "anya-e1101n4:431_12": "Mama nivatthavatthakaṁ datvāpi madhuṁ dassāmīti cintetvā olokentī tattheva aṭṭhāsi,",
  "anya-e1101n4:431_13": "atha paccekabuddho anupubbena vicaranto caranto itipikatthaci madhuāpaṇaṁ sampāpuṇi,",
  "anya-e1101n4:431_14": "tato kuṭimbiko kuṭimba ko itipikatthaci taṁ disvā hatthato pattaṁ gahetvā ādhārake ṭhapetvā madhughaṭaṁ ādāya pattassa upanāmento sahasā nikkujji.",
  "anya-e1101n4:431_15": "Tato madhu pattaṁ pūretvā uttaranto puna bhūmiyaṁ pagghari.",
  "anya-e1101n4:431_16": "Taṁ disvā somanasso vāṇijo evaṁ patthanamakāsi.",
  "anya-e1101n4:432_0": "Vuttañhi mahāvaṁse.",
  "anya-e1101n4:433_0": "1.",
  "anya-e1101n4:434_0": "Tattha pattassa buddhassa, vāṇijo so pasādavā;",
  "anya-e1101n4:435_0": "Vissandayanto mukhato, pattapūraṁ madhuṁ adā.",
  "anya-e1101n4:436_0": "2.",
  "anya-e1101n4:437_0": "Puṇṇañca uppatītañca, patitañca mahītale;",
  "anya-e1101n4:438_0": "Disvā madhuṁ pasanno so, evaṁ paṇidahī tadā.",
  "anya-e1101n4:439_0": "3.",
  "anya-e1101n4:440_0": "Jambudīpe ekarajjaṁ, dānenānena hotu me;",
  "anya-e1101n4:441_0": "Ākāse yojane āṇā, bhūmiyaṁ yojanepiti.",
  "anya-e1101n4:442_0": "Evañca pana vatvā pattaṁ adāsi, paccekabuddho pattaṁ paṭiggahetvā tattheva ṭhito.",
  "anya-e1101n4:443_0": "4.",
  "anya-e1101n4:444_0": "Icchitaṁ patthitaṁ tuyhaṁ, khippameva samijjhatu;",
  "anya-e1101n4:445_0": "Pūrentu citthasaṁkappā, cando paṇṇaraso yathā.",
  "anya-e1101n4:446_0": "5.",
  "anya-e1101n4:447_0": "Icchitaṁ patthitaṁ tuyhaṁ, sabbameva samijjhatu;",
  "anya-e1101n4:448_0": "Pūrentu cittasaṁkappā, maṇijotiraso yathāti.",
  "anya-e1101n4:449_0": "Vatvā maṅgalaṁ vaḍḍhetvā agamāsi.",
  "anya-e1101n4:449_1": "Athantarāmagge ṭhitā ghaṭaceṭikā paccekabuddhābhimukhaṁ gantvā madhuṁ labhittha bhanteti pucchi.",
  "anya-e1101n4:449_2": "Tena laddhaṁ bhaginīti vutte kiṁ vatvā so adāsīti pucchi.",
  "anya-e1101n4:449_3": "Paccekabuddho sabbaṁ kathesi.",
  "anya-e1101n4:449_4": "Sā taṁ sutvā thokaṁ bhante idheva hotha dāsiyā anuggahatthāyāti sīghaṁ gehaṁ gantvā nivatthapiḷotikā",
  "anya-e1101n4:449_5": "attano sāṭakaṁ dhovitvā āharitvā cumbaṭakaṁ katvā paccekabuddhassa adāsi,",
  "anya-e1101n4:449_6": "yadā so bhante madhudāyako sakalajambudīpe ekarajjaṁ kāreti.",
  "anya-e1101n4:449_7": "Tadāhaṁ tassa aggamahesī bhaveyyaṁti vatvā patthanaṁ karontīevamāha.",
  "anya-e1101n4:450_0": "6.",
  "anya-e1101n4:451_0": "Yadā te madhudo bhante, bhūbhujo hoti bhūtale;",
  "anya-e1101n4:452_0": "Tassa hessaṁ tadā bhante, piyā aggamahesikā.",
  "anya-e1101n4:453_0": "7.",
  "anya-e1101n4:454_0": "Surūpāca suvāṇīca, suyasā subbatā subhā;",
  "anya-e1101n4:455_0": "Assaṁ tassa piyācātha, manāpā icchadā icchidā itipikatthaci sadāti.",
  "anya-e1101n4:456_0": "Tassāpi tadā paccekabuddho tatheva hotūti maṅgalaṁ vatvā ākāsena gandhamādanameva agamāsi,",
  "anya-e1101n4:456_1": "athāparabhāge te tayopi ekato hutvā madhulokanaṁ karontā taṁ madhughaṭaṁ kuhiṁti pucchiṁsu,",
  "anya-e1101n4:456_2": "so tenattanā katakammaṁ vatvā sace tumhe tasmiṁ pattiṁ anumodeyyātha,",
  "anya-e1101n4:456_3": "taṁ sādhu. No ce.",
  "anya-e1101n4:456_4": "Madhuagghanakaṁ mama hatthato gaṇhathāti vatvā tehi tato na no attho nanohattho itisabbattha madhunā,",
  "anya-e1101n4:456_5": "kīdisassetaṁ adāsīti vutte taṁ sutvā itaro paccekabuddhā nāme te gandhamādane vasanti kāsāvaṁ pārupitvā kule kule bhikkhaṁ caranti,",
  "anya-e1101n4:456_6": "santo ete sīlavantāti kathesi,",
  "anya-e1101n4:456_7": "atha tesu jeṭṭho brāhmaṇacaṇḍālakāpi kāsāvaṁ paridahitvā caranti.",
  "anya-e1101n4:456_8": "Nūnāyaṁ caṇḍālakoti maññāmīti āha,",
  "anya-e1101n4:456_9": "majjhimo kujjhitvā tava paccekabuddhaṁ parasamudde khipāhīti avoca,",
  "anya-e1101n4:456_10": "atha tesaṁ kathaṁ sutvā madhudāyako mā bho tumhe ariyānaṁ mahesakkhānaṁ mahānubhāvānaṁ paccekabuddhānaṁ pharusaṁ kathetha.",
  "anya-e1101n4:456_11": "Nirayadukkhā na bhāyathātiādinā anekā kārena nivāretvā tesaṁ guṇaṁ pakāsesi,",
  "anya-e1101n4:456_12": "taṁ sutvā te ubhopi sādhūti pasannācittā anumodiṁsu,",
  "anya-e1101n4:456_13": "aparabhāge te kālaṁ katvā devamanussesu saṁsarantā tattha tattha mahāsampattiyo anubhavitvā amhākaṁ satthu",
  "anya-e1101n4:456_14": "parinibbāṇato dvinnaṁ vassasatānaṁ accayena attano attano sampattaṭṭhāne nibbattiṁsu.",
  "anya-e1101n4:456_15": "Tena vuttaṁ.",
  "anya-e1101n4:457_0": "8.",
  "anya-e1101n4:458_0": "Asoko madhudo sandhi, mittādevī tu ceṭikā;",
  "anya-e1101n4:459_0": "Caṇḍālavādī nigrodho, tisso so pāravādikoti.",
  "anya-e1101n4:460_0": "Tesu caṇḍālavādī jeṭṭhavāṇijo bindusārarañño jeṭṭhaputtassa sumanarājakumārassa putto hutvā nibbatti.",
  "anya-e1101n4:460_1": "Tassāyamānupubbīkathā.",
  "anya-e1101n4:460_2": "Bindusārarañño kira dubbalakāleyeva asokakumāro attanā laddhaṁ ujjeniyā rajjaṁ pahāya āgantvā sabbanagaraṁ",
  "anya-e1101n4:460_3": "attano hatthagataṁ katvā sumanarājakumāraṁ aggahesi.",
  "anya-e1101n4:460_4": "Taṁ divasameva sumanassa rājakumārassa sumanā nāma devī paripuṇṇagabbhā ahosi.",
  "anya-e1101n4:460_5": "Sā aññātakavesena nikkhamitvā avidūre aññataraṁ caṇḍālagāmaṁ sandhāya gacchantī jeṭṭhakacaṇḍālassa gehato avidūre nigrodho atthi,",
  "anya-e1101n4:460_6": "tasmiṁ rukkhe adhivatthāya devatāya ito ehi sumaneti vadantiyā saddaṁ sutvā tassā samīpaṁ gatā,",
  "anya-e1101n4:460_7": "devatā attano ānubhāvena ekaṁ sālaṁ nimmiṇitvā ettha vasāhīti pādāsi.",
  "anya-e1101n4:460_8": "Sā taṁ sālaṁ pāvisi,",
  "anya-e1101n4:460_9": "gatadivaseyeva sā puttaṁ vijāyi.",
  "anya-e1101n4:460_10": "Sā tassa nigrodhadevatāya pariggahitattā nigrodhotveva nāmaṁ akāsi.",
  "anya-e1101n4:460_11": "Jeṭṭhakacaṇḍālo diṭṭhadivasatoppabhuti taṁ attano sāmidhītaraṁ viya maññamāno nibaddhavattaṁ paṭṭhapesi.",
  "anya-e1101n4:460_12": "Rājadhītā tattha sattavassāni vasi,",
  "anya-e1101n4:460_13": "nigrodhakumāropi sattavassiko jāto,",
  "anya-e1101n4:460_14": "tadā mahāvaruṇatthero nāma eko arahā dārakassa hetusampadaṁ disvā viharamāno sattavassiko dāni dārako.",
  "anya-e1101n4:460_15": "Kālo naṁ pabbājetuṁti cintetvā rājadhītāya ārocāpetvā nigrodhakumāraṁ pabbājesi,",
  "anya-e1101n4:460_16": "kumāro khuraggeyeva arahattaṁ pāpuṇi.",
  "anya-e1101n4:460_17": "Tena vuttaṁ mahāvaṁse.",
  "anya-e1101n4:461_0": "9.",
  "anya-e1101n4:462_0": "Taṁ mahāvaruṇo thero, tadā disvā kumārakaṁ;",
  "anya-e1101n4:463_0": "Upanissayasampannaṁ, arahā pucchi mātaraṁ;",
  "anya-e1101n4:464_0": "Pabbājesi khuragge so, arahattamapāpuṇīti.",
  "anya-e1101n4:465_0": "So kira ekadivasaṁ pātova sarīraṁ paṭijaggitvā ācariyupajjhāyavattaṁ katvā pattacīvara mādāya mātuupāsikāya gehadvāraṁ gacchāmīti nikkhami.",
  "anya-e1101n4:465_1": "Mātunivāsaṭṭhānañcassa dakkhiṇadvārena nagaraṁ pavisitvā nagaramajjhena gantvā pācīnadvārena nikkhamitvā gantabbaṁ hoti.",
  "anya-e1101n4:465_2": "Tena ca samayena asoko dhammarājā pācīnadisābhimukho sīhapañjare caṅkamati.",
  "anya-e1101n4:465_3": "Taṁ khaṇaṁyeva nigrodho rājaṅgaṇaṁ sampāpuṇi santindriyo santamānaso yugamattaṁ pekkhamāno,",
  "anya-e1101n4:465_4": "tena vuttaṁ ekadivasaṁ sīhapañjare ṭhito addasa nigrodhaṁ sāmaṇeraṁ rājaṅgaṇena gacchantaṁ dantaṁ guttaṁ santindriyaṁ iriyāpathasampannanti.",
  "anya-e1101n4:465_5": "Disvā panassa etadahosi.",
  "anya-e1101n4:465_6": "Ayaṁ jano sabbopi vikkhittacitto bhantamigapaṭibhāgo.",
  "anya-e1101n4:465_7": "Ayaṁ pana daharako avikkhitto ativiyassa ālokitavilokitaṁ sammiñjanapasāraṇañca sobhati.",
  "anya-e1101n4:465_8": "Addhā etassabbhantare lokuttaradhammo bhavissatīti rañño saha dassaneneva sāmaṇere cittaṁ pasīdi,",
  "anya-e1101n4:465_9": "pemaṁ saṇṭhahi, kasmā.",
  "anya-e1101n4:465_10": "Pubbe kira puññakaraṇakāle rañño jeṭṭhakabhātā vāṇijakoyaṁ.",
  "anya-e1101n4:466_0": "10.",
  "anya-e1101n4:467_0": "Pubbeva pubbena itikatthaci sannivāsena, paccuppannahitena vā;",
  "anya-e1101n4:468_0": "Evaṁ taṁ jāyate pemaṁ, uppalaṁva yathodaketi.",
  "anya-e1101n4:469_0": "Atha rājā sañjātapemo sabahumāno sāmaṇeraṁ pakkosathāti amacce pesesi,",
  "anya-e1101n4:469_1": "te aticirāyantīti puna dve tayo pesesi turitaṁ āgacchatūti.",
  "anya-e1101n4:469_2": "Sāmaṇero attano pakatiyā eva agamāsi.",
  "anya-e1101n4:469_3": "Rājā patirūpāsanaṁ ñatvā nisīdathāti āha.",
  "anya-e1101n4:469_4": "So itocito ca viloketvā natthi dāni añño bhikkhūti samussitasetacchattaṁ rājapallaṅkaṁ upasaṅkamitvā pattaṁ gaṇhanatthāya rañño ākāraṁ dassesi.",
  "anya-e1101n4:469_5": "Rājā taṁ pallaṅkasamīpaṁ gacchantaṁ eva disvā cintesi ajjeva dāni ayaṁ sāmaṇero imassa gehassa sāmiko bhavissatīti,",
  "anya-e1101n4:469_6": "sāmaṇero rañño hatthe pattaṁ datvā pallaṅkaṁ abhiruhitvā nisīdi.",
  "anya-e1101n4:469_7": "Rājā attano atthāya sampāditaṁ sabbaṁ yāgukhajjakabhattavikatiṁ upanāmesi.",
  "anya-e1101n4:469_8": "Sāmaṇero attano yāpanamattameva sampaṭicchi.",
  "anya-e1101n4:469_9": "Bhattakiccāvasāne rājā āha satthārā tumhākaṁ dinnaovādaṁ jānāthāti.",
  "anya-e1101n4:469_10": "Jānāmi mahārāja ekadesenāti.",
  "anya-e1101n4:469_11": "Tāta mayhampī naṁ kathehīti.",
  "anya-e1101n4:469_12": "Sādhu mahārājāti rañño anurūpaṁ dhammapaeda appamādavaggaṁ anumodanatthāya abhāsi.",
  "anya-e1101n4:469_13": "Rājā pana appamādo amatapadaṁ,",
  "anya-e1101n4:469_14": "pamādo maccuno padaṁti sutvāva aññātaṁ tāta,",
  "anya-e1101n4:469_15": "pariyosāpehīti āha.",
  "anya-e1101n4:469_16": "Sāmaṇero anumodanā vasāne dvattiṁsadhuvabhattāni dvittiṁsadhurabhattāni itisabbattha labhitvā puna divase",
  "anya-e1101n4:469_17": "dvattiṁsabhikkhū gahetvā rājantopuraṁ pavisitvā bhattakicca makāsi.",
  "anya-e1101n4:469_18": "Rājā aññepi dvattiṁsabhikkhū tumhehi saddhiṁsve bhikkhaṁ gaṇhantūti eteneva upāyena divase divase vaḍḍhāpento",
  "anya-e1101n4:469_19": "saṭṭhisahassānaṁ brāhmaṇaparibbājakānaṁ bhattaṁ upacchinditvā antonivesane saṭṭhisahassānaṁ bhikkhūnaṁ",
  "anya-e1101n4:469_20": "niccabhattaṁ paṭṭhapesi nigrodhattheragateneva pasādena.",
  "anya-e1101n4:469_21": "Nigrodhattheropi rājānaṁ saparisaṁ tīsu saraṇesu pañcasu sīlesu patiṭṭhāpetvā buddhasāsane pothujjanikena pasādena acalappasādaṁ katvā patiṭṭhāpesi.",
  "anya-e1101n4:469_22": "Rājāpi asokārāmaṁ nāma mahāvihāraṁ kārāpetvā saṭṭhisahassānaṁ bhikkhūnaṁ niccabhattaṁ paṭṭhapesi.",
  "anya-e1101n4:469_23": "Sakalajambudīpe caturāsītiyā nagarasahassesu caturāsītivihārasahassāni kārāpesi.",
  "anya-e1101n4:469_24": "Tena vuttaṁ.",
  "anya-e1101n4:470_0": "11.",
  "anya-e1101n4:471_0": "Caṇḍālavādidosena,",
  "anya-e1101n4:472_0": "Jāto caṇḍālagāmake;",
  "anya-e1101n4:473_0": "Pattānumodanā pākā,",
  "anya-e1101n4:474_0": "Āse so aseso itipikatthaci hi anāsavoti.",
  "anya-e1101n4:475_0": "Ayaṁ nigrodhattherassa kathānayo.",
  "anya-e1101n4:476_0": "Madhudāyako pana vāṇijo devalokato cavitvā pupphapure rājakule uppajjitvā piyadāso nāma kumāro hutvā",
  "anya-e1101n4:476_1": "chattaṁ ussāpetvā sakalajambudīpe ekarajjaṁ akāsi. Kathaṁ.",
  "anya-e1101n4:477_0": "Bindusārarājassa ekasataputtā ahesuṁ.",
  "anya-e1101n4:477_1": "Te sabbe asoko attanā saddhiṁ ekamātikaṁ tissakumāraṁ ṭhapetvā ghātesi.",
  "anya-e1101n4:477_2": "Ghātento cattāri vassāni anabhisittova rajjaṁ kāretvā catunnaṁ vassānaṁ accayena tathāgatassa parinibbāṇato",
  "anya-e1101n4:477_3": "dvinnaṁ vassasatanaṁ upari aṭṭhārasame vasse sakalajambudīpe ekarajjābhisekaṁ pāpuṇi.",
  "anya-e1101n4:477_4": "Atha taṁ sakalajambudīpe caturāsītinagarasahasse rājāno āgantvā upaṭṭhahissanti.",
  "anya-e1101n4:477_5": "Tiṇṇaṁ utūnaṁ anucchavikā tayo pāsādā ahesuṁ.",
  "anya-e1101n4:477_6": "Eko mahāsappiko,",
  "anya-e1101n4:477_7": "eko moragīvo,",
  "anya-e1101n4:477_8": "eko maṅgalo nāma,",
  "anya-e1101n4:477_9": "tesu nekanāṭakasahassaparivuto paṭivasati.",
  "anya-e1101n4:477_10": "Yāssa madhuāpaṇaṁ dassesi,",
  "anya-e1101n4:477_11": "sā asandhimittā nāma devaccharaparibhāgā rājadhītā hutvā saṭṭhisahassānaṁ itthīnaṁ jeṭṭhikā dhammāsokarañño aggamahesī ahosi.",
  "anya-e1101n4:477_12": "Abhisekānantaraṁ tassa imā rājiddhiyo āgatā,",
  "anya-e1101n4:477_13": "pathaviyā ca heṭṭhā yojanappamāṇe āṇā pavattati.",
  "anya-e1101n4:477_14": "Tathā upari ākāse.",
  "anya-e1101n4:477_15": "Anotattadahato aṭṭhahi kājehi soḷasapānīyaghaṭe divase divase devatā āharanti.",
  "anya-e1101n4:477_16": "Yato sāsane uppannasaddho hutvā aṭṭhaghaṭe bhikkhusaṅghassa adāsi.",
  "anya-e1101n4:477_17": "Dve ghaṭe saṭṭhimattānaṁ tepiṭakabhikkhūnaṁ dve ghaṭe aggamahesiyā asandhimittāya.",
  "anya-e1101n4:477_18": "Cattāro ghaṭe attanā paribhuñci devatā devatāevaṁ itisabbattha,",
  "anya-e1101n4:477_19": "eva himavantato nāgalatādantakaṭṭhaṁ siniddhaṁ mudukaṁ rasavantaṁ divase divase āharanti,",
  "anya-e1101n4:477_20": "tena rañño ca mahesiyā ca soḷasannaṁ nāṭakasahassānañca saṭṭhimattānañca bhikkhusahassānaṁ devasikaṁ dantapoṇakiccaṁ nipphajjati.",
  "anya-e1101n4:477_21": "Devasikamevassa devatā agadāmalakaṁ agadaharīṭakaṁ suvaṇṇavaṇṇañca gandharasasampannaṁ ambapakkaṁ āharanti.",
  "anya-e1101n4:477_22": "Chaddantadahato pañcavaṇṇaṁ nivāsanapārupanaṁ pītakavaṇṇaṁ hatthapuñchanakapaṭaṁ hatthapucchanakapaṭṭaṁ itisabbattha dibbañca pānaṁ āharanti.",
  "anya-e1101n4:477_23": "Devasikamevassa anulepanagandhaṁ pārupanatthāya asuttamayikaṁ sumanapupphapaṭaṁ mahārahañja añjanaṁ nāgabhavanato nāgarājāno āharanti.",
  "anya-e1101n4:477_24": "Chaddantadahatoyeva uṭṭhitassa sālino navavāhasahassani divase divase suvā āharanti.",
  "anya-e1101n4:477_25": "Te mūsikā nitthusakāni karonti.",
  "anya-e1101n4:477_26": "Ekopi khaṇḍataṇḍulo nāhosi.",
  "anya-e1101n4:477_27": "Rañño sabbaṭṭhānesu ayameva taṇḍulo paribhogaṁ gacchati.",
  "anya-e1101n4:477_28": "Madhumakkhikā madhuṁ karonti.",
  "anya-e1101n4:477_29": "Kammārasālāsu acchā kūṭaṁ paharanti.",
  "anya-e1101n4:477_30": "Karavīkasakuṇā āgantvā madhurassaraṁ vikūjentā rañño balikammaṁ karonti.",
  "anya-e1101n4:477_31": "Imāhi iddhīhi samannāgato rājā ekadivasaṁ suvaṇṇasaṅkhalikabandhanaṁ pesetvā catunnaṁ buddhānaṁ adhigatarūpadassanaṁ",
  "anya-e1101n4:477_32": "kappā yukaṁ mahākālanāgarājānaṁ ānayitvā setacchattassa heṭṭhā mahārahe pallaṅke nisīdāpetvā anekasata",
  "anya-e1101n4:477_33": "vaṇṇehi jalajathalajapupphehi suvaṇṇapupphehi ca pūjaṁ katvā sabbā laṅkārapatimaṇḍitehi soḷasahi nāṭakasahassehi",
  "anya-e1101n4:477_34": "samantato parikkhipitvā anantañāṇassa tāva me saddhammavaracakkavattino sammāsambuddhassa sammāsambuddharūpaṁ",
  "anya-e1101n4:477_35": "itisabbattha rūpaṁ imesaṁ akkhīnaṁ āpāthaṁ karohīti vatvā tena nimmitaṁ sakalasarīre vippakiṇṇapuññappabhāvanibbattāsīti",
  "anya-e1101n4:477_36": "anubyañjanapatimaṇḍita dvattiṁsa mahāpurisalakkhaṇa sassirīkatāya vikacakamaluppalapuṇḍarīkapatimaṇḍitamiva",
  "anya-e1101n4:477_37": "salilatalaṁ tārāgaṇaraṁsijālavisaravipphuritasobhāsamujjalamiva gaganatalaṁ nīlapītalohitā dibhedaṁ vicittavaṇṇaraṁsivinaddhabyāmappabhāparikkhepavilāsitāya",
  "anya-e1101n4:477_38": "sañcyāppabhānurāgaindadhanuvijjullatāparikkhittamiva kaṇakagirisikharaṁ nānāvirāgavimalaketumālāsamujjalitacārumatthakasobhanaṁ",
  "anya-e1101n4:477_39": "nayanarasāyanamiva ca brahmadevamanujanāgayakkhagaṇānaṁ buddharūpaṁ passanto sattadivasāni akkhipūjaṁ",
  "anya-e1101n4:477_40": "nāma akāsi.",
  "anya-e1101n4:477_41": "Rājā kira abhisekaṁ pāpuṇitvā tīṇiyeva saṁvaccharāni bāhirakapāsaṇḍaṁ parigaṇhi,",
  "anya-e1101n4:477_42": "catutthe saṁvacchare buddhasāsane pasīdi,",
  "anya-e1101n4:477_43": "tassa pana pitā bindusāro brāhmaṇabhatto ahosi.",
  "anya-e1101n4:477_44": "So brāhmaṇānañca brāhmaṇajātipāsaṇḍānaṁ paṇḍaraṅgaparibbājakānañca saṭṭhisahassamattānaṁ niccabhattaṁ paṭṭhapesi.",
  "anya-e1101n4:477_45": "Asokopi pitarā pavattitaṁ dānaṁ attano antopure antepure itisabbattha tatheva dadamāno ekadivasaṁ sīhapañjare",
  "anya-e1101n4:477_46": "ṭhito te upasamaparibāhirena ācārena bhuñjamāne asaṁyatindriye avinītairiyāpathe disvā cintesi,",
  "anya-e1101n4:477_47": "īdisaṁ dānaṁ upaparikkhitvā yuttaṭṭhāne dātuṁ vaṭṭatīti.",
  "anya-e1101n4:477_48": "Evaṁ cintetvā amacce āha,",
  "anya-e1101n4:477_49": "gacchatha bhaṇe attano attano sādhusammate samaṇabrāhmaṇe antopuraṁ abhiharatha dānaṁ dassāmīti,",
  "anya-e1101n4:477_50": "amaccā sādhu devāti rañño paṭissutvā te te paṇḍaraṅgaparibbājakā jīvaka nigaṇṭhādayo ānetvā ime mahārāja amhākaṁ arahantoti āhaṁsu,",
  "anya-e1101n4:477_51": "atha rājā antopure uccāvacāni āsanāni paññāpetvā āgacchantūti vatvā āgatāgate āha attano anurūpe āsane nisīdathāti,",
  "anya-e1101n4:477_52": "ekacce bhaddapīṭhakesu ekacce phalakapīṭhakesu nisīdiṁsu,",
  "anya-e1101n4:477_53": "taṁ disvā rājā natthi etesaṁ anto sāroti ñatvā tesaṁ anurūpaṁ khādanīyabhojanīyaṁ datvā uyyojesi.",
  "anya-e1101n4:477_54": "Evaṁ gacchante kāle ekadivasaṁ sīhapañjare ṭhito nigrodhasāmaṇeraṁ disvā tasmiṁ gatena pasādena buddhasāsane",
  "anya-e1101n4:477_55": "pasanno saṭṭhisahassamatte pāsaṇḍiye apanetvā saṭṭhisahassamatte bhikkhū bhojento buddhasāsane pasīditvā",
  "anya-e1101n4:477_56": "asokārāmaṁ kāretvā tattha te vasāpento ekadivasaṁ asokārāme saṭṭhisahassabhikkhūnaṁ dānaṁ datvā tesaṁ",
  "anya-e1101n4:477_57": "majjhe nisajja saṅghaṁ catūhi paccayehi pavāretvā imaṁ pañhaṁ pucchi,",
  "anya-e1101n4:477_58": "bhante bhagavatā desitadhammo nāma kittako hotīti,",
  "anya-e1101n4:477_59": "mahārāja nava aṅgāni,",
  "anya-e1101n4:477_60": "khandhato caturāsītidhammakkhandhasahassānīti.",
  "anya-e1101n4:477_61": "Rājā dhamme pasīditvā ekekaṁ dhammakkhandhaṁ ekekavihārena pūjessāmīti ekadivasameva channavutikoṭikhanaṁ vissajjetvā amacce āṇāpesi,",
  "anya-e1101n4:477_62": "ekamekasmiṁ nagare ekamekaṁ vihāraṁ kārentā caturāsītiyā nagarasahassesu caturāsītivihārasahassāni kārāpethāti,",
  "anya-e1101n4:477_63": "sayañca asokārāme asokamahāvihāratthāya sayaṁcaasokahovihāratthāya itipikatthaci kammaṁ paṭṭhapesi,",
  "anya-e1101n4:477_64": "saṅgho indaguttattheraṁ nāma mahiddhikaṁ mahānubhāvaṁ khīṇāsavaṁ navakammādhiṭṭhāyakaṁ adāsi,",
  "anya-e1101n4:477_65": "thero yaṁ yaṁ na niṭṭhāti,",
  "anya-e1101n4:477_66": "taṁ taṁ attano ānubhāvena niṭṭhāpesi,",
  "anya-e1101n4:477_67": "evaṁpitīhi saṁvaccharehi vihārakammaṁ niṭṭhāpesi,",
  "anya-e1101n4:477_68": "ekadivasameva sabbanagarehi paṇṇāni āgamiṁsu,",
  "anya-e1101n4:477_69": "amaccā rañño ārocesuṁ niṭṭhitāni deva caturāsītimahāvihārasahassānīti.",
  "anya-e1101n4:477_70": "Atha rājā bhikkhusaṅghaṁ upasaṅkamitvā bhante mayā caturāsītivihārasahassāni kāritāni,",
  "anya-e1101n4:477_71": "dhātuyo kuto lacchāmīti pucchi,",
  "anya-e1101n4:477_72": "mahārāja dhātunidhānaṁ nāma atthīti suṇoma,",
  "anya-e1101n4:477_73": "na pana paññāyati asukaṭṭhāneti.",
  "anya-e1101n4:477_74": "Rājā rājagahe cetiyaṁ bhindāpetvā dhātuṁ apassanto paṭipākatikaṁ kārāpetvā bhikkhubhikkhuṇiyo upāsakaupāsikāyoti",
  "anya-e1101n4:477_75": "catasso parisā gahetvā vesāliyaṁ gato.",
  "anya-e1101n4:477_76": "Tatrāpi alabhitvā kapilavatthuṁ gato,",
  "anya-e1101n4:477_77": "tatrāpi alabhitvā rāmagāmaṁ gato,",
  "anya-e1101n4:477_78": "rāmagāme nāgā cetiyaṁ bhindituṁ nādaṁsu.",
  "anya-e1101n4:477_79": "Cetiye nipatitakuddālo khaṇḍāvaṇḍaṁ hoti,",
  "anya-e1101n4:477_80": "evaṁ tatrāpi alabhitvā allakappaṁ pāvaṁ kusināraṁti sabbacetiyāni bhinditvā dhātuṁ alabhitvā paṭipākatikāni",
  "anya-e1101n4:477_81": "katvā rājagahaṁ gantvā catasso parisā sannipātāpetvā atthi kenaci sutapubbaṁ asukaṭṭhāne dhātunidhānaṁti pucchi.",
  "anya-e1101n4:477_82": "Tattheko vīsaṁvassa satiko thero asukaṭṭhāne dhātunidhānaṁti na jānāmi,",
  "anya-e1101n4:477_83": "mayhaṁ pana pitāmahatthero mayi sattavassikāle mālācaṅgoṭakaṁ gāhāpetvā ehi sāmaṇera asukagacchantare pāsāṇathūpo atthi.",
  "anya-e1101n4:477_84": "Tattha gacchāmāti gantvā pūjetvā imaṁ ṭhānaṁ upadhāretuṁ vaṭṭati sāmaṇerāti āha.",
  "anya-e1101n4:477_85": "Ahaṁ etameva jānāmi mahārājāti āha.",
  "anya-e1101n4:477_86": "Rājā etadeva ṭhānaṁti vatvā gacche harāpetvā pāsāṇathūpaṁ paṁsuṁca apanetvā heṭṭhā sudhābhūmiṁ addasa,",
  "anya-e1101n4:477_87": "tato sudhā ca iṭṭhakāyo ca harāpetvā anupubbena pariveṇaṁ oruyha sattaratanavālikaṁ asihatthāni ca kaṭṭharūpakāni samparivattantāni addasa,",
  "anya-e1101n4:477_88": "so yakkhadāsake pakkosāpetvā balikammaṁ kārāpetvāpi neva antaṁ passanto devatā namassamāno ahaṁ imā dhātuyo",
  "anya-e1101n4:477_89": "gahetvā caturāsītivihārasahasse nidahitvā sakkāraṁ karomi.",
  "anya-e1101n4:477_90": "Mā me devatā antarāyaṁ karontūti āha,",
  "anya-e1101n4:477_91": "sakko devarājā cārikaṁ caranto taṁ disvā vissakammaṁ āmantetvā tāta asokadhammarājā dhātuyo nīharissāmīti pariveṇaṁ otiṇṇo.",
  "anya-e1101n4:477_92": "Gantvā kaṭṭharūpāni nīharāpehīti.",
  "anya-e1101n4:477_93": "So pañcacūlakagāmadārakavesena gantvā rañño purato dhanukahattho ṭhatvā hāremi mahārājāti āha,",
  "anya-e1101n4:477_94": "hara tātāti saraṁ gahetvā sandhimhiyeva vijjhi,",
  "anya-e1101n4:477_95": "sabbaṁ vippakirīyittha,",
  "anya-e1101n4:477_96": "atha rājā āviñjane aviñcine itipikatthaci bandhakuñcikamuddikaṁ gaṇhi,",
  "anya-e1101n4:477_97": "maṇikkhandhaṁ passitvā anāgate daḷiddarājāno imaṁ maṇiṁ gahetvā dhātūnaṁ sakkāraṁ karontūti paṇṇe akkharāni",
  "anya-e1101n4:477_98": "disvā kujjhitvā mādisānaṁ pana rājūnaṁ rājānaṁ itisabbattha daḷiddarājāti vattuṁ ayuttaṁti punappunaṁ",
  "anya-e1101n4:477_99": "ghaṭetvā dvāraṁ vivaritvā antogehaṁ paviṭṭho aṭṭhārasavassādhikānaṁ dvinnaṁ vassasatānaṁ upari āropitadīpā",
  "anya-e1101n4:477_100": "tatheva pajjalanti,",
  "anya-e1101n4:477_101": "nīluppalapupphāni taṁkhaṇaṁyeva āharitvā āropitāni viya pupphasanthāro taṁ khaṇaṁ santhato viya gandhā taṁ muhuttaṁ piṁsitvā ṭhapitā viya ahesuṁ.",
  "anya-e1101n4:477_102": "Rājā suvaṇṇapaṭṭaṁ gahetvā anāgate piyadāso nāma kumāro chattaṁ ussāpetvā asoko nāma dhammarājā bhavissati,",
  "anya-e1101n4:477_103": "so imā dhātuyo vitthāritā karissatīti vācetvā diṭṭhohaṁ ayyena mahākassapattherenāti vatvā vāmahatthaṁ ābhujitvā dakkhiṇahatthena apphoṭesi.",
  "anya-e1101n4:477_104": "So tasmiṁ ṭhāne paricaraṇakadhātumattameva ṭhapetvā sesadhātuyo sabbā gahetvā dhātugharaṁ pubbe pihitanayeneva",
  "anya-e1101n4:477_105": "pidahitvā sabbā yathā pakatiyāyeva kāretvā uparipāsāṇacetiyaṁ patiṭṭhāpetvā caturāsītiyā vihārasahassesu",
  "anya-e1101n4:477_106": "dhātuyo patiṭṭhāpesi.",
  "anya-e1101n4:477_107": "Athekadivasaṁ rājā vihāraṁ gantvā bhikkhusaṁghaṁ vanditvā ekamante nisinno yadi bhante channavutikoṭidhanaṁ",
  "anya-e1101n4:477_108": "vissajjetvā caturāsītivihārasahassānisacetiyāni kārāpetvāpi ahaṁ na dāyādo.",
  "anya-e1101n4:477_109": "Añño ko dāyādoti,",
  "anya-e1101n4:477_110": "paccayadāyako nāma tvaṁ mahārāja,",
  "anya-e1101n4:477_111": "yo pana attano puttañca dhītarañca pabbājeti,",
  "anya-e1101n4:477_112": "ayaṁ sāsane dāyādo nāmāti evaṁ vutte asoko rājā sāsane dāyādabhāvaṁ patthayamāno avidūre ṭhitaṁ mahindakumāraṁ",
  "anya-e1101n4:477_113": "disvā sakkhissasi tāta tvaṁ pabbajituṁti āha.",
  "anya-e1101n4:477_114": "Kumāro pakatiyā pabbajitukāmo rañño vacanaṁ sutvā ativiya pāmojjajāto pubbajāmi pabbajjāmi itisabbattha deva.",
  "anya-e1101n4:477_115": "Maṁ pabbājetvā sāsane dāyādo hothāti āha.",
  "anya-e1101n4:477_116": "Tena ca samayena rājadhītā saṁghamittāpi tasmiṁ ṭhāne ṭhitā hoti.",
  "anya-e1101n4:477_117": "Taṁ disvā āha tvampi amma pabbajituṁ sakkhissasīti,",
  "anya-e1101n4:477_118": "sādhu tātāti sampaṭicchi.",
  "anya-e1101n4:477_119": "Rājā puttānaṁ manaṁ labhitvā pahaṭṭhacitto bhikkhusaṁghaṁ upasaṅkamitvā bhante ime dārake pabbājetvā maṁ sāsane dāyādaṁ karothāti.",
  "anya-e1101n4:477_120": "Saṅgho rañño vacanaṁ sampaṭicchitvā kumāraṁ moggaliputtatissattherena upajjhāyena mahādevattherena ācariyena pabbajāpesi pabbajjāpesi itisabbattha.",
  "anya-e1101n4:477_121": "Majjhantikattherena ācariyena upasampādesi,",
  "anya-e1101n4:477_122": "so upasampadāmālakeyeva saha paṭisambhidāhi arahattaṁ pāpuṇi.",
  "anya-e1101n4:477_123": "Saṅghamittāyapi rājadhītāya ācariyāṇī āyupālattherī nāma acāriyā āyupālattherīnāma itisabbattha.",
  "anya-e1101n4:477_124": "Upajjhāyā dhammapālattherī nāma ahosi.",
  "anya-e1101n4:477_125": "Rājā pana anekākārena buddhasāsanaṁ sobhetvā moggaliputtatissattherassa sahāyena sahayyena.",
  "anya-e1101n4:477_126": "sāhāyyena.",
  "anya-e1101n4:477_127": "sāhayyena itipikatthaci saṭṭhisahassamatte dussīle titthiye buddhasāsanā uppabbājetvā tatiyadhammasaṁgītiṁ niṭṭhāpesi.",
  "anya-e1101n4:477_128": "Tasmiṁ kira samāgame bhikkhubhikkhuṇiyo kittakāti kittakānīti itisabbattha, vuttañhi.",
  "anya-e1101n4:478_0": "12.",
  "anya-e1101n4:479_0": "Tasmiṁ samāgame āsuṁ, asītibhikkhukoṭiyo;",
  "anya-e1101n4:480_0": "Ahesuṁ satasahassāni, tesu khīṇāsavā yatī.",
  "anya-e1101n4:481_0": "13.",
  "anya-e1101n4:482_0": "Navutisatasahassāni, ahū bhikkhuṇiyo tahiṁ;",
  "anya-e1101n4:483_0": "Khīṇāsavā sikkhuṇiyo, sahassaṁ āsu tāsu cāti.",
  "anya-e1101n4:484_0": "Evaṁ so asoko dhammarājā sakalajambudīpe aggarājā hutvā buddhasāsanaṁ sobhento vihāsi.",
  "anya-e1101n4:484_1": "Ayaṁ panettha saṅkhepo,",
  "anya-e1101n4:484_2": "vitthāro pana mahāvaṁse vuttoti. Vuttañhi.",
  "anya-e1101n4:485_0": "14.",
  "anya-e1101n4:486_0": "Sampuṇṇattā ayaṁ tisso, cetanāyo madhuppado;",
  "anya-e1101n4:487_0": "Sabbattha sabbadā sabba, sampattimabhisambhuṇīti.",
  "anya-e1101n4:488_0": "Majjhimo pana vāṇijo attano pāravādidosena parasamudde laṅkāyaṁ nibbatti.",
  "anya-e1101n4:488_1": "Tassevaṁ kathāpaṭipāṭi veditabbā.",
  "anya-e1101n4:488_2": "Tambapaṇṇidīpe kira muṭasīvo nāma rājā saṭṭhivassāni rajjaṁ kāresi,",
  "anya-e1101n4:488_3": "tassa puññapaññāguṇopetā aññamaññaṁ hitesino dasa puttā ahesuṁ.",
  "anya-e1101n4:488_4": "Dve ca dhītaro.",
  "anya-e1101n4:488_5": "Sabbe te samaggā sammodamānā vasanti.",
  "anya-e1101n4:488_6": "Athāparasmiṁ samaye amaccā muṭasīvaraññe kālakate devānaṁpiyatissakumāraṁ abhisiñciṁsu,",
  "anya-e1101n4:488_7": "abhisekasamakālamevassa anekāni acchariyāni ahesuṁ.",
  "anya-e1101n4:488_8": "Tāni pakāsentā mahāvaṁsakathācariyā āhaṁsu.",
  "anya-e1101n4:489_0": "15.",
  "anya-e1101n4:490_0": "Devānaṁpiyatissoti, vissuto dutiyo suto;",
  "anya-e1101n4:491_0": "Tesu ahosimuṭasīvassa, dasaputtesupuññavā itikatthaci bhātusu sabbesu, puññapaññādhiko ahu.",
  "anya-e1101n4:492_0": "16.",
  "anya-e1101n4:493_0": "Devānaṁpiyatisso so, rājāsi pituaccaye;",
  "anya-e1101n4:494_0": "Tassābhisekena samaṁ, bahūnacchariyānahū.",
  "anya-e1101n4:495_0": "17.",
  "anya-e1101n4:496_0": "Laṅkādīpamhi sakale, nidhayo ratanānica;",
  "anya-e1101n4:497_0": "Antoṭhitāni uggantvā, pathavītalamāruhuṁ.",
  "anya-e1101n4:498_0": "18.",
  "anya-e1101n4:499_0": "Laṅkādīpasamīpamhi, bhinnanāvā gatāni ca;",
  "anya-e1101n4:500_0": "Tatra jātāni ca thalaṁ, ratanāni samāruhuṁ.",
  "anya-e1101n4:501_0": "19.",
  "anya-e1101n4:502_0": "Chātapabbatapādamhi, tisso ca veḷuyaṭṭhiyo;",
  "anya-e1101n4:503_0": "Jātā rathapatodena, samānā parimāṇato.",
  "anya-e1101n4:504_0": "20.",
  "anya-e1101n4:505_0": "Tāsu ekā latāyaṭṭhi, rajatābhā tahiṁ latā;",
  "anya-e1101n4:506_0": "Suvaṇṇavaṇṇā rucirā; Dissantetā manoramā.",
  "anya-e1101n4:507_0": "21.",
  "anya-e1101n4:508_0": "Ekā kusumayaṭṭhītu; Kusumāni tahiṁpana;",
  "anya-e1101n4:509_0": "Nānāni nānāvaṇṇāni; Dissantetiphuṭāni ca.",
  "anya-e1101n4:510_0": "22.",
  "anya-e1101n4:511_0": "Ekā sakuṇayaṭṭhī tu, tahiṁpakkhimigā bahū;",
  "anya-e1101n4:512_0": "Nānā ca nānāvaṇṇā ca, sajīvāviya dissare.",
  "anya-e1101n4:513_0": "23.",
  "anya-e1101n4:514_0": "Hayagajarathā malakyā, valayaṅguliveṭhakā ceva;",
  "anya-e1101n4:515_0": "Kakudhaphalā pākatikā, icce tā aṭṭha jātiyā.",
  "anya-e1101n4:516_0": "24.",
  "anya-e1101n4:517_0": "Muttā samuddā uggantvā; Tīre vaṭṭiviyaṭṭhitā;",
  "anya-e1101n4:518_0": "Devānaṁpiyatissassa; Sabbaṁ puññavijambhitaṁ.",
  "anya-e1101n4:519_0": "25.",
  "anya-e1101n4:520_0": "Indanīlaṁ veḷuriyaṁ, lohitaṅkamaṇī ci me;",
  "anya-e1101n4:521_0": "Ratanāni pane tāni, muttā tā tāca yaṭṭhiyo;",
  "anya-e1101n4:522_0": "Sattāhabbhantareyeva, rañño santikamāharuṁti.",
  "anya-e1101n4:523_0": "Tena ca samayena devānaṁpiyatissamahārājā ca asoko dhammarājā ca addiṭṭhasahāyā honti.",
  "anya-e1101n4:523_1": "Tasmā so etāni ratanāni ca aññāni bahūni upāyanāni mama sahāyassa dethāti dhammāsokamahānarindassa paṇṇākāratthāya pesesi.",
  "anya-e1101n4:523_2": "Sopi taṁ disvā pasīditvā pañcarājakakudhabhaṇḍāni ca aññañca bahupaṇṇākārañca abhisekatthāya pesesi.",
  "anya-e1101n4:523_3": "Mayhaṁ sahāyaṁ abhisekaṁ karontūti.",
  "anya-e1101n4:523_4": "Na kevalañcetaṁ āmisapaṇṇākāraṁ.",
  "anya-e1101n4:523_5": "Imaṁ kira dhammapaṇṇākārampi pesesi.",
  "anya-e1101n4:524_0": "26.",
  "anya-e1101n4:525_0": "Ahaṁ buddhaṁca dhammaṁca; Saṁghaṁca saraṇaṁ gato;",
  "anya-e1101n4:526_0": "Upasakattaṁ vedesiṁ; Sakyaputtassa sāsane.",
  "anya-e1101n4:527_0": "27.",
  "anya-e1101n4:528_0": "Imesu tīsu vatthūsu; Uttamesu naruttama;",
  "anya-e1101n4:529_0": "Cittaṁ pasādayitvāna, saddhāya saraṇaṁ vajāti.",
  "anya-e1101n4:530_0": "Amaccā puna laṅkamāgamma rājānaṁ abhisiñciṁsu,",
  "anya-e1101n4:530_1": "tena kho pana samayena moggaliputtatissatthero kattha nukho anāgate sāsanaṁ suppatiṭṭhitaṁ bhaveyyāti",
  "anya-e1101n4:530_2": "upaparikkhanto paccantime suppatiṭṭhitaṁ bhavissatīti ñatvā te te there tattha tattha pesetvā mahāmahindattheraṁ",
  "anya-e1101n4:530_3": "gantvā tambapaṇṇidīpaṁ pasādehīti niyojesi,",
  "anya-e1101n4:530_4": "sakko ca devānamindo mahāmahindattheraṁ upasaṁkamitvā kālakato bhante muṭasīvo rājā.",
  "anya-e1101n4:530_5": "Idāni devānaṁpiyatissamahārājā rajjaṁ kāreti.",
  "anya-e1101n4:530_6": "Sammāsambuddhena ca tumhe byākatā anāgate mahindo nāma bhikkhu tambapaṇṇidīpaṁ pasādessatīti.",
  "anya-e1101n4:530_7": "Tasmā tiha kho bhante kālo dīpavaraṁ gamanāya,",
  "anya-e1101n4:530_8": "ahampi sahāyo bhavissāmīti,",
  "anya-e1101n4:530_9": "thero tassa vacanaṁ sampaṭicchitvā attasattamo cetiyapabbatavihārato vehāsaṁ uppatitvā anurādhapurassa puratthimadisāya missakapabbate patiṭṭhahi,",
  "anya-e1101n4:530_10": "imaṁ etarahi cetiyapabbatotipi sañjānanti.",
  "anya-e1101n4:530_11": "Tadā tambapaṇṇiyaṁ ussavadivaso hoti,",
  "anya-e1101n4:530_12": "rājā chaṇaṁ karothāti amacce āṇāpetvā cattāḷīsasahassapurisehi parivārito nagaramhā nikkhamitvā missakapabbataṁ pāyāsi migavaṁ kīḷitukāmo.",
  "anya-e1101n4:530_13": "Atha tasmiṁ pabbate adhivatthā ekā devatā rañño there dassessāmīti rohitamīgavaṇṇena avidūre tiṇapaṇṇāni khādamānā viya carati,",
  "anya-e1101n4:530_14": "rājā ayuttaṁ dāni pamattaṁ vijjhituṁti jiyaṁ poṭhesi,",
  "anya-e1101n4:530_15": "migo ambatthalamaggaṁ gahetvā palāyituṁ ārabhi,",
  "anya-e1101n4:530_16": "rājā taṁ anubandhanto ambatthalameva abhiruhi,",
  "anya-e1101n4:530_17": "migopi therānaṁ avidūre antaradhāyi,",
  "anya-e1101n4:530_18": "mahindatthero rājānaṁ avidūre āgacchanta maṁyeva rājā passatu,",
  "anya-e1101n4:530_19": "mā itareti adhiṭṭhahitvā tissa tissa ito ehīti āha,",
  "anya-e1101n4:530_20": "rājā taṁ sutvā cintesi.",
  "anya-e1101n4:530_21": "Imasmiṁ tambapaṇṇidīpe jāto maṁ tissoti nāmaṁ gahetvā ālapituṁ samattho nāma natthi.",
  "anya-e1101n4:530_22": "Ayaṁ pana chinnabhinnapaṭadharo bhaṇḍukāsāva vasano maṁ nāmenā lapati,",
  "anya-e1101n4:530_23": "ko nukho yaṁ bhavissati manusso amanusso vāti.",
  "anya-e1101n4:530_24": "Thero āha.",
  "anya-e1101n4:531_0": "28.",
  "anya-e1101n4:532_0": "Samaṇā mayaṁ mahārāja, dhammarājassa sāvakā;",
  "anya-e1101n4:533_0": "Taveva anukampāya, jambudīpā idhāgatāti.",
  "anya-e1101n4:534_0": "Rājā dhammāsokanarindena pesitasāsanānusārena anussaramāno ayyā nukho āgatāti tāvadeva āyudhaṁ nikkhipitvā",
  "anya-e1101n4:534_1": "ekamantaṁ nisīdi sammodanīyaṁ kathaṁ kathayamāno sāraṇīyaṁ sammodanīyaṁ-itisabbattha kathaṁ kurumāno.",
  "anya-e1101n4:534_2": "Tasmiṁ tānipi cattāḷīsapurisasahassāni āgantvā taṁ parivāresuṁ,",
  "anya-e1101n4:534_3": "tadā thero itarepi jane dassesi,",
  "anya-e1101n4:534_4": "rājā disvā ime kadā āgatāti pucchi,",
  "anya-e1101n4:534_5": "mayā saddhiṁyeva mahārājāti.",
  "anya-e1101n4:534_6": "Idāni pana jambudīpe aññepi evarūpā samaṇā santīti.",
  "anya-e1101n4:534_7": "Mahārāja etarahi jambudīpo kāsāvapajjoto isivātapaṭivāto, tasmiṁ.",
  "anya-e1101n4:535_0": "29.",
  "anya-e1101n4:536_0": "Tevijjā iddhippattā ca, cetopariññakovidā;",
  "anya-e1101n4:537_0": "Khīṇāsavā arahanto, bahū buddhassa sāvakāti.",
  "anya-e1101n4:538_0": "Rājā taṁ sutvā pasanno ahosi,",
  "anya-e1101n4:538_1": "atha thero rukkhopamādinā tassa paññāveyyattiyaṁ ñatvā dhammaṁ desesi sanarāmarehi sādhukāraṁ kārayamāno.",
  "anya-e1101n4:538_2": "Tena vutthaṁ.",
  "anya-e1101n4:539_0": "30.",
  "anya-e1101n4:540_0": "Paṇḍitoti viditvāna, cullahatthipadopamaṁ;",
  "anya-e1101n4:541_0": "Suttantaṁ desayī thero, mahīpassa mahāmati mahīmatī itipikatthaci.",
  "anya-e1101n4:542_0": "Desanāpariyosāne so saddhiṁ tehi narehi cattāḷīsasahassehi saraṇesu patiṭṭhahīti.",
  "anya-e1101n4:542_1": "Athassa rājā sve bhante mama gehe bhikkhaṁ gaṇhāthāti yācitvā gantvā nagarañca rājagehañca alaṅkaritvā",
  "anya-e1101n4:542_2": "there nisīdāpetvā paṇītenāhārena parivisitvā anuḷādevippamukhāhi pañcasataitthīhi saddhiṁ ekamantaṁ nisīdi.",
  "anya-e1101n4:542_3": "Atha thero dhammaratana vassaṁ vassāpesi.",
  "anya-e1101n4:542_4": "Tato tā pañcasataitthiyo sotāpattiphalaṁ pāpuṇiṁsu.",
  "anya-e1101n4:542_5": "Tato hatthisālāyaṁ sahassaṁ,",
  "anya-e1101n4:542_6": "nandanavane sahassaṁti evaṁ dutiyadivase aḍḍhateyyāni pāṇasahassāni sotāpattiphale patiṭṭhāpesi.",
  "anya-e1101n4:542_7": "Tatiyadivase aḍḍhanavappamāṇaṁ pāṇasahassaṁti evaṁ anekasatānaṁ anekasahassānaṁ anekasata sahassānaṁ dhammā mataṁ pāyesi. Vuttañhi.",
  "anya-e1101n4:543_0": "31.",
  "anya-e1101n4:544_0": "Mahāmahindasuriyo, laṅkāvehāsamajjhago;",
  "anya-e1101n4:545_0": "Bodhaneyyambuje kāsi, vikāsaṁ dhammaraṁsinā.",
  "anya-e1101n4:546_0": "32.",
  "anya-e1101n4:547_0": "Mahāmahindacando so, laṅkāvehāsamajjhago;",
  "anya-e1101n4:548_0": "Bodhesi dhammaraṁsīhi, veneyyakumudākare.",
  "anya-e1101n4:549_0": "33.",
  "anya-e1101n4:550_0": "Mahāmahindamegho so, vassaṁ dhammambuvuṭṭhiyā;",
  "anya-e1101n4:551_0": "Sādhūnaṁ cittabījesu, janesi kusalaṅkureti.",
  "anya-e1101n4:552_0": "Atha rājā sumanasāmaṇerena dhammāsokassa hatthato sammāsambuddhaparibhuttapattapūradhātuyo ca sakkassa",
  "anya-e1101n4:552_1": "santikā dakkhiṇakkhakadhātuṁca āharāpetvā āhāritvā-itisabbattha cetiyapabbate thūpaṁ ādiṁkatvā sakalalaṅkādīpe",
  "anya-e1101n4:552_2": "yojane yojane thūpāni kāretvā dakkhiṇakadhātuṁ nidahitvā thūpārāmathūpañca patiṭṭhāpesi.",
  "anya-e1101n4:552_3": "Atha saṅghamittāya theriyā ānītaṁ jayamahābodhino dakkhiṇamahāsākhaṁ patiṭṭhāpetvā pūjaṁ kāresi.",
  "anya-e1101n4:552_4": "Sabbo panettha kathāvittharo mahāvaṁsato veditabbo.",
  "anya-e1101n4:553_0": "34.",
  "anya-e1101n4:554_0": "Pāravādikadosena, jātevaṁ parasāgare;",
  "anya-e1101n4:555_0": "Pattānumodanā evaṁ, laṅkāyaṁ āsi issaro.",
  "anya-e1101n4:556_0": "35.",
  "anya-e1101n4:557_0": "Pāpampi evaṁ phalatīti mantvā,",
  "anya-e1101n4:558_0": "Ñatvāna puññassa phalaṁ idanti;",
  "anya-e1101n4:559_0": "Bho yoniso kubbatha puññakamme,",
  "anya-e1101n4:560_0": "Gantvāna ye yattha na socayantīti.",
  "anya-e1101n4:561_0": "Tebhātikamadhuvāṇijakānaṁ vatthuṁ aṭṭhamaṁ.",
  "anya-e1101n4:562_0": "39. Bodhirājadhītuyā bodhirājadhītāya itisabbattha vatthumhi ayamānupubbīkathā",
  "anya-e1101n4:563_0": "Bhagavati parinibbute laṅkāyaṁ sāsane suppatiṭṭhite tattha hakureḷīti eko gāmo ahosi,",
  "anya-e1101n4:563_1": "tatthekā dārikā gāmādārikāhi saddhiṁ tattha tattha kīḷantī viharati,",
  "anya-e1101n4:563_2": "tadā gāmasamīpe mahāsobbhaṁ hoti.",
  "anya-e1101n4:563_3": "Tattheko maruttharukkho sabbadā pāḷiphullova tiṭṭhati.",
  "anya-e1101n4:563_4": "Manussā buddhapūjanatthaṁ pupphāni viciṇantā udakaṁ ogahetvā rukkhamabhiruyha pupphāni ociṇanti,",
  "anya-e1101n4:563_5": "kumārikā te disvā manussā sukhena gantvā pupphāni ociṇantūti ekaṁ sukkhapālibhaddadaṇḍakaṁ āharitvā setuṁ katvā ṭhapesi,",
  "anya-e1101n4:563_6": "tato paṭṭhāya manussā tenagantvā pupphāni ociṇanti.",
  "anya-e1101n4:563_7": "Atha sā tato cutā teneva kusalakammena jambudīpe pāṭaliputtanagare somadattarañño dhītā hutvā nibbatti,",
  "anya-e1101n4:563_8": "uttamarūpadharā devaccharapaṭibhāgā ahosi.",
  "anya-e1101n4:563_9": "Mātāpitaro panassā bodhirājakumārikāti vohariṁsu.",
  "anya-e1101n4:563_10": "Pubbe katasetuānubhāvena tassā suvīrako nāmeko ākāsagāmī sindhavapotako nibbatti.",
  "anya-e1101n4:563_11": "Rājadhītuyā pana pitā buddhamāmako dhammamāmako saṅghamāmako hutvā mahantaṁ puññaṁ pasavanto sindhavapotakaṁ",
  "anya-e1101n4:563_12": "disvā puññakaraṇassa me sahāyo laddhoti tuṭṭhamānaso assaṁ abhiruhitvā divasassa tikkhattuṁ gantvā mahābodhiṁ vandati.",
  "anya-e1101n4:563_13": "Rājadhītā naṁ disvā pitusantikaṁ gantvā abhiṇhaṁ tāta kuhiṁ gacchasīti pucchi.",
  "anya-e1101n4:563_14": "Rājā na kiñci kathesi,",
  "anya-e1101n4:563_15": "atha sā punappunaṁ pitaraṁ nibandhantī pucchi.",
  "anya-e1101n4:563_16": "Tato rājā tassāvi karonto evamāha.",
  "anya-e1101n4:564_0": "1.",
  "anya-e1101n4:565_0": "Amhākaṁ bhagavā pubbe, pūrento dasapāramī;",
  "anya-e1101n4:566_0": "Adāsi sīsarattakkhi, maṁsaṁ jīvitameva ca.",
  "anya-e1101n4:567_0": "2.",
  "anya-e1101n4:568_0": "Puttadāre ca rajje ca, patvā datvā itipikatthaci pāramimatthakaṁ;",
  "anya-e1101n4:569_0": "Anappakappakoṭīnaṁ, khepetvā kapilavuye.",
  "anya-e1101n4:570_0": "3.",
  "anya-e1101n4:571_0": "Sakkarājakule jāto, loke appaṭipuggalo;",
  "anya-e1101n4:572_0": "Sampattacakkavattittaṁ, pahantvāna narādhipo.",
  "anya-e1101n4:573_0": "4.",
  "anya-e1101n4:574_0": "Disvā nimitte caturo, nikkhamma abhinikkhamaṁ;",
  "anya-e1101n4:575_0": "Bodhimūlamupāgamma, nisinno vajirāsane.",
  "anya-e1101n4:576_0": "5.",
  "anya-e1101n4:577_0": "Sahassabāhuṁ māpetvā, nānāyudhasamākulaṁ nānāvudhasamākulaṁ-itisabbattha;",
  "anya-e1101n4:578_0": "Mahābhītikaraṁ vesaṁ, kāḷapabbatasādisaṁ.",
  "anya-e1101n4:579_0": "6.",
  "anya-e1101n4:580_0": "Māpetvāna samāruyha, girimekhalavāraṇaṁ;",
  "anya-e1101n4:581_0": "Mārasenaṁ samānetvā, āgataṁ makaraddhajaṁ.",
  "anya-e1101n4:582_0": "7.",
  "anya-e1101n4:583_0": "Pāramitābalena taṁ, mārasenaṁ palāpiya;",
  "anya-e1101n4:584_0": "Yatthāsīno kilesāri, sahassaṁ ghātayī jino.",
  "anya-e1101n4:585_0": "8.",
  "anya-e1101n4:586_0": "Nayanaṁ sujalasekehi, sattāhaṁ jinasevitaṁ;",
  "anya-e1101n4:587_0": "Pūjitaṁ devabrahmehi, siddhoraganarādihi;",
  "anya-e1101n4:588_0": "Vandituṁ jayabodhiṁtaṁ, gacchāmi satataṁ ahaṁ.",
  "anya-e1101n4:589_0": "9.",
  "anya-e1101n4:590_0": "Upāsati sadā gantvā, yo naro bodhipādapaṁ;",
  "anya-e1101n4:591_0": "Gandhodadīpadhūpādi, nānāpūjāhi sādhukaṁ.",
  "anya-e1101n4:592_0": "10.",
  "anya-e1101n4:593_0": "Sa naro nirāmayo hoti, paccatte ca parattha ca;",
  "anya-e1101n4:594_0": "Pūjito mānito hoti, dīghāyu balavā sukhī.",
  "anya-e1101n4:595_0": "11.",
  "anya-e1101n4:596_0": "Tadatthaṁ patthayantena, atthakāmena jantunā;",
  "anya-e1101n4:597_0": "Upāsanīyaṁ saddhāya, niccaṁ taṁ bodhipādapaṁti.",
  "anya-e1101n4:598_0": "Taṁ sutvā kumārikā pītiyā phuṭasarīrā pitaraṁ vanditvā ahampi tāta gacchāmīti āha.",
  "anya-e1101n4:598_1": "Rājā panassā upaddavabhayena gamanaṁ na icchi.",
  "anya-e1101n4:598_2": "Tato sā yāvatatiyaṁ pitaraṁ yācitvā raññā anuññātā.",
  "anya-e1101n4:598_3": "Tato paṭṭhāya pitarā saddhiṁ sindhavamāruyha bodhiṁ vandituṁ satataṁ gacchati.",
  "anya-e1101n4:598_4": "Athāparabhāge rājā maraṇamañce nipanno cintesi.",
  "anya-e1101n4:598_5": "Dhītā me nirantaraṁ bodhiupaṭṭhānaṁgacchati,",
  "anya-e1101n4:598_6": "etissā anāgate yaṁkiñci bhayaṁ uppajjamānaṁ tato uppajjati.",
  "anya-e1101n4:598_7": "Tattha me kiṁ kātabbanti.",
  "anya-e1101n4:598_8": "Tato sindhavaṁ pakkosāpetvā tassa kaṇṇamūle mantento evamāha,",
  "anya-e1101n4:598_9": "tāta mama dhītā abhiṇhaṁ tava sahāyaṁ katvā bodhiṁ vandituṁ gacchati.",
  "anya-e1101n4:598_10": "Tatthassā yaṁkiñci bhayaṁ bhaveyya.",
  "anya-e1101n4:598_11": "Taṁ nappatirūpaṁ.",
  "anya-e1101n4:598_12": "Tattha gamanāgamane mama dhītaraṁ rakkheyyāsīti tassa dhītaraṁ paṭipādetvā kālamakāsi.",
  "anya-e1101n4:598_13": "Tato rājadhītā pitusarīrakiccaṁ kāretvā divasassa tikkhattuṁ assamabhiruyha bodhiupaṭṭhānaṁ gacchati.",
  "anya-e1101n4:598_14": "Manussā panassā rūpasampattiṁ disvā vimhitamānasā rājārahaṁ vata no idaṁ paṇṇākāraṁ diṭṭhaṁ.",
  "anya-e1101n4:598_15": "Gantvā rañño ācikkhissāma.",
  "anya-e1101n4:598_16": "Appeva nāma rājā so kiñci no dadeyyāti cintetvā rañño santikaṁ gantvā vanditvā ṭhitā evamāhaṁsu.",
  "anya-e1101n4:599_0": "12.",
  "anya-e1101n4:600_0": "Bodhimaṇḍaṁ samāgamma, abhiṇhaṁ tuṭṭhamānasā;",
  "anya-e1101n4:601_0": "Vandantī yāti kaññekā, vijjūva siriyā jalaṁ.",
  "anya-e1101n4:602_0": "13.",
  "anya-e1101n4:603_0": "Nīladhampillabhārā sā, visālāyatalocanā;",
  "anya-e1101n4:604_0": "Soṇṇadolābhasavaṇā, sāmā subhapayodharā.",
  "anya-e1101n4:605_0": "14.",
  "anya-e1101n4:606_0": "Sataraṁsīhi sammissa, sañcyāmbudasamādharā;",
  "anya-e1101n4:607_0": "Tuṅganāsā nīlabhamu, hāsabhāsā manoramā.",
  "anya-e1101n4:608_0": "15.",
  "anya-e1101n4:609_0": "Īdisaṁ no mahārājā mahārājadiṭṭhapubba itipikatthaci, diṭṭhapubbaṁ kudācanaṁ;",
  "anya-e1101n4:610_0": "Ehi tassā siriṁdeva, bodhimaṇḍamhi dakkhasīti.",
  "anya-e1101n4:611_0": "Taṁ sutvā rājā savaṇasaṁsaggeneva tāya paṭibaddhacitto caturaṅginiṁsenaṁ gahetvā rājadhītaraṁ bodhivandanatthāya",
  "anya-e1101n4:611_1": "āgatakāle bahipākāre senaṁ parikkhipāpetvā gaṇhathetanti manusse niyojesi.",
  "anya-e1101n4:611_2": "Tato senāpi taṁ gahaṇasajjā aṭṭhāsi.",
  "anya-e1101n4:611_3": "Rājadhītā te disvā sīghaṁ sindhavaṁ upasaṅkamitvā tassa piṭṭhiyaṁ nisinnā paṇhiyā saññaṁ adāsi.",
  "anya-e1101n4:611_4": "So taṁ gahetvā vegena ākāsaṁ pakkhandi.",
  "anya-e1101n4:611_5": "Sā pana dunnisinnabhāvena assassa vegaṁ sandhāretumasakkontī assapiṭṭhito parigali.",
  "anya-e1101n4:611_6": "Sindhavo rājadhītaraṁ patamānaṁ disvā rājovādaṁ saramāno vegenāgantvā tassā kese ḍaṁsitvā ukkhipitvā",
  "anya-e1101n4:611_7": "patamānāya tassā piṭṭhiṁdatvā nisīdāpetvā ākāsena taṁ netvā pāṭaliputtanagareyeva patiṭṭhāpesi pātaliputtanagareyevataṁ",
  "anya-e1101n4:611_8": "paviṭhāpesiitipikatthaci.",
  "anya-e1101n4:612_0": "16.",
  "anya-e1101n4:613_0": "Tiracchānagatāpevaṁ, sarantā upakārakaṁ;",
  "anya-e1101n4:614_0": "Na jahantīti mantvāna, kataññū hontu hontipāṇino-itipikatthaci pāṇinoti.",
  "anya-e1101n4:615_0": "Tato paṭṭhāya sā puññakammaṁ katvā saggaparāyanā ahosīti.",
  "anya-e1101n4:616_0": "17.",
  "anya-e1101n4:617_0": "Yo yaṁ dumindaṁyatinandanena;",
  "anya-e1101n4:618_0": "Sampūjitaṁ pūjayate sa pañño;",
  "anya-e1101n4:619_0": "Sa bhogavā hoti anītiko ca,",
  "anya-e1101n4:620_0": "Sabbattha so hoti pasattharūpo.",
  "anya-e1101n4:621_0": "Bodhirājadhītuyā vatthuṁ navamaṁ.",
  "anya-e1101n4:622_0": "40. Kuṇḍaliyā vatthumhi ayamānupubbīkathā",
  "anya-e1101n4:623_0": "Laṅkādīpe rohaṇajapade mahāgāmo nāma ahosi,",
  "anya-e1101n4:623_1": "tattha tissavihāraṁ nāma anekasatabhikkhūhi samākiṇṇaṁ anekapariveṇapatimaṇḍitaṁ vihāraṁ ahosi.",
  "anya-e1101n4:623_2": "Tattheko tisso nāma sāmaṇero paṭivasati.",
  "anya-e1101n4:623_3": "So ekasmiṁsamaye janapadacārikaṁ caranto pāsāṇavāpigāme bhikkhaṁ caritvā yāpanamattaṁ bhattaṁ sappinā",
  "anya-e1101n4:623_4": "saddhiṁ labhitvā nikkhamma gāmadvāraṁ patvā mahāgāmābhimukho gacchanto manusse udakaphāsukaṭṭhānaṁ pucchi.",
  "anya-e1101n4:623_5": "Tehi bhante tumhākaṁ abhimukhe avidūraṭṭhāne kakubandakandaraṁ nāma sandamānasītalodakaṁ dhavalavālukātalaṁ",
  "anya-e1101n4:623_6": "tattha tumhe gantvā nahātvā sītalacchāyāya vālukātale nisinno bhattakiccaṁ katvā gacchathāti vutte sāmaṇero",
  "anya-e1101n4:623_7": "sādhūti vatvā tattha gantvā phāsukaṭṭhāne nisinno bhattaṁ bhuñjitumārabhi.",
  "anya-e1101n4:623_8": "Tadā ekena vanakammikena saddhiṁaraññaṁ gatā ekā sunakhī tasmiṁ kandare ekasmiṁ pabbhāraṭṭhāne dārake",
  "anya-e1101n4:623_9": "vijāyitvā chātajjhattā pavedhamānagattā dārakānaṁ samīpenipannā sāmaṇerassa patte āhāragandhaṁ ghāyitvā",
  "anya-e1101n4:623_10": "nipannaṭṭhānato vuṭṭhāya pavedhamānā tassa samīpaṁ āgamma naṅguṭṭhaṁ cālentī aṭṭhāsi,",
  "anya-e1101n4:623_11": "sāmaṇero taṁ disvā kampitamānaso attano bhojanatthāya vaṭṭitaṁ pathamālopaṁ tassā purato ṭhapesi,",
  "anya-e1101n4:623_12": "tato sā somanassā taṁ bhuñji.",
  "anya-e1101n4:623_13": "Taṁ disvā tuṭṭho punappunaṁ ālopaṁ karonto tassā bhattaṁ datvā pattaṁ dhovitvā thavikāya pakkhipitvā agamāsi.",
  "anya-e1101n4:623_14": "Tato sā sunakhī sāmaṇeragatena pasādena tato cutā jambudīpe devaputtanagare rājānaṁ paṭicca tassa mahesiyā",
  "anya-e1101n4:623_15": "kucchimhi paṭisandhiṁ gaṇhitvā dasamāsaccayena mātukucchito nikkhami,",
  "anya-e1101n4:623_16": "athassā sikhāmaṅgaladivase sampatte mātāpitaro panassā kuṇḍalāvaṭṭakesattā kuṇḍalāti nāma makaṁsu.",
  "anya-e1101n4:623_17": "Sā anukkamena soḷasavassuddesikā ahosi,",
  "anya-e1101n4:623_18": "tasmiṁ kira samaye tisso sāmaṇero mahābodhiṁ vandissāmīti nāvaṁ abhiruyha jambudīpaṁ gantvā anupubbena",
  "anya-e1101n4:623_19": "devaputtanagaraṁ patvā sunivattho supāruto yugamattadaso bhikkhāya caranto mahāvīthiṁ sampāpuṇi.",
  "anya-e1101n4:623_20": "Rājadhītā sīhapañjaraṁ ugghāṭetvā antaravīthiṁ olokentī bhikkhantaṁ sāmaṇeraṁ disvā pubbasinehaṁ paṭilabhi,",
  "anya-e1101n4:623_21": "tasmiṁkhaṇe tassā jātissarañāṇaṁ ahosi.",
  "anya-e1101n4:623_22": "Sā kira pubbe bhikkhuṇī hutvā paṇṇasūciyā saddhiṁ potthakañca padīpiyatelañca datvā jātissarā bhaveyyaṁti patthanaṁ ṭhapesi,",
  "anya-e1101n4:623_23": "tato sājātiṁ anussarantī sāmaṇerena attano katūpakāraṁ ditvā somanassā naṁ pakkosāpetvā rājagehe āsanaṁ",
  "anya-e1101n4:623_24": "paññāpetvā tattha nisinnaṁ nānaggarasa bhojanena parivisitvā onītapattapāṇiṁ sāmaṇeraṁ upasaṅkamitvā",
  "anya-e1101n4:623_25": "vanditvā ekamantaṁ nisinnā tena saddhiṁ sallapantī evamāha.",
  "anya-e1101n4:624_0": "1.",
  "anya-e1101n4:625_0": "Na sañjānāsi maṁ dhīra, pubbehaṁ tava dāsikā;",
  "anya-e1101n4:626_0": "Tenāhaṁ sukhitā āsiṁ, tasmā tvamasi issaroti.",
  "anya-e1101n4:627_0": "Taṁ sutvā sāmaṇero āha.",
  "anya-e1101n4:628_0": "2.",
  "anya-e1101n4:629_0": "Natthi me tādisī dāsī, na sañjānāmi taṁ ahaṁ;",
  "anya-e1101n4:630_0": "Kāsi tvaṁ kassa vā dhītā, taṁ me akkhāhi pucchitāti.",
  "anya-e1101n4:631_0": "Tato sā taṁ sārāpentī āha.",
  "anya-e1101n4:632_0": "3.",
  "anya-e1101n4:633_0": "Sārāpemi tuvaṁ ajja, yathā jānāsimaṁ ise;",
  "anya-e1101n4:634_0": "Bujjhassu bodhito dāni, mayā jātiṁsarantiyā.",
  "anya-e1101n4:635_0": "4.",
  "anya-e1101n4:636_0": "Pāsāṇavāpigāmamhi, tambapaṇṇimhi rohaṇe;",
  "anya-e1101n4:637_0": "Bhikkhitvāna tuvaṁ bhante, yadā kakubandakandare.",
  "anya-e1101n4:638_0": "5.",
  "anya-e1101n4:639_0": "Nisīditvāna tvaṁ bhattaṁ, bhuttakālaṁ sarissasi;",
  "anya-e1101n4:640_0": "Tadāhaṁ sunakhī āsiṁ, vijātā laddhagocarā.",
  "anya-e1101n4:641_0": "6.",
  "anya-e1101n4:642_0": "Dārake khādituṁ mayha, māsannā khudapīḷitā;",
  "anya-e1101n4:643_0": "Pavedhamānasabbaṅgā, aṭṭhāsiṁ tava santike.",
  "anya-e1101n4:644_0": "7.",
  "anya-e1101n4:645_0": "Disvā taṁ maṁ tadā bhante, vedhamānaṁ bubhukkhitaṁ;",
  "anya-e1101n4:646_0": "Chinnabhatto tuvaṁ hutvā, mamaṁ bhattena tosayī.",
  "anya-e1101n4:647_0": "8.",
  "anya-e1101n4:648_0": "Tadāhaṁ muducittena, cittaṁ tayi pasādayiṁ;",
  "anya-e1101n4:649_0": "Tenāhaṁ puññakammena, dutiye attasambhave.",
  "anya-e1101n4:650_0": "9.",
  "anya-e1101n4:651_0": "Idha rājakule jātā, sabbakāmasamiddhinī;",
  "anya-e1101n4:652_0": "Cittappasādamattena, lokanāthassa sāsane.",
  "anya-e1101n4:653_0": "10.",
  "anya-e1101n4:654_0": "Tadahupabbajitassāpi, īdisā honti sampadā;",
  "anya-e1101n4:655_0": "Kīdisaṁ hoti sambuddhe, pasādena phalaṁ aho.",
  "anya-e1101n4:656_0": "11.",
  "anya-e1101n4:657_0": "Aññāni pana kiccāni, pahāyāttahite rato;",
  "anya-e1101n4:658_0": "Atandito divārattiṁ, sarātu ratanattayaṁti.",
  "anya-e1101n4:659_0": "Evaṁ sāmaṇerena katūpakāraṁ sārāpetvā bhante tava dāsiyā anuggahaṁ paṭicca idheva vasathāti nimantitvā",
  "anya-e1101n4:659_1": "tena sampaṭicchite mahantaṁ vihāraṁ kārāpetvā sāmaṇeraṁ ādiṁ katvā anekabhikkhusate nimantetvā vihāre",
  "anya-e1101n4:659_2": "vasāpetvā sulabhaṁ katvā catupaccayehi upaṭṭhāsi.",
  "anya-e1101n4:659_3": "Sāmaṇeropi sunakhiyā dinnadānaṁ anussaritvā tuṭṭho buddhānussatiṁ manasikaronto na cirenava arahattaṁ",
  "anya-e1101n4:659_4": "patvā tasmiṁyeva vihāre vasanto āyupariyosāne tattheva parinibbāyīti.",
  "anya-e1101n4:660_0": "12.",
  "anya-e1101n4:661_0": "Tiyaddhesu tilokasmiṁ, natthi vatthuttayaṁ vinā;",
  "anya-e1101n4:662_0": "Sattāna mañña micchattha, dāyakaṁ surapādapaṁ.",
  "anya-e1101n4:663_0": "Kuṇḍaliyā vatthuṁ dasamaṁ.",
  "anya-e1101n4:664_0": "Mahāsenavaggo catuttho.",
  "anya-e1101n4:665_0": "Ettāvatā jambudīpuppattikathā samattā."
}