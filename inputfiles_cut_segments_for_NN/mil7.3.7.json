{
  "mil7.3.7:0.1_0": "Milindapañha",
  "mil7.3.7:0.2_0": "Opammakathāpañha",
  "mil7.3.7:0.3_0": "Samuddavagga",
  "mil7.3.7:0.4_0": "7. Kūpaṅgapañha",
  "mil7.3.7:1.1_0": "“Bhante nāgasena,",
  "mil7.3.7:1.1_1": "‘kūpassa ekaṁ aṅgaṁ gahetabban’ti yaṁ vadesi,",
  "mil7.3.7:1.1_2": "katamaṁ taṁ ekaṁ aṅgaṁ gahetabban”ti?",
  "mil7.3.7:1.2_0": "“Yathā, mahārāja, kūpo rajjuñca varattañca laṅkārañca dhāreti;",
  "mil7.3.7:1.3_0": "evameva kho, mahārāja,",
  "mil7.3.7:1.3_1": "yoginā yogāvacarena satisampajaññasamannāgatena bhavitabbaṁ,",
  "mil7.3.7:1.3_2": "abhikkante paṭikkante ālokite vilokite samiñjite pasārite saṅghāṭipattacīvaradhāraṇe asite pīte khāyite",
  "mil7.3.7:1.3_3": "sāyite uccārapassāvakamme gate ṭhite nisinne sutte jāgarite bhāsite tuṇhībhāve sampajānakārinā bhavitabbaṁ.",
  "mil7.3.7:1.4_0": "Idaṁ, mahārāja, kūpassa ekaṁ aṅgaṁ gahetabbaṁ.",
  "mil7.3.7:1.5_0": "Bhāsitampetaṁ, mahārāja,",
  "mil7.3.7:1.5_1": "bhagavatā devātidevena ‘sato,",
  "mil7.3.7:1.5_2": "bhikkhave,",
  "mil7.3.7:1.5_3": "bhikkhu vihareyya sampajāno,",
  "mil7.3.7:1.5_4": "ayaṁ vo amhākaṁ anusāsanī’”ti.",
  "mil7.3.7:2.1_0": "Kūpaṅgapañho sattamo."
}