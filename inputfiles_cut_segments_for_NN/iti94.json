{
  "iti94:0.1_0": "Itivuttaka 94",
  "iti94:0.2_0": "Tikanipāta",
  "iti94:0.3_0": "Pañcamavagga",
  "iti94:0.4_0": "Upaparikkhasutta",
  "iti94:1.1_0": "Vuttañhetaṁ bhagavatā vuttamarahatāti me sutaṁ:",
  "iti94:2.1_0": "“Tathā tathā, bhikkhave,",
  "iti94:2.1_1": "bhikkhu upaparikkheyya yathā yathāssa upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya.",
  "iti94:2.2_0": "Bahiddhā, bhikkhave,",
  "iti94:2.2_1": "viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti.",
  "iti94:2.3_0": "Etamatthaṁ bhagavā avoca.",
  "iti94:2.4_0": "Tatthetaṁ iti vuccati:",
  "iti94:3.1_0": "“Sattasaṅgappahīnassa,",
  "iti94:3.2_0": "netticchinnassa bhikkhuno;",
  "iti94:3.3_0": "Vikkhīṇo jātisaṁsāro,",
  "iti94:3.4_0": "natthi tassa punabbhavo”ti.",
  "iti94:4.1_0": "Ayampi attho vutto bhagavatā, iti me sutanti.",
  "iti94:4.2_0": "Pañcamaṁ."
}