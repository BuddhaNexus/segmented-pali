{
  "anya-e0105n14:0_0": "Vetullavādassa dutiyaniggaho",
  "anya-e0105n14:1_0": "Goṭhābhayo pana rājā pañcasu mahāvihāra, cetiya,",
  "anya-e0105n14:1_1": "thūpārāma,",
  "anya-e0105n14:1_2": "issarasamaṇaka,",
  "anya-e0105n14:1_3": "vessagirivihārasaṅkhātesu vihāresu mahābhikkhusaṅghaṁ ekato sannipātetvā taṁ pavattiṁ pucchitvā vetullavādassa",
  "anya-e0105n14:1_4": "abuddhabhāsitabhāvaṁ ñatvā taṁvādino saṭṭhi pāpabhikkhū lakkhaṇāhate katvā raṭṭhato pabbājesi,",
  "anya-e0105n14:1_5": "vetullapotthakāni ca jhāpetvā buddhasāsanaṁ jotesi mahāvaṁse 36,",
  "anya-e0105n14:1_6": "111-112-gāthāsu,",
  "anya-e0105n14:1_7": "nikāya 13-piṭṭhe.",
  "anya-e0105n14:2_0": "Tadā raṭṭhato pabbājitesu tesu bhikkhūsu keci kāvīrapaṭṭanaṁ gantvā tattha vasanti.",
  "anya-e0105n14:2_1": "Tasmiñca samaye eko aññatitthiyamāṇavako desantarato kāvīramāgantvā paṭṭanagāmikehi tesaṁ bhikkhūnaṁ",
  "anya-e0105n14:2_2": "katūpahāraṁ disvā lābhasakkāraṁ nissāya tesaṁ santike pabbajitvā saṅghamittoti nāmena pākaṭo ahosi.",
  "anya-e0105n14:2_3": "So mahāvihāravāsīnaṁ dhammavinicchayaṁ nissāya goṭhābhayaraññā vetullavādahetu tesaṁ bhikkhūnaṁ raṭṭhā",
  "anya-e0105n14:2_4": "pabbājitabhāvaṁ ñatvā mahāvihāravāsīnaṁ kuddho hutvā ‘‘vetullavādaṁ vā ne gāhāpessāmi,",
  "anya-e0105n14:2_5": "vihāre vā nesaṁ ummūletvā vināsessāmī’’ti sīhaḷadīpaṁ gantvā rājānaṁ pasādetvā tassa dve putte sippaṁ sikkhāpessāmīti ārabhi.",
  "anya-e0105n14:2_6": "Tathāpi attano vādassa jānanasamatthaṁ jeṭṭhatissaṁ ohāya anāgate attano vacanaṁ kārāpetuṁ sakkuṇeyyaṁ",
  "anya-e0105n14:2_7": "kaniṭṭhaṁ mahāsenakumārameva saṅgaṇhitvā sippaṁ sikkhāpesi.",
  "anya-e0105n14:2_8": "Vituno accayena jeṭṭhatissakumāre rajjaṁ patte (810-819-bu-va) so tassa rañño bhīto kāvīrapaṭṭanameva gato mahāvaṁse 36,",
  "anya-e0105n14:2_9": "113-gāthādīsu,",
  "anya-e0105n14:2_10": "nikāya 14-piṭṭhe.",
  "anya-e0105n14:3_0": "Mahāsenarañño pana kāle (819-845-bu-va) so puna sīhaḷadīpamāgantvā abhayagirivihāre vasanto mahāvihāravāsīhi",
  "anya-e0105n14:3_1": "vetullavādaṁ gāhāpetuṁ nānāpakārehi vāyāmamakāsi.",
  "anya-e0105n14:3_2": "Tathāpi tehi taṁ gāhāpetuṁ asakkonto rājānaṁ upasaṅkamitvā nānākāraṇehi saññāpetvā ‘‘yo koci ekassapi bhikkhussa mahāvihāravāsino āhāraṁ dadeyya,",
  "anya-e0105n14:3_3": "tassa sataṁ daṇḍo’’ti rañño āṇāya nagare bheriṁ carāpesi.",
  "anya-e0105n14:3_4": "Tadā mahāvihāravāsino nagare piṇḍāya carantā tayo divase bhikkhamaladdhā mahāpāsāde sannipatitvā ‘‘sace mayaṁ khudāhetu adhammaṁ dhammoti gaṇheyyāma,",
  "anya-e0105n14:3_5": "bahū janā taṁ gahetvā apāyagāmino bhavissanti,",
  "anya-e0105n14:3_6": "mayañca sabbe sāvajjā bhavissāma,",
  "anya-e0105n14:3_7": "tasmā na mayaṁ jīvitahetupi vetullavādaṁ paṭiggaṇhissāmā’’ti sammantayitvā mahāvihārādike sabbavihāre",
  "anya-e0105n14:3_8": "chaḍḍetvā rohaṇajanapadañca malayapadesañca agamiṁsu mahāvaṁse 37,",
  "anya-e0105n14:3_9": "2-6-gāthāsu.",
  "anya-e0105n14:3_10": "nikāyasaṅgahe 14-piṭṭhe."
}