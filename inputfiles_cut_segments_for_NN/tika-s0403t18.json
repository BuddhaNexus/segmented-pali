{
  "tika-s0403t18:0_0": "(19) 4. Araññavaggo",
  "tika-s0403t18:1_0": "1. Āraññikasuttavaṇṇanā",
  "tika-s0403t18:2_0": "181.",
  "tika-s0403t18:2_1": "Catutthassa paṭhame appīcchataṁyeva nissāyātiādīsu ‘‘iti appiccho bhavissāmī’’ti idaṁ me āraññikaṅgaṁ appicchatāya saṁvattissati,",
  "tika-s0403t18:2_2": "‘‘iti santuṭṭho bhavissāmī’’ti idaṁ me āraññikaṅgaṁ santuṭṭhiyā saṁvattissati,",
  "tika-s0403t18:2_3": "‘‘iti kilese sallikhissāmī’’ti idaṁ me āraññikaṅgaṁ kilesasallikhanatthāya saṁvattissatīti āraññiko hoti. Aggoti jeṭṭhako. Sesāni tasseva vevacanāni.",
  "tika-s0403t18:3_0": "Gavā khīranti gāvito khīraṁ nāma hoti, na gāviyā dadhi.",
  "tika-s0403t18:3_1": "Khīramhā dadhītiādīsupi eseva nayo.",
  "tika-s0403t18:3_2": "Evamevanti yathā etesu pañcasu gorasesu sappimaṇḍo aggo,",
  "tika-s0403t18:3_3": "evamevaṁ imesu pañcasu āraññikesu yo ayaṁ appicchatādīni nissāya āraññiko hoti,",
  "tika-s0403t18:3_4": "ayaṁ aggo ceva seṭṭho ca mokkho ca pavaro ca.",
  "tika-s0403t18:3_5": "Imesu āraññikesu jātiāraññikā veditabbā,",
  "tika-s0403t18:3_6": "na āraññikanāmamattena āraññikāti veditabbā. Paṁsukūlikādīsupi eseva nayo.",
  "tika-s0403t18:4_0": "Āraññikasuttavaṇṇanā niṭṭhitā.",
  "tika-s0403t18:5_0": "Araññavaggavaṇṇanā niṭṭhitā."
}