{
  "kv8.2:0.1_0": "Kathāvatthu",
  "kv8.2:0.2_0": "Mahāpaṇṇāsaka",
  "kv8.2:0.3_0": "Aṭṭhamavagga",
  "kv8.2:0.4_0": "Antarābhavakathā",
  "kv8.2:1.1_0": "Atthi antarābhavoti?",
  "kv8.2:1.2_0": "Āmantā.",
  "kv8.2:1.3_0": "Kāmabhavoti?",
  "kv8.2:1.4_0": "Na hevaṁ vattabbe …pe…",
  "kv8.2:1.5_0": "atthi antarābhavoti?",
  "kv8.2:1.6_0": "Āmantā.",
  "kv8.2:1.7_0": "Rūpabhavoti?",
  "kv8.2:1.8_0": "Na hevaṁ vattabbe …pe…",
  "kv8.2:1.9_0": "atthi antarābhavoti?",
  "kv8.2:1.10_0": "Āmantā.",
  "kv8.2:1.11_0": "Arūpabhavoti?",
  "kv8.2:1.12_0": "Na hevaṁ vattabbe …pe…",
  "kv8.2:1.13_0": "atthi antarābhavoti?",
  "kv8.2:1.14_0": "Āmantā.",
  "kv8.2:1.15_0": "Kāmabhavassa ca rūpabhavassa ca antare atthi antarābhavoti?",
  "kv8.2:1.16_0": "Na hevaṁ vattabbe …pe…",
  "kv8.2:1.17_0": "atthi antarābhavoti?",
  "kv8.2:1.18_0": "Āmantā.",
  "kv8.2:1.19_0": "Rūpabhavassa ca arūpabhavassa ca antare atthi antarābhavoti?",
  "kv8.2:1.20_0": "Na hevaṁ vattabbe …pe….",
  "kv8.2:2.1_0": "Kāmabhavassa ca rūpabhavassa ca antare natthi antarābhavoti?",
  "kv8.2:2.2_0": "Āmantā.",
  "kv8.2:2.3_0": "Hañci kāmabhavassa ca rūpabhavassa ca antare natthi antarābhavo, no ca vata re vattabbe—",
  "kv8.2:2.4_0": "“atthi antarābhavo”ti.",
  "kv8.2:2.5_0": "Rūpabhavassa ca arūpabhavassa ca antare natthi antarābhavoti?",
  "kv8.2:2.6_0": "Āmantā.",
  "kv8.2:2.7_0": "Hañci rūpabhavassa ca arūpabhavassa ca antare natthi antarābhavo, no ca vata re vattabbe—",
  "kv8.2:2.8_0": "“atthi antarābhavo”ti.",
  "kv8.2:3.1_0": "Atthi antarābhavoti?",
  "kv8.2:3.2_0": "Āmantā.",
  "kv8.2:3.3_0": "Pañcamī sā yoni, chaṭṭhamī sā gati, aṭṭhamī sā viññāṇaṭṭhiti, dasamo so sattāvāsoti?",
  "kv8.2:3.4_0": "Na hevaṁ vattabbe …pe…",
  "kv8.2:3.5_0": "atthi antarābhavoti?",
  "kv8.2:3.6_0": "Āmantā.",
  "kv8.2:3.7_0": "Antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.2:3.8_0": "Na hevaṁ vattabbe …pe…",
  "kv8.2:3.9_0": "atthi antarābhavūpagaṁ kammanti?",
  "kv8.2:3.10_0": "Na hevaṁ vattabbe …pe…",
  "kv8.2:3.11_0": "atthi antarābhavūpagā sattāti?",
  "kv8.2:3.12_0": "Na hevaṁ vattabbe …pe…",
  "kv8.2:3.13_0": "antarābhave sattā jāyanti jīyanti mīyanti cavanti upapajjantīti?",
  "kv8.2:3.14_0": "Na hevaṁ vattabbe …pe…",
  "kv8.2:3.15_0": "antarābhave atthi rūpaṁ vedanā saññā saṅkhārā viññāṇanti?",
  "kv8.2:3.16_0": "Na hevaṁ vattabbe …pe…",
  "kv8.2:3.17_0": "antarābhavo pañcavokārabhavoti?",
  "kv8.2:3.18_0": "Na hevaṁ vattabbe …pe….",
  "kv8.2:4.1_0": "Atthi kāmabhavo,",
  "kv8.2:4.1_1": "kāmabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.2:4.2_0": "Āmantā.",
  "kv8.2:4.3_0": "Atthi antarābhavo,",
  "kv8.2:4.3_1": "antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.2:4.4_0": "Na hevaṁ vattabbe …pe…",
  "kv8.2:4.5_0": "atthi kāmabhavūpagaṁ kammanti?",
  "kv8.2:4.6_0": "Āmantā.",
  "kv8.2:4.7_0": "Atthi antarābhavūpagaṁ kammanti?",
  "kv8.2:4.8_0": "Na hevaṁ vattabbe …pe…",
  "kv8.2:4.9_0": "atthi kāmabhavūpagā sattāti?",
  "kv8.2:4.10_0": "Āmantā.",
  "kv8.2:4.11_0": "Atthi antarābhavūpagā sattāti?",
  "kv8.2:4.12_0": "Na hevaṁ vattabbe …pe…",
  "kv8.2:4.13_0": "kāmabhave sattā jāyanti jīyanti mīyanti cavanti upapajjantīti?",
  "kv8.2:4.14_0": "Āmantā.",
  "kv8.2:4.15_0": "Antarābhave sattā jāyanti jīyanti mīyanti cavanti upapajjantīti?",
  "kv8.2:4.16_0": "Na hevaṁ vattabbe …pe…",
  "kv8.2:4.17_0": "kāmabhave atthi rūpaṁ vedanā saññā saṅkhārā viññāṇanti?",
  "kv8.2:4.18_0": "Āmantā.",
  "kv8.2:4.19_0": "Antarābhave atthi rūpaṁ vedanā saññā saṅkhārā viññāṇanti?",
  "kv8.2:4.20_0": "Na hevaṁ vattabbe …pe…",
  "kv8.2:4.21_0": "kāmabhavo pañcavokārabhavoti?",
  "kv8.2:4.22_0": "Āmantā.",
  "kv8.2:4.23_0": "Antarābhavo pañcavokārabhavoti?",
  "kv8.2:4.24_0": "Na hevaṁ vattabbe …pe….",
  "kv8.2:5.1_0": "Atthi rūpabhavo,",
  "kv8.2:5.1_1": "rūpabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.2:5.2_0": "Āmantā.",
  "kv8.2:5.3_0": "Atthi antarābhavo,",
  "kv8.2:5.3_1": "antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.2:5.4_0": "Na hevaṁ vattabbe …pe…",
  "kv8.2:5.5_0": "atthi rūpabhavūpagaṁ kammanti?",
  "kv8.2:5.6_0": "Āmantā.",
  "kv8.2:5.7_0": "Atthi antarābhavūpagaṁ kammanti?",
  "kv8.2:5.8_0": "Na hevaṁ vattabbe …pe…",
  "kv8.2:5.9_0": "atthi rūpabhavūpagā sattāti?",
  "kv8.2:5.10_0": "Āmantā.",
  "kv8.2:5.11_0": "Atthi antarābhavūpagā sattāti?",
  "kv8.2:5.12_0": "Na hevaṁ vattabbe …pe…",
  "kv8.2:5.13_0": "rūpabhave sattā jāyanti jīyanti mīyanti cavanti upapajjantīti?",
  "kv8.2:5.14_0": "Āmantā.",
  "kv8.2:5.15_0": "Antarābhave sattā jāyanti jīyanti mīyanti cavanti upapajjantīti?",
  "kv8.2:5.16_0": "Na hevaṁ vattabbe …pe…",
  "kv8.2:5.17_0": "rūpabhave atthi rūpaṁ vedanā saññā saṅkhārā viññāṇanti?",
  "kv8.2:5.18_0": "Āmantā.",
  "kv8.2:5.19_0": "Antarābhave atthi rūpaṁ vedanā saññā saṅkhārā viññāṇanti?",
  "kv8.2:5.20_0": "Na hevaṁ vattabbe …pe…",
  "kv8.2:5.21_0": "rūpabhavo pañcavokārabhavoti?",
  "kv8.2:5.22_0": "Āmantā.",
  "kv8.2:5.23_0": "Antarābhavo pañcavokārabhavoti?",
  "kv8.2:5.24_0": "Na hevaṁ vattabbe …pe….",
  "kv8.2:6.1_0": "Atthi arūpabhavo,",
  "kv8.2:6.1_1": "arūpabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.2:6.2_0": "Āmantā.",
  "kv8.2:6.3_0": "Atthi antarābhavo,",
  "kv8.2:6.3_1": "antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.2:6.4_0": "Na hevaṁ vattabbe …pe…",
  "kv8.2:6.5_0": "atthi arūpabhavūpagaṁ kammanti?",
  "kv8.2:6.6_0": "Āmantā.",
  "kv8.2:6.7_0": "Atthi antarābhavūpagaṁ kammanti?",
  "kv8.2:6.8_0": "Na hevaṁ vattabbe …pe…",
  "kv8.2:6.9_0": "atthi arūpabhavūpagā sattāti?",
  "kv8.2:6.10_0": "Āmantā.",
  "kv8.2:6.11_0": "Atthi antarābhavūpagā sattāti?",
  "kv8.2:6.12_0": "Na hevaṁ vattabbe …pe…",
  "kv8.2:6.13_0": "arūpabhave sattā jāyanti jīyanti mīyanti cavanti upapajjantīti?",
  "kv8.2:6.14_0": "Āmantā.",
  "kv8.2:6.15_0": "Antarābhave sattā jāyanti jīyanti mīyanti cavanti upapajjantīti?",
  "kv8.2:6.16_0": "Na hevaṁ vattabbe …pe…",
  "kv8.2:6.17_0": "arūpabhave atthi vedanā saññā saṅkhārā viññāṇanti?",
  "kv8.2:6.18_0": "Āmantā.",
  "kv8.2:6.19_0": "Antarābhave atthi vedanā saññā saṅkhārā viññāṇanti?",
  "kv8.2:6.20_0": "Na hevaṁ vattabbe …pe…",
  "kv8.2:6.21_0": "arūpabhavo catuvokārabhavoti?",
  "kv8.2:6.22_0": "Āmantā.",
  "kv8.2:6.23_0": "Antarābhavo catuvokārabhavoti?",
  "kv8.2:6.24_0": "Na hevaṁ vattabbe …pe….",
  "kv8.2:7.1_0": "Atthi antarābhavoti?",
  "kv8.2:7.2_0": "Āmantā.",
  "kv8.2:7.3_0": "Sabbesaññeva sattānaṁ atthi antarābhavoti?",
  "kv8.2:7.4_0": "Na hevaṁ vattabbe …pe…",
  "kv8.2:7.5_0": "sabbesaññeva sattānaṁ natthi antarābhavoti?",
  "kv8.2:7.6_0": "Āmantā.",
  "kv8.2:7.7_0": "Hañci sabbesaññeva sattānaṁ natthi antarābhavo, no ca vata re vattabbe—",
  "kv8.2:7.8_0": "“atthi antarābhavo”ti.",
  "kv8.2:8.1_0": "Atthi antarābhavoti?",
  "kv8.2:8.2_0": "Āmantā.",
  "kv8.2:8.3_0": "Ānantariyassa puggalassa atthi antarābhavoti?",
  "kv8.2:8.4_0": "Na hevaṁ vattabbe …pe…",
  "kv8.2:8.5_0": "ānantariyassa puggalassa natthi antarābhavoti?",
  "kv8.2:8.6_0": "Āmantā.",
  "kv8.2:8.7_0": "Hañci ānantariyassa puggalassa natthi antarābhavo, no ca vata re vattabbe—",
  "kv8.2:8.8_0": "“atthi antarābhavo”ti.",
  "kv8.2:9.1_0": "Na ānantariyassa puggalassa atthi antarābhavoti?",
  "kv8.2:9.2_0": "Āmantā.",
  "kv8.2:9.3_0": "Ānantariyassa puggalassa atthi antarābhavoti?",
  "kv8.2:9.4_0": "Na hevaṁ vattabbe …pe…",
  "kv8.2:9.5_0": "ānantariyassa puggalassa natthi antarābhavoti?",
  "kv8.2:9.6_0": "Āmantā.",
  "kv8.2:9.7_0": "Na ānantariyassa puggalassa natthi antarābhavoti?",
  "kv8.2:9.8_0": "Na hevaṁ vattabbe …pe…",
  "kv8.2:9.9_0": "nirayūpagassa puggalassa …pe…",
  "kv8.2:9.10_0": "asaññasattūpagassa puggalassa …pe…",
  "kv8.2:9.11_0": "arūpūpagassa puggalassa atthi antarābhavoti?",
  "kv8.2:9.12_0": "Na hevaṁ vattabbe …pe…",
  "kv8.2:9.13_0": "arūpūpagassa puggalassa natthi antarābhavoti?",
  "kv8.2:9.14_0": "Āmantā.",
  "kv8.2:9.15_0": "Hañci arūpūpagassa puggalassa natthi antarābhavo, no ca vata re vattabbe—",
  "kv8.2:9.16_0": "“atthi antarābhavo”ti.",
  "kv8.2:10.1_0": "Na arūpūpagassa puggalassa atthi antarābhavoti?",
  "kv8.2:10.2_0": "Āmantā.",
  "kv8.2:10.3_0": "Arūpūpagassa puggalassa atthi antarābhavoti?",
  "kv8.2:10.4_0": "Na hevaṁ vattabbe …pe…",
  "kv8.2:10.5_0": "arūpūpagassa puggalassa natthi antarābhavoti?",
  "kv8.2:10.6_0": "Āmantā.",
  "kv8.2:10.7_0": "Na arūpūpagassa puggalassa natthi antarābhavoti?",
  "kv8.2:10.8_0": "Na hevaṁ vattabbe …pe….",
  "kv8.2:11.1_0": "Na vattabbaṁ atthi antarābhavoti?",
  "kv8.2:11.2_0": "Āmantā.",
  "kv8.2:11.3_0": "Nanu antarāparinibbāyī puggalo atthīti?",
  "kv8.2:11.4_0": "Āmantā.",
  "kv8.2:11.5_0": "Hañci antarāparinibbāyī puggalo atthi, tena vata re vattabbe—",
  "kv8.2:11.6_0": "“atthi antarābhavo”ti.",
  "kv8.2:12.1_0": "Antarāparinibbāyī puggalo atthīti katvā atthi antarābhavoti?",
  "kv8.2:12.2_0": "Āmantā.",
  "kv8.2:12.3_0": "Upahaccaparinibbāyī puggalo atthīti katvā atthi upahaccabhavoti?",
  "kv8.2:12.4_0": "Na hevaṁ vattabbe …pe…",
  "kv8.2:12.5_0": "antarāparinibbāyī puggalo atthīti katvā atthi antarābhavoti?",
  "kv8.2:12.6_0": "Āmantā.",
  "kv8.2:12.7_0": "Asaṅkhāraparinibbāyī puggalo …pe…",
  "kv8.2:12.8_0": "sasaṅkhāraparinibbāyī puggalo atthīti katvā atthi sasaṅkhārabhavoti?",
  "kv8.2:12.9_0": "Na hevaṁ vattabbe …pe….",
  "kv8.2:12.10_0": "Antarābhavakathā niṭṭhitā."
}