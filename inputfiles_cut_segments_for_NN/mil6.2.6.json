{
  "mil6.2.6:0.1_0": "Milindapañha",
  "mil6.2.6:0.2_0": "Anumānapañha",
  "mil6.2.6:0.3_0": "Nippapañcavagga",
  "mil6.2.6:0.4_0": "6. Kammajādipañha",
  "mil6.2.6:1.1_0": "“Bhante nāgasena,",
  "mil6.2.6:1.1_1": "katame ettha kammajā,",
  "mil6.2.6:1.1_2": "katame hetujā,",
  "mil6.2.6:1.1_3": "katame utujā,",
  "mil6.2.6:1.1_4": "katame na kammajā,",
  "mil6.2.6:1.1_5": "na hetujā,",
  "mil6.2.6:1.1_6": "na utujā”ti?",
  "mil6.2.6:1.2_0": "“Ye keci, mahārāja, sattā sacetanā, sabbe te kammajā;",
  "mil6.2.6:1.3_0": "aggi ca sabbāni ca bījajātāni hetujāni;",
  "mil6.2.6:1.4_0": "pathavī ca pabbatā ca udakañca vāto ca, sabbe te utujā;",
  "mil6.2.6:1.5_0": "ākāso ca nibbānañca ime dve akammajā ahetujā anutujā.",
  "mil6.2.6:1.6_0": "Nibbānaṁ pana, mahārāja,",
  "mil6.2.6:1.6_1": "na vattabbaṁ kammajanti vā hetujanti vā utujanti vā uppannanti vā anuppannanti vā uppādanīyanti vā atītanti",
  "mil6.2.6:1.6_2": "vā anāgatanti vā paccuppannanti vā cakkhuviññeyyanti vā sotaviññeyyanti vā ghānaviññeyyanti vā jivhāviññeyyanti",
  "mil6.2.6:1.6_3": "vā kāyaviññeyyanti vā, api ca, mahārāja,",
  "mil6.2.6:1.6_4": "manoviññeyyaṁ nibbānaṁ,",
  "mil6.2.6:1.6_5": "yaṁ so sammāpaṭipanno ariyasāvako visuddhena ñāṇena passatī”ti.",
  "mil6.2.6:1.7_0": "“Ramaṇīyo,",
  "mil6.2.6:1.7_1": "bhante nāgasena,",
  "mil6.2.6:1.7_2": "pañho suvinicchito nissaṁsayo ekantagato,",
  "mil6.2.6:1.7_3": "vimati uppacchinnā,",
  "mil6.2.6:1.7_4": "tvaṁ gaṇivarapavaramāsajjā”ti.",
  "mil6.2.6:2.1_0": "Kammajādipañho chaṭṭho."
}