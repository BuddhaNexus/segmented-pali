{
  "anya-e0902n1:0_0": "Majjhimapaṇṇāsapāḷi",
  "anya-e0902n1:1_0": "Kandarakasutta",
  "anya-e0902n1:2_0": "Pucchā –",
  "anya-e0902n1:2_1": "tenāvuso jānatā…pe…",
  "anya-e0902n1:2_2": "sammāsambuddhena kandarakasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:3_0": "Vissajjanā –",
  "anya-e0902n1:3_1": "campāyaṁ bhante gaggarāya pokkharaṇiyā tīre pessañca hatthārohaputtaṁ kandarakañca paribbājakaṁ ārabbha bhāsitaṁ,",
  "anya-e0902n1:3_2": "kandarako bhante paribbājako bhagavato ca bhikkhusaṅghassa ca vaṇṇaṁ abhāsi,",
  "anya-e0902n1:3_3": "pesso ca bhante hatthārohaputto bhagavato ca dhammadesanāya ca vaṇṇaṁ abhāsi.",
  "anya-e0902n1:3_4": "Tasmiṁ bhante vatthusmiṁ bhāsitaṁ.",
  "anya-e0902n1:4_0": "Pucchā –",
  "anya-e0902n1:4_1": "evaṁ kho āvuso kandarakena paribbājakena bhagavato ca bhikkhusaṅghassa ca abhippasannena vaṇṇe bhāsite",
  "anya-e0902n1:4_2": "kathaṁ bhagavā taṁ samanujānitvā dhammadesanārambhaṁ ārabhi,",
  "anya-e0902n1:4_3": "kathañca pesso hatthārohaputto bhagavato ca dhammadesanāya ca vaṇṇaṁ abhāsi ,",
  "anya-e0902n1:4_4": "kathañca pessassa hatthārohaputtassa ajjhāsayānurūpaṁ dhammaṁ desesi.",
  "anya-e0902n1:5_0": "Vissajjanā –",
  "anya-e0902n1:5_1": "evaṁ kho bhante kandarakena paribbājakena bhagavato ca bhikkhusaṅghassa ca abhippasannena vaṇṇe bhāsite",
  "anya-e0902n1:5_2": "‘‘evametaṁ kandaraka evametaṁ kandaraka’’ evamādinā bhagavā taṁ samanujānitvā ‘‘santi hi kandaraka bhikkhū",
  "anya-e0902n1:5_3": "imasmiṁ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā",
  "anya-e0902n1:5_4": "sammadaññā vimuttā’’ti evamādinā dhammadesanaṁ samārabhi.",
  "anya-e0902n1:5_5": "Atha kho bhante pesso hatthārohaputto ‘‘acchariyaṁ bhante abbhutaṁ bhante yāva supaññattā cime bhante",
  "anya-e0902n1:5_6": "bhagavatā cattāro satipaṭṭhānā sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya",
  "anya-e0902n1:5_7": "ñāyassa adhigamāya nibbānassa sacchikiriyāyā’’ti evamādinā bhagavato ca dhammadesanāya vaṇṇaṁ abhāsi,",
  "anya-e0902n1:5_8": "bhagavāpi bhante ‘‘gahanañhetaṁ pessa yadidaṁ manussā,",
  "anya-e0902n1:5_9": "uttānakañhetaṁ pessa yadidaṁ pasavo’’tiādinā pessassa hatthārohaputtassa ajjhāsayānurūpaṁ dhammakathaṁ desesi.",
  "anya-e0902n1:6_0": "Pucchā –",
  "anya-e0902n1:6_1": "taṁ panāvuso dhammadesanaṁ sutvā pessassa hatthārohaputtassa kīdiso ānisaṁso adhigato,",
  "anya-e0902n1:6_2": "kathañca bhagavā taṁ puggalacatukkadesanaṁ saṁkhittena bhāsitaṁ,",
  "anya-e0902n1:6_3": "bhikkhūnaṁ vitthārena vibhajitvā desesi.",
  "anya-e0902n1:7_0": "Vissajjanā –",
  "anya-e0902n1:7_1": "taṁ kho pana bhante dhammaṁ sutvā pessassa hatthārohaputtassa dve ānisaṁsā adhigatā saṅghe ca pasādo satipaṭṭhānapariggahaṇūpāyo ca abhinavo.",
  "anya-e0902n1:7_2": "Bhagavā ca bhante taṁ puggalacatukkadesanaṁ bhikkhūhi yācito ‘‘katamo ca bhikkhave puggalo attaparitāpanānuyogamanuyutto’’tiādinā",
  "anya-e0902n1:7_3": "saṁkhittena bhāsitaṁ,",
  "anya-e0902n1:7_4": "vitthārena atthaṁ avibhattaṁ.",
  "anya-e0902n1:7_5": "Vitthārena vibhajitvā desesi.",
  "anya-e0902n1:8_0": "Aṭṭhakanāgarasutta",
  "anya-e0902n1:9_0": "Pucchā – aṭṭhakanāgarasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:10_0": "Vissajjanā –",
  "anya-e0902n1:10_1": "vesāliyaṁ bhante veḷuvagāmake gahapatiṁ aṭṭhakanāgaraṁ ārabbha āyasmatā ānandattherena dhammabhaṇḍāgārikena bhāsitaṁ.",
  "anya-e0902n1:10_2": "Dasamo bhante gahapati aṭṭhakanāgaro āyasmantaṁ ānandaṁ upasaṅkamitvā etadavoca ‘‘atthi nu kho bhante",
  "anya-e0902n1:10_3": "ānanda tena bhagavatā jānatā passatā arahatā sammāsambuddhena ekadhammo akkhāto,",
  "anya-e0902n1:10_4": "yattha bhikkhuno appamattassa ātāpino pahitattassa viharato avimuttañceva cittaṁ vimuccati,",
  "anya-e0902n1:10_5": "aparikkhiṇā ca āsavā parikkhayaṁ gacchanti,",
  "anya-e0902n1:10_6": "ananuppattañca anuttaraṁ yogakkhemaṁ anupāpuṇātī’’ti,",
  "anya-e0902n1:10_7": "tasmiṁ bhante vatthusmiṁ bhāsitaṁ.",
  "anya-e0902n1:11_0": "Sekhasutta",
  "anya-e0902n1:12_0": "Pucchā – sekhasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:13_0": "Vissajjanā –",
  "anya-e0902n1:13_1": "sakkesu bhante kapilavatthusmiṁ santhāgāre āyasmatā ānandattherena dhammabhaṇḍāgārikena kāpilavatthave sakye ārabbha bhāsitaṁ.",
  "anya-e0902n1:13_2": "Bhagavā bhante kāpilavatthave sakye bahudevarattiṁ dhammiyā kathāya sandassetvā samādapetvā samuttejetvā",
  "anya-e0902n1:13_3": "sampahaṁsetvā āyasmantaṁ ānandaṁ āmantesi ‘‘paṭibhātu taṁ ānanda kāpilavatthavānaṁ sakyānaṁ sekho pāṭipado,",
  "anya-e0902n1:13_4": "piṭṭhi me āgilāyati,",
  "anya-e0902n1:13_5": "tamahaṁ āyamissāmī’’ti.",
  "anya-e0902n1:13_6": "Tasmiṁ bhante vatthusmiṁ bhāsitaṁ.",
  "anya-e0902n1:14_0": "Potaliyasutta",
  "anya-e0902n1:15_0": "Pucchā – potaliyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:16_0": "Vissajjanā –",
  "anya-e0902n1:16_1": "aṅguttarāpesu bhante āpaṇe nāma aṅguttarāpānaṁ nigame potaliyaṁ gahapatiṁ paṭikkhittasabbakammantaṁ ārabbha bhāsitaṁ.",
  "anya-e0902n1:16_2": "Potaliyo bhante gahapati paṭikkhittasabbakammanto yena bhagavā tenupasaṅkami,",
  "anya-e0902n1:16_3": "upasaṅkamanto bhagavatā gahapativādena samudācariyamāno kupito anattamano bhagavantaṁ etadavoca ‘‘tayidaṁ bho gotama nacchannaṁ tayidaṁ nappatirūpaṁ,",
  "anya-e0902n1:16_4": "yaṁ maṁ tvaṁ gahapativādena samudācarasī’’ti.",
  "anya-e0902n1:16_5": "Tasmiṁ bhante vatthusmiṁ bhāsitaṁ.",
  "anya-e0902n1:17_0": "Pucchā –",
  "anya-e0902n1:17_1": "kathañcāvuso bhagavā kāmānaṁ ādīnavaṁ vitthārena pakāsetvā ariyassa vinaye vohārasamucchedaṁ dassesi.",
  "anya-e0902n1:18_0": "Vissajjanā –",
  "anya-e0902n1:18_1": "atha bhante bhagavā ariyassa vinaye vohārasamucchedāya aṭṭha dhamme vibhajitvā ‘‘seyyathāpi gahapati",
  "anya-e0902n1:18_2": "kukkuro jighacchādubbalyapareto goghātakasūnaṁ paccupaṭṭhito assa’’ evamādinā kāmesu ādīnavaṁ dassetvā",
  "anya-e0902n1:18_3": "pariyosāne tīhi vijjāhi ariyassa vinaye vohārasamucchedaṁ sabbenasabbaṁ sabbathāsabbaṁ vohārasamucchedaṁ",
  "anya-e0902n1:18_4": "vitthārena vibhajitvā desesi.",
  "anya-e0902n1:19_0": "Jīvakasutta",
  "anya-e0902n1:20_0": "Pucchā –",
  "anya-e0902n1:20_1": "tenāvuso bhagavatā…pe…",
  "anya-e0902n1:20_2": "sammāsambuddhena jīvakasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:21_0": "Vissajjanā –",
  "anya-e0902n1:21_1": "rājagahe bhante jīvakaṁ komārabhaccaṁ ārabbha bhāsitaṁ.",
  "anya-e0902n1:21_2": "Jīvako bhante komārabhacco bhagavantaṁ upasaṅkamitvā etadavoca ‘‘sutaṁ metaṁ bhante samaṇaṁ gotamaṁ uddissa pāṇaṁ ārabhanti,",
  "anya-e0902n1:21_3": "taṁ samaṇo gotamo jānaṁ uddissa kataṁ maṁsaṁ paribhuñjati paṭicca kammanti.",
  "anya-e0902n1:21_4": "Ye te bhante evamāhaṁsu ‘samaṇaṁ gotamaṁ uddissa pāṇaṁ ārabhanti,",
  "anya-e0902n1:21_5": "taṁ samaṇo gotamo jānaṁ uddissa kataṁ maṁsaṁ paribhuñjati paṭicca kamma’nti,",
  "anya-e0902n1:21_6": "kacci te bhante bhagavato vuttavādino na ca bhagavantaṁ abhūtena abbhācikkhanti,",
  "anya-e0902n1:21_7": "dhammassa cānudhammaṁ byākaronti,",
  "anya-e0902n1:21_8": "na ca koci sahadhammiko vādānuvādo gārayhaṁ ṭhānaṁ āgacchatī’’ti.",
  "anya-e0902n1:21_9": "Tasmiṁ bhante vatthusmiṁ bhāsitaṁ.",
  "anya-e0902n1:22_0": "Upālisutta",
  "anya-e0902n1:23_0": "Pucchā – upālisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:24_0": "Vissajjanā –",
  "anya-e0902n1:24_1": "nāḷandāyaṁ bhante upāliṁ gahapatiṁ ārabbha bhāsitaṁ.",
  "anya-e0902n1:24_2": "Upāli bhante gahapati bhagavantaṁ upasaṅkamitvā etadavoca ‘‘āgamā nukhvidha bhante dīghatapassī nigaṇṭho’’ti,",
  "anya-e0902n1:24_3": "evamādinā ca bhante upāli gahapati bhagavato paṭisandhāraṁ katvā attano ācariyassa nigaṇṭhassa nāṭaputtassa vādaṁ pakāsesi,",
  "anya-e0902n1:24_4": "vādaṁ vaṇṇesi.",
  "anya-e0902n1:24_5": "Tasmiṁ bhante vatthusmiṁ bhāsitaṁ.",
  "anya-e0902n1:25_0": "Pucchā –",
  "anya-e0902n1:25_1": "atha kho āvuso bhagavā upāliṁ gahapatiṁ tasmiṁ vāde kathaṁ samanuyuñjī samanugāhī samanubhāsī,",
  "anya-e0902n1:25_2": "kathañcassa upāyaṁ dassetvā yathābhūtaṁ atthaṁ ñāpesi.",
  "anya-e0902n1:26_0": "Vissajjanā –",
  "anya-e0902n1:26_1": "atha kho bhante bhagavā upāliṁ gahapatiṁ ‘‘sace kho tvaṁ gahapati sacce patiṭṭhāya manteyyāsi,",
  "anya-e0902n1:26_2": "siyā no ettha kathāsallāpo’’ti upāliṁ gahapatiṁ kathaṁ samuṭṭhāpetvā ‘‘taṁ kiṁmaññasi gahapati,",
  "anya-e0902n1:26_3": "idhassa nigaṇṭho ābādhiko dukkhito bāñhagilāno sītodakaparikkhitto uṇhodakapaṭisevī,",
  "anya-e0902n1:26_4": "so sītodakaṁ alabhamāno kālaṅkareyyā’’ti evamādinā bhante bhagavā cattāro upāye dassetvā upāliṁ gahapatiṁ yathābhūtamatthaṁ ñāpesi.",
  "anya-e0902n1:27_0": "Pucchā –",
  "anya-e0902n1:27_1": "evaṁ kho āvuso upāli gahapati bhagavatā saññāpito imasmiṁ dhammavinaye pasanno kīdisaṁ pasannākāraṁ akāsi,",
  "anya-e0902n1:27_2": "kathañca bhagavā taṁ puna anusāsitvā uttari vinesi.",
  "anya-e0902n1:28_0": "Vissajjanā –",
  "anya-e0902n1:28_1": "‘‘purimenevāhaṁ bhante opammena bhagavato attamano abhiraddho,",
  "anya-e0902n1:28_2": "apicāhaṁ imāni bhagavato vicitrāni pañhapaṭibhānāni sotukāmo,",
  "anya-e0902n1:28_3": "evāhaṁ bhagavantaṁ paccanīkaṁ kātabbaṁ amaññissa’’nti,",
  "anya-e0902n1:28_4": "evamādinā bhante upāli gahapati bhagavatā viññāpito imasmiṁ dhammavinaye pasanno pasannākāraṁ akāsi.",
  "anya-e0902n1:28_5": "Tattha bhagavā ca bhante ‘‘anuviccakāraṁ kho gahapati karohi,",
  "anya-e0902n1:28_6": "anuviccakāro tumhādisānaṁ ñātamanussānaṁ sādhu hotī’’ti evamādinā puna anusāsitvā uttari yāva dhammacakkhupaṭilābhā vinesi.",
  "anya-e0902n1:29_0": "Pucchā –",
  "anya-e0902n1:29_1": "kathañcāvuso nigaṇṭhassa nāṭaputtassa upālissa gahapatissa nivesanaṁ gantvā āvīmaṁsanā ca upālissa gahapatissa paccuttarā kathā ca ahosi.",
  "anya-e0902n1:30_0": "Vissajjanā –",
  "anya-e0902n1:30_1": "‘‘ummattosi tvaṁ gahapati dattosi tvaṁ gahapatī’’ti evamādinā bhante nigaṇṭhassa nāṭaputtassa upālissa",
  "anya-e0902n1:30_2": "gahapatissa nivesanaṁ gantvā vīmaṁsā ca ‘‘bhaddikā bhante āvaṭṭanīmāyā kalyāṇī bhante āvaṭṭanīmāyāti’’",
  "anya-e0902n1:30_3": "evamādinā upālissa gahapatissa paccuttarakathā ca ahosi.",
  "anya-e0902n1:31_0": "Dhīrassa vigatamohassa,",
  "anya-e0902n1:32_0": "Pabhinnakhīlassa vijitavijayassa;",
  "anya-e0902n1:33_0": "Anīghassa susamacittassa,",
  "anya-e0902n1:34_0": "Vuddhasīlassa sādhupaññassa;",
  "anya-e0902n1:35_0": "Vesamantarassa vimalassa,",
  "anya-e0902n1:36_0": "Bhagavato tassa sāvakohamasmiṁ.",
  "anya-e0902n1:37_0": "Akathaṁ kathissa tusitassa,",
  "anya-e0902n1:38_0": "Vantalokāmisassa muditassa;",
  "anya-e0902n1:39_0": "Katasamaṇassa manujassa,",
  "anya-e0902n1:40_0": "Antimasārīrassa narassa.",
  "anya-e0902n1:41_0": "Anopamassa virajassa,",
  "anya-e0902n1:42_0": "Bhagavato tassa sāvako hamasmi –",
  "anya-e0902n1:43_0": "Taṇhacchidassa buddhassa,",
  "anya-e0902n1:44_0": "Vītadhūmassa anupalittassa.",
  "anya-e0902n1:45_0": "Āhuneyyassa yakkhassa,",
  "anya-e0902n1:46_0": "Uttamapuggalassa atulassa;",
  "anya-e0902n1:47_0": "Mahato yasaggapattassa,",
  "anya-e0902n1:48_0": "Bhagavato tassa sāvako hamasmi –",
  "anya-e0902n1:49_0": "Kukkuravatikasutta",
  "anya-e0902n1:50_0": "Pucchā – kukkuravatikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:51_0": "Vissajjanā –",
  "anya-e0902n1:51_1": "koliyesu bhante haliddavasane nāma koliyānaṁ nigame puṇṇañca koliyaputtaṁ govatikaṁ acelañca seniyaṁ kukkuravatikaṁ ārabbha bhāsitaṁ.",
  "anya-e0902n1:51_2": "Puṇṇo bhante koliya putto govatiko bhagavantaṁ etadavoca ‘‘ayaṁ bhante acelo seniyo kukkuravatiko dukkarakārako chamānikkhittaṁ bhojanaṁ bhuñjati,",
  "anya-e0902n1:51_3": "tassa taṁ kukkuravataṁ dīgharattaṁ samattaṁ samādinnaṁ,",
  "anya-e0902n1:51_4": "tassa kā gati,",
  "anya-e0902n1:51_5": "ko abhisamparāyo’’ti,",
  "anya-e0902n1:51_6": "tasmiṁ bhante vatthusmiṁ bhāsitaṁ.",
  "anya-e0902n1:52_0": "Abhayarājakumārasutta",
  "anya-e0902n1:53_0": "Pucchā –",
  "anya-e0902n1:53_1": "tenāvuso jānatā…pe…",
  "anya-e0902n1:53_2": "sammāsambuddhena abhayarājakumārasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:54_0": "Vissajjanā –",
  "anya-e0902n1:54_1": "rājagahe me bhante abhayaṁ rājakumāraṁ ārabbha bhāsitaṁ.",
  "anya-e0902n1:54_2": "Abhayo bhante rājakumāro bhagavantaṁ upasaṅkamitvā etadavoca ‘‘bhāseyya nu kho bhante tathāgato taṁ vācaṁ,",
  "anya-e0902n1:54_3": "yā sā vācā paresaṁ appiyā amanāpā’’ti,",
  "anya-e0902n1:54_4": "tasmiṁ bhante vatthusmiṁ bhāsitaṁ.",
  "anya-e0902n1:55_0": "Bahuvedanīyasutta",
  "anya-e0902n1:56_0": "Pucchā – bahuvedanīyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:57_0": "Vissajjanā –",
  "anya-e0902n1:57_1": "sāvatthiyaṁ bhante āyasmantañca udāyiṁ pañcakaṅgañca thapatiṁ ārabbha bhāsitaṁ,",
  "anya-e0902n1:57_2": "pañcakaṅgo bhante thapati āyasmantaṁ udāyiṁ upasaṅkamitvā vedanaṁ pucchi,",
  "anya-e0902n1:57_3": "āyasmā bhante udāyī pañcakaṅgaṁ thapatiṁ etadavoca ‘‘tisso kho thapati vedanā vuttā bhagavatā sukhā vedanā dukkhā vedanā adukkhamasukhā vedanā’’ti.",
  "anya-e0902n1:57_4": "Evaṁ vutte bhante pañcakaṅgo thapati āyasmantaṁ udāyiṁ etadavoca ‘‘na kho bhante udāyi tisso vedanā vuttā bhagavatā,",
  "anya-e0902n1:57_5": "dve vedanā vuttā bhagavatā sukhā vedanā dukkhā vedanā,",
  "anya-e0902n1:57_6": "yāyaṁ bhante adukkhamasukhā vedanā,",
  "anya-e0902n1:57_7": "santasmiṁ esā paṇīte sukhe vuttā bhagavatā’’ti.",
  "anya-e0902n1:57_8": "Neva asakkhi kho bhante āyasmā udāyī pañcakaṅgaṁ thapatiṁ saññāpetuṁ,",
  "anya-e0902n1:57_9": "na pana asakkhi pañcakaṅgo thapati āyasmantaṁ udāyiṁ saññāpetuṁ.",
  "anya-e0902n1:57_10": "Assosi kho āyasmā ānando āyasmato udāyissa pañcakaṅgena thapatinā saddhiṁ imaṁ kathāsallāpaṁ,",
  "anya-e0902n1:57_11": "atha kho bhante āyasmā ānando yāvatako ahosi āyasmato udāyissa pañcakaṅgena thapatinā saddhiṁ kathāsallāpo,",
  "anya-e0902n1:57_12": "taṁ sabbaṁ bhagavato ārocesi.",
  "anya-e0902n1:57_13": "Tasmiṁ bhante vatthusmiṁ bhāsitaṁ.",
  "anya-e0902n1:58_0": "Apaṇṇakasutta",
  "anya-e0902n1:59_0": "Pucchā – apaṇṇakasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:60_0": "Vissajjanā –",
  "anya-e0902n1:60_1": "kosalesu bhante sālāyaṁ nāma kosalānaṁ brāhmaṇagāme sāleyyake brāhmaṇagahapatike ārabbha bhāsitaṁ.",
  "anya-e0902n1:60_2": "Sambahulā bhante aññatitthiyā sāleyyakānaṁ brāhmaṇagahapatikānaṁ attano attano micchādiṭṭhiyo paṭiggaṇhāpesuṁ uggaṇhāpesuṁ.",
  "anya-e0902n1:60_3": "Te pana bhante sāleyyakā brāhmaṇagahapatikā ekadiṭṭhiyampi patiṭṭhātuṁ na sakkhiṁsu.",
  "anya-e0902n1:60_4": "Tasmiṁ bhante vatthusmiṁ bhāsitaṁ.",
  "anya-e0902n1:61_0": "Pucchā – tatra āvuso bhagavatā paṭhamaṁ micchāvādo ca sammāvādo ca kathaṁ vibhajitvā pakāsito.",
  "anya-e0902n1:62_0": "Vissajjanā –",
  "anya-e0902n1:62_1": "tatra bhante bhagavatā ‘‘santi gahapatayo eke samaṇabrāhmaṇā evaṁvādino evaṁdiṭṭhino natthi dinnaṁ natthi",
  "anya-e0902n1:62_2": "yiṭṭhaṁ natthi hutaṁ natthi sukatadukkaṭānaṁ kammānaṁ phalaṁ vipāko’’ti evamādinā paṭhamaṁ micchāvādo",
  "anya-e0902n1:62_3": "ca sammāvādo ca vibhajitvā pakāsito.",
  "anya-e0902n1:63_0": "Pucchā – tattha āvuso bhagavatā micchāvādīnañca doso sammāvādīnañca guṇo kathaṁ vicāretvā pakāsito.",
  "anya-e0902n1:64_0": "Vissajjanā –",
  "anya-e0902n1:64_1": "tattha bhante bhagavatā ‘‘tatra gahapatayo yete samaṇabrāhmaṇā evaṁvādino evaṁdiṭṭhino natthi dinnaṁ",
  "anya-e0902n1:64_2": "natthi yiṭṭhaṁ natthi hutaṁ natthi sukatadukkaṭānaṁ kammānaṁ phalaṁ vipāko’’ti evamādinā bhante micchāvādīnañca",
  "anya-e0902n1:64_3": "doso sammāvādīnañca guṇo bhagavatā vicāretvā pakāsito.",
  "anya-e0902n1:65_0": "Pucchā – kathañcāvuso tattha bhagavatā viññuno purisapuggalassa paṭisañcikkhaṇā pakāsitā.",
  "anya-e0902n1:66_0": "Vissajjanā –",
  "anya-e0902n1:66_1": "tatra gahapatayo viññū puriso iti paṭisañcikkhatīti evamādinā bhante tattha bhagavatā viññuno purisapuggalassa paṭisañcikkhaṇā pakāsitā.",
  "anya-e0902n1:67_0": "Pucchā –",
  "anya-e0902n1:67_1": "kathañcāvuso bhagavatā aññesupi micchāvādasammāvādesu apaṇṇakapaṭipadā vicāretvā pakāsitā,",
  "anya-e0902n1:67_2": "taṁ saṅkhepato kathesi.",
  "anya-e0902n1:68_0": "Vissajjanā –",
  "anya-e0902n1:68_1": "yatheva bhante paṭhame vāde,",
  "anya-e0902n1:68_2": "evameva kho bhante akiriyavādādīsu catūsu ca micchāvādesu dosaṁ kiriyavādādīsu ca catūsu sammāvādesu guṇaṁ,",
  "anya-e0902n1:68_3": "tattha ca viññuno purisassa paṭisañcikkhaṇākāraṁ dassetvā bhagavatā apaṇṇakapaṭipadā pakāsitā.",
  "anya-e0902n1:69_0": "Ambalaṭṭhikarāhulovādasutta",
  "anya-e0902n1:70_0": "Pucchā – ambalaṭṭhikarāhulovādasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:71_0": "Vissajjanā – rājagahe bhante āyasmantaṁ rāhulaṁ ārabbha bhāsitaṁ.",
  "anya-e0902n1:72_0": "Mahārāhulovādasutta",
  "anya-e0902n1:73_0": "Pucchā – mahārāhulovādasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:74_0": "Vissajjanā –",
  "anya-e0902n1:74_1": "sāvatthiyaṁ bhante āyasmantaṁ rāhulaṁ ārabbha bhāsitaṁ.",
  "anya-e0902n1:74_2": "Āyasmā bhante rāhulo bhagavato ceva attano ca attabhāvasampattiṁ nissāya gehassitaṁ chandarāgaṁ uppādesi.",
  "anya-e0902n1:74_3": "Tasmiṁ bhante vatthusmiṁ bhāsitaṁ.",
  "anya-e0902n1:75_0": "Cūḷamālukyasutta",
  "anya-e0902n1:76_0": "Pucchā – cūḷamālukyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:77_0": "Vissajjanā –",
  "anya-e0902n1:77_1": "sāvatthiyaṁ bhante āyasmantaṁ mālukyaputtaṁ ārabbha bhāsitaṁ.",
  "anya-e0902n1:77_2": "Āyasmā bhante mālukyaputto attano pavivittassa rahogatassa paṭisallīnassa cetaso parivitakkaṁ bhagavato ārocesi.",
  "anya-e0902n1:77_3": "Tasmiṁ bhante vatthusmiṁ bhāsitaṁ.",
  "anya-e0902n1:78_0": "Mahāmālukyasutta",
  "anya-e0902n1:79_0": "Pucchā – mahāmālukyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:80_0": "Vissajjanā – tasmiṁyeva bhante sāvatthiyaṁ āyasmantaṁ mahāmālukyaputtaṁ ārabbha bhāsitaṁ.",
  "anya-e0902n1:81_0": "Bhaddālisutta",
  "anya-e0902n1:82_0": "Pucchā –",
  "anya-e0902n1:82_1": "tenāvuso bhagavatā…pe…",
  "anya-e0902n1:82_2": "sammāsambuddhena bhaddālisuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:83_0": "Vissajjanā –",
  "anya-e0902n1:83_1": "sāvatthiyaṁ bhante āyasmantaṁ bhaddāliṁ ārabbha bhāsitaṁ.",
  "anya-e0902n1:83_2": "Āyasmā bhante bhaddāli bhagavatā sikkhāpade paññāpiyamāne bhikkhusaṅghe sikkhaṁ samādiyamāne anussāhaṁ pavedesi.",
  "anya-e0902n1:83_3": "Tasmiṁ bhante vatthusmiṁ bhāsitaṁ.",
  "anya-e0902n1:84_0": "Accayo maṁ bhante accagamā yathābālaṁ yathāmūḷhaṁ yathāakusalaṁ,",
  "anya-e0902n1:84_1": "yohaṁ bhagavatā sikkhāpade paññāpiyamāne bhikkhusaṅghe sikkhaṁ samādiyamāne anussāhaṁ pavedesiṁ,",
  "anya-e0902n1:84_2": "tassa me bhante bhagavā accayaṁ accayato paṭiggaṇhātu āyatiṁ saṁvarāya –",
  "anya-e0902n1:85_0": "Pucchā –",
  "anya-e0902n1:85_1": "atha kho āvuso āyasmā bhaddāli bhagavantaṁ kīdisaṁ pañhaṁ pucchi,",
  "anya-e0902n1:85_2": "kathañcassa bhagavā taṁ vibhajitvā byākāsi.",
  "anya-e0902n1:86_0": "Vissajjanā –",
  "anya-e0902n1:86_1": "atha kho bhante āyasmā bhaddāli ‘‘ko nu kho bhante hetu,",
  "anya-e0902n1:86_2": "ko paccayo,",
  "anya-e0902n1:86_3": "yena midhekaccaṁ bhikkhuṁ pasayu pasayu kāraṇaṁ karontī’’ti evamādinā bhagavantaṁ pañhaṁ apucchi.",
  "anya-e0902n1:86_4": "Bhagavā ca bhante ‘‘idha bhaddāli ekacco bhikkhu abhiṇhāpattiko hoti,",
  "anya-e0902n1:86_5": "āpattibahulo’’ evamādinā āyasmato bhaddālissa vibhajitvā byākāsi.",
  "anya-e0902n1:87_0": "Pucchā –",
  "anya-e0902n1:87_1": "tadāpi kho āvuso āyasmā bhaddāli punapi bhagavantaṁ kīdisaṁ pañhaṁ pucchi,",
  "anya-e0902n1:87_2": "kathañcassa bhagavā tampi vibhajitvā byākāsi.",
  "anya-e0902n1:88_0": "Vissajjanā –",
  "anya-e0902n1:88_1": "tadāpi bhante āyasmā bhaddāli ‘‘ko nu kho bhante hetu,",
  "anya-e0902n1:88_2": "ko paccayo,",
  "anya-e0902n1:88_3": "yena pubbe appatarāni ceva sikkhāpadāni ahesuṁ,",
  "anya-e0902n1:88_4": "bahutarā ca bhikkhū aññāya saṇḍahiṁsu.",
  "anya-e0902n1:88_5": "Ko pana bhante hetu,",
  "anya-e0902n1:88_6": "ko paccayo yena etarahi bahutarāni ceva sikkhāpadāni honti appatarā ca bhikkhū aññāya saṇḍahantī’’ti bhagavantaṁ punapi pañhaṁ apucchi.",
  "anya-e0902n1:88_7": "Bhagavā ca bhante ‘‘evametaṁ bhaddāli hoti,",
  "anya-e0902n1:88_8": "sattesu hāyamānesu saddhamme antaradhāyamāne bahutarāni honti appatarā ca bhikkhū aññāya saṇḍahantī’’ti,",
  "anya-e0902n1:88_9": "evamādinā āyasmato bhaddālissa vibhajitvā vibhajitvā byākatā.",
  "anya-e0902n1:89_0": "Laṭukikopamasutta",
  "anya-e0902n1:90_0": "Pucchā – laṭukikopamasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:91_0": "Vissajjanā –",
  "anya-e0902n1:91_1": "aṅguttarāpesu bhante āpaṇe nāma aṅguttarāpānaṁ nigame āyasmantaṁ udāyiṁ ārabbha bhāsitaṁ.",
  "anya-e0902n1:91_2": "Āyasmā bhante udāyī bhagavantaṁ upasaṅkamitvā etadavoca ‘‘idha mayhaṁ bhante rahogatassa paṭisallīnassa",
  "anya-e0902n1:91_3": "evaṁ cetaso parivitakko udapādi ‘‘bahūnaṁ vata no bhagavā dukkhadhammānaṁ apahattā,",
  "anya-e0902n1:91_4": "bahūnaṁ vata no bhagavā sukhadhammānaṁ upahattā,",
  "anya-e0902n1:91_5": "bahūnaṁ vata no bhagavā akusalānaṁ dhammānaṁ apahattā,",
  "anya-e0902n1:91_6": "bahūnaṁ vata no bhagavā kusalānaṁ dhammānaṁ upahattā’ti’’.",
  "anya-e0902n1:91_7": "Tasmiṁ bhante vatthusmiṁ bhāsitaṁ.",
  "anya-e0902n1:92_0": "Pucchā – atha kho āvuso bhagavā kīdisī upamāyo dassetvā bhikkhūnaṁ ovādaṁ adāsi.",
  "anya-e0902n1:93_0": "Vissajjanā –",
  "anya-e0902n1:93_1": "atha kho bhante bhagavā laṭukikopamaṁ hatthināgopamaṁ daliddapurisopamaṁ gahapatikopamanti catasso upamāyo dassetvā bhikkhūnaṁ ovādamadāsi.",
  "anya-e0902n1:94_0": "Pucchā –",
  "anya-e0902n1:94_1": "evañcāvuso bhagavā catūhi upamāhi bhikkhūnaṁ ovādaṁ datvā kathaṁ uttari dhammadesanaṁ pavaḍḍhesi.",
  "anya-e0902n1:95_0": "Vissajjanā –",
  "anya-e0902n1:95_1": "evaṁ kho bhante bhagavā catūhi upamāhi bhikkhūnaṁ ovādaṁ datvā ‘‘cattāro me udāyi puggalā santo saṁvijjamānā",
  "anya-e0902n1:95_2": "lokasmiṁ’’nti evamādinā uttari bhikkhūnaṁ dhammakathaṁ pavaḍḍhesi.",
  "anya-e0902n1:96_0": "Cātumasutta",
  "anya-e0902n1:97_0": "Pucchā – cātumasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:98_0": "Vissajjanā –",
  "anya-e0902n1:98_1": "cātumāyaṁ bhante āyasmantānaṁ sāriputtamoggalānattherānaṁ saddhivihārike adhunā pabbajite sambahule bhikkhū ārabbha bhāsitaṁ.",
  "anya-e0902n1:98_2": "Sāriputtamoggallānappamukhāni bhante pañcamattāni bhikkhusatāni cātumaṁ anuppattāni honti bhagavantaṁ dassanāya,",
  "anya-e0902n1:98_3": "te ca āgantukā bhikkhū nevāsikehi bhikkhūhi saddhiṁ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā ahesuṁ.",
  "anya-e0902n1:98_4": "Tasmiṁ bhante vatthusmiṁ bhāsitaṁ.",
  "anya-e0902n1:99_0": "Pucchā – kathañcāvuso tattha bhagavā bhikkhūnaṁ ovādaṁ adāsi.",
  "anya-e0902n1:100_0": "Vissajjanā –",
  "anya-e0902n1:100_1": "cattārimāni bhikkhave bhayāni udakorohante pātikaṅkhitabbānīti evamādinā bhante bhagavā tattha bhikkhūnaṁ ovādaṁ adāsi.",
  "anya-e0902n1:101_0": "Naḷakapānasutta",
  "anya-e0902n1:102_0": "Pucchā – naḷakapānasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:103_0": "Vissajjanā –",
  "anya-e0902n1:103_1": "naḷakapāne bhante anuruddhattherappamukhe sambahule abhiññāte abhiññāte kulaputte ārabbha bhāsitaṁ.",
  "anya-e0902n1:104_0": "Goliyānisutta",
  "anya-e0902n1:105_0": "Pucchā – goliyānisuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:106_0": "Vissajjanā –",
  "anya-e0902n1:106_1": "rājagahe bhante āyasmantaṁ goliyāniṁ ārabbha āyasmatā sāriputtattherena dhammasenāpatinā bhāsitaṁ.",
  "anya-e0902n1:106_2": "Āyasmā bhante goliyāni āraññiko padasamācāro saṅghamajjhe osaṭo hoti kenacideva karaṇīyena,",
  "anya-e0902n1:106_3": "tasmiṁ bhante vatthusmiṁ bhāsitaṁ.",
  "anya-e0902n1:107_0": "Kīṭāgirisutta",
  "anya-e0902n1:108_0": "Pucchā –",
  "anya-e0902n1:108_1": "tenāvuso bhagavatā…pe…",
  "anya-e0902n1:108_2": "sammāsambuddhena kīṭāgirisuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:109_0": "Vissajjanā –",
  "anya-e0902n1:109_1": "kāsīsu bhante kīṭāgirismiṁ kāsīnaṁ nigame assajipunabbasuke bhikkhū ārabbha bhāsitaṁ.",
  "anya-e0902n1:109_2": "Assajipunabbasukā bhante bhikkhū bhikkhūhi sahadhammikaṁ vuccamānā evamāhaṁsu ‘‘mayaṁ kho āvuso sāyañceva bhuñjāma pāto ca divā ca vikāle,",
  "anya-e0902n1:109_3": "te mayaṁ sāyañceva bhuñjamānā pāto ca divā ca vikāle appābādhatañca sañjānāma appātaṅkatañca lahuṭṭhānañca balañca phāsuvihārañca,",
  "anya-e0902n1:109_4": "te mayaṁ kiṁ sandiṭṭhikaṁ hitvā kālikaṁ anudhāvissāma,",
  "anya-e0902n1:109_5": "sāyañceva mayaṁ bhuñjissāma pāto ca divā ca vikāle’’ti.",
  "anya-e0902n1:109_6": "Tasmiṁ bhante vatthusmiṁ bhāsitaṁ.",
  "anya-e0902n1:110_0": "Tevijjavacchasutta",
  "anya-e0902n1:111_0": "Pucchā – tevijjavacchasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:112_0": "Vissajjanā –",
  "anya-e0902n1:112_1": "vesāliyaṁ bhante vacchagottaṁ paribbājakaṁ ārabbha bhāsitaṁ.",
  "anya-e0902n1:112_2": "Vacchagotto bhante paribbājako bhagavantaṁ etadavoca ‘‘sutaṁ me bhante samaṇo gotamo sabbaññū sabbadassāvī aparisesaṁ ñāṇadassanaṁ paṭijānāti,",
  "anya-e0902n1:112_3": "carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhita’’nti.",
  "anya-e0902n1:112_4": "Ye te bhante evamāhaṁsu ‘‘samaṇo gotamo sabbaññū sabbadassāvī aparisesaṁ ñāṇadassanaṁ paṭijānāti,",
  "anya-e0902n1:112_5": "carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhita’’nti.",
  "anya-e0902n1:112_6": "Kacci te bhante bhagavato vuttavādino,",
  "anya-e0902n1:112_7": "na ca bhagavantaṁ abhūtena abbhācikkhanti,",
  "anya-e0902n1:112_8": "dhammassa cānudhammaṁ byākaronti,",
  "anya-e0902n1:112_9": "na ca koci sahadhammiko vādānuvādo gārayhaṁ ṭhānaṁ āgacchatī’’ti.",
  "anya-e0902n1:112_10": "Tasmiṁ bhante vatthusmiṁ bhāsitaṁ.",
  "anya-e0902n1:113_0": "Aggivacchasutta",
  "anya-e0902n1:114_0": "Pucchā – aggivacchasuttaṁ panāvuso kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:115_0": "Vissajjanā –",
  "anya-e0902n1:115_1": "sāvatthiyaṁ bhante vacchagottaṁ paribbājakaṁ bhāsitaṁ.",
  "anya-e0902n1:115_2": "Vacchagotto bhante paribbājako bhagavantaṁ upasaṅkamitvā ‘‘kiṁ nu kho bho gotama ‘sassato loko idameva",
  "anya-e0902n1:115_3": "saccaṁ moghamañña’nti evaṁdiṭṭhi bhavaṁ gotamo’’ti evamādikaṁ pañhaṁ apucchi.",
  "anya-e0902n1:115_4": "Tasmiṁ bhante vatthusmiṁ bhāsitaṁ.",
  "anya-e0902n1:116_0": "Mahāvacchasutta",
  "anya-e0902n1:117_0": "Pucchā – mahāvacchasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:118_0": "Vissajjanā –",
  "anya-e0902n1:118_1": "rājagahe bhante vacchagottaṁyeva paribbājakaṁ ārabbha bhāsitaṁ.",
  "anya-e0902n1:118_2": "Vacchagotto bhante paribbājako bhagavantaṁ upasaṅkamitvā etadavoca ‘‘dīgharattāhaṁ bhotā gotamena sahakathī,",
  "anya-e0902n1:118_3": "sādhu me bhavaṁ gotamo saṁkhittena kusalākusalaṁ desetū’’ti.",
  "anya-e0902n1:118_4": "Tasmiṁ bhante vatthusmiṁ bhāsitaṁ.",
  "anya-e0902n1:119_0": "Pucchā –",
  "anya-e0902n1:119_1": "evaṁ vutte kho āvuso vacchagotto paribbājako imasmiṁ dhammavinaye pasanno hutvā kīdisaṁ pasannākāraṁ akāsi,",
  "anya-e0902n1:119_2": "kathañcassa dhammābhisamayo ahosi.",
  "anya-e0902n1:120_0": "Vissajjanā –",
  "anya-e0902n1:120_1": "evaṁ vutte bhante vacchagotto paribbājako ‘‘sace hi bho gotama imaṁ dhammaṁ bhavaṁyeva gotamo ārādhako abhavissa,",
  "anya-e0902n1:120_2": "no ca kho bhikkhū ārādhakā abhavissaṁsu,",
  "anya-e0902n1:120_3": "evamidaṁ brahmacariyaṁ aparipūraṁ abhavissa tenaṅgenā’’ti evamādinā imasmiṁ dhammavinaye pasanno pasannākāramakāsi.",
  "anya-e0902n1:120_4": "Yāva arahattañcassa dhammābhisamayo ahosi.",
  "anya-e0902n1:121_0": "Dīghanakhasutta",
  "anya-e0902n1:122_0": "Pucchā – dīghanakhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:123_0": "Vissajjanā –",
  "anya-e0902n1:123_1": "rājagahe bhante dīghanakhaṁ paribbājakaṁ ārabbha bhāsitaṁ.",
  "anya-e0902n1:123_2": "Dīghanakho bhante paribbājako bhagavantaṁ upasaṅkamitvā etadavoca ‘‘ahañhi bho gotama evaṁvādī evaṁdiṭṭhi sabbaṁ me nakkhamatī’’ti.",
  "anya-e0902n1:123_3": "Tasmiṁ bhante vatthusmiṁ bhāsitaṁ.",
  "anya-e0902n1:124_0": "Pucchā – imasmiṁ ca panāvuso veyyākaraṇasmiṁ bhaññamāne kesaṁ puggalānaṁ visesādhigamo ahosi.",
  "anya-e0902n1:125_0": "Vissajjanā –",
  "anya-e0902n1:125_1": "imasmiñca pana bhante veyyākaraṇasmiṁ bhaññamāne āyasmato sāriputtassa anupādāya āsavehi cittaṁ vimucci,",
  "anya-e0902n1:125_2": "dīghanakhassa pana paribbājakassa tasmiṁyeva āsane virajaṁ vītamalaṁ dhammacakkhuṁ udapādi yaṁkiñci samudayadhammaṁ,",
  "anya-e0902n1:125_3": "sabbaṁ taṁ nirodhadhamma’’nti.",
  "anya-e0902n1:126_0": "Māgaṇḍiyasutta",
  "anya-e0902n1:127_0": "Pucchā – māgaṇḍiyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:128_0": "Vissajjanā –",
  "anya-e0902n1:128_1": "kurūsu bhante kammāsadhamme nāma kurūnaṁ nigame bhāradvāja gottassa brāhmaṇassa agyāgāre tiṇasanthārake māgaṇḍiyaṁ paribbājakaṁ ārabbha bhāsitaṁ.",
  "anya-e0902n1:128_2": "Māgaṇḍiyo bhante paribbājako bhagavantaṁ ‘‘bhūnahu samaṇo gotamo’’ti vadesi,",
  "anya-e0902n1:128_3": "tasmiṁ bhante vaṭṭhusmiṁ bhāsitaṁ.",
  "anya-e0902n1:129_0": "Pucchā –",
  "anya-e0902n1:129_1": "kathañcāvuso bhagavā tattha māgaṇḍiyassa paribbājakassa samanuyuñjitvā samanuyuñjitvā dhammaṁ desesi.",
  "anya-e0902n1:130_0": "Vissajjanā –",
  "anya-e0902n1:130_1": "‘‘cakkhuṁ kho māgaṇḍiya rūpārataṁ rūpasammuditaṁ,",
  "anya-e0902n1:130_2": "taṁ tathāgatassa dantaṁ guttaṁ rakkhitaṁ saṁvutaṁ,",
  "anya-e0902n1:130_3": "tassa ca saṁvarāya dhammaṁ desetī’’ti evamādinā bhante tattha bhagavā māgaṇḍiyassa paribbājakassa samanuyuñjitvā samanuyuñjitvā dhammaṁ desesi.",
  "anya-e0902n1:131_0": "Pucchā –",
  "anya-e0902n1:131_1": "evaṁ kho āvuso māgaṇḍiyena paribbājakena ‘‘nakiñci bho gotamā’’ti yathābhūtaṁ paṭissute kathaṁ bhagavā",
  "anya-e0902n1:131_2": "attanopi na kiñci kenacipi vattabbataṁ pakāsesi.",
  "anya-e0902n1:132_0": "Vissajjanā –",
  "anya-e0902n1:132_1": "evaṁ kho bhante māgaṇḍiyena paribbājakena nakiñci bhogotamāti yathābhūtaṁ paṭissute ‘‘ahaṁ kho pana māgaṇḍiya",
  "anya-e0902n1:132_2": "pubbe agāriyabhūto samāno pañcahi kāmaguṇehi samappito samaṅgībhūto paricāresiṁ cakkhuviññeyyahi rūpehi",
  "anya-e0902n1:132_3": "iṭṭhehi manāpehi piyarūpehi kāmūpasaṁhitehi rajanīyehī’’ti evamādinā bhagavā attanopi na kiñci kenacipi",
  "anya-e0902n1:132_4": "vattabbataṁ pakāsesi.",
  "anya-e0902n1:133_0": "Pucchā –",
  "anya-e0902n1:133_1": "imasmiṁ sutte pariyosānapucchaṁ pucchissāmi imañca panāvuso dhammadesanaṁ sutvā māgaṇḍiyo paribbājako",
  "anya-e0902n1:133_2": "imasmiṁ dhammavinaye pasanno hutvā kīdisaṁ pasannākāramakāsi.",
  "anya-e0902n1:134_0": "Vissajjanā –",
  "anya-e0902n1:134_1": "imaṁ ca pana bhante dhammadesanaṁ sutvā māgaṇḍiyo paribbājako ‘abhikkantaṁ bho gotama abhikkantaṁ bho",
  "anya-e0902n1:134_2": "gotamā’’ti evamādinā imasmiṁ dhammavinaye pasanno pasannākāramakāsi.",
  "anya-e0902n1:135_0": "Sandakasutta",
  "anya-e0902n1:136_0": "Pucchā – sandakasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:137_0": "Vissajjanā –",
  "anya-e0902n1:137_1": "kosambiyaṁ bhante sandakaṁ paribbājakaṁ ārabbha āyasmatā ānandattherena dhammabhaṇḍāgārikena bhāsitaṁ.",
  "anya-e0902n1:137_2": "Sandako bhante paribbājako āyasmantaṁ ānandaṁ etadavoca ‘‘sādhuvata bhavantaṁyeva ānandaṁ paṭibhātu sake ācariya ke dhammikathā’’ti,",
  "anya-e0902n1:137_3": "tasmiṁ bhante vatthusmiṁ bhāsitaṁ.",
  "anya-e0902n1:138_0": "Pucchā –",
  "anya-e0902n1:138_1": "kathañcāvuso tattha cattāro abrahmacariyavāsā āyasmatā ānandattherena dhammabhaṇḍāgārikena vicāretvā pakāsitā.",
  "anya-e0902n1:139_0": "Vissajjanā –",
  "anya-e0902n1:139_1": "idha sandaka ekacco satthā evaṁvādī hoti evaṁdiṭṭhi natthi dinnaṁ,",
  "anya-e0902n1:139_2": "natthi yiṭṭhaṁ,",
  "anya-e0902n1:139_3": "natthi hutaṁ,",
  "anya-e0902n1:139_4": "natthi sukatadukkaṭānaṁ kammānaṁ phalaṁvipāko,",
  "anya-e0902n1:139_5": "natthi ayaṁloko,",
  "anya-e0902n1:139_6": "natthi paroloko,",
  "anya-e0902n1:139_7": "natthi mātā,",
  "anya-e0902n1:139_8": "natthi pitā,",
  "anya-e0902n1:139_9": "natthi sattā opapātikāti",
  "anya-e0902n1:140_0": "Evamādinā bhante tattha āyasmatā ānandattherena dhammabhaṇḍāgārikena cattāro abrahmacariyavāsā vicāretvā pakāsitā.",
  "anya-e0902n1:141_0": "Pucchā –",
  "anya-e0902n1:141_1": "kathañcāvuso tattha cattāri anassāsikāni brahmacariyāni āyasmatā ānandattherena dhammabhaṇḍāgārikena vicāretvā pakāsitāni.",
  "anya-e0902n1:142_0": "Vissajjanā –",
  "anya-e0902n1:142_1": "idha sandaka ekacco satthā sabbaññū sabbadassāvī aparisesaṁ ñāṇadassanaṁ paṭijānāti ‘‘carato ca me tiṭṭhato",
  "anya-e0902n1:142_2": "ca suttassa ca jāgarassa ca satataṁ samitaṁ ñāṇadassanaṁ paccupaṭṭhita’’nti evamādinā bhante tattha āyasmatā",
  "anya-e0902n1:142_3": "ānandattherena dhammabhaṇḍāgārikena cattāri anassāsikāni brahmacariyāni vibhajitvā pakāsitāni.",
  "anya-e0902n1:143_0": "Pucchā – atha",
  "anya-e0902n1:144_0": "Kho āvuso sandako paribbājako āyasmantaṁ ānandattheraṁ kathaṁ pucchi,",
  "anya-e0902n1:144_1": "tathañcassāyasmānandatthero byākāsi.",
  "anya-e0902n1:145_0": "Vissajjanā –",
  "anya-e0902n1:145_1": "atha kho bhante sandako paribbājako ‘‘so pana bho ānanda satthā kiṁvādī kiṁ akkhāyī’’ti evamādinā āyasmantaṁ ānandattheraṁ pucchi,",
  "anya-e0902n1:145_2": "āyasmā ca bhante ānandatthero ‘‘idha sandaka tathāgato loke uppajjati arahaṁ sammāsambuddho vijjācaraṇasampanno’’ti",
  "anya-e0902n1:145_3": "evamādinā sandakassa paribbājakassa vibhajitvā vibhajitvā byākāsi.",
  "anya-e0902n1:146_0": "Pucchā –",
  "anya-e0902n1:146_1": "imañca panāvuso dhammadesanaṁ sutvā sandako paribbājako imasmiṁ dhammavinaye pasanno kīdisaṁ pasannākāramakāsi.",
  "anya-e0902n1:147_0": "Vissajjanā –",
  "anya-e0902n1:147_1": "imañca bhante dhammadesanaṁ sutvā sandako paribbājako ‘‘acchariyaṁ bho ānanda,",
  "anya-e0902n1:147_2": "abbhutaṁ bho ānanda,",
  "anya-e0902n1:147_3": "na ca nāma sadhammokkaṁsanā bhavissati,",
  "anya-e0902n1:147_4": "na paradhammavambhanā,",
  "anya-e0902n1:147_5": "āyatane ca dhammadesanā,",
  "anya-e0902n1:147_6": "tāva bahukā ca niyyātāro paññāyissantī’’ti evamādinā imasmiṁ dhammavinaye pasanno pasannākāramakāsi.",
  "anya-e0902n1:148_0": "Mahāsakuludāyīsutta",
  "anya-e0902n1:149_0": "Pucchā – mahāsakuludāyisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:150_0": "Vissajjanā –",
  "anya-e0902n1:150_1": "rājagahe bhante sakuludāyiṁ paribbājakaṁ ārabbha bhāsitaṁ.",
  "anya-e0902n1:150_2": "Sakuludāyī bhante paribbājako purimāni divasāni purimatarāni kotūhalasālāyaṁ nānātitthiyānaṁ samaṇabrāhmaṇānaṁ",
  "anya-e0902n1:150_3": "yāvatako ahosi bhagavantañca cha ca satthāro ārabbha kathāsallāpo,",
  "anya-e0902n1:150_4": "taṁ sabbaṁ bhagavato ārocesi.",
  "anya-e0902n1:150_5": "Tasmiṁ bhante vatthusmiṁ bhāsitaṁ.",
  "anya-e0902n1:151_0": "Samaṇamuṇḍikasutta",
  "anya-e0902n1:152_0": "Pucchā – samaṇamuṇḍikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:153_0": "Vissajjanā –",
  "anya-e0902n1:153_1": "sāvatthiyaṁ bhante uggāhamāna paribbājakaṁ samaṇamuṇḍikāputtaṁ ārabbha bhāsitaṁ.",
  "anya-e0902n1:153_2": "Uggāhamāno bhante paribbājako samaṇamuṇḍikāputto pañcakaṅgaṁ tapatiṁ etadavoca ‘‘catūhi kho ahaṁ gahapati",
  "anya-e0902n1:153_3": "dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ",
  "anya-e0902n1:153_4": "ayojjha’’nti,",
  "anya-e0902n1:153_5": "tasmiṁ bhante vatthusmiṁ bhāsitaṁ.",
  "anya-e0902n1:154_0": "Cūḷasakuludāyīsutta",
  "anya-e0902n1:155_0": "Pucchā – cūḷasakuludāyīsuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:156_0": "Vissajjanā –",
  "anya-e0902n1:156_1": "rājagahe bhante sakuludāyiṁ paribbājakaṁ ārabbha bhāsitaṁ,",
  "anya-e0902n1:156_2": "sakuludāyī bhante paribbājako bhagavantaṁ etadavoca ‘‘yadāhaṁ bhante imaṁ parisaṁ anupasaṅkanto homi,",
  "anya-e0902n1:156_3": "athāyaṁ parisā anekavihitaṁ tiracchānakathaṁ kathenti nisinnā hoti.",
  "anya-e0902n1:156_4": "Yadā ca kho ahaṁ bhante imaṁ parisaṁ upasaṅkamanto homi,",
  "anya-e0902n1:156_5": "athāyaṁ parisā mamaññeva mukhaṁ ullokentī nisinnā hoti ‘yaṁ no samaṇo udāyī dhammaṁ bhāsissati,",
  "anya-e0902n1:156_6": "taṁ sossāmā’ti,",
  "anya-e0902n1:156_7": "yadā pana bhante bhagavā imaṁ parisaṁ upasaṅkanto hoti,",
  "anya-e0902n1:156_8": "athāhañceva ayañca parisā bhagavato mukhaṁ ullokentā nisinnā homa yaṁ no bhagavā dhammaṁ bhāsissati,",
  "anya-e0902n1:156_9": "taṁ sossāmā’’ti,",
  "anya-e0902n1:156_10": "tasmiṁ bhante vatthusmiṁ bhāsitaṁ.",
  "anya-e0902n1:157_0": "Vekhanasasutta",
  "anya-e0902n1:158_0": "Pucchā – vekhanasasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:159_0": "Vissajjanā –",
  "anya-e0902n1:159_1": "sāvatthiyaṁ bhante vekhanasaṁ paribbājakaṁ ārabbha bhāsitaṁ,",
  "anya-e0902n1:159_2": "vekhanaso bhante paribbājako bhagavato santike udānaṁ udānesi ‘‘ayaṁ paramo vaṇṇo ayaṁ paramo vaṇṇo’’ti,",
  "anya-e0902n1:159_3": "tasmiṁ bhante vatthusmiṁ bhāsitaṁ.",
  "anya-e0902n1:160_0": "Ghaṭikārasutta",
  "anya-e0902n1:161_0": "Pucchā – ghaṭikārasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:162_0": "Vissajjanā –",
  "anya-e0902n1:162_1": "kosalesu bhante ghaṭikārassa kumbhakārassa gharavatthupadese āyasmantaṁ ānandaṁ ārabbha bhāsitaṁ.",
  "anya-e0902n1:162_2": "Bhagavā bhante tasmiṁ bhūmipadese sitaṁ pātvākāsi,",
  "anya-e0902n1:162_3": "āyasmā ca ānando bhagavantaṁ etadavoca ‘‘ko nu kho bhante hetu ko paccayo bhagavato sitassa pātukammāya,",
  "anya-e0902n1:162_4": "na akāraṇena tathāgatā sitaṁ pātukarontī’’ti,",
  "anya-e0902n1:162_5": "tasmiṁ bhante vatthusmiṁ bhāsitaṁ.",
  "anya-e0902n1:163_0": "Raṭṭhapālasutta",
  "anya-e0902n1:164_0": "Pucchā – raṭṭhapālasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:165_0": "Vissajjanā –",
  "anya-e0902n1:165_1": "kurūsu bhante rājānaṁ korabyaṁ ārabbha āyasmatā raṭṭhapālattherena bhāsitaṁ.",
  "anya-e0902n1:165_2": "Rājā bhante korabyo āyasmantaṁ raṭṭhapālaṁ etadavoca ‘‘cattārimāni bho raṭṭhapāla pārijuññāni,",
  "anya-e0902n1:165_3": "yehi pārijuññehi samannāgatā idhekacce kesamassuṁ ohāretvā kāsāyāni vatthāni acchādetvā agārasmā anāgāriyaṁ pabbajantī’’ti evamādikaṁ vacanaṁ avoca,",
  "anya-e0902n1:165_4": "tasmiṁ bhante vatthusmiṁ bhāsitaṁ.",
  "anya-e0902n1:166_0": "Pucchā –",
  "anya-e0902n1:166_1": "atha kho āvuso āyasmā raṭṭhapālatthero rañño korabyassa kathaṁ paṭhamaṁ dhammuddesaṁ vitthāretvā pakāsesi.",
  "anya-e0902n1:167_0": "Vissajjanā –",
  "anya-e0902n1:167_1": "atha kho bhante āyasmā raṭṭhapālatthero ‘‘taṁ kiṁ maññasi mahārāja tvaṁ vīsativassuddesikopi paṇṇavīsativassuddesikopi",
  "anya-e0902n1:167_2": "hatthismimpi katāvī assasmimpi katāvī rathasmimpi katāvī dhanusmimpi katāvī tharusmimpi katāvī ūrubalī",
  "anya-e0902n1:167_3": "bāhubalī alamatto saṅgāmāvacaro’’ti evamādinā paṭhamaṁ dhammuddesaṁ vitthāretvā pakāsesi.",
  "anya-e0902n1:168_0": "Pucchā –",
  "anya-e0902n1:168_1": "kathaṁ panāvuso āyasmā raṭṭhapālatthero rañño korabyassa dutiyampi dhammuddesaṁ vitthāretvā pakāsesi.",
  "anya-e0902n1:169_0": "Vissajjanā –",
  "anya-e0902n1:169_1": "‘‘taṁ kiṁ maññasi mahārāja,",
  "anya-e0902n1:169_2": "atthi te koci anusāyiko ābādho’’ti evamādinā bhante āyasmā raṭṭhapālo rañño korabyassa dutiyaṁ dhammuddesaṁ vitthāretvā pakāsesi.",
  "anya-e0902n1:170_0": "Pucchā –",
  "anya-e0902n1:170_1": "kathaṁ panāvuso āyasmā raṭṭhapālatthero rañño korabyassa tatiyampi dhammuddesaṁ vitthāretvā pakāsesi.",
  "anya-e0902n1:171_0": "Vissajjanā –",
  "anya-e0902n1:171_1": "‘‘taṁ kiṁ maññasi mahārāja,",
  "anya-e0902n1:171_2": "yathā tvaṁ etarahi pañcahi kāmaguṇehi samappito samaṅgībhūto paricāresi,",
  "anya-e0902n1:171_3": "lacchasi tvaṁ paratthāpi evamevāhaṁ imeheva pañcahi kāmaguṇehi samappito samaṅgībhūto paricāremī’’ti",
  "anya-e0902n1:171_4": "evamādinā bhante āyasmā raṭṭhapālo rañño korabyassa tatiyaṁ dhammuddesaṁ vitthāretvā pakāsesi.",
  "anya-e0902n1:172_0": "Pucchā –",
  "anya-e0902n1:172_1": "catutthampi kho āvuso dhammuddesaṁ āyasmā raṭṭhapālatthero rañño korabyassa kathaṁ vitthāretvā pakāsesi.",
  "anya-e0902n1:173_0": "Vissajjanā –",
  "anya-e0902n1:173_1": "‘‘taṁ kiṁ maññasi mahārāja,",
  "anya-e0902n1:173_2": "phītaṁ kuruṁ ajjhāvasasī’’ti evamādinā bhante āyasmā raṭṭhapālatthero rañño korabyassa catutthaṁ dhammuddesaṁ vitthāretvā pakāsesi.",
  "anya-e0902n1:174_0": "Maghadevasutta",
  "anya-e0902n1:175_0": "Pucchā – maghadevasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:176_0": "Vissajjanā –",
  "anya-e0902n1:176_1": "mithilāyaṁ bhante maghadevaambavane āyasmantaṁ ānandaṁ ārabbha bhāsitaṁ.",
  "anya-e0902n1:176_2": "Bhagavā bhante aññatarasmiṁ padese sitaṁ pātvākāsi,",
  "anya-e0902n1:176_3": "āyasmā ānando bhagavantaṁ etadavoca ‘‘ko nu kho bhante ko paccayo bhagavato sitassa pātukammāya,",
  "anya-e0902n1:176_4": "na akāraṇena tathāgatā sitaṁ pātukarontī’’ti,",
  "anya-e0902n1:176_5": "tasmiṁ bhante vatthusmiṁ bhāsitaṁ.",
  "anya-e0902n1:177_0": "Madhurasutta",
  "anya-e0902n1:178_0": "Pucchā – madhurasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:179_0": "Vissajjanā –",
  "anya-e0902n1:179_1": "madhurāyaṁ bhante rājānaṁ mādhuraṁ avantiputtaṁ ārabbha āyasmatā mahākaccānattherena bhāsitaṁ,",
  "anya-e0902n1:179_2": "rājā bhante mādhuro avantiputto āyasmantaṁ mahākaccānaṁ etadavoca ‘‘brahmaṇā bho kaccāna evamāhaṁsu brāhmaṇova seṭṭho vaṇṇo,",
  "anya-e0902n1:179_3": "hīno añño vaṇṇo.",
  "anya-e0902n1:179_4": "Brāhmaṇova sukko vaṇṇo,",
  "anya-e0902n1:179_5": "kaṇho añño vaṇṇo.",
  "anya-e0902n1:179_6": "Brāhmaṇāva sujjhanti ,",
  "anya-e0902n1:179_7": "no abrāhmaṇā.",
  "anya-e0902n1:179_8": "Brāhmaṇāva brahmuno puttā orasā mukhato jātā brahmajā brahmanimmitā brahmadāyādāti.",
  "anya-e0902n1:179_9": "Idha bhavaṁ kaccāno kimakkhāyī’’ti.",
  "anya-e0902n1:179_10": "Tasmiṁ bhante vatthusmiṁ bhāsitaṁ.",
  "anya-e0902n1:180_0": "Bodhirājakumārasutta",
  "anya-e0902n1:181_0": "Pucchā – bodhirājakumārasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:182_0": "Vissajjanā –",
  "anya-e0902n1:182_1": "bhaggesu bhante susumāragire bodhiṁ rājakumāraṁ ārabbha bhāsitaṁ.",
  "anya-e0902n1:182_2": "Bodhi bhante rājakumāro bhagavantaṁ etadavoca ‘‘mayaṁ kho bhante evaṁ hoti.",
  "anya-e0902n1:182_3": "Na kho sukhena sukhaṁ adhigantabbaṁ,",
  "anya-e0902n1:182_4": "dukkhena kho sukhaṁ adhigantabba’’nti,",
  "anya-e0902n1:182_5": "tasmiṁ bhante vatthusmiṁ bhāsitaṁ.",
  "anya-e0902n1:183_0": "Pucchā –",
  "anya-e0902n1:183_1": "evaṁ vutte kho āvuso bodhi rājakumāro bhagavantaṁ kathaṁ pucchi,",
  "anya-e0902n1:183_2": "kathañcassa bhagavā byākāsi.",
  "anya-e0902n1:184_0": "Vissajjanā –",
  "anya-e0902n1:184_1": "evaṁ vutte bhante bodhirājakumāro bhagavantaṁ etadavoca ‘‘kīva cirena nu kho bhante bhikkhu tathāgataṁ",
  "anya-e0902n1:184_2": "vināyakaṁ labhamāno yassatthāya kulaputtā sammadeva agārasmā anagāriyaṁ pabbajanti,",
  "anya-e0902n1:184_3": "tadanuttaraṁ brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihareyyā’’ti,",
  "anya-e0902n1:184_4": "bhagavā ca bhante ‘‘tena hi rājakumāra taṁyevettha paṭipucchissāmi,",
  "anya-e0902n1:184_5": "yathā te khameyya,",
  "anya-e0902n1:184_6": "tathā naṁ byākareyyāsī’’ti,",
  "anya-e0902n1:184_7": "evamādinā vibhajitvā byākāsi.",
  "anya-e0902n1:185_0": "Pucchā –",
  "anya-e0902n1:185_1": "imañca panāvuso dhammadesanaṁ sutvā bodhirājakumāro imissaṁ dhammadesanāyaṁ pasanno kīdisaṁ pasannākāramakāsi.",
  "anya-e0902n1:186_0": "Vissajjanā –",
  "anya-e0902n1:186_1": "imañca pana bhante dhammadesanaṁ sutvā bodhirājakumāro ‘‘aho buddho aho dhammo aho dhammassa svākkhātatā,",
  "anya-e0902n1:186_2": "yatra hi nāma sāyamanusiṭṭho,",
  "anya-e0902n1:186_3": "pāto visesaṁ adhigamissati,",
  "anya-e0902n1:186_4": "pātamanusiṭṭho sāyaṁ visesaṁ adhigamissatī’’ti evamādinā imissaṁ dhammadesanāyaṁ pasanno pasannākāramakāsi.",
  "anya-e0902n1:187_0": "Aṅgulimālasutta",
  "anya-e0902n1:188_0": "Pucchā – aṅgulimālasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:189_0": "Vissajjanā –",
  "anya-e0902n1:189_1": "sāvatthiyaṁ bhante āyasmantaṁ aṅgulimālattheraṁ ārabbha bhāsitaṁ.",
  "anya-e0902n1:189_2": "Āyasmā bhante aṅgulimālatthero bhagavantaṁ etadavoca ‘‘idhāhaṁ bhante pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁ,",
  "anya-e0902n1:189_3": "addasaṁ kho ahaṁ bhante sāvatthiyaṁ sapadānaṁ piṇḍāya caramāno aññataraṁ itthiṁ mūḷhagabbhaṁ vighātagabbhaṁ",
  "anya-e0902n1:189_4": "disvāna mayhaṁ etadahosi ‘‘kilissanti vata bho sattā,",
  "anya-e0902n1:189_5": "kilissanti vata bho sattā’’ti,",
  "anya-e0902n1:189_6": "tasmiṁ bhante vatthusmiṁ bhāsitaṁ.",
  "anya-e0902n1:190_0": "Piyajātikasutta",
  "anya-e0902n1:191_0": "Pucchā – piyajātikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:192_0": "Vissajjanā –",
  "anya-e0902n1:192_1": "sāvatthiyaṁ bhante aññataraṁ gahapatiṁ ārabbha bhāsitaṁ,",
  "anya-e0902n1:192_2": "sāvatthiyaṁ bhante aññatarassa gahapatissa ekaputtako piyo manāpo kālaṅkato hoti,",
  "anya-e0902n1:192_3": "tassa kālaṁ kiriyāya neva kammantā paṭibhanti,",
  "anya-e0902n1:192_4": "na bhattaṁ paṭibhāti,",
  "anya-e0902n1:192_5": "so āḷāhanaṁ gantvā kandati ‘‘kahaṁ ekaputtaka kahaṁ ekaputtakā’’ti,",
  "anya-e0902n1:192_6": "tasmiṁ bhante vatthusmiṁ bhāsitaṁ.",
  "anya-e0902n1:193_0": "Bāhitikasutta",
  "anya-e0902n1:194_0": "Pucchā – bāhitika suttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:195_0": "Vissajjanā –",
  "anya-e0902n1:195_1": "sāvatthiyaṁ bhante rājānaṁ pasenadiṁ kosalaṁ ārabbha āyasmatā ānandattherena dhammabhaṇḍāgārikena bhāsitaṁ.",
  "anya-e0902n1:195_2": "Rājā bhante pasenadi kosalo āyasmantaṁ ānandaṁ etadavoca ‘‘kiṁ nu kho bhante ānanda sobhagavā tathārūpaṁ kāyasamācāraṁ samācareyya,",
  "anya-e0902n1:195_3": "yvassa kāyasamācāro opārambho samaṇehi brāhmaṇehī’’ti,",
  "anya-e0902n1:195_4": "tasmiṁ bhante vatthusmiṁ bhāsitaṁ.",
  "anya-e0902n1:196_0": "Dhammacetiyasutta",
  "anya-e0902n1:197_0": "Pucchā – dhammacetiyasuttaṁ panāvuso bhagavatā kattha kena saddhiṁ bhāsitaṁ.",
  "anya-e0902n1:198_0": "Vissajjanā –",
  "anya-e0902n1:198_1": "sakkesu bhante medāḷupe nāma sakyānaṁ nigame raññā pasenadinā kosalena saddhiṁ bhāsitaṁ.",
  "anya-e0902n1:199_0": "Kaṇṇakatthalasutta",
  "anya-e0902n1:200_0": "Pucchā – kaṇṇakatthalasuttaṁ panāvuso bhagavatā kattha kena saddhiṁ bhāsitaṁ.",
  "anya-e0902n1:201_0": "Vissajjanā – uruññāyaṁ bhante kaṇṇakatthale migadāye raññā pasenadinā kosalena saddhiṁ bhāsitaṁ.",
  "anya-e0902n1:202_0": "Brahmāyusutta",
  "anya-e0902n1:203_0": "Pucchā –",
  "anya-e0902n1:203_1": "tenāvuso bhagavatā…pe…",
  "anya-e0902n1:203_2": "sammāsambuddhena brahmāyusuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:204_0": "Vissajjanā –",
  "anya-e0902n1:204_1": "videhesu bhante mithilāyaṁ maghadevaambavane brahmāyuṁ brāhmaṇaṁ ārabbha bhāsitaṁ.",
  "anya-e0902n1:204_2": "Brahmāyu bhante brāhmaṇo bhagavantaṁ upasaṅkamitvā aṭṭhapañhāni pucchi,",
  "anya-e0902n1:204_3": "tasmiṁ bhante vatthusmiṁ bhāsitaṁ.",
  "anya-e0902n1:205_0": "Pucchā –",
  "anya-e0902n1:205_1": "tattha āvuso uttaro māṇavo kathaṁ bhagavato dvattiṁsamahāpurisalakkhaṇehi samannāgatataṁ attano ācariyassa brahmāyussa brāhmaṇassa sampaṭivedesi.",
  "anya-e0902n1:206_0": "Vissajjanā –",
  "anya-e0902n1:206_1": "tattha bhante uttaro māṇavo ‘‘suppatiṭṭhitapādo kho pana so bhavaṁ gotamo,",
  "anya-e0902n1:206_2": "idampi tassa bhoto gotamassa mahāpurisassa mahāpurisalakkhaṇaṁ bhavatī’’ti evamādinā bhagavato dvattiṁsamahāpurisalakkhaṇehi",
  "anya-e0902n1:206_3": "samannāgatataṁ attano ācariyassa brahmāyussa brāhmaṇassa sampaṭivedesi.",
  "anya-e0902n1:207_0": "Pucchā –",
  "anya-e0902n1:207_1": "aparampi āvuso uttaro māṇavo bhagavato gamanakāle kīdisaṁ pāsādikaṁ ākāraṁ disvā ca sallakkhetvā ca attano",
  "anya-e0902n1:207_2": "ācariyassa brahmāyussa brāhmaṇassa sampaṭivedesi.",
  "anya-e0902n1:208_0": "Vissajjanā –",
  "anya-e0902n1:208_1": "aparampi bhante uttaro māṇavo bhagavato gamanakāle paṭhamaṁ dakkhiṇaṁ pāduddharaṇādikaṁ ākāraṁ disvā",
  "anya-e0902n1:208_2": "ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:209_0": "Pucchā –",
  "anya-e0902n1:209_1": "aparampi āvuso uttaro māṇavo bhagavato antaragharaṁ pavisanakāle kīdisaṁ pāsādikaṁ ākāraṁ disvā ca sallakkhetvā",
  "anya-e0902n1:209_2": "ca attano ācariyassa brahmāyussa brāhmaṇassa sampaṭivedesi.",
  "anya-e0902n1:210_0": "Vissajjanā –",
  "anya-e0902n1:210_1": "aparampi bhante uttaro māṇavo bhagavato antaragharaṁ pavisanakāle na kāyassa unnamanādikaṁ pāsādikaṁ",
  "anya-e0902n1:210_2": "disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:211_0": "Pucchā –",
  "anya-e0902n1:211_1": "aparampi āvuso uttaro māṇavo bhagavato bhojanakāle kīdisaṁ pāsādikaṁ ākāraṁ disvā ca sallakkhetvā ca",
  "anya-e0902n1:211_2": "attano ācariyassa brahmāyussa brāhmaṇassa sampaṭivedesi.",
  "anya-e0902n1:212_0": "Vissajjanā –",
  "anya-e0902n1:212_1": "aparampi bhante uttaro māṇavo bhagavato bhojanakāle pattodakādikaṁ paṭiggahaṇādikāle na pattassa unnamanādikaṁ",
  "anya-e0902n1:212_2": "bhagavato pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:213_0": "Pucchā –",
  "anya-e0902n1:213_1": "aparampi āvuso uttaro māṇavo bhagavato bhuttāvikāle kīdisaṁ pāsādikaṁ ākāraṁ disvā ca sallakkhetvā ca",
  "anya-e0902n1:213_2": "attano ācariyassa brahmāyussa brāhmaṇassa sampaṭivedesi.",
  "anya-e0902n1:214_0": "Vissajjanā –",
  "anya-e0902n1:214_1": "aparampi bhante uttaro māṇavo bhagavato bhuttāvikāle pattodanādikaṁ paṭiggaṇhādikāle na pattassa unnamanādikaṁ",
  "anya-e0902n1:214_2": "pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:215_0": "Pucchā –",
  "anya-e0902n1:215_1": "aparampi āvuso uttaro māṇavo bhagavato cīvaradhāraṇe ca ārāmagatakāle ca dhammadesanākāle ca sabbairiyāpathesu",
  "anya-e0902n1:215_2": "ca kīdisaṁ pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:216_0": "Vissajjanā –",
  "anya-e0902n1:216_1": "aparampi bhante uttaro māṇavo bhagavato cīvaradhāraṇakāle ca ārāmagatakāle ca sabbesu ca iriyāpathesu",
  "anya-e0902n1:216_2": "na accukkaṭṭhādikaṁ pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa",
  "anya-e0902n1:216_3": "sampaṭivedesi.",
  "anya-e0902n1:217_0": "Pucchā – kathañcāvuso brahmāyu brahmaṇo bhagavantaṁ pucchi, kathañcassa bhagavā byākāsi.",
  "anya-e0902n1:218_0": "Vissajjanā –",
  "anya-e0902n1:218_1": "‘‘kathaṁ kho brāhmaṇo hoti,",
  "anya-e0902n1:218_2": "kathaṁ bhavati vedagū.",
  "anya-e0902n1:218_3": "Tevijjo bho kathaṁ hoti,",
  "anya-e0902n1:218_4": "sottiyo kinti vuccati.",
  "anya-e0902n1:218_5": "Arahaṁ bho kathaṁ hoti,",
  "anya-e0902n1:218_6": "kathaṁ bhavati kevalī.",
  "anya-e0902n1:218_7": "Muni ca bho kathaṁ hoti,",
  "anya-e0902n1:218_8": "buddho kinti pavuccatī’’ti –",
  "anya-e0902n1:218_9": "evaṁ kho bhante brahmāyu brāhmaṇo bhagavantaṁ pañhaṁ apucchi.",
  "anya-e0902n1:218_10": "Bhagavā bhante–",
  "anya-e0902n1:219_0": "‘‘Pubbenivāsaṁ yo vedi, saggāpāyañca passati;",
  "anya-e0902n1:220_0": "Atho jātikkhayaṁ patto, abhiññāvosito muni;",
  "anya-e0902n1:221_0": "Cittaṁ visuddhaṁ jānāti, muttaṁ rāgehi sabbaso;",
  "anya-e0902n1:222_0": "Pahīnajātimaraṇo, brahmacariyassa kevalī;",
  "anya-e0902n1:223_0": "Pāragū sabbadhammānaṁ, buddho tādī pavuccatī’’ti –",
  "anya-e0902n1:224_0": "Evaṁ kho bhante bhagavā brahmāyussa brāhmaṇassa vibhajitvā byākāsi.",
  "anya-e0902n1:225_0": "Pucchā –",
  "anya-e0902n1:225_1": "imañca panāvuso bhagavato byākaraṇaṁ sutvā brahmāyu brāhmaṇo bhagavati kīdisaṁ nipaccakāraṁ akāsi,",
  "anya-e0902n1:225_2": "kathañcassa bhagavā punapi anupubbiṁ dhammakathaṁ kathesi.",
  "anya-e0902n1:226_0": "Vissajjanā –",
  "anya-e0902n1:226_1": "imañca pana bhante bhagavato byākaraṇaṁ sutvā brahmāyu brāhmaṇo uṭṭhāyāsanā ekaṁsaṁ uttarāsaṅgaṁ karitvā",
  "anya-e0902n1:226_2": "bhbhagavato pādesu sirasā nipatitvā bhagavato pādāni mukhena ca paricumbati,",
  "anya-e0902n1:226_3": "pāṇīhi ca parisambāhati,",
  "anya-e0902n1:226_4": "nāmañca sāveti ‘‘brahmāyu ahaṁ bho gotama brāhmaṇo,",
  "anya-e0902n1:226_5": "brahmāyu ahaṁ bho gotama brāhmaṇo’’ti,",
  "anya-e0902n1:226_6": "evaṁ paramanipaccakāraṁ akāsi,",
  "anya-e0902n1:226_7": "bhagavā ca bhante dānakathaṁ sīlakathaṁ saggakathaṁ kāmānaṁ ādīnavaṁ okāraṁ saṁkilesaṁ nekkhamme ānisaṁsaṁ pakāsesi,",
  "anya-e0902n1:226_8": "evaṁ kho bhante brahmāyussa brāhmaṇassa bhagavā anupubbiṁ kathaṁ kathesi.",
  "anya-e0902n1:227_0": "Pucchā – imañca panāvuso dammadesanaṁ sutvā brahmāyussa brāhmaṇassa kīdiso dhammābhisamayo ahosi.",
  "anya-e0902n1:228_0": "Vissajjanā –",
  "anya-e0902n1:228_1": "imañca pana bhante dhammadesanaṁ sutvā brahmāyussa brāhmaṇassa tasmiṁyeva āsane virajaṁ vītamalaṁ dhammacakkhuṁ",
  "anya-e0902n1:228_2": "udapādi ‘‘yaṁkiñci samudayadhammaṁ sabbaṁ taṁ nirodhadhamma’’nti.",
  "anya-e0902n1:229_0": "Selasutta",
  "anya-e0902n1:230_0": "Pucchā – selasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:231_0": "Vissajjanā –",
  "anya-e0902n1:231_1": "aṅguttarāpesu bhante āpaṇe nāma aṅguttarāpānaṁ nigameselaṁ brāhmaṇaṁ ārabbha bhāsitaṁ.",
  "anya-e0902n1:231_2": "Selo bhante brāhmaṇo sapariso bhagavantaṁ upasaṅkamitvā bhagavantaṁ sammukhā sāruppāhi gāthāhi abhitthavi,",
  "anya-e0902n1:231_3": "tasmiṁ bhante vatthusmiṁ bhāsitaṁ.",
  "anya-e0902n1:232_0": "Paripuṇṇakāyo suruci, sujāto cārudassano;",
  "anya-e0902n1:233_0": "Suvaṇṇavaṇṇosi bhagavā, susukkadāṭhosi vīriyavā;",
  "anya-e0902n1:234_0": "Narassa hi sujātassa, ye bhavanti viyañcanā;",
  "anya-e0902n1:235_0": "Sabbe te tava kāyasmiṁ, mahāpurisalakkhaṇā.",
  "anya-e0902n1:236_0": "Assalāyanasutta",
  "anya-e0902n1:237_0": "Pucchā – assalāyanasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:238_0": "Vissajjanā –",
  "anya-e0902n1:238_1": "sāvatthiyaṁ bhante assalāyanaṁ māṇavaṁ ārabbha bhāsitaṁ,",
  "anya-e0902n1:238_2": "assalāyano bhante māṇavo mahatā brāhmaṇagaṇena saddhiṁ bhagavantaṁ upasaṅkamitvā etadavoca ‘‘brāhmaṇā bho gotama evamāhaṁsu ‘brāhmaṇova seṭṭho vaṇṇo,",
  "anya-e0902n1:238_3": "hīno añño vaṇṇo.",
  "anya-e0902n1:238_4": "Brāhmaṇova sukko vaṇṇo,",
  "anya-e0902n1:238_5": "kaṇho añño vaṇṇo.",
  "anya-e0902n1:238_6": "Brāhmaṇāva sujjhanti,",
  "anya-e0902n1:238_7": "no abrāhmaṇā.",
  "anya-e0902n1:238_8": "Brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti,",
  "anya-e0902n1:238_9": "idha bhavaṁ gotamo kimāhā’’ti,",
  "anya-e0902n1:238_10": "tasmiṁ bhante vatthusmiṁ bhāsitaṁ.",
  "anya-e0902n1:239_0": "Ghoṭamukhasutta",
  "anya-e0902n1:240_0": "Pucchā – ghoṭamukhasuttaṁ panāvuso kattha kaṁ ārabbhbha kismiṁ vatthusmiṁ kena bhāsitaṁ.",
  "anya-e0902n1:241_0": "Vissajjanā –",
  "anya-e0902n1:241_1": "bārāṇasiyaṁ bhante khemiyambavane ghoṭamukhaṁ brāhmaṇaṁ ārabbha āyasmatā udenena bhāsitaṁ.",
  "anya-e0902n1:241_2": "Ghoṭamukho bhante brāhmaṇo āyasmantaṁ udenaṁ caṅkamantaṁ anucaṅkamamāno evamāha ‘‘ambho samaṇa natthi dhammiko paribbajo,",
  "anya-e0902n1:241_3": "evaṁ me ettha hoti,",
  "anya-e0902n1:241_4": "tañca kho bhavantarūpānaṁ vā adassanā,",
  "anya-e0902n1:241_5": "yo vā panettha dhammā’’ti,",
  "anya-e0902n1:241_6": "tasmiṁ bhante vatthusmiṁ bhāsitaṁ.",
  "anya-e0902n1:242_0": "Caṅkīsutta",
  "anya-e0902n1:243_0": "Pucchā –",
  "anya-e0902n1:243_1": "tenāvuso bhagavatā…pe…",
  "anya-e0902n1:243_2": "sammāsambuddhena caṅkīsuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:244_0": "Vissajjanā –",
  "anya-e0902n1:244_1": "kosalesu bhante opāsāde nāma kosalānaṁ nigame kāpaṭikaṁ māṇavaṁ ārabbha bhāsitaṁ,",
  "anya-e0902n1:244_2": "kāpaṭiko bhante māṇavo bhagavantaṁ etadavoca ‘‘yadidaṁ bho gotama brāhmaṇānaṁ porāṇaṁ mantapadaṁ itihitihaparamparāya piṭakasampadāya,",
  "anya-e0902n1:244_3": "tattha ca brāhmaṇā ekaṁsena niṭṭhaṁ gacchanti ‘idameva saccaṁ moghamañña’nti,",
  "anya-e0902n1:244_4": "idha bhavaṁ gotamo kimāhā’’ti,",
  "anya-e0902n1:244_5": "tasmiṁ bhante vatthusmiṁ bhāsitaṁ.",
  "anya-e0902n1:245_0": "Esukārīsutta",
  "anya-e0902n1:246_0": "Pucchā – esukārīsuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:247_0": "Vissajjanā –",
  "anya-e0902n1:247_1": "sāvatthiyaṁ bhante esukāriṁ brāhmaṇaṁ ārabbha bhāsitaṁ,",
  "anya-e0902n1:247_2": "esukārī bhante brāhmaṇo bhagavantaṁ upasaṅkamitvā etadavoca ‘‘brāhmaṇā bho gotama catasso pāricariyā paññapenti,",
  "anya-e0902n1:247_3": "brāhmaṇassa pāricariyaṁ paññapenti,",
  "anya-e0902n1:247_4": "khattiyassa pāricariyaṁ paññapenti,",
  "anya-e0902n1:247_5": "vessassa pāricariyaṁ paññapenti,",
  "anya-e0902n1:247_6": "suddassa pāricariyaṁ paññapentī’’ti,",
  "anya-e0902n1:247_7": "tasmiṁ bhante vatthusmiṁ bhāsitaṁ.",
  "anya-e0902n1:248_0": "Dhanañjānisutta",
  "anya-e0902n1:249_0": "Pucchā – dhanañjānisuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:250_0": "Vissajjanā –",
  "anya-e0902n1:250_1": "rājagahe bhante dhanañjāniṁ brāhmaṇaṁ ārabbha āyasmatā sāriputtattherena dhammasenāpatinā bhāsitaṁ,",
  "anya-e0902n1:250_2": "dhanañjāni bhante brāhmaṇo pamādavihāraṁ vihāsi,",
  "anya-e0902n1:250_3": "tasmiṁ bhante vatthusmiṁ bhāsitaṁ.",
  "anya-e0902n1:251_0": "Pucchā –",
  "anya-e0902n1:251_1": "atha kho āvuso āyasmā sāriputtatthero dhammasenāpati kathaṁ dhanañjāniṁ brāhmaṇaṁ pucchi,",
  "anya-e0902n1:251_2": "kathañca so āyasmato sāriputtattherassa dhammasenāpatissa ārocesi.",
  "anya-e0902n1:252_0": "Vissajjanā –",
  "anya-e0902n1:252_1": "‘‘kaccāsi dhanañjāni appamatto’’ti,",
  "anya-e0902n1:252_2": "evaṁ kho bhante āyasmā sāriputtatthero dhammasenāpati dhanañjāniṁ brāhmaṇaṁ pucchi,",
  "anya-e0902n1:252_3": "dhanañjāni ca bhante brāhmaṇo ‘‘kuto bho sāriputta amhākaṁ appamādo,",
  "anya-e0902n1:252_4": "yesaṁ no mātāpitaro posetabbā’’ti,",
  "anya-e0902n1:252_5": "evamādinā āyasmato sāriputtassa dhammasenāpatissa ārocesi.",
  "anya-e0902n1:253_0": "Pucchā –",
  "anya-e0902n1:253_1": "evaṁ vutte kho āvuso āyasmā sāriputtatthero dhammasenāpati dhanañjānissa brāhmaṇassa kīdisaṁ dhammakathaṁ kathesi.",
  "anya-e0902n1:254_0": "Vissajjanā –",
  "anya-e0902n1:254_1": "evaṁ vutte bhante āyasmā sāriputtatthero dhammasenāpati ‘‘taṁ kiṁ maññasi dhanañjāni,",
  "anya-e0902n1:254_2": "idhekacco mātāpitūnaṁ hetu adhammacārī visamacārī assa,",
  "anya-e0902n1:254_3": "tamenaṁ adhammacariyā visamacariyāhetu nirayaṁ nirayapālā upakaḍḍheyyu’’nti,",
  "anya-e0902n1:254_4": "evamādinā dhanañjānissa brāhmaṇassa dhammakathaṁ kathesi.",
  "anya-e0902n1:255_0": "Pucchā –",
  "anya-e0902n1:255_1": "puna pi āvuso āyasmā sāriputtatthero dhammasenāpati kathaṁ dhanañjānissa brāhmaṇassa aparenapi pariyāyena anusāsaniṁ adāsi.",
  "anya-e0902n1:256_0": "Vissajjanā –",
  "anya-e0902n1:256_1": "punapi bhante āyasmā sāriputtatthero dhammasenāpati ‘‘taṁ kiṁ maññasi dhanañjāni,",
  "anya-e0902n1:256_2": "yo vā mātāpitūnaṁ hetu adhammacārī visamacārī assa,",
  "anya-e0902n1:256_3": "yo vā mātāpitūnaṁ hetu dhammacārī samacārī assa,",
  "anya-e0902n1:256_4": "katamaṁ seyyo’’ti,",
  "anya-e0902n1:256_5": "evamādinā dhanañjānissa brāhmaṇassa aparenapi pariyāyena ovādamadāsi.",
  "anya-e0902n1:257_0": "Pucchā –",
  "anya-e0902n1:257_1": "aparabhāge pi āvuso āyasmā sāriputtatthero dhammasenāpati kathaṁ dhanañjānissa brāhmaṇassa maraṇasamaye dhammakathaṁ kathesi,",
  "anya-e0902n1:257_2": "kathañcassa abhisamparāyo ahosi.",
  "anya-e0902n1:258_0": "Vissajjanā –",
  "anya-e0902n1:258_1": "aparabhāge pi bhante āyasmā sāriputtatthero dhammasenāpati dhanañjānissa brāhmaṇassa maraṇasamayepi cattāro brahmavihāre desesi,",
  "anya-e0902n1:258_2": "dhanañjāni ca bhbhante brāhmaṇo kāyassa bhedā paraṁ maraṇā brahmalokūpago ahosi.",
  "anya-e0902n1:259_0": "Vāseṭṭhasutta",
  "anya-e0902n1:260_0": "Pucchā – vāseṭṭhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:261_0": "Vissajjanā –",
  "anya-e0902n1:261_1": "icchānaṅgale bhante vāseṭṭhaṁ māṇavaṁ ārabbha bhāsitaṁ.",
  "anya-e0902n1:261_2": "Vāseṭṭho bhante māṇavo bhagavantaṁ gāthāhi ajjhabhāsi –",
  "anya-e0902n1:262_0": "‘‘Anuññātapaṭiññātā, tevijjā mayamasmubho;",
  "anya-e0902n1:263_0": "Ahaṁ pokkharasātissa, tārukkhassāyaṁ māṇavo.",
  "anya-e0902n1:264_0": "Tevijjānaṁ yadakkhātaṁ, tatra kevalinesmase;",
  "anya-e0902n1:265_0": "Padakasmā veyyākaraṇā, jappe ācariyasādisā;",
  "anya-e0902n1:266_0": "Tesaṁ no jātivādasmiṁ, vivādo atthi gotama.",
  "anya-e0902n1:267_0": "Jātiyā brāhmaṇo hoti, bhāradvājo iti bhāsati;",
  "anya-e0902n1:268_0": "Ahañca kammunā brūmi, evaṁ jānāhi cakkhuma.",
  "anya-e0902n1:269_0": "Tena sakkoma ñāpetuṁ, aññaṁmaññaṁ mayaṁ ubho;",
  "anya-e0902n1:270_0": "Bhavantaṁ puṭṭhumāgamā, sambuddhaṁ iti vissutaṁ.",
  "anya-e0902n1:271_0": "Candaṁ yathā khayātītaṁ, pecca pañjalikā janā;",
  "anya-e0902n1:272_0": "Vandanā namassanti, evaṁ lokasmiṁ gotamaṁ.",
  "anya-e0902n1:273_0": "Cakkhuṁ loke samuppannaṁ, mayaṁ pucchāma gotamaṁ;",
  "anya-e0902n1:274_0": "Jātiyā brāhmaṇo hoti, udāhu bhavati kammunā;",
  "anya-e0902n1:275_0": "Ajānataṁ no pabrūhi, yathā jānemu brāhmaṇanti.",
  "anya-e0902n1:276_0": "Tasmiṁ bhante vatthusmiṁ bhāsitaṁ.",
  "anya-e0902n1:277_0": "Subhasutta",
  "anya-e0902n1:278_0": "Pucchā – subhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:279_0": "Vissajjanā –",
  "anya-e0902n1:279_1": "sāvatthiyaṁ bhante subhaṁ māṇavaṁ todeyyaputtaṁ ārabbha bhāsitaṁ.",
  "anya-e0902n1:279_2": "Subho bhbhante māṇavo todeyyaputto bhagavantaṁ upasaṅkamitvā etadavoca ‘‘brāhmaṇā bho gotama evamāhaṁsu’",
  "anya-e0902n1:279_3": "gahaṭṭho ārādhako hoti ñāyaṁ dhammaṁ kusalaṁ,",
  "anya-e0902n1:279_4": "na pabbajito ārādhako hoti ñāyaṁ dhammaṁ kusalanti,",
  "anya-e0902n1:279_5": "idha bhavaṁ gotamo kimāhā’’ti,",
  "anya-e0902n1:279_6": "tasmiṁ bhante vatthusmiṁ bhāsitaṁ.",
  "anya-e0902n1:280_0": "Pucchā –",
  "anya-e0902n1:280_1": "puna pi āvuso subho māṇavo todeyyaputto kathaṁ bhagavantaṁ pucchi,",
  "anya-e0902n1:280_2": "kathañca bhagavā vibhajja byākāsi.",
  "anya-e0902n1:281_0": "Vissajjanā –",
  "anya-e0902n1:281_1": "‘‘brāhmaṇā bho gotama evamāhaṁsu ‘mahaṭṭhamidaṁ mahākiccaṁ mahādhikaraṇaṁ mahāsamārambhaṁ,",
  "anya-e0902n1:281_2": "gharāvāsakammaṭṭhānaṁ mahapphalaṁ hoti.",
  "anya-e0902n1:281_3": "Appaṭṭhamidaṁ appakiccaṁ appādhikaraṇaṁ appasamārambhaṁ,",
  "anya-e0902n1:281_4": "pabbajjā kammaṭṭhānaṁ appaphalaṁ hotī’ti.",
  "anya-e0902n1:281_5": "Idha bhavaṁ gotamo kimāhā’’ti.",
  "anya-e0902n1:281_6": "Evaṁ kho bhante subho māṇavo todeyyaputto punapi bhagavantaṁ pucchi.",
  "anya-e0902n1:281_7": "Bhagavā ca bhante ‘‘etthāpi kho ahaṁ māṇava vibhajjavādā,",
  "anya-e0902n1:281_8": "nāhamettha ekaṁsavādoti’’ evamādinā vibhajja byākāsi.",
  "anya-e0902n1:282_0": "Saṅgāravasutta",
  "anya-e0902n1:283_0": "Pucchā – saṅgāravasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:284_0": "Vissajjanā –",
  "anya-e0902n1:284_1": "kosalesu bhante cañcalikappe nāma gāme saṅgāravaṁ māṇavaṁ ārabbha bhāsitaṁ,",
  "anya-e0902n1:284_2": "saṅgāravo bhante māṇavo bhagavantaṁ etadavoca ‘‘santi kho bho gotama eke samaṇabrāhmaṇā diṭṭhadhammābhiññāvosānapāramippattā",
  "anya-e0902n1:284_3": "ādibrahmacariyaṁ paṭijānanti.",
  "anya-e0902n1:284_4": "Tatra bho gotama ye te samaṇabrāhmaṇā diṭṭhadhammābhiññāvosānapāramippattā ādibrahmacariyaṁ paṭijānanti,",
  "anya-e0902n1:284_5": "tesaṁ bhavaṁ gotamo katamo’’ti,",
  "anya-e0902n1:284_6": "tasmiṁ bhante vatthusmiṁ bhāsitaṁ.",
  "anya-e0902n1:285_0": "Devadahasutta",
  "anya-e0902n1:286_0": "Pucchā –",
  "anya-e0902n1:286_1": "tenāvuso bhagavatā jānatā passatā arahatā sammāsambuddhena devadahasuttaṁ kattha kaṁ ārabbha bhāsitaṁ.",
  "anya-e0902n1:287_0": "Vissajjanā – sakkesu bhante devadahe nāma sakyānaṁ nigame samma hule bhikkhū ārabbha bhāsitaṁ.",
  "anya-e0902n1:288_0": "Pañcattayasutta",
  "anya-e0902n1:289_0": "Pucchā – pañcattayasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:290_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:291_0": "Kintisutta",
  "anya-e0902n1:292_0": "Pucchā – kintisuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:293_0": "Vissajjanā – pisinārāyaṁ bhante baliharaṇe nāma vanasaṇḍe sambahule bhikkhū ārabbha bhāsitaṁ.",
  "anya-e0902n1:294_0": "Pucchā –",
  "anya-e0902n1:294_1": "tattha āvuso bhagavā kathaṁ paṭhamaṁ bhikkhū paṭipucchitvā ovādamadāsi,",
  "anya-e0902n1:294_2": "yo bahujanassa atthāya hitāya sukhāya saṁvattati.",
  "anya-e0902n1:295_0": "Vissajjanā –",
  "anya-e0902n1:295_1": "tattha bhante bhagavā ‘‘kinti vo bhikkhave mayi hoti,",
  "anya-e0902n1:295_2": "cīvarahetu vā samaṇo gotamo dhammaṁ deseti,",
  "anya-e0902n1:295_3": "piṇḍapātahetu vā,",
  "anya-e0902n1:295_4": "senāsanahetu vā,",
  "anya-e0902n1:295_5": "itibhavābhavahetu vā samaṇo gotamo dhammaṁ desetī’’ti bhikkhū pucchitvā ‘‘tasmātiha bhikkhave ye vo mayā dhammā abhiññā desitā.",
  "anya-e0902n1:295_6": "Seyyathidaṁ,",
  "anya-e0902n1:295_7": "cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo.",
  "anya-e0902n1:295_8": "Tattha sabbeheva samaggehi sammodamānehi avivadamānehi sikkhitabbaṁ’’ evamādinā bhante bhikkhūnaṁ ovādamadāsi.",
  "anya-e0902n1:296_0": "Pucchā –",
  "anya-e0902n1:296_1": "kathañcāvuso bhagavā tattha dutiyampi bhikkhūnaṁ ovādaṁ adāsi.",
  "anya-e0902n1:296_2": "Yo bahujanassa atthāya hitāya sukhāya saṁvattati.",
  "anya-e0902n1:297_0": "Vissajjanā –",
  "anya-e0902n1:297_1": "tattha bhante bhagavā ‘‘tesañca vo bhikkhave samaggānaṁ sammodamānānaṁ avivadamānānaṁ sikkhataṁ siyā aññatarassa bhikkhuno āpatti,",
  "anya-e0902n1:297_2": "siyā vītikkamo.",
  "anya-e0902n1:297_3": "Tatra bhikkhave na codanāya taritabbaṁ puggalo upaparikkhitabbo’’ti evamādinā bhikkhūnaṁ dutiyampi ovādamadāsi.",
  "anya-e0902n1:298_0": "Pucchā –",
  "anya-e0902n1:298_1": "kathañcāvuso bhagavā tattha tatiyampi bhikkhūnaṁ ovādaṁ adāsi,",
  "anya-e0902n1:298_2": "yo bahujanassa atthāya hitāya sukhāya saṁvattati.",
  "anya-e0902n1:299_0": "Vissajjanā –",
  "anya-e0902n1:299_1": "‘‘tesañca vo bhikkhave samaggānaṁ sammodamānānaṁ avivadamānānaṁ sikkhataṁ aññamaññassa vacīsaṁhāro uppajjeyya",
  "anya-e0902n1:299_2": "diṭṭhipaḷāso cetaso āghāto appaccayo anabhiraddhī’’ti evamādinā bhante bhagavā tattha tatiyampi bhikkhūnaṁ",
  "anya-e0902n1:299_3": "ovādamadāsi.",
  "anya-e0902n1:300_0": "Pucchā –",
  "anya-e0902n1:300_1": "tenāvuso bhikkhunā evaṁ satthu ovādānusāsanikārinā āyasmā nu te bhikkhu akusalā vuṭṭhāpetvā kusale patiṭṭhāpetīti",
  "anya-e0902n1:300_2": "parehi puṭṭhena kathaṁ sammā byākaramānena byākātabbaṁ.",
  "anya-e0902n1:301_0": "Vissajjanā –",
  "anya-e0902n1:301_1": "‘‘idhāhaṁ āvuso yena bhagavā tenupasaṅkamiṁ,",
  "anya-e0902n1:301_2": "tassa me bhagavā dhammaṁ desesi,",
  "anya-e0902n1:301_3": "tāhaṁ dhammaṁ sutvā tesaṁ bhikkhūnaṁ abhāsiṁ,",
  "anya-e0902n1:301_4": "taṁ te bhikkhū dhammaṁ sutvā akusalā vuṭṭhahiṁsu kusale patiṭṭhahiṁsū’’ti.",
  "anya-e0902n1:301_5": "Evaṁ kho bhante tena bhikkhunā evaṁ satthu ovādānusāsanikārinā parehi puṭṭhena sammā byākaramānena byākātabbaṁ.",
  "anya-e0902n1:302_0": "Sāmagāmasutta",
  "anya-e0902n1:303_0": "Pucchā – sāmagāmasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:304_0": "Vissajjanā –",
  "anya-e0902n1:304_1": "sakkesu bhante sāmagāme nāma sakyānaṁ nigame āyasmantañca ānandaṁ āyasmantañca cundaṁ ārabbha bhāsitaṁ,",
  "anya-e0902n1:304_2": "āyasmā ca bhante ānando āyasmā ca cundo yena bhagavā tenupasaṅkamisu,",
  "anya-e0902n1:304_3": "upasaṅkamitvā bhagavantaṁ abhivādetvā ekamantaṁ nisīdiṁsu,",
  "anya-e0902n1:304_4": "ekamantaṁ nisinno kho āyasmā ānando bhagavantaṁ etadavoca ‘‘ayaṁ bhante cundo samaṇuddeso evamāha ‘nigaṇṭho",
  "anya-e0902n1:304_5": "bhante nāṭaputto pāvāyaṁ adhunā kālaṅkato,",
  "anya-e0902n1:304_6": "tassa kālaṅkiriyāya bhinnā nigaṇṭhā dvedhikajātā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti…pe…",
  "anya-e0902n1:304_7": "bhinnathūpe appaṭisaraṇe’ti.",
  "anya-e0902n1:304_8": "Tassa mayhaṁ bhante evaṁ hoti ‘māheva bhagavato accayena saṅghe vivādo uppajji,",
  "anya-e0902n1:304_9": "svāssa vivādo bahujanaahitāya bahujanaasukhāya bahuno janassa anatthāya ahitāya dukkhāya devamanussāna’nti’’.",
  "anya-e0902n1:304_10": "Tasmiṁ bhante vatthusmiṁ bhāsitaṁ.",
  "anya-e0902n1:305_0": "Sunakkhattasutta",
  "anya-e0902n1:306_0": "Pucchā – sunakkhattasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:307_0": "Vissajjanā –",
  "anya-e0902n1:307_1": "vesāliyaṁ bhante sunakkhattaṁ licchaviputtaṁ ārabbha bhāsitaṁ,",
  "anya-e0902n1:307_2": "sunakkhatto bhante licchaviputto bhagavantaṁ upasaṅkamitvā etadavoca ‘‘sutaṁ metaṁ bhante sambahulehi",
  "anya-e0902n1:307_3": "kira bhikkhūhi bhagavato santike aññā byākatā khīṇā jāti,",
  "anya-e0902n1:307_4": "vusitaṁ brahmacariyaṁ,",
  "anya-e0902n1:307_5": "kataṁ karaṇīyaṁ,",
  "anya-e0902n1:307_6": "nāparaṁ itthattāyāti pajānāmāti.",
  "anya-e0902n1:307_7": "Kacci te bhante bhikkhū sammadeva aññaṁ byākaṁsu,",
  "anya-e0902n1:307_8": "udāhu santetthekacce bhikkhū adhimānena aññaṁ byākaṁsū’’ti,",
  "anya-e0902n1:307_9": "tasmiṁ bhante vatthusmiṁ bhāsitaṁ.",
  "anya-e0902n1:308_0": "Āneñjasappāyasutta",
  "anya-e0902n1:309_0": "Pucchā – āneñjasappāyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:310_0": "Vissajjanā – kurūsu bhante kammāsadhamme nāma kurūnaṁ nigame sambahule bhikkhū ārabbha bhāsitaṁ.",
  "anya-e0902n1:311_0": "Gaṇakammoggallānasutta",
  "anya-e0902n1:312_0": "Pucchā – gaṇakamoggallānasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:313_0": "Vissajjanā –",
  "anya-e0902n1:313_1": "sāvatthiyaṁ bhante gaṇakamoggallānaṁ brāhmaṇaṁ ārabbha bhāsitaṁ,",
  "anya-e0902n1:313_2": "gaṇakamoggallāno bhante brāhmaṇo bhagavantaṁ upasaṅkamitvā etadavoca ‘‘seyyāthāpi bho gotama imassa migāramātupāsādassa",
  "anya-e0902n1:313_3": "dissati anupubbasikkhā anupubbakiriyā anupubbapaṭipadā yadidaṁ yāva pacchimasopānakaḷevarā…pe…",
  "anya-e0902n1:313_4": "sakkā nukho bho gotama imasmimpi dhammavinaye evameva anupubbasikkhā anupubbakiriyā anupubbapaṭipadā paññapetu’’nti,",
  "anya-e0902n1:313_5": "tasmiṁ bhante vatthusmiṁ bhāsitaṁ.",
  "anya-e0902n1:314_0": "Pucchā –",
  "anya-e0902n1:314_1": "evaṁ vutte kho āvuso gaṇakamoggallāno brāhmaṇo bhagavantaṁ kiṁ avoca,",
  "anya-e0902n1:314_2": "kathañcassa bhagavā byākāsi.",
  "anya-e0902n1:315_0": "Vissajjanā –",
  "anya-e0902n1:315_1": "evaṁ vutte bhante gaṇakamoggallāno brāhmaṇo bhagavantaṁ etadavoca ‘‘kiṁ nu kho bhoto gotamassa sāvakā",
  "anya-e0902n1:315_2": "bhotā gotamena evaṁ ovadīyamānā evaṁ anusāsīyamānā sabbe accantaṁ niṭṭhaṁ nibbānaṁ ārodhenti,",
  "anya-e0902n1:315_3": "udāhu ekacce nārādhentī’’ti,",
  "anya-e0902n1:315_4": "bhagavā ca bhante ‘‘appekacce kho brāhmaṇa mama sāvakā mayā evaṁ ovadīyamānā evaṁ anusāsīyamānā accantaṁ niṭṭhaṁ nibbānaṁ ārādhenti,",
  "anya-e0902n1:315_5": "ekacce nārādhentī’’ti evamādinā gaṇakamoggallānassa brāhmaṇassa byākāsi.",
  "anya-e0902n1:316_0": "Pucchā –",
  "anya-e0902n1:316_1": "imañca panāvuso dhammadesanaṁ sutvā gaṇako moggallāno imasmiṁ dhammavinaye pasanno kīdisaṁ pasannākāramakāsi.",
  "anya-e0902n1:317_0": "Vissajjanā –",
  "anya-e0902n1:317_1": "imañca pana bhante dhammadesanaṁ sutvā gaṇakamoggallāno brāhmaṇo ‘‘ye me bho gotama puggalā asaddhā jīvikatthā",
  "anya-e0902n1:317_2": "na saddhā agārasmā anagāriyaṁ pabbajitā’’ti evamādinā imasmiṁ dhammavinaye pasanno pasannākāramakāsi.",
  "anya-e0902n1:318_0": "Gopakamoggallānasutta",
  "anya-e0902n1:319_0": "Pucchā – gopakamoggallānasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:320_0": "Vissajjanā –",
  "anya-e0902n1:320_1": "rājagahe bhante gopakamoggallānaṁ brāhmaṇaṁ ārabbha āyasmatā ānandattherena dhammabhaṇḍāgārikena bhāsitaṁ,",
  "anya-e0902n1:320_2": "gopakamoggallāno bhante brāhmaṇo āyasmantaṁ ānandaṁ etadavoca ‘‘atthi nu kho bho ānanda ekabhikkhupi",
  "anya-e0902n1:320_3": "tehi dhammehi sabbena sabbaṁ sabbathā sabbaṁ samannāgato,",
  "anya-e0902n1:320_4": "yehi dhammehi samannāgato so bhavaṁ gotamo ahosi arahaṁ sammāsambuddho’’ti,",
  "anya-e0902n1:320_5": "tasmiṁ bhante vatthusmiṁ bhāsitaṁ.",
  "anya-e0902n1:321_0": "Pucchā –",
  "anya-e0902n1:321_1": "kathañcāvuso tattha āyasmatā ānandattherena dhammabhaṇḍāgārikena bhikkhuno pasādanīyā dhammā pakāsitā,",
  "anya-e0902n1:321_2": "ye tena bhagavatā jānatā passatā arahatā sammāsambuddhena akkhātā.",
  "anya-e0902n1:321_3": "Yehi ca samannāgataṁ bhikkhuṁ aññe bhikkhū sakkareyyuṁ garuṁ kareyyuṁ māneyyuṁ pūjeyyuṁ sakkatvā garuṁ katvā upanissāya vihareyyuṁ.",
  "anya-e0902n1:322_0": "Vissajjanā –",
  "anya-e0902n1:322_1": "idha brāhmaṇa bhikkhu sīlavā hoti,",
  "anya-e0902n1:322_2": "pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī,",
  "anya-e0902n1:322_3": "samādāya sikkhati sikkhāpadesu,",
  "anya-e0902n1:322_4": "bahussuto hoti sutadharo sutasannicayo,",
  "anya-e0902n1:322_5": "yeme dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti,",
  "anya-e0902n1:322_6": "tathārūpassa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhāti evamādinā",
  "anya-e0902n1:322_7": "bhante tattha āyasmatā ānandattherena dhammabhaṇḍāgārikena dasa pasādanīyā dhammā pakāsitā.",
  "anya-e0902n1:322_8": "Ye tena bhagatā jānatā passatā arahatā sammāsambuddhena akkhātā,",
  "anya-e0902n1:322_9": "yehi samannāgataṁ bhikkhuṁ etarahi bhikkhū sakkareyyuṁ garuṁ kareyyuṁ māneyyuṁ pūjeyyuṁ sakkatvā garuṁ katvā upanissāya vihareyyuṁ.",
  "anya-e0902n1:323_0": "Pucchā –",
  "anya-e0902n1:323_1": "evaṁ vutte kho āvuso vassakāro brāhmaṇo magadhamahāmatto kīdisaṁ pasaṁsāvacanaṁ kathesi,",
  "anya-e0902n1:323_2": "kathañcassa āyasmā ānandatthero dhammabhaṇḍāgāriko taṁ vacanaṁ paṭisodhetvā pakāsesi.",
  "anya-e0902n1:324_0": "Vissajjanā –",
  "anya-e0902n1:324_1": "evaṁ vutte vassakāro brāhmaṇo magadhamahāmatto upanandaṁ senāpatiṁ āmantesi ‘‘taṁ kiṁ maññasi bhavaṁ senāpati,",
  "anya-e0902n1:324_2": "yadi me bhonto sakkātabbaṁ sakkaronti,",
  "anya-e0902n1:324_3": "garuṁ kātabbaṁ garuṁ karonti,",
  "anya-e0902n1:324_4": "mānetabbaṁ mānenti,",
  "anya-e0902n1:324_5": "pūjetabbaṁ pūjentī’’ti evamādikaṁ pasaṁsāvacanaṁ kathesi,",
  "anya-e0902n1:324_6": "āyasmā ca bhante ānando ‘‘na ca kho brāhmaṇa so bhagavā sabbaṁ jhānaṁ vaṇṇesi,",
  "anya-e0902n1:324_7": "napi so bhagavā sabbaṁ jhānaṁ na vaṇṇesī’’ti evamādinā taṁ vacanaṁ paṭisodhetvā pakāsesi.",
  "anya-e0902n1:325_0": "Mahāpuṇṇamasutta",
  "anya-e0902n1:326_0": "Pucchā – mahāpuṇṇamasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:327_0": "Vissajjanā –",
  "anya-e0902n1:327_1": "sāvatthiyaṁ bhante aññataraṁ saṭṭhimattānaṁ padhānīyabhikkhūnaṁ saṅghattheraṁ bhikkhuṁ ārabbha bhāsitaṁ,",
  "anya-e0902n1:327_2": "aññataro bhante",
  "anya-e0902n1:328_0": "Saṭṭhimattānaṁ padhānīyabhikkhūnaṁ saṅghatthero bhikkhu uṭṭhāyāsanā ekaṁsaṁ cīvaraṁ katvā yena bhagavā",
  "anya-e0902n1:328_1": "tenañjaliṁ paṇāmetvā bhagavantaṁ etadavoca ‘‘puccheyyāhaṁ bhante bhagavantaṁ kiñcideva desaṁ,",
  "anya-e0902n1:328_2": "sace me bhagavā okāsaṁ karoti pañhassa veyyākaraṇāyā’’ti,",
  "anya-e0902n1:328_3": "tasmiṁ bhante vatthusmiṁ bhāsitaṁ.",
  "anya-e0902n1:329_0": "Cūḷapuṇṇamasutta",
  "anya-e0902n1:330_0": "Pucchā – cūḷapuṇṇamasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:331_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:332_0": "Pucchā – kathañcāvuso tattha bhagavatā asappurisaaṅgāni vibhajitvā pakāsitāni.",
  "anya-e0902n1:333_0": "Vissajjanā –",
  "anya-e0902n1:333_1": "asappuriso bhikkhave assaddhammasamannāgato hoti,",
  "anya-e0902n1:333_2": "asappurisabhatti hoti,",
  "anya-e0902n1:333_3": "asappurisacintī hoti,",
  "anya-e0902n1:333_4": "asappurisamantī hoti,",
  "anya-e0902n1:333_5": "asappurisavāco hoti,",
  "anya-e0902n1:333_6": "asappurisakammanto hoti,",
  "anya-e0902n1:333_7": "asappurisadiṭṭhi hoti,",
  "anya-e0902n1:333_8": "asappurisadānaṁ detīti evamādinā bhante tattha bhagavatā aṭṭha asappurisaaṅgāni vibhajitvā pakāsitāni.",
  "anya-e0902n1:334_0": "Pucchā – kathaṁ panāvuso bhagavatā tattha sappurisaaṅgāni vibhajitvā pakāsitāni.",
  "anya-e0902n1:335_0": "Vissajjanā –",
  "anya-e0902n1:335_1": "sappuriso bhikkhave saddhammasamannāgato hoti,",
  "anya-e0902n1:335_2": "sappurisabhatti hoti,",
  "anya-e0902n1:335_3": "sappurisacintī hoti,",
  "anya-e0902n1:335_4": "sappurisamantī hoti,",
  "anya-e0902n1:335_5": "sappurisavāco hoti,",
  "anya-e0902n1:335_6": "sappurisakammanto hoti,",
  "anya-e0902n1:335_7": "sappurisadiṭṭhi hoti,",
  "anya-e0902n1:335_8": "sappurisadānaṁ detīti evamādinā bhante bhagavatā tattha aṭṭhavidhāni sappurisaṅgāni vibhajitvā pakāsitāni.",
  "anya-e0902n1:336_0": "Anupadasutta",
  "anya-e0902n1:337_0": "Pucchā – anupadasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:338_0": "Vissajjanā –",
  "anya-e0902n1:338_1": "sāvatthiyaṁ bhante sambahule bhikkhū ārabbha bhāsitaṁ,",
  "anya-e0902n1:338_2": "sambahulā bhante bhikkhū āyasmato sāriputtassa dhammasenāpatissa sabhāgā tasmiṁ samaye sannipatiṁsu,",
  "anya-e0902n1:338_3": "tasmiṁ bhante vatthusmiṁ bhāsitaṁ.",
  "anya-e0902n1:339_0": "Pucchā –",
  "anya-e0902n1:339_1": "kathañcāvuso tattha bhagavatā āyasmato sāriputtassa dhammasenāpatissa anupadadhammavipassanā vitthārena vibhajitvā pakāsitā.",
  "anya-e0902n1:340_0": "Vissajjanā –",
  "anya-e0902n1:340_1": "paṇḍito bhikkhave sāriputto mahāpañño bhikkhave sāriputto puthupañño bhikkhave sāriputto hāsapañño bhikkhave",
  "anya-e0902n1:340_2": "sāriputto tikkhapañño bhikkhave sāriputto javanapañño bhikkhave sāriputto nibbedhikapañño bhikkhave sāriputto",
  "anya-e0902n1:340_3": "sāriputto bhikkhave aḍḍhamāsaṁ anupadadhammavipassanaṁ vipassatīti evamādinā bhante tattha bhagavatā",
  "anya-e0902n1:340_4": "āyasmato sāriputtassa dhammasenāpatissa anupadadhammavipassanā vitthārena pakāsitā.",
  "anya-e0902n1:341_0": "Chabbisodhanasutta",
  "anya-e0902n1:342_0": "Pucchā – tenāvuso…pe… sammāsambuddhena chabbisodhanasuttaṁ kattha kaṁ ārabbha bhāsitaṁ.",
  "anya-e0902n1:343_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:344_0": "Sappurisasutta",
  "anya-e0902n1:345_0": "Pucchā – sappurisasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:346_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:347_0": "Sevitabbāsevitabbasutta",
  "anya-e0902n1:348_0": "Pucchā – sevitabbāsevitabbasuttaṁ panāvuso bhagavatā kattha kaṁ ārabbha kena saddhiṁ bhāsitaṁ.",
  "anya-e0902n1:349_0": "Vissajjanā –",
  "anya-e0902n1:349_1": "sāvatthiyaṁ bhante sambahule bhikkhū ārabbha āyasmatā sāriputtattherena dhammasenāpatinā saddhiṁ bhāsitaṁ.",
  "anya-e0902n1:350_0": "Bahudhātukasutta",
  "anya-e0902n1:351_0": "Pucchā – bahudhātukasuttaṁ panāvuso kattha kaṁ ārabbha bhāsitaṁ.",
  "anya-e0902n1:352_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:353_0": "Isigilisutta",
  "anya-e0902n1:354_0": "Pucchā – isigilisuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:355_0": "Vissajjanā – rājagahe bhante isigilismiṁ pabbate sambahule bhikkhū ārabbha bhāsitaṁ.",
  "anya-e0902n1:356_0": "Mahācattārīsakasutta",
  "anya-e0902n1:357_0": "Pucchā – mahācattārīsakasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:358_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:359_0": "Ānāpānassatisutta",
  "anya-e0902n1:360_0": "Pucchā – ānāpānassatisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:361_0": "Vissajjanā –",
  "anya-e0902n1:361_1": "sāvatthiyaṁ bhante sambahule bhikkhū ārabbha bhāsitaṁ,",
  "anya-e0902n1:361_2": "therā bhante bhikkhū nave bhikkhū ovadanti anusāsanti,",
  "anya-e0902n1:361_3": "appekacce therā bhikkhū dasapi bhikkhū ovadanti anusāsanti,",
  "anya-e0902n1:361_4": "appekacce therā bhikkhū vīsampi bhikkhū ovadanti anusāsanti,",
  "anya-e0902n1:361_5": "appekacce therā bhikkhū tiṁsampi bhikkhū ovadanti anusāsanti,",
  "anya-e0902n1:361_6": "appekacce therā bhikkhū cattārīsampi bhikkhū ovadanti anusāsanti,",
  "anya-e0902n1:361_7": "te ca bhante navā bhikkhū therehi bhikkhūhi ovadiyamānā anusāsiyamānā uḷāraṁ pubbenāparaṁ visesaṁ jānanti,",
  "anya-e0902n1:361_8": "tasmiṁ bhante vatthusmiṁ bhāsitaṁ.",
  "anya-e0902n1:362_0": "Kāyagatāsatisutta",
  "anya-e0902n1:363_0": "Pucchā – kāyagatāsatisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:364_0": "Vissajjanā –",
  "anya-e0902n1:364_1": "sāvatthiyaṁ bhante sambahule bhikkhū ārabbha bhāsitaṁ,",
  "anya-e0902n1:364_2": "sambahulānaṁ bhante bhikkhūnaṁ pacchābhattaṁ piṇḍapātapaṭikkantānaṁ upaṭṭhānasālāyaṁ sannisinnānaṁ sannipatitānaṁ",
  "anya-e0902n1:364_3": "ayamantarakathā udapādi ‘‘acchariyaṁ āvuso,",
  "anya-e0902n1:364_4": "abbhutaṁ āvuso,",
  "anya-e0902n1:364_5": "yāvañcidaṁ tena bhagavatā jānatā passatā arahatā sammāsambuddhena kāyagatāsati bhāvitā bahulīkatā mahapphalā vuttā mahānisaṁsā’’ti,",
  "anya-e0902n1:364_6": "tasmiṁ bhante vatthusmiṁ bhāsitaṁ.",
  "anya-e0902n1:365_0": "Saṅkhārūpapattisutta",
  "anya-e0902n1:366_0": "Pucchā – saṅkhārūpapattisuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:367_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:368_0": "Pucchā – kathañcāvuso tattha bhagavatā saṅkhārūpapattiyo vibhajitvā pakāsitā.",
  "anya-e0902n1:369_0": "Vissajjanā –",
  "anya-e0902n1:369_1": "idha bhikkhave bhikkhu saddhāya samannāgato hoti,",
  "anya-e0902n1:369_2": "sīlena samannāgato hoti,",
  "anya-e0902n1:369_3": "sutena samannāgato hoti,",
  "anya-e0902n1:369_4": "cāgena samannāgato hoti,",
  "anya-e0902n1:369_5": "paññāya samannāgato hoti,",
  "anya-e0902n1:369_6": "tassa evaṁ hoti ‘‘aho vatāhaṁ kāyassa bhedā paraṁ maraṇā khattiyamahāsālānaṁ sahabyataṁ upapajjeyya’’nti",
  "anya-e0902n1:369_7": "evamādinā bhante tattha bhagavatā saṅkhārūpapattiyo vibhajitvā pakāsitā.",
  "anya-e0902n1:370_0": "Cūḷasuññatasutta",
  "anya-e0902n1:371_0": "Pucchā – cūḷasuññatasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:372_0": "Vissajjanā –",
  "anya-e0902n1:372_1": "sāvatthiyaṁ bhante āyasmantaṁ ānandaṁ ārabbha bhāsitaṁ,",
  "anya-e0902n1:372_2": "āyasmā bhante ānando sāyanhasamayaṁ paṭisallānā vuṭṭhito bhagavantaṁ etadavoca ‘‘ekamidaṁ bhante samayaṁ",
  "anya-e0902n1:372_3": "bhagavā sakkesu viharati nagarakaṁ nāma sakyānaṁ nigamo,",
  "anya-e0902n1:372_4": "tattha me bhante bhagavato sammukhā sutaṁ,",
  "anya-e0902n1:372_5": "sammukhā paṭiggahitaṁ,",
  "anya-e0902n1:372_6": "suññatāvihārenāhaṁ ānanda etarahi bahulaṁ viharāmīti kacci metaṁ bhante sussutaṁ suggahitaṁ sumanasikataṁ sūpadhārita’’nti,",
  "anya-e0902n1:372_7": "tasmiṁ bhante vatthusmiṁ bhāsitaṁ.",
  "anya-e0902n1:373_0": "Mahāsuññatasutta",
  "anya-e0902n1:374_0": "Pucchā – mahāsuññatasuttaṁ panāvuto bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:375_0": "Vissajjanā –",
  "anya-e0902n1:375_1": "sakkesu bhante kapilavatthusmiṁ āyasmantaṁ ānandaṁ ārabbha bhāsitaṁ,",
  "anya-e0902n1:375_2": "āyasmā bhante ānando sambahulehi bhikkhūhi saddhiṁ ghaṭāya sakkassa vihāre cīvarakammaṁ karoti,",
  "anya-e0902n1:375_3": "tasmiṁ bhante vatthusmiṁ bhāsitaṁ.",
  "anya-e0902n1:376_0": "Acchariyaabbhutasutta",
  "anya-e0902n1:377_0": "Pucchā –",
  "anya-e0902n1:377_1": "acchariyaabbhutasuttaṁ panāvuso bhagavatā kattha kaṁ ārabbha kismiṁ vatthusmiṁ kena saddhiṁ bhāsitaṁ.",
  "anya-e0902n1:378_0": "Vissajjanā –",
  "anya-e0902n1:378_1": "sāvatthiyaṁ bhante sambahule bhikkhū ārabbha āyasmatā ānandattherena dhammabhaṇḍāgārikena saddhiṁ bhāsitaṁ.",
  "anya-e0902n1:378_2": "Sambahulānaṁ bhante bhikkhūnaṁ pacchābhattaṁ piṇḍapātapaṭikkantānaṁ upaṭṭhānasālāyaṁ sannisinnānaṁ sannipatitānaṁ",
  "anya-e0902n1:378_3": "ayamantarakathā udapādi ‘‘acchariyaṁ āvuso,",
  "anya-e0902n1:378_4": "abbhutaṁ āvuso tathāgatassa mahiddhikatā mahānubhāvatā.",
  "anya-e0902n1:378_5": "Yatra hi nāma tathāgato atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte jānissati.",
  "anya-e0902n1:378_6": "Evaṁjaccā te bhagavanto ahesuṁ itipi,",
  "anya-e0902n1:378_7": "evaṁnāmā te bhagavanto ahesuṁ itipi,",
  "anya-e0902n1:378_8": "evaṁgottā te bhagavanto ahesuṁ itipi,",
  "anya-e0902n1:378_9": "evaṁsīlā te bhagavanto ahesuṁ itipi,",
  "anya-e0902n1:378_10": "evaṁdhammā te bhagavanto ahesuṁ itipi,",
  "anya-e0902n1:378_11": "evaṁpaññā te bhagavanto ahesuṁ itipi,",
  "anya-e0902n1:378_12": "evaṁvihārī te bhagavanto ahesuṁ itipi,",
  "anya-e0902n1:378_13": "evaṁvimuttā te bhagavanto ahesuṁ itipī’’ti,",
  "anya-e0902n1:378_14": "tasmiṁ bhante vatthusmiṁ bhāsitaṁ.",
  "anya-e0902n1:379_0": "Bākulasutta",
  "anya-e0902n1:380_0": "Pucchā – bākulasuttaṁ panāvuso kattha kaṁ ārabbha kena bhāsitaṁ.",
  "anya-e0902n1:381_0": "Vissajjanā – rājagahe bhante acelaṁ kassapaṁ ārabbha āyasmatā bākulattherena bhāsitaṁ.",
  "anya-e0902n1:382_0": "Dantabhūmisutta",
  "anya-e0902n1:383_0": "Pucchā – dantabhūmisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:384_0": "Vissajjanā –",
  "anya-e0902n1:384_1": "rājagahe bhante jayasenaṁ rājakumāraṁ ārabbha bhāsitaṁ.",
  "anya-e0902n1:384_2": "Jayaseno bhante rājakumāro aciravataṁ samaṇuddesaṁ upasaṅkamitvā etadavoca ‘‘sutaṁ metaṁ bho aggivessana",
  "anya-e0902n1:384_3": "idha bhikkhu appamatto ātāpī pahitatto viharanto phuseyya cittassa ekaggata’’nti,",
  "anya-e0902n1:384_4": "tasmiṁ bhante vatthusmiṁ bhāsitaṁ.",
  "anya-e0902n1:385_0": "Pucchā –",
  "anya-e0902n1:385_1": "kathañcāvuso tattha bhagavatā aciravatassa samaṇuddesassa samassāsetvā dhammadesanānayo pakāsito.",
  "anya-e0902n1:386_0": "Vissajjanā –",
  "anya-e0902n1:386_1": "taṁ kutettha aggivessana labbhā,",
  "anya-e0902n1:386_2": "yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ,",
  "anya-e0902n1:386_3": "taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena",
  "anya-e0902n1:386_4": "pariḍayhamāno kāmapariyosanāya ussuko ussati vā dakkhati vā sacchi vā karissatīti netaṁ ṭhānaṁ vijjatīti",
  "anya-e0902n1:386_5": "evaṁ kho bhante bhagavato aciravatassa samaṇuddesassa samassāsetvā,",
  "anya-e0902n1:386_6": "seyyathāpissu aggivessana dve hatthidammā vā assadammāvā godammā vā sudantā suvinītāti evamādinā bhante",
  "anya-e0902n1:386_7": "bhagavatā aciravatassa samaṇuddesassa desanānayo pakāsito.",
  "anya-e0902n1:387_0": "Pucchā – kathañcāvuso tattha bhagavā dve upamāyo dassetvā tatuttari dhammadesanaṁ pavaḍḍheti.",
  "anya-e0902n1:388_0": "Vissajjanā –",
  "anya-e0902n1:388_1": "seyyathāpi aggivessana rājākhattiyo muddhāvasitto nāgavanikaṁ āmantetīti evamādinā bhante bhagavā uttaripi dhammadesanaṁ pavaḍḍhesi.",
  "anya-e0902n1:389_0": "Bhūmijasutta",
  "anya-e0902n1:390_0": "Pucchā – tenāvuso…pe… sammāsambuddhena bhūmijasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:391_0": "Vissajjanā –",
  "anya-e0902n1:391_1": "rājagahe bhante jayasenaṁ rājakumāraṁ ārabbha bhāsitaṁ,",
  "anya-e0902n1:391_2": "jayaseno bhante rājakumāro āyasmantaṁ bhūmijaṁ etadavoca ‘‘santi bho bhūmija eke samaṇabrāhmaṇā evaṁvādino",
  "anya-e0902n1:391_3": "evaṁdiṭṭhino ‘āsañcepi karitvā brahmacariyaṁ caranti,",
  "anya-e0902n1:391_4": "abhabbā phalassa adhigamāya.",
  "anya-e0902n1:391_5": "Anāsañcepi karitvā brahmacariyaṁ caranti,",
  "anya-e0902n1:391_6": "abhabbā phalassa adhigamāya.",
  "anya-e0902n1:391_7": "Āsañca anāsañcepi karitvā brahmacariyaṁ caranti,",
  "anya-e0902n1:391_8": "abhabbā phalassa adhigamāya .",
  "anya-e0902n1:391_9": "Nevāsaṁ nānāsañcepi karitvā brahmacariyaṁ caranti,",
  "anya-e0902n1:391_10": "ābhabbā phalassa adhigamāyā’ti.",
  "anya-e0902n1:391_11": "Idha bhoto bhūmijassa satthā kiṁvādī kimakkhāyī’’ti tasmiṁ bhante vatthusmiṁ bhāsitaṁ.",
  "anya-e0902n1:392_0": "Pucchā –",
  "anya-e0902n1:392_1": "kathañcāvuso tattha bhagavatā āyasmato bhūmijattherassa taṁ byākaraṇaṁ samanujānitvā tatuttari dhammadesanānayo paripūretvā pakāsito.",
  "anya-e0902n1:393_0": "Vissajjanā –",
  "anya-e0902n1:393_1": "taggha tvaṁ bhūmija evaṁ puṭṭho evaṁ byākaramāno vuttavādī ceva me hosi,",
  "anya-e0902n1:393_2": "na ca maṁ abhūtena abbhācikkhasi,",
  "anya-e0902n1:393_3": "evamādinā bhante bhagavatā āyasmato bhūmijassa taṁ vacanaṁ samanujānitvā ‘‘yehi kehici bhūmija samaṇā",
  "anya-e0902n1:393_4": "vā brāhmaṇā vā micchādiṭṭhino micchāsaṅkappā micchāvācā micchākammantā micchāājīvā micchāvāyāmā micchāsatī",
  "anya-e0902n1:393_5": "micchāsamādhino,",
  "anya-e0902n1:393_6": "te āsañcepi karitvā brahmacariyaṁ caranti,",
  "anya-e0902n1:393_7": "abhabbā phalassa adhigamāyā’’ti evamādinā bhante bhagavatā āyasmato bhūmijassa uttari desanānayo paripūretvā pakāsito.",
  "anya-e0902n1:394_0": "Anuruddhasutta",
  "anya-e0902n1:395_0": "Pucchā – anuruddhasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:396_0": "Vissajjanā –",
  "anya-e0902n1:396_1": "sāvatthiyaṁ bhante pañcakaṅgaṁ thapatiṁ ārabbha āyasmatā anuruddhattherena bhāsitaṁ,",
  "anya-e0902n1:396_2": "pañcakaṅgo bhante thapati āyasmantaṁ anuruddhaṁ etadavoca ‘‘idha maṁ bhante therā bhikkhū upasaṅkamitvā",
  "anya-e0902n1:396_3": "evamāhaṁsu ‘appamāṇaṁ gahapati cetovimuttiṁ bhāvehī’ti,",
  "anya-e0902n1:396_4": "ekacce therā evamāhaṁsu ‘mahaggataṁ gahapati cetovimuttiṁ bhāvehī’’ti,",
  "anya-e0902n1:396_5": "yā cāyaṁ bhante appamāṇā cetovimutti yā ca mahaggatā cetovimutti,",
  "anya-e0902n1:396_6": "ime dhammā nānatthā ceva nānābyañjanā ca,",
  "anya-e0902n1:396_7": "udāhu ekatthā byañjanameva nānanti’’ tasmiṁ bhante vatthusmiṁ bhāsitaṁ.",
  "anya-e0902n1:397_0": "Upakkilesasutta",
  "anya-e0902n1:398_0": "Pucchā – upakkilesasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:399_0": "Vissajjanā – pācīnavaṁsadāye bhante āyasmantaṁ anuruddhattheraṁ ārabbha bhāsitaṁ.",
  "anya-e0902n1:400_0": "Bālapaṇḍitasutta",
  "anya-e0902n1:401_0": "Pucchā – bālapaṇḍitasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:402_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:403_0": "Pucchā –",
  "anya-e0902n1:403_1": "kathañcāvuso tattha bhagavatā bālassa bālalakkhaṇāni ca bālassa diṭṭheva dhamme dukkhadomanassappaṭisaṁvedanā ca pakāsitā.",
  "anya-e0902n1:404_0": "Vissajjanā –",
  "anya-e0902n1:404_1": "tīṇimāni bhikkhave bālassa bālalakkhaṇāni bālanimittāni bālāpadānāni.",
  "anya-e0902n1:404_2": "Katamāni tīṇi.",
  "anya-e0902n1:404_3": "Idha bhikkhave bālo duccintitacintī ca hoti dubbhāsitabhāsī ca dukkaṭakammakārī cāti evamādinā bhante",
  "anya-e0902n1:404_4": "tattha bhagavatā bālassa bālalakkhaṇāni ca bālassa diṭṭheva dhamme dukkhadomanassappaṭisaṁvedanā ca pakāsitā.",
  "anya-e0902n1:405_0": "Pucchā –",
  "anya-e0902n1:405_1": "kathañcāvuso tattha bhagavatā bālassa samparāyo ca tattha niraye bālassa dukkhadomanassapaṭisaṁvedanā ca pakāsitā.",
  "anya-e0902n1:406_0": "Vissajjanā –",
  "anya-e0902n1:406_1": "sa kho so bhikkhave bālo kāyena duccaritaṁ caritvā vācāya duccaritaṁ caritvā manasā duccaritaṁ caritvā",
  "anya-e0902n1:406_2": "kāyassa bhedāparaṁ maraṇā apāyaṁ duggatiṁ vinipātaṁ nirayaṁ upapajjatīti evamādinā bhante tattha bhagavatā",
  "anya-e0902n1:406_3": "bālassa samparāyo ca tattha ca bālassa niraye dukkhadomanassappaṭisaṁvedanā pakāsitā.",
  "anya-e0902n1:407_0": "Pucchā –",
  "anya-e0902n1:407_1": "kathañcāvuso tattha bhagavatā bālassa tiracchānayoniyaṁ dukkhadomanassapaṭisaṁvedanā pakāsitā.",
  "anya-e0902n1:408_0": "Vissajjanā –",
  "anya-e0902n1:408_1": "santi bhikkhave tiracchānagatā pāṇā tiṇabhakkhā te allānipi tiṇāni sukkhānipi tiṇāni dantullehakaṁ khādantīti",
  "anya-e0902n1:408_2": "evamādinā bhante tattha bhagavatā bālassa tiracchānayoniyaṁ dukkhadomanassappaṭisaṁvedanā pakāsitā.",
  "anya-e0902n1:409_0": "Pucchā –",
  "anya-e0902n1:409_1": "kathañcāvuso tattha bhagavatā bālena sakiṁ vinipātagatena puna manussattadullabhatā pakāsitā.",
  "anya-e0902n1:410_0": "Vissajjanā –",
  "anya-e0902n1:410_1": "seyyathāpi bhikkhave puriso ekacchiggalaṁ yugaṁ mahāsamudde pakkhipeyya,",
  "anya-e0902n1:410_2": "tamenaṁ puratthimo vāto pacchimena saṁhareyyāti evamādinā bhante tattha bhagavatā bālena sakiṁ vinipātagatena puna manussattassa dullabhatā pakāsitā.",
  "anya-e0902n1:411_0": "Pucchā –",
  "anya-e0902n1:411_1": "kathañcāvuso tattha bhagavatā bālassa kadāci karahaci dīghassa addhuno accayena manussattaṁ āgatassapi dukkhabahulatā pakāsitā.",
  "anya-e0902n1:412_0": "Vissajjanā –",
  "anya-e0902n1:412_1": "sa kho so bhikkhave bālo sace kadāci karahaci dīghassa addhuno accayena manussattaṁ āgacchatīti evamādinā",
  "anya-e0902n1:412_2": "bhante tattha bhagavatā bālassa kadāci karahaci dīghassa addhuno accayena manussattaṁ āgatassapi dukkhabahulatā pakāsitā.",
  "anya-e0902n1:413_0": "Pucchā –",
  "anya-e0902n1:413_1": "kathañcāvuso tattha bhagavatā paṇḍitassa paṇḍitalakkhaṇāni ca paṇḍitassa diṭṭheva dhamme sukhasomanassappaṭisaṁvedanā ca pakāsitā.",
  "anya-e0902n1:414_0": "Vissajjanā –",
  "anya-e0902n1:414_1": "tīṇimāni bhikkhave paṇḍitassa paṇḍitalakkhaṇāni paṇḍitanimittāni paṇḍitāpadānāni.",
  "anya-e0902n1:414_2": "Katamāni tīṇi.",
  "anya-e0902n1:414_3": "Idha bhikkhave paṇḍito sucintitacintī ca hoti subhāsitabhāsī ca sukatakammakārī cāti evamādinā bhante tattha bhagavatā",
  "anya-e0902n1:415_0": "Paṇḍitassa paṇḍitalakkhaṇāni ca diṭṭheva dhamme paṇḍitassa sukhasomanassapaṭisaṁvedanā ca pakāsitā.",
  "anya-e0902n1:416_0": "Pucchā –",
  "anya-e0902n1:416_1": "kathañcāvuso tattha bhagavatā paṇḍitassa samparāyo ca tattha sagge sukhasomanassappaṭisaṁvedanā ca pakāsitā.",
  "anya-e0902n1:417_0": "Vissajjanā –",
  "anya-e0902n1:417_1": "sa kho so bhikkhave paṇḍito kāyena sucaritaṁ caritvā vācāya manasā sucaritaṁ caritvā kāyassa bhedā paraṁ",
  "anya-e0902n1:417_2": "maraṇā sugatiṁ saggaṁ lokaṁ upapajjatīti evamādinā bhante tattha bhagavatā paṇḍitassa samparāyo ca sagge",
  "anya-e0902n1:417_3": "ca paṇḍitassa sukhasomanassappanisaṁvedanā pakāsitā.",
  "anya-e0902n1:418_0": "Pucchā –",
  "anya-e0902n1:418_1": "kathañcāvuso tattha bhagavatā paṇḍitassa kadāci karahaci dīghassa addhuno accayena manussattaṁ āgatassapi sukhabahulatā pakāsitā.",
  "anya-e0902n1:419_0": "Vissajjanā –",
  "anya-e0902n1:419_1": "sa kho so bhikkhave paṇḍito sace kadāci karahaci dīghassa addhuno accayena manussattaṁ āgacchati,",
  "anya-e0902n1:419_2": "yāni tāni uccākulāni khattiyamahāsālakulaṁ vā brāhmaṇamahāsālakulaṁ vā gahapatimahāsālakulaṁ vā tathārūpe",
  "anya-e0902n1:419_3": "kule paccājāyatīti evamādinā bhante tattha bhagavatā paṇḍitassa kadāci karahaci dīghassa addhuno accayena",
  "anya-e0902n1:419_4": "manussattaṁ āgatassapi sukhabahulatā pakāsitā.",
  "anya-e0902n1:420_0": "Cūḷakammavibhaṅgasutta",
  "anya-e0902n1:421_0": "Pucchā –",
  "anya-e0902n1:421_1": "tenāvuso jānatā passatā…pe…",
  "anya-e0902n1:421_2": "sammāsambuddhena cūḷakammavibhaṅgasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:422_0": "Vissajjanā –",
  "anya-e0902n1:422_1": "sāvatthiyaṁ bhante subhaṁ māṇavaṁ todeyyaputtaṁ ārabbha bhāsitaṁ.",
  "anya-e0902n1:422_2": "Subho bhante māṇavo todeyyaputto bhagavantaṁ upasaṅkamitvā etadavoca ‘‘ko nu kho bho gotama hetu ko paccayo,",
  "anya-e0902n1:422_3": "yena manussānaṁyeva sataṁ manussabhūtānaṁ dissanti hīnappaṇītatā.",
  "anya-e0902n1:422_4": "Dissanti hi bho gotama manussā appāyukā,",
  "anya-e0902n1:422_5": "dissanti dīghāyukā.",
  "anya-e0902n1:422_6": "Dissanti bavhābādhā,",
  "anya-e0902n1:422_7": "dissanti appābādhā.",
  "anya-e0902n1:422_8": "Dissanti dubbaṇṇā,",
  "anya-e0902n1:422_9": "dissanti vaṇṇavanto.",
  "anya-e0902n1:422_10": "Dissanti appesakkhā,",
  "anya-e0902n1:422_11": "dissanti mahesakkhā.",
  "anya-e0902n1:422_12": "Dissanti appabhogā,",
  "anya-e0902n1:422_13": "dissanti mahābhogā.",
  "anya-e0902n1:422_14": "Dissanti nīcakulīnā,",
  "anya-e0902n1:422_15": "dissanti uccākulīnā.",
  "anya-e0902n1:422_16": "Dissanti duppaññā,",
  "anya-e0902n1:422_17": "dissanti paññavanto.",
  "anya-e0902n1:422_18": "Ko nu kho bho gotama hetu ko paccayo,",
  "anya-e0902n1:422_19": "yena manussānaṁyeva sataṁ manussabhūtānaṁ dissanti hīnappaṇītatā’’ti tasmiṁ bhante vatthusmiṁ bhāsitaṁ.",
  "anya-e0902n1:423_0": "Pucchā –",
  "anya-e0902n1:423_1": "kathañcāvuso tattha bhagavatā sattānaṁ dīghāyukaappāyukasaṁvattanakakammāni vibhajitvā pakāsitāni.",
  "anya-e0902n1:424_0": "Vissajjanā –",
  "anya-e0902n1:424_1": "idha māṇava ekacco itthī vā puriso vā pāṇātipātī hoti,",
  "anya-e0902n1:424_2": "luddo lohitapāṇi hatapahate niviṭṭho adayāpanno pāṇabhūtesūti evamādinā bhante tattha bhagavatā appāyukadīghāyukasaṁvattanakāni",
  "anya-e0902n1:424_3": "kammāni vibhajitvā pakāsitāni.",
  "anya-e0902n1:425_0": "Pucchā –",
  "anya-e0902n1:425_1": "kathañcāvuso tattha bhagavatā sattānaṁ appābādhabavhābādhasaṁvattanakakammāni vibhajitvā pakāsitāni.",
  "anya-e0902n1:426_0": "Vissajjanā –",
  "anya-e0902n1:426_1": "idha māṇava ekacco itthī vā puriso vā sattānaṁ viheṭṭhakajātiko hoti pāṇinā vā leḍḍunāvā daṇḍenavā satthena",
  "anya-e0902n1:426_2": "vāti evamādinā bhante tattha bhagavatā sattānaṁ appābādhabavhābādhasaṁvattanakakammāni vibhajitvā pakāsitāni.",
  "anya-e0902n1:427_0": "Pucchā –",
  "anya-e0902n1:427_1": "kathañcāvuso tattha bhagavatā sattānaṁ suvaṇṇadubbaṇṇasaṁvattanakakammāni vibhajitvā pakāsitāni.",
  "anya-e0902n1:428_0": "Vissajjanā –",
  "anya-e0902n1:428_1": "idha māṇava ekacco itthī vā puriso vā kodhano hoti upāyāsabahulo,",
  "anya-e0902n1:428_2": "appampi vutto samāno abhisajjati kuppati byāpajjati patiṭṭhiyati,",
  "anya-e0902n1:428_3": "kopañca dosañca appaccayañca pātukarotīti evamādinā bhante tattha bhagavatā sattānaṁ suvaṇṇadubbaṇṇasaṁvattanakakammāni vibhajitvā pakāsitāni.",
  "anya-e0902n1:429_0": "Pucchā –",
  "anya-e0902n1:429_1": "kathañcāvuso tattha bhagavatā sattānaṁ mahesakkha appesakkhasaṁvattanakakammāni vibhajitvā pakāsitāni.",
  "anya-e0902n1:430_0": "Vissajjanā –",
  "anya-e0902n1:430_1": "idha māṇava ekacco itthī vā puriso vā issāmanako hoti,",
  "anya-e0902n1:430_2": "paralābhasakkāra garukāra mānanavandana pūjāsu issati upadussati issaṁ bandhatīti evamādinā bhante tattha",
  "anya-e0902n1:430_3": "bhagavatā sattānaṁ appesakkhamahesakkhasaṁvattanakāni kammāni vibhajitvā pakāsitāni.",
  "anya-e0902n1:431_0": "Pucchā – kathañcāvuso tattha bhagavatā mahābhogaappabhogasaṁvattanakakammāni vibhajitvā pakāsitāni.",
  "anya-e0902n1:432_0": "Vissajjanā –",
  "anya-e0902n1:432_1": "idha māṇava ekacco itthī vā puriso vā na dātā hoti,",
  "anya-e0902n1:432_2": "samaṇassa vā brāhmaṇassa vā annaṁ pānaṁ vattaṁ yānaṁ mālāgandha vilepanaṁ seyyavasathapadīpeyyanti evamādinā",
  "anya-e0902n1:432_3": "bhante tattha bhagavatā mahābhogaappabhogasaṁvattanakakammāni vibhajitvā pakāsitāni.",
  "anya-e0902n1:433_0": "Pucchā –",
  "anya-e0902n1:433_1": "kathañcāvuso tattha bhagavatā sattānaṁ uccākulīna nīcakulīnasaṁvattanakakammāni vibhajitvā pakāsitāni.",
  "anya-e0902n1:434_0": "Vissajjanā –",
  "anya-e0902n1:434_1": "idha māṇava ekacco itthī vā puriso vā thaddho hoti atimāni abhivādetabbaṁ na abhivādeti,",
  "anya-e0902n1:434_2": "paccuṭṭhātabbaṁ na paccuṭṭheti,",
  "anya-e0902n1:434_3": "āsanārahassa na āsanaṁ deti,",
  "anya-e0902n1:434_4": "maggārahassa na maggaṁ deti,",
  "anya-e0902n1:434_5": "sakkātabbaṁ na sakkaroti,",
  "anya-e0902n1:434_6": "garukātabbaṁ na garukaroti,",
  "anya-e0902n1:434_7": "mānetabbaṁ māneti,",
  "anya-e0902n1:434_8": "pūjetabbaṁ na pūjetīti evamādinā bhante tattha bhagavatā sattānaṁ uccākulīna nīcakulīnasaṁvattanakakammāni vibhajitvā pakāsitāni.",
  "anya-e0902n1:435_0": "Pucchā –",
  "anya-e0902n1:435_1": "kathañcāvuso tattha bhagavatā sattānaṁ mahāpaññaduppaññasaṁvattanakakammāni vibhajitvā pakāsitāni.",
  "anya-e0902n1:436_0": "Vissajjanā –",
  "anya-e0902n1:436_1": "idha māṇava ekacco itthī vā puriso vā samaṇaṁ vā brāhmaṇaṁ vā upasaṅkamitvā na paripucchitā hoti ‘‘kiṁ bhante kusalaṁ,",
  "anya-e0902n1:436_2": "kiṁ akusalaṁ.",
  "anya-e0902n1:436_3": "Kiṁ sāvajjaṁ,",
  "anya-e0902n1:436_4": "kiṁ anavajjaṁ.",
  "anya-e0902n1:436_5": "Kiṁ sevitabbaṁ,",
  "anya-e0902n1:436_6": "kiṁ na sevitabbaṁ.",
  "anya-e0902n1:436_7": "Kiṁ me karīyamānaṁ dīgharattaṁ ahitāya dukkhāya hoti,",
  "anya-e0902n1:436_8": "kiṁ vā pana me karīyamānaṁ dīgharattaṁ hitāya sukhāya hotī’’ti evamādinā bhante tattha bhagavatā sattānaṁ",
  "anya-e0902n1:436_9": "mahāpaññaduppaññasaṁvattanakakammāni vibhajitvā pakāsitāni.",
  "anya-e0902n1:437_0": "Indriyabhāvanāsu",
  "anya-e0902n1:438_0": "Pucchā – indriyabhāvanāsuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:439_0": "Vissajjanā –",
  "anya-e0902n1:439_1": "gajaṅgalāyaṁ bhante uttaraṁ nāma māṇavaṁ pārāsiviyantevāsiṁ ārabbha bhāsitaṁ,",
  "anya-e0902n1:439_2": "uttaro bhante māṇavo pārāsiviyantevāsī bhagavatā puṭṭho bhagavantaṁ etadavoca ‘‘idha bho gotama cakkhunā rūpaṁ na passati,",
  "anya-e0902n1:439_3": "sotena saddaṁ na suṇāti.",
  "anya-e0902n1:439_4": "Evaṁ kho bho gotama deseti pārāsiviyo brāhmaṇo sāvakānaṁ indriyabhāvana’’nti.",
  "anya-e0902n1:439_5": "Tasmiṁ bhante vatthusmiṁ bhāsitaṁ."
}