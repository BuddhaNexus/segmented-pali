{
  "mil3.1.16:0.1_0": "Milindapañha",
  "mil3.1.16:0.2_0": "Mahāvagga",
  "mil3.1.16:0.3_0": "16. Nānādhammānaṁekakiccaabhinipphādanapañha",
  "mil3.1.16:1.1_0": "Rājā āha—",
  "mil3.1.16:1.2_0": "“bhante nāgasena, ime dhammā nānā santā ekaṁ atthaṁ abhinipphādentī”ti?",
  "mil3.1.16:1.3_0": "“Āma, mahārāja, ime dhammā nānā santā ekaṁ atthaṁ abhinipphādenti, kilese hanantī”ti.",
  "mil3.1.16:2.1_0": "“Kathaṁ, bhante, ime dhammā nānā santā ekaṁ atthaṁ abhinipphādenti, kilese hananti?",
  "mil3.1.16:2.2_0": "Opammaṁ karohī”ti.",
  "mil3.1.16:2.3_0": "“Yathā, mahārāja,",
  "mil3.1.16:2.3_1": "senā nānā santā hatthī ca assā ca rathā ca pattī ca ekaṁ atthaṁ abhinipphādenti,",
  "mil3.1.16:2.3_2": "saṅgāme parasenaṁ abhivijinanti;",
  "mil3.1.16:2.4_0": "evameva kho, mahārāja, ime dhammā nānā santā ekaṁ atthaṁ abhinipphādenti, kilese hanantī”ti.",
  "mil3.1.16:3.1_0": "“Kallosi, bhante nāgasenā”ti.",
  "mil3.1.16:4.1_0": "Nānādhammānaṁ ekakiccaabhinipphādanapañho soḷasamo.",
  "mil3.1.16:5.1_0": "Mahāvaggo paṭhamo.",
  "mil3.1.16:6.1_0": "Imasmiṁ vagge soḷasa pañhā."
}