{
  "pli-tv-kd4:0.1_0": "Theravāda Vinayapiṭaka",
  "pli-tv-kd4:0.2_0": "Mahāvagga",
  "pli-tv-kd4:0.3_0": "Pavāraṇākkhandhaka",
  "pli-tv-kd4:0.4_0": "1. Aphāsukavihāra",
  "pli-tv-kd4:1.1.1_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-kd4:1.1.2_0": "Tena kho pana samayena sambahulā sandiṭṭhā sambhattā bhikkhū kosalesu janapade aññatarasmiṁ āvāse vassaṁ upagacchiṁsu.",
  "pli-tv-kd4:1.1.3_0": "Atha kho tesaṁ bhikkhūnaṁ etadahosi—",
  "pli-tv-kd4:1.1.4_0": "“kena nu kho mayaṁ upāyena samaggā sammodamānā avivadamānā phāsukaṁ vassaṁ vaseyyāma,",
  "pli-tv-kd4:1.1.4_1": "na ca piṇḍakena kilameyyāmā”ti.",
  "pli-tv-kd4:1.2.1_0": "Atha kho tesaṁ bhikkhūnaṁ etadahosi—",
  "pli-tv-kd4:1.2.2_0": "“sace kho mayaṁ aññamaññaṁ neva ālapeyyāma na sallapeyyāma—",
  "pli-tv-kd4:1.2.3_0": "yo paṭhamaṁ gāmato piṇḍāya paṭikkameyya so āsanaṁ paññapeyya,",
  "pli-tv-kd4:1.2.3_1": "pādodakaṁ pādapīṭhaṁ pādakathalikaṁ upanikkhipeyya,",
  "pli-tv-kd4:1.2.3_2": "avakkārapātiṁ dhovitvā upaṭṭhāpeyya,",
  "pli-tv-kd4:1.2.3_3": "pānīyaṁ paribhojanīyaṁ upaṭṭhāpeyya;",
  "pli-tv-kd4:1.3.1_0": "yo pacchā gāmato piṇḍāya paṭikkameyya, sacassa bhuttāvaseso, sace ākaṅkheyya bhuñjeyya,",
  "pli-tv-kd4:1.3.1_1": "no ce ākaṅkheyya appaharite vā chaḍḍeyya, appāṇake vā udake opilāpeyya;",
  "pli-tv-kd4:1.3.2_0": "so āsanaṁ uddhareyya,",
  "pli-tv-kd4:1.3.2_1": "pādodakaṁ pādapīṭhaṁ pādakathalikaṁ paṭisāmeyya,",
  "pli-tv-kd4:1.3.2_2": "avakkārapātiṁ dhovitvā paṭisāmeyya,",
  "pli-tv-kd4:1.3.2_3": "pānīyaṁ paribhojanīyaṁ paṭisāmeyya, bhattaggaṁ sammajjeyya;",
  "pli-tv-kd4:1.4.1_0": "yo passeyya pānīyaghaṭaṁ vā paribhojanīyaghaṭaṁ vā vaccaghaṭaṁ vā rittaṁ tucchaṁ so upaṭṭhāpeyya;",
  "pli-tv-kd4:1.4.2_0": "sacassa hoti avisayhaṁ,",
  "pli-tv-kd4:1.4.2_1": "hatthavikārena dutiyaṁ āmantetvā hatthavilaṅghakena upaṭṭhāpeyya;",
  "pli-tv-kd4:1.4.3_0": "na tveva tappaccayā vācaṁ bhindeyya—",
  "pli-tv-kd4:1.4.4_0": "evaṁ kho mayaṁ samaggā sammodamānā avivadamānā phāsukaṁ vassaṁ vaseyyāma,",
  "pli-tv-kd4:1.4.4_1": "na ca piṇḍakena kilameyyāmā”ti.",
  "pli-tv-kd4:1.5.1_0": "Atha kho te bhikkhū aññamaññaṁ neva ālapiṁsu, na sallapiṁsu.",
  "pli-tv-kd4:1.5.2_0": "Yo paṭhamaṁ gāmato piṇḍāya paṭikkamati, so āsanaṁ paññapeti,",
  "pli-tv-kd4:1.5.2_1": "pādodakaṁ pādapīṭhaṁ pādakathalikaṁ upanikkhipati,",
  "pli-tv-kd4:1.5.2_2": "avakkārapātiṁ dhovitvā upaṭṭhāpeti,",
  "pli-tv-kd4:1.5.2_3": "pānīyaṁ paribhojanīyaṁ upaṭṭhāpeti.",
  "pli-tv-kd4:1.6.1_0": "Yo pacchā gāmato piṇḍāya paṭikkamati, sace hoti bhuttāvaseso, sace ākaṅkhati bhuñjati,",
  "pli-tv-kd4:1.6.1_1": "no ce ākaṅkhati appaharite vā chaḍḍeti, appāṇake vā udake opilāpeti;",
  "pli-tv-kd4:1.6.2_0": "so āsanaṁ uddharati,",
  "pli-tv-kd4:1.6.2_1": "pādodakaṁ pādapīṭhaṁ pādakathalikaṁ paṭisāmeti,",
  "pli-tv-kd4:1.6.2_2": "avakkārapātiṁ dhovitvā paṭisāmeti,",
  "pli-tv-kd4:1.6.2_3": "pānīyaṁ paribhojanīyaṁ paṭisāmeti, bhattaggaṁ sammajjati.",
  "pli-tv-kd4:1.7.1_0": "Yo passati pānīyaghaṭaṁ vā paribhojanīyaghaṭaṁ vā vaccaghaṭaṁ vā rittaṁ tucchaṁ so upaṭṭhāpeti.",
  "pli-tv-kd4:1.7.2_0": "Sacassa hoti avisayhaṁ,",
  "pli-tv-kd4:1.7.2_1": "hatthavikārena dutiyaṁ āmantetvā hatthavilaṅghakena upaṭṭhāpeti,",
  "pli-tv-kd4:1.7.2_2": "na tveva tappaccayā vācaṁ bhindati.",
  "pli-tv-kd4:1.8.1_0": "Āciṇṇaṁ kho panetaṁ vassaṁvuṭṭhānaṁ bhikkhūnaṁ bhagavantaṁ dassanāya upasaṅkamituṁ.",
  "pli-tv-kd4:1.8.2_0": "Atha kho te bhikkhū vassaṁvuṭṭhā temāsaccayena senāsanaṁ saṁsāmetvā pattacīvaramādāya yena sāvatthi tena pakkamiṁsu.",
  "pli-tv-kd4:1.8.3_0": "Anupubbena yena sāvatthi jetavanaṁ anāthapiṇḍikassa ārāmo yena bhagavā tenupasaṅkamiṁsu,",
  "pli-tv-kd4:1.8.3_1": "upasaṅkamitvā bhagavantaṁ abhivādetvā ekamantaṁ nisīdiṁsu.",
  "pli-tv-kd4:1.8.4_0": "Āciṇṇaṁ kho panetaṁ buddhānaṁ bhagavantānaṁ āgantukehi bhikkhūhi saddhiṁ paṭisammodituṁ.",
  "pli-tv-kd4:1.9.1_0": "Atha kho bhagavā te bhikkhū etadavoca—",
  "pli-tv-kd4:1.9.2_0": "“kacci, bhikkhave, khamanīyaṁ, kacci yāpanīyaṁ,",
  "pli-tv-kd4:1.9.3_0": "kacci samaggā sammodamānā avivadamānā phāsukaṁ vassaṁ vasittha,",
  "pli-tv-kd4:1.9.3_1": "na ca piṇḍakena kilamitthā”ti?",
  "pli-tv-kd4:1.9.4_0": "“Khamanīyaṁ, bhagavā, yāpanīyaṁ, bhagavā.",
  "pli-tv-kd4:1.9.5_0": "Samaggā ca mayaṁ, bhante,",
  "pli-tv-kd4:1.9.5_1": "sammodamānā avivadamānā phāsukaṁ vassaṁ vasimhā, na ca piṇḍakena kilamimhā”ti.",
  "pli-tv-kd4:1.10.1_0": "Jānantāpi tathāgatā pucchanti, jānantāpi na pucchanti.",
  "pli-tv-kd4:1.10.2_0": "Kālaṁ viditvā pucchanti, kālaṁ viditvā na pucchanti.",
  "pli-tv-kd4:1.10.3_0": "Atthasaṁhitaṁ tathāgatā pucchanti, no anatthasaṁhitaṁ.",
  "pli-tv-kd4:1.10.4_0": "Anatthasaṁhite setughāto tathāgatānaṁ.",
  "pli-tv-kd4:1.10.5_0": "Dvīhākārehi buddhā bhagavanto bhikkhū paṭipucchanti— “dhammaṁ vā desessāma,",
  "pli-tv-kd4:1.10.5_1": "sāvakānaṁ vā sikkhāpadaṁ paññapessāmā”ti.",
  "pli-tv-kd4:1.10.6_0": "Atha kho bhagavā te bhikkhū etadavoca— “yathākathaṁ pana tumhe, bhikkhave,",
  "pli-tv-kd4:1.10.6_1": "samaggā sammodamānā avivadamānā phāsukaṁ vassaṁ vasittha,",
  "pli-tv-kd4:1.10.6_2": "na ca piṇḍakena kilamitthā”ti.",
  "pli-tv-kd4:1.11.1_0": "“Idha mayaṁ, bhante,",
  "pli-tv-kd4:1.11.1_1": "sambahulā sandiṭṭhā sambhattā bhikkhū kosalesu janapade aññatarasmiṁ āvāse vassaṁ upagacchimhā.",
  "pli-tv-kd4:1.11.2_0": "Tesaṁ no, bhante, amhākaṁ etadahosi—",
  "pli-tv-kd4:1.11.3_0": "‘kena nu kho mayaṁ upāyena samaggā sammodamānā avivadamānā phāsukaṁ vassaṁ vaseyyāma,",
  "pli-tv-kd4:1.11.3_1": "na ca piṇḍakena kilameyyāmā’ti.",
  "pli-tv-kd4:1.11.4_0": "Tesaṁ no, bhante, amhākaṁ etadahosi—",
  "pli-tv-kd4:1.11.5_0": "‘sace kho mayaṁ aññamaññaṁ neva ālapeyyāma na sallapeyyāma—",
  "pli-tv-kd4:1.11.6_0": "yo paṭhamaṁ gāmato piṇḍāya paṭikkameyya so āsanaṁ paññapeyya,",
  "pli-tv-kd4:1.11.6_1": "pādodakaṁ pādapīṭhaṁ pādakathalikaṁ upanikkhipeyya,",
  "pli-tv-kd4:1.11.6_2": "avakkārapātiṁ dhovitvā upaṭṭhāpeyya,",
  "pli-tv-kd4:1.11.6_3": "pānīyaṁ paribhojanīyaṁ upaṭṭhāpeyya;",
  "pli-tv-kd4:1.11.7_0": "yo pacchā gāmato piṇḍāya paṭikkameyya, sacassa bhuttāvaseso, sace ākaṅkheyya bhuñjeyya,",
  "pli-tv-kd4:1.11.7_1": "no ce ākaṅkheyya appaharite vā chaḍḍeyya, appāṇake vā udake opilāpeyya;",
  "pli-tv-kd4:1.11.8_0": "so āsanaṁ uddhareyya,",
  "pli-tv-kd4:1.11.8_1": "pādodakaṁ pādapīṭhaṁ pādakathalikaṁ paṭisāmeyya,",
  "pli-tv-kd4:1.11.8_2": "avakkārapātiṁ dhovitvā paṭisāmeyya,",
  "pli-tv-kd4:1.11.8_3": "pānīyaṁ paribhojanīyaṁ paṭisāmeyya, bhattaggaṁ sammajjeyya;",
  "pli-tv-kd4:1.11.9_0": "yo passeyya pānīyaghaṭaṁ vā paribhojanīyaghaṭaṁ vā vaccaghaṭaṁ vā rittaṁ tucchaṁ so upaṭṭhāpeyya;",
  "pli-tv-kd4:1.11.10_0": "sacassa hoti avisayhaṁ,",
  "pli-tv-kd4:1.11.10_1": "hatthavikārena dutiyaṁ āmantetvā hatthavilaṅghakena upaṭṭhāpeyya;",
  "pli-tv-kd4:1.11.11_0": "na tveva tappaccayā vācaṁ bhindeyya—",
  "pli-tv-kd4:1.11.12_0": "evaṁ kho mayaṁ samaggā sammodamānā avivadamānā phāsukaṁ vassaṁ vaseyyāma,",
  "pli-tv-kd4:1.11.12_1": "na ca piṇḍakena kilameyyāmā’ti.",
  "pli-tv-kd4:1.11.13_0": "Atha kho mayaṁ, bhante,",
  "pli-tv-kd4:1.11.13_1": "aññamaññaṁ neva ālapimhā na sallapimhā.",
  "pli-tv-kd4:1.11.14_0": "Yo paṭhamaṁ gāmato piṇḍāya paṭikkamati so āsanaṁ paññapeti,",
  "pli-tv-kd4:1.11.14_1": "pādodakaṁ pādapīṭhaṁ pādakathalikaṁ upanikkhipati,",
  "pli-tv-kd4:1.11.14_2": "avakkārapātiṁ dhovitvā upaṭṭhāpeti,",
  "pli-tv-kd4:1.11.14_3": "pānīyaṁ paribhojanīyaṁ upaṭṭhāpeti.",
  "pli-tv-kd4:1.11.15_0": "Yo pacchā gāmato piṇḍāya paṭikkamati, sace hoti bhuttāvaseso, sace ākaṅkhati bhuñjati,",
  "pli-tv-kd4:1.11.15_1": "no ce ākaṅkhati appaharite vā chaḍḍeti, appāṇake vā udake opilāpeti, so āsanaṁ uddharati,",
  "pli-tv-kd4:1.11.15_2": "pādodakaṁ pādapīṭhaṁ pādakathalikaṁ paṭisāmeti,",
  "pli-tv-kd4:1.11.15_3": "avakkārapātiṁ dhovitvā paṭisāmeti,",
  "pli-tv-kd4:1.11.15_4": "pānīyaṁ paribhojanīyaṁ paṭisāmeti, bhattaggaṁ sammajjati.",
  "pli-tv-kd4:1.11.16_0": "Yo passati pānīyaghaṭaṁ vā paribhojanīyaghaṭaṁ vā vaccaghaṭaṁ vā rittaṁ tucchaṁ so upaṭṭhāpeti.",
  "pli-tv-kd4:1.11.17_0": "Sacassa hoti avisayhaṁ,",
  "pli-tv-kd4:1.11.17_1": "hatthavikārena dutiyaṁ āmantetvā hatthavilaṅghakena upaṭṭhāpeti,",
  "pli-tv-kd4:1.11.17_2": "na tveva tappaccayā vācaṁ bhindati.",
  "pli-tv-kd4:1.11.18_0": "Evaṁ kho mayaṁ, bhante,",
  "pli-tv-kd4:1.11.18_1": "samaggā sammodamānā avivadamānā phāsukaṁ vassaṁ vasimhā, na ca piṇḍakena kilamimhā”ti.",
  "pli-tv-kd4:1.12.1_0": "Atha kho bhagavā bhikkhū āmantesi—",
  "pli-tv-kd4:1.12.2_0": "“aphāsuññeva kirame, bhikkhave,",
  "pli-tv-kd4:1.12.2_1": "moghapurisā vuṭṭhā samānā phāsumhā vuṭṭhāti paṭijānanti.",
  "pli-tv-kd4:1.12.3_0": "Pasusaṁvāsaññeva kirame, bhikkhave,",
  "pli-tv-kd4:1.12.3_1": "moghapurisā vuṭṭhā samānā phāsumhā vuṭṭhāti paṭijānanti.",
  "pli-tv-kd4:1.12.4_0": "Eḷakasaṁvāsaññeva kirame, bhikkhave,",
  "pli-tv-kd4:1.12.4_1": "moghapurisā vuṭṭhā samānā phāsumhā vuṭṭhāti paṭijānanti.",
  "pli-tv-kd4:1.12.5_0": "Sapattasaṁvāsaññeva kirame, bhikkhave,",
  "pli-tv-kd4:1.12.5_1": "moghapurisā vuṭṭhā samānā phāsumhā vuṭṭhāti paṭijānanti.",
  "pli-tv-kd4:1.12.6_0": "Kathañhi nāmime, bhikkhave,",
  "pli-tv-kd4:1.12.6_1": "moghapurisā mūgabbataṁ titthiyasamādānaṁ samādiyissanti.",
  "pli-tv-kd4:1.13.1_0": "Netaṁ, bhikkhave, appasannānaṁ vā pasādāya …pe…",
  "pli-tv-kd4:1.13.2_0": "vigarahitvā dhammiṁ kathaṁ katvā bhikkhū āmantesi—",
  "pli-tv-kd4:1.13.3_0": "na, bhikkhave,",
  "pli-tv-kd4:1.13.3_1": "mūgabbataṁ titthiyasamādānaṁ samādiyitabbaṁ.",
  "pli-tv-kd4:1.13.4_0": "Yo samādiyeyya, āpatti dukkaṭassa.",
  "pli-tv-kd4:1.13.5_0": "Anujānāmi, bhikkhave,",
  "pli-tv-kd4:1.13.5_1": "vassaṁvuṭṭhānaṁ bhikkhūnaṁ tīhi ṭhānehi pavāretuṁ—",
  "pli-tv-kd4:1.13.6_0": "diṭṭhena vā sutena vā parisaṅkāya vā.",
  "pli-tv-kd4:1.13.7_0": "Sā vo bhavissati aññamaññānulomatā āpattivuṭṭhānatā vinayapurekkhāratā.",
  "pli-tv-kd4:1.14.1_0": "Evañca pana, bhikkhave, pavāretabbaṁ.",
  "pli-tv-kd4:1.14.2_0": "Byattena bhikkhunā paṭibalena saṅgho ñāpetabbo—",
  "pli-tv-kd4:1.14.3_0": "‘Suṇātu me, bhante, saṅgho.",
  "pli-tv-kd4:1.14.4_0": "Ajja pavāraṇā.",
  "pli-tv-kd4:1.14.5_0": "Yadi saṅghassa pattakallaṁ, saṅgho pavāreyyā’ti.",
  "pli-tv-kd4:1.14.6_0": "Therena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd4:1.14.7_0": "‘saṅghaṁ, āvuso,",
  "pli-tv-kd4:1.14.7_1": "pavāremi diṭṭhena vā sutena vā parisaṅkāya vā.",
  "pli-tv-kd4:1.14.8_0": "Vadantu maṁ āyasmanto anukampaṁ upādāya.",
  "pli-tv-kd4:1.14.9_0": "Passanto paṭikarissāmi.",
  "pli-tv-kd4:1.14.10_0": "Dutiyampi, āvuso,",
  "pli-tv-kd4:1.14.10_1": "saṅghaṁ pavāremi diṭṭhena vā sutena vā parisaṅkāya vā.",
  "pli-tv-kd4:1.14.11_0": "Vadantu maṁ āyasmanto anukampaṁ upādāya.",
  "pli-tv-kd4:1.14.12_0": "Passanto paṭikarissāmi.",
  "pli-tv-kd4:1.14.13_0": "Tatiyampi, āvuso,",
  "pli-tv-kd4:1.14.13_1": "saṅghaṁ pavāremi diṭṭhena vā sutena vā parisaṅkāya vā.",
  "pli-tv-kd4:1.14.14_0": "Vadantu maṁ āyasmanto anukampaṁ upādāya.",
  "pli-tv-kd4:1.14.15_0": "Passanto paṭikarissāmī’ti.",
  "pli-tv-kd4:1.14.16_0": "Navakena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd4:1.14.17_0": "‘saṅghaṁ, bhante,",
  "pli-tv-kd4:1.14.17_1": "pavāremi diṭṭhena vā sutena vā parisaṅkāya vā.",
  "pli-tv-kd4:1.14.18_0": "Vadantu maṁ āyasmanto anukampaṁ upādāya.",
  "pli-tv-kd4:1.14.19_0": "Passanto paṭikarissāmi.",
  "pli-tv-kd4:1.14.20_0": "Dutiyampi, bhante, saṅghaṁ …pe…",
  "pli-tv-kd4:1.14.21_0": "tatiyampi, bhante,",
  "pli-tv-kd4:1.14.21_1": "saṅghaṁ pavāremi diṭṭhena vā sutena vā parisaṅkāya vā.",
  "pli-tv-kd4:1.14.22_0": "Vadantu maṁ āyasmanto anukampaṁ upādāya.",
  "pli-tv-kd4:1.14.23_0": "Passanto paṭikarissāmī’”ti.",
  "pli-tv-kd4:2.1.1_0": "Tena kho pana samayena chabbaggiyā bhikkhū theresu bhikkhūsu ukkuṭikaṁ nisinnesu pavārayamānesu āsanesu acchanti.",
  "pli-tv-kd4:2.1.2_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-kd4:2.1.3_0": "“kathañhi nāma chabbaggiyā bhikkhū theresu bhikkhūsu ukkuṭikaṁ nisinnesu pavārayamānesu āsanesu acchissantī”ti.",
  "pli-tv-kd4:2.1.4_0": "Atha kho te bhikkhū bhagavato etamatthaṁ ārocesuṁ …pe…",
  "pli-tv-kd4:2.1.5_0": "“saccaṁ kira, bhikkhave,",
  "pli-tv-kd4:2.1.5_1": "chabbaggiyā bhikkhū theresu bhikkhūsu ukkuṭikaṁ nisinnesu pavārayamānesu āsanesu acchantī”ti?",
  "pli-tv-kd4:2.1.6_0": "“Saccaṁ, bhagavā”ti.",
  "pli-tv-kd4:2.1.7_0": "Vigarahi buddho bhagavā …pe…",
  "pli-tv-kd4:2.1.8_0": "kathañhi nāma te, bhikkhave,",
  "pli-tv-kd4:2.1.8_1": "moghapurisā theresu bhikkhūsu ukkuṭikaṁ nisinnesu pavārayamānesu āsanesu acchissanti.",
  "pli-tv-kd4:2.1.9_0": "Netaṁ, bhikkhave, appasannānaṁ vā pasādāya,",
  "pli-tv-kd4:2.1.9_1": "pasannānaṁ vā bhiyyobhāvāya …pe…",
  "pli-tv-kd4:2.1.10_0": "vigarahitvā …pe…",
  "pli-tv-kd4:2.1.11_0": "dhammiṁ kathaṁ katvā bhikkhū āmantesi—",
  "pli-tv-kd4:2.1.12_0": "“na, bhikkhave,",
  "pli-tv-kd4:2.1.12_1": "theresu bhikkhūsu ukkuṭikaṁ nisinnesu pavārayamānesu āsanesu acchitabbaṁ.",
  "pli-tv-kd4:2.1.13_0": "Yo accheyya, āpatti dukkaṭassa.",
  "pli-tv-kd4:2.1.14_0": "Anujānāmi, bhikkhave,",
  "pli-tv-kd4:2.1.14_1": "sabbeheva ukkuṭikaṁ nisinnehi pavāretun”ti.",
  "pli-tv-kd4:2.2.1_0": "Tena kho pana samayena aññataro thero jarādubbalo yāva sabbe pavārentīti ukkuṭikaṁ nisinno āgamayamāno mucchito papati.",
  "pli-tv-kd4:2.2.2_0": "Bhagavato etamatthaṁ ārocesuṁ.",
  "pli-tv-kd4:2.2.3_0": "“Anujānāmi, bhikkhave,",
  "pli-tv-kd4:2.2.3_1": "tadamantarā ukkuṭikaṁ nisīdituṁ yāva pavāreti, pavāretvā āsane nisīditun”ti.",
  "pli-tv-kd4:3.1.0_0": "2. Pavāraṇābheda",
  "pli-tv-kd4:3.1.1_0": "Atha kho bhikkhūnaṁ etadahosi—",
  "pli-tv-kd4:3.1.2_0": "“kati nu kho pavāraṇā”ti?",
  "pli-tv-kd4:3.1.3_0": "Bhagavato etamatthaṁ ārocesuṁ.",
  "pli-tv-kd4:3.1.4_0": "“Dvemā, bhikkhave, pavāraṇā—",
  "pli-tv-kd4:3.1.5_0": "cātuddasikā ca pannarasikā ca.",
  "pli-tv-kd4:3.1.6_0": "Imā kho, bhikkhave, dve pavāraṇā”ti.",
  "pli-tv-kd4:3.2.1_0": "Atha kho bhikkhūnaṁ etadahosi—",
  "pli-tv-kd4:3.2.2_0": "“kati nu kho pavāraṇakammānī”ti?",
  "pli-tv-kd4:3.2.3_0": "Bhagavato etamatthaṁ ārocesuṁ.",
  "pli-tv-kd4:3.2.4_0": "“Cattārimāni, bhikkhave, pavāraṇakammāni—",
  "pli-tv-kd4:3.2.5_0": "adhammena vaggaṁ pavāraṇakammaṁ,",
  "pli-tv-kd4:3.2.6_0": "adhammena samaggaṁ pavāraṇakammaṁ,",
  "pli-tv-kd4:3.2.7_0": "dhammena vaggaṁ pavāraṇakammaṁ,",
  "pli-tv-kd4:3.2.8_0": "dhammena samaggaṁ pavāraṇakammaṁ.",
  "pli-tv-kd4:3.2.9_0": "Tatra, bhikkhave,",
  "pli-tv-kd4:3.2.9_1": "yadidaṁ adhammena vaggaṁ pavāraṇakammaṁ, na, bhikkhave,",
  "pli-tv-kd4:3.2.9_2": "evarūpaṁ pavāraṇakammaṁ kātabbaṁ;",
  "pli-tv-kd4:3.2.10_0": "na ca mayā evarūpaṁ pavāraṇakammaṁ anuññātaṁ.",
  "pli-tv-kd4:3.2.11_0": "Tatra, bhikkhave,",
  "pli-tv-kd4:3.2.11_1": "yadidaṁ adhammena samaggaṁ pavāraṇakammaṁ, na, bhikkhave,",
  "pli-tv-kd4:3.2.11_2": "evarūpaṁ pavāraṇakammaṁ kātabbaṁ;",
  "pli-tv-kd4:3.2.12_0": "na ca mayā evarūpaṁ pavāraṇakammaṁ anuññātaṁ.",
  "pli-tv-kd4:3.2.13_0": "Tatra, bhikkhave,",
  "pli-tv-kd4:3.2.13_1": "yadidaṁ dhammena vaggaṁ pavāraṇakammaṁ, na, bhikkhave,",
  "pli-tv-kd4:3.2.13_2": "evarūpaṁ pavāraṇakammaṁ kātabbaṁ;",
  "pli-tv-kd4:3.2.14_0": "na ca mayā evarūpaṁ pavāraṇakammaṁ anuññātaṁ.",
  "pli-tv-kd4:3.2.15_0": "Tatra, bhikkhave,",
  "pli-tv-kd4:3.2.15_1": "yadidaṁ dhammena samaggaṁ pavāraṇakammaṁ, evarūpaṁ, bhikkhave, pavāraṇakammaṁ kātabbaṁ;",
  "pli-tv-kd4:3.2.16_0": "evarūpañca mayā pavāraṇakammaṁ anuññātaṁ.",
  "pli-tv-kd4:3.2.17_0": "Tasmātiha, bhikkhave,",
  "pli-tv-kd4:3.2.17_1": "evarūpaṁ pavāraṇakammaṁ karissāma yadidaṁ dhammena samagganti, evañhi vo, bhikkhave, sikkhitabban”ti.",
  "pli-tv-kd4:3.3.0_0": "3. Pavāraṇādānānujānana",
  "pli-tv-kd4:3.3.1_0": "Atha kho bhagavā bhikkhū āmantesi—",
  "pli-tv-kd4:3.3.2_0": "“sannipatatha, bhikkhave.",
  "pli-tv-kd4:3.3.3_0": "Saṅgho pavāressatī”ti.",
  "pli-tv-kd4:3.3.4_0": "Evaṁ vutte,",
  "pli-tv-kd4:3.3.4_1": "aññataro bhikkhu bhagavantaṁ etadavoca—",
  "pli-tv-kd4:3.3.5_0": "“atthi, bhante, bhikkhu gilāno, so anāgato”ti.",
  "pli-tv-kd4:3.3.6_0": "“Anujānāmi, bhikkhave,",
  "pli-tv-kd4:3.3.6_1": "gilānena bhikkhunā pavāraṇaṁ dātuṁ.",
  "pli-tv-kd4:3.3.7_0": "Evañca pana, bhikkhave, dātabbā—",
  "pli-tv-kd4:3.3.8_0": "tena gilānena bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd4:3.3.9_0": "‘pavāraṇaṁ dammi, pavāraṇaṁ me hara, pavāraṇaṁ me ārocehi,",
  "pli-tv-kd4:3.3.9_1": "mamatthāya pavārehī’ti kāyena viññāpeti, vācāya viññāpeti, kāyena vācāya viññāpeti, dinnā hoti pavāraṇā;",
  "pli-tv-kd4:3.3.10_0": "na kāyena viññāpeti, na vācāya viññāpeti, na kāyena vācāya viññāpeti, na dinnā hoti pavāraṇā.",
  "pli-tv-kd4:3.4.1_0": "Evañcetaṁ labhetha, iccetaṁ kusalaṁ.",
  "pli-tv-kd4:3.4.2_0": "No ce labhetha, so, bhikkhave,",
  "pli-tv-kd4:3.4.2_1": "gilāno bhikkhu mañcena vā pīṭhena vā saṅghamajjhe ānetvā pavāretabbaṁ.",
  "pli-tv-kd4:3.4.3_0": "Sace, bhikkhave,",
  "pli-tv-kd4:3.4.3_1": "gilānupaṭṭhākānaṁ bhikkhūnaṁ etadahosi—",
  "pli-tv-kd4:3.4.4_0": "‘sace kho mayaṁ gilānaṁ ṭhānā cāvessāma, ābādho vā abhivaḍḍhissati,",
  "pli-tv-kd4:3.4.4_1": "kālaṅkiriyā vā bhavissatī’ti na, bhikkhave,",
  "pli-tv-kd4:3.4.4_2": "gilāno bhikkhu ṭhānā cāvetabbo.",
  "pli-tv-kd4:3.4.5_0": "Saṅghena tattha gantvā pavāretabbaṁ;",
  "pli-tv-kd4:3.4.6_0": "na tveva vaggena saṅghena pavāretabbaṁ.",
  "pli-tv-kd4:3.4.7_0": "Pavāreyya ce, āpatti dukkaṭassa.",
  "pli-tv-kd4:3.5.1_0": "Pavāraṇahārako ce, bhikkhave,",
  "pli-tv-kd4:3.5.1_1": "dinnāya pavāraṇāya tattheva pakkamati, aññassa dātabbā pavāraṇā.",
  "pli-tv-kd4:3.5.2_0": "Pavāraṇahārako ce, bhikkhave,",
  "pli-tv-kd4:3.5.2_1": "dinnāya pavāraṇāya tattheva vibbhamati …pe…",
  "pli-tv-kd4:3.5.3_0": "kālaṁ karoti …",
  "pli-tv-kd4:3.5.4_0": "sāmaṇero paṭijānāti …",
  "pli-tv-kd4:3.5.5_0": "sikkhaṁ paccakkhātako paṭijānāti …",
  "pli-tv-kd4:3.5.6_0": "antimavatthuṁ ajjhāpannako paṭijānāti …",
  "pli-tv-kd4:3.5.7_0": "ummattako paṭijānāti …",
  "pli-tv-kd4:3.5.8_0": "khittacitto paṭijānāti …",
  "pli-tv-kd4:3.5.9_0": "vedanāṭṭo paṭijānāti …",
  "pli-tv-kd4:3.5.10_0": "āpattiyā adassane ukkhittako paṭijānāti …",
  "pli-tv-kd4:3.5.11_0": "āpattiyā appaṭikamme ukkhittako paṭijānāti …",
  "pli-tv-kd4:3.5.12_0": "pāpikāya diṭṭhiyā appaṭinissagge ukkhittako paṭijānāti …",
  "pli-tv-kd4:3.5.13_0": "paṇḍako paṭijānāti …",
  "pli-tv-kd4:3.5.14_0": "theyyasaṁvāsako paṭijānāti …",
  "pli-tv-kd4:3.5.15_0": "titthiyapakkantako paṭijānāti …",
  "pli-tv-kd4:3.5.16_0": "tiracchānagato paṭijānāti …",
  "pli-tv-kd4:3.5.17_0": "mātughātako paṭijānāti …",
  "pli-tv-kd4:3.5.18_0": "pitughātako paṭijānāti …",
  "pli-tv-kd4:3.5.19_0": "arahantaghātako paṭijānāti …",
  "pli-tv-kd4:3.5.20_0": "bhikkhunidūsako paṭijānāti …",
  "pli-tv-kd4:3.5.21_0": "saṅghabhedako paṭijānāti …",
  "pli-tv-kd4:3.5.22_0": "lohituppādako paṭijānāti …",
  "pli-tv-kd4:3.5.23_0": "ubhatobyañjanako paṭijānāti, aññassa dātabbā pavāraṇā.",
  "pli-tv-kd4:3.5.24_0": "Pavāraṇahārako ce, bhikkhave,",
  "pli-tv-kd4:3.5.24_1": "dinnāya pavāraṇāya antarāmagge pakkamati, anāhaṭā hoti pavāraṇā.",
  "pli-tv-kd4:3.5.25_0": "Pavāraṇahārako ce, bhikkhave,",
  "pli-tv-kd4:3.5.25_1": "dinnāya pavāraṇāya antarāmagge vibbhamati …pe…",
  "pli-tv-kd4:3.5.26_0": "kālaṁ karoti …",
  "pli-tv-kd4:3.5.27_0": "sāmaṇero paṭijānāti …",
  "pli-tv-kd4:3.5.28_0": "sikkhaṁ paccakkhātako paṭijānāti …",
  "pli-tv-kd4:3.5.29_0": "antimavatthuṁ ajjhāpannako paṭijānāti …",
  "pli-tv-kd4:3.5.30_0": "ummattako paṭijānāti …",
  "pli-tv-kd4:3.5.31_0": "khittacitto paṭijānāti …",
  "pli-tv-kd4:3.5.32_0": "vedanāṭṭo paṭijānāti …",
  "pli-tv-kd4:3.5.33_0": "āpattiyā adassane ukkhittako paṭijānāti …",
  "pli-tv-kd4:3.5.34_0": "āpattiyā appaṭikamme ukkhittako paṭijānāti …",
  "pli-tv-kd4:3.5.35_0": "pāpikāya diṭṭhiyā appaṭinissagge ukkhittako paṭijānāti …",
  "pli-tv-kd4:3.5.36_0": "paṇḍako paṭijānāti …",
  "pli-tv-kd4:3.5.37_0": "theyyasaṁvāsako paṭijānāti …",
  "pli-tv-kd4:3.5.38_0": "titthiyapakkantako paṭijānāti …",
  "pli-tv-kd4:3.5.39_0": "tiracchānagato paṭijānāti …",
  "pli-tv-kd4:3.5.40_0": "mātughātako paṭijānāti …",
  "pli-tv-kd4:3.5.41_0": "pitughātako paṭijānāti …",
  "pli-tv-kd4:3.5.42_0": "arahantaghātako paṭijānāti …",
  "pli-tv-kd4:3.5.43_0": "bhikkhunidūsako paṭijānāti …",
  "pli-tv-kd4:3.5.44_0": "saṅghabhedako paṭijānāti …",
  "pli-tv-kd4:3.5.45_0": "lohituppādako paṭijānāti …",
  "pli-tv-kd4:3.5.46_0": "ubhatobyañjanako paṭijānāti, anāhaṭā hoti pavāraṇā.",
  "pli-tv-kd4:3.5.47_0": "Pavāraṇahārako ce, bhikkhave,",
  "pli-tv-kd4:3.5.47_1": "dinnāya pavāraṇāya saṅghappatto pakkamati, āhaṭā hoti pavāraṇā.",
  "pli-tv-kd4:3.5.48_0": "Pavāraṇahārako ce, bhikkhave,",
  "pli-tv-kd4:3.5.48_1": "dinnāya pavāraṇāya saṅghappatto vibbhamati …pe…",
  "pli-tv-kd4:3.5.49_0": "kālaṁ karoti …",
  "pli-tv-kd4:3.5.50_0": "sāmaṇero paṭijānāti …",
  "pli-tv-kd4:3.5.51_0": "sikkhaṁ paccakkhātako paṭijānāti …",
  "pli-tv-kd4:3.5.52_0": "antimavatthuṁ ajjhāpannako paṭijānāti …",
  "pli-tv-kd4:3.5.53_0": "ummattako paṭijānāti …",
  "pli-tv-kd4:3.5.54_0": "khittacitto paṭijānāti …",
  "pli-tv-kd4:3.5.55_0": "vedanāṭṭo paṭijānāti …",
  "pli-tv-kd4:3.5.56_0": "āpattiyā adassane ukkhittako paṭijānāti …",
  "pli-tv-kd4:3.5.57_0": "āpattiyā appaṭikamme ukkhittako paṭijānāti …",
  "pli-tv-kd4:3.5.58_0": "pāpikāya diṭṭhiyā appaṭinissagge ukkhittako paṭijānāti …",
  "pli-tv-kd4:3.5.59_0": "paṇḍako paṭijānāti …",
  "pli-tv-kd4:3.5.60_0": "theyyasaṁvāsako paṭijānāti …",
  "pli-tv-kd4:3.5.61_0": "titthiyapakkantako paṭijānāti …",
  "pli-tv-kd4:3.5.62_0": "tiracchānagato paṭijānāti …",
  "pli-tv-kd4:3.5.63_0": "mātughātako paṭijānāti …",
  "pli-tv-kd4:3.5.64_0": "pitughātako paṭijānāti …",
  "pli-tv-kd4:3.5.65_0": "arahantaghātako paṭijānāti …",
  "pli-tv-kd4:3.5.66_0": "bhikkhunidūsako paṭijānāti …",
  "pli-tv-kd4:3.5.67_0": "saṅghabhedako paṭijānāti …",
  "pli-tv-kd4:3.5.68_0": "lohituppādako paṭijānāti …",
  "pli-tv-kd4:3.5.69_0": "ubhatobyañjanako paṭijānāti, āhaṭā hoti pavāraṇā.",
  "pli-tv-kd4:3.5.70_0": "Pavāraṇahārako ce, bhikkhave,",
  "pli-tv-kd4:3.5.70_1": "dinnāya pavāraṇāya saṅghappatto sutto nāroceti, āhaṭā hoti pavāraṇā.",
  "pli-tv-kd4:3.5.71_0": "Pavāraṇahārakassa anāpatti.",
  "pli-tv-kd4:3.5.72_0": "Pavāraṇahārako ce, bhikkhave,",
  "pli-tv-kd4:3.5.72_1": "dinnāya pavāraṇāya saṅghappatto pamatto nāroceti …pe…",
  "pli-tv-kd4:3.5.73_0": "samāpanno nāroceti, āhaṭā hoti pavāraṇā.",
  "pli-tv-kd4:3.5.74_0": "Pavāraṇahārakassa anāpatti.",
  "pli-tv-kd4:3.5.75_0": "Pavāraṇahārako ce, bhikkhave,",
  "pli-tv-kd4:3.5.75_1": "dinnāya pavāraṇāya saṅghappatto sañcicca nāroceti, āhaṭā hoti pavāraṇā.",
  "pli-tv-kd4:3.5.76_0": "Pavāraṇahārakassa āpatti dukkaṭassa.",
  "pli-tv-kd4:3.5.77_0": "Anujānāmi, bhikkhave,",
  "pli-tv-kd4:3.5.77_1": "tadahu pavāraṇāya pavāraṇaṁ dentena chandampi dātuṁ, santi saṅghassa karaṇīyan”ti.",
  "pli-tv-kd4:4.1.0_0": "4. Ñātakādiggahaṇakathā",
  "pli-tv-kd4:4.1.1_0": "Tena kho pana samayena aññataraṁ bhikkhuṁ tadahu pavāraṇāya ñātakā gaṇhiṁsu.",
  "pli-tv-kd4:4.1.2_0": "Bhagavato etamatthaṁ ārocesuṁ.",
  "pli-tv-kd4:4.1.3_0": "“Idha pana, bhikkhave,",
  "pli-tv-kd4:4.1.3_1": "bhikkhuṁ tadahu pavāraṇāya ñātakā gaṇhanti.",
  "pli-tv-kd4:4.1.4_0": "Te ñātakā bhikkhūhi evamassu vacanīyā—",
  "pli-tv-kd4:4.1.5_0": "‘iṅgha tumhe āyasmanto imaṁ bhikkhuṁ muhuttaṁ muñcatha, yāvāyaṁ bhikkhu pavāretī’ti.",
  "pli-tv-kd4:4.2.1_0": "Evañcetaṁ labhetha, iccetaṁ kusalaṁ.",
  "pli-tv-kd4:4.2.2_0": "No ce labhetha,",
  "pli-tv-kd4:4.2.2_1": "te ñātakā bhikkhūhi evamassu vacanīyā—",
  "pli-tv-kd4:4.2.3_0": "‘iṅgha tumhe āyasmanto muhuttaṁ ekamantaṁ hotha,",
  "pli-tv-kd4:4.2.3_1": "yāvāyaṁ bhikkhu pavāraṇaṁ detī’ti.",
  "pli-tv-kd4:4.2.4_0": "Evañcetaṁ labhetha, iccetaṁ kusalaṁ.",
  "pli-tv-kd4:4.2.5_0": "No ce labhetha,",
  "pli-tv-kd4:4.2.5_1": "te ñātakā bhikkhūhi evamassu vacanīyā—",
  "pli-tv-kd4:4.2.6_0": "‘iṅgha tumhe āyasmanto imaṁ bhikkhuṁ muhuttaṁ nissīmaṁ netha, yāva saṅgho pavāretī’ti.",
  "pli-tv-kd4:4.2.7_0": "Evañcetaṁ labhetha, iccetaṁ kusalaṁ.",
  "pli-tv-kd4:4.2.8_0": "No ce labhetha,",
  "pli-tv-kd4:4.2.8_1": "na tveva vaggena saṅghena pavāretabbaṁ.",
  "pli-tv-kd4:4.2.9_0": "Pavāreyya ce, āpatti dukkaṭassa.",
  "pli-tv-kd4:4.3.1_0": "Idha pana, bhikkhave,",
  "pli-tv-kd4:4.3.1_1": "bhikkhuṁ tadahu pavāraṇāya rājāno gaṇhanti …pe…",
  "pli-tv-kd4:4.3.2_0": "corā gaṇhanti …",
  "pli-tv-kd4:4.3.3_0": "dhuttā gaṇhanti …",
  "pli-tv-kd4:4.3.4_0": "bhikkhupaccatthikā gaṇhanti.",
  "pli-tv-kd4:4.3.5_0": "Te bhikkhupaccatthikā bhikkhūhi evamassu vacanīyā—",
  "pli-tv-kd4:4.3.6_0": "‘iṅgha tumhe āyasmanto imaṁ bhikkhuṁ muhuttaṁ muñcatha, yāvāyaṁ bhikkhu pavāretī’ti.",
  "pli-tv-kd4:4.3.7_0": "Evañcetaṁ labhetha, iccetaṁ kusalaṁ.",
  "pli-tv-kd4:4.3.8_0": "No ce labhetha,",
  "pli-tv-kd4:4.3.8_1": "te bhikkhupaccatthikā bhikkhūhi evamassu vacanīyā—",
  "pli-tv-kd4:4.3.9_0": "‘iṅgha tumhe āyasmanto muhuttaṁ ekamantaṁ hotha,",
  "pli-tv-kd4:4.3.9_1": "yāvāyaṁ bhikkhu pavāraṇaṁ detī’ti.",
  "pli-tv-kd4:4.3.10_0": "Evañcetaṁ labhetha, iccetaṁ kusalaṁ.",
  "pli-tv-kd4:4.3.11_0": "No ce labhetha,",
  "pli-tv-kd4:4.3.11_1": "te bhikkhupaccatthikā bhikkhūhi evamassu vacanīyā—",
  "pli-tv-kd4:4.3.12_0": "‘iṅgha tumhe āyasmanto imaṁ bhikkhuṁ muhuttaṁ nissīmaṁ netha, yāva saṅgho pavāretī’ti.",
  "pli-tv-kd4:4.3.13_0": "Evañcetaṁ labhetha, iccetaṁ kusalaṁ.",
  "pli-tv-kd4:4.3.14_0": "No ce labhetha,",
  "pli-tv-kd4:4.3.14_1": "na tveva vaggena saṅghena pavāretabbaṁ.",
  "pli-tv-kd4:4.3.15_0": "Pavāreyya ce, āpatti dukkaṭassā”ti.",
  "pli-tv-kd4:5.1.0_0": "5. Saṅghapavāraṇādippabheda",
  "pli-tv-kd4:5.1.1_0": "Tena kho pana samayena aññatarasmiṁ āvāse tadahu pavāraṇāya pañca bhikkhū viharanti.",
  "pli-tv-kd4:5.1.2_0": "Atha kho tesaṁ bhikkhūnaṁ etadahosi—",
  "pli-tv-kd4:5.1.3_0": "“bhagavatā paññattaṁ—",
  "pli-tv-kd4:5.1.4_0": "‘saṅghena pavāretabban’ti.",
  "pli-tv-kd4:5.1.5_0": "Mayañcamhā pañca janā.",
  "pli-tv-kd4:5.1.6_0": "Kathaṁ nu kho amhehi pavāretabban”ti?",
  "pli-tv-kd4:5.1.7_0": "Bhagavato etamatthaṁ ārocesuṁ.",
  "pli-tv-kd4:5.1.8_0": "“Anujānāmi, bhikkhave,",
  "pli-tv-kd4:5.1.8_1": "pañcannaṁ saṅghe pavāretun”ti.",
  "pli-tv-kd4:5.2.1_0": "Tena kho pana samayena aññatarasmiṁ āvāse tadahu pavāraṇāya cattāro bhikkhū viharanti.",
  "pli-tv-kd4:5.2.2_0": "Atha kho tesaṁ bhikkhūnaṁ etadahosi—",
  "pli-tv-kd4:5.2.3_0": "“bhagavatā anuññātaṁ pañcannaṁ saṅghe pavāretunti.",
  "pli-tv-kd4:5.2.4_0": "Mayañcamhā cattāro janā.",
  "pli-tv-kd4:5.2.5_0": "Kathaṁ nu kho amhehi pavāretabban”ti?",
  "pli-tv-kd4:5.2.6_0": "Bhagavato etamatthaṁ ārocesuṁ.",
  "pli-tv-kd4:5.2.7_0": "“Anujānāmi, bhikkhave,",
  "pli-tv-kd4:5.2.7_1": "catunnaṁ aññamaññaṁ pavāretuṁ.",
  "pli-tv-kd4:5.3.1_0": "Evañca pana, bhikkhave, pavāretabbaṁ.",
  "pli-tv-kd4:5.3.2_0": "Byattena bhikkhunā paṭibalena te bhikkhū ñāpetabbā—",
  "pli-tv-kd4:5.3.3_0": "‘Suṇantu me āyasmanto.",
  "pli-tv-kd4:5.3.4_0": "Ajja pavāraṇā.",
  "pli-tv-kd4:5.3.5_0": "Yadāyasmantānaṁ pattakallaṁ,",
  "pli-tv-kd4:5.3.5_1": "mayaṁ aññamaññaṁ pavāreyyāmā’ti.",
  "pli-tv-kd4:5.3.6_0": "Therena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā te bhikkhū evamassu vacanīyā—",
  "pli-tv-kd4:5.3.7_0": "‘ahaṁ, āvuso,",
  "pli-tv-kd4:5.3.7_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.3.8_0": "Vadantu maṁ āyasmanto anukampaṁ upādāya.",
  "pli-tv-kd4:5.3.9_0": "Passanto paṭikarissāmi.",
  "pli-tv-kd4:5.3.10_0": "Dutiyampi …pe…",
  "pli-tv-kd4:5.3.11_0": "tatiyampi ahaṁ, āvuso,",
  "pli-tv-kd4:5.3.11_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.3.12_0": "Vadantu maṁ āyasmanto anukampaṁ upādāya.",
  "pli-tv-kd4:5.3.13_0": "Passanto paṭikarissāmī’ti.",
  "pli-tv-kd4:5.3.14_0": "Navakena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā te bhikkhū evamassu vacanīyā—",
  "pli-tv-kd4:5.3.15_0": "‘ahaṁ, bhante,",
  "pli-tv-kd4:5.3.15_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.3.16_0": "Vadantu maṁ āyasmanto anukampaṁ upādāya.",
  "pli-tv-kd4:5.3.17_0": "Passanto paṭikarissāmi.",
  "pli-tv-kd4:5.3.18_0": "Dutiyampi …pe…",
  "pli-tv-kd4:5.3.19_0": "tatiyampi ahaṁ, bhante,",
  "pli-tv-kd4:5.3.19_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.3.20_0": "Vadantu maṁ āyasmanto anukampaṁ upādāya.",
  "pli-tv-kd4:5.3.21_0": "Passanto paṭikarissāmī’”ti.",
  "pli-tv-kd4:5.4.1_0": "Tena kho pana samayena aññatarasmiṁ āvāse tadahu pavāraṇāya tayo bhikkhū viharanti.",
  "pli-tv-kd4:5.4.2_0": "Atha kho tesaṁ bhikkhūnaṁ etadahosi—",
  "pli-tv-kd4:5.4.3_0": "“bhagavatā anuññātaṁ pañcannaṁ saṅghe pavāretuṁ,",
  "pli-tv-kd4:5.4.3_1": "catunnaṁ aññamaññaṁ pavāretuṁ.",
  "pli-tv-kd4:5.4.4_0": "Mayañcamhā tayo janā.",
  "pli-tv-kd4:5.4.5_0": "Kathaṁ nu kho amhehi pavāretabban”ti?",
  "pli-tv-kd4:5.4.6_0": "Bhagavato etamatthaṁ ārocesuṁ.",
  "pli-tv-kd4:5.4.7_0": "“Anujānāmi, bhikkhave, tiṇṇaṁ aññamaññaṁ pavāretuṁ.",
  "pli-tv-kd4:5.4.8_0": "Evañca pana, bhikkhave, pavāretabbaṁ.",
  "pli-tv-kd4:5.4.9_0": "Byattena bhikkhunā paṭibalena te bhikkhū ñāpetabbā—",
  "pli-tv-kd4:5.4.10_0": "‘Suṇantu me āyasmantā.",
  "pli-tv-kd4:5.4.11_0": "Ajja pavāraṇā.",
  "pli-tv-kd4:5.4.12_0": "Yadāyasmantānaṁ pattakallaṁ,",
  "pli-tv-kd4:5.4.12_1": "mayaṁ aññamaññaṁ pavāreyyāmā’ti.",
  "pli-tv-kd4:5.4.13_0": "Therena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā te bhikkhū evamassu vacanīyā—",
  "pli-tv-kd4:5.4.14_0": "‘ahaṁ, āvuso,",
  "pli-tv-kd4:5.4.14_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.4.15_0": "Vadantu maṁ āyasmantā anukampaṁ upādāya.",
  "pli-tv-kd4:5.4.16_0": "Passanto paṭikarissāmi.",
  "pli-tv-kd4:5.4.17_0": "Dutiyampi …pe…",
  "pli-tv-kd4:5.4.18_0": "tatiyampi ahaṁ, āvuso,",
  "pli-tv-kd4:5.4.18_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.4.19_0": "Vadantu maṁ āyasmantā anukampaṁ upādāya.",
  "pli-tv-kd4:5.4.20_0": "Passanto paṭikarissāmī’ti.",
  "pli-tv-kd4:5.4.21_0": "Navakena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā te bhikkhū evamassu vacanīyā—",
  "pli-tv-kd4:5.4.22_0": "‘ahaṁ, bhante,",
  "pli-tv-kd4:5.4.22_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.4.23_0": "Vadantu maṁ āyasmantā anukampaṁ upādāya.",
  "pli-tv-kd4:5.4.24_0": "Passanto paṭikarissāmi.",
  "pli-tv-kd4:5.4.25_0": "Dutiyampi …pe…",
  "pli-tv-kd4:5.4.26_0": "tatiyampi ahaṁ, bhante,",
  "pli-tv-kd4:5.4.26_1": "āyasmante pavāremi diṭṭhena vā sutena vā parisaṅkāya vā.",
  "pli-tv-kd4:5.4.27_0": "Vadantu maṁ āyasmantā anukampaṁ upādāya.",
  "pli-tv-kd4:5.4.28_0": "Passanto paṭikarissāmī’”ti.",
  "pli-tv-kd4:5.5.1_0": "Tena kho pana samayena aññatarasmiṁ āvāse tadahu pavāraṇāya dve bhikkhū viharanti.",
  "pli-tv-kd4:5.5.2_0": "Atha kho tesaṁ bhikkhūnaṁ etadahosi—",
  "pli-tv-kd4:5.5.3_0": "“bhagavatā anuññātaṁ pañcannaṁ saṅghe pavāretuṁ,",
  "pli-tv-kd4:5.5.3_1": "catunnaṁ aññamaññaṁ pavāretuṁ, tiṇṇaṁ aññamaññaṁ pavāretuṁ.",
  "pli-tv-kd4:5.5.4_0": "Mayañcamhā dve janā.",
  "pli-tv-kd4:5.5.5_0": "Kathaṁ nu kho amhehi pavāretabban”ti.",
  "pli-tv-kd4:5.5.6_0": "Bhagavato etamatthaṁ ārocesuṁ.",
  "pli-tv-kd4:5.5.7_0": "“Anujānāmi, bhikkhave, dvinnaṁ aññamaññaṁ pavāretuṁ.",
  "pli-tv-kd4:5.6.1_0": "Evañca pana, bhikkhave, pavāretabbaṁ.",
  "pli-tv-kd4:5.6.2_0": "Therena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā navo bhikkhu evamassa vacanīyo—",
  "pli-tv-kd4:5.6.3_0": "‘ahaṁ, āvuso,",
  "pli-tv-kd4:5.6.3_1": "āyasmantaṁ pavāremi diṭṭhena vā sutena vā parisaṅkāya vā.",
  "pli-tv-kd4:5.6.4_0": "Vadatu maṁ āyasmā anukampaṁ upādāya.",
  "pli-tv-kd4:5.6.5_0": "Passanto paṭikarissāmi.",
  "pli-tv-kd4:5.6.6_0": "Dutiyampi …pe…",
  "pli-tv-kd4:5.6.7_0": "tatiyampi ahaṁ, āvuso,",
  "pli-tv-kd4:5.6.7_1": "āyasmantaṁ pavāremi diṭṭhena vā sutena vā parisaṅkāya vā.",
  "pli-tv-kd4:5.6.8_0": "Vadatu maṁ āyasmā anukampaṁ upādāya.",
  "pli-tv-kd4:5.6.9_0": "Passanto paṭikarissāmīti.",
  "pli-tv-kd4:5.6.10_0": "Navakena bhikkhunā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā thero bhikkhu evamassa vacanīyo—",
  "pli-tv-kd4:5.6.11_0": "‘ahaṁ, bhante,",
  "pli-tv-kd4:5.6.11_1": "āyasmantaṁ pavāremi diṭṭhena vā sutena vā parisaṅkāya vā.",
  "pli-tv-kd4:5.6.12_0": "Vadatu maṁ āyasmā anukampaṁ upādāya.",
  "pli-tv-kd4:5.6.13_0": "Passanto paṭikarissāmi.",
  "pli-tv-kd4:5.6.14_0": "Dutiyampi …pe…",
  "pli-tv-kd4:5.6.15_0": "tatiyampi ahaṁ, bhante,",
  "pli-tv-kd4:5.6.15_1": "āyasmantaṁ pavāremi diṭṭhena vā sutena vā parisaṅkāya vā.",
  "pli-tv-kd4:5.6.16_0": "Vadatu maṁ āyasmā anukampaṁ upādāya.",
  "pli-tv-kd4:5.6.17_0": "Passanto paṭikarissāmī’”ti.",
  "pli-tv-kd4:5.7.1_0": "Tena kho pana samayena aññatarasmiṁ āvāse tadahu pavāraṇāya eko bhikkhu viharati.",
  "pli-tv-kd4:5.7.2_0": "Atha kho tassa bhikkhuno etadahosi—",
  "pli-tv-kd4:5.7.3_0": "“bhagavatā anuññātaṁ pañcannaṁ saṅghe pavāretuṁ,",
  "pli-tv-kd4:5.7.3_1": "catunnaṁ aññamaññaṁ pavāretuṁ, tiṇṇaṁ aññamaññaṁ pavāretuṁ, dvinnaṁ aññamaññaṁ pavāretuṁ.",
  "pli-tv-kd4:5.7.4_0": "Ahañcamhi ekako.",
  "pli-tv-kd4:5.7.5_0": "Kathaṁ nu kho mayā pavāretabban”ti?",
  "pli-tv-kd4:5.7.6_0": "Bhagavato etamatthaṁ ārocesuṁ.",
  "pli-tv-kd4:5.8.1_0": "“Idha pana, bhikkhave,",
  "pli-tv-kd4:5.8.1_1": "aññatarasmiṁ āvāse tadahu pavāraṇāya eko bhikkhu viharati.",
  "pli-tv-kd4:5.8.2_0": "Tena, bhikkhave,",
  "pli-tv-kd4:5.8.2_1": "bhikkhunā yattha bhikkhū paṭikkamanti upaṭṭhānasālāya vā maṇḍape vā rukkhamūle vā,",
  "pli-tv-kd4:5.8.2_2": "so deso sammajjitvā pānīyaṁ paribhojanīyaṁ upaṭṭhāpetvā āsanaṁ paññapetvā padīpaṁ katvā nisīditabbaṁ.",
  "pli-tv-kd4:5.8.3_0": "Sace aññe bhikkhū āgacchanti, tehi saddhiṁ pavāretabbaṁ;",
  "pli-tv-kd4:5.8.4_0": "no ce āgacchanti,",
  "pli-tv-kd4:5.8.4_1": "‘ajja me pavāraṇā’ti adhiṭṭhātabbaṁ.",
  "pli-tv-kd4:5.8.5_0": "No ce adhiṭṭheyya, āpatti dukkaṭassa.",
  "pli-tv-kd4:5.9.1_0": "Tatra, bhikkhave,",
  "pli-tv-kd4:5.9.1_1": "yattha pañca bhikkhū viharanti,",
  "pli-tv-kd4:5.9.1_2": "na ekassa pavāraṇaṁ āharitvā catūhi saṅghe pavāretabbaṁ.",
  "pli-tv-kd4:5.9.2_0": "Pavāreyyuñce, āpatti dukkaṭassa.",
  "pli-tv-kd4:5.9.3_0": "Tatra, bhikkhave,",
  "pli-tv-kd4:5.9.3_1": "yattha cattāro bhikkhū viharanti,",
  "pli-tv-kd4:5.9.3_2": "na ekassa pavāraṇaṁ āharitvā tīhi aññamaññaṁ pavāretabbaṁ.",
  "pli-tv-kd4:5.9.4_0": "Pavāreyyuñce, āpatti dukkaṭassa.",
  "pli-tv-kd4:5.9.5_0": "Tatra, bhikkhave,",
  "pli-tv-kd4:5.9.5_1": "yattha tayo bhikkhū viharanti,",
  "pli-tv-kd4:5.9.5_2": "na ekassa pavāraṇaṁ āharitvā dvīhi aññamaññaṁ pavāretabbaṁ.",
  "pli-tv-kd4:5.9.6_0": "Pavāreyyuñce, āpatti dukkaṭassa.",
  "pli-tv-kd4:5.9.7_0": "Tatra, bhikkhave,",
  "pli-tv-kd4:5.9.7_1": "yattha dve bhikkhū viharanti,",
  "pli-tv-kd4:5.9.7_2": "na ekassa pavāraṇaṁ āharitvā ekena adhiṭṭhātabbaṁ.",
  "pli-tv-kd4:5.9.8_0": "Adhiṭṭheyya ce, āpatti dukkaṭassā”ti.",
  "pli-tv-kd4:6.1.0_0": "6. Āpattipaṭikammavidhi",
  "pli-tv-kd4:6.1.1_0": "Tena kho pana samayena aññataro bhikkhu tadahu pavāraṇāya āpattiṁ āpanno hoti.",
  "pli-tv-kd4:6.1.2_0": "Atha kho tassa bhikkhuno etadahosi—",
  "pli-tv-kd4:6.1.3_0": "“bhagavatā paññattaṁ—",
  "pli-tv-kd4:6.1.4_0": "‘na sāpattikena pavāretabban’ti.",
  "pli-tv-kd4:6.1.5_0": "Ahañcamhi āpattiṁ āpanno.",
  "pli-tv-kd4:6.1.6_0": "Kathaṁ nu kho mayā paṭipajjitabban”ti?",
  "pli-tv-kd4:6.1.7_0": "Bhagavato etamatthaṁ ārocesuṁ.",
  "pli-tv-kd4:6.1.8_0": "“Idha pana, bhikkhave,",
  "pli-tv-kd4:6.1.8_1": "bhikkhu tadahu pavāraṇāya āpattiṁ āpanno hoti.",
  "pli-tv-kd4:6.1.9_0": "Tena, bhikkhave,",
  "pli-tv-kd4:6.1.9_1": "bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd4:6.1.10_0": "‘ahaṁ, āvuso, itthannāmaṁ āpattiṁ āpanno, taṁ paṭidesemī’ti.",
  "pli-tv-kd4:6.1.11_0": "Tena vattabbo—",
  "pli-tv-kd4:6.1.12_0": "‘passasī’ti.",
  "pli-tv-kd4:6.1.13_0": "‘Āma passāmī’ti.",
  "pli-tv-kd4:6.1.14_0": "‘Āyatiṁ saṁvareyyāsī’ti.",
  "pli-tv-kd4:6.1.15_0": "Idha pana, bhikkhave,",
  "pli-tv-kd4:6.1.15_1": "bhikkhu tadahu pavāraṇāya āpattiyā vematiko hoti.",
  "pli-tv-kd4:6.1.16_0": "Tena, bhikkhave,",
  "pli-tv-kd4:6.1.16_1": "bhikkhunā ekaṁ bhikkhuṁ upasaṅkamitvā ekaṁsaṁ uttarāsaṅgaṁ karitvā ukkuṭikaṁ nisīditvā añjaliṁ paggahetvā evamassa vacanīyo—",
  "pli-tv-kd4:6.1.17_0": "‘ahaṁ, āvuso, itthannāmāya āpattiyā vematiko;",
  "pli-tv-kd4:6.1.18_0": "yadā nibbematiko bhavissāmi tadā taṁ āpattiṁ paṭikarissāmī’ti vatvā pavāretabbaṁ;",
  "pli-tv-kd4:6.1.19_0": "na tveva tappaccayā pavāraṇāya antarāyo kātabbo”ti.",
  "pli-tv-kd4:6.2.0_0": "7. Āpattiāvikaraṇavidhi",
  "pli-tv-kd4:6.2.1_0": "Tena kho pana samayena aññataro bhikkhu pavārayamāno āpattiṁ sarati.",
  "pli-tv-kd4:6.2.2_0": "Atha kho tassa bhikkhuno etadahosi—",
  "pli-tv-kd4:6.2.3_0": "“bhagavatā paññattaṁ—",
  "pli-tv-kd4:6.2.4_0": "‘na sāpattikena pavāretabban’ti.",
  "pli-tv-kd4:6.2.5_0": "Ahañcamhi āpattiṁ āpanno.",
  "pli-tv-kd4:6.2.6_0": "Kathaṁ nu kho mayā paṭipajjitabban”ti?",
  "pli-tv-kd4:6.2.7_0": "Bhagavato etamatthaṁ ārocesuṁ.",
  "pli-tv-kd4:6.2.8_0": "“Idha pana, bhikkhave,",
  "pli-tv-kd4:6.2.8_1": "bhikkhu pavārayamāno āpattiṁ sarati.",
  "pli-tv-kd4:6.2.9_0": "Tena, bhikkhave,",
  "pli-tv-kd4:6.2.9_1": "bhikkhunā sāmanto bhikkhu evamassa vacanīyo—",
  "pli-tv-kd4:6.2.10_0": "‘ahaṁ, āvuso, itthannāmaṁ āpattiṁ āpanno.",
  "pli-tv-kd4:6.2.11_0": "Ito vuṭṭhahitvā taṁ āpattiṁ paṭikarissāmī’ti vatvā pavāretabbaṁ;",
  "pli-tv-kd4:6.2.12_0": "na tveva tappaccayā pavāraṇāya antarāyo kātabbo.",
  "pli-tv-kd4:6.3.1_0": "Idha pana, bhikkhave,",
  "pli-tv-kd4:6.3.1_1": "bhikkhu pavārayamāno āpattiyā vematiko hoti.",
  "pli-tv-kd4:6.3.2_0": "Tena, bhikkhave,",
  "pli-tv-kd4:6.3.2_1": "bhikkhunā sāmanto bhikkhu evamassa vacanīyo—",
  "pli-tv-kd4:6.3.3_0": "‘ahaṁ, āvuso, itthannāmāya āpattiyā vematiko;",
  "pli-tv-kd4:6.3.4_0": "yadā nibbematiko bhavissāmi tadā taṁ āpattiṁ paṭikarissāmī’ti vatvā pavāretabbaṁ;",
  "pli-tv-kd4:6.3.5_0": "na tveva tappaccayā pavāraṇāya antarāyo kātabbo”ti.",
  "pli-tv-kd4:6.3.6.0_0": "8. Sabhāgāpattipaṭikammavidhi",
  "pli-tv-kd4:6.3.6.1_0": "Tena kho pana samayena aññatarasmiṁ āvāse tadahu pavāraṇāya sabbo saṅgho sabhāgaṁ āpattiṁ āpanno hoti.",
  "pli-tv-kd4:6.3.7_0": "Atha kho tesaṁ bhikkhūnaṁ etadahosi—",
  "pli-tv-kd4:6.3.8_0": "“bhagavatā paññattaṁ—",
  "pli-tv-kd4:6.3.9_0": "‘na sabhāgā āpatti desetabbā,",
  "pli-tv-kd4:6.3.9_1": "na sabhāgā āpatti paṭiggahetabbā’ti.",
  "pli-tv-kd4:6.3.10_0": "Ayañca sabbo saṅgho sabhāgaṁ āpattiṁ āpanno.",
  "pli-tv-kd4:6.3.11_0": "Kathaṁ nu kho amhehi paṭipajjitabban”ti?",
  "pli-tv-kd4:6.3.12_0": "Bhagavato etamatthaṁ ārocesuṁ.",
  "pli-tv-kd4:6.3.13_0": "“Idha pana, bhikkhave,",
  "pli-tv-kd4:6.3.13_1": "aññatarasmiṁ āvāse tadahu pavāraṇāya sabbo saṅgho sabhāgaṁ āpattiṁ āpanno hoti.",
  "pli-tv-kd4:6.3.14_0": "Tehi, bhikkhave,",
  "pli-tv-kd4:6.3.14_1": "bhikkhūhi eko bhikkhu sāmantā āvāsā sajjukaṁ pāhetabbo—",
  "pli-tv-kd4:6.3.15_0": "gacchāvuso,",
  "pli-tv-kd4:6.3.15_1": "taṁ āpattiṁ paṭikaritvā āgaccha,",
  "pli-tv-kd4:6.3.15_2": "mayaṁ te santike taṁ āpattiṁ paṭikarissāmāti.",
  "pli-tv-kd4:6.3.16_0": "Evañcetaṁ labhetha, iccetaṁ kusalaṁ.",
  "pli-tv-kd4:6.3.17_0": "No ce labhetha,",
  "pli-tv-kd4:6.3.17_1": "byattena bhikkhunā paṭibalena saṅgho ñāpetabbo—",
  "pli-tv-kd4:6.3.18_0": "‘Suṇātu me, bhante, saṅgho.",
  "pli-tv-kd4:6.3.19_0": "Ayaṁ sabbo saṅgho sabhāgaṁ āpattiṁ āpanno.",
  "pli-tv-kd4:6.3.20_0": "Yadā aññaṁ bhikkhuṁ suddhaṁ anāpattikaṁ passissati tadā tassa santike taṁ āpattiṁ paṭikarissatī’ti",
  "pli-tv-kd4:6.3.21_0": "vatvā pavāretabbaṁ;",
  "pli-tv-kd4:6.3.22_0": "na tveva tappaccayā pavāraṇāya antarāyo kātabbo.",
  "pli-tv-kd4:6.3.23_0": "Idha pana, bhikkhave,",
  "pli-tv-kd4:6.3.23_1": "aññatarasmiṁ āvāse tadahu pavāraṇāya sabbo saṅgho sabhāgāya āpattiyā vematiko hoti.",
  "pli-tv-kd4:6.3.24_0": "Byattena bhikkhunā paṭibalena saṅgho ñāpetabbo—",
  "pli-tv-kd4:6.3.25_0": "‘Suṇātu me, bhante, saṅgho.",
  "pli-tv-kd4:6.3.26_0": "Ayaṁ sabbo saṅgho sabhāgāya āpattiyā vematiko.",
  "pli-tv-kd4:6.3.27_0": "Yadā nibbematiko bhavissati tadā taṁ āpattiṁ paṭikarissatī’ti vatvā,",
  "pli-tv-kd4:6.3.28_0": "pavāretabbaṁ,",
  "pli-tv-kd4:6.3.28_1": "na tveva tappaccayā pavāraṇāya antarāyo kātabbo”ti.",
  "pli-tv-kd4:6.3.29_0": "Paṭhamabhāṇavāro niṭṭhito.",
  "pli-tv-kd4:7.1.0_0": "9. Anāpattipannarasaka",
  "pli-tv-kd4:7.1.1_0": "Tena kho pana samayena aññatarasmiṁ āvāse tadahu pavāraṇāya sambahulā āvāsikā bhikkhū sannipatiṁsu, pañca vā atirekā vā.",
  "pli-tv-kd4:7.1.2_0": "Te na jāniṁsu—",
  "pli-tv-kd4:7.1.3_0": "“atthaññe āvāsikā bhikkhū anāgatā”ti.",
  "pli-tv-kd4:7.1.4_0": "Te dhammasaññino vinayasaññino vaggā samaggasaññino pavāresuṁ.",
  "pli-tv-kd4:7.1.5_0": "Tehi pavāriyamāne athaññe āvāsikā bhikkhū āgacchiṁsu bahutarā.",
  "pli-tv-kd4:7.1.6_0": "Bhagavato etamatthaṁ ārocesuṁ.",
  "pli-tv-kd4:7.2.1_0": "“Idha pana, bhikkhave,",
  "pli-tv-kd4:7.2.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.2.2_0": "Te na jānanti—",
  "pli-tv-kd4:7.2.3_0": "‘atthaññe āvāsikā bhikkhū anāgatā’ti.",
  "pli-tv-kd4:7.2.4_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.2.5_0": "Tehi pavāriyamāne athaññe āvāsikā bhikkhū āgacchanti bahutarā.",
  "pli-tv-kd4:7.2.6_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:7.2.7_0": "Pavāritānaṁ anāpatti. ",
  "pli-tv-kd4:7.3.1_0": "Idha pana, bhikkhave,",
  "pli-tv-kd4:7.3.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.3.2_0": "Te na jānanti—",
  "pli-tv-kd4:7.3.3_0": "‘atthaññe āvāsikā bhikkhū anāgatā’ti.",
  "pli-tv-kd4:7.3.4_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.3.5_0": "Tehi pavāriyamāne athaññe āvāsikā bhikkhū āgacchanti samasamā.",
  "pli-tv-kd4:7.3.6_0": "Pavāritā suppavāritā, avasesehi pavāretabbaṁ.",
  "pli-tv-kd4:7.3.7_0": "Pavāritānaṁ anāpatti. ",
  "pli-tv-kd4:7.3.8_0": "Idha pana, bhikkhave,",
  "pli-tv-kd4:7.3.8_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.3.9_0": "Te na jānanti—",
  "pli-tv-kd4:7.3.10_0": "‘atthaññe āvāsikā bhikkhū anāgatā’ti.",
  "pli-tv-kd4:7.3.11_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.3.12_0": "Tehi pavāriyamāne athaññe āvāsikā bhikkhū āgacchanti thokatarā.",
  "pli-tv-kd4:7.3.13_0": "Pavāritā suppavāritā, avasesehi pavāretabbaṁ.",
  "pli-tv-kd4:7.3.14_0": "Pavāritānaṁ anāpatti. ",
  "pli-tv-kd4:7.4.1_0": "Idha pana, bhikkhave,",
  "pli-tv-kd4:7.4.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.4.2_0": "Te na jānanti—",
  "pli-tv-kd4:7.4.3_0": "‘atthaññe āvāsikā bhikkhū anāgatā’ti.",
  "pli-tv-kd4:7.4.4_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.4.5_0": "Tehi pavāritamatte athaññe āvāsikā bhikkhū āgacchanti bahutarā.",
  "pli-tv-kd4:7.4.6_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:7.4.7_0": "Pavāritānaṁ anāpatti. ",
  "pli-tv-kd4:7.4.8_0": "Idha pana, bhikkhave,",
  "pli-tv-kd4:7.4.8_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.4.9_0": "Te na jānanti—",
  "pli-tv-kd4:7.4.10_0": "‘atthaññe āvāsikā bhikkhū anāgatā’ti.",
  "pli-tv-kd4:7.4.11_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.4.12_0": "Tehi pavāritamatte athaññe āvāsikā bhikkhū āgacchanti samasamā.",
  "pli-tv-kd4:7.4.13_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.4.14_0": "Pavāritānaṁ anāpatti. ",
  "pli-tv-kd4:7.4.15_0": "Idha pana, bhikkhave,",
  "pli-tv-kd4:7.4.15_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.4.16_0": "Te na jānanti—",
  "pli-tv-kd4:7.4.17_0": "‘atthaññe āvāsikā bhikkhū anāgatā’ti.",
  "pli-tv-kd4:7.4.18_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.4.19_0": "Tehi pavāritamatte athaññe āvāsikā bhikkhū āgacchanti thokatarā.",
  "pli-tv-kd4:7.4.20_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.4.21_0": "Pavāritānaṁ anāpatti. ",
  "pli-tv-kd4:7.5.1_0": "Idha pana, bhikkhave,",
  "pli-tv-kd4:7.5.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.2_0": "Te na jānanti—",
  "pli-tv-kd4:7.5.3_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.4_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.5_0": "Tehi pavāritamatte, avuṭṭhitāya parisāya,",
  "pli-tv-kd4:7.5.5_1": "athaññe āvāsikā bhikkhū āgacchanti bahutarā.",
  "pli-tv-kd4:7.5.6_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:7.5.7_0": "Pavāritānaṁ anāpatti. ",
  "pli-tv-kd4:7.5.8_0": "Idha pana, bhikkhave,",
  "pli-tv-kd4:7.5.8_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.9_0": "Te na jānanti—",
  "pli-tv-kd4:7.5.10_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.11_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.12_0": "Tehi pavāritamatte, avuṭṭhitāya parisāya,",
  "pli-tv-kd4:7.5.12_1": "athaññe āvāsikā bhikkhū āgacchanti samasamā.",
  "pli-tv-kd4:7.5.13_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.5.14_0": "Pavāritānaṁ anāpatti. ",
  "pli-tv-kd4:7.5.15_0": "Idha pana, bhikkhave,",
  "pli-tv-kd4:7.5.15_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.16_0": "Te na jānanti—",
  "pli-tv-kd4:7.5.17_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.18_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.19_0": "Tehi pavāritamatte, avuṭṭhitāya parisāya,",
  "pli-tv-kd4:7.5.19_1": "athaññe āvāsikā bhikkhū āgacchanti thokatarā.",
  "pli-tv-kd4:7.5.20_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.5.21_0": "Pavāritānaṁ anāpatti. ",
  "pli-tv-kd4:7.5.22_0": "Idha pana, bhikkhave,",
  "pli-tv-kd4:7.5.22_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.23_0": "Te na jānanti—",
  "pli-tv-kd4:7.5.24_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.25_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.26_0": "Tehi pavāritamatte,",
  "pli-tv-kd4:7.5.26_1": "ekaccāya vuṭṭhitāya parisāya,",
  "pli-tv-kd4:7.5.26_2": "athaññe āvāsikā bhikkhū āgacchanti bahutarā.",
  "pli-tv-kd4:7.5.27_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:7.5.28_0": "Pavāritānaṁ anāpatti. ",
  "pli-tv-kd4:7.5.29_0": "Idha pana, bhikkhave,",
  "pli-tv-kd4:7.5.29_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.30_0": "Te na jānanti—",
  "pli-tv-kd4:7.5.31_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.32_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.33_0": "Tehi pavāritamatte,",
  "pli-tv-kd4:7.5.33_1": "ekaccāya vuṭṭhitāya parisāya,",
  "pli-tv-kd4:7.5.33_2": "athaññe āvāsikā bhikkhū āgacchanti samasamā.",
  "pli-tv-kd4:7.5.34_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.5.35_0": "Pavāritānaṁ anāpatti. ",
  "pli-tv-kd4:7.5.36_0": "Idha pana, bhikkhave,",
  "pli-tv-kd4:7.5.36_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.37_0": "Te na jānanti—",
  "pli-tv-kd4:7.5.38_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.39_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.40_0": "Tehi pavāritamatte,",
  "pli-tv-kd4:7.5.40_1": "ekaccāya vuṭṭhitāya parisāya,",
  "pli-tv-kd4:7.5.40_2": "athaññe āvāsikā bhikkhū āgacchanti thokatarā.",
  "pli-tv-kd4:7.5.41_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.5.42_0": "Pavāritānaṁ anāpatti. ",
  "pli-tv-kd4:7.5.43_0": "Idha pana, bhikkhave,",
  "pli-tv-kd4:7.5.43_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.44_0": "Te na jānanti—",
  "pli-tv-kd4:7.5.45_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.46_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.47_0": "Tehi pavāritamatte, sabbāya vuṭṭhitāya parisāya,",
  "pli-tv-kd4:7.5.47_1": "athaññe āvāsikā bhikkhū āgacchanti bahutarā.",
  "pli-tv-kd4:7.5.48_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:7.5.49_0": "Pavāritānaṁ anāpatti. ",
  "pli-tv-kd4:7.5.50_0": "Idha pana, bhikkhave,",
  "pli-tv-kd4:7.5.50_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.51_0": "Te na jānanti—",
  "pli-tv-kd4:7.5.52_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.53_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.54_0": "Tehi pavāritamatte, sabbāya vuṭṭhitāya parisāya,",
  "pli-tv-kd4:7.5.54_1": "athaññe āvāsikā bhikkhū āgacchanti samasamā.",
  "pli-tv-kd4:7.5.55_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.5.56_0": "Pavāritānaṁ anāpatti. ",
  "pli-tv-kd4:7.5.57_0": "Idha pana, bhikkhave,",
  "pli-tv-kd4:7.5.57_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:7.5.58_0": "Te na jānanti—",
  "pli-tv-kd4:7.5.59_0": "‘atthaññe āvāsikā bhikkhū anāgatā’ti.",
  "pli-tv-kd4:7.5.60_0": "Te dhammasaññino vinayasaññino vaggā samaggasaññino pavārenti.",
  "pli-tv-kd4:7.5.61_0": "Tehi pavāritamatte, sabbāya vuṭṭhitāya parisāya,",
  "pli-tv-kd4:7.5.61_1": "athaññe āvāsikā bhikkhū āgacchanti thokatarā.",
  "pli-tv-kd4:7.5.62_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:7.5.63_0": "Pavāritānaṁ anāpatti. ",
  "pli-tv-kd4:7.5.64_0": "Anāpattipannarasakaṁ niṭṭhitaṁ.",
  "pli-tv-kd4:8.1.0_0": "10. Vaggāvaggasaññipannarasaka",
  "pli-tv-kd4:8.1.1_0": "Idha pana, bhikkhave,",
  "pli-tv-kd4:8.1.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:8.1.2_0": "Te jānanti—",
  "pli-tv-kd4:8.1.3_0": "‘atthaññe āvāsikā bhikkhū anāgatā’ti.",
  "pli-tv-kd4:8.1.4_0": "Te dhammasaññino vinayasaññino vaggā vaggasaññino pavārenti.",
  "pli-tv-kd4:8.1.5_0": "Tehi pavāriyamāne athaññe āvāsikā bhikkhū āgacchanti bahutarā.",
  "pli-tv-kd4:8.1.6_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:8.1.7_0": "Pavāritānaṁ āpatti dukkaṭassa. ",
  "pli-tv-kd4:8.2.1_0": "Idha pana, bhikkhave,",
  "pli-tv-kd4:8.2.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:8.2.2_0": "Te jānanti—",
  "pli-tv-kd4:8.2.3_0": "‘atthaññe āvāsikā bhikkhū anāgatā’ti.",
  "pli-tv-kd4:8.2.4_0": "Te dhammasaññino vinayasaññino vaggā vaggasaññino pavārenti.",
  "pli-tv-kd4:8.2.5_0": "Tehi pavāriyamāne athaññe āvāsikā bhikkhū āgacchanti samasamā.",
  "pli-tv-kd4:8.2.6_0": "Pavāritā suppavāritā, avasesehi pavāretabbaṁ.",
  "pli-tv-kd4:8.2.7_0": "Pavāritānaṁ āpatti dukkaṭassa. ",
  "pli-tv-kd4:8.2.8_0": "Idha pana, bhikkhave,",
  "pli-tv-kd4:8.2.8_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:8.2.9_0": "Te jānanti—",
  "pli-tv-kd4:8.2.10_0": "‘atthaññe āvāsikā bhikkhū anāgatā’ti.",
  "pli-tv-kd4:8.2.11_0": "Te dhammasaññino vinayasaññino vaggā vaggasaññino pavārenti.",
  "pli-tv-kd4:8.2.12_0": "Tehi pavāriyamāne athaññe āvāsikā bhikkhū āgacchanti thokatarā.",
  "pli-tv-kd4:8.2.13_0": "Pavāritā suppavāritā, avasesehi pavāretabbaṁ.",
  "pli-tv-kd4:8.2.14_0": "Pavāritānaṁ āpatti dukkaṭassa. ",
  "pli-tv-kd4:8.3.1_0": "Idha pana, bhikkhave,",
  "pli-tv-kd4:8.3.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:8.3.2_0": "Te jānanti—",
  "pli-tv-kd4:8.3.3_0": "‘atthaññe āvāsikā bhikkhū anāgatā’ti.",
  "pli-tv-kd4:8.3.4_0": "Te dhammasaññino vinayasaññino vaggā vaggasaññino pavārenti.",
  "pli-tv-kd4:8.3.5_0": "Tehi pavāritamatte …pe…",
  "pli-tv-kd4:8.3.6_0": "avuṭṭhitāya parisāya …pe…",
  "pli-tv-kd4:8.3.7_0": "ekaccāya vuṭṭhitāya parisāya …pe…",
  "pli-tv-kd4:8.3.8_0": "sabbāya vuṭṭhitāya parisāya,",
  "pli-tv-kd4:8.3.8_1": "athaññe āvāsikā bhikkhū āgacchanti bahutarā …pe…",
  "pli-tv-kd4:8.3.9_0": "samasamā …pe…",
  "pli-tv-kd4:8.3.10_0": "thokatarā.",
  "pli-tv-kd4:8.3.11_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:8.3.12_0": "Pavāritānaṁ āpatti dukkaṭassa.  ",
  "pli-tv-kd4:8.3.13_0": "Vaggāvaggasaññipannarasakaṁ niṭṭhitaṁ.",
  "pli-tv-kd4:9.1.0_0": "11. Vematikapannarasaka",
  "pli-tv-kd4:9.1.1_0": "Idha pana, bhikkhave,",
  "pli-tv-kd4:9.1.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:9.1.2_0": "Te jānanti—",
  "pli-tv-kd4:9.1.3_0": "‘atthaññe āvāsikā bhikkhū anāgatā’ti.",
  "pli-tv-kd4:9.1.4_0": "Te ‘kappati nu kho amhākaṁ pavāretuṁ,",
  "pli-tv-kd4:9.1.4_1": "na nu kho kappatī’ti vematikā pavārenti.",
  "pli-tv-kd4:9.1.5_0": "Tehi pavāriyamāne athaññe āvāsikā bhikkhū āgacchanti bahutarā.",
  "pli-tv-kd4:9.1.6_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:9.1.7_0": "Pavāritānaṁ āpatti dukkaṭassa. ",
  "pli-tv-kd4:9.2.1_0": "Idha pana, bhikkhave,",
  "pli-tv-kd4:9.2.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:9.2.2_0": "Te jānanti—",
  "pli-tv-kd4:9.2.3_0": "‘atthaññe āvāsikā bhikkhū anāgatā’ti.",
  "pli-tv-kd4:9.2.4_0": "Te ‘kappati nu kho amhākaṁ pavāretuṁ,",
  "pli-tv-kd4:9.2.4_1": "na nu kho kappatī’ti vematikā pavārenti.",
  "pli-tv-kd4:9.2.5_0": "Tehi pavāriyamāne athaññe āvāsikā bhikkhū āgacchanti samasamā.",
  "pli-tv-kd4:9.2.6_0": "Pavāritā suppavāritā, avasesehi pavāretabbaṁ.",
  "pli-tv-kd4:9.2.7_0": "Pavāritānaṁ āpatti dukkaṭassa. ",
  "pli-tv-kd4:9.2.8_0": "Idha pana, bhikkhave,",
  "pli-tv-kd4:9.2.8_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:9.2.9_0": "Te jānanti—",
  "pli-tv-kd4:9.2.10_0": "‘atthaññe āvāsikā bhikkhū anāgatā’ti.",
  "pli-tv-kd4:9.2.11_0": "Te ‘kappati nu kho amhākaṁ pavāretuṁ,",
  "pli-tv-kd4:9.2.11_1": "na nu kho kappatī’ti vematikā pavārenti.",
  "pli-tv-kd4:9.2.12_0": "Tehi pavāriyamāne athaññe āvāsikā bhikkhū āgacchanti thokatarā.",
  "pli-tv-kd4:9.2.13_0": "Pavāritā suppavāritā, avasesehi pavāretabbaṁ.",
  "pli-tv-kd4:9.2.14_0": "Pavāritānaṁ āpatti dukkaṭassa. ",
  "pli-tv-kd4:9.2.15_0": "Idha pana, bhikkhave,",
  "pli-tv-kd4:9.2.15_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:9.2.16_0": "Te jānanti—",
  "pli-tv-kd4:9.2.17_0": "‘atthaññe āvāsikā bhikkhū anāgatā’ti.",
  "pli-tv-kd4:9.2.18_0": "Te ‘kappati nu kho amhākaṁ pavāretuṁ,",
  "pli-tv-kd4:9.2.18_1": "na nu kho kappatī’ti vematikā pavārenti.",
  "pli-tv-kd4:9.2.19_0": "Tehi pavāritamatte …pe…",
  "pli-tv-kd4:9.2.20_0": "avuṭṭhitāya parisāya …pe…",
  "pli-tv-kd4:9.2.21_0": "ekaccāya vuṭṭhitāya parisāya …pe…",
  "pli-tv-kd4:9.2.22_0": "sabbāya vuṭṭhitāya parisāya,",
  "pli-tv-kd4:9.2.22_1": "athaññe āvāsikā bhikkhū āgacchanti bahutarā …pe…",
  "pli-tv-kd4:9.2.23_0": "samasamā …pe…",
  "pli-tv-kd4:9.2.24_0": "thokatarā.",
  "pli-tv-kd4:9.2.25_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:9.2.26_0": "Pavāritānaṁ āpatti dukkaṭassa.  ",
  "pli-tv-kd4:9.2.27_0": "Vematikapannarasakaṁ niṭṭhitaṁ.",
  "pli-tv-kd4:10.1.0_0": "12. Kukkuccapakatapannarasaka",
  "pli-tv-kd4:10.1.1_0": "Idha pana, bhikkhave,",
  "pli-tv-kd4:10.1.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:10.1.2_0": "Te jānanti—",
  "pli-tv-kd4:10.1.3_0": "‘atthaññe āvāsikā bhikkhū anāgatā’ti.",
  "pli-tv-kd4:10.1.4_0": "Te ‘kappateva amhākaṁ pavāretuṁ, nāmhākaṁ na kappatī’ti—",
  "pli-tv-kd4:10.1.5_0": "kukkuccapakatā pavārenti.",
  "pli-tv-kd4:10.1.6_0": "Tehi pavāriyamāne athaññe āvāsikā bhikkhū āgacchanti bahutarā.",
  "pli-tv-kd4:10.1.7_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:10.1.8_0": "Pavāritānaṁ āpatti dukkaṭassa. ",
  "pli-tv-kd4:10.2.1_0": "Idha pana, bhikkhave,",
  "pli-tv-kd4:10.2.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:10.2.2_0": "Te jānanti—",
  "pli-tv-kd4:10.2.3_0": "‘atthaññe āvāsikā bhikkhū anāgatā’ti.",
  "pli-tv-kd4:10.2.4_0": "Te ‘kappateva amhākaṁ pavāretuṁ, nāmhākaṁ na kappatī’ti—",
  "pli-tv-kd4:10.2.5_0": "kukkuccapakatā pavārenti.",
  "pli-tv-kd4:10.2.6_0": "Tehi pavāriyamāne athaññe āvāsikā bhikkhū āgacchanti samasamā.",
  "pli-tv-kd4:10.2.7_0": "Pavāritā suppavāritā, avasesehi pavāretabbaṁ.",
  "pli-tv-kd4:10.2.8_0": "Pavāritānaṁ āpatti dukkaṭassa. ",
  "pli-tv-kd4:10.2.9_0": "Idha pana, bhikkhave,",
  "pli-tv-kd4:10.2.9_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:10.2.10_0": "Te jānanti—",
  "pli-tv-kd4:10.2.11_0": "‘atthaññe āvāsikā bhikkhū anāgatā’ti.",
  "pli-tv-kd4:10.2.12_0": "Te ‘kappateva amhākaṁ pavāretuṁ, nāmhākaṁ na kappatī’ti—",
  "pli-tv-kd4:10.2.13_0": "kukkuccapakatā pavārenti.",
  "pli-tv-kd4:10.2.14_0": "Tehi pavāriyamāne athaññe āvāsikā bhikkhū āgacchanti thokatarā.",
  "pli-tv-kd4:10.2.15_0": "Pavāritā suppavāritā, avasesehi pavāretabbaṁ.",
  "pli-tv-kd4:10.2.16_0": "Pavāritānaṁ āpatti dukkaṭassa. ",
  "pli-tv-kd4:10.2.17_0": "Idha pana, bhikkhave,",
  "pli-tv-kd4:10.2.17_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:10.2.18_0": "Te jānanti—",
  "pli-tv-kd4:10.2.19_0": "‘atthaññe āvāsikā bhikkhū anāgatā’ti.",
  "pli-tv-kd4:10.2.20_0": "Te ‘kappateva amhākaṁ pavāretuṁ, nāmhākaṁ na kappatī’ti—",
  "pli-tv-kd4:10.2.21_0": "kukkuccapakatā pavārenti.",
  "pli-tv-kd4:10.2.22_0": "Tehi pavāritamatte …pe…",
  "pli-tv-kd4:10.2.23_0": "avuṭṭhitāya parisāya …pe…",
  "pli-tv-kd4:10.2.24_0": "ekaccāya vuṭṭhitāya parisāya …pe…",
  "pli-tv-kd4:10.2.25_0": "sabbāya vuṭṭhitāya parisāya,",
  "pli-tv-kd4:10.2.25_1": "athaññe āvāsikā bhikkhū āgacchanti bahutarā …pe…",
  "pli-tv-kd4:10.2.26_0": "samasamā …pe…",
  "pli-tv-kd4:10.2.27_0": "thokatarā.",
  "pli-tv-kd4:10.2.28_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:10.2.29_0": "Pavāritānaṁ āpatti dukkaṭassa.  ",
  "pli-tv-kd4:10.2.30_0": "Kukkuccapakatapannarasakaṁ niṭṭhitaṁ.",
  "pli-tv-kd4:11.1.0_0": "13. Bhedapurekkhārapannarasaka",
  "pli-tv-kd4:11.1.1_0": "Idha pana, bhikkhave,",
  "pli-tv-kd4:11.1.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.1.2_0": "Te jānanti—",
  "pli-tv-kd4:11.1.3_0": "‘atthaññe āvāsikā bhikkhū anāgatā’ti.",
  "pli-tv-kd4:11.1.4_0": "Te ‘nassantete, vinassantete, ko tehi attho’ti—",
  "pli-tv-kd4:11.1.5_0": "bhedapurekkhārā pavārenti.",
  "pli-tv-kd4:11.1.6_0": "Tehi pavāriyamāne athaññe āvāsikā bhikkhū āgacchanti bahutarā.",
  "pli-tv-kd4:11.1.7_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:11.1.8_0": "Pavāritānaṁ āpatti thullaccayassa. ",
  "pli-tv-kd4:11.2.1_0": "Idha pana, bhikkhave,",
  "pli-tv-kd4:11.2.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.2_0": "Te jānanti—",
  "pli-tv-kd4:11.2.3_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.4_0": "Te ‘nassantete, vinassantete, ko tehi attho’ti—",
  "pli-tv-kd4:11.2.5_0": "bhedapurekkhārā pavārenti.",
  "pli-tv-kd4:11.2.6_0": "Tehi pavāriyamāne athaññe āvāsikā bhikkhū āgacchanti samasamā.",
  "pli-tv-kd4:11.2.7_0": "Pavāritā suppavāritā, avasesehi pavāretabbaṁ.",
  "pli-tv-kd4:11.2.8_0": "Pavāritānaṁ āpatti thullaccayassa. ",
  "pli-tv-kd4:11.2.9_0": "Idha pana, bhikkhave,",
  "pli-tv-kd4:11.2.9_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.10_0": "Te jānanti—",
  "pli-tv-kd4:11.2.11_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.12_0": "Te ‘nassantete, vinassantete, ko tehi attho’ti—",
  "pli-tv-kd4:11.2.13_0": "bhedapurekkhārā pavārenti.",
  "pli-tv-kd4:11.2.14_0": "Tehi pavāriyamāne athaññe āvāsikā bhikkhū āgacchanti thokatarā.",
  "pli-tv-kd4:11.2.15_0": "Pavāritā suppavāritā, avasesehi pavāretabbaṁ.",
  "pli-tv-kd4:11.2.16_0": "Pavāritānaṁ āpatti thullaccayassa. ",
  "pli-tv-kd4:11.2.17_0": "Idha pana, bhikkhave,",
  "pli-tv-kd4:11.2.17_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.18_0": "Te jānanti—",
  "pli-tv-kd4:11.2.19_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.20_0": "Te ‘nassantete, vinassantete, ko tehi attho’ti—",
  "pli-tv-kd4:11.2.21_0": "bhedapurekkhārā pavārenti.",
  "pli-tv-kd4:11.2.22_0": "Tehi pavāritamatte athaññe āvāsikā bhikkhū āgacchanti bahutarā,",
  "pli-tv-kd4:11.2.23_0": "tehi bhikkhave bhikkhūhi puna pavāretabbaṁ, ",
  "pli-tv-kd4:11.2.24_0": "pavāritānaṁ āpatti thullaccayassa. ",
  "pli-tv-kd4:11.2.25_0": "Idha pana, bhikkhave,",
  "pli-tv-kd4:11.2.25_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.26_0": "Te jānanti—",
  "pli-tv-kd4:11.2.27_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.28_0": "Te ‘nassantete, vinassantete, ko tehi attho’ti—",
  "pli-tv-kd4:11.2.29_0": "bhedapurekkhārā pavārenti.",
  "pli-tv-kd4:11.2.30_0": "Tehi pavāritamatte athaññe āvāsikā bhikkhū āgacchanti samasamā.",
  "pli-tv-kd4:11.2.31_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.32_0": "Pavāritānaṁ āpatti thullaccayassa. ",
  "pli-tv-kd4:11.2.33_0": "Idha pana, bhikkhave,",
  "pli-tv-kd4:11.2.33_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.34_0": "Te jānanti—",
  "pli-tv-kd4:11.2.35_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.36_0": "Te ‘nassantete, vinassantete, ko tehi attho’ti—",
  "pli-tv-kd4:11.2.37_0": "bhedapurekkhārā pavārenti.",
  "pli-tv-kd4:11.2.38_0": "Tehi pavāritamatte athaññe āvāsikā bhikkhū āgacchanti thokatarā.",
  "pli-tv-kd4:11.2.39_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.40_0": "Pavāritānaṁ āpatti thullaccayassa. ",
  "pli-tv-kd4:11.2.41_0": "Idha pana, bhikkhave,",
  "pli-tv-kd4:11.2.41_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.42_0": "Te jānanti—",
  "pli-tv-kd4:11.2.43_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.44_0": "Te ‘nassantete, vinassantete, ko tehi attho’ti—",
  "pli-tv-kd4:11.2.45_0": "bhedapurekkhārā pavārenti.",
  "pli-tv-kd4:11.2.46_0": "Tehi pavāritamatte, avuṭṭhitāya parisāya,",
  "pli-tv-kd4:11.2.46_1": "athaññe āvāsikā bhikkhū āgacchanti bahutarā.",
  "pli-tv-kd4:11.2.47_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:11.2.48_0": "Pavāritānaṁ āpatti thullaccayassa. ",
  "pli-tv-kd4:11.2.49_0": "Idha pana, bhikkhave,",
  "pli-tv-kd4:11.2.49_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.50_0": "Te jānanti—",
  "pli-tv-kd4:11.2.51_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.52_0": "Te ‘nassantete, vinassantete, ko tehi attho’ti—",
  "pli-tv-kd4:11.2.53_0": "bhedapurekkhārā pavārenti.",
  "pli-tv-kd4:11.2.54_0": "Tehi pavāritamatte, avuṭṭhitāya parisāya,",
  "pli-tv-kd4:11.2.54_1": "athaññe āvāsikā bhikkhū āgacchanti samasamā.",
  "pli-tv-kd4:11.2.55_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.56_0": "Pavāritānaṁ āpatti thullaccayassa. ",
  "pli-tv-kd4:11.2.57_0": "Idha pana, bhikkhave,",
  "pli-tv-kd4:11.2.57_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.58_0": "Te jānanti—",
  "pli-tv-kd4:11.2.59_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.60_0": "Te ‘nassantete, vinassantete, ko tehi attho’ti—",
  "pli-tv-kd4:11.2.61_0": "bhedapurekkhārā pavārenti.",
  "pli-tv-kd4:11.2.62_0": "Tehi pavāritamatte, avuṭṭhitāya parisāya,",
  "pli-tv-kd4:11.2.62_1": "athaññe āvāsikā bhikkhū āgacchanti thokatarā.",
  "pli-tv-kd4:11.2.63_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.64_0": "Pavāritānaṁ āpatti thullaccayassa. ",
  "pli-tv-kd4:11.2.65_0": "Idha pana, bhikkhave,",
  "pli-tv-kd4:11.2.65_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.66_0": "Te jānanti—",
  "pli-tv-kd4:11.2.67_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.68_0": "Te ‘nassantete, vinassantete, ko tehi attho’ti—",
  "pli-tv-kd4:11.2.69_0": "bhedapurekkhārā pavārenti.",
  "pli-tv-kd4:11.2.70_0": "Tehi pavāritamatte,",
  "pli-tv-kd4:11.2.70_1": "ekaccāya vuṭṭhitāya parisāya,",
  "pli-tv-kd4:11.2.70_2": "athaññe āvāsikā bhikkhū āgacchanti bahutarā.",
  "pli-tv-kd4:11.2.71_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:11.2.72_0": "Pavāritānaṁ āpatti thullaccayassa. ",
  "pli-tv-kd4:11.2.73_0": "Idha pana, bhikkhave,",
  "pli-tv-kd4:11.2.73_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.74_0": "Te jānanti—",
  "pli-tv-kd4:11.2.75_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.76_0": "Te ‘nassantete, vinassantete, ko tehi attho’ti—",
  "pli-tv-kd4:11.2.77_0": "bhedapurekkhārā pavārenti.",
  "pli-tv-kd4:11.2.78_0": "Tehi pavāritamatte,",
  "pli-tv-kd4:11.2.78_1": "ekaccāya vuṭṭhitāya parisāya,",
  "pli-tv-kd4:11.2.78_2": "athaññe āvāsikā bhikkhū āgacchanti samasamā.",
  "pli-tv-kd4:11.2.79_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.80_0": "Pavāritānaṁ āpatti thullaccayassa. ",
  "pli-tv-kd4:11.2.81_0": "Idha pana, bhikkhave,",
  "pli-tv-kd4:11.2.81_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.82_0": "Te jānanti—",
  "pli-tv-kd4:11.2.83_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.84_0": "Te ‘nassantete, vinassantete, ko tehi attho’ti—",
  "pli-tv-kd4:11.2.85_0": "bhedapurekkhārā pavārenti.",
  "pli-tv-kd4:11.2.86_0": "Tehi pavāritamatte,",
  "pli-tv-kd4:11.2.86_1": "ekaccāya vuṭṭhitāya parisāya,",
  "pli-tv-kd4:11.2.86_2": "athaññe āvāsikā bhikkhū āgacchanti thokatarā.",
  "pli-tv-kd4:11.2.87_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.88_0": "Pavāritānaṁ āpatti thullaccayassa. ",
  "pli-tv-kd4:11.2.89_0": "Idha pana, bhikkhave,",
  "pli-tv-kd4:11.2.89_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.90_0": "Te jānanti—",
  "pli-tv-kd4:11.2.91_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.92_0": "Te ‘nassantete, vinassantete, ko tehi attho’ti—",
  "pli-tv-kd4:11.2.93_0": "bhedapurekkhārā pavārenti.",
  "pli-tv-kd4:11.2.94_0": "Tehi pavāritamatte, sabbāya vuṭṭhitāya parisāya,",
  "pli-tv-kd4:11.2.94_1": "athaññe āvāsikā bhikkhū āgacchanti bahutarā.",
  "pli-tv-kd4:11.2.95_0": "Tehi, bhikkhave, bhikkhūhi puna pavāretabbaṁ.",
  "pli-tv-kd4:11.2.96_0": "Pavāritānaṁ āpatti thullaccayassa. ",
  "pli-tv-kd4:11.2.97_0": "Idha pana, bhikkhave,",
  "pli-tv-kd4:11.2.97_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.98_0": "Te jānanti—",
  "pli-tv-kd4:11.2.99_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.100_0": "Te ‘nassantete, vinassantete, ko tehi attho’ti—",
  "pli-tv-kd4:11.2.101_0": "bhedapurekkhārā pavārenti.",
  "pli-tv-kd4:11.2.102_0": "Tehi pavāritamatte, sabbāya vuṭṭhitāya parisāya,",
  "pli-tv-kd4:11.2.102_1": "athaññe āvāsikā bhikkhū āgacchanti samasamā.",
  "pli-tv-kd4:11.2.103_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.104_0": "Pavāritānaṁ āpatti thullaccayassa. ",
  "pli-tv-kd4:11.2.105_0": "Idha pana, bhikkhave,",
  "pli-tv-kd4:11.2.105_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:11.2.106_0": "Te jānanti—",
  "pli-tv-kd4:11.2.107_0": "‘atthaññe āvāsikā bhikkhū anāgatā’ti.",
  "pli-tv-kd4:11.2.108_0": "Te ‘nassantete, vinassantete, ko tehi attho’ti—",
  "pli-tv-kd4:11.2.109_0": "bhedapurekkhārā pavārenti.",
  "pli-tv-kd4:11.2.110_0": "Tehi pavāritamatte, sabbāya vuṭṭhitāya parisāya,",
  "pli-tv-kd4:11.2.110_1": "athaññe āvāsikā bhikkhū āgacchanti thokatarā.",
  "pli-tv-kd4:11.2.111_0": "Pavāritā suppavāritā, tesaṁ santike pavāretabbaṁ.",
  "pli-tv-kd4:11.2.112_0": "Pavāritānaṁ āpatti thullaccayassa. ",
  "pli-tv-kd4:11.2.113_0": "Bhedapurekkhārapannarasakaṁ niṭṭhitaṁ.",
  "pli-tv-kd4:11.2.114_0": "Pañcavīsattikā niṭṭhitā.",
  "pli-tv-kd4:12.1.0_0": "14. Sīmokkantikapeyyāla",
  "pli-tv-kd4:12.1.1_0": "Idha pana, bhikkhave,",
  "pli-tv-kd4:12.1.1_1": "aññatarasmiṁ āvāse tadahu pavāraṇāya sambahulā āvāsikā bhikkhū sannipatanti, pañca vā atirekā vā.",
  "pli-tv-kd4:12.1.2_0": "Te na jānanti—",
  "pli-tv-kd4:12.1.3_0": "‘aññe āvāsikā bhikkhū antosīmaṁ okkamantī’ti …pe…",
  "pli-tv-kd4:12.1.4_0": "te na jānanti—",
  "pli-tv-kd4:12.1.5_0": "‘aññe āvāsikā bhikkhū antosīmaṁ okkantā’ti …pe…",
  "pli-tv-kd4:12.1.6_0": "te na passanti—",
  "pli-tv-kd4:12.1.7_0": "‘aññe āvāsike bhikkhū antosīmaṁ okkamante …pe…",
  "pli-tv-kd4:12.1.8_0": "te na passanti—",
  "pli-tv-kd4:12.1.9_0": "‘aññe āvāsike bhikkhū antosīmaṁ okkante …pe…",
  "pli-tv-kd4:12.1.10_0": "te na suṇanti ‘aññe āvāsikā bhikkhū antosīmaṁ okkamantī’ti …pe…",
  "pli-tv-kd4:12.1.11_0": "te na suṇanti ‘aññe āvāsikā bhikkhū antosīmaṁ okkantā’ti …pe….",
  "pli-tv-kd4:12.1.12_0": "Āvāsikena āvāsikā ekasatapañcasattati tikanayato, āvāsikena āgantukā, āgantukena āvāsikā, āgantukena āgantukā,",
  "pli-tv-kd4:12.1.12_1": "peyyālamukhena satta tikasatāni honti.",
  "pli-tv-kd4:13.1.0_0": "15. Divasanānatta",
  "pli-tv-kd4:13.1.1_0": "Idha pana, bhikkhave,",
  "pli-tv-kd4:13.1.1_1": "āvāsikānaṁ bhikkhūnaṁ cātuddaso hoti, āgantukānaṁ pannaraso.",
  "pli-tv-kd4:13.1.2_0": "Sace āvāsikā bahutarā honti,",
  "pli-tv-kd4:13.1.2_1": "āgantukehi āvāsikānaṁ anuvattitabbaṁ.",
  "pli-tv-kd4:13.1.3_0": "Sace samasamā honti,",
  "pli-tv-kd4:13.1.3_1": "āgantukehi āvāsikānaṁ anuvattitabbaṁ.",
  "pli-tv-kd4:13.1.4_0": "Sace āgantukā bahutarā honti,",
  "pli-tv-kd4:13.1.4_1": "āvāsikehi āgantukānaṁ anuvattitabbaṁ.",
  "pli-tv-kd4:13.1.5_0": "Idha pana, bhikkhave,",
  "pli-tv-kd4:13.1.5_1": "āvāsikānaṁ bhikkhūnaṁ pannaraso hoti, āgantukānaṁ cātuddaso.",
  "pli-tv-kd4:13.1.6_0": "Sace āvāsikā bahutarā honti,",
  "pli-tv-kd4:13.1.6_1": "āgantukehi āvāsikānaṁ anuvattitabbaṁ.",
  "pli-tv-kd4:13.1.7_0": "Sace samasamā honti,",
  "pli-tv-kd4:13.1.7_1": "āgantukehi āvāsikānaṁ anuvattitabbaṁ.",
  "pli-tv-kd4:13.1.8_0": "Sace āgantukā bahutarā honti,",
  "pli-tv-kd4:13.1.8_1": "āvāsikehi āgantukānaṁ anuvattitabbaṁ.",
  "pli-tv-kd4:13.1.9_0": "Idha pana, bhikkhave,",
  "pli-tv-kd4:13.1.9_1": "āvāsikānaṁ bhikkhūnaṁ pāṭipado hoti, āgantukānaṁ pannaraso.",
  "pli-tv-kd4:13.1.10_0": "Sace āvāsikā bahutarā honti,",
  "pli-tv-kd4:13.1.10_1": "āvāsikehi āgantukānaṁ nākāmā dātabbā sāmaggī;",
  "pli-tv-kd4:13.1.11_0": "āgantukehi nissīmaṁ gantvā pavāretabbaṁ.",
  "pli-tv-kd4:13.1.12_0": "Sace samasamā honti,",
  "pli-tv-kd4:13.1.12_1": "āvāsikehi āgantukānaṁ nākāmā dātabbā sāmaggī;",
  "pli-tv-kd4:13.1.13_0": "āgantukehi nissīmaṁ gantvā pavāretabbaṁ.",
  "pli-tv-kd4:13.1.14_0": "Sace āgantukā bahutarā honti,",
  "pli-tv-kd4:13.1.14_1": "āvāsikehi āgantukānaṁ sāmaggī vā dātabbā, nissīmaṁ vā gantabbaṁ.",
  "pli-tv-kd4:13.1.15_0": "Idha pana, bhikkhave,",
  "pli-tv-kd4:13.1.15_1": "āvāsikānaṁ bhikkhūnaṁ pannaraso hoti, āgantukānaṁ pāṭipado.",
  "pli-tv-kd4:13.1.16_0": "Sace āvāsikā bahutarā honti,",
  "pli-tv-kd4:13.1.16_1": "āgantukehi āvāsikānaṁ sāmaggī vā dātabbā, nissīmaṁ vā gantabbaṁ.",
  "pli-tv-kd4:13.1.17_0": "Sace samasamā honti,",
  "pli-tv-kd4:13.1.17_1": "āgantukehi āvāsikānaṁ sāmaggī vā dātabbā, nissīmaṁ vā gantabbaṁ.",
  "pli-tv-kd4:13.1.18_0": "Sace āgantukā bahutarā honti,",
  "pli-tv-kd4:13.1.18_1": "āgantukehi āvāsikānaṁ nākāmā dātabbā sāmaggī;",
  "pli-tv-kd4:13.1.19_0": "āvāsikehi nissīmaṁ gantvā pavāretabbaṁ.",
  "pli-tv-kd4:13.1.20.0_0": "16. Liṅgādidassana",
  "pli-tv-kd4:13.1.20.1_0": "Idha pana, bhikkhave,",
  "pli-tv-kd4:13.1.20.1_1": "āgantukā bhikkhū passanti āvāsikānaṁ bhikkhūnaṁ āvāsikākāraṁ, āvāsikaliṅgaṁ, āvāsikanimittaṁ, āvāsikuddesaṁ,",
  "pli-tv-kd4:13.1.20.1_2": "suppaññattaṁ mañcapīṭhaṁ bhisibibbohanaṁ,",
  "pli-tv-kd4:13.1.20.1_3": "pānīyaṁ paribhojanīyaṁ sūpaṭṭhitaṁ, pariveṇaṁ susammaṭṭhaṁ;",
  "pli-tv-kd4:13.1.21_0": "passitvā vematikā honti—‘atthi nu kho āvāsikā bhikkhū, natthi nu kho’ti.",
  "pli-tv-kd4:13.1.22_0": "Te vematikā na vicinanti, avicinitvā pavārenti. Āpatti dukkaṭassa …pe…",
  "pli-tv-kd4:13.1.23_0": "te vematikā vicinanti, vicinitvā na passanti, apassitvā pavārenti. Anāpatti.",
  "pli-tv-kd4:13.1.24_0": "Te vematikā vicinanti, vicinitvā passanti, passitvā ekato pavārenti. Anāpatti.",
  "pli-tv-kd4:13.1.25_0": "Te vematikā vicinanti, vicinitvā passanti, passitvā pāṭekkaṁ pavārenti. Āpatti dukkaṭassa.",
  "pli-tv-kd4:13.1.26_0": "Te vematikā vicinanti, vicinitvā passanti, passitvā—‘nassantete, vinassantete,",
  "pli-tv-kd4:13.1.26_1": "ko tehi attho’ti—bhedapurekkhārā pavārenti. Āpatti thullaccayassa.",
  "pli-tv-kd4:13.1.27_0": "Idha pana, bhikkhave,",
  "pli-tv-kd4:13.1.27_1": "āgantukā bhikkhū suṇanti āvāsikānaṁ bhikkhūnaṁ āvāsikākāraṁ, āvāsikaliṅgaṁ, āvāsikanimittaṁ, āvāsikuddesaṁ, caṅkamantānaṁ padasaddaṁ, sajjhāyasaddaṁ, ukkāsitasaddaṁ, khipitasaddaṁ;",
  "pli-tv-kd4:13.1.28_0": "sutvā vematikā honti—‘atthi nu kho āvāsikā bhikkhū, natthi nu kho’ti.",
  "pli-tv-kd4:13.1.29_0": "Te vematikā na vicinanti, avicinitvā pavārenti. Āpatti dukkaṭassa.",
  "pli-tv-kd4:13.1.30_0": "Te vematikā vicinanti, vicinitvā na passanti, apassitvā pavārenti. Anāpatti.",
  "pli-tv-kd4:13.1.31_0": "Te vematikā vicinanti, vicinitvā passanti, passitvā ekato pavārenti. Anāpatti.",
  "pli-tv-kd4:13.1.32_0": "Te vematikā vicinanti, vicinitvā passanti, passitvā pāṭekkaṁ pavārenti. Āpatti dukkaṭassa.",
  "pli-tv-kd4:13.1.33_0": "Te vematikā vicinanti, vicinitvā passanti, passitvā—‘nassantete, vinassantete,",
  "pli-tv-kd4:13.1.33_1": "ko tehi attho’ti bhedapurekkhārā pavārenti. Āpatti thullaccayassa.",
  "pli-tv-kd4:13.1.34_0": "Idha pana, bhikkhave,",
  "pli-tv-kd4:13.1.34_1": "āvāsikā bhikkhū passanti āgantukānaṁ bhikkhūnaṁ āgantukākāraṁ, āgantukaliṅgaṁ, āgantukanimittaṁ, āgantukuddesaṁ, aññātakaṁ pattaṁ, aññātakaṁ cīvaraṁ, aññātakaṁ nisīdanaṁ, pādānaṁ dhotaṁ, udakanissekaṁ;",
  "pli-tv-kd4:13.1.35_0": "passitvā vematikā honti—‘atthi nu kho āgantukā bhikkhū, natthi nu kho’ti.",
  "pli-tv-kd4:13.1.36_0": "Te vematikā na vicinanti, avicinitvā pavārenti. Āpatti dukkaṭassa.",
  "pli-tv-kd4:13.1.37_0": "Te vematikā vicinanti, vicinitvā na passanti, apassitvā pavārenti. Anāpatti.",
  "pli-tv-kd4:13.1.38_0": "Te vematikā vicinanti, vicinitvā passanti, passitvā ekato pavārenti. Anāpatti.",
  "pli-tv-kd4:13.1.39_0": "Te vematikā vicinanti, vicinitvā passanti, passitvā pāṭekkaṁ pavārenti. Āpatti dukkaṭassa.",
  "pli-tv-kd4:13.1.40_0": "Te vematikā vicinanti, vicinitvā passanti, passitvā—‘nassantete, vinassantete,",
  "pli-tv-kd4:13.1.40_1": "ko tehi attho’ti—bhedapurekkhārā pavārenti. Āpatti thullaccayassa.",
  "pli-tv-kd4:13.1.41_0": "Idha pana, bhikkhave,",
  "pli-tv-kd4:13.1.41_1": "āvāsikā bhikkhū suṇanti āgantukānaṁ bhikkhūnaṁ āgantukākāraṁ, āgantukaliṅgaṁ, āgantukanimittaṁ, āgantukuddesaṁ, āgacchantānaṁ padasaddaṁ, upāhanapapphoṭanasaddaṁ, ukkāsitasaddaṁ, khipitasaddaṁ;",
  "pli-tv-kd4:13.1.42_0": "sutvā vematikā honti—‘atthi nu kho āgantukā bhikkhū, natthi nu kho’ti.",
  "pli-tv-kd4:13.1.43_0": "Te vematikā na vicinanti, avicinitvā pavārenti. Āpatti dukkaṭassa.",
  "pli-tv-kd4:13.1.44_0": "Te vematikā vicinanti, vicinitvā na passanti, apassitvā pavārenti. Anāpatti.",
  "pli-tv-kd4:13.1.45_0": "Te vematikā vicinanti, vicinitvā passanti, passitvā ekato pavārenti. Anāpatti.",
  "pli-tv-kd4:13.1.46_0": "Te vematikā vicinanti, vicinitvā passanti, passitvā pāṭekkaṁ pavārenti. Āpatti dukkaṭassa.",
  "pli-tv-kd4:13.1.47_0": "Te vematikā vicinanti, vicinitvā passanti, passitvā—‘nassantete, vinassantete,",
  "pli-tv-kd4:13.1.47_1": "ko tehi attho’ti—bhedapurekkhārā pavārenti. Āpatti thullaccayassa.",
  "pli-tv-kd4:13.1.48.0_0": "17. Nānāsaṁvāsakādīhipavāraṇā",
  "pli-tv-kd4:13.1.48.1_0": "Idha pana, bhikkhave,",
  "pli-tv-kd4:13.1.48.1_1": "āgantukā bhikkhū passanti āvāsike bhikkhū nānāsaṁvāsake.",
  "pli-tv-kd4:13.1.49_0": "Te samānasaṁvāsakadiṭṭhiṁ paṭilabhanti,",
  "pli-tv-kd4:13.1.50_0": "samānasaṁvāsakadiṭṭhiṁ paṭilabhitvā na pucchanti, apucchitvā ekato pavārenti, anāpatti.",
  "pli-tv-kd4:13.1.51_0": "Te pucchanti, pucchitvā nābhivitaranti,",
  "pli-tv-kd4:13.1.51_1": "anabhivitaritvā ekato pavārenti. Āpatti dukkaṭassa.",
  "pli-tv-kd4:13.1.52_0": "Te pucchanti, pucchitvā nābhivitaranti,",
  "pli-tv-kd4:13.1.52_1": "anabhivitaritvā pāṭekkaṁ pavārenti. Anāpatti.",
  "pli-tv-kd4:13.1.53_0": "Idha pana, bhikkhave,",
  "pli-tv-kd4:13.1.53_1": "āgantukā bhikkhū passanti āvāsike bhikkhū samānasaṁvāsake.",
  "pli-tv-kd4:13.1.53_2": "Te nānāsaṁvāsakadiṭṭhiṁ paṭilabhanti,",
  "pli-tv-kd4:13.1.54_0": "nānāsaṁvāsakadiṭṭhiṁ paṭilabhitvā na pucchanti, apucchitvā ekato pavārenti. Āpatti dukkaṭassa.",
  "pli-tv-kd4:13.1.55_0": "Te pucchanti, pucchitvā abhivitaranti,",
  "pli-tv-kd4:13.1.55_1": "abhivitaritvā pāṭekkaṁ pavārenti. Āpatti dukkaṭassa.",
  "pli-tv-kd4:13.1.56_0": "Te pucchanti, pucchitvā abhivitaranti,",
  "pli-tv-kd4:13.1.56_1": "abhivitaritvā ekato pavārenti. Anāpatti.",
  "pli-tv-kd4:13.1.57_0": "Idha pana, bhikkhave,",
  "pli-tv-kd4:13.1.57_1": "āvāsikā bhikkhū passanti āgantuke bhikkhū nānāsaṁvāsake.",
  "pli-tv-kd4:13.1.58_0": "Te samānasaṁvāsakadiṭṭhiṁ paṭilabhanti,",
  "pli-tv-kd4:13.1.59_0": "samānasaṁvāsakadiṭṭhiṁ paṭilabhitvā na pucchanti, apucchitvā ekato pavārenti. Anāpatti.",
  "pli-tv-kd4:13.1.60_0": "Te pucchanti, pucchitvā nābhivitaranti,",
  "pli-tv-kd4:13.1.60_1": "anabhivitaritvā ekato pavārenti. Āpatti dukkaṭassa.",
  "pli-tv-kd4:13.1.61_0": "Te pucchanti, pucchitvā nābhivitaranti,",
  "pli-tv-kd4:13.1.61_1": "anabhivitaritvā pāṭekkaṁ pavārenti. Anāpatti.",
  "pli-tv-kd4:13.1.62_0": "Idha pana, bhikkhave,",
  "pli-tv-kd4:13.1.62_1": "āvāsikā bhikkhū passanti āgantuke bhikkhū samānasaṁvāsake.",
  "pli-tv-kd4:13.1.63_0": "Te nānāsaṁvāsakadiṭṭhiṁ paṭilabhanti,",
  "pli-tv-kd4:13.1.64_0": "nānāsaṁvāsakadiṭṭhiṁ paṭilabhitvā na pucchanti, apucchitvā ekato pavārenti. Āpatti dukkaṭassa.",
  "pli-tv-kd4:13.1.65_0": "Te pucchanti, pucchitvā abhivitaranti,",
  "pli-tv-kd4:13.1.65_1": "abhivitaritvā pāṭekkaṁ pavārenti. Āpatti dukkaṭassa.",
  "pli-tv-kd4:13.1.66_0": "Te pucchanti, pucchitvā abhivitaranti,",
  "pli-tv-kd4:13.1.66_1": "abhivitaritvā ekato pavārenti. Anāpatti.",
  "pli-tv-kd4:13.1.67.0_0": "18. Nagantabbavāra",
  "pli-tv-kd4:13.1.67.1_0": "Na, bhikkhave,",
  "pli-tv-kd4:13.1.67.1_1": "tadahu pavāraṇāya sabhikkhukā āvāsā abhikkhuko āvāso gantabbo, aññatra saṅghena, aññatra antarāyā.",
  "pli-tv-kd4:13.1.68_0": "Na, bhikkhave,",
  "pli-tv-kd4:13.1.68_1": "tadahu pavāraṇāya sabhikkhukā āvāsā abhikkhuko anāvāso gantabbo, aññatra saṅghena, aññatra antarāyā.",
  "pli-tv-kd4:13.1.69_0": "Na, bhikkhave,",
  "pli-tv-kd4:13.1.69_1": "tadahu pavāraṇāya sabhikkhukā āvāsā abhikkhuko āvāso vā anāvāso vā gantabbo, aññatra saṅghena, aññatra antarāyā.",
  "pli-tv-kd4:13.1.70_0": "Na, bhikkhave,",
  "pli-tv-kd4:13.1.70_1": "tadahu pavāraṇāya sabhikkhukā anāvāsā abhikkhuko āvāso gantabbo, aññatra saṅghena, aññatra antarāyā.",
  "pli-tv-kd4:13.1.71_0": "Na, bhikkhave,",
  "pli-tv-kd4:13.1.71_1": "tadahu pavāraṇāya sabhikkhukā anāvāsā abhikkhuko anāvāso gantabbo, aññatra saṅghena, aññatra antarāyā.",
  "pli-tv-kd4:13.1.72_0": "Na, bhikkhave,",
  "pli-tv-kd4:13.1.72_1": "tadahu pavāraṇāya sabhikkhukā anāvāsā abhikkhuko āvāso vā anāvāso vā gantabbo, aññatra saṅghena, aññatra antarāyā.",
  "pli-tv-kd4:13.1.73_0": "Na, bhikkhave,",
  "pli-tv-kd4:13.1.73_1": "tadahu pavāraṇāya sabhikkhukā āvāsā vā anāvāsā vā abhikkhuko āvāso gantabbo, aññatra saṅghena, aññatra antarāyā.",
  "pli-tv-kd4:13.1.74_0": "Na, bhikkhave,",
  "pli-tv-kd4:13.1.74_1": "tadahu pavāraṇāya sabhikkhukā āvāsā vā anāvāsā vā abhikkhuko anāvāso gantabbo, aññatra saṅghena, aññatra antarāyā.",
  "pli-tv-kd4:13.1.75_0": "Na, bhikkhave,",
  "pli-tv-kd4:13.1.75_1": "tadahu pavāraṇāya sabhikkhukā āvāsā vā anāvāsā vā abhikkhuko āvāso vā anāvāso vā gantabbo, aññatra saṅghena, aññatra antarāyā.",
  "pli-tv-kd4:13.1.76_0": "Na, bhikkhave,",
  "pli-tv-kd4:13.1.76_1": "tadahu pavāraṇāya sabhikkhukā āvāsā sabhikkhuko āvāso gantabbo,",
  "pli-tv-kd4:13.1.76_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.77_0": "Na, bhikkhave,",
  "pli-tv-kd4:13.1.77_1": "tadahu pavāraṇāya sabhikkhukā āvāsā sabhikkhuko anāvāso gantabbo,",
  "pli-tv-kd4:13.1.77_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.78_0": "Na, bhikkhave,",
  "pli-tv-kd4:13.1.78_1": "tadahu pavāraṇāya sabhikkhukā āvāsā sabhikkhuko āvāso vā anāvāso vā gantabbo,",
  "pli-tv-kd4:13.1.78_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.79_0": "Na, bhikkhave,",
  "pli-tv-kd4:13.1.79_1": "tadahu pavāraṇāya sabhikkhukā anāvāsā sabhikkhuko āvāso gantabbo,",
  "pli-tv-kd4:13.1.79_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.80_0": "Na, bhikkhave,",
  "pli-tv-kd4:13.1.80_1": "tadahu pavāraṇāya sabhikkhukā anāvāsā sabhikkhuko anāvāso gantabbo,",
  "pli-tv-kd4:13.1.80_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.81_0": "Na, bhikkhave,",
  "pli-tv-kd4:13.1.81_1": "tadahu pavāraṇāya sabhikkhukā anāvāsā sabhikkhuko āvāso vā anāvāso vā gantabbo,",
  "pli-tv-kd4:13.1.81_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.82_0": "Na, bhikkhave,",
  "pli-tv-kd4:13.1.82_1": "tadahu pavāraṇāya sabhikkhukā āvāsā vā anāvāsā vā sabhikkhuko āvāso gantabbo,",
  "pli-tv-kd4:13.1.82_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.83_0": "Na, bhikkhave,",
  "pli-tv-kd4:13.1.83_1": "tadahu pavāraṇāya sabhikkhukā āvāsā vā anāvāsā vā sabhikkhuko anāvāso gantabbo,",
  "pli-tv-kd4:13.1.83_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.84_0": "Na, bhikkhave,",
  "pli-tv-kd4:13.1.84_1": "tadahu pavāraṇāya sabhikkhukā āvāsā vā anāvāsā vā sabhikkhuko āvāso vā anāvāso vā gantabbo,",
  "pli-tv-kd4:13.1.84_2": "yatthassu bhikkhū nānāsaṁvāsakā, aññatra saṅghena, aññatra antarāyā.",
  "pli-tv-kd4:13.1.85.0_0": "19. Gantabbavāra",
  "pli-tv-kd4:13.1.85.1_0": "Gantabbo, bhikkhave,",
  "pli-tv-kd4:13.1.85.1_1": "tadahu pavāraṇāya sabhikkhukā āvāsā sabhikkhuko āvāso,",
  "pli-tv-kd4:13.1.85.1_2": "yatthassu bhikkhū samānasaṁvāsakā,",
  "pli-tv-kd4:13.1.85.1_3": "yaṁ jaññā ‘sakkomi ajjeva gantun’ti.",
  "pli-tv-kd4:13.1.86_0": "Gantabbo, bhikkhave,",
  "pli-tv-kd4:13.1.86_1": "tadahu pavāraṇāya sabhikkhukā āvāsā sabhikkhuko anāvāso …pe…",
  "pli-tv-kd4:13.1.87_0": "sabhikkhuko āvāso vā anāvāso vā,",
  "pli-tv-kd4:13.1.87_1": "yatthassu bhikkhū samānasaṁvāsakā,",
  "pli-tv-kd4:13.1.87_2": "yaṁ jaññā ‘sakkomi ajjeva gantun’ti.",
  "pli-tv-kd4:13.1.88_0": "Gantabbo, bhikkhave,",
  "pli-tv-kd4:13.1.88_1": "tadahu pavāraṇāya sabhikkhukā anāvāsā sabhikkhuko āvāso …pe…",
  "pli-tv-kd4:13.1.89_0": "sabhikkhuko anāvāso …pe…",
  "pli-tv-kd4:13.1.90_0": "sabhikkhuko āvāso vā anāvāso vā,",
  "pli-tv-kd4:13.1.90_1": "yatthassu bhikkhū samānasaṁvāsakā,",
  "pli-tv-kd4:13.1.90_2": "yaṁ jaññā ‘sakkomi ajjeva gantun’ti.",
  "pli-tv-kd4:13.1.91_0": "Gantabbo, bhikkhave,",
  "pli-tv-kd4:13.1.91_1": "tadahu pavāraṇāya sabhikkhukā āvāsā vā anāvāsā vā sabhikkhuko āvāso …pe…",
  "pli-tv-kd4:13.1.92_0": "sabhikkhuko anāvāso …pe…",
  "pli-tv-kd4:13.1.93_0": "sabhikkhuko āvāso vā anāvāso vā,",
  "pli-tv-kd4:13.1.93_1": "yatthassu bhikkhū samānasaṁvāsakā,",
  "pli-tv-kd4:13.1.93_2": "yaṁ jaññā ‘sakkomi ajjeva gantun’ti.",
  "pli-tv-kd4:14.1.0_0": "20. Vajjanīyapuggalasandassana",
  "pli-tv-kd4:14.1.1_0": "Na, bhikkhave,",
  "pli-tv-kd4:14.1.1_1": "bhikkhuniyā nisinnaparisāya pavāretabbaṁ.",
  "pli-tv-kd4:14.1.2_0": "Yo pavāreyya, āpatti dukkaṭassa.",
  "pli-tv-kd4:14.1.3_0": "Na, bhikkhave, sikkhamānāya …pe…",
  "pli-tv-kd4:14.1.4_0": "na sāmaṇerassa …pe…",
  "pli-tv-kd4:14.1.5_0": "na sāmaṇeriyā …pe…",
  "pli-tv-kd4:14.1.6_0": "na sikkhaṁ paccakkhātakassa …pe…",
  "pli-tv-kd4:14.1.7_0": "na antimavatthuṁ ajjhāpannakassa nisinnaparisāya pavāretabbaṁ.",
  "pli-tv-kd4:14.1.8_0": "Yo pavāreyya, āpatti dukkaṭassa.",
  "pli-tv-kd4:14.2.1_0": "Na āpattiyā adassane ukkhittakassa nisinnaparisāya pavāretabbaṁ.",
  "pli-tv-kd4:14.2.2_0": "Yo pavāreyya, yathādhammo kāretabbo.",
  "pli-tv-kd4:14.2.3_0": "Na āpattiyā appaṭikamme ukkhittakassa …pe…",
  "pli-tv-kd4:14.2.4_0": "na pāpikāya diṭṭhiyā appaṭinissagge ukkhittakassa nisinnaparisāya pavāretabbaṁ.",
  "pli-tv-kd4:14.2.5_0": "Yo pavāreyya, yathādhammo kāretabbo.",
  "pli-tv-kd4:14.3.1_0": "Na paṇḍakassa nisinnaparisāya pavāretabbaṁ.",
  "pli-tv-kd4:14.3.2_0": "Yo pavāreyya, āpatti dukkaṭassa.",
  "pli-tv-kd4:14.3.3_0": "Na theyyasaṁvāsakassa …pe…",
  "pli-tv-kd4:14.3.4_0": "na titthiyapakkantakassa …pe…",
  "pli-tv-kd4:14.3.5_0": "na tiracchānagatassa …pe…",
  "pli-tv-kd4:14.3.6_0": "na mātughātakassa …pe…",
  "pli-tv-kd4:14.3.7_0": "na pitughātakassa …pe…",
  "pli-tv-kd4:14.3.8_0": "na arahantaghātakassa …pe…",
  "pli-tv-kd4:14.3.9_0": "na bhikkhunidūsakassa …pe…",
  "pli-tv-kd4:14.3.10_0": "na saṅghabhedakassa …pe…",
  "pli-tv-kd4:14.3.11_0": "na lohituppādakassa …pe…",
  "pli-tv-kd4:14.3.12_0": "na ubhatobyañjanakassa nisinnaparisāya pavāretabbaṁ.",
  "pli-tv-kd4:14.3.13_0": "Yo pavāreyya, āpatti dukkaṭassa.",
  "pli-tv-kd4:14.4.1_0": "Na, bhikkhave,",
  "pli-tv-kd4:14.4.1_1": "pārivāsikapavāraṇādānena pavāretabbaṁ, aññatra avuṭṭhitāya parisāya.",
  "pli-tv-kd4:14.4.2_0": "Na ca, bhikkhave, appavāraṇāya pavāretabbaṁ, aññatra saṅghasāmaggiyā”ti.",
  "pli-tv-kd4:14.4.3_0": "Dutiyabhāṇavāro niṭṭhito.",
  "pli-tv-kd4:15.1.0_0": "21. Dvevācikādipavāraṇā",
  "pli-tv-kd4:15.1.1_0": "Tena kho pana samayena kosalesu janapade aññatarasmiṁ āvāse tadahu pavāraṇāya savarabhayaṁ ahosi.",
  "pli-tv-kd4:15.1.2_0": "Bhikkhū nāsakkhiṁsu tevācikaṁ pavāretuṁ.",
  "pli-tv-kd4:15.1.3_0": "Bhagavato etamatthaṁ ārocesuṁ.",
  "pli-tv-kd4:15.1.4_0": "“Anujānāmi, bhikkhave, dvevācikaṁ pavāretun”ti.",
  "pli-tv-kd4:15.1.5_0": "Bāḷhataraṁ savarabhayaṁ ahosi.",
  "pli-tv-kd4:15.1.6_0": "Bhikkhū nāsakkhiṁsu dvevācikaṁ pavāretuṁ.",
  "pli-tv-kd4:15.1.7_0": "Bhagavato etamatthaṁ ārocesuṁ.",
  "pli-tv-kd4:15.1.8_0": "“Anujānāmi, bhikkhave, ekavācikaṁ pavāretun”ti.",
  "pli-tv-kd4:15.1.9_0": "Bāḷhataraṁ savarabhayaṁ ahosi.",
  "pli-tv-kd4:15.1.10_0": "Bhikkhū nāsakkhiṁsu ekavācikaṁ pavāretuṁ.",
  "pli-tv-kd4:15.1.11_0": "Bhagavato etamatthaṁ ārocesuṁ.",
  "pli-tv-kd4:15.1.12_0": "“Anujānāmi, bhikkhave, samānavassikaṁ pavāretun”ti.",
  "pli-tv-kd4:15.2.1_0": "Tena kho pana samayena aññatarasmiṁ āvāse tadahu pavāraṇāya manussehi dānaṁ dentehi yebhuyyena ratti khepitā hoti.",
  "pli-tv-kd4:15.2.2_0": "Atha kho tesaṁ bhikkhūnaṁ etadahosi—",
  "pli-tv-kd4:15.2.3_0": "“manussehi dānaṁ dentehi yebhuyyena ratti khepitā.",
  "pli-tv-kd4:15.2.4_0": "Sace saṅgho tevācikaṁ pavāressati,",
  "pli-tv-kd4:15.2.4_1": "appavāritova saṅgho bhavissati, athāyaṁ ratti vibhāyissati.",
  "pli-tv-kd4:15.2.5_0": "Kathaṁ nu kho amhehi paṭipajjitabban”ti?",
  "pli-tv-kd4:15.2.6_0": "Bhagavato etamatthaṁ ārocesuṁ.",
  "pli-tv-kd4:15.3.1_0": "“Idha pana, bhikkhave,",
  "pli-tv-kd4:15.3.1_1": "aññatarasmiṁ āvāse tadahu pavāraṇāya manussehi dānaṁ dentehi yebhuyyena ratti khepitā hoti.",
  "pli-tv-kd4:15.3.2_0": "Tatra ce, bhikkhave, bhikkhūnaṁ evaṁ hoti—",
  "pli-tv-kd4:15.3.3_0": "‘manussehi dānaṁ dentehi yebhuyyena ratti khepitā.",
  "pli-tv-kd4:15.3.4_0": "Sace saṅgho tevācikaṁ pavāressati,",
  "pli-tv-kd4:15.3.4_1": "appavāritova saṅgho bhavissati,",
  "pli-tv-kd4:15.3.4_2": "athāyaṁ ratti vibhāyissatī’ti,",
  "pli-tv-kd4:15.3.4_3": "byattena bhikkhunā paṭibalena saṅgho ñāpetabbo—",
  "pli-tv-kd4:15.3.5_0": "‘Suṇātu me, bhante, saṅgho.",
  "pli-tv-kd4:15.3.6_0": "Manussehi dānaṁ dentehi yebhuyyena ratti khepitā.",
  "pli-tv-kd4:15.3.7_0": "Sace saṅgho tevācikaṁ pavāressati,",
  "pli-tv-kd4:15.3.7_1": "appavāritova saṅgho bhavissati, athāyaṁ ratti vibhāyissati.",
  "pli-tv-kd4:15.3.8_0": "Yadi saṅghassa pattakallaṁ, saṅgho dvevācikaṁ, ekavācikaṁ, samānavassikaṁ pavāreyyā’ti.",
  "pli-tv-kd4:15.4.1_0": "Idha pana, bhikkhave,",
  "pli-tv-kd4:15.4.1_1": "aññatarasmiṁ āvāse tadahu pavāraṇāya bhikkhūhi dhammaṁ bhaṇantehi …pe…",
  "pli-tv-kd4:15.4.2_0": "suttantikehi suttantaṁ saṅgāyantehi …",
  "pli-tv-kd4:15.4.3_0": "vinayadharehi vinayaṁ vinicchinantehi …",
  "pli-tv-kd4:15.4.4_0": "dhammakathikehi dhammaṁ sākacchantehi …",
  "pli-tv-kd4:15.4.5_0": "bhikkhūhi kalahaṁ karontehi yebhuyyena ratti khepitā hoti.",
  "pli-tv-kd4:15.4.6_0": "Tatra ce bhikkhūnaṁ evaṁ hoti—",
  "pli-tv-kd4:15.4.7_0": "‘bhikkhūhi kalahaṁ karontehi yebhuyyena ratti khepitā.",
  "pli-tv-kd4:15.4.8_0": "Sace saṅgho tevācikaṁ pavāressati,",
  "pli-tv-kd4:15.4.8_1": "appavāritova saṅgho bhavissati,",
  "pli-tv-kd4:15.4.8_2": "athāyaṁ ratti vibhāyissatī’ti,",
  "pli-tv-kd4:15.4.8_3": "byattena bhikkhunā paṭibalena saṅgho ñāpetabbo—",
  "pli-tv-kd4:15.4.9_0": "‘Suṇātu me, bhante, saṅgho.",
  "pli-tv-kd4:15.4.10_0": "Bhikkhūhi kalahaṁ karontehi yebhuyyena ratti khepitā.",
  "pli-tv-kd4:15.4.11_0": "Sace saṅgho tevācikaṁ pavāressati,",
  "pli-tv-kd4:15.4.11_1": "appavāritova saṅgho bhavissati, athāyaṁ ratti vibhāyissati.",
  "pli-tv-kd4:15.4.12_0": "Yadi saṅghassa pattakallaṁ, saṅgho dvevācikaṁ, ekavācikaṁ, samānavassikaṁ pavāreyyā’”ti.",
  "pli-tv-kd4:15.5.1_0": "Tena kho pana samayena kosalesu janapade aññatarasmiṁ āvāse tadahu pavāraṇāya mahābhikkhusaṅgho sannipatito hoti, parittañca anovassikaṁ hoti, mahā ca megho uggato hoti.",
  "pli-tv-kd4:15.5.2_0": "Atha kho tesaṁ bhikkhūnaṁ etadahosi—",
  "pli-tv-kd4:15.5.3_0": "“ayaṁ kho mahābhikkhusaṅgho sannipatito, parittañca anovassikaṁ, mahā ca megho uggato.",
  "pli-tv-kd4:15.5.4_0": "Sace saṅgho tevācikaṁ pavāressati,",
  "pli-tv-kd4:15.5.4_1": "appavāritova saṅgho bhavissati, athāyaṁ megho pavassissati.",
  "pli-tv-kd4:15.5.5_0": "Kathaṁ nu kho amhehi paṭipajjitabban”ti?",
  "pli-tv-kd4:15.5.6_0": "Bhagavato etamatthaṁ ārocesuṁ.",
  "pli-tv-kd4:15.6.1_0": "“Idha pana, bhikkhave,",
  "pli-tv-kd4:15.6.1_1": "aññatarasmiṁ āvāse tadahu pavāraṇāya mahābhikkhusaṅgho sannipatito hoti, parittañca anovassikaṁ hoti, mahā ca megho uggato hoti.",
  "pli-tv-kd4:15.6.2_0": "Tatra ce bhikkhūnaṁ evaṁ hoti—",
  "pli-tv-kd4:15.6.3_0": "‘ayaṁ kho mahābhikkhusaṅgho sannipatito, parittañca anovassikaṁ, mahā ca megho uggato.",
  "pli-tv-kd4:15.6.4_0": "Sace saṅgho tevācikaṁ pavāressati,",
  "pli-tv-kd4:15.6.4_1": "appavāritova saṅgho bhavissati,",
  "pli-tv-kd4:15.6.4_2": "athāyaṁ megho pavassissatī’ti.",
  "pli-tv-kd4:15.6.5_0": "Byattena bhikkhunā paṭibalena saṅgho ñāpetabbo—",
  "pli-tv-kd4:15.6.6_0": "‘Suṇātu me, bhante, saṅgho.",
  "pli-tv-kd4:15.6.7_0": "Ayaṁ mahābhikkhusaṅgho sannipatito, parittañca anovassikaṁ, mahā ca megho uggato.",
  "pli-tv-kd4:15.6.8_0": "Sace saṅgho tevācikaṁ pavāressati,",
  "pli-tv-kd4:15.6.8_1": "appavāritova saṅgho bhavissati, athāyaṁ megho pavassissati.",
  "pli-tv-kd4:15.6.9_0": "Yadi saṅghassa pattakallaṁ, saṅgho dvevācikaṁ, ekavācikaṁ, samānavassikaṁ pavāreyyā’ti.",
  "pli-tv-kd4:15.7.1_0": "Idha pana, bhikkhave,",
  "pli-tv-kd4:15.7.1_1": "aññatarasmiṁ āvāse tadahu pavāraṇāya rājantarāyo hoti …pe…",
  "pli-tv-kd4:15.7.2_0": "corantarāyo hoti …",
  "pli-tv-kd4:15.7.3_0": "agyantarāyo hoti …",
  "pli-tv-kd4:15.7.4_0": "udakantarāyo hoti …",
  "pli-tv-kd4:15.7.5_0": "manussantarāyo hoti …",
  "pli-tv-kd4:15.7.6_0": "amanussantarāyo hoti …",
  "pli-tv-kd4:15.7.7_0": "vāḷantarāyo hoti …",
  "pli-tv-kd4:15.7.8_0": "sarīsapantarāyo hoti …",
  "pli-tv-kd4:15.7.9_0": "jīvitantarāyo hoti …",
  "pli-tv-kd4:15.7.10_0": "brahmacariyantarāyo hoti.",
  "pli-tv-kd4:15.7.11_0": "Tatra ce bhikkhūnaṁ evaṁ hoti—",
  "pli-tv-kd4:15.7.12_0": "‘ayaṁ kho brahmacariyantarāyo.",
  "pli-tv-kd4:15.7.13_0": "Sace saṅgho tevācikaṁ pavāressati,",
  "pli-tv-kd4:15.7.13_1": "appavāritova saṅgho bhavissati,",
  "pli-tv-kd4:15.7.13_2": "athāyaṁ brahmacariyantarāyo bhavissatī’ti,",
  "pli-tv-kd4:15.7.13_3": "byattena bhikkhunā paṭibalena saṅgho ñāpetabbo—",
  "pli-tv-kd4:15.7.14_0": "‘Suṇātu me, bhante, saṅgho.",
  "pli-tv-kd4:15.7.15_0": "Ayaṁ brahmacariyantarāyo.",
  "pli-tv-kd4:15.7.16_0": "Sace saṅgho tevācikaṁ pavāressati,",
  "pli-tv-kd4:15.7.16_1": "appavāritova saṅgho bhavissati,",
  "pli-tv-kd4:15.7.16_2": "athāyaṁ brahmacariyantarāyo bhavissati.",
  "pli-tv-kd4:15.7.17_0": "Yadi saṅghassa pattakallaṁ, saṅgho dvevācikaṁ, ekavācikaṁ, samānavassikaṁ pavāreyyā’”ti.",
  "pli-tv-kd4:16.1.0_0": "22. Pavāraṇāṭhapana",
  "pli-tv-kd4:16.1.1_0": "Tena kho pana samayena chabbaggiyā bhikkhū sāpattikā pavārenti.",
  "pli-tv-kd4:16.1.2_0": "Bhagavato etamatthaṁ ārocesuṁ.",
  "pli-tv-kd4:16.1.3_0": "“Na, bhikkhave, sāpattikena pavāretabbaṁ.",
  "pli-tv-kd4:16.1.4_0": "Yo pavāreyya, āpatti dukkaṭassa.",
  "pli-tv-kd4:16.1.5_0": "Anujānāmi, bhikkhave, yo sāpattiko pavāreti,",
  "pli-tv-kd4:16.1.5_1": "tassa okāsaṁ kārāpetvā āpattiyā codetun”ti.",
  "pli-tv-kd4:16.2.1_0": "Tena kho pana samayena chabbaggiyā bhikkhū okāsaṁ kārāpiyamānā na icchanti okāsaṁ kātuṁ.",
  "pli-tv-kd4:16.2.2_0": "Bhagavato etamatthaṁ ārocesuṁ.",
  "pli-tv-kd4:16.2.3_0": "“Anujānāmi, bhikkhave,",
  "pli-tv-kd4:16.2.3_1": "okāsaṁ akarontassa pavāraṇaṁ ṭhapetuṁ.",
  "pli-tv-kd4:16.2.4_0": "Evañca pana, bhikkhave, ṭhapetabbā.",
  "pli-tv-kd4:16.2.5_0": "Tadahu pavāraṇāya cātuddase vā pannarase vā tasmiṁ puggale sammukhībhūte saṅghamajjhe udāharitabbaṁ—",
  "pli-tv-kd4:16.2.6_0": "‘suṇātu me, bhante, saṅgho.",
  "pli-tv-kd4:16.2.7_0": "Itthannāmo puggalo sāpattiko.",
  "pli-tv-kd4:16.2.8_0": "Tassa pavāraṇaṁ ṭhapemi.",
  "pli-tv-kd4:16.2.9_0": "Na tasmiṁ sammukhībhūte pavāretabban’ti.",
  "pli-tv-kd4:16.2.10_0": "Ṭhapitā hoti pavāraṇā”ti.",
  "pli-tv-kd4:16.3.1_0": "Tena kho pana samayena chabbaggiyā bhikkhū—",
  "pli-tv-kd4:16.3.2_0": "“puramhākaṁ pesalā bhikkhū pavāraṇaṁ ṭhapentī”ti—",
  "pli-tv-kd4:16.3.3_0": "paṭikacceva suddhānaṁ bhikkhūnaṁ anāpattikānaṁ avatthusmiṁ akāraṇe pavāraṇaṁ ṭhapenti,",
  "pli-tv-kd4:16.3.3_1": "pavāritānampi pavāraṇaṁ ṭhapenti.",
  "pli-tv-kd4:16.3.4_0": "Bhagavato etamatthaṁ ārocesuṁ.",
  "pli-tv-kd4:16.3.5_0": "“Na, bhikkhave,",
  "pli-tv-kd4:16.3.5_1": "suddhānaṁ bhikkhūnaṁ anāpattikānaṁ avatthusmiṁ akāraṇe pavāraṇā ṭhapetabbā.",
  "pli-tv-kd4:16.3.6_0": "Yo ṭhapeyya, āpatti dukkaṭassa.",
  "pli-tv-kd4:16.3.7_0": "Na, bhikkhave, pavāritānampi pavāraṇā ṭhapetabbā.",
  "pli-tv-kd4:16.3.8_0": "Yo ṭhapeyya, āpatti dukkaṭassa.",
  "pli-tv-kd4:16.4.1_0": "Evaṁ kho, bhikkhave, ṭhapitā hoti pavāraṇā, evaṁ aṭṭhapitā.",
  "pli-tv-kd4:16.4.2_0": "Kathañca, bhikkhave, aṭṭhapitā hoti pavāraṇā?",
  "pli-tv-kd4:16.4.3_0": "Tevācikāya ce, bhikkhave,",
  "pli-tv-kd4:16.4.3_1": "pavāraṇāya bhāsitāya lapitāya pariyositāya pavāraṇaṁ ṭhapeti, aṭṭhapitā hoti pavāraṇā.",
  "pli-tv-kd4:16.4.4_0": "Dvevācikāya ce, bhikkhave …",
  "pli-tv-kd4:16.4.5_0": "ekavācikāya ce, bhikkhave …",
  "pli-tv-kd4:16.4.6_0": "samānavassikāya ce, bhikkhave,",
  "pli-tv-kd4:16.4.6_1": "pavāraṇāya bhāsitāya lapitāya pariyositāya pavāraṇaṁ ṭhapeti, aṭṭhapitā hoti pavāraṇā.",
  "pli-tv-kd4:16.4.7_0": "Evaṁ kho, bhikkhave, aṭṭhapitā hoti pavāraṇā.",
  "pli-tv-kd4:16.4.8_0": "Kathañca, bhikkhave, ṭhapitā hoti pavāraṇā?",
  "pli-tv-kd4:16.5.1_0": "Tevācikāya ce, bhikkhave,",
  "pli-tv-kd4:16.5.1_1": "pavāraṇāya bhāsitāya lapitāya apariyositāya pavāraṇaṁ ṭhapeti, ṭhapitā hoti pavāraṇā.",
  "pli-tv-kd4:16.5.2_0": "Dvevācikāya ce, bhikkhave …",
  "pli-tv-kd4:16.5.3_0": "ekavācikāya ce, bhikkhave …",
  "pli-tv-kd4:16.5.4_0": "samānavassikāya ce, bhikkhave,",
  "pli-tv-kd4:16.5.4_1": "pavāraṇāya bhāsitāya lapitāya apariyositāya pavāraṇaṁ ṭhapeti, ṭhapitā hoti pavāraṇā.",
  "pli-tv-kd4:16.5.5_0": "Evaṁ kho, bhikkhave, ṭhapitā hoti pavāraṇā.",
  "pli-tv-kd4:16.6.1_0": "Idha pana, bhikkhave,",
  "pli-tv-kd4:16.6.1_1": "tadahu pavāraṇāya bhikkhu bhikkhussa pavāraṇaṁ ṭhapeti.",
  "pli-tv-kd4:16.6.2_0": "Tañce bhikkhuṁ aññe bhikkhū jānanti—",
  "pli-tv-kd4:16.6.3_0": "‘ayaṁ kho āyasmā aparisuddhakāyasamācāro, aparisuddhavacīsamācāro, aparisuddhājīvo, bālo, abyatto,",
  "pli-tv-kd4:16.6.3_1": "na paṭibalo anuyuñjīyamāno anuyogaṁ dātun’ti, ‘alaṁ, bhikkhu, mā bhaṇḍanaṁ, mā kalahaṁ, mā viggahaṁ,",
  "pli-tv-kd4:16.6.3_2": "mā vivādan’ti omadditvā saṅghena pavāretabbaṁ.",
  "pli-tv-kd4:16.7.1_0": "Idha pana, bhikkhave,",
  "pli-tv-kd4:16.7.1_1": "tadahu pavāraṇāya bhikkhu bhikkhussa pavāraṇaṁ ṭhapeti.",
  "pli-tv-kd4:16.7.2_0": "Tañce bhikkhuṁ aññe bhikkhū jānanti—",
  "pli-tv-kd4:16.7.3_0": "‘ayaṁ kho āyasmā parisuddhakāyasamācāro, aparisuddhavacīsamācāro, aparisuddhājīvo, bālo, abyatto,",
  "pli-tv-kd4:16.7.3_1": "na paṭibalo anuyuñjīyamāno anuyogaṁ dātun’ti, ‘alaṁ, bhikkhu, mā bhaṇḍanaṁ, mā kalahaṁ, mā viggahaṁ,",
  "pli-tv-kd4:16.7.3_2": "mā vivādan’ti omadditvā saṅghena pavāretabbaṁ.",
  "pli-tv-kd4:16.8.1_0": "Idha pana, bhikkhave,",
  "pli-tv-kd4:16.8.1_1": "tadahu pavāraṇāya bhikkhu bhikkhussa pavāraṇaṁ ṭhapeti.",
  "pli-tv-kd4:16.8.2_0": "Tañce bhikkhuṁ aññe bhikkhū jānanti—",
  "pli-tv-kd4:16.8.3_0": "‘ayaṁ kho āyasmā parisuddhakāyasamācāro, parisuddhavacīsamācāro, aparisuddhājīvo, bālo, abyatto,",
  "pli-tv-kd4:16.8.3_1": "na paṭibalo anuyuñjīyamāno anuyogaṁ dātun’ti, ‘alaṁ, bhikkhu, mā bhaṇḍanaṁ, mā kalahaṁ, mā viggahaṁ,",
  "pli-tv-kd4:16.8.3_2": "mā vivādan’ti omadditvā saṅghena pavāretabbaṁ.",
  "pli-tv-kd4:16.9.1_0": "Idha pana, bhikkhave,",
  "pli-tv-kd4:16.9.1_1": "tadahu pavāraṇāya bhikkhu bhikkhussa pavāraṇaṁ ṭhapeti.",
  "pli-tv-kd4:16.9.2_0": "Tañce bhikkhuṁ aññe bhikkhū jānanti—",
  "pli-tv-kd4:16.9.3_0": "‘ayaṁ kho āyasmā parisuddhakāyasamācāro, parisuddhavacīsamācāro, parisuddhājīvo, bālo, abyatto,",
  "pli-tv-kd4:16.9.3_1": "na paṭibalo anuyuñjīyamāno anuyogaṁ dātun’ti, ‘alaṁ, bhikkhu, mā bhaṇḍanaṁ, mā kalahaṁ, mā viggahaṁ,",
  "pli-tv-kd4:16.9.3_2": "mā vivādan’ti omadditvā saṅghena pavāretabbaṁ.",
  "pli-tv-kd4:16.10.1_0": "Idha pana, bhikkhave,",
  "pli-tv-kd4:16.10.1_1": "tadahu pavāraṇāya bhikkhu bhikkhussa pavāraṇaṁ ṭhapeti.",
  "pli-tv-kd4:16.10.2_0": "Tañce bhikkhuṁ aññe bhikkhū jānanti—",
  "pli-tv-kd4:16.10.3_0": "‘ayaṁ kho āyasmā parisuddhakāyasamācāro, parisuddhavacīsamācāro, parisuddhājīvo, paṇḍito, byatto,",
  "pli-tv-kd4:16.10.3_1": "paṭibalo anuyuñjīyamāno anuyogaṁ dātun’ti, so evamassa vacanīyo, ‘yaṁ kho tvaṁ, āvuso,",
  "pli-tv-kd4:16.10.3_2": "imassa bhikkhuno pavāraṇaṁ ṭhapesi, kimhi naṁ ṭhapesi, sīlavipattiyā vā ṭhapesi, ācāravipattiyā vā ṭhapesi,",
  "pli-tv-kd4:16.10.3_3": "diṭṭhivipattiyā vā ṭhapesī’ti?",
  "pli-tv-kd4:16.11.1_0": "So ce evaṁ vadeyya—",
  "pli-tv-kd4:16.11.2_0": "‘sīlavipattiyā vā ṭhapemi, ācāravipattiyā vā ṭhapemi,",
  "pli-tv-kd4:16.11.2_1": "diṭṭhivipattiyā vā ṭhapemī’ti, so evamassa vacanīyo—",
  "pli-tv-kd4:16.11.3_0": "‘jānāsi panāyasmā sīlavipattiṁ, jānāsi ācāravipattiṁ, jānāsi diṭṭhivipattin’ti?",
  "pli-tv-kd4:16.11.4_0": "So ce evaṁ vadeyya—",
  "pli-tv-kd4:16.11.5_0": "‘jānāmi kho ahaṁ, āvuso, sīlavipattiṁ, jānāmi ācāravipattiṁ, jānāmi diṭṭhivipattin’ti, so evamassa vacanīyo—",
  "pli-tv-kd4:16.11.6_0": "‘katamā panāvuso, sīlavipatti, katamā ācāravipatti, katamā diṭṭhivipattī’ti?",
  "pli-tv-kd4:16.12.1_0": "So ce evaṁ vadeyya—",
  "pli-tv-kd4:16.12.2_0": "‘cattāri pārājikāni, terasa saṅghādisesā, ayaṁ sīlavipatti;",
  "pli-tv-kd4:16.12.3_0": "thullaccayaṁ, pācittiyaṁ, pāṭidesanīyaṁ, dukkaṭaṁ, dubbhāsitaṁ, ayaṁ ācāravipatti;",
  "pli-tv-kd4:16.12.4_0": "micchādiṭṭhi, antaggāhikādiṭṭhi, ayaṁ diṭṭhivipattī’ti, so evamassa vacanīyo—",
  "pli-tv-kd4:16.12.5_0": "‘yaṁ kho tvaṁ, āvuso,",
  "pli-tv-kd4:16.12.5_1": "imassa bhikkhuno pavāraṇaṁ ṭhapesi, diṭṭhena vā ṭhapesi, sutena vā ṭhapesi, parisaṅkāya vā ṭhapesī’ti?",
  "pli-tv-kd4:16.13.1_0": "So ce evaṁ vadeyya—",
  "pli-tv-kd4:16.13.2_0": "‘diṭṭhena vā ṭhapemi, sutena vā ṭhapemi, parisaṅkāya vā ṭhapemī’ti, so evamassa vacanīyo—",
  "pli-tv-kd4:16.13.3_0": "‘yaṁ kho tvaṁ, āvuso,",
  "pli-tv-kd4:16.13.3_1": "imassa bhikkhuno diṭṭhena pavāraṇaṁ ṭhapesi, kiṁ te diṭṭhaṁ, kinti te diṭṭhaṁ, kadā te diṭṭhaṁ, kattha te diṭṭhaṁ,",
  "pli-tv-kd4:16.13.3_2": "pārājikaṁ ajjhāpajjanto diṭṭho,",
  "pli-tv-kd4:16.13.3_3": "saṅghādisesaṁ ajjhāpajjanto diṭṭho,",
  "pli-tv-kd4:16.13.4_0": "thullaccayaṁ …",
  "pli-tv-kd4:16.13.5_0": "pācittiyaṁ …",
  "pli-tv-kd4:16.13.6_0": "pāṭidesanīyaṁ …",
  "pli-tv-kd4:16.13.7_0": "dukkaṭaṁ …",
  "pli-tv-kd4:16.13.8_0": "dubbhāsitaṁ ajjhāpajjanto diṭṭho, kattha ca tvaṁ ahosi, kattha cāyaṁ bhikkhu ahosi, kiñca tvaṁ karosi, kiñcāyaṁ bhikkhu karotī’ti?",
  "pli-tv-kd4:16.14.1_0": "So ce evaṁ vadeyya—",
  "pli-tv-kd4:16.14.2_0": "‘na kho ahaṁ, āvuso,",
  "pli-tv-kd4:16.14.2_1": "imassa bhikkhuno diṭṭhena pavāraṇaṁ ṭhapemi,",
  "pli-tv-kd4:16.14.2_2": "api ca sutena pavāraṇaṁ ṭhapemī’ti, so evamassa vacanīyo—",
  "pli-tv-kd4:16.14.3_0": "‘yaṁ kho tvaṁ, āvuso,",
  "pli-tv-kd4:16.14.3_1": "imassa bhikkhuno sutena pavāraṇaṁ ṭhapesi, kiṁ te sutaṁ, kinti te sutaṁ, kadā te sutaṁ, kattha te sutaṁ,",
  "pli-tv-kd4:16.14.4_0": "pārājikaṁ ajjhāpannoti sutaṁ,",
  "pli-tv-kd4:16.14.4_1": "saṅghādisesaṁ ajjhāpannoti sutaṁ,",
  "pli-tv-kd4:16.14.4_2": "thullaccayaṁ …pācittiyaṁ … pāṭidesanīyaṁ … dukkaṭaṁ … dubbhāsitaṁ ajjhāpannoti sutaṁ,",
  "pli-tv-kd4:16.14.5_0": "bhikkhussa sutaṁ, bhikkhuniyā sutaṁ, sikkhamānāya sutaṁ, sāmaṇerassa sutaṁ, sāmaṇeriyā sutaṁ, upāsakassa sutaṁ, upāsikāya sutaṁ, rājūnaṁ sutaṁ, rājamahāmattānaṁ sutaṁ, titthiyānaṁ sutaṁ, titthiyasāvakānaṁ sutan’ti?",
  "pli-tv-kd4:16.15.1_0": "So ce evaṁ vadeyya—‘na kho ahaṁ, āvuso,",
  "pli-tv-kd4:16.15.1_1": "imassa bhikkhuno sutena pavāraṇaṁ ṭhapemi,",
  "pli-tv-kd4:16.15.1_2": "api ca parisaṅkāya pavāraṇaṁ ṭhapemī’ti, so evamassa vacanīyo—",
  "pli-tv-kd4:16.15.2_0": "‘yaṁ kho tvaṁ, āvuso,",
  "pli-tv-kd4:16.15.2_1": "imassa bhikkhuno parisaṅkāya pavāraṇaṁ ṭhapesi, kiṁ parisaṅkasi, kinti parisaṅkasi, kadā parisaṅkasi, kattha parisaṅkasi,",
  "pli-tv-kd4:16.15.3_0": "pārājikaṁ ajjhāpannoti parisaṅkasi,",
  "pli-tv-kd4:16.15.3_1": "saṅghādisesaṁ ajjhāpannoti parisaṅkasi,",
  "pli-tv-kd4:16.15.3_2": "thullaccayaṁ … pācittiyaṁ … pāṭidesanīyaṁ … dukkaṭaṁ … dubbhāsitaṁ ajjhāpannoti parisaṅkasi,",
  "pli-tv-kd4:16.15.4_0": "bhikkhussa sutvā parisaṅkasi,",
  "pli-tv-kd4:16.15.4_1": "bhikkhuniyā sutvā parisaṅkasi,",
  "pli-tv-kd4:16.15.4_2": "sikkhamānāya sutvā parisaṅkasi,",
  "pli-tv-kd4:16.15.4_3": "sāmaṇerassa sutvā parisaṅkasi,",
  "pli-tv-kd4:16.15.4_4": "sāmaṇeriyā sutvā parisaṅkasi,",
  "pli-tv-kd4:16.15.4_5": "upāsakassa sutvā parisaṅkasi, upāsikāya sutvā parisaṅkasi, rājūnaṁ sutvā parisaṅkasi,",
  "pli-tv-kd4:16.15.4_6": "rājamahāmattānaṁ sutvā parisaṅkasi,",
  "pli-tv-kd4:16.15.4_7": "titthiyānaṁ sutvā parisaṅkasi,",
  "pli-tv-kd4:16.15.4_8": "titthiyasāvakānaṁ sutvā parisaṅkasī’ti?",
  "pli-tv-kd4:16.16.1_0": "So ce evaṁ vadeyya—",
  "pli-tv-kd4:16.16.2_0": "‘na kho ahaṁ, āvuso,",
  "pli-tv-kd4:16.16.2_1": "imassa bhikkhuno parisaṅkāya pavāraṇaṁ ṭhapemi,",
  "pli-tv-kd4:16.16.2_2": "api ca ahampi na jānāmi kena panāhaṁ imassa bhikkhuno pavāraṇaṁ ṭhapemī’ti.",
  "pli-tv-kd4:16.16.3_0": "So ce, bhikkhave,",
  "pli-tv-kd4:16.16.3_1": "codako bhikkhu anuyogena viññūnaṁ sabrahmacārīnaṁ cittaṁ na ārādheti,",
  "pli-tv-kd4:16.16.3_2": "ananuvādo cudito bhikkhūti alaṁvacanāya.",
  "pli-tv-kd4:16.16.4_0": "So ce, bhikkhave,",
  "pli-tv-kd4:16.16.4_1": "codako bhikkhu anuyogena viññūnaṁ sabrahmacārīnaṁ cittaṁ ārādheti,",
  "pli-tv-kd4:16.16.4_2": "sānuvādo cudito bhikkhūti alaṁvacanāya.",
  "pli-tv-kd4:16.17.1_0": "So ce, bhikkhave,",
  "pli-tv-kd4:16.17.1_1": "codako bhikkhu amūlakena pārājikena anuddhaṁsitaṁ paṭijānāti,",
  "pli-tv-kd4:16.17.1_2": "saṅghādisesaṁ āropetvā saṅghena pavāretabbaṁ.",
  "pli-tv-kd4:16.17.2_0": "So ce, bhikkhave,",
  "pli-tv-kd4:16.17.2_1": "codako bhikkhu amūlakena saṅghādisesena anuddhaṁsitaṁ paṭijānāti,",
  "pli-tv-kd4:16.17.2_2": "yathādhammaṁ kārāpetvā saṅghena pavāretabbaṁ.",
  "pli-tv-kd4:16.17.3_0": "So ce, bhikkhave, codako,",
  "pli-tv-kd4:16.17.3_1": "bhikkhu amūlakena thullaccayena …",
  "pli-tv-kd4:16.17.4_0": "pācittiyena …",
  "pli-tv-kd4:16.17.5_0": "pāṭidesanīyena …",
  "pli-tv-kd4:16.17.6_0": "dukkaṭena …",
  "pli-tv-kd4:16.17.7_0": "dubbhāsitena anuddhaṁsitaṁ paṭijānāti,",
  "pli-tv-kd4:16.17.7_1": "yathādhammaṁ kārāpetvā saṅghena pavāretabbaṁ.",
  "pli-tv-kd4:16.18.1_0": "So ce, bhikkhave,",
  "pli-tv-kd4:16.18.1_1": "cudito bhikkhu pārājikaṁ ajjhāpannoti paṭijānāti,",
  "pli-tv-kd4:16.18.1_2": "nāsetvā saṅghena pavāretabbaṁ.",
  "pli-tv-kd4:16.18.2_0": "So ce, bhikkhave,",
  "pli-tv-kd4:16.18.2_1": "cudito bhikkhu saṅghādisesaṁ ajjhāpannoti paṭijānāti,",
  "pli-tv-kd4:16.18.2_2": "saṅghādisesaṁ āropetvā saṅghena pavāretabbaṁ.",
  "pli-tv-kd4:16.18.3_0": "So ce, bhikkhave, cudito bhikkhu thullaccayaṁ …",
  "pli-tv-kd4:16.18.4_0": "pācittiyaṁ …",
  "pli-tv-kd4:16.18.5_0": "pāṭidesanīyaṁ …",
  "pli-tv-kd4:16.18.6_0": "dukkaṭaṁ …",
  "pli-tv-kd4:16.18.7_0": "dubbhāsitaṁ ajjhāpannoti paṭijānāti,",
  "pli-tv-kd4:16.18.7_1": "yathādhammaṁ kārāpetvā saṅghena pavāretabbaṁ.",
  "pli-tv-kd4:16.19.0_0": "23. Thullaccayavatthukādi",
  "pli-tv-kd4:16.19.1_0": "Idha pana, bhikkhave,",
  "pli-tv-kd4:16.19.1_1": "bhikkhu tadahu pavāraṇāya thullaccayaṁ ajjhāpanno hoti.",
  "pli-tv-kd4:16.19.2_0": "Ekacce bhikkhū thullaccayadiṭṭhino honti,",
  "pli-tv-kd4:16.19.2_1": "ekacce bhikkhū saṅghādisesadiṭṭhino honti.",
  "pli-tv-kd4:16.19.3_0": "Ye te, bhikkhave, bhikkhū thullaccayadiṭṭhino, tehi so, bhikkhave,",
  "pli-tv-kd4:16.19.3_1": "bhikkhu ekamantaṁ apanetvā yathādhammaṁ kārāpetvā saṅghaṁ upasaṅkamitvā evamassa vacanīyo—",
  "pli-tv-kd4:16.19.4_0": "‘yaṁ kho so, āvuso, bhikkhu āpattiṁ āpanno, sāssa yathādhammaṁ paṭikatā.",
  "pli-tv-kd4:16.19.5_0": "Yadi saṅghassa pattakallaṁ, saṅgho pavāreyyā’ti.",
  "pli-tv-kd4:16.20.1_0": "Idha pana, bhikkhave,",
  "pli-tv-kd4:16.20.1_1": "bhikkhu tadahu pavāraṇāya thullaccayaṁ ajjhāpanno hoti.",
  "pli-tv-kd4:16.20.2_0": "Ekacce bhikkhū thullaccayadiṭṭhino honti,",
  "pli-tv-kd4:16.20.2_1": "ekacce bhikkhū pācittiyadiṭṭhino honti …pe…",
  "pli-tv-kd4:16.20.3_0": "ekacce bhikkhū thullaccayadiṭṭhino honti,",
  "pli-tv-kd4:16.20.3_1": "ekacce bhikkhū pāṭidesanīyadiṭṭhino honti …",
  "pli-tv-kd4:16.20.4_0": "ekacce bhikkhū thullaccayadiṭṭhino honti,",
  "pli-tv-kd4:16.20.4_1": "ekacce bhikkhū dukkaṭadiṭṭhino honti …",
  "pli-tv-kd4:16.20.5_0": "ekacce bhikkhū thullaccayadiṭṭhino honti,",
  "pli-tv-kd4:16.20.5_1": "ekacce bhikkhū dubbhāsitadiṭṭhino honti.",
  "pli-tv-kd4:16.20.6_0": "Ye te, bhikkhave, bhikkhū thullaccayadiṭṭhino, tehi so, bhikkhave,",
  "pli-tv-kd4:16.20.6_1": "bhikkhu ekamantaṁ apanetvā yathādhammaṁ kārāpetvā saṅghaṁ upasaṅkamitvā evamassa vacanīyo—",
  "pli-tv-kd4:16.20.7_0": "‘yaṁ kho so, āvuso, bhikkhu āpattiṁ āpanno, sāssa yathādhammaṁ paṭikatā.",
  "pli-tv-kd4:16.20.8_0": "Yadi saṅghassa pattakallaṁ, saṅgho pavāreyyā’ti.",
  "pli-tv-kd4:16.21.1_0": "Idha pana, bhikkhave,",
  "pli-tv-kd4:16.21.1_1": "bhikkhu tadahu pavāraṇāya pācittiyaṁ ajjhāpanno hoti …pe…",
  "pli-tv-kd4:16.21.2_0": "pāṭidesanīyaṁ ajjhāpanno hoti …",
  "pli-tv-kd4:16.21.3_0": "dukkaṭaṁ ajjhāpanno hoti …",
  "pli-tv-kd4:16.21.4_0": "dubbhāsitaṁ ajjhāpanno hoti.",
  "pli-tv-kd4:16.21.5_0": "Ekacce bhikkhū dubbhāsitadiṭṭhino honti,",
  "pli-tv-kd4:16.21.5_1": "ekacce bhikkhū saṅghādisesadiṭṭhino honti.",
  "pli-tv-kd4:16.21.6_0": "Ye te, bhikkhave, bhikkhū dubbhāsitadiṭṭhino, tehi so, bhikkhave,",
  "pli-tv-kd4:16.21.6_1": "bhikkhu ekamantaṁ apanetvā yathādhammaṁ kārāpetvā saṅghaṁ upasaṅkamitvā evamassa vacanīyo—",
  "pli-tv-kd4:16.21.7_0": "‘yaṁ kho so, āvuso, bhikkhu āpattiṁ āpanno, sāssa yathādhammaṁ paṭikatā.",
  "pli-tv-kd4:16.21.8_0": "Yadi saṅghassa pattakallaṁ, saṅgho pavāreyyā’ti.",
  "pli-tv-kd4:16.22.1_0": "Idha pana, bhikkhave,",
  "pli-tv-kd4:16.22.1_1": "bhikkhu tadahu pavāraṇāya dubbhāsitaṁ ajjhāpanno hoti.",
  "pli-tv-kd4:16.22.2_0": "Ekacce bhikkhū dubbhāsitadiṭṭhino honti,",
  "pli-tv-kd4:16.22.2_1": "ekacce bhikkhū thullaccayadiṭṭhino honti …pe…",
  "pli-tv-kd4:16.22.3_0": "ekacce bhikkhū dubbhāsitadiṭṭhino honti,",
  "pli-tv-kd4:16.22.3_1": "ekacce bhikkhū pācittiyadiṭṭhino honti …",
  "pli-tv-kd4:16.22.4_0": "ekacce bhikkhū dubbhāsitadiṭṭhino honti,",
  "pli-tv-kd4:16.22.4_1": "ekacce bhikkhū pāṭidesanīyadiṭṭhino honti …",
  "pli-tv-kd4:16.22.5_0": "ekacce bhikkhū dubbhāsitadiṭṭhino honti,",
  "pli-tv-kd4:16.22.5_1": "ekacce bhikkhū dukkaṭadiṭṭhino honti.",
  "pli-tv-kd4:16.22.6_0": "Ye te, bhikkhave, bhikkhū dubbhāsitadiṭṭhino, tehi so, bhikkhave,",
  "pli-tv-kd4:16.22.6_1": "bhikkhu ekamantaṁ apanetvā yathādhammaṁ kārāpetvā saṅghaṁ upasaṅkamitvā evamassa vacanīyo—",
  "pli-tv-kd4:16.22.7_0": "‘yaṁ kho so, āvuso, bhikkhu āpattiṁ āpanno, sāssa yathādhammaṁ paṭikatā.",
  "pli-tv-kd4:16.22.8_0": "Yadi saṅghassa pattakallaṁ, saṅgho pavāreyyā’ti.",
  "pli-tv-kd4:16.23.0_0": "24. Vatthuṭhapanādi",
  "pli-tv-kd4:16.23.1_0": "Idha pana, bhikkhave,",
  "pli-tv-kd4:16.23.1_1": "bhikkhu tadahu pavāraṇāya saṅghamajjhe udāhareyya—",
  "pli-tv-kd4:16.23.2_0": "‘suṇātu me, bhante, saṅgho.",
  "pli-tv-kd4:16.23.3_0": "Idaṁ vatthu paññāyati, na puggalo.",
  "pli-tv-kd4:16.23.4_0": "Yadi saṅghassa pattakallaṁ,",
  "pli-tv-kd4:16.23.4_1": "vatthuṁ ṭhapetvā saṅgho pavāreyyā’ti.",
  "pli-tv-kd4:16.23.5_0": "So evamassa vacanīyo—",
  "pli-tv-kd4:16.23.6_0": "‘bhagavatā kho, āvuso,",
  "pli-tv-kd4:16.23.6_1": "visuddhānaṁ pavāraṇā paññattā.",
  "pli-tv-kd4:16.23.7_0": "Sace vatthu paññāyati, na puggalo, idāneva naṁ vadehī’ti.",
  "pli-tv-kd4:16.24.1_0": "Idha pana, bhikkhave,",
  "pli-tv-kd4:16.24.1_1": "bhikkhu tadahu pavāraṇāya saṅghamajjhe udāhareyya—",
  "pli-tv-kd4:16.24.2_0": "‘suṇātu me, bhante, saṅgho.",
  "pli-tv-kd4:16.24.3_0": "Ayaṁ puggalo paññāyati, na vatthu.",
  "pli-tv-kd4:16.24.4_0": "Yadi saṅghassa pattakallaṁ,",
  "pli-tv-kd4:16.24.4_1": "puggalaṁ ṭhapetvā saṅgho pavāreyyā’ti.",
  "pli-tv-kd4:16.24.5_0": "So evamassa vacanīyo—",
  "pli-tv-kd4:16.24.6_0": "‘bhagavatā kho, āvuso, samaggānaṁ pavāraṇā paññattā.",
  "pli-tv-kd4:16.24.7_0": "Sace puggalo paññāyati, na vatthu, idāneva naṁ vadehī’ti.",
  "pli-tv-kd4:16.25.1_0": "Idha pana, bhikkhave,",
  "pli-tv-kd4:16.25.1_1": "bhikkhu tadahu pavāraṇāya saṅghamajjhe udāhareyya—",
  "pli-tv-kd4:16.25.2_0": "‘suṇātu me, bhante, saṅgho.",
  "pli-tv-kd4:16.25.3_0": "Idaṁ vatthu ca puggalo ca paññāyati.",
  "pli-tv-kd4:16.25.4_0": "Yadi saṅghassa pattakallaṁ,",
  "pli-tv-kd4:16.25.4_1": "vatthuñca puggalañca ṭhapetvā saṅgho pavāreyyā’ti.",
  "pli-tv-kd4:16.25.5_0": "So evamassa vacanīyo—",
  "pli-tv-kd4:16.25.6_0": "‘bhagavatā kho, āvuso,",
  "pli-tv-kd4:16.25.6_1": "visuddhānañca samaggānañca pavāraṇā paññattā.",
  "pli-tv-kd4:16.25.7_0": "Sace vatthu ca puggalo ca paññāyati, idāneva naṁ vadehī’ti.",
  "pli-tv-kd4:16.26.1_0": "Pubbe ce, bhikkhave, pavāraṇāya vatthu paññāyati, pacchā puggalo, kallaṁ vacanāya.",
  "pli-tv-kd4:16.26.2_0": "Pubbe ce, bhikkhave,",
  "pli-tv-kd4:16.26.2_1": "pavāraṇāya puggalo paññāyati, pacchā vatthu, kallaṁ vacanāya.",
  "pli-tv-kd4:16.26.3_0": "Pubbe ce, bhikkhave,",
  "pli-tv-kd4:16.26.3_1": "pavāraṇāya vatthu ca puggalo ca paññāyati,",
  "pli-tv-kd4:16.26.3_2": "tañce katāya pavāraṇāya ukkoṭeti, ukkoṭanakaṁ pācittiyan”ti.",
  "pli-tv-kd4:17.1.0_0": "25. Bhaṇḍanakārakavatthu",
  "pli-tv-kd4:17.1.1_0": "Tena kho pana samayena sambahulā sandiṭṭhā sambhattā bhikkhū kosalesu janapade aññatarasmiṁ āvāse vassaṁ upagacchiṁsu.",
  "pli-tv-kd4:17.1.2_0": "Tesaṁ sāmantā aññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā vassaṁ upagacchiṁsu—",
  "pli-tv-kd4:17.1.3_0": "“mayaṁ tesaṁ bhikkhūnaṁ vassaṁvuṭṭhānaṁ pavāraṇāya pavāraṇaṁ ṭhapessāmā”ti.",
  "pli-tv-kd4:17.1.4_0": "Assosuṁ kho te bhikkhū—",
  "pli-tv-kd4:17.1.5_0": "“amhākaṁ kira sāmantā aññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā vassaṁ upagatā—",
  "pli-tv-kd4:17.1.6_0": "‘mayaṁ tesaṁ bhikkhūnaṁ vassaṁvuṭṭhānaṁ pavāraṇāya pavāraṇaṁ ṭhapessāmā’ti.",
  "pli-tv-kd4:17.1.7_0": "Kathaṁ nu kho amhehi paṭipajjitabban”ti?",
  "pli-tv-kd4:17.1.8_0": "Bhagavato etamatthaṁ ārocesuṁ.",
  "pli-tv-kd4:17.2.1_0": "“Idha pana, bhikkhave,",
  "pli-tv-kd4:17.2.1_1": "sambahulā sandiṭṭhā sambhattā bhikkhū aññatarasmiṁ āvāse vassaṁ upagacchanti.",
  "pli-tv-kd4:17.2.2_0": "Tesaṁ sāmantā aññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā vassaṁ upagacchanti—",
  "pli-tv-kd4:17.2.3_0": "‘mayaṁ tesaṁ bhikkhūnaṁ vassaṁvuṭṭhānaṁ pavāraṇāya pavāraṇaṁ ṭhapessāmā’ti.",
  "pli-tv-kd4:17.2.4_0": "Anujānāmi, bhikkhave,",
  "pli-tv-kd4:17.2.4_1": "tehi bhikkhūhi dve tayo uposathe cātuddasike kātuṁ—",
  "pli-tv-kd4:17.2.5_0": "‘kathaṁ mayaṁ tehi bhikkhūhi paṭhamataraṁ pavāreyyāmā’ti.",
  "pli-tv-kd4:17.2.6_0": "Te ce, bhikkhave,",
  "pli-tv-kd4:17.2.6_1": "bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā taṁ āvāsaṁ āgacchanti, tehi, bhikkhave,",
  "pli-tv-kd4:17.2.6_2": "āvāsikehi bhikkhūhi lahuṁ lahuṁ sannipatitvā pavāretabbaṁ, pavāretvā vattabbā—",
  "pli-tv-kd4:17.2.7_0": "‘pavāritā kho mayaṁ, āvuso;",
  "pli-tv-kd4:17.2.8_0": "yathāyasmantā maññanti tathā karontū’ti.",
  "pli-tv-kd4:17.3.1_0": "Te ce, bhikkhave,",
  "pli-tv-kd4:17.3.1_1": "bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā asaṁvihitā taṁ āvāsaṁ āgacchanti, tehi, bhikkhave,",
  "pli-tv-kd4:17.3.1_2": "āvāsikehi bhikkhūhi āsanaṁ paññapetabbaṁ,",
  "pli-tv-kd4:17.3.1_3": "pādodakaṁ pādapīṭhaṁ pādakathalikaṁ upanikkhipitabbaṁ,",
  "pli-tv-kd4:17.3.1_4": "paccuggantvā pattacīvaraṁ paṭiggahetabbaṁ, pānīyena paripucchitabbā;",
  "pli-tv-kd4:17.3.2_0": "tesaṁ vikkhitvā nissīmaṁ gantvā pavāretabbaṁ, pavāretvā vattabbā—",
  "pli-tv-kd4:17.3.3_0": "‘pavāritā kho mayaṁ, āvuso;",
  "pli-tv-kd4:17.3.4_0": "yathāyasmantā maññanti tathā karontū’ti.",
  "pli-tv-kd4:17.4.1_0": "Evañcetaṁ labhetha, iccetaṁ kusalaṁ.",
  "pli-tv-kd4:17.4.2_0": "No ce labhetha,",
  "pli-tv-kd4:17.4.2_1": "āvāsikena bhikkhunā byattena paṭibalena āvāsikā bhikkhū ñāpetabbā—",
  "pli-tv-kd4:17.4.3_0": "‘Suṇantu me, āyasmanto, āvāsikā.",
  "pli-tv-kd4:17.4.4_0": "Yadāyasmantānaṁ pattakallaṁ, idāni uposathaṁ kareyyāma, pātimokkhaṁ uddiseyyāma, āgame kāḷe pavāreyyāmā’ti.",
  "pli-tv-kd4:17.4.5_0": "Te ce, bhikkhave,",
  "pli-tv-kd4:17.4.5_1": "bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te bhikkhū evaṁ vadeyyuṁ—",
  "pli-tv-kd4:17.4.6_0": "‘sādhāvuso, idāneva no pavārethā’ti, te evamassu vacanīyā—",
  "pli-tv-kd4:17.4.7_0": "‘anissarā kho tumhe, āvuso, amhākaṁ pavāraṇāya;",
  "pli-tv-kd4:17.4.8_0": "na tāva mayaṁ pavāreyyāmā’ti.",
  "pli-tv-kd4:17.5.1_0": "Te ce, bhikkhave,",
  "pli-tv-kd4:17.5.1_1": "bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā taṁ kāḷaṁ anuvaseyyuṁ, āvāsikena, bhikkhave,",
  "pli-tv-kd4:17.5.1_2": "bhikkhunā byattena paṭibalena āvāsikā bhikkhū ñāpetabbā—",
  "pli-tv-kd4:17.5.2_0": "‘Suṇantu me, āyasmanto, āvāsikā.",
  "pli-tv-kd4:17.5.3_0": "Yadāyasmantānaṁ pattakallaṁ, idāni uposathaṁ kareyyāma, pātimokkhaṁ uddiseyyāma, āgame juṇhe pavāreyyāmā’ti.",
  "pli-tv-kd4:17.5.4_0": "Te ce, bhikkhave,",
  "pli-tv-kd4:17.5.4_1": "bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te bhikkhū evaṁ vadeyyuṁ—",
  "pli-tv-kd4:17.5.5_0": "‘sādhāvuso, idāneva no pavāreyyāthā’ti, te evamassu vacanīyā—",
  "pli-tv-kd4:17.5.6_0": "‘anissarā kho tumhe, āvuso, amhākaṁ pavāraṇāya, na tāva mayaṁ pavāreyyāmā’ti.",
  "pli-tv-kd4:17.6.1_0": "Te ce, bhikkhave,",
  "pli-tv-kd4:17.6.1_1": "bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā tampi juṇhaṁ anuvaseyyuṁ, tehi, bhikkhave,",
  "pli-tv-kd4:17.6.1_2": "bhikkhūhi sabbeheva āgame juṇhe komudiyā cātumāsiniyā akāmā pavāretabbaṁ.",
  "pli-tv-kd4:17.7.1_0": "Tehi ce, bhikkhave,",
  "pli-tv-kd4:17.7.1_1": "bhikkhūhi pavāriyamāne gilāno agilānassa pavāraṇaṁ ṭhapeti, so evamassa vacanīyo—",
  "pli-tv-kd4:17.7.2_0": "‘āyasmā kho gilāno.",
  "pli-tv-kd4:17.7.3_0": "Gilāno ca ananuyogakkhamo vutto bhagavatā.",
  "pli-tv-kd4:17.7.4_0": "Āgamehi, āvuso, yāva arogo hosi.",
  "pli-tv-kd4:17.7.5_0": "Arogo ākaṅkhamāno codessasī’ti.",
  "pli-tv-kd4:17.7.6_0": "Evañce vuccamāno codeti, anādariye pācittiyaṁ.",
  "pli-tv-kd4:17.8.1_0": "Tehi ce, bhikkhave,",
  "pli-tv-kd4:17.8.1_1": "bhikkhūhi pavāriyamāne agilāno gilānassa pavāraṇaṁ ṭhapeti, so evamassa vacanīyo—",
  "pli-tv-kd4:17.8.2_0": "‘ayaṁ kho, āvuso, bhikkhu gilāno.",
  "pli-tv-kd4:17.8.3_0": "Gilāno ca ananuyogakkhamo vutto bhagavatā.",
  "pli-tv-kd4:17.8.4_0": "Āgamehi, āvuso, yāvāyaṁ bhikkhu arogo hoti.",
  "pli-tv-kd4:17.8.5_0": "Arogaṁ ākaṅkhamāno codessasī’ti.",
  "pli-tv-kd4:17.8.6_0": "Evañce vuccamāno codeti, anādariye pācittiyaṁ.",
  "pli-tv-kd4:17.9.1_0": "Tehi ce, bhikkhave,",
  "pli-tv-kd4:17.9.1_1": "bhikkhūhi pavāriyamāne gilāno gilānassa pavāraṇaṁ ṭhapeti, so evamassa vacanīyo—",
  "pli-tv-kd4:17.9.2_0": "‘āyasmantā kho gilānā.",
  "pli-tv-kd4:17.9.3_0": "Gilāno ca ananuyogakkhamo vutto bhagavatā.",
  "pli-tv-kd4:17.9.4_0": "Āgamehi, āvuso, yāva arogā hotha.",
  "pli-tv-kd4:17.9.5_0": "Arogo arogaṁ ākaṅkhamāno codessasī’ti.",
  "pli-tv-kd4:17.9.6_0": "Evañce vuccamāno codeti, anādariye pācittiyaṁ.",
  "pli-tv-kd4:17.10.1_0": "Tehi ce, bhikkhave,",
  "pli-tv-kd4:17.10.1_1": "bhikkhūhi pavāriyamāne agilāno agilānassa pavāraṇaṁ ṭhapeti,",
  "pli-tv-kd4:17.10.1_2": "ubho saṅghena samanuyuñjitvā samanugāhitvā yathādhammaṁ kārāpetvā saṅghena pavāretabban”ti.",
  "pli-tv-kd4:18.1.0_0": "26. Pavāraṇāsaṅgaha",
  "pli-tv-kd4:18.1.1_0": "Tena kho pana samayena sambahulā sandiṭṭhā sambhattā bhikkhū kosalesu janapade aññatarasmiṁ āvāse vassaṁ upagacchiṁsu.",
  "pli-tv-kd4:18.1.2_0": "Tesaṁ samaggānaṁ sammodamānānaṁ avivadamānānaṁ viharataṁ aññataro phāsuvihāro adhigato hoti.",
  "pli-tv-kd4:18.1.3_0": "Atha kho tesaṁ bhikkhūnaṁ etadahosi—",
  "pli-tv-kd4:18.1.4_0": "“amhākaṁ kho samaggānaṁ sammodamānānaṁ avivadamānānaṁ viharataṁ aññataro phāsuvihāro adhigato.",
  "pli-tv-kd4:18.1.5_0": "Sace mayaṁ idāni pavāressāma,",
  "pli-tv-kd4:18.1.5_1": "siyāpi bhikkhū pavāretvā cārikaṁ pakkameyyuṁ.",
  "pli-tv-kd4:18.1.6_0": "Evaṁ mayaṁ imamhā phāsuvihārā paribāhirā bhavissāma.",
  "pli-tv-kd4:18.1.7_0": "Kathaṁ nu kho amhehi paṭipajjitabban”ti?",
  "pli-tv-kd4:18.1.8_0": "Bhagavato etamatthaṁ ārocesuṁ.",
  "pli-tv-kd4:18.2.1_0": "“Idha pana, bhikkhave,",
  "pli-tv-kd4:18.2.1_1": "sambahulā sandiṭṭhā sambhattā bhikkhū aññatarasmiṁ āvāse vassaṁ upagacchanti.",
  "pli-tv-kd4:18.2.2_0": "Tesaṁ samaggānaṁ sammodamānānaṁ avivadamānānaṁ viharataṁ aññataro phāsuvihāro adhigato hoti.",
  "pli-tv-kd4:18.2.3_0": "Tatra ce bhikkhūnaṁ evaṁ hoti—",
  "pli-tv-kd4:18.2.4_0": "‘amhākaṁ kho samaggānaṁ sammodamānānaṁ avivadamānānaṁ viharataṁ aññataro phāsuvihāro adhigato.",
  "pli-tv-kd4:18.2.5_0": "Sace mayaṁ idāni pavāressāma,",
  "pli-tv-kd4:18.2.5_1": "siyāpi bhikkhū pavāretvā cārikaṁ pakkameyyuṁ.",
  "pli-tv-kd4:18.2.6_0": "Evaṁ mayaṁ imamhā phāsuvihārā paribāhirā bhavissāmā’ti.",
  "pli-tv-kd4:18.2.7_0": "Anujānāmi, bhikkhave,",
  "pli-tv-kd4:18.2.7_1": "tehi bhikkhūhi pavāraṇāsaṅgahaṁ kātuṁ.",
  "pli-tv-kd4:18.3.1_0": "Evañca pana, bhikkhave, kātabbo.",
  "pli-tv-kd4:18.3.2_0": "Sabbeheva ekajjhaṁ sannipatitabbaṁ—",
  "pli-tv-kd4:18.3.3_0": "sannipatitvā byattena bhikkhunā paṭibalena saṅgho ñāpetabbo—",
  "pli-tv-kd4:18.3.4_0": "‘Suṇātu me, bhante, saṅgho.",
  "pli-tv-kd4:18.3.5_0": "Amhākaṁ samaggānaṁ sammodamānānaṁ avivadamānānaṁ viharataṁ aññataro phāsuvihāro adhigato.",
  "pli-tv-kd4:18.3.6_0": "Sace mayaṁ idāni pavāressāma,",
  "pli-tv-kd4:18.3.6_1": "siyāpi bhikkhū pavāretvā cārikaṁ pakkameyyuṁ.",
  "pli-tv-kd4:18.3.7_0": "Evaṁ mayaṁ imamhā phāsuvihārā paribāhirā bhavissāma.",
  "pli-tv-kd4:18.3.8_0": "Yadi saṅghassa pattakallaṁ,",
  "pli-tv-kd4:18.3.8_1": "saṅgho pavāraṇāsaṅgahaṁ kareyya, idāni uposathaṁ kareyya, pātimokkhaṁ uddiseyya,",
  "pli-tv-kd4:18.3.8_2": "āgame juṇhe komudiyā cātumāsiniyā pavāreyya.",
  "pli-tv-kd4:18.3.9_0": "Esā ñatti.",
  "pli-tv-kd4:18.4.1_0": "Suṇātu me, bhante, saṅgho.",
  "pli-tv-kd4:18.4.2_0": "Amhākaṁ samaggānaṁ sammodamānānaṁ avivadamānānaṁ viharataṁ aññataro phāsuvihāro adhigato.",
  "pli-tv-kd4:18.4.3_0": "Sace mayaṁ idāni pavāressāma,",
  "pli-tv-kd4:18.4.3_1": "siyāpi bhikkhū pavāretvā cārikaṁ pakkameyyuṁ.",
  "pli-tv-kd4:18.4.4_0": "Evaṁ mayaṁ imamhā phāsuvihārā paribāhirā bhavissāma.",
  "pli-tv-kd4:18.4.5_0": "Saṅgho pavāraṇāsaṅgahaṁ karoti, idāni uposathaṁ karissati, pātimokkhaṁ uddisissati,",
  "pli-tv-kd4:18.4.5_1": "āgame juṇhe komudiyā cātumāsiniyā pavāressati.",
  "pli-tv-kd4:18.4.6_0": "Yassāyasmato khamati pavāraṇāsaṅgahassa karaṇaṁ, idāni uposathaṁ karissati, pātimokkhaṁ uddisissati,",
  "pli-tv-kd4:18.4.6_1": "āgame juṇhe komudiyā cātumāsiniyā pavāressati, so tuṇhassa;",
  "pli-tv-kd4:18.4.7_0": "yassa nakkhamati, so bhāseyya.",
  "pli-tv-kd4:18.4.8_0": "Kato saṅghena pavāraṇāsaṅgaho, idāni uposathaṁ karissati, pātimokkhaṁ uddisissati,",
  "pli-tv-kd4:18.4.8_1": "āgame juṇhe komudiyā cātumāsiniyā pavāressati.",
  "pli-tv-kd4:18.4.9_0": "Khamati saṅghassa, tasmā tuṇhī, evametaṁ dhārayāmī’ti.",
  "pli-tv-kd4:18.5.1_0": "Tehi ce, bhikkhave,",
  "pli-tv-kd4:18.5.1_1": "bhikkhūhi kate pavāraṇāsaṅgahe aññataro bhikkhu evaṁ vadeyya—",
  "pli-tv-kd4:18.5.2_0": "‘icchāmahaṁ, āvuso, janapadacārikaṁ pakkamituṁ;",
  "pli-tv-kd4:18.5.3_0": "atthi me janapade karaṇīyan’ti, so evamassa vacanīyo—",
  "pli-tv-kd4:18.5.4_0": "‘sādhāvuso, pavāretvā gacchāhī’ti.",
  "pli-tv-kd4:18.5.5_0": "So ce, bhikkhave,",
  "pli-tv-kd4:18.5.5_1": "bhikkhu pavārayamāno aññatarassa bhikkhuno pavāraṇaṁ ṭhapeti, so evamassa vacanīyo—",
  "pli-tv-kd4:18.5.6_0": "‘anissaro kho me tvaṁ, āvuso, pavāraṇāya, na tāvāhaṁ pavāressāmī’ti.",
  "pli-tv-kd4:18.5.7_0": "Tassa ce, bhikkhave,",
  "pli-tv-kd4:18.5.7_1": "bhikkhuno pavārayamānassa aññataro bhikkhu tassa bhikkhuno pavāraṇaṁ ṭhapeti,",
  "pli-tv-kd4:18.5.7_2": "ubho saṅghena samanuyuñjitvā samanugāhitvā yathādhammaṁ kārāpetabbā.",
  "pli-tv-kd4:18.6.1_0": "So ce, bhikkhave,",
  "pli-tv-kd4:18.6.1_1": "bhikkhu janapade taṁ karaṇīyaṁ tīretvā punadeva anto komudiyā cātumāsiniyā taṁ āvāsaṁ āgacchati, tehi ce, bhikkhave,",
  "pli-tv-kd4:18.6.1_2": "bhikkhūhi pavāriyamāne aññataro bhikkhu tassa bhikkhuno pavāraṇaṁ ṭhapeti, so evamassa vacanīyo—",
  "pli-tv-kd4:18.6.2_0": "‘anissaro kho me tvaṁ, āvuso, pavāraṇāya;",
  "pli-tv-kd4:18.6.3_0": "pavārito ahan’ti.",
  "pli-tv-kd4:18.6.4_0": "Tehi ce, bhikkhave,",
  "pli-tv-kd4:18.6.4_1": "bhikkhūhi pavāriyamāne so bhikkhu aññatarassa bhikkhuno pavāraṇaṁ ṭhapeti,",
  "pli-tv-kd4:18.6.4_2": "ubho saṅghena samanuyuñjitvā samanugāhitvā yathādhammaṁ kārāpetvā saṅghena pavāretabban”ti.",
  "pli-tv-kd4:18.6.5_0": "Pavāraṇākkhandhako catuttho.",
  "pli-tv-kd4:18.6.6_0": "Tassuddānaṁ",
  "pli-tv-kd4:18.6.7_0": "Vassaṁvuṭṭhā kosalesu,",
  "pli-tv-kd4:18.6.8_0": "agamuṁ satthu dassanaṁ;",
  "pli-tv-kd4:18.6.9_0": "Aphāsuṁ pasusaṁvāsaṁ,",
  "pli-tv-kd4:18.6.10_0": "aññamaññānulomatā.",
  "pli-tv-kd4:18.6.11_0": "Pavārentā paṇāmañca,",
  "pli-tv-kd4:18.6.12_0": "kammaṁ gilānañātakā;",
  "pli-tv-kd4:18.6.13_0": "Rājā corā ca dhuttā ca,",
  "pli-tv-kd4:18.6.14_0": "bhikkhupaccatthikā tathā.",
  "pli-tv-kd4:18.6.15_0": "Pañca catutayo dveko,",
  "pli-tv-kd4:18.6.16_0": "āpanno vematī sari;",
  "pli-tv-kd4:18.6.17_0": "Sabbo saṅgho vematiko,",
  "pli-tv-kd4:18.6.18_0": "bahū samā ca thokikā.",
  "pli-tv-kd4:18.6.19_0": "Āvāsikā cātuddasa,",
  "pli-tv-kd4:18.6.20_0": "liṅgasaṁvāsakā ubho;",
  "pli-tv-kd4:18.6.21_0": "Gantabbaṁ na nisinnāya,",
  "pli-tv-kd4:18.6.22_0": "chandadāne pavāraṇā.",
  "pli-tv-kd4:18.6.23_0": "Savarehi khepitā megho,",
  "pli-tv-kd4:18.6.24_0": "antarā ca pavāraṇā;",
  "pli-tv-kd4:18.6.25_0": "Na icchanti puramhākaṁ,",
  "pli-tv-kd4:18.6.26_0": "aṭṭhapitā ca bhikkhuno.",
  "pli-tv-kd4:18.6.27_0": "Kimhi vāti katamañca,",
  "pli-tv-kd4:18.6.28_0": "Diṭṭhena sutasaṅkāya;",
  "pli-tv-kd4:18.6.29_0": "Codako cuditako ca,",
  "pli-tv-kd4:18.6.30_0": "Thullaccayaṁ vatthu bhaṇḍanaṁ;",
  "pli-tv-kd4:18.6.31_0": "Pavāraṇāsaṅgaho ca,",
  "pli-tv-kd4:18.6.32_0": "Anissaro pavārayeti.",
  "pli-tv-kd4:18.6.33_0": "Imamhi khandhake vatthūni chacattārīsāti.",
  "pli-tv-kd4:18.6.34_0": "Pavāraṇākkhandhako niṭṭhito."
}