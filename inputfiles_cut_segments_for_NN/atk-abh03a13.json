{
  "atk-abh03a13:0_0": "6. Atītakkhandhādikathā",
  "atk-abh03a13:1_0": "1. Nasuttasādhanakathāvaṇṇanā",
  "atk-abh03a13:2_0": "297.",
  "atk-abh03a13:2_1": "Idāni ‘‘atītaṁ khandhā’’tiādikathā hoti.",
  "atk-abh03a13:2_2": "Tattha khandhādibhāvāvijahanato atītānāgatānaṁ atthitaṁ icchantassa atītaṁ khandhāti pucchā paravādissa,",
  "atk-abh03a13:2_3": "atītassa khandhasaṅgahitattā āmantāti paṭiññā sakavādissa.",
  "atk-abh03a13:2_4": "Puna atītaṁnatthīti pucchā paravādissa,",
  "atk-abh03a13:2_5": "tassa niruttipathasuttena atthitāya vāritattā paṭikkhepo sakavādissa.",
  "atk-abh03a13:2_6": "Āyatanadhātupucchāsupi anāgatapañhesupi paccuppannena saddhiṁ saṁsanditvā anulomapaṭilomato āgatapañhesupi",
  "atk-abh03a13:2_7": "‘‘atītaṁ rūpa’’ntiādipañhesupi imināvupāyena attho veditabbo.",
  "atk-abh03a13:3_0": "2. Suttasādhanavaṇṇanā",
  "atk-abh03a13:4_0": "298.",
  "atk-abh03a13:4_1": "Suttasādhane pana na vattabbanti pucchā sakavādissa.",
  "atk-abh03a13:4_2": "Tattha natthi ceteti natthi ca ete dhammāti attho.",
  "atk-abh03a13:4_3": "Khandhādibhāve sati natthitaṁ anicchantassa āmantāti paṭiññā paravādissa,",
  "atk-abh03a13:4_4": "atha nesaṁ natthibhāvasādhanatthaṁ suttāharaṇaṁ sakavādissa.",
  "atk-abh03a13:4_5": "Dutiyapucchāpi paravādissa,",
  "atk-abh03a13:4_6": "paṭiññā sakavādissa,",
  "atk-abh03a13:4_7": "suttāharaṇaṁ paravādissa.",
  "atk-abh03a13:4_8": "Taṁ pana nesaṁ khandhādibhāvameva sādheti,",
  "atk-abh03a13:4_9": "na atthibhāvanti āhaṭampi anāhaṭasadisamevāti.",
  "atk-abh03a13:5_0": "Atītaṁ khandhātiādikathāvaṇṇanā."
}