{
  "kv17.10:0.1_0": "Kathāvatthu",
  "kv17.10:0.2_0": "Mahāpaṇṇāsaka",
  "kv17.10:0.3_0": "Sattarasamavagga",
  "kv17.10:0.4_0": "Navattabbaṁbuddhassadinnaṁmahapphalantikathā",
  "kv17.10:1.1_0": "Na vattabbaṁ—",
  "kv17.10:1.2_0": "“buddhassa dinnaṁ mahapphalan”ti?",
  "kv17.10:1.3_0": "Āmantā.",
  "kv17.10:1.4_0": "Nanu bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo,",
  "kv17.10:1.4_1": "dvipadānaṁ pavaro asamo asamasamo appaṭisamo appaṭibhāgo appaṭipuggaloti?",
  "kv17.10:1.5_0": "Āmantā.",
  "kv17.10:1.6_0": "Hañci bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo,",
  "kv17.10:1.6_1": "dvipadānaṁ pavaro asamo asamasamo appaṭisamo appaṭibhāgo appaṭipuggalo, tena vata re vattabbe—",
  "kv17.10:1.7_0": "“buddhassa dinnaṁ mahapphalan”ti.",
  "kv17.10:2.1_0": "Na vattabbaṁ—",
  "kv17.10:2.2_0": "“buddhassa dinnaṁ mahapphalan”ti?",
  "kv17.10:2.3_0": "Āmantā.",
  "kv17.10:2.4_0": "Atthi koci buddhena samasamo—",
  "kv17.10:2.5_0": "sīlena samādhinā paññāyāti?",
  "kv17.10:2.6_0": "Natthi.",
  "kv17.10:2.7_0": "Hañci natthi koci buddhena samasamo—",
  "kv17.10:2.8_0": "sīlena samādhinā paññāya, tena vata re vattabbe—",
  "kv17.10:2.9_0": "“buddhassa dinnaṁ mahapphalan”ti.",
  "kv17.10:3.1_0": "Na vattabbaṁ—",
  "kv17.10:3.2_0": "“buddhassa dinnaṁ mahapphalan”ti?",
  "kv17.10:3.3_0": "Āmantā.",
  "kv17.10:3.4_0": "Nanu vuttaṁ bhagavatā—",
  "kv17.10:4.1_0": "“Nayimasmiṁ vā loke parasmiṁ vā pana,",
  "kv17.10:4.2_0": "Buddhena seṭṭho ca samo ca vijjati;",
  "kv17.10:4.3_0": "Yamāhuneyyānaṁ aggataṁ gato,",
  "kv17.10:4.4_0": "Puññatthikānaṁ vipulapphalesinan”ti.",
  "kv17.10:5.1_0": "Attheva suttantoti?",
  "kv17.10:5.2_0": "Āmantā.",
  "kv17.10:5.3_0": "Tena hi buddhassa dinnaṁ mahapphalanti.",
  "kv17.10:5.4_0": "Na vattabbaṁ buddhassa dinnaṁ mahapphalantikathā niṭṭhitā."
}