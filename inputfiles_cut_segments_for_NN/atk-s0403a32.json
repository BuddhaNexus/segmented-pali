{
  "atk-s0403a32:0_0": "7. Devatāvaggo",
  "atk-s0403a32:1_0": "1-3. Anāgāmiphalasuttādivaṇṇanā",
  "atk-s0403a32:2_0": "65-67.",
  "atk-s0403a32:2_1": "Sattamassa paṭhame assaddhiyanti assaddhabhāvaṁ. Duppaññatanti nippaññabhāvaṁ.",
  "atk-s0403a32:2_2": "Dutiye pamādanti sativippavāsaṁ.",
  "atk-s0403a32:2_3": "Tatiye ābhisamācārikanti uttamasamācārabhūtaṁ vattavasena paṇṇattisīlaṁ.",
  "atk-s0403a32:2_4": "Sekhadhammanti sekhapaṇṇattisīlaṁ. Sīlānīti cattāri mahāsīlāni.",
  "atk-s0403a32:3_0": "4. Saṅgaṇikārāmasuttavaṇṇanā",
  "atk-s0403a32:4_0": "68.",
  "atk-s0403a32:4_1": "Catutthe saṅgaṇikārāmoti gaṇasaṅgaṇikārāmo.",
  "atk-s0403a32:4_2": "Suttantikagaṇādīsu pana gaṇesu attano vā parisāsaṅkhāte gaṇe ramatīti gaṇārāmo. Paviveketi kāyaviveke.",
  "atk-s0403a32:4_3": "Cittassa nimittanti samādhivipassanācittassa nimittaṁ samādhivipassanākāraṁ.",
  "atk-s0403a32:4_4": "Sammādiṭṭhinti vipassanāsammādiṭṭhiṁ.",
  "atk-s0403a32:4_5": "Samādhinti maggasamādhiñceva phalasamādhiñca.",
  "atk-s0403a32:4_6": "Saṁyojanānīti dasa saṁyojanāni.",
  "atk-s0403a32:4_7": "Nibbānanti apaccayaparinibbānaṁ.",
  "atk-s0403a32:5_0": "5. Devatāsuttavaṇṇanā",
  "atk-s0403a32:6_0": "69.",
  "atk-s0403a32:6_1": "Pañcame sovacassatāti subbacabhāvo. Kalyāṇamittatāti sucimittatā.",
  "atk-s0403a32:6_2": "Satthugāravoti satthari gāravayutto. Esa nayo sabbattha.",
  "atk-s0403a32:7_0": "6. Samādhisuttavaṇṇanā",
  "atk-s0403a32:8_0": "70.",
  "atk-s0403a32:8_1": "Chaṭṭhe na santenāti paccanīkakilesehi avūpasantena. Na paṇītenāti na atappakena.",
  "atk-s0403a32:8_2": "Na paṭippassaddhiladdhenāti kilesappaṭippassaddhiyā aladdhena appattena.",
  "atk-s0403a32:8_3": "Na ekodibhāvādhigatenāti na ekaggabhāvaṁ upagatena.",
  "atk-s0403a32:9_0": "7. Sakkhibhabbasuttavaṇṇanā",
  "atk-s0403a32:10_0": "71.",
  "atk-s0403a32:10_1": "Sattame tatra tatrāti tasmiṁ tasmiṁ visese.",
  "atk-s0403a32:10_2": "Sakkhibhabbatanti paccakkhabhāvaṁ. Āyataneti kāraṇe.",
  "atk-s0403a32:10_3": "Hānabhāgiyādayo visuddhimagge (visuddhi. 1.39) saṁvaṇṇitā.",
  "atk-s0403a32:10_4": "Asakkaccakārīti na sukatakārī, na ādarakārī.",
  "atk-s0403a32:10_5": "Asappāyakārīti na sappāyakārī, na upakārabhūtadhammakārī.",
  "atk-s0403a32:11_0": "8. Balasuttavaṇṇanā",
  "atk-s0403a32:12_0": "72.",
  "atk-s0403a32:12_1": "Aṭṭhame balatanti balabhāvaṁ thāmabhāvaṁ. Asātaccakārīti na satatakārī. Sesaṁ heṭṭhā vuttanayameva.",
  "atk-s0403a32:13_0": "9-10. Tajjhānasuttadvayavaṇṇanā",
  "atk-s0403a32:14_0": "73-74.",
  "atk-s0403a32:14_1": "Navame na yathābhūtaṁ sammappaññāya sudiṭṭho hotīti vatthukāmakilesakāmesu ādīnavo na yathāsabhāvato jhānapaññāya sudiṭṭho hoti. Dasamaṁ uttānatthamevāti.",
  "atk-s0403a32:15_0": "Devatāvaggo sattamo."
}