{
  "tika-vin07t24:0_0": "9. Campeyyakkhandhako",
  "tika-vin07t24:1_0": "Kassapagottabhikkhuvatthukathādivaṇṇanā",
  "tika-vin07t24:2_0": "380.",
  "tika-vin07t24:2_1": "Campeyyakkhandhake tantibaddhoti tanti vuccati byāpāro,",
  "tika-vin07t24:2_2": "tattha baddho,",
  "tika-vin07t24:2_3": "ussukkaṁ āpannoti attho.",
  "tika-vin07t24:2_4": "Tenāha “tasmiṁ āvāse”tiādi.",
  "tika-vin07t24:3_0": "387-8.Hāpanaṁ vā aññathā karaṇaṁ vā natthīti ñattikammassa ñattiyā ekattā hāpanaṁ na sambhavati,",
  "tika-vin07t24:3_1": "tassā ekattā eva pacchā ñattiṭhapanavasena,",
  "tika-vin07t24:3_2": "dvikkhattuṁ ṭhapanavasena ca aññathā karaṇaṁ natthi.",
  "tika-vin07t24:3_3": "Paratoti parivāre.",
  "tika-vin07t24:3_4": "Tanti pabbājanīyakammaṁ,",
  "tika-vin07t24:3_5": "tassāti attho.",
  "tika-vin07t24:4_0": "Kassapagottabhikkhuvatthukathādivaṇṇanā niṭṭhitā.",
  "tika-vin07t24:5_0": "Dvenissaraṇādikathāvaṇṇanā",
  "tika-vin07t24:6_0": "395.Esāti “bālo”tiādinā niddiṭṭhapuggalo,",
  "tika-vin07t24:6_1": "appattoti sambandho.",
  "tika-vin07t24:6_2": "Tattha kāraṇamāha “yasmā”tiādi.",
  "tika-vin07t24:6_3": "Tattha āveṇikena lakkhaṇenāti pabbājanīyakammassa nimittabhāvena pāḷiyaṁ vuttattā asādhāraṇabhūtena kuladūsakabhāvena.",
  "tika-vin07t24:6_4": "Yadi hesa taṁ kammaṁ appatto,",
  "tika-vin07t24:6_5": "kathaṁ pana sunissāritoti āha “yasmā panassa ākaṅkhamāno saṅgho pabbājanīyakammaṁ kareyyāti vuttaṁ,",
  "tika-vin07t24:6_6": "tasmā sunissārito”ti.",
  "tika-vin07t24:6_7": "Tattha vuttanti kammakkhandhake vuttaṁ.",
  "tika-vin07t24:7_0": "Ettha pana kuladūsakakammaṁ katvā pabbājanīyakammakatassa terasakakaṇḍakaṭṭhakathāyaṁ “yasmiṁ vihāre",
  "tika-vin07t24:7_1": "vasantena yasmiṁ gāme kuladūsakakammaṁ kataṁ hoti,",
  "tika-vin07t24:7_2": "tasmiṁ vihāre vā tasmiṁ gāme vā na vasitabba”ntiādinā yā sammāvattanā vuttā,",
  "tika-vin07t24:7_3": "sā itarenāpi pūretabbā.",
  "tika-vin07t24:7_4": "Yaṁ pana paṭippassaddhakammassa kuladūsakassa tattheva aṭṭhakathāyaṁ “yesu kulesu kuladūsakakammaṁ kataṁ,",
  "tika-vin07t24:7_5": "tato paccayā na gahetabbā”tiādi vuttaṁ,",
  "tika-vin07t24:7_6": "taṁ na pūretabbaṁ kulasaṅgahassa akatattā.",
  "tika-vin07t24:7_7": "Evaṁ sesakammesupi.",
  "tika-vin07t24:7_8": "Yadi evaṁ “tajjanīyakammārahassa niyasakammaṁ karoti…pe… evaṁ kho, upāli,",
  "tika-vin07t24:7_9": "adhammakammaṁ hotī”tiādivacanaṁ virujjhatīti?",
  "tika-vin07t24:7_10": "Na virujjhati saṅghasanniṭṭhānavasena tajjanīyādikammārahattassa sijjhanato.",
  "tika-vin07t24:7_11": "Yassa hi saṅgho “tajjanīyakammaṁ karomā”ti sanniṭṭhānaṁ katvā kammavācaṁ sāvento pabbājanīyakammavācaṁ sāveti,",
  "tika-vin07t24:7_12": "tassa kammaṁ adhammakammaṁ hoti.",
  "tika-vin07t24:7_13": "Sace pana “tasseva pabbājanīyakammameva karomā”ti sanniṭṭhānaṁ katvā tadeva karoti,",
  "tika-vin07t24:7_14": "tassa taṁ kammaṁ dhammakammanti veditabbaṁ.",
  "tika-vin07t24:8_0": "Evamidha “nissāraṇa”nti adhippetassa pabbājanīyakammassa vasena atthaṁ dassetvā idāni tadaññesaṁ tajjanīyādīnaṁ",
  "tika-vin07t24:8_1": "vasena nissāraṇe adhippete “appatto nissāraṇa”nti imassa paṭipakkhavasena sampatto nissāraṇaṁ,",
  "tika-vin07t24:8_2": "“tañce saṅgho nissāreti.",
  "tika-vin07t24:8_3": "Sunissārito”ti atthasambhavaṁ dassetuṁ puna “tañce saṅgho nissāretīti sace saṅgho”tiādi vuttaṁ.",
  "tika-vin07t24:8_4": "Tattha tatthāti tajjanīyādikammavisaye,",
  "tika-vin07t24:8_5": "ekenāpi aṅgena nissāraṇā anuññātāti yojanā.",
  "tika-vin07t24:8_6": "Pāḷiyaṁ appatto nissāraṇanti ettha āpanno āveṇikavasena tajjanīyādisaṅkhātaṁ nissāraṇaṁ pattoti attho gahetabbo.",
  "tika-vin07t24:9_0": "Dvenissaraṇādikathāvaṇṇanā niṭṭhitā.",
  "tika-vin07t24:10_0": "Campeyyakkhandhakavaṇṇanānayo niṭṭhito."
}