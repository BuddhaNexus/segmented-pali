{
  "anya-e1202n8:0_0": "Tadatthadīpanatthaṁ ayamanupubbakathā",
  "anya-e1202n8:1_0": "15.",
  "anya-e1202n8:1_1": "Devānampiyatissa rañño kira dutiyabhātiko uparājā mahānāgo nāma ahosi.",
  "anya-e1202n8:1_2": "Atha rañño devī attano puttassa rajjaṁ icchanti taracchanāvā vāpiṁ karontassa uparājassavisena ambaṁ",
  "anya-e1202n8:1_3": "yojetvā ambamatthake ṭhapetvā pesesi deviyi putte,",
  "anya-e1202n8:1_4": "uparājena saddhiṁ gato bhājane vivaṭe sayameva amabaṁ gahetvā khāditvā kālamakāsi uparājā taṁ kāraṇaṁ",
  "anya-e1202n8:1_5": "ñatvā deviyā bhīto tatoyeva attano deviñca balavāhanañca gahetvā rohaṇaṁ agamāsi.",
  "anya-e1202n8:1_6": "Tassa aggamahesi antarāmagge yaṭṭālavihāre nāma puttaṁ vijāyi tassa tissoti bhātunāma’makaṁsi.",
  "anya-e1202n8:2_0": "So tato gantvā mahāgāme vasanto rohaṇe rajjaṁ kāresi tassa accayena tassa putto yaṭṭālatisso mahāgāmeyeva rajjaṁ kāresi.",
  "anya-e1202n8:2_1": "Tassa accayena tassāpi putto goṭhābhayo nāma tattheva rajjaṁ kāresi.",
  "anya-e1202n8:2_2": "Goṭhābhayassa putto kākavaṇṇatisso nāma tattheva rajjaṁ kāresi.",
  "anya-e1202n8:2_3": "Kākavaṇṇatissa rañño kira kalyāṇitissa rañño dhītā vihāramahādevī nāma aggamahesi ahosi sā rañño piyā ahosi manāpā.",
  "anya-e1202n8:2_4": "Rājā tāya saddhiṁ samaggavāsaṁ vasanto puññāni karonto vihāsi.",
  "anya-e1202n8:2_5": "Athekadivasaṁ devī rājageheyeva bhikkhusaṅghassa mahādānaṁ datvā sāyaṇhasamaye gaṇdhamālādīni gāhāpetvā dhammaṁ sotuṁ vihāraṁgatā,",
  "anya-e1202n8:2_6": "tattha nipannaṁ bāḷhagilānaṁ āsannamaraṇaṁ sīlavantaṁ sāmaṇeraṁ disvā gaṇdhamālādīhi pūjetvā attano sampattiṁ",
  "anya-e1202n8:2_7": "vaṇṇetvā mama puttabhāvaṁ patthetha bhanteti yāci.",
  "anya-e1202n8:3_0": "So na icchi,",
  "anya-e1202n8:3_1": "yāpi punappuna yāciyeva.",
  "anya-e1202n8:3_2": "Sāmaṇeropi evaṁ sante sāsanānuggahaṁ kātuṁ sakkātisampaṭicchitvā gatinimittavasena upaṭṭhitampi devalokaṁ",
  "anya-e1202n8:3_3": "chaḍḍetvā nikantivasena suvaṇṇa sivikāya gacchantiyā deviyā kucchimhi paṭisaṇdhiṁ gaṇhi.",
  "anya-e1202n8:4_0": "Sā dasamāsaccayena puttaṁ vijāyi.",
  "anya-e1202n8:4_1": "Tassa gāmaṇi abhayoti nāmaṁ kariṁsu.",
  "anya-e1202n8:4_2": "Aparabhāge aparampi tassa tissoti nāmaṁ kariṁsu.",
  "anya-e1202n8:4_3": "Gāmaṇi kumāro kamena vaḍḍhento soḷasa vassiko hutvā hatthassa tharā sippesu kovido tejobala parakkama sampanno ahosi.",
  "anya-e1202n8:4_4": "Atha kho kākavaṇṇatissa rājā naṇdhimitto-suranimmalo-mahāseno-goṭhayimbaro-theraputtābha- yo-bharaṇo-veḷusumano-khañcadevo-phussadevo-labhiyyavasabhoti",
  "anya-e1202n8:4_5": "ime dasāmahāyodhe puttassa santike ṭhapetvā vāsesi.",
  "anya-e1202n8:5_0": "Tesaṁ uppattikathā mahāvaṁsato gahetabbā rājā dasamahāyodhānaṁ puttassa sakkārasamaṁsakkāraṁ kāresi tissakumāraṁ",
  "anya-e1202n8:5_1": "janapada rakkhanatthāya dīghavāpiyaṁ ṭhapesi athekadivasaṁ gāmiṇī kumāro attano balavāhana sampattiṁ",
  "anya-e1202n8:5_2": "disvā damiḷehi saddhiṁ yujjhassāmīti rañño kathāpesi.",
  "anya-e1202n8:5_3": "Rājā puttaṁ anurakkhanto alaṁ oragaṅganti nivāresi.",
  "anya-e1202n8:5_4": "So yāva tatiyaṁ kathāpesi rājā kujjhitvā hemasaṅkhalikaṁ karotha baṇdhitvā rakkhissāmīti.",
  "anya-e1202n8:5_5": "Abhayo pitu rañño kujjhitvā palāyitvā malayaṁ agamāsi tato paṭṭhāya pitari duṭṭhattā duṭṭhagāmaṇīti paññāto",
  "anya-e1202n8:5_6": "rājā puttānaṁ kalahaṭṭhānaṁ āgamanatthāya yodhehi sapathaṁ kāresi.",
  "anya-e1202n8:6_0": "Atha kākavaṇṇatissa rājā catusaṭṭhivihāre kāretvā catusaṭṭhi saṁvaccharāneva ṭhatvā kālamakāsi tissakumāro",
  "anya-e1202n8:6_1": "pitukālakatabhāvaṁ sutvā dīghavāpito āgantvā pitu sarīrakiccaṁ kāretvā mātaraṁ - kaṇḍula hatthiñca gahetvā",
  "anya-e1202n8:6_2": "bhātu bhayā dīghavāpiṁ agamāsi.",
  "anya-e1202n8:6_3": "Amaccā sannipatitvā taṁ pavattiṁ vatvā duṭṭhagāmaṇitissa santikaṁ pesesuṁ.",
  "anya-e1202n8:6_4": "So taṁ sāsanaṁ sutvā bhuttasālaṁ āgamma bhātu santikaṁ dūte pesetvā tato mahāgāmaṁ āgantvā abhisekaṁ",
  "anya-e1202n8:6_5": "patvā mātaraṁ kaṇḍulahatthiñca pesetūti yāva tatiyaṁ bhātu santikaṁ lekhā pesetvā apesana bhāvaṁ ñatvā",
  "anya-e1202n8:6_6": "yuddhāya nikkhami.",
  "anya-e1202n8:6_7": "Kumāropi yuddhasajjohutvānikkhami.",
  "anya-e1202n8:6_8": "Cuḷaṅgaṇiya piṭṭhiyaṁ dvinnaṁ bhātūnaṁ mahāyuddhaṁ ahosi.",
  "anya-e1202n8:7_0": "Te kira yodhā sapathassa katattā tesaṁ yuddhe sahāyā na bhaviṁsu.",
  "anya-e1202n8:7_1": "Tadā rañño anekasahassa manussā mariṁsu.",
  "anya-e1202n8:7_2": "Rājā parajjitvā tissāmaccaṁ dighatuṇikaṁ vaḷavañca gahetvā palāyi.",
  "anya-e1202n8:7_3": "Kumāro pacchato pacchato anubaṇdhi.",
  "anya-e1202n8:7_4": "Antare bhikkhu pabbataṁ māpesuṁ.",
  "anya-e1202n8:7_5": "Taṁ disvā kumāro bhikkhusaṅghassa kammanti ñatvā nivatti rājā palāyitvā kappaṇdakara nadiyā jalamālatitthaṁ nāma gantvaṁ chātomhiti āha.",
  "anya-e1202n8:7_6": "Amacco suvaṇṇasarake pakkhittabhattā niharitvā adāsi.",
  "anya-e1202n8:8_0": "Rājā kālaṁ sallakkhetvā saṅghassa datvā bhuñjāmiti saṅghassa-amaccassa-vaḷavāya-attano cāti catubhāgaṁ",
  "anya-e1202n8:8_1": "katvā kālā ghosāpesi tadā piyaṅgudipato kuṭumbiyatissatthero nāma āgantvā purato aṭṭhāsi.",
  "anya-e1202n8:8_2": "Rājā theraṁ disvā pasannamānaso saṅghassa ṭhapitabhāgaṁ attano bhāgañca therassa patte pakkhipiṁ amaccopi",
  "anya-e1202n8:8_3": "attano bhāgaṁ pakkhipi vaḷavāpi dātukāmā ahosi.",
  "anya-e1202n8:8_4": "Tassābhippāyaṁ ñatvā amacco tassāpi bhāgaṁ patte pakkhipi.",
  "anya-e1202n8:9_0": "Iti so rājā therassa paripuṇṇa bhattapattaṁ adāsi.",
  "anya-e1202n8:9_1": "Thero pattaṁ gahetvā gantvā gotamattherassa nāma adāsi.",
  "anya-e1202n8:9_2": "So pañcasata bhikkhu bhojetvā puna tato laddhehi bhāgehi pattapūretvā ākāse khipi patto gantvā rañño",
  "anya-e1202n8:9_3": "purato aṭṭhāsi tisso pattaṁ gahetvā rājānaṁ bhojetvā tato sayaṁ bhuñjitvā vaḷavaṁ bhojesi.",
  "anya-e1202n8:9_4": "Tato rājā sannāhaṁ cumbaṭakaṁ katvā pattaṁ vissajjesi.",
  "anya-e1202n8:9_5": "Tato gantvā therassa hatthe patiṭṭhāsi,",
  "anya-e1202n8:9_6": "rājā puna mahāgāmaṁ āgantvā senaṁ saṅkaḍḍivo saṭṭhisahassabalā gahetvā puna bhātarā saddhiṁ yujjhi tadā kumārassa aneka sahassaṁ manussā patiṁsu.",
  "anya-e1202n8:10_0": "Kumāro palāyitvā vihāraṁ pavisitvā mahātherassa gehaṁ pāvisi.",
  "anya-e1202n8:11_0": "Rājā pacchato pacchato anubaṇdhanto vihāraṁ paviṭṭhabhāvaṁ ñatvā nivatti pacchā therā te ubho bhātaro aññamaññaṁ khamāpesuṁ.",
  "anya-e1202n8:11_1": "Tadā rājā sassakammāni kāretuṁ tissakumāraṁ dīghavāpimeva pahiṇitvā sayampi bheraṁ carāpetvā sassakammāni kāresi.",
  "anya-e1202n8:11_2": "Atha mahājanassa saṅgahaṁkatvā kunte dhātuṁ nidhāpetvā balavāhana parivuto tissārāmaṁ gantvā saṅghaṁ",
  "anya-e1202n8:11_3": "vaṇditvā bhante sāsanaṁ jotetuṁ pāragaṅgaṁ gamissāmi sakkāretuṁ amhehi sahagāmino bhikkhu dethāti āha.",
  "anya-e1202n8:12_0": "Saṅgho pañcasatabhikkhu adāsi.",
  "anya-e1202n8:12_1": "Rājā bhikkhusaṅghaṁ gahetvā kaṇḍulahatthimāruyha yodhehi parivuto mahatā balakāyena yuddhāya nikkhamitvā",
  "anya-e1202n8:12_2": "mahiyaṅgaṇaṁ āganantvā tattha damiḷehi saddhiṁ yujjhanto mahiyaṅgaṇe kañcuka thūpaṁ kāresi.",
  "anya-e1202n8:12_3": "Tassa thūpassa vibhāvanatthaṁ ayamānupubbakathā.",
  "anya-e1202n8:13_0": "16.",
  "anya-e1202n8:13_1": "Bhagavā kira bodhite navame māse imaṁ dīpamāgantvā gaṅgātīre tiyojanāyate yojanavitthate mahānāgavanuyyāne",
  "anya-e1202n8:13_2": "yakkhasamāgamaṁ āgantvā tesaṁ yakkhānaṁ uparibhāge mahiyaṅgaṇa thūpassa ṭhāne vehāsayaṁ ṭhito vuṭṭhi",
  "anya-e1202n8:13_3": "vātaṇdhakārādīhi yakkhe santāsetvā tehi abhayaṁ yācito tumhākaṁ abhayaṁ dassāmi tumhe samaggā mayhaṁ",
  "anya-e1202n8:13_4": "nisīdanaṭṭhānaṁ dethāti āha.",
  "anya-e1202n8:14_0": "Yakkhā,",
  "anya-e1202n8:14_1": "mārisa te imaṁ sakaladīpaṁ demi.",
  "anya-e1202n8:14_2": "Abhayaṁ no dehīti āhaṁsu.",
  "anya-e1202n8:14_3": "Tato bhagavā tesaṁ bhayaṁ apanuditvā tehi dinnabhabhūmiyaṁ cammakhaṇḍaṁ pattharitvā tattha nisinno tejokasiṇaṁ",
  "anya-e1202n8:14_4": "samāpajjitvā cammakhaṇḍaṁ samantato jāletvā vaḍḍhesi.",
  "anya-e1202n8:14_5": "Te cammakhaṇḍena abhibhūnā samantato sāgara pariyante rāsibhūtā ahesuṁ bhagavā iddhibalena giridīpaṁ",
  "anya-e1202n8:14_6": "nāma idhānetvā tattha yakkhe pavesetvā dīpaṁ yathāṭṭhāne ṭhapetvā cammakhaṇḍaṁ saṅkhipi tadā devatā samāgamo ahosi.",
  "anya-e1202n8:14_7": "Tasmiṁ samāgame bhagavā dhammaṁ desesi-tadā.",
  "anya-e1202n8:15_0": "“Nekesaṁ pāṇakoṭīnaṁ-dhammābhisamayo ahū,",
  "anya-e1202n8:16_0": "Saraṇesu ca sīlesu-ṭhitā āsuṁ asaṅkhiyā;",
  "anya-e1202n8:17_0": "Sotāpattiphalaṁ patvā-sele sumanakūṭake,",
  "anya-e1202n8:18_0": "Mahāsumana deviṇdo-pūjiyaṁ yāci pūchiyaṁ;",
  "anya-e1202n8:19_0": "Siraṁ parāmasitvāna-nilāmalasiroruhe,",
  "anya-e1202n8:20_0": "Pāṇimatte adā kese tassa pāṇihito jino;",
  "anya-e1202n8:21_0": "So taṁ suvaṇṇicaṅgoṭaṁ-carenādāya satthuno, nisinnaṭṭhāna racite-nānāratanasañcaye.",
  "anya-e1202n8:22_0": "Uccato sattaratane-ṭhapetvāna siroruhe,",
  "anya-e1202n8:23_0": "Taṁ iṇdanīla thūpena-pidahesi namassi ca”;",
  "anya-e1202n8:24_0": "Parinibbute pana bhagavati dhammasenāpati sāri puttattherassa antevāsiko sarabhū nāmeko thero citakato",
  "anya-e1202n8:24_1": "gīvaṭṭhidhātu gahetvā bhikkhu saṅghaparivuto āgantvā tasmiṁyeva cetiye patiṭṭhāpetvā meghavaṇṇapāsāṇehi",
  "anya-e1202n8:24_2": "chādetvā dvādasa hatthubbedhaṁ thūpaṁ kāretvā pakkāmi.",
  "anya-e1202n8:24_3": "Atha devānampiyatissa rañño bhātā cūḷābhayo nāma taṁ abbhutaṁ cetiyaṁ disvā tiṁsahatthubbedhaṁ cetiyaṁ kāresi.",
  "anya-e1202n8:24_4": "Idāni duṭṭhagāmaṇīpi abhayarājā mahiyaṅgaṇaṁ āgantvā tattha damiḷe maddanto asitihatthubbedhaṁ kañcukacetiyaṁ kāretvā pūjamakāsi.",
  "anya-e1202n8:25_0": "Evamaccāyikaṁ kammaṁ-karontāpi guṇākarā, karonti puññaṁ sappaññā-saṁsārabhasa bhīrukāti."
}