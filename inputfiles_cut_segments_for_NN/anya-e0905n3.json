{
  "anya-e0905n3:0_0": "Mahāvaggapāḷi",
  "anya-e0905n3:1_0": "Saṁgāyanassa pucchā vissajjanā",
  "anya-e0905n3:2_0": "Pucchā –",
  "anya-e0905n3:2_1": "ubhato vibhaṅgānantaraṁ āvuso porāṇakehi saṁgītikāramahātherehi kaṁ nāma pāvacanaṁ saṁgītaṁ.",
  "anya-e0905n3:3_0": "Vissajjanā – ubhato vibhaṅgānantaraṁ bhante porāṇakehi saṁgītikāramahātherehi khandhakā saṁgītā.",
  "anya-e0905n3:4_0": "Pucchā – te pana āvuso khandhakā vaggabhedena katividhā.",
  "anya-e0905n3:5_0": "Vissajjanā – te pana bhante khandhakā duvidhā vaggabhedena mahāvaggo cūḷavaggoti.",
  "anya-e0905n3:6_0": "Pucchā – mahāvagge āvuso kati khandhakā pariyāpannā.",
  "anya-e0905n3:7_0": "Vissajjanā –",
  "anya-e0905n3:7_1": "mahāvagge bhante dasakhandhakā pariyāpannā,",
  "anya-e0905n3:7_2": "seyyathidaṁ,",
  "anya-e0905n3:7_3": "mahākhandhako uposathakkhandhako vassūpanāyikakkhandhako pavāraṇākkhandhako cammakkhandhako bhesajjakkhandhako",
  "anya-e0905n3:7_4": "kathinakkhandhako cīvarakkhandhako campeyyakkhandhako kosambakakkhandhakoti.",
  "anya-e0905n3:8_0": "Pucchā – mahākhandhake āvuso bahū kathāyo, katamā tāsaṁ ādikathā.",
  "anya-e0905n3:9_0": "Vissajjanā – mahākhandhake bhante bodhikathā ādi.",
  "anya-e0905n3:10_0": "Mahākhandhaka",
  "anya-e0905n3:11_0": "Mahābodhipucchā",
  "anya-e0905n3:12_0": "Pucchā –",
  "anya-e0905n3:12_1": "tasmātiha āvuso tato paṭṭhāya taṁ pucchissāmi,",
  "anya-e0905n3:12_2": "bhagavā āvuso paṭhamābhisambuddhakāle kattha kīvacīraṁ kenākārena vihāsi.",
  "anya-e0905n3:13_0": "Vissajjanā –",
  "anya-e0905n3:13_1": "bhagavā bhante paṭhamābhisambuddho bodhirukkhamūle sattāhaṁ ekapallaṅkena vihāsi vimuttisukhaṁ paṭisaṁvedī.",
  "anya-e0905n3:14_0": "Pucchā – tadā āvuso bhagavā kīdisaṁ dhammaṁ manasikatvā kīdisaṁ udānaṁ udānesi.",
  "anya-e0905n3:15_0": "Vissajjanā –",
  "anya-e0905n3:15_1": "tadā bhante bhagavā rattiyā paṭhamaṁ yāmaṁ rattiyā majjhimaṁ yāmaṁ rattiyā pacchimaṁ yāmaṁ paṭiccasamuppādaṁ",
  "anya-e0905n3:15_2": "anulomaṁ paṭilomaṁ manasikatvā tīṇi udānāni udānesi.",
  "anya-e0905n3:16_0": "Ajapāla",
  "anya-e0905n3:17_0": "Pucchā – tassa āvuso sattāhassa accayena bhagavā kattha vihāsi.",
  "anya-e0905n3:18_0": "Vissajjanā –",
  "anya-e0905n3:18_1": "tassa bhante sattāhassa accayena bhagavā ajapāla nigrodhamūle vihāsi,",
  "anya-e0905n3:18_2": "sattāhaṁ ekapallaṅkena vihāsi vimuttisukhaṁ paṭisaṁvedī.",
  "anya-e0905n3:19_0": "Mucalindā",
  "anya-e0905n3:20_0": "Pucchā – tassapi āvuso sattāhassa accayena bhagavā kattha vihāsi.",
  "anya-e0905n3:21_0": "Vissajjanā – tassa bhante sattāhassa accayena bhagavā mucalindamūle sattāhaṁ ekapallaṅkena nisīdi.",
  "anya-e0905n3:22_0": "Pucchā – tassapi āvuso sattāhassa accayena bhagavā kattha vihāsi.",
  "anya-e0905n3:23_0": "Vissajjanā –",
  "anya-e0905n3:23_1": "tassapi bhante sattāhassa accayena bhagavā rājāyatanamūle sattāhaṁ ekapallaṅkena nisīdi vimuttisukhaṁ paṭisaṁvedī.",
  "anya-e0905n3:24_0": "Pucchā – tassapi āvuso sattāhassa accayena bhagavā kattha vihāsi.",
  "anya-e0905n3:25_0": "Vissajjanā – tassa bhante sattāhassa accayena bhagavā punadeva ajapālanigrodhamūle vihāsi.",
  "anya-e0905n3:26_0": "Pucchā – tasmiṁ pana āvuso ajapālanigrodhe viharantassa bhagavato kathaṁ cetaso parivitakko udapādi.",
  "anya-e0905n3:27_0": "Vissajjanā –",
  "anya-e0905n3:27_1": "tasmiṁ pana bhante ajapālanigrodhe viharantassa bhagavato rahogatassa paṭisallīnassa dhammagambhīratāpaṭisaṁyutto cetaso parivitakko udapādi.",
  "anya-e0905n3:28_0": "Adhigato kho myāyaṁ dhammo gambhīro duddaso aranubodho santo paṇīto atakkāvacarā nipuṇo paṇḍitavedanīyo.",
  "anya-e0905n3:29_0": "Ālayarāmākho panāyaṁ pajā ālayaratā ālayasammuditā,",
  "anya-e0905n3:30_0": "Sahampati brahmā",
  "anya-e0905n3:31_0": "Pucchā – kathaṁ āvuso tadā dhammadesanāya brahmayācanā ca bhagavato paṭiññāca ahosi.",
  "anya-e0905n3:32_0": "Vissajjanā –",
  "anya-e0905n3:32_1": "desetu bhante bhagavā dhammaṁ,",
  "anya-e0905n3:32_2": "desetu sugato dhammaṁ,",
  "anya-e0905n3:32_3": "santi sattā apparajakkhajātikā assavanatā dhammassa parihāyanti,",
  "anya-e0905n3:32_4": "bhavissanti dhammassa aññātāroti iti bhante brahmuno dhammadesanāya yācanā ahosi,",
  "anya-e0905n3:33_0": "“Apārutā tesaṁ amatassa dvārā,",
  "anya-e0905n3:34_0": "Ye sotavanto pamuñcantu saddhaṁ;",
  "anya-e0905n3:35_0": "Vihiṁsasaññī paguṇaṁ nabhāsiṁ,",
  "anya-e0905n3:36_0": "Dhammaṁ paṇītaṁ manujesu brahme”ti.",
  "anya-e0905n3:37_0": "Evaṁ kho bhante bhagavato dhammadesanāya paṭiññā ca ahosi.",
  "anya-e0905n3:38_0": "Nassati vata loko…",
  "anya-e0905n3:39_0": "Desetu bhante bhagavā dhammaṁ…",
  "anya-e0905n3:40_0": "Apārutā tesaṁ amatassa dvārā,",
  "anya-e0905n3:41_0": "Ye sotavanto pamuñcantu saddhaṁ.",
  "anya-e0905n3:42_0": "Pucchā –",
  "anya-e0905n3:42_1": "evaṁ kho āvuso bhagavā dhammadesanāya paṭiññaṁ katvā paṭhamaṁ dhammaṁ desento kattha kīdisaṁ dhammaṁ kassa desesi.",
  "anya-e0905n3:43_0": "Vissajjanā –",
  "anya-e0905n3:43_1": "bārāṇasiyaṁ bhante isipatane migadāye pañcavaggiya bhikkhupamukhānaṁ brahmagaṇānaṁ dhammacakkapavattanasuttaṁ desesi.",
  "anya-e0905n3:44_0": "Pucchā –",
  "anya-e0905n3:44_1": "tasmiṁ kho pana āvuso dhammacakkapavattanasutte desiyamāne manussaloke kassa dhammābhisamayo ahosi.",
  "anya-e0905n3:45_0": "Vissajjanā – āyasmato bhante koṇḍaññassa dhammābhisamayo ahosi.",
  "anya-e0905n3:46_0": "Pucchā – kathaṁ nu kho āvuso imasmiṁ buddhasāsane paṭhamaṁ pabbajjā ca upasampadā ca ahosi.",
  "anya-e0905n3:47_0": "Vissajjanā – imasmiṁ bhante buddhasāsane paṭhamaṁ ehibhikkhupasampadā ahosi.",
  "anya-e0905n3:48_0": "Labheyyāhaṁ bhante bhagavato santike pabbajaṁ, labheyyaṁ upasampadaṁ.",
  "anya-e0905n3:49_0": "Ehi bhikkhu svākhāto dhammo, cara brahmacariyaṁ sammā dukkhassa antakiriyāya.",
  "anya-e0905n3:50_0": "Pucchā – itaresaṁ pana āvuso catunnaṁ pañcavaggiyānaṁ kadā dhammābhisamayo ahosi.",
  "anya-e0905n3:51_0": "Vissajjanā –",
  "anya-e0905n3:51_1": "pāṭipade bhante divase āyasmato vappassa,",
  "anya-e0905n3:51_2": "dutiye bhante divase āyasmato bhaddiyassa,",
  "anya-e0905n3:51_3": "tatiye bhante divase āyasmato mahānāmassa,",
  "anya-e0905n3:51_4": "catutthe bhante divase āyasmato assajissa dhammābhisamayo ahosi.",
  "anya-e0905n3:52_0": "Pucchā – sabbesampi āvuso tesaṁ pañcavaggiyānaṁ bhikkhūnaṁ kadā arahattapatti hoti.",
  "anya-e0905n3:53_0": "Vissajjanā –",
  "anya-e0905n3:53_1": "sabbesampi bhante tesaṁ pañcavaggiyānaṁ bhikkhūnaṁ pakkhassa pañcamiyaṁ anattalakkhaṇasutte desiyamāne arahattapatti hoti.",
  "anya-e0905n3:54_0": "Pucchā – kadā āvuso bhagavatā bhikkhū tattha tattha cārikaṁ caritvā dhammadesanatthāya pesitā.",
  "anya-e0905n3:55_0": "Vissajjanā –",
  "anya-e0905n3:55_1": "yasappamukhānaṁ bhante catupaññāsa sahāyakānaṁ pabbajitakāle bhagavatā bhikkhū tattha tattha cārikaṁ caritvā dhammadesanatthāya pesitā.",
  "anya-e0905n3:56_0": "Saraṇagamana",
  "anya-e0905n3:57_0": "Pucchā – kadā āvuso bhagavatā tīhi saraṇagamanehi pabbajjūpa sampadā anuññāto ahosi.",
  "anya-e0905n3:58_0": "Vissajjanā –",
  "anya-e0905n3:58_1": "yasappamukhānaṁ bhante catupaññāsāya gihi sahāyakānaṁ pabbajitvā tattha tattha cārikaṁ caritvā dhammadesanatthāya",
  "anya-e0905n3:58_2": "pesitakāle bhagavatā tīhi saraṇagamanehi pabbajjā ca upasampadā ca anuññātā.",
  "anya-e0905n3:59_0": "Anujānāmi bhikkhave tumheva dāni tāsu tāsu disāsu tesu tesu janapadesu pabbājetha upasampādetha.",
  "anya-e0905n3:60_0": "Pucchā – bhagavatā āvuso bhikkhūnaṁ ārāmo paṭiggaṇhituṁ kattha kismiṁ vatthusmiṁ anuññāto.",
  "anya-e0905n3:61_0": "Vissajjanā –",
  "anya-e0905n3:61_1": "bhagavatā bhante bhikkhūnaṁ ārāmaṁ paṭiggaṇhituṁ rājagahe anuññāto,",
  "anya-e0905n3:61_2": "rājā bhante māgadho seniyo bimbisāro buddhappamukhassa bhikkhusaṅghassa veḷuvanaṁ uyyānaṁ adāsi,",
  "anya-e0905n3:61_3": "tasmiṁ bhante vatthusmiṁ anuññāto.",
  "anya-e0905n3:62_0": "Etāhaṁ bhante veḷuvanaṁ uyyānaṁ buddhappamukhassa bhikkhusaṅghassa dammi –",
  "anya-e0905n3:63_0": "Anujānāmi bhikkhave ārāmaṁ.",
  "anya-e0905n3:64_0": "Pucchā – kathañca āvuso dvinnaṁ aggasāvakānaṁ pabbajjūpasampadā ahosi.",
  "anya-e0905n3:65_0": "Vissajjanā – dvinnaṁ bhante aggasāvakānaṁ ehi bhikkhupasampadā ahosi.",
  "anya-e0905n3:66_0": "Vippasannāni kho te āvuso indriyāni.",
  "anya-e0905n3:67_0": "Kaṁsi tvaṁ āvuso uddissa pabbajito.",
  "anya-e0905n3:68_0": "Ko vā te satthā.",
  "anya-e0905n3:69_0": "Kassa vā tvaṁ dhammaṁ rocesi.",
  "anya-e0905n3:70_0": "Atthāvuso mahāsamaṇo sakyaputto sakyakulā pabbajito.",
  "anya-e0905n3:71_0": "Kiṁ vādī panāyasmato satthā kimakkhāyī.",
  "anya-e0905n3:72_0": "Ye dhammā hetuppabhavā, tesaṁ hetuṁ tathāgato;",
  "anya-e0905n3:73_0": "Āha tesañca yo nirodho, evaṁ vādī mahāsamaṇo.",
  "anya-e0905n3:74_0": "Alaṁ āvuso mā agamittha.",
  "anya-e0905n3:75_0": "Ete bhikkhave dve sahāyakā āgacchanti kolito upatisso ca etaṁ me sāvakayugaṁ bhavissati aggaṁ bhaddayugaṁ.",
  "anya-e0905n3:76_0": "Labheyyāma mayaṁ bhante bhagavato santike pabbajjaṁ labheyyāma upasampadaṁ.",
  "anya-e0905n3:77_0": "Etha bhikkhavo svākhāto dhammo, caratha brahmacariyaṁ sammā dukkhassa antakiriyāya.",
  "anya-e0905n3:78_0": "Pucchā – upajjhāyo āvuso gaṇhituṁ bhagavatā kattha anuññāto, kaṁ ārabbha kismiṁ vatthusmiṁ anuññāto.",
  "anya-e0905n3:79_0": "Vissajjanā –",
  "anya-e0905n3:79_1": "rājagahe bhante sambahule bhikkhū ārabbha anuññāto,",
  "anya-e0905n3:79_2": "sambahulā bhante bhikkhū anupajjhāyakā anācariyakā anovadiyamānā ananusāsiyamānā dunnivatthā duppārutā anokappasampannā piṇḍāya cariṁsu,",
  "anya-e0905n3:79_3": "tasmiṁ bhante vatthusmiṁ anuññāto.",
  "anya-e0905n3:80_0": "Pucchā –",
  "anya-e0905n3:80_1": "upajjhāyamhi āvuso na sammāvattantassa dukkaṭaṁ kattha paññattaṁ,",
  "anya-e0905n3:80_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:81_0": "Vissajjanā –",
  "anya-e0905n3:81_1": "rājagahe bhante sambahule saddhivihārike ārabbha paññattaṁ,",
  "anya-e0905n3:81_2": "sambahulā bhante saddhivihārikā upajjhāyamhi na sammāvattiṁsu,",
  "anya-e0905n3:81_3": "tasmiṁ bhante vatthusmiṁ paññattaṁ.",
  "anya-e0905n3:82_0": "Pucchā –",
  "anya-e0905n3:82_1": "kadā āvuso bhagavatā tīhi saraṇagamanehi upasampadaṁ paṭikkhipitvā ñāticatutthena kammena upasampadā anuññātā.",
  "anya-e0905n3:83_0": "Vissajjanā –",
  "anya-e0905n3:83_1": "rādhabrāhmaṇassa bhante pabbajitakāle bhagavatā tīhi saraṇagamanehi upasampadaṁ paṭikkhipitvā ñātticatutthena kammena upasampadā anuññātā.",
  "anya-e0905n3:84_0": "Konu kho bhikkhave tassa brāhmaṇassa adhikāraṁ sarati.",
  "anya-e0905n3:85_0": "Ahaṁ kho bhante tassa brāhmaṇassa adhikāraṁ sarāmi.",
  "anya-e0905n3:86_0": "Sādhu sādhu sāriputta, kataññuno hi sāriputta sappurisā katavedino.",
  "anya-e0905n3:87_0": "Kathāhaṁ bhante taṁ brāhmaṇaṁ upasampādemi.",
  "anya-e0905n3:88_0": "Yāsā bhikkhave mayā tīhi saraṇagamanehi upasampadāanuññātā, taṁ ajjatagge paṭikkhipāmi.",
  "anya-e0905n3:89_0": "Anujānāmi bhikkhave ñātticatutthena kammena upasampādetuṁ.",
  "anya-e0905n3:90_0": "Pucchā –",
  "anya-e0905n3:90_1": "ayācitakaṁ āvuso upasampadāpekkhaṁ upasampādentassa dukkaṭaṁ bhagavatā kattha paññattaṁ,",
  "anya-e0905n3:90_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:91_0": "Vissajjanā –",
  "anya-e0905n3:91_1": "rājagahe bhante aññataraṁ bhikkhuṁ ārabbha paññattaṁ,",
  "anya-e0905n3:91_2": "aññataro bhante bhikkhu upasampannasamanantaraṁ anācāraṁ acari,",
  "anya-e0905n3:91_3": "tasmiṁ bhante vatthusmiṁ paññattaṁ.",
  "anya-e0905n3:92_0": "Pucchā –",
  "anya-e0905n3:92_1": "catunnaṁ āvuso nissayānaṁ ācikkhaṇā bhagavatā kattha anuññātā,",
  "anya-e0905n3:92_2": "kaṁ ārabbha kismiṁ vatthusmiṁ anuññātā.",
  "anya-e0905n3:93_0": "Vissajjanā –",
  "anya-e0905n3:93_1": "rājagahe bhante aññataraṁ bhikkhuṁ ārabbha anuññātā,",
  "anya-e0905n3:93_2": "aññataro bhante bhikkhu udarassa kāraṇā pabbaji,",
  "anya-e0905n3:93_3": "tasmiṁ bhante vatthusmiṁ anuññātā.",
  "anya-e0905n3:94_0": "Ehi dāni āvuso piṇḍāya carissāma.",
  "anya-e0905n3:95_0": "Kathañhi nāma bhikkhu evaṁ svākkhāte dhammavinaye udarassa kāraṇā pabbajissati.",
  "anya-e0905n3:96_0": "Pucchā –",
  "anya-e0905n3:96_1": "ūnadasavassena āvuso upasampādentassa dukkaṭaṁ bhagavatā kattha paññattaṁ,",
  "anya-e0905n3:96_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:97_0": "Vissajjanā –",
  "anya-e0905n3:97_1": "rājagahe bhante āyasmantaṁ upasenaṁ vaṅgantaputtaṁ ārabbha paññattaṁ,",
  "anya-e0905n3:97_2": "āyasmā bhante upaseno vaṅgantaputto ekavasso saddhivihārikaṁ upasampādesi,",
  "anya-e0905n3:97_3": "tasmiṁ bhante vatthusmiṁ paññattaṁ.",
  "anya-e0905n3:98_0": "Pucchā –",
  "anya-e0905n3:98_1": "bālena āvuso abyattena upasampādentassa dukkaṭaṁ bhagavatā kattha paññattaṁ,",
  "anya-e0905n3:98_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:99_0": "Vissajjanā –",
  "anya-e0905n3:99_1": "rājagahe bhante sambahule bhikkhū ārabbha paññattaṁ,",
  "anya-e0905n3:99_2": "sambahulā bhante bhikkhū “dasavassamhā dasavassamhā”ti bālā abyattā upasampādesuṁ,",
  "anya-e0905n3:99_3": "tasmiṁ bhante vatthusmiṁ paññattaṁ.",
  "anya-e0905n3:100_0": "Pucchā – ācariyo āvuso gaṇhituṁ bhagavatā kattha anuññāto, kaṁ ārabbha kismiṁ vatthusmiṁ anuññāto.",
  "anya-e0905n3:101_0": "Vissajjanā –",
  "anya-e0905n3:101_1": "rājagahe bhante sambahule bhikkhū ārabbha anuññāto,",
  "anya-e0905n3:101_2": "sambahulā bhante bhikkhū upajjhāyesu pakkantesupi vibbhantesupi kālaṅkatesupi pakkhasaṅkantesupi anācariyakā",
  "anya-e0905n3:101_3": "anovadiyamānā ananusāsiyamānā dunnivatthā duppārutā anākappasampannā piṇḍāya cariṁsu,",
  "anya-e0905n3:101_4": "tasmiṁ bhante vatthusmiṁ anuññāto.",
  "anya-e0905n3:102_0": "Pucchā –",
  "anya-e0905n3:102_1": "pañcahi āvuso ābādhehi phuṭṭhaṁ pabbājentassa dukkaṭaṁ bhagavatā kattha paññattaṁ,",
  "anya-e0905n3:102_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:103_0": "Vissajjanā –",
  "anya-e0905n3:103_1": "rājagahe bhante sambahule bhikkhū ārabbha paññattaṁ,",
  "anya-e0905n3:103_2": "sambahulā bhante bhikkhū pañcahi ābādhehi phuṭṭhaṁ pabbājesuṁ,",
  "anya-e0905n3:103_3": "tasmiṁ bhante vatthusmiṁ paññattaṁ.",
  "anya-e0905n3:104_0": "Sādhu bhante ayyā pañcahi ābādhehi phuṭṭhaṁ na pabbājeyyuṁ…",
  "anya-e0905n3:105_0": "Pucchā –",
  "anya-e0905n3:105_1": "rājabhaṭaṁ āvuso pabbājentassa dukkaṭaṁ bhagavatā kattha paññattaṁ,",
  "anya-e0905n3:105_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:106_0": "Vissajjanā –",
  "anya-e0905n3:106_1": "rājagahe bhante sambahule bhikkhū ārabbha paññattaṁ,",
  "anya-e0905n3:106_2": "sambahulā bhante bhikkhū rājabhaṭe pabbājesuṁ,",
  "anya-e0905n3:106_3": "tasmiṁ bhante vatthusmiṁ paññattaṁ.",
  "anya-e0905n3:107_0": "Pucchā –",
  "anya-e0905n3:107_1": "dhajabandhaṁ āvuso coraṁ pabbājentassa dukkaṭaṁ bhagavatā kattha paññattaṁ,",
  "anya-e0905n3:107_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:108_0": "Vissajjanā –",
  "anya-e0905n3:108_1": "rājagaheyeva bhante aṅgulimālaṁ coraṁ ārabbha paññattaṁ,",
  "anya-e0905n3:108_2": "aṅgulimālo bhante coro bhikkhūsu pabbajito hoti,",
  "anya-e0905n3:108_3": "tasmiṁ bhante vatthusmiṁ paññattaṁ.",
  "anya-e0905n3:109_0": "Pucchā –",
  "anya-e0905n3:109_1": "kārabhedakaṁ āvuso coraṁ pabbājentassa dukkaṭaṁ bhagavatā kattha paññattaṁ,",
  "anya-e0905n3:109_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:110_0": "Vissajjanā –",
  "anya-e0905n3:110_1": "rājagaheyeva bhante sambahule bhikkhū ārabbha paññattaṁ,",
  "anya-e0905n3:110_2": "sambahulā bhante bhikkhū kārabhedakacoraṁ pabbājesuṁ,",
  "anya-e0905n3:110_3": "tasmiṁ bhante vatthusmiṁ paññattaṁ.",
  "anya-e0905n3:111_0": "Pucchā –",
  "anya-e0905n3:111_1": "iṇāyikaṁ āvuso pabbājentassa dukkaṭaṁ bhagavatā kattha paññattaṁ,",
  "anya-e0905n3:111_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:112_0": "Vissajjanā –",
  "anya-e0905n3:112_1": "rājagaheyeva bhante sambahule bhikkhū ārabbha paññattaṁ,",
  "anya-e0905n3:112_2": "sambahulā bhante bhikkhū iṇāyikaṁ pabbājesuṁ,",
  "anya-e0905n3:112_3": "tasmiṁ bhante vatthusmiṁ paññattaṁ.",
  "anya-e0905n3:113_0": "Pucchā –",
  "anya-e0905n3:113_1": "dāsaṁ āvuso pabbajentassa dukkaṭaṁ bhagavatā kattha paññattaṁ,",
  "anya-e0905n3:113_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:114_0": "Vissajjanā –",
  "anya-e0905n3:114_1": "rājagaheyeva bhante sambahule bhikkhū ārabbha paññattaṁ,",
  "anya-e0905n3:114_2": "sambahulā bhante bhikkhū dāsaṁ pabbājesuṁ,",
  "anya-e0905n3:114_3": "tasmiṁ bhante vatthusmiṁ paññattaṁ.",
  "anya-e0905n3:115_0": "Pucchā –",
  "anya-e0905n3:115_1": "bhaṇḍukammāya āvuso apalokanaṁ bhagavatā kattha anuññātaṁ,",
  "anya-e0905n3:115_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:116_0": "Vissajjanā –",
  "anya-e0905n3:116_1": "rājagaheyeva bhante aññataraṁ kammārabhaṇḍuputtaṁ ārabbha anuññātaṁ aññataro bhante kammārabhaṇḍuputto",
  "anya-e0905n3:116_2": "mātāpitūhi saddhiṁ bhaṇḍitvā bhikkhūsu pabbajito hoti,",
  "anya-e0905n3:116_3": "tasmiṁ bhante vatthusmiṁ anuññātaṁ.",
  "anya-e0905n3:117_0": "Pucchā –",
  "anya-e0905n3:117_1": "ūnavīsativassassa āvuso puggalassa upasampadā bhagavatā kattha paṭikkhittā,",
  "anya-e0905n3:117_2": "kaṁ ārabbha kismiṁ vatthusmiṁ paṭikkhittā.",
  "anya-e0905n3:118_0": "Vissajjanā –",
  "anya-e0905n3:118_1": "rājagahe bhante sambahule bhikkhū ārabbha paṭikkhittā,",
  "anya-e0905n3:118_2": "sambahulā bhante bhikkhū ūnavīsativassaṁ puggalaṁ upasampādesuṁ,",
  "anya-e0905n3:118_3": "tasmiṁ bhante vatthusmiṁ paṭikkhittā.",
  "anya-e0905n3:119_0": "Na bhikkhave jānaṁ ūnavīsativasso puggalo upasampādetabbo, youpasampādeyya, yathādhammo kāretabbo.",
  "anya-e0905n3:120_0": "Pucchā –",
  "anya-e0905n3:120_1": "mātāpitūhi āvuso ananuññātaṁ puttaṁ pabbājentassa dukkaṭaṁ bhagavatā kattha paññattaṁ,",
  "anya-e0905n3:120_2": "kismiṁ vatthusmiṁ paññattaṁ.",
  "anya-e0905n3:121_0": "Vissajjanā –",
  "anya-e0905n3:121_1": "sakkesu bhante paññattaṁ,",
  "anya-e0905n3:121_2": "rājā bhante suddhodano bhagavantaṁ upasaṅkamitvā varaṁ yāci,",
  "anya-e0905n3:121_3": "sādhu bhante ayyāananuññātaṁ mātāpitūhi puttaṁ pabbājeyyunti,",
  "anya-e0905n3:121_4": "tasmiṁ bhante vatthusmiṁ paññattaṁ.",
  "anya-e0905n3:122_0": "Na bhikkhave ananuññāto mātāpitūhi putto pabbājetabbo, yo pabbājeyya, āpattidukkaṭassa.",
  "anya-e0905n3:123_0": "Pucchā –",
  "anya-e0905n3:123_1": "theyyasaṁvāsakassa āvuso upasampadā bhagavatā kattha paṭikkhittā,",
  "anya-e0905n3:123_2": "kaṁ ārabbha kismiṁ vatthusmiṁ paṭikkhittā.",
  "anya-e0905n3:124_0": "Vissajjanā –",
  "anya-e0905n3:124_1": "sāvatthiyaṁ bhante aññataraṁ purāṇakulaputtaṁ ārabbha paṭikkhittā,",
  "anya-e0905n3:124_2": "aññataro bhante purāṇakulaputto khīṇa kolañño sāmaṁ pattacīvaraṁ paṭiyādetvā kesamassuṁ ohāretvā kāsāyāni",
  "anya-e0905n3:124_3": "vatthāni acchādetvā ārāmaṁ gantvā bhikkhūhi saddhiṁ saṁvasi,",
  "anya-e0905n3:124_4": "bhante vatthusmiṁ paṭikkhittā.",
  "anya-e0905n3:125_0": "Pucchā –",
  "anya-e0905n3:125_1": "tiracchānagatassa āvuso upasampadā bhagavatā kattha paṭikkhittā,",
  "anya-e0905n3:125_2": "kaṁ ārabbha kismiṁ vatthusmiṁ paṭikkhittā.",
  "anya-e0905n3:126_0": "Vissajjanā –",
  "anya-e0905n3:126_1": "sāvatthiyaṁ bhante aññataraṁ nāgaṁ ārabbha paṭikkhittā,",
  "anya-e0905n3:126_2": "aññataro bhante nāgo māṇavakavaṇṇena bhikkhū upasaṅkamitvā pabbajjaṁ yāci,",
  "anya-e0905n3:126_3": "taṁ bhikkhū pabbājesuṁ upasampādesuṁ,",
  "anya-e0905n3:126_4": "tasmiṁ bhante vatthusmiṁ paṭikkhittā.",
  "anya-e0905n3:127_0": "Pucchā –",
  "anya-e0905n3:127_1": "mātughātakassa ca āvuso pitughātakassa ca upasampadā bhagavatā kattha paṭikkhittā,",
  "anya-e0905n3:127_2": "kaṁ ārabbha kismiṁ vatthusmiṁ paṭikkhittā.",
  "anya-e0905n3:128_0": "Vissajjanā –",
  "anya-e0905n3:128_1": "sāvatthiyaṁyeva bhante aññataraṁ māṇavakaṁ ārabbha paṭikkhittā,",
  "anya-e0905n3:128_2": "aññataro ca bhante māṇavako aññataro ca māṇavako mātaraṁ jīvitā voropesi pitaraṁ jīvitā voropesi,",
  "anya-e0905n3:128_3": "tasmiṁ bhante vatthusmiṁ paṭikkhittā.",
  "anya-e0905n3:129_0": "Mātughātako bhikkhave anupasampanno naupasampādetabbo,",
  "anya-e0905n3:129_1": "upasampanno nāsetabbo,",
  "anya-e0905n3:129_2": "pitughātako bhikkhave anupasampanno naupasampādetabbo,",
  "anya-e0905n3:129_3": "upasampanno nāsetabbo.",
  "anya-e0905n3:130_0": "Pucchā –",
  "anya-e0905n3:130_1": "apattacīvarakaṁ vā āvuso yācitapattacīvarakaṁ vā upasampādentassa dukkaṭaṁ bhagavatā kattha paññattaṁ,",
  "anya-e0905n3:130_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:131_0": "Vissajjanā –",
  "anya-e0905n3:131_1": "sāvatthiyaṁ bhante sambahule bhikkhū ārabbha paññattaṁ,",
  "anya-e0905n3:131_2": "sambahulā bhante bhikkhū apattacīvarakaṁ upasampādesuṁ,",
  "anya-e0905n3:131_3": "yācitakena pattacīvarena upasampādesuṁ,",
  "anya-e0905n3:131_4": "tasmiṁ bhante vatthusmiṁ paññattaṁ.",
  "anya-e0905n3:132_0": "Pucchā – upasampadaṁ pucchissaṁ, sanidānaṁ sauddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:133_0": "Vissajjanā – upasampadaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante dve āpattiyo.",
  "anya-e0905n3:134_0": "2. Uposathakkhandhaka",
  "anya-e0905n3:135_0": "Pucchā –",
  "anya-e0905n3:135_1": "cātuddase ca āvuso pannarase ca pakkhassa ca aṭṭhamiyā sannipatitvā dhammaṁ bhāsituṁ bhagavatā kattha anuññātaṁ,",
  "anya-e0905n3:135_2": "kismiṁ vatthusmiṁ anuññātaṁ.",
  "anya-e0905n3:136_0": "Vissajjanā –",
  "anya-e0905n3:136_1": "rājagahe bhante sambahule bhikkhū ārabbha anuññātā,",
  "anya-e0905n3:136_2": "sambahulā bhante bhikkhū cātuddesa pannarase aṭṭhamiyā ca pakkhassa sannipatitvā tuṇhī nisīdiṁsu,",
  "anya-e0905n3:136_3": "tasmiṁ bhante vatthusmiṁ anuññātā.",
  "anya-e0905n3:137_0": "Anujānāmi bhikkhave cātuddase pannarase aṭṭhamiyā ca pakkhassa sannipatituṁ.",
  "anya-e0905n3:138_0": "Nanu nāma sannipatitehi dhammo bhāsitabbo.",
  "anya-e0905n3:139_0": "Pucchā – kadā āvuso bhikkhūnaṁ pātimokkhuddeso bhagavatā anuññāto.",
  "anya-e0905n3:140_0": "Vissajjanā –",
  "anya-e0905n3:140_1": "yadā bhante bhagavato rahogatassa paṭisallīnassa evaṁ cetaso parivitakko udapādi “yaṁnūnāhaṁ yāni mayā bhikkhūnaṁ paññattāni sikkhāpadāni,",
  "anya-e0905n3:140_2": "tāni nesaṁ pātimokkhuddesaṁ anujāneyyaṁ,",
  "anya-e0905n3:140_3": "so nesaṁ bhavissati uposathakamma”nti tadā bhante bhagavatā bhikkhūnaṁ pātimokkhuddeso anuññāto.",
  "anya-e0905n3:141_0": "Pucchā – sīmaṁ āvuso sammanituṁ bhagavatā kattha anuññātaṁ, kismiñca vatthusmiṁ anuññātaṁ.",
  "anya-e0905n3:142_0": "Vissajjanā –",
  "anya-e0905n3:142_1": "rājagahe bhante anuññātaṁ,",
  "anya-e0905n3:142_2": "rājagahe bhante bhagavati viharati bhikkhūnaṁ etadahosi “bhagavatā paññattaṁ ettāvatā sāmaggī,",
  "anya-e0905n3:142_3": "yāvatā ekāvāsoti kittāvatānukho ekāvāso hotī”ti,",
  "anya-e0905n3:142_4": "tasmiṁ bhante vatthusmiṁ anuññātaṁ.",
  "anya-e0905n3:143_0": "Pucchā – kati āvuso uposathā divasavasena ca kārakapuggalavasena ca kātabbākāravasena ca.",
  "anya-e0905n3:144_0": "Vissajjanā –",
  "anya-e0905n3:144_1": "divasavasena bhante tayo uposathā,",
  "anya-e0905n3:144_2": "puggalavasena ca bhante tayo uposathā,",
  "anya-e0905n3:144_3": "kātabbākāravasena ca bhante tayo uposathā.",
  "anya-e0905n3:145_0": "Pucchā –",
  "anya-e0905n3:145_1": "kati āvuso uposathakammāni tesu ca kīdisaṁ uposathakammaṁ bhagavatā anuññātaṁ,",
  "anya-e0905n3:145_2": "kīdisaṁ ananuññātaṁ.",
  "anya-e0905n3:146_0": "Vissajjanā –",
  "anya-e0905n3:146_1": "cattārimāni bhante uposathakammāni,",
  "anya-e0905n3:146_2": "adhammena vaggaṁ uposathakammaṁ,",
  "anya-e0905n3:146_3": "adhammena samaggaṁ uposathakammaṁ,",
  "anya-e0905n3:146_4": "dhammena vaggaṁ uposathakammaṁ,",
  "anya-e0905n3:146_5": "dhammena samaggaṁ uposathakammaṁ.",
  "anya-e0905n3:146_6": "Tatra bhante yadidaṁ adhammena vaggaṁ uposathakammaṁ,",
  "anya-e0905n3:146_7": "adhammena samaggaṁ uposathakammaṁ dhammena vaggaṁ uposathakammaṁ,",
  "anya-e0905n3:146_8": "evarūpaṁ bhante uposathakammaṁ ananuññātaṁ,",
  "anya-e0905n3:146_9": "tatra bhante yadidaṁ dhammena samaggaṁ uposathakammaṁ,",
  "anya-e0905n3:146_10": "evarūpaṁ bhante uposathakammaṁ anuññātaṁ.",
  "anya-e0905n3:147_0": "Pucchā – uposathaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:148_0": "Vissajjanā – uposathaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante tisso āpattiyo.",
  "anya-e0905n3:149_0": "3. Vassupanāyikakkhandhaka",
  "anya-e0905n3:150_0": "Pucchā – vassūpanāyikaṁ āvuso bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n3:151_0": "Vissajjanā –",
  "anya-e0905n3:151_1": "rājagahe bhante sambahulā bhikkhū ārabbha paññattaṁ,",
  "anya-e0905n3:151_2": "sambahulā bhante bhikkhū hemantampi gimhampi vassampi cārikaṁ cariṁsu,",
  "anya-e0905n3:151_3": "tasmiṁ bhante vatthusmiṁ paññattaṁ.",
  "anya-e0905n3:152_0": "Pucchā – katipanāvuso vassūpanāyikā bhagavatā anuññātā.",
  "anya-e0905n3:153_0": "Vissajjanā –",
  "anya-e0905n3:153_1": "dvemā bhante vassūpanāyikā bhagavatā anuññātā purimikā pacchimikā,",
  "anya-e0905n3:153_2": "aparajjugatāya bhante āsaḷhiyā purimikā upagantabbā,",
  "anya-e0905n3:153_3": "māsagatāya bhante āsaḷhiyā pacchimikā upagantabbā,",
  "anya-e0905n3:153_4": "imā kho bhante dve vassūpanāyikā bhagavatā anuññātā.",
  "anya-e0905n3:154_0": "Pucchā –",
  "anya-e0905n3:154_1": "vassaṁ āvuso upagantvā purimaṁ vā temāsaṁ pacchimaṁ vā temāsaṁ avasitvā cārikaṁ pakkamantassa dukkaṭaṁ kattha paññattaṁ,",
  "anya-e0905n3:154_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:155_0": "Vissajjanā –",
  "anya-e0905n3:155_1": "rājagahe bhante chabbaggiye bhikkhū ārabbha paññattaṁ,",
  "anya-e0905n3:155_2": "chabbaggiyā bhante bhikkhū vassaṁ upagantvā antarā vassaṁ cārikaṁ pakkamiṁsu,",
  "anya-e0905n3:155_3": "tasmiṁ bhante vatthusmiṁ paññattaṁ.",
  "anya-e0905n3:156_0": "Pucchā –",
  "anya-e0905n3:156_1": "sattāha karaṇīyena āvuso pahite gantuṁ bhagavatā kattha anuññātaṁ,",
  "anya-e0905n3:156_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:157_0": "Vissajjanā –",
  "anya-e0905n3:157_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n3:157_2": "sambahulā bhante bhikkhū udenena upāsakena pahite na gacchiṁsu,",
  "anya-e0905n3:157_3": "tasmiṁ bhante vatthusmiṁ anuññātaṁ.",
  "anya-e0905n3:158_0": "Pucchā –",
  "anya-e0905n3:158_1": "sattāhakaraṇīyena āvuso sattannaṁ apahitepi gantuṁ bhagavatā kattha anuññātaṁ,",
  "anya-e0905n3:158_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:159_0": "Vissajjanā – sāvatthiyaṁ bhante aññatarassa bhikkhuno mātugilāna vatthusmiṁ anuññātaṁ.",
  "anya-e0905n3:160_0": "Anujānāmi bhikkhave sattannaṁ sattāhakaraṇīyena apahitepi gantuṁ, pageva pahite.",
  "anya-e0905n3:161_0": "Pucchā –",
  "anya-e0905n3:161_1": "kismiṁci āvuso antarāye sati antovassaṁ pakkamituṁ bhagavatā kattha anuññātaṁ,",
  "anya-e0905n3:161_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:162_0": "Vissajjanā –",
  "anya-e0905n3:162_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n3:162_2": "sambahulā bhante bhikkhū kosalesu janapadesu vassaṁ upagacchiṁsu,",
  "anya-e0905n3:162_3": "te vassūpagatā vāḷehi ubbāḷhā ahesuṁ,",
  "anya-e0905n3:162_4": "tasmiṁ bhante vatthusmiṁ anuññātaṁ.",
  "anya-e0905n3:163_0": "Pucchā –",
  "anya-e0905n3:163_1": "rukkha susire vā āvuso rukkhaviṭabhiyā vā ajjhokāse vā vassaṁ upagacchantassa dukkaṭaṁ bhagavatā kattha paññattaṁ,",
  "anya-e0905n3:163_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:164_0": "Vissajjanā –",
  "anya-e0905n3:164_1": "sāvatthiyaṁ bhante sambahule bhikkhū ārabbha paññattaṁ,",
  "anya-e0905n3:164_2": "sambahulā bhante bhikkhū rukkhasusirepi rukkhaviṭabhiyāpi ajjhokāsepi vassaṁ upagacchiṁsu,",
  "anya-e0905n3:164_3": "tasmiṁ bhante vatthusmiṁ paññattaṁ.",
  "anya-e0905n3:165_0": "Pucchā –",
  "anya-e0905n3:165_1": "asenāsanikena āvuso vassaṁ upagacchantassa dukkaṭaṁ bhagavatā kattha paññattaṁ,",
  "anya-e0905n3:165_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:166_0": "Vissajjanā –",
  "anya-e0905n3:166_1": "tasmiṁyeva bhante sāvatthiyaṁ sambahule bhikkhū ārabbha paññattaṁ,",
  "anya-e0905n3:166_2": "sambahulā bhante bhikkhū asenāsanikā vassaṁ upagacchiṁsu,",
  "anya-e0905n3:166_3": "tasmiṁ bhante vatthusmiṁ paññattaṁ.",
  "anya-e0905n3:167_0": "Pucchā –",
  "anya-e0905n3:167_1": "chavakuṭikāya vā āvuso chatte vā cāṭiyā vā vassaṁ upagacchantassa dukkaṭaṁ bhagavatā kattha paññattaṁ,",
  "anya-e0905n3:167_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:168_0": "Vissajjanā –",
  "anya-e0905n3:168_1": "sāvatthiyaṁyeva bhante sambahule bhikkhū ārabbha paññattaṁ,",
  "anya-e0905n3:168_2": "sambahulā bhante bhikkhū chavakuṭikāyapi chattepi cāṭiyāpi vassaṁ upagacchiṁsu,",
  "anya-e0905n3:168_3": "tasmiṁ bhante vatthusmiṁ paññattaṁ.",
  "anya-e0905n3:169_0": "Pucchā –",
  "anya-e0905n3:169_1": "paṭissavaṁ āvuso visaṁ vādentassa dukkaṭaṁ bhagavatā kattha paññattaṁ,",
  "anya-e0905n3:169_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:170_0": "Vissajjanā –",
  "anya-e0905n3:170_1": "sāvatthiyaṁ bhante āyasmantaṁ upanandaṁ sakyaputtaṁ ārabbha paññattaṁ,",
  "anya-e0905n3:170_2": "āyasmā bhante upanando sakyaputto rañño pasenadissa kosalassa vassaṁ vāsaṁ paṭissuṇitvā visaṁvādesi,",
  "anya-e0905n3:170_3": "tasmiṁ bhante vatthusmiṁ paññattaṁ.",
  "anya-e0905n3:171_0": "Pucchā – vassūpanāyikaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:172_0": "Vissajjanā –",
  "anya-e0905n3:172_1": "vassūpanāyikaṁ vissajjissaṁ,",
  "anya-e0905n3:172_2": "sanidānaṁ saniddesaṁ.",
  "anya-e0905n3:172_3": "Samukkaṭṭhapadānaṁ bhante ekā āpatti.",
  "anya-e0905n3:173_0": "4. Pavāraṇākkhandhaka",
  "anya-e0905n3:174_0": "Pucchā –",
  "anya-e0905n3:174_1": "vassaṁ vuṭṭhānaṁ āvuso bhikkhūnaṁ tīhi ṭhānehi pavārituṁ bhagavatā kattha paññattaṁ,",
  "anya-e0905n3:174_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:175_0": "Vissajjanā –",
  "anya-e0905n3:175_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n3:175_2": "sambahulā bhante bhikkhū sandiṭṭhā sambhattā antovassaṁ neva ālapiṁsu na sallapiṁsu,",
  "anya-e0905n3:175_3": "tasmiṁ bhante vatthusmiṁ anuññātaṁ.",
  "anya-e0905n3:176_0": "Anujānāmi bhikkhave vassaṁ vuṭṭhānaṁ bhikkhūnaṁ tīhi ṭhānehi pavāretuṁ,",
  "anya-e0905n3:176_1": "diṭṭheva vā sutena vā parisaṅkāya vā.",
  "anya-e0905n3:177_0": "Pucchā – kati āvuso pavāraṇā divasavasena ca puggalavasena ca kātabbākāravasena ca.",
  "anya-e0905n3:178_0": "Vissajjanā – divasavasena bhante tisso pavāraṇā, tathā puggalavasena kātabbākāravasenaca.",
  "anya-e0905n3:179_0": "Pucchā –",
  "anya-e0905n3:179_1": "katīnaṁ āvuso saṅghe pavāretuṁ bhagavatā anuññātaṁ,",
  "anya-e0905n3:179_2": "katīnaṁ panāvuso aññamaññaṁ pavāretuṁ bhagavatā anuññātaṁ.",
  "anya-e0905n3:180_0": "Vissajjanā –",
  "anya-e0905n3:180_1": "pañcannaṁ bhante bhikkhūnaṁ saṅghe pavāretuṁ bhagavatā anuññātaṁ,",
  "anya-e0905n3:180_2": "catunnaṁ vā bhante tiṇṇaṁ vā dvinnaṁ vā aññamaññaṁ pavāretuṁ anuññātaṁ.",
  "anya-e0905n3:181_0": "Pucchā – ekena panāvuso vassaṁvuṭṭhena bhikkhunā kathaṁ paṭipajjitabbanti bhagavatā anuññātaṁ.",
  "anya-e0905n3:182_0": "Vissajjanā – ekena pana bhante bhikkhunā “ajja me pavāraṇā”ti adhiṭṭhātabbanti bhagavatā anuññātaṁ.",
  "anya-e0905n3:183_0": "Pucchā – pavāraṇaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:184_0": "Vissajjanā – pavāraṇaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante tisso āpattiyo.",
  "anya-e0905n3:185_0": "5. Cammakkhandhaka",
  "anya-e0905n3:186_0": "Soṇamathera vatthu",
  "anya-e0905n3:187_0": "Pucchā – upāhanaṁ āvuso bhagavatā kattha anuññātaṁ, kaṁ ārabbha kismiṁ vatthusmiṁ anuññātaṁ.",
  "anya-e0905n3:188_0": "Vissajjanā –",
  "anya-e0905n3:188_1": "rājagahe bhante āyasmantaṁ soṇaṁ ārabbha anuññātaṁ,",
  "anya-e0905n3:188_2": "āyasmato bhante soṇassa accāraddhavīriyassa caṅkamato pādā bhijjiṁsu,",
  "anya-e0905n3:188_3": "caṅkamo lohitena phuṭo ahosi,",
  "anya-e0905n3:188_4": "tasmiṁ bhante vatthusmiṁ anuññātaṁ.",
  "anya-e0905n3:189_0": "Pucchā –",
  "anya-e0905n3:189_1": "sabbanīlikā vā āvuso sabbapītikā vā sabbalohitikā vā sabbamañjiṭṭhikā vā sabbakaṇhā vā sabbamahāraṅgarattā",
  "anya-e0905n3:189_2": "vā sabbamahānāmarattā vā upāhanāyo dhārentassa dukkaṭaṁ bhagavatā kattha kaṁ ārabbha kismiṁ vatthusmiṁ",
  "anya-e0905n3:189_3": "paññattaṁ.",
  "anya-e0905n3:190_0": "Vissajjanā –",
  "anya-e0905n3:190_1": "rājagahe bhante chabbaggiye bhikkhū ārabbha paññattaṁ,",
  "anya-e0905n3:190_2": "chabbaggiyā bhante bhikkhū sabbanīlikāyo upāhanāyo dhāresuṁ,",
  "anya-e0905n3:190_3": "sabbapītikāyo sabbalohitikāyo sabbamañjiṭṭhikāyo sabbakaṇhāyo sabbamahāraṅgarattā sabbamahānāmarattāyopi upāhanāyo dhāresuṁ,",
  "anya-e0905n3:190_4": "tasmiṁ bhante vatthusmiṁ paññattaṁ.",
  "anya-e0905n3:191_0": "Pucchā –",
  "anya-e0905n3:191_1": "khallakabandhā vā āvuso puṭabandhā vā pāliguṇṭhimā vā tūlapuṇṇikā vā tittirapattikā vā meṇḍavisāṇavaddhikā",
  "anya-e0905n3:191_2": "vā ajavisāṇavaddhikā vā vicchikāḷikā vā morapiñcha parisibbikā vā citrā vā upāhanāyo dhārentassa dukkaṭaṁ",
  "anya-e0905n3:191_3": "bhagavatā kattha paññattaṁ,",
  "anya-e0905n3:191_4": "kaṁ ārabbha kismiṁ vatthusmiṁ paññattaṁ.",
  "anya-e0905n3:192_0": "Vissajjanā –",
  "anya-e0905n3:192_1": "rājagahe bhante chabbaggiye bhikkhū ārabbha paññattaṁ,",
  "anya-e0905n3:192_2": "chabbaggiyā bhante bhikkhū khallakabandhā upāhanāyopi dhāresuṁ,",
  "anya-e0905n3:192_3": "puṭabandhā upāhanāyopi dhāresuṁ,",
  "anya-e0905n3:192_4": "pāliguṇṭhimā upāhanāyopi dhāresuṁ,",
  "anya-e0905n3:192_5": "tūlapuṇṇikā upāhanāyopi dhāresuṁ,",
  "anya-e0905n3:192_6": "tittirapattikā upāhanāyopi dhāresuṁ,",
  "anya-e0905n3:192_7": "meṇḍavisāṇavaddhikā upāhanāyopi dhāresuṁ,",
  "anya-e0905n3:192_8": "ajavisāṇavaddhikā upāhanāyopi dhāresuṁ,",
  "anya-e0905n3:192_9": "vicchikāḷikā upāhanāyopi dhāresuṁ,",
  "anya-e0905n3:192_10": "morapiñcha parisibbitā upāhanāyo dhāresuṁ,",
  "anya-e0905n3:192_11": "citrā upāhanāyopi dhāresuṁ,",
  "anya-e0905n3:192_12": "tasmiṁ bhante vatthusmiṁ paññattaṁ.",
  "anya-e0905n3:193_0": "Pucchā –",
  "anya-e0905n3:193_1": "kaṭṭhapādukāyo āvuso dhārentassa dukkaṭaṁ bhagavatā kattha kaṁ ārabbha kismiṁ vatthusmiṁ paññattaṁ.",
  "anya-e0905n3:194_0": "Vissajjanā –",
  "anya-e0905n3:194_1": "rājagahe bhante chabbaggīyeva bhikkhū ārabbha paññattaṁ,",
  "anya-e0905n3:194_2": "chabbaggiyā bhante bhikkhū rattiyā paccūsasamayaṁ paccuṭṭhāya kaṭṭhapādukāyo abhiruhitvā ajjhokāse caṅkamanti",
  "anya-e0905n3:194_3": "uccāsaddā mahāsaddā khaṭakhaṭasaddā anekavihitaṁ tiracchānakathaṁ kathentā,",
  "anya-e0905n3:194_4": "tasmiṁ bhante vatthusmiṁ paññattaṁ.",
  "anya-e0905n3:195_0": "Pucchā –",
  "anya-e0905n3:195_1": "yānena āvuso yāyantassa dukkaṭaṁ bhagavatā kattha paññattaṁ,",
  "anya-e0905n3:195_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:196_0": "Vissajjanā –",
  "anya-e0905n3:196_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n3:196_2": "chabbaggiyā bhante bhikkhū yānena yāyiṁsu,",
  "anya-e0905n3:196_3": "tasmiṁ bhante vatthusmiṁ paññattaṁ.",
  "anya-e0905n3:197_0": "Pucchā – gilānassa āvuso yānaṁ bhagavatā kattha anuññātaṁ, kaṁ ārabbha kismiṁ vatthusmiṁ anuññātaṁ.",
  "anya-e0905n3:198_0": "Vissajjanā –",
  "anya-e0905n3:198_1": "sāvatthiyaṁ bhante aññataraṁ gilānaṁ bhikkhuṁ ārabbha anuññātaṁ,",
  "anya-e0905n3:198_2": "aññataro bhante bhikkhu kosalesu janapade sāvatthiṁ gacchanto bhagavantaṁ dassanāya antarāmagge gilāno kukkuccāyanto yānaṁ nābhiruhi,",
  "anya-e0905n3:198_3": "tasmiṁ bhante vatthusmiṁ anuññātaṁ.",
  "anya-e0905n3:199_0": "Pucchā –",
  "anya-e0905n3:199_1": "uccāsayanamahāsayanāni āvuso dhārentassa dukkaṭaṁ bhagavatā kattha paññattaṁ,",
  "anya-e0905n3:199_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:200_0": "Vissajjanā –",
  "anya-e0905n3:200_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n3:200_2": "chabbaggiyā bhante bhikkhū uccāsayanamahāsayanāni dhāresuṁ,",
  "anya-e0905n3:200_3": "tasmiṁ bhante vatthusmiṁ paññattaṁ.",
  "anya-e0905n3:201_0": "Pucchā –",
  "anya-e0905n3:201_1": "gocammāni āvuso dhārentassa dukkaṭaṁ bhagavatā kattha paññattaṁ,",
  "anya-e0905n3:201_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:202_0": "Vissajjanā –",
  "anya-e0905n3:202_1": "sāvatthiyaṁ bhante aññataraṁ pāpabhikkhuṁ ārabbha paññattaṁ,",
  "anya-e0905n3:202_2": "aññataro bhante bhikkhu pāṇātipāte samādapesi,",
  "anya-e0905n3:202_3": "tasmiṁ bhante vatthusmiṁ paññattaṁ.",
  "anya-e0905n3:203_0": "Pucchā –",
  "anya-e0905n3:203_1": "paccantimesu āvuso janapadesu vinayadharapañcamena gaṇena upasampadā ca guṇaṅguṇūpahanañca dhuvanahānañca",
  "anya-e0905n3:203_2": "cammāni attharaṇāni ca nissīmagatānaṁ cīvaradānañcāti imāni pañca bhagavatā kattha anuññātāni,",
  "anya-e0905n3:203_3": "kaṁ ārabbha kismiṁ vatthusmiṁ anuññātāni.",
  "anya-e0905n3:204_0": "Vissajjanā –",
  "anya-e0905n3:204_1": "sāvatthiyaṁ bhante āyasmantaṁ soṇaṁ kuṭikaṇṇaṁ ārabbha anuññātā,",
  "anya-e0905n3:204_2": "āyasmā bhante soṇo kuṭikaṇṇo etāni pañcavatthūni āyasmato mahākaccānassa vacanena bhagavantaṁ yāci,",
  "anya-e0905n3:204_3": "tasmiṁ bhante vatthusmiṁ anuññātā.",
  "anya-e0905n3:205_0": "Pucchā – cammasaññuttaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:206_0": "Vissajjanā –",
  "anya-e0905n3:206_1": "cammasaññuttaṁ vissajjissaṁ,",
  "anya-e0905n3:206_2": "sanidānaṁ saniddesaṁ.",
  "anya-e0905n3:206_3": "Samukkaṭṭhapadānaṁ bhante tisso āpattiyo.",
  "anya-e0905n3:207_0": "6. Bhesajjakkhandhaka",
  "anya-e0905n3:208_0": "Pucchā –",
  "anya-e0905n3:208_1": "pañca āvuso bhesajjāni paṭiggahetvā kālepi vikālepi paribhuñjituṁ bhagavatā kattha anuññātaṁ,",
  "anya-e0905n3:208_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:209_0": "Vissajjanā –",
  "anya-e0905n3:209_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n3:209_2": "sambahulānaṁ bhante bhikkhūnaṁ sāradikena ābādhena puṭṭhānaṁ yāgupi na sammā pariṇāmaṁ gacchi,",
  "anya-e0905n3:209_3": "bhattampi bhuttaṁ na sammā pariṇāmaṁ gacchi,",
  "anya-e0905n3:209_4": "te tena kisā ahesuṁ lūkhā dubbaṇṇā uppaṇḍuppaṇḍukajātā dhamanisanthatagattā,",
  "anya-e0905n3:209_5": "tasmiṁ bhante vatthusmiṁ anuññātaṁ.",
  "anya-e0905n3:210_0": "Pucchā –",
  "anya-e0905n3:210_1": "mūlādibhesajjāni āvuso bhagavatā kattha anuññātāni,",
  "anya-e0905n3:210_2": "kaṁ ārabbha kismiṁ vatthusmiṁ anuññātāni.",
  "anya-e0905n3:211_0": "Vissajjanā –",
  "anya-e0905n3:211_1": "sāvatthiyaṁ bhante sambahule gilāne bhikkhū ārabbha anuññātāni,",
  "anya-e0905n3:211_2": "sambahulānaṁ gilānānaṁ bhikkhūnaṁ mūlehi bhesajjehi attho ahosi,",
  "anya-e0905n3:211_3": "tasmiṁ bhante vatthusmiṁ anuññātāni.",
  "anya-e0905n3:212_0": "Pucchā –",
  "anya-e0905n3:212_1": "antovuṭṭhaṁvā āvuso antopakkaṁ vā sāmaṁpakkaṁ vā paribhuñjantassa dukkaṭaṁ bhagavatā kattha paññattaṁ,",
  "anya-e0905n3:212_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:213_0": "Vissajjanā –",
  "anya-e0905n3:213_1": "rājagahe bhante āyasmantaṁ ānandaṁ ārabbha paññattaṁ,",
  "anya-e0905n3:213_2": "āyasmā bhante ānando sāmaṁ tilampi taṇḍulampi muggampi viññāpetvā anto vāsetvā anto sāmaṁ paci,",
  "anya-e0905n3:213_3": "tasmiṁ bhante vatthusmiṁ paññattaṁ.",
  "anya-e0905n3:214_0": "Suppiyā vatthu",
  "anya-e0905n3:215_0": "Pucchā –",
  "anya-e0905n3:215_1": "manussamaṁsaṁ āvuso paribhuñjantassa thullaccayañca appaṭivekkhitvā maṁsaṁ paribhuñjantassa dukkaṭañca bhagavatā kattha paññattaṁ,",
  "anya-e0905n3:215_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:216_0": "Vissajjanā –",
  "anya-e0905n3:216_1": "bārāṇasiyaṁ bhante aññataraṁ bhikkhuṁ ārabbha paññattaṁ,",
  "anya-e0905n3:216_2": "aññataro bhante bhikkhu appaṭivekkhitvā manussamaṁsaṁ bhuñji,",
  "anya-e0905n3:216_3": "tasmiṁ bhante vatthusmiṁ paññattaṁ.",
  "anya-e0905n3:217_0": "Na bhikkhave manussamaṁsaṁ paribhuñjitabbaṁ,",
  "anya-e0905n3:217_1": "yo paribhuñjeyya,",
  "anya-e0905n3:217_2": "āpatti thullaccayassa,",
  "anya-e0905n3:217_3": "na ca bhikkhave appaṭivekkhitvā maṁsaṁ paribhuñjitabbaṁ,",
  "anya-e0905n3:217_4": "yo paribhuñjeyya āpatti dukkaṭassa.",
  "anya-e0905n3:218_0": "Pucchā –",
  "anya-e0905n3:218_1": "hatthimaṁsaṁ vā āvuso assamaṁsaṁ vā paribhuñjantassa dukkaṭaṁ bhagavatā kattha paññattaṁ,",
  "anya-e0905n3:218_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:219_0": "Vissajjanā –",
  "anya-e0905n3:219_1": "bārāṇasiyaṁ bhante sambahule bhikkhū ārabbha paññattaṁ,",
  "anya-e0905n3:219_2": "sambahulā bhante bhikkhū hatthimaṁsampi assamaṁsampi paribhuñjiṁsu,",
  "anya-e0905n3:219_3": "tasmiṁ bhante vatthusmiṁ paññattaṁ.",
  "anya-e0905n3:220_0": "Pucchā –",
  "anya-e0905n3:220_1": "sunakkhamaṁsaṁ vā āvuso ahimaṁsaṁ vā bhuñjantassa dukkaṭaṁ bhagavatā kattha paññattaṁ,",
  "anya-e0905n3:220_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:221_0": "Vissajjanā –",
  "anya-e0905n3:221_1": "bārāṇasiyaṁ bhante sambahule bhikkhū ārabbha paññattaṁ,",
  "anya-e0905n3:221_2": "sambahulā bhante bhikkhū sunakkhamaṁsampi ahimaṁsampi paribhuñjiṁsu,",
  "anya-e0905n3:221_3": "tasmiṁ bhante vatthusmiṁ paññattaṁ.",
  "anya-e0905n3:222_0": "Pucchā –",
  "anya-e0905n3:222_1": "sīhamaṁsaṁ vā āvuso byagghamaṁsaṁ vā dīpimaṁsaṁ vā acchamaṁsaṁ vā taracchamaṁsaṁ vā bhuñjantassa dukkaṭaṁ bhagavatā kattha paññattaṁ,",
  "anya-e0905n3:222_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:223_0": "Vissajjanā –",
  "anya-e0905n3:223_1": "bārāṇasiyaṁyeva bhante sambahule bhikkhū ārabbha paññattaṁ,",
  "anya-e0905n3:223_2": "sambahulā bhante bhikkhū sīhamaṁsampi byagghamaṁsampi dīpimaṁsampi acchamaṁsampi taracchamaṁsampi paribhuñjiṁsu,",
  "anya-e0905n3:223_3": "tasmiṁ bhante vatthusmiṁ paññattaṁ.",
  "anya-e0905n3:224_0": "Pucchā –",
  "anya-e0905n3:224_1": "gilānassa āvuso guḷaṁ vā agilānassa guḷodakaṁ vā bhagavatā kattha anuññātaṁ,",
  "anya-e0905n3:224_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:225_0": "Vissajjanā –",
  "anya-e0905n3:225_1": "rājagahe bhante sambahule bhikkhū ārabbha anuññātaṁ,",
  "anya-e0905n3:225_2": "sambahulā bhante bhikkhū gilānasseva bhagavatā guḷo anuññāto no agilānassāti kukkuccāyantā guḷaṁ na bhuñjiṁsu,",
  "anya-e0905n3:225_3": "tasmiṁ bhante vatthusmiṁ anuññātaṁ.",
  "anya-e0905n3:226_0": "Pucchā –",
  "anya-e0905n3:226_1": "jānaṁ āvuso uddissa kataṁ maṁsaṁ paribhuñjantassa dukkaṭaṁ paññapetvā tikoṭiparisuddhaṁ maṁsaṁ bhagavatā kattha anuññātaṁ.",
  "anya-e0905n3:227_0": "Vissajjanā – vesāliyaṁ bhante sīhassa seṭāpatino vatthusmiṁ anuññātaṁ.",
  "anya-e0905n3:228_0": "Meṇḍaka vatthu",
  "anya-e0905n3:229_0": "Pucchā –",
  "anya-e0905n3:229_1": "pātheyyaṁ āvuso pariyesituñca kappiyakārakānaṁ hatthe upanikkhittahiraññato nibbattaṁ kappiyapaccayaṁ sādituñca bhagavatā kattha anuññātaṁ,",
  "anya-e0905n3:229_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:230_0": "Vissajjanā –",
  "anya-e0905n3:230_1": "antarā ca bhante bhaddiyaṁ antarā ca aṅguttarāpaṁ meṇḍakaṁ gahapatiṁ ārabbha anuññātaṁ,",
  "anya-e0905n3:230_2": "meṇḍako bhante gahapati bhagavantaṁ yāci “santi bhante maggā kantārā appodakā appabhakkhā na sukarā apātheyyena gantuṁ,",
  "anya-e0905n3:230_3": "sādhu bhante bhagavā bhikkhūnaṁ pātheyyaṁ anujānātū”ti,",
  "anya-e0905n3:230_4": "tasmiṁ bhante vatthusmiṁ anuññātaṁ.",
  "anya-e0905n3:231_0": "Keṇiya vatthu",
  "anya-e0905n3:232_0": "Pucchā – aṭṭha āvuso pānāni bhagavatā kattha anuññātāni, kaṁ ārabbha kismiṁ vatthusmiṁ anuññātāni.",
  "anya-e0905n3:233_0": "Vissajjanā –",
  "anya-e0905n3:233_1": "āpaṇe bhante sambahule bhikkhū ārabbha anuññātāni,",
  "anya-e0905n3:233_2": "sambahulā bhante bhikkhū kukkuccāyantā pānāni na paṭiggaṇhiṁsu,",
  "anya-e0905n3:233_3": "tasmiṁ bhante vatthusmiṁ anuññātāni.",
  "anya-e0905n3:234_0": "Rojamallā vatthu",
  "anya-e0905n3:235_0": "Pucchā –",
  "anya-e0905n3:235_1": "sabbañca āvuso ḍākaṁ sabbañca piṭṭhakhādanīyaṁ bhagavatā kattha anuññātaṁ,",
  "anya-e0905n3:235_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:236_0": "Vissajjanā –",
  "anya-e0905n3:236_1": "kusinārāyaṁ bhante sambahule bhikkhū ārabbha anuññātaṁ,",
  "anya-e0905n3:236_2": "sambahulā bhante bhikkhū kukkuccāyantā ḍākañca piṭṭhakhādanīyañca na paṭiggahesuṁ,",
  "anya-e0905n3:236_3": "tasmiṁ bhante vatthusmiṁ anuññātaṁ.",
  "anya-e0905n3:237_0": "Pucchā –",
  "anya-e0905n3:237_1": "akappiyaṁ āvuso samādapentassa dukkaṭaṁ bhagavatā kattha paññattaṁ,",
  "anya-e0905n3:237_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:238_0": "Vissajjanā –",
  "anya-e0905n3:238_1": "ātumāyaṁ bhante aññataraṁ vuḍḍhapabbajitaṁ ārabbha paññattaṁ,",
  "anya-e0905n3:238_2": "aññataro bhante vuḍḍhapabbajito akappiye samādapeti,",
  "anya-e0905n3:238_3": "tasmiṁ bhante vatthusmiṁ paññattaṁ.",
  "anya-e0905n3:239_0": "Pucchā –",
  "anya-e0905n3:239_1": "saṅghikāni vā āvuso puggalikāni vā bījāni puggalikāya vā saṅghikāya vā bhūmiyā ropitāni bhāgaṁ datvā paribhuñjituṁ bhagavatā kattha anuññātaṁ,",
  "anya-e0905n3:239_2": "kismiṁ vatthusmiṁ anuññātaṁ.",
  "anya-e0905n3:240_0": "Vissajjanā –",
  "anya-e0905n3:240_1": "sāvatthiyaṁ bhante anuññātaṁ,",
  "anya-e0905n3:240_2": "sāvatthiyaṁ bhante bhagavati viharati saṅghikānipi bījāni puggalikāya bhūmiyā ropiyiṁsu,",
  "anya-e0905n3:240_3": "puggalikānipi bījāni saṅghikāya bhūmiyā ropiyiṁsu,",
  "anya-e0905n3:240_4": "tasmiṁ bhante vatthusmiṁ anuññātaṁ.",
  "anya-e0905n3:241_0": "Pucchā –",
  "anya-e0905n3:241_1": "vinayamahāpadesasaṅkhātāni āvuso cattāri kappiyākappiyaanulomāni bhagavatā kattha paññattāni,",
  "anya-e0905n3:241_2": "kaṁ ārabbha kismiṁ vatthusmiṁ paññattāni.",
  "anya-e0905n3:242_0": "Vissajjanā –",
  "anya-e0905n3:242_1": "sāvatthiyaṁ bhante sambahule bhikkhū ārabbha paññattāni,",
  "anya-e0905n3:242_2": "sambahulānaṁ bhante bhikkhūnaṁ kismiñci kismiñciṭhāne kukkuccaṁ uppajji,",
  "anya-e0905n3:242_3": "tasmiṁ bhante vatthusmiṁ paññattāni.",
  "anya-e0905n3:243_0": "Pucchā –",
  "anya-e0905n3:243_1": "yāvakālikādīhi saṁsaṭṭhānaṁ āvuso yāmakālikādīnaṁ paribhogakālamariyādaṁ bhagavatā kattha paññattaṁ,",
  "anya-e0905n3:243_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:244_0": "Vissajjanā –",
  "anya-e0905n3:244_1": "sāvatthiyaṁ bhante sambahule bhikkhū ārabbha paññattaṁ,",
  "anya-e0905n3:244_2": "sambahulānaṁ bhante bhikkhūnaṁ etadahosi “kappati nukho yāvakālikena yāmakālikaṁ sattāhakālikaṁ yāvajīvikaṁ,",
  "anya-e0905n3:244_3": "na nukho kappati.",
  "anya-e0905n3:244_4": "Kappatinukho yāmakālikena sattāhakālikaṁ yāvajīvikaṁ,",
  "anya-e0905n3:244_5": "na nukho kappati.",
  "anya-e0905n3:244_6": "Kappati nukho sattāhakālikena yāvajīvikaṁ,",
  "anya-e0905n3:244_7": "na nukho kappatī”ti.",
  "anya-e0905n3:244_8": "Tasmiṁ bhante vatthusmiṁ paññattaṁ.",
  "anya-e0905n3:245_0": "Pucchā – bhesajjakaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:246_0": "Vissajjanā –",
  "anya-e0905n3:246_1": "bhesajjakaṁ vissajjissaṁ sanidānaṁ saniddesaṁ.",
  "anya-e0905n3:246_2": "Samukkaṭṭhapadānaṁ bhante tisso āpattiyo.",
  "anya-e0905n3:247_0": "7. Kathinakkhandhaka",
  "anya-e0905n3:248_0": "Pucchā –",
  "anya-e0905n3:248_1": "vassaṁvuṭṭhānaṁ āvuso bhikkhūnaṁ kathinaṁ attharituṁ bhagavatā kattha anuññātaṁ,",
  "anya-e0905n3:248_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:249_0": "Vissajjanā –",
  "anya-e0905n3:249_1": "sāvatthiyaṁ bhante tiṁsamatte pāveyyake bhikkhū ārabbha anuññātaṁ,",
  "anya-e0905n3:249_2": "tiṁsamattā bhante pāveyyakā bhikkhū sāvatthiṁ āgacchantā bhagavantaṁ dassanāya upakaṭṭhāya vassūpanāyikāya",
  "anya-e0905n3:249_3": "nāsakkhiṁsu sāvatthiyaṁ vassūpanāyikaṁ sambhāvetuṁ,",
  "anya-e0905n3:249_4": "tasmiṁ bhante vatthusmiṁ anuññātaṁ.",
  "anya-e0905n3:250_0": "Pucchā – kathinakaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:251_0": "Vissajjanā –",
  "anya-e0905n3:251_1": "kathinakaṁ vissajjissaṁ,",
  "anya-e0905n3:251_2": "sanidānaṁ saniddesaṁ.",
  "anya-e0905n3:251_3": "Samukkaṭṭhapadānaṁ bhante na katamā āpatti.",
  "anya-e0905n3:252_0": "8. Cīvarakkhandhaka",
  "anya-e0905n3:253_0": "Jīvakavatthu",
  "anya-e0905n3:254_0": "Pucchā –",
  "anya-e0905n3:254_1": "gahapaticīvaraṁ āvuso sādiyituṁ bhagavatā kattha anuññātaṁ,",
  "anya-e0905n3:254_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:255_0": "Vissajjanā –",
  "anya-e0905n3:255_1": "rājagahe bhante jīvakaṁ komārabhaccaṁ ārabbha anuññātaṁ,",
  "anya-e0905n3:255_2": "jīvako bhante komārabhacco bhikkhūnaṁ gahapaticīvaraṁ anujānituṁ bhagavantaṁ yāci,",
  "anya-e0905n3:255_3": "tasmiṁ bhante vatthusmiṁ anuññātaṁ.",
  "anya-e0905n3:256_0": "Pucchā – cha āvuso rajanāni bhagavatā kattha anuññātāni, kismiṁ vatthusmiṁ anuññātāni.",
  "anya-e0905n3:257_0": "Vissajjanā –",
  "anya-e0905n3:257_1": "rājagahe bhante sambahule bhikkhū ārabbha anuññātāni,",
  "anya-e0905n3:257_2": "sambahulā bhante bhikkhū chakaṇenapi paṇḍumattikāyapi cīvaraṁ rajiṁsu,",
  "anya-e0905n3:257_3": "cīvaraṁ dubbaṇṇaṁ hoti,",
  "anya-e0905n3:257_4": "tasmiṁ bhante vatthusmiṁ anuññātāni.",
  "anya-e0905n3:258_0": "Pucchā –",
  "anya-e0905n3:258_1": "acchinnakāni āvuso cīvarāni dhārentassa dukkaṭaṁ bhagavatā kattha paññattaṁ,",
  "anya-e0905n3:258_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:259_0": "Vissajjanā –",
  "anya-e0905n3:259_1": "rājagahe bhante sambahule bhikkhū ārabbha paññattaṁ,",
  "anya-e0905n3:259_2": "sambahulā bhante bhikkhū acchinnakāni cīvarāni dhāresuṁ dantakasāvāni,",
  "anya-e0905n3:259_3": "tasmiṁ bhante vatthusmiṁ paññattaṁ.",
  "anya-e0905n3:260_0": "Pucchā –",
  "anya-e0905n3:260_1": "kadā āvuso bhagavā anuññāsi chinnakaṁ saṅghāṭiṁ chinnakaṁ uttarāsaṅgaṁ chinnakaṁ antaravāsakaṁ.",
  "anya-e0905n3:261_0": "Vissajjanā –",
  "anya-e0905n3:261_1": "dakkhiṇāgirito bhante pacchāgatakāle bhagavā anuññāsi chinnakaṁ saṅghāṭiṁ chinnakaṁ uttarāsaṅgaṁ chinnakaṁ antaravāsakaṁ.",
  "anya-e0905n3:262_0": "Pucchā –",
  "anya-e0905n3:262_1": "aggaḷaṁ ca āvuso tunnañca ovaṭṭikañca kaṇḍusakañca daḷhīkammañca bhagavatā kattha anuññātaṁ,",
  "anya-e0905n3:262_2": "kaṁ ārabbha kismiṁ vatthusmiṁ anuññātaṁ.",
  "anya-e0905n3:263_0": "Vissajjanā –",
  "anya-e0905n3:263_1": "bārāṇasiyaṁ bhante aññataraṁ bhikkhuṁ ārabbha anuññātaṁ,",
  "anya-e0905n3:263_2": "aññataro bhante bhikkhu aggaḷaṁ acchupesi,",
  "anya-e0905n3:263_3": "tasmiṁ bhante vatthusmiṁ anuññātaṁ.",
  "anya-e0905n3:264_0": "Pucchā –",
  "anya-e0905n3:264_1": "vassikasāṭikā ca āvuso āgantukabhattañca gamikabhattañca gilānabhattañca gilānupaṭṭhākabhattañca gilānabhesajjañca",
  "anya-e0905n3:264_2": "dhuvayāgu ca bhikkhunisaṅghassa udakasāṭikācāti imā aṭṭha bhagavatā kattha anuññātā,",
  "anya-e0905n3:264_3": "kaṁ ārabbha kismiṁ vatthusmiṁ anuññātā.",
  "anya-e0905n3:265_0": "Vissajjanā –",
  "anya-e0905n3:265_1": "sāvatthiyaṁ bhante visākhaṁ migāramātaraṁ ārabbha anuññātā,",
  "anya-e0905n3:265_2": "visākhā bhante migāramātā bhagavantaṁ aṭṭhavarāni yāci,",
  "anya-e0905n3:265_3": "tasmiṁ bhante vatthusmiṁ anuññātā.",
  "anya-e0905n3:266_0": "Pucchā –",
  "anya-e0905n3:266_1": "bhagavatā āvuso mātāpitūnaṁ dānaṁ anujānitvā saddhādeyyaṁ vinipātentassa dukkaṭaṁ kattha paññattaṁ,",
  "anya-e0905n3:266_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:267_0": "Vissajjanā –",
  "anya-e0905n3:267_1": "sāvatthiyaṁ bhante aññataraṁ bhikkhuṁ ārabbha paññattaṁ,",
  "anya-e0905n3:267_2": "aññatarassa bhante bhikkhuno bahuṁ cīvaraṁ uppannaṁ ahosi,",
  "anya-e0905n3:267_3": "so ca taṁcīvaraṁ mātāpitūnaṁ dātukāmo ahosi,",
  "anya-e0905n3:267_4": "tasmiṁ bhante vatthusmiṁ paññattaṁ.",
  "anya-e0905n3:268_0": "Mātāpitaroti kho bhikkhave dadamāne kiṁ vadeyyāma,",
  "anya-e0905n3:268_1": "anujānāmi bhikkhave mātāpitūnaṁ dātuṁ,",
  "anya-e0905n3:268_2": "na ca bhikkhave saddhādeyyaṁ vinipātetabbaṁ,",
  "anya-e0905n3:268_3": "yo vinipāteyya āpatti dukkaṭassa –",
  "anya-e0905n3:269_0": "Pucchā –",
  "anya-e0905n3:269_1": "aññatra vassaṁ vuṭṭhena āvuso aññatra cīvarabhāgaṁ sādiyantassa dukkaṭaṁ bhagavatā kattha paññattaṁ,",
  "anya-e0905n3:269_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:270_0": "Vissajjanā –",
  "anya-e0905n3:270_1": "sāvatthiyaṁ bhante āyasmantaṁ upanandaṁ sakyaputtaṁ ārabbha paññattaṁ,",
  "anya-e0905n3:270_2": "āyasmā bhante upanando sakyaputto aññatra vassaṁ vuṭṭho aññatra cīvarabhāgaṁ sādiyi,",
  "anya-e0905n3:270_3": "tasmiṁ bhante vatthusmiṁ paññattaṁ.",
  "anya-e0905n3:271_0": "Pucchā –",
  "anya-e0905n3:271_1": "anāthakaṁ āvuso bhikkhuṁ gilānaṁ na upaṭṭhahantassa dukkaṭaṁ bhagavatā kattha paññattaṁ,",
  "anya-e0905n3:271_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:272_0": "Vissajjanā –",
  "anya-e0905n3:272_1": "sāvatthiyaṁ bhante aññataraṁ bhikkhuṁ ārabbha paññattaṁ,",
  "anya-e0905n3:272_2": "bhagavati bhante sāvatthiyaṁ viharati aññatarassa bhikkhuno kucchivikārābādho ahosi,",
  "anya-e0905n3:272_3": "so sake muttakarīse palipanno sayi,",
  "anya-e0905n3:272_4": "tasmiṁ bhante vatthusmiṁ paññattaṁ.",
  "anya-e0905n3:273_0": "Pucchā –",
  "anya-e0905n3:273_1": "naggiyaṁ āvuso titthiyasamādānaṁ samādiyantassa thullaccayaṁ bhagavatā kattha paññattaṁ,",
  "anya-e0905n3:273_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:274_0": "Vissajjanā –",
  "anya-e0905n3:274_1": "sāvatthiyaṁ bhante aññataraṁ bhikkhuṁ ārabbha paññattaṁ,",
  "anya-e0905n3:274_2": "aññataro bhante bhikkhu naggiyaṁ titthiyasamādānaṁ samādiyi,",
  "anya-e0905n3:274_3": "tasmiṁ bhante vatthusmiṁ paññattaṁ.",
  "anya-e0905n3:275_0": "Pucchā –",
  "anya-e0905n3:275_1": "sabbanīlakāni vā āvuso cīvarāni sabbapītakāni vā sabbalohitakāni vā sabbamañjiṭṭhakāni vā sabbakaṇhānivāti",
  "anya-e0905n3:275_2": "evarūpāni cīvarāni dhārentassa dukkaṭaṁ bhagavatā kattha paññattaṁ,",
  "anya-e0905n3:275_3": "kaṁ ārabbha kismiṁ vatthusmiṁ paññattaṁ.",
  "anya-e0905n3:276_0": "Vissajjanā –",
  "anya-e0905n3:276_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n3:276_2": "chabbaggiyā bhante bhikkhū sabbanīlakādīni cīvarāni dhāresuṁ,",
  "anya-e0905n3:276_3": "tasmiṁ bhante vatthusmiṁ paññattaṁ.",
  "anya-e0905n3:277_0": "Pucchā –",
  "anya-e0905n3:277_1": "kañcukaṁ vā āvuso veṭhanaṁ vā dhārentassa dukkaṭaṁ bhagavatā kattha paññattaṁ,",
  "anya-e0905n3:277_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:278_0": "Vissajjanā –",
  "anya-e0905n3:278_1": "sāvatthiyaṁ bhante chabbaggiyeva bhikkhū ārabbha paññattaṁ,",
  "anya-e0905n3:278_2": "chabbaggiyā bhante bhikkhū kañcukampi dhāresuṁ veṭhanampi dhāresuṁ,",
  "anya-e0905n3:278_3": "tasmiṁ bhante vatthusmiṁ paññattaṁ.",
  "anya-e0905n3:279_0": "Pucchā – cīvarasaññuttaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:280_0": "Vissajjanā –",
  "anya-e0905n3:280_1": "cīvarasaññuttaṁ vissajjissaṁ,",
  "anya-e0905n3:280_2": "sanidānaṁ saniddesaṁ.",
  "anya-e0905n3:280_3": "Samukkaṭṭhapadānaṁ bhante tisso āpattiyo.",
  "anya-e0905n3:281_0": "6. Campeyyakkhandhaka",
  "anya-e0905n3:282_0": "Pucchā –",
  "anya-e0905n3:282_1": "suddhaṁ āvuso bhikkhuṁ anāpattikaṁ avatthusmiṁ akāraṇe ukkhipantassa dukkaṭaṁ bhagavatā kattha paññattaṁ,",
  "anya-e0905n3:282_2": "kaṁ ārabbha kismiṁ vatthusmiṁ paññattaṁ.",
  "anya-e0905n3:283_0": "Vissajjanā –",
  "anya-e0905n3:283_1": "campāyaṁ bhante sambahule bhikkhū ārabbha paññattaṁ,",
  "anya-e0905n3:283_2": "bhagavati bhante campāyaṁ viharati sambahulā bhikkhū kāsīsu vāsabhagāme suddhaṁ kassapagottaṁ bhikkhuṁ anāpattikaṁ avatthusmiṁ akāraṇe ukkhipiṁsu,",
  "anya-e0905n3:283_3": "tasmiṁ bhante vatthusmiṁ paññattaṁ.",
  "anya-e0905n3:284_0": "Pucchā – campeyyakaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:285_0": "Vissajjanā – campeyyakaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante ekā āpatti.",
  "anya-e0905n3:286_0": "10. Kosambakakkhandhaka",
  "anya-e0905n3:287_0": "Pucchā –",
  "anya-e0905n3:287_1": "bhedagarukehi bhikkhave bhikkhūhi na so bhikkhu āpattiyā adassane ukkhipitabboti ca,",
  "anya-e0905n3:287_2": "bhedagarukena bhikkhave bhikkhunā paresampi saddhāya āpattidesetabbāti ca āvuso ayaṁ sāmaggirasaovādo bhagavatā kattha dinno,",
  "anya-e0905n3:287_3": "kaṁ ārabbha kismiṁ vatthusmiṁ dinno.",
  "anya-e0905n3:288_0": "Vissajjanā –",
  "anya-e0905n3:288_1": "kosambiyaṁ bhante sambahule bhikkhū ārabbha dinno,",
  "anya-e0905n3:288_2": "bhagavati bhante kosambiyaṁ viharati aññataro bhikkhu āpattiṁ āpanno ahosi,",
  "anya-e0905n3:288_3": "so tassā āpattiyā āpatti diṭṭhi ahosi,",
  "anya-e0905n3:288_4": "aññe bhikkhū tassā āpattiyā anāpatti diṭṭhino ahesuṁ.",
  "anya-e0905n3:288_5": "So aparena samayena tassā āpattiyā anāpattidiṭṭhi ahosi,",
  "anya-e0905n3:288_6": "aññe bhikkhū tassā āpattiyā āpattidiṭṭhino ahesuṁ.",
  "anya-e0905n3:288_7": "Atha kho te bhante bhikkhū sāmaggiṁ labhitvā taṁ bhikkhuṁ āpattiyā adassane ukkhipiṁsu,",
  "anya-e0905n3:288_8": "tasmiṁ bhante vatthusmiṁ dinno.",
  "anya-e0905n3:289_0": "Pucchā –",
  "anya-e0905n3:289_1": "saṅghabhedassa āvuso mūlabhūte bhikkhumhi ukkhittake osārite tassa vatthussa vūpasamāya saṅghasāmaggiñca",
  "anya-e0905n3:289_2": "kātuṁ sāmaggī uposathañca kātuṁ bhagavatā kattha anuññātaṁ,",
  "anya-e0905n3:289_3": "kaṁ ārabbha kismiṁ vatthusmiṁ anuññātaṁ.",
  "anya-e0905n3:290_0": "Vissajjanā –",
  "anya-e0905n3:290_1": "sāvatthiyaṁ bhante teyeva ukkhittakānuvattake bhikkhū ārabbha anuññātaṁ,",
  "anya-e0905n3:290_2": "te bhante ukkhittakānuvattakā bhikkhū taṁ ukkhittakaṁ bhikkhuṁ osāretvā yena ukkhepakā bhikkhū tenupasaṅkamiṁsu",
  "anya-e0905n3:290_3": "upasaṅkamitvā te ukkhepake bhikkhū ekadavocuṁ “yasmiṁ āvuso vatthusmiṁ ahosi saṅghassa bhaṇḍanaṁ kalaho",
  "anya-e0905n3:290_4": "viggaho vivādo saṅghabhedo saṅgharāji saṅghavavatthānaṁ saṅghanānākaraṇaṁ,",
  "anya-e0905n3:290_5": "so eso bhikkhuṁ āpanno ca ukkhitto ca passi ca osārito ca,",
  "anya-e0905n3:290_6": "handa mayaṁ āvuso tassa vatthussa vūpasamāya saṅghasāmaggiṁ karomā”ti,",
  "anya-e0905n3:290_7": "tasmiṁ bhante vatthusmiṁ anuññātaṁ.",
  "anya-e0905n3:291_0": "Pucchā – kosambakaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n3:292_0": "Vissajjanā – kosambakaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante ekā āpatti."
}