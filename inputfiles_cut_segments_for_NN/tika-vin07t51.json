{
  "tika-vin07t51:0_0": "Mahāsaṅgāmaṁ",
  "tika-vin07t51:1_0": "Voharantena jānitabbādivaṇṇanā",
  "tika-vin07t51:2_0": "368-374.",
  "tika-vin07t51:2_1": "Mahāsaṅgāme pāḷiyaṁ saṅgāmāvacarenāti anuvijjakaṁ sandhāya vuttaṁ.",
  "tika-vin07t51:2_2": "Vatthūti methunādivītikkamo.",
  "tika-vin07t51:2_3": "Nidānanti vesāliādipaññattiṭṭhānaṁ.",
  "tika-vin07t51:2_4": "Puggalo akārako jānitabboti ettha saṅghe vā gaṇe vā pariṇāyakabhūto puggaloti daṭṭhabbaṁ.",
  "tika-vin07t51:3_0": "375.Vissaṭṭhisikkhāpadanti nīlādidasannaṁ sukkānaṁ mocanavasena vuttaṁ sukkavissaṭṭhisikkhāpadaṁ.",
  "tika-vin07t51:3_1": "Tañhi telādimandavaṇṇānaṁ nīlādipacuravaṇṇānaṁ vasena ‘‘vaṇṇāvaṇṇā’’ti vuttaṁ.",
  "tika-vin07t51:3_2": "Pacuratthe hi idha avaṇṇoti a-kāro.",
  "tika-vin07t51:4_0": "379.Yāva akaniṭṭhabrahmāno dvidhā hontīti ettha avihādisuddhāvāsikā aññabhūmīsu ariyā dhammavādīpakkhaṁ eva bhajanti,",
  "tika-vin07t51:4_1": "itare duvidhampīti daṭṭhabbaṁ.",
  "tika-vin07t51:5_0": "Voharantena jānitabbādivaṇṇanā niṭṭhitā."
}