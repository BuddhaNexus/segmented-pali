{
  "anya-e0806n0:0_0": "Namo tassa bhagavato arahato sammāsambuddhassa",
  "anya-e0806n0:1_0": "Moggallāna pañcikā ṭīkā",
  "anya-e0806n0:2_0": "Sāratthavilāsinīnāma",
  "anya-e0806n0:3_0": "Pañcikāṭīkā",
  "anya-e0806n0:4_0": "Paṇāmādikathā",
  "anya-e0806n0:5_0": "Vijjādhanassa samanussaraṇampi yassa,",
  "anya-e0806n0:6_0": "Paññāvisuddharatanānayanekahetu;",
  "anya-e0806n0:7_0": "Taṁ dhammarājamamalujjalakittimālaṁ,",
  "anya-e0806n0:8_0": "Sāmodamādaramaye hadaye nidhāya.",
  "anya-e0806n0:9_0": "Laddhammahodaya mahādaya (sampasādā) japaso (potthake),",
  "anya-e0806n0:10_0": "Sakkā(di) sakkataguṇaṁ ratana (dvayañca) ttayatā (potthake);",
  "anya-e0806n0:11_0": "(Yāpañcikā) guruvarappa(bhavātyagāhā) hapā tya gāyā (potthake),",
  "anya-e0806n0:12_0": "Taṁ sādhu sissajana majjavagāha yāma.",
  "anya-e0806n0:13_0": "Jayatīha mahāpañño, so moggallāyano muni;",
  "anya-e0806n0:14_0": "Yassa sādhuguṇubbhūta,kitti sabbattha patthaṭā.",
  "anya-e0806n0:15_0": "Icceva manavasesa mattano bhayādyūpaddavopaghābhakarasāmatthiya yogena sakalajjhattikabāhiyantarāya nivāraṇa",
  "anya-e0806n0:15_1": "madhippetasiddhi visesa mabhikaṅkhiya ratanattaya visayabhūtaṁ taṁsādhane kantanidāna bhūtassa ālokiyayātisayaguṇavisesayuttassa",
  "anya-e0806n0:15_2": "mahato pyatimahanīyassa ratanattayassa sappasādānurūpaṁ pūjāvisayaṁ tadanussa(raṇaṁ katvā) gurusanniyogamanuṭṭhātuṁ–",
  "anya-e0806n0:16_0": "Kintehi pādasussūsā, yesaṁ natthi gurūniha;",
  "anya-e0806n0:17_0": "Ye tappādarajokiṇṇā, teva sādhū vivekinoti.",
  "anya-e0806n0:18_0": "Vacanato attano gurupūjā purassaraṁ pañcikāvivaraṇaṁ pathi’yā pañcikā’tiādinā katapaṭiññattā sampati",
  "anya-e0806n0:18_1": "mahādayotiādino ganthassa sādhujanavaṇṇanaṁ vaṇṇanamārabhissāma.",
  "anya-e0806n0:19_0": "Nanu ca vuttiganthassa vaṇṇanāyaṁ katābhiniveso-yamācariyoti kathamihānadhikate mahādayotiādike paṭipannoti",
  "anya-e0806n0:19_1": "ratanattappaṇāmaganthakattuganthanissayaganthārambhaphalaabhidheyyasaṅkhāta- payojanasotujanasamussāhanānaṁ",
  "anya-e0806n0:19_2": "sandassanatthaṁ.",
  "anya-e0806n0:19_3": "Tattha ratanattayappaṇāma karaṇaṁ antarāyakarāpuññavighātakarapuññavisesuppādanena kattu micchitassa ganthassa anantarāyenaṁ parisamāpanatthaṁ.",
  "anya-e0806n0:19_4": "Vacīpaṇāmo panettha sotūnampi yathāvuttatthanipphādanako ācariyenāpyaya mattho dassitoyeva’tattha ratanattayappaṇāmasandassana’ntiādinā,",
  "anya-e0806n0:19_5": "vācasikasatthādhikāratopi vacīpaṇāmoti kāyappaṇāmo manopaṇāmo ca. Na kato,",
  "anya-e0806n0:19_6": "ganthakattusandassanaṁ ganthassa pamāṇa bhāvavibhāvanatthaṁ,",
  "anya-e0806n0:19_7": "ganthanissayasandassanaṁ attaniyabhāvasandhassanena tabbisuddhidassanatthaṁ,",
  "anya-e0806n0:19_8": "ganthārambhaphaladassanaṁ tappaṭikkhepakajananisedhāya,",
  "anya-e0806n0:19_9": "abhidheyyasaṅkhātayayojanasandassanaṁ vīmaṁsāpubbakārīnaṁ payojano pālambhapubbikā satthe pavattatīti",
  "anya-e0806n0:19_10": "sotujanasamussāhanaṁ (katvā) ādarena ganthe pavattanatthaṁ, yadāhu –",
  "anya-e0806n0:20_0": "Sabbasseva hi satthassa, kammassāpi ca kassaci;",
  "anya-e0806n0:21_0": "Kenetaṁ gayhate tāva, yāva-vuttampayojanaṁti.",
  "anya-e0806n0:22_0": "Nanu satthappayojanānaṁ sambandhopi vattabbo idamassa payojananti yato–",
  "anya-e0806n0:23_0": "Siddhappayojanaṁ siddha,sambandhaṁ sotumicchati;",
  "anya-e0806n0:24_0": "Sotādo tena vattabbo, sambandho sappayojanoti.",
  "anya-e0806n0:25_0": "Tatredamuttaraṁ–",
  "anya-e0806n0:26_0": "Sattaṁ payojanañceva, ubho sambandhanissayā;",
  "anya-e0806n0:27_0": "Taṁ vuttantogadhattā na, bhinno vutto payojanāti.",
  "anya-e0806n0:28_0": "Payojanappayojanampana sāmatthiyaladdhabbaṁ sayamācariyena ‘‘ko pana saddalakkhaṇassa ajānane doso’’tiādinā vuttanayena viññātabbaṁ.",
  "anya-e0806n0:29_0": "Tattha‘mahādayo’tyādinā gāthādvayena ratanattayapaṇāmo dassito,",
  "anya-e0806n0:29_1": "‘yo iddhimantesū’tiādinā ganthakattā,",
  "anya-e0806n0:29_2": "‘saddasattha’ntiādinā ganthanissayo,",
  "anya-e0806n0:29_3": "‘saṅkhepanayenā’tica ‘sārabhūtaṁ vipulatthagā hiṁ anākula’nti ca imehi ganthārambhaphalaṁ sotujanasamussāhanañca,",
  "anya-e0806n0:29_4": "abhidheyyasaṅkhātappayojanampana‘saṁvaṇṇana’nti iminā dassitaṁ anvattha byapadesena saṁvaṇṇīyati vivaritvā",
  "anya-e0806n0:29_5": "vitthāretvā kathīyati attho etāyāti saṁvaṇṇanābhi katvā,",
  "anya-e0806n0:29_6": "tampana vivaritvā kathanaṁ saddānusāsanasatthasannissayattā abhidheyyo nāma samuditena satthena vacanīyattho",
  "anya-e0806n0:29_7": "taṁ vacanīyatthoti (potthake) vuttasaddānusiṭṭhisaṅkhātapayojanamevāti ayamettha samudāyattho.",
  "anya-e0806n0:30_0": "Ayampanettha avayavattho-yoti aniyamavacanaṁ dhammarājasaddā pekkhāya cettha pulliṅgatā,",
  "anya-e0806n0:30_1": "tenettha vuccamānaguṇavisesā dhārapuggalavisesanidassanaṁ,",
  "anya-e0806n0:30_2": "dayati dukkhaṁ apanetvā paresaṁ sukhaṁ dadāti,",
  "anya-e0806n0:30_3": "dayīyati vā sappurisehi gamiya(ti sa) santāne pavattīyati,",
  "anya-e0806n0:30_4": "dayati vā paradukkhaṁ hiṁsati,",
  "anya-e0806n0:30_5": "dayati vā paradukkhaṁ gaṇhāti taṁvasena attano hadayakhedaṁ karotīti dayā,",
  "anya-e0806n0:30_6": "‘‘daya=dānagati hiṁsādānesu’’ iccasmā ‘‘itthiyamaṇattikayakyāce’’ti (5-49) appaccayo,",
  "anya-e0806n0:30_7": "visayamahantatāya mahatī pasatthā vā dayā assāti mahādayo,",
  "anya-e0806n0:30_8": "visesana samāse ‘‘saddhāditva’’ (4-84) vakkhamānapāramitāsambharaṇadukkhānubhava nānamidaṁ hetuvacanaṁ,",
  "anya-e0806n0:30_9": "kammakilesehi janitāti janā sattaloko,",
  "anya-e0806n0:30_10": "iminā khīṇāsavāpi saṅgayhanti tesampi diṭṭhadhammikasukhavihārasaṅkhāta hitassa dānato,",
  "anya-e0806n0:30_11": "janānaṁ samūho janatā tassā hitāya abhivaḍḍhiyā sakalavaṭṭa dukkhanissaṭanibbānasukhabhāgiyakaraṇāyāti vuttaṁ hoti,",
  "anya-e0806n0:30_12": "assaca’sampūraya’nti iminā’dukkhamanubhavī’ti iminā ca sambandho,",
  "anya-e0806n0:30_13": "sambodhīti ettha saṁsaddo sāmanti imamatthaṁ dīpeti,",
  "anya-e0806n0:30_14": "tasmā saṁsayameva anaññabodhito hutvā cattāri saccāni bujjhati paṭivijjhati etāyāti sambodhi,",
  "anya-e0806n0:30_15": "saṁpubbā budhadhātuto ‘‘i’’iti ṇvādi (ko) ippaccayo,",
  "anya-e0806n0:30_16": "savāsanasakalasaṁkilesappahāyakaṁ bhagavato arahattamaggaññāṇaṁ sabbaññutaññāṇantipi vadanti,",
  "anya-e0806n0:30_17": "sampāpayatīti sampāpakaṁ,",
  "anya-e0806n0:30_18": "sambodhiyā sampāpakanti chaṭṭhīsamāso,",
  "anya-e0806n0:30_19": "kinti dhammajātaṁ dhammasaddenettha pāramidhammā pañcamahāpariccāgādayo ca adhippetā,",
  "anya-e0806n0:30_20": "tepi hi attānaṁ dhārentaṁ dhārenti sambodhi sampāpanasāmatthiyayogena parepi dhārenti nāmāti dhammāti vuccanti,",
  "anya-e0806n0:30_21": "‘dhara=dhāraṇe’iccasmā khīsu,",
  "anya-e0806n0:30_22": "viyādisuttena ṇvādi(ko) mappaccayo,",
  "anya-e0806n0:30_23": "dhammānaṁjātaṁ,",
  "anya-e0806n0:30_24": "dhammāevavā jātaṁ,",
  "anya-e0806n0:30_25": "sambodhisampāpakañca taṁ dhammajātaṁ ceti visesanasamāso,",
  "anya-e0806n0:30_26": "‘sampūraya’nti massetaṁ kammaṁ,",
  "anya-e0806n0:30_27": "sampūrayanti payogasampattiyogā dīpaṅkara (pāda)mūle hatthopagatampi nibbānampahāya yathāvuttakaruṇāguṇayogasītalībhūtahadayatāya",
  "anya-e0806n0:30_28": "‘‘kathannāmete accanta dussahavaṭṭadukkhopagate satte taṁmahādukkhā mocessāmī’’ti vaṭṭadukkhanissaraṇekahetutāya",
  "anya-e0806n0:30_29": "sammā pūrento vaḍḍhento vuḍḍhiṁ virūḷhaṁ vepullaṁ gamentoti vuttaṁ hoti,",
  "anya-e0806n0:30_30": "hetuyevedamapi dukkhānubhavanassa,",
  "anya-e0806n0:30_31": "mahādayatā panassa paramparahetu,",
  "anya-e0806n0:30_32": "duṭṭhu khanati kāyikaṁ assādanti’dupubbā khanismā’ ‘‘kvī’’ti (5-4) kvi,",
  "anya-e0806n0:30_33": "dukkhaṁ kāyikadukkha vedanā,",
  "anya-e0806n0:30_34": "kīdisanti āha-’anantarūpa’nti,",
  "anya-e0806n0:30_35": "sabhāvavacano yaṁ rūpasaddo ‘‘piyarūpa’’ntiādīsuviya,",
  "anya-e0806n0:30_36": "te ca dukkhasabhāvā (anantā) anantakāraṇānaṁ vasena,",
  "anya-e0806n0:30_37": "tasmā anantaṁ rūpaṁ sabhāvo assāti anantarūpaṁ,",
  "anya-e0806n0:30_38": "taṁ dukkhaṁ anubhavī vindī,",
  "anya-e0806n0:30_39": "kimivāti āha-‘sukhaṁ vā’ti,",
  "anya-e0806n0:30_40": "suṭṭhu khanati kāyikaṁ ābādhanti sukhaṁ,",
  "anya-e0806n0:30_41": "ivasaddo sadhammattasaṅkhātopamājotako,",
  "anya-e0806n0:30_42": "sadhammattañhi upamā,",
  "anya-e0806n0:30_43": "vuttañhi ‘‘upamānopameyyānaṁ,",
  "anya-e0806n0:30_44": "sadhammattaṁ siyo pamā’’ti,",
  "anya-e0806n0:30_45": "kiṁ vuttaṁ hoti ‘‘aniṭṭhānubhavanasabhāvāyāpi dukkhavedanāya anubhavanasabhāvasāmaññena ajjhāsayasampattivisesayogā",
  "anya-e0806n0:30_46": "mahākāruṇikassa sukhena sadisatāpattihotīti dukkhampi samānaṁ taṁ sukhamiva vindī’’ti.",
  "anya-e0806n0:30_47": "Kathamaññathā vaṭṭadukkhato sakalalokassa samuddharaṇaṁ siyāti,",
  "anya-e0806n0:30_48": "athavā sukhamiva sukhaṁ vindanto viya anaññavindiyamapi tādisaṁ dukkhaṁ sakalalokahitāva hitamanatāya vindīti attho,",
  "anya-e0806n0:30_49": "tenāha ‘akhinnarūpo’ti,",
  "anya-e0806n0:30_50": "akhinnaṁ parissamamappattaṁ rūpaṁ sabhāvo assāti viggaho.",
  "anya-e0806n0:31_0": "Taṁ dhammarājanti yoti aniyamaniddiṭṭhassa vuttaguṇavisesādhāra puggalassaniyamanavacanaṁ,",
  "anya-e0806n0:31_1": "dhammena rājati no adhammenāti vā,",
  "anya-e0806n0:31_2": "attanā paṭividdhassa sāmibhāvena dhammassa rājā sāmīti vā,",
  "anya-e0806n0:31_3": "attanā paṭivijjhiyamāne dhamme paṭivijjhantova tattha rājati dippatīti vā,",
  "anya-e0806n0:31_4": "parūpakāravasena tadatthāyeva paṭipannattā paresaṁ dhammaṁ rājeti pakāsetīti vā dhammarājā,",
  "anya-e0806n0:31_5": "taṁ dhammarājaṁ namitvāti sambandho,",
  "anya-e0806n0:31_6": "namassitvāti attho,",
  "anya-e0806n0:31_7": "kīdisanti āha-‘jitamāravīraṁ sudhanta sovaṇṇanibha’nti.",
  "anya-e0806n0:31_8": "Tattha māro ca so vīrocāti māravīro jito vidtedhastabalo māravīro nāti jitamāravīro, taṁ,",
  "anya-e0806n0:31_9": "kiñcāpi devaputtakilesābhisaṅkhāramaccukkhandha mārā-nena jitā eva,",
  "anya-e0806n0:31_10": "tathāpi vīrasaddasannidhānena devaputtamāre gahite taṁvijayā aññepi jitā eva nāma hontīti viññeyyaṁ,",
  "anya-e0806n0:31_11": "suṭṭhu dhantaṁ dhamitaṁ uddharitaṁ sudhantaṁ,",
  "anya-e0806n0:31_12": "suvaṇṇameva sovaṇṇaṁ,",
  "anya-e0806n0:31_13": "sudhanta ca taṁ sovaṇṇañca,",
  "anya-e0806n0:31_14": "tasseva nibhā sobhā asseti samāso,",
  "anya-e0806n0:31_15": "athavā sudhantañca taṁ suvaṇṇaṁ ceti samāse tassidanti ‘‘ṇo’’ti (4-34) ṇappaccaye ‘‘majjhe’’ti (4-126) majjhavuddhiyaṁ sudhantasovaṇṇaṁ paṭimārūpaṁ,",
  "anya-e0806n0:31_16": "tena nibho sadiso, taṁ.",
  "anya-e0806n0:32_0": "Ettāvatā ca –",
  "anya-e0806n0:33_0": "Hetu phalaṁ parattho ca, sabbopi thutisaṅgaho;",
  "anya-e0806n0:34_0": "Hetu sambodhito, pubbeva, yamaññaṁ tatoparīti.",
  "anya-e0806n0:35_0": "Vuttahetuphalasattopakāravasena buddharatanassa thutipubbakampaṇāmaṁ dassetvā idāni dhammarājena tenāpi",
  "anya-e0806n0:35_1": "pūjanīyassa dhammaratanassa nipaccakāraṁ dassetuṁ‘dhammañca mohandhatamappadhaṁsi’nti āha,",
  "anya-e0806n0:35_2": "tattha ca saddo ‘dhammañca namitvā’ti namassitvā (potthake) namassanakriyāya dhammaṁ sampiṇḍeti,",
  "anya-e0806n0:35_3": "kimbhūtanti āha,",
  "anya-e0806n0:35_4": "‘mohandhatamappadhaṁsi’nti,",
  "anya-e0806n0:35_5": "muyhatīti moho=aññāṇaṁ,",
  "anya-e0806n0:35_6": "andhayati samatthacakkhuviññāṇaparihānenāti andhaṁ,",
  "anya-e0806n0:35_7": "andhañca taṁ tamañceti andhatamaṁ=bāḷhatimiraṁ,",
  "anya-e0806n0:35_8": "mohoyeva taṁsadisatāya andhatamanti mo handhatamaṁ,",
  "anya-e0806n0:35_9": "taṁ padhaṁseti pakārena nāseti sīlenāti mohandhatamappadhaṁsī,",
  "anya-e0806n0:35_10": "pasaddassapakāsanatthaṁ hitvā pakāratthasseva gahaṇato pariyattiyā saha–",
  "anya-e0806n0:36_0": "Sotāpattādayo maggā,cattāro tapphalānica;",
  "anya-e0806n0:37_0": "Cattāri atha nibbānaṁ, dhammā lokuttarā navāti.",
  "anya-e0806n0:38_0": "Vuttanavalokuttarammo gahitāti viññātabbaṁ,",
  "anya-e0806n0:38_1": "aññathā arahattamaggova gayheyya,",
  "anya-e0806n0:38_2": "kasmā panettha mohasseva pahānaṁ vuttaṁ,",
  "anya-e0806n0:38_3": "netaresanti tammūlakattā sabbakilesānaṁ,",
  "anya-e0806n0:38_4": "tappahānasmiñhi vuccamāne tammukhenetaresampi pahānaṁ vuttameva hotīti.",
  "anya-e0806n0:39_0": "Evaṁ dhammaratanassa namakkāraṁ dassetvā idāni tadādhārabhūtasaṅgharatanaṁ namassituṁ ‘saṅghaṁ tathā saṅghaṭitaṁ guṇehī’ti vuttaṁ,",
  "anya-e0806n0:39_1": "tattha tathāsaddo samuccaye vā,",
  "anya-e0806n0:39_2": "vacoyuttiyaṁ vā,",
  "anya-e0806n0:39_3": "vacoyuttipakkhe ca saddo ānetvā sambandhitabbo,",
  "anya-e0806n0:39_4": "kilesādayo saṁhanati hiṁsatīti saṅgho,",
  "anya-e0806n0:39_5": "saṁpubbato hanatismā kvimhi ‘‘kvimhi ghoparipaccasamo hī’’ti (5.100) hanassa gho,",
  "anya-e0806n0:39_6": "kilesahiṁsanañcettha tadaṅgādivasena gahitaṁ,",
  "anya-e0806n0:39_7": "guṇehīti sāmaññaniddesato sammutisaṅghena saddhiṁ",
  "anya-e0806n0:40_0": "Cattāro ca paṭipannā, cattāro ca phaleṭhitā;",
  "anya-e0806n0:41_0": "Esa saṅgho ujubhūto, paññāsīlasamāhitoti.",
  "anya-e0806n0:42_0": "Vuttaaṭṭhaariyapuggalā gayhanti, guṇehīti lokiyalokuttarehi sīlādiguṇehi, saṅghaṭitanti saṁhataṁ.",
  "anya-e0806n0:43_0": "Evamanantarāyena ganthaparisamāpanatthamananta guṇavisiṭṭhalokattayaggasīkhāmaṇibhūtassa ratanattayassa",
  "anya-e0806n0:43_1": "paṇāmaṁ dassetvā idāni gantha kattādiyathāvuttatthopadassana pubbaṅgamamattanā samārabhitabbaṁ gantha",
  "anya-e0806n0:43_2": "karaṇaṁ paṭiññātukāmo’yo iddhimantesū’tiādimāha,",
  "anya-e0806n0:43_3": "tattha ‘yo’ti imassa ‘tannāmadheyyenā’ti iminā sambandho,",
  "anya-e0806n0:43_4": "etāya sattā ijjhanti iddhā vuddhā ukkaṁsagatā hontīti iddhi=iddhividhādayo lokiyā lokuttarā ca sā etesamatthīti iddhimanto,",
  "anya-e0806n0:43_5": "tesu iddhimantesu,",
  "anya-e0806n0:43_6": "iddhimantānaṁ mahāsāvakānaṁ majjheti attho,",
  "anya-e0806n0:43_7": "mahattappattoti mahattaṁ mahantabhāvaṁ gato,",
  "anya-e0806n0:43_8": "tannāmadheyyenāti tasseva nāmadheyyamassāti tannāmadheyyo, tena,",
  "anya-e0806n0:43_9": "tapodhanenāti muninā,",
  "anya-e0806n0:43_10": "kiṁ vuttaṁ hoti- ‘‘etadaggaṁ bhikkhave mama sāvakānaṁ bhikkhūnaṁ iddhimantānaṁ yadidaṁ moggallāno’’ti",
  "anya-e0806n0:43_11": "bhagavatā iddhimantesu etadagge ṭhapito mahāmoggallānatthero nāma yo dutiyo aggasāvako…",
  "anya-e0806n0:43_12": "(tena samānanāmadheyyenāti) tamapadisanto-yamācariyo anuddhatabhāvena ujunākkamena nāmādikamavatvā vaṅkavuttiyā",
  "anya-e0806n0:43_13": "attano moggallānoti nāmaṁ mahāsāmiṭṭhānantarappattiṁ kālocitapaññā veyyattiyaṁ buddhasāsanopakāritādiñca",
  "anya-e0806n0:43_14": "vibhāveti.",
  "anya-e0806n0:43_15": "‘Yaṁ racita’nti sambandho,",
  "anya-e0806n0:43_16": "racitanti kataṁ,",
  "anya-e0806n0:43_17": "kinti āha saddasattha’nti,",
  "anya-e0806n0:43_18": "saddasatthaṁ nāma sutta,",
  "anya-e0806n0:43_19": "saddalakkhaṇabyākaraṇādyaparanāmadheyyaṁ,",
  "anya-e0806n0:43_20": "suttaṁ(hi) ‘saddā (lakkhīyanti) sāsīyanti anusāsīyanti pakatippaccayādivibhāgakappanāya etenā’ti saddalakkhaṇanti",
  "anya-e0806n0:43_21": "ca ‘byākarīyanti saddanipphādanavasena kathīyanti etenā’ti byākaraṇanti ca vuccati,",
  "anya-e0806n0:43_22": "aparampana vutyādi tadupakaraṇabhāvena saddasatthaṁ saddalakkhaṇaṁ byākaraṇanti ca vuccatīti daṭṭhabbaṁ,",
  "anya-e0806n0:43_23": "anunanti tabbisesanaṁ,",
  "anya-e0806n0:43_24": "asesalakkhiyopasaṅgāhakabhāvena vattabbassāparassābhāvā sampuṇṇanti attho,",
  "anya-e0806n0:43_25": "athāti anantaratthe nipāto,",
  "anya-e0806n0:43_26": "saddasattharacanānantaranti attho,",
  "anya-e0806n0:43_27": "tasseti saddasatthassa,",
  "anya-e0806n0:43_28": "vutti ca samāsā katāti sambandho,",
  "anya-e0806n0:43_29": "suttaṁ vivarīyati etāyāti vutti,",
  "anya-e0806n0:43_30": "samassate saṅkhipīyatīti samāsā.",
  "anya-e0806n0:44_0": "Tassāpīti vuttiyāpi,",
  "anya-e0806n0:44_1": "saṅgahetvā saddavasena saṅkucitaṁ viya katvā khipanaṁ saṅkhepo,",
  "anya-e0806n0:44_2": "tassa nayo kamo saṅkhepanayo, tena,",
  "anya-e0806n0:44_3": "bhovāti yo saddasatthassa vuttiyā ca kattā so eva,",
  "anya-e0806n0:44_4": "idāni suttavuttiracanānantaramavasarappatte imasmiṁ kāle,",
  "anya-e0806n0:44_5": "samārabheyya sammā ārambhaṁ kareyya bahunnaṁ kriyākkhaṇānamādibhūtaṁ kriyākkhaṇamanutiṭṭheyya,",
  "anya-e0806n0:44_6": "kinti saṁvaṇṇanaṁ,",
  "anya-e0806n0:44_7": "saṁvaṇṇīyati attho etāyāti saṁvaṇṇanā,",
  "anya-e0806n0:44_8": "pañcīyati vipañcīyati byattī karīyati vutti attho etāyāti vā,",
  "anya-e0806n0:44_9": "taṁ pañcayatīti vā laddhanāmapañcikā, taṁ.",
  "anya-e0806n0:45_0": "Evamattanā karaṇīyasatthampaṭijānitvā tadanantaraṁ ‘‘dve me bhikkhave paccayā sammādiṭṭhiyā uppādāya",
  "anya-e0806n0:45_1": "(katame dve) parato ca ghoso (ajjhattañca) yoniso manasikāro’’ti vacanato sammāsavanapaṭibaddhā sabbāpi",
  "anya-e0806n0:45_2": "sāsana (ppaṭi) sampattīti sāsanappaṭipattiyā byākaraṇassa mūlakāraṇattā taṁ savane sādhujane niyojento",
  "anya-e0806n0:45_3": "‘taṁ sārabhūta’ntiādimāha,",
  "anya-e0806n0:45_4": "tattha tanti yasaddavirahepi adhikatattā saṁvaṇṇanaṁ parāmasati,",
  "anya-e0806n0:45_5": "taṁ suṇantū’ti sambandho,",
  "anya-e0806n0:45_6": "sādhūti savanakriyāvisesanaṁ,",
  "anya-e0806n0:45_7": "atthānurūpaṁ byañjanaṁ,",
  "anya-e0806n0:45_8": "byañjanānurūpañca atthaṁsallakkhetvā anaññamanā hutvā sakkaccaṁ suṇantūti attho suvaṇṇabhājane nikkhittasīhavasāviya",
  "anya-e0806n0:45_9": "avinassamānaṁ katvā hadaye ṭhapanavasena,",
  "anya-e0806n0:45_10": "sakkaccasavanameva hi sotūnamatthāvahaṁ hotīti,",
  "anya-e0806n0:45_11": "santoti savanakriyāya kattāro dasseti,",
  "anya-e0806n0:45_12": "tathā sātisayabyākaraṇaṁ…",
  "anya-e0806n0:45_13": "tathāvidhā eva sappurisā sādhukaṁ sotukāmā hontīti,",
  "anya-e0806n0:45_14": "kimbhūtanti āha ‘sārabhūta’ntiādi,",
  "anya-e0806n0:45_15": "bhūtasaddo ettha ‘‘bhūtasmiṁ pācittiya’ntiādīsu viya vijjamānattho,",
  "anya-e0806n0:45_16": "phegguttābhāvena apariccajanīyatāya sāro thiraṁ so attho byañjanañca assā atthīti sārā ca sā bhūtāca,",
  "anya-e0806n0:45_17": "atha vā lokiyalokuttaraguṇātisayasādhanekasādhanabhāvato seṭṭhaṭṭhena sārañca sā bhūtācāti sārabhūtā,",
  "anya-e0806n0:45_18": "taṁ gantho yevettha saṅkhepito,",
  "anya-e0806n0:45_19": "attho pana nayaggāhitatāyapi sabbathā dassitoyevāti vipulaṁ atthaṁ gaṇhātīti vipulatthagāhī, taṁ,",
  "anya-e0806n0:45_20": "vidhīyamānavaṇṇanākkamavisesena byākulassa vaṇṇanākkamassa nirasanato natthi ākulaṁ kiñci assāti anākulaṁ, taṁ,",
  "anya-e0806n0:45_21": "iminā ca kaccāyanavuttivaṇṇanāsu na tathābhāvaṁ dasseti.",
  "anya-e0806n0:46_0": "Tadevamadhikatattāyevāyamācariyo ganthārambhe’mahādayo yo’tiādike paṭipajjitvā dāni attanā vaṇṇanīyassa",
  "anya-e0806n0:46_1": "ganthassādi bhūtaṁ vākyamanadhikataparihāramukhenevopanyasya byākhyātumāha- ‘idhā’tiādi,",
  "anya-e0806n0:46_2": "tattha idhāti imasmiṁ māgadhikasaddalakkhaṇaviracanādhikāre,",
  "anya-e0806n0:46_3": "māgadhānaṁ saddānaṁ idanti māgadhikaṁ,",
  "anya-e0806n0:46_4": "māgadhikaṁ saddalakkhaṇanti visesana samāso,",
  "anya-e0806n0:46_5": "viracayitukāmoti kattukāmo,",
  "anya-e0806n0:46_6": "ratiṁjanetīti ratanaṁ,",
  "anya-e0806n0:46_7": "ramayatī ra tayatī (potthake) ti (vā) ratanaṁ anappaccayena,",
  "anya-e0806n0:46_8": "athavā yaṁ loke cittīkatādikaṁ ratananti vuccati,",
  "anya-e0806n0:46_9": "idampi taṁ sadisatāya ratananti vuccati,",
  "anya-e0806n0:46_10": "tathācāhu–",
  "anya-e0806n0:47_0": "Cittīkataṁ mahagghañca, atulaṁ dullabhadassanaṁ;",
  "anya-e0806n0:48_0": "Anomasattaparibhogaṁ, ratanaṁ tena vuccatīti.",
  "anya-e0806n0:49_0": "Buddhādīnametamadhivacanaṁ,",
  "anya-e0806n0:49_1": "tayo avayavā assāti tayaṁ, samudāyo,",
  "anya-e0806n0:49_2": "ratanānaṁ tayaṁ ratanattayaṁ,",
  "anya-e0806n0:49_3": "avayavavinimmuttassa pana samudāyassa abhāvato tīṇi eva ratanāni vuccanti,",
  "anya-e0806n0:49_4": "paṇamanaṁ paṇāmo,",
  "anya-e0806n0:49_5": "ratanattayaguṇaninnatā,",
  "anya-e0806n0:49_6": "paṇamanti etāyāti vā paṇāmo,",
  "anya-e0806n0:49_7": "paṇāmakriyānipphādikā kusalacetanā,",
  "anya-e0806n0:49_8": "ratanattayassa paṇāmoti chaṭṭhīsamāso,",
  "anya-e0806n0:49_9": "abhidhīyati paṭipādīyatītyabhidheyyo samuditena satthena vacanīyattho,",
  "anya-e0806n0:49_10": "yena ca yo paṭipādīyati so tassa attho hotīti,",
  "anya-e0806n0:49_11": "so ca pakatippaccayādivibhāgakappanāya saddānaṁ saṅkharaṇaṁ,",
  "anya-e0806n0:49_12": "saddasatthena hi saddasaṅkharaṇameva paṭipādīyati,",
  "anya-e0806n0:49_13": "(ratanattayappaṇāmo ca abhidheyyo ca) ratanattayappaṇāmābhidheyyanti catthasamāso,",
  "anya-e0806n0:49_14": "tassa sandassanaṁ attho yassāti aññapadattho,",
  "anya-e0806n0:49_15": "kintaṁ vākyaṁ,",
  "anya-e0806n0:49_16": "tā vāti vākyālaṅkāre,",
  "anya-e0806n0:49_17": "nanucevamadhikatattepi abhidheyyamattamevadassetabbaṁ siyā kiṁ vācāpaṇāmena,",
  "anya-e0806n0:49_18": "kāyamanomayenāpi puññāti sayappattiyā abhisamīhitatthasiddhi hotevāti codanaṁ manasi nidhāya vacīpaṇāmassa",
  "anya-e0806n0:49_19": "paratthasannissayatañca tasseva vibhāgena payojanañca dassetumāha- ‘tattha’iccādi,",
  "anya-e0806n0:49_20": "guṇasaddo ettha ‘‘sataguṇā dakkhiṇā pāṭikaṅkhā’’tiādīsu viya ānisaṁsaṭṭho,",
  "anya-e0806n0:49_21": "guṇānamānisaṁsānaṁ anukūlaṁ anuguṇaṁ,",
  "anya-e0806n0:49_22": "hetumantavisesanametaṁ,",
  "anya-e0806n0:49_23": "padhānabhāvaṁ nītaṁ paṇītaṁ atiuttamanti attho,",
  "anya-e0806n0:49_24": "atīsayena paṇītaṁ paṇītataraṁ,",
  "anya-e0806n0:49_25": "cittassasantānaṁ pabandho cittasantānaṁ,",
  "anya-e0806n0:49_26": "paṇītatarañca taṁ cittasantānañca,",
  "anya-e0806n0:49_27": "anuguṇañca taṁ paṇītataracittasantānañcāti visesanasamāso,",
  "anya-e0806n0:49_28": "tappaṇāmakaraṇena anuguṇa…pe…",
  "anya-e0806n0:49_29": "santānaṁ yesanti aññapadattho, tesaṁ,",
  "anya-e0806n0:49_30": "yathā te sotāro ratanattayassa paṇāmakaraṇena puññātisayappaṭilābhā anekānisaṁsātisayappaṭilābhānukūla",
  "anya-e0806n0:49_31": "cittasantānatāya padhānataracittasantānā honti,",
  "anya-e0806n0:49_32": "tathā pavattānanti adhippāyo,",
  "anya-e0806n0:49_33": "idampi adhigatā…pe…",
  "anya-e0806n0:49_34": "ntarādhānantīmesaṁ hetubhāvena tiṭṭhati,",
  "anya-e0806n0:49_35": "adhigatā pattā aneke bahū ānisaṁsavisesā āyu vaṇṇasukhabalapaṭibhānādayo yesanti viggaho,",
  "anya-e0806n0:49_36": "visositā sukkhāpitā antarāyā bhayādayo ajjhattikā bāhiyā vā yesaṁ tathāvidhānaṁ sotūnaṁ,",
  "anya-e0806n0:49_37": "etepi abhi,pe,ddhatthanti iccassa hetū,",
  "anya-e0806n0:49_38": "abhisamīhitassa anuṭṭhitassa kataniṭṭhitassa ganthassa avabodhoyeva phalaṁ,",
  "anya-e0806n0:49_39": "tassa sijjhanatthaṁ,",
  "anya-e0806n0:49_40": "kintaṁ ratanattayappaṇāmasandassanaṁ.",
  "anya-e0806n0:50_0": "Saccaṁ punapi saccanti, bhujamukkhippa vuccate;",
  "anya-e0806n0:51_0": "Sakattho natthī nattheva,parassatthamakubbatoti.",
  "anya-e0806n0:52_0": "Vacanato paratthova sappurisehi kattabbo,",
  "anya-e0806n0:52_1": "paratthe sampādite pana sakattho sampannova nāma siyāti manasi katvā āha- ‘etadevā’tiādi.",
  "anya-e0806n0:52_2": "Kāyamanosamācaraṇena sampajjamānañca vacīsamācaraṇena sampajjatevāti aneneva vākyena viññāyatīti avagantabbaṁ,",
  "anya-e0806n0:52_3": "buddhi pubbā yasmiṁ karaṇe taṁ buddhi pubbaṁ,",
  "anya-e0806n0:52_4": "taṁ sīlena karontā buddhipubbakārino,",
  "anya-e0806n0:52_5": "abhidheyyassa adhigamo jānanaṁ pubbo yassa so abhidheyyādhigamapubbako ,",
  "anya-e0806n0:52_6": "avatāro pavatti,",
  "anya-e0806n0:52_7": "ekadesadassane ‘‘samuddo diṭṭho’’ti viya ekadesepi samudāyavohāradassanato pacchima pādenāti vuttaṁ,",
  "anya-e0806n0:52_8": "pacchimapādassekadesabhūtena ‘saddalakkhaṇa’miccanenāti attho,",
  "anya-e0806n0:52_9": "sādhiyaṁ saddānaṁ saṅkharaṇaṁ,",
  "anya-e0806n0:52_10": "sādhanaṁ byākaraṇaṁ,",
  "anya-e0806n0:52_11": "taṁ lakkhaṇaṁ sabhāvo assāti sādhiyasādhanalakkhaṇo,",
  "anya-e0806n0:52_12": "sādhiyassedaṁ sādhanaṁ,",
  "anya-e0806n0:52_13": "sādhanassa cedaṁ sādhiyanti evamassedambhāvahetusabhāvo sambandhoti vuttaṁ hoti,",
  "anya-e0806n0:52_14": "payojanaṁ abhidheyyasaddopadassitaṁ saddasaṅkharaṇaṁ,",
  "anya-e0806n0:52_15": "tattha sambandhassantogadhattaṁ…",
  "anya-e0806n0:52_16": "sādhiyopadassanamukhena sādhanassāpi dassitattā nissayopadassanato,",
  "anya-e0806n0:52_17": "ussukkaṁ sammāvāyāmaṁ,",
  "anya-e0806n0:52_18": "buddhattaṁ sabbaññutaññāṇaṁ,",
  "anya-e0806n0:52_19": "pūretvāti–",
  "anya-e0806n0:53_0": "Manussattaṁ liṅgasampatti, hetu satthāradassanaṁ;",
  "anya-e0806n0:54_0": "Pabbajjā guṇasampatti, adhikāro ca chandatā;",
  "anya-e0806n0:55_0": "Aṭṭhadhammasamodhānā, abhinīhāro samijjhatīti.",
  "anya-e0806n0:56_0": "Vuttaaṭṭhadhammasamannāgatena abhinīhārena samannāgatā hutvā yathāvutte pāramitādayo dhamme pūretvāti attho,",
  "anya-e0806n0:56_1": "āgatāti sattattiṁsabodhipakkhiyadhammānubrūhanena āgatā,",
  "anya-e0806n0:56_2": "idhāti imasmiṁ loke,",
  "anya-e0806n0:56_3": "āgatāti pattā uppannā,",
  "anya-e0806n0:56_4": "tathāgatoti yathā sampati jātā te bhagavanto sattapadavītihārena gatā,",
  "anya-e0806n0:56_5": "tathā ayampi uttarābhimukhaṁ gatoti attho,",
  "anya-e0806n0:56_6": "muhuttajātovāti sampatijāto eva,",
  "anya-e0806n0:56_7": "jātasamanantaramevāti vuttaṁ hoti,",
  "anya-e0806n0:56_8": "vikkamīti agamāsi,",
  "anya-e0806n0:56_9": "satta padāni gantvāna disā vilokesīti idaṁ ‘‘dhammatā esā bhikkhave sampati jāto bodhisattā samehi pādehi",
  "anya-e0806n0:56_10": "patiṭṭhahitvā’’ti eva mādikāya pāḷiyā sattapadavītihārūpariṭhitassa sabbadisānuvilokanassa vuttattā vuttaṁ,",
  "anya-e0806n0:56_11": "disā vilokesi samantatoti idampana ‘samehi pādehi phusī vasundhara’nti etassa anantaraṁ daṭṭhabbaṁ…",
  "anya-e0806n0:56_12": "pādehi vasundharāphusanānantarameva dasadisāvalokitattā,",
  "anya-e0806n0:56_13": "aṭṭhaṅgāni nāma–",
  "anya-e0806n0:57_0": "Visaṭṭhaṁ mañju viññeyyaṁ, savanīyā-visārino;",
  "anya-e0806n0:58_0": "Bindu gambhīraninnādi,ccevamaṭṭhaṅgiko saroti.",
  "anya-e0806n0:59_0": "Vuttāni aṭṭhaṅgāni,",
  "anya-e0806n0:59_1": "tathāgatoti imasseva visuṁ atthapariyāyaṁ dassetuṁ ‘athavā’tiādimāha,",
  "anya-e0806n0:59_2": "ariyena setunāti samathavipassanāsaṅkhātena uttamena maggena,",
  "anya-e0806n0:59_3": "evamādinātiādisaddena tesaṁ tesaṁ dhammānaṁ sabhāvasarasalakkhaṇaṁ tathaṁ āgato yathāvato adhigato’yegatyatthā te buddhyatthā,",
  "anya-e0806n0:59_4": "ye buddhyā te gatyatthā’titathāgatoti evamādiṁ saṅgaṇhāti,",
  "anya-e0806n0:59_5": "tatthatatthāti tesu tesu dīghāgamādīsu,",
  "anya-e0806n0:59_6": "tathāgatabhāvoti tathāgatoti bhavanaṁ nipphatti namassanakiriyābhisambandhāti’namassitvā’ti ettha namassanakiriyāya",
  "anya-e0806n0:59_7": "abhisambandhā iminā tathāgatādīnaṁ kammattaṁ vibhāveti,",
  "anya-e0806n0:59_8": "namassanakiriyāvisesanattāti ‘namassitvā’ti namassanaṁ katvāti vuttaṁ nāma siyāti namassananti vuttanamassanakiriyāya visesanattā,",
  "anya-e0806n0:59_9": "bodhiyāti bodhivuccati catūsu maggesu ñāṇaṁ,",
  "anya-e0806n0:59_10": "taṁ bhagavā ettha pattoti (bodhi,",
  "anya-e0806n0:59_11": "tassā) bodhirukkhassāti attho,",
  "anya-e0806n0:59_12": "mūleti mūlasamīpe ‘‘yāva majjhanhike kāle chāyā pharati nivāte paṇṇāni patanti etāvatā rukkhamūlaṁ’’tiādīsu viya,",
  "anya-e0806n0:59_13": "nanu aññepi khīṇāsavā ‘aggamaggene’ccādinā vakkhamāna nayena nipphannā evāti anuyogaṁ manasikatvā vuttaṁ ‘saheva vāsanāyā’ti,",
  "anya-e0806n0:59_14": "na hi bhagavantaṁ ṭhapetvā aññe saha vāsanāya kilese pahātuṁ sakkonti,",
  "anya-e0806n0:59_15": "etena aññehi asādhāraṇaṁ bhagavato arahattanti dasseti,",
  "anya-e0806n0:59_16": "teneva iddhasaddassa atthaṁ dassento’tepi hi’ccādikaṁ vakkhati,",
  "anya-e0806n0:59_17": "kāpanāyaṁ vāsanā nāma pahīnakilesassāpi appahīnakilesassa payogasadisapayogahetubhūto kilesanihito sāmatthiyaviseso’āyasmato",
  "anya-e0806n0:59_18": "pilindavacchassa vasalasamudācāranimittaṁ viya’,",
  "anya-e0806n0:59_19": "aggamaggenāti arahattamaggena,",
  "anya-e0806n0:59_20": "sabbakilese rāgādike,",
  "anya-e0806n0:59_21": "arahattaṁ aggaphalaṁ,",
  "anya-e0806n0:59_22": "sammuti upapattidevabhāvato aññena visuddhi devabhāvenātinipphannattā āha-‘visuddhidevabhāvenā’ti,",
  "anya-e0806n0:59_23": "sakalakilesakālussiyāpagamena visuddhippattiyā sabbaññuguṇā laṅkārena visuddhidevabhāvenāti attho.",
  "anya-e0806n0:60_0": "‘Idha=saṁsiddhiyaṁ’ iddhavanto iddhāttappaccayena,",
  "anya-e0806n0:60_1": "‘guṇa=āmantaṇe’ bhūvādiseso,",
  "anya-e0806n0:60_2": "guṇīyanti paricīyanti seyyattikehīti guṇā kappaccayena,",
  "anya-e0806n0:60_3": "tepīti sāvakapaccekabuddhāpi,",
  "anya-e0806n0:60_4": "hi saddo hetumhi,",
  "anya-e0806n0:60_5": "yasmā aggaṁ…pe…",
  "anya-e0806n0:60_6": "anūnaguṇā ,",
  "anya-e0806n0:60_7": "tasmāti attho,",
  "anya-e0806n0:60_8": "sabbaññutādīnantiādikaṁ tesaṁ sabbaññubuddhehi ūnaguṇatāya hetuvacanaṁ,",
  "anya-e0806n0:60_9": "keci ‘siddho middhaguṇo assāti siddhamiddhaguṇanti duṭṭhamatthaṁ parikappetvā vākyamidaṁ dūsenti,",
  "anya-e0806n0:60_10": "te pana ‘middho nāma koci guṇo natthī’ti ca,",
  "anya-e0806n0:60_11": "‘tathāgato nāma middha guṇo na hotī’ti ca,",
  "anya-e0806n0:60_12": "‘tādiso ce siyā na ñāṇanissitapūjā pakatopayoginī bhavatī’ti ca ajānitvā vadatha tumhehi vatvā uyyojetabbā,",
  "anya-e0806n0:60_13": "maṅgalatthañcetthādo siddhasaddopādānaṁ,",
  "anya-e0806n0:60_14": "maṅgalādīni hi satthānyabyāhatappasarāni hontyāyasmantabyākhyātusotukāni ca,",
  "anya-e0806n0:60_15": "dhammasaṅghānampīti iminā avayavena viggahepi samudāyassa samāsatthattā aññapadatthasamāsoyaṁ tagguṇasaṁviññāṇoti dīpeti,",
  "anya-e0806n0:60_16": "tenāha- ‘aññapadatthe’ccādi,",
  "anya-e0806n0:60_17": "guṇībhūtānampīti appadhānabhūtānampi visesanabhūtānampi aññapadatthassa padhānattā,",
  "anya-e0806n0:60_18": "kiriyātisambandho vagamyate dhammasaṅghānaṁ guṇībhūtānampi tadavinābhāvittena namassanātisambandhā,",
  "anya-e0806n0:60_19": "tadeva samattheti ‘tathāha’ccādinā,",
  "anya-e0806n0:60_20": "puttena saha vattamānoti tagguṇasaṁviññāṇaaññapadatthasamāsattā tulyamubhinnampi āgamananti puttopi āgatoti patīyate,",
  "anya-e0806n0:60_21": "tatthāti niddhāraṇe sattadhī,",
  "anya-e0806n0:60_22": "attānanti dhammaṁ dasseti,",
  "anya-e0806n0:60_23": "dhārenteti attani ṭhapente pavattente uppādente,",
  "anya-e0806n0:60_24": "cattāropi apāyā sāmaññavasena’apāye’ti vuttā,",
  "anya-e0806n0:60_25": "kilesavaṭṭa kammavaṭṭa vipākavaṭṭavasena tayo vaṭṭā,",
  "anya-e0806n0:60_26": "tesu dukkhaṁ, tasmiṁ,",
  "anya-e0806n0:60_27": "dhāretīti vuttadhāraṇaṁ nāma atthato apāyādinibbattakakilesaviddhaṁsanaṁ,",
  "anya-e0806n0:60_28": "tañca yathārūpaṁ kilesasamucchindanatappaṭippassaddhi ālambanabhāvena hotīti āha- ‘so…pe…",
  "anya-e0806n0:60_29": "vasenā’ti,",
  "anya-e0806n0:60_30": "navannampi,",
  "anya-e0806n0:60_31": "te samadhigamahetutāya dhammoyeva nāmāti ‘dasā’tiādi vuttaṁ,",
  "anya-e0806n0:60_32": "tattha kāraṇamāha- ‘tammūlakattā’tiādi,",
  "anya-e0806n0:60_33": "tammūlakattāti taṁ kāraṇattā,",
  "anya-e0806n0:60_34": "sīladiṭṭhisāmaññenāti ariyena sīlena ariyāya ca diṭṭhiyā samānabhāvena,",
  "anya-e0806n0:60_35": "ariyānañhi sīladiṭṭhiyo maggenāgatattā sabbathā samānāva,",
  "anya-e0806n0:60_36": "tena te yatthakatthaci ṭhitāpi sahagatāvāti saṁhatoti imasmiṁ atthe saṅghoti padasiddhi daṭṭhabbā,",
  "anya-e0806n0:60_37": "adhippetavasena panetaṁ vuttaṁ,",
  "anya-e0806n0:60_38": "lokiyasīladiṭṭhiyā sāmaññena saṁhatattā sammutisaṅghopi paṇāmārahoyevāti daṭṭhabbaṁ.",
  "anya-e0806n0:61_0": "Atha kete saddā,",
  "anya-e0806n0:61_1": "yesamidaṁ lakkhaṇaṁ bhāsissanti paṭiññātanti āha-‘saddā ghaṭapaṭādayo’ti,",
  "anya-e0806n0:61_2": "ādisaddena rukkhādayo,",
  "anya-e0806n0:61_3": "nanu santi meghasaddasamuddasaddādayopīti na niratthakānamidhānupayogittā,",
  "anya-e0806n0:61_4": "ye lokasaṅketānurodhenātthappakāsakā tesaṁ sātthakāname vidaṁ lakkhaṇanti,",
  "anya-e0806n0:61_5": "apica ‘saddā ghaṭapaṭādayo’ti vadanto vedikānaṁ viya unti ñatthi (potthake) ādīnaṁ anupubbīniyamāvatthānamasambhavā",
  "anya-e0806n0:61_6": "tadanukkamena nipphādiyamānanampi saddānaṁ lokiyattānabhivattanañca bodhetīti daṭṭhabbaṁ,",
  "anya-e0806n0:61_7": "nu tattha pakāsakatthaṁ saddassa samudāyavasena vā siyā paccekavaṇṇavasena vā,",
  "anya-e0806n0:61_8": "tattha yadi paccekavaṇṇā pakāsayeyyuṁ,",
  "anya-e0806n0:61_9": "ghaṭasadde ghakāroyeva ghaṭatthaṁ,",
  "anya-e0806n0:61_10": "pakāsayeyya,",
  "anya-e0806n0:61_11": "tathā cāññesamakārādīnamanattha katā siyā,",
  "anya-e0806n0:61_12": "atha samuditā pakāsayeyyuṁ,",
  "anya-e0806n0:61_13": "tadā vaṇṇānamuccāraṇānantaravināsittā samudāyoyeva na siyā,",
  "anya-e0806n0:61_14": "tathā sati katha matthaṁ saddo pakāsayatīti ce kamena sotacittādigahitakkhara pāḷiyā ca yo saddoti viññeyyo sātthako cittagocaro,",
  "anya-e0806n0:61_15": "cittagocarassāpi saddassa pana bālajanappabodhāya kappanāmattena pakatyādivibhāgato,",
  "anya-e0806n0:61_16": "na sabhāvenānvākhyānaṁ,",
  "anya-e0806n0:61_17": "tenāha-‘pakatyā’di ādi,",
  "anya-e0806n0:61_18": "nanu goiccādisādhusaddaniyame sati gotādayo asādhu saddāti viññāyanti gantabbamagganiyame agantabbamaggo viya,",
  "anya-e0806n0:61_19": "gotādi asādhusaddaniyame vā goiccādayo saddā sādhavoti agantabbamagganiyame gantabbamaggo viya,",
  "anya-e0806n0:61_20": "kiṁ saddānamanvākhyānenā tidamāsaṅkiya payojanamāha- ‘lakkhaṇābhidhānaṁce’ccādi,",
  "anya-e0806n0:61_21": "saddānampaṭipattiyaṁ paṭipadapāṭhassānūpāyattaṁ dassetumāha- ‘aññathe’ccādi,",
  "anya-e0806n0:61_22": "aññathāti asati lakkhaṇābhidhāne,",
  "anya-e0806n0:61_23": "sakkatādītiādisaddena pākatādiṁ saṅgaṇhāti,",
  "anya-e0806n0:61_24": "bahuvidhattaṁ sakkatapākatapesācikaapabbhaṁsavasena,",
  "anya-e0806n0:61_25": "magadhesu viditāti imasmiṁ atthe ‘‘aññasmi’’nti (4-121) māgadhānaṁ idanti atthe ‘‘ṇo’’ti (4-34) ṇappaccaye",
  "anya-e0806n0:61_26": "māgadhā māgadhanti ca padanipphatti veditabbāti dassetumāha- ‘magadhesmi’ccādi,",
  "anya-e0806n0:61_27": "magadhesu viditātiādino adhippāyaṁ vivaritumāha- ‘idaṁ vuttaṁ hotī’tiādi,",
  "anya-e0806n0:61_28": "tattha idanti idāni vakkhamānaṁ māgadhaṁ…pe…",
  "anya-e0806n0:61_29": "hotīti etaṁ vuttaṁ hotīti magadhesu…pe…",
  "anya-e0806n0:61_30": "lakkhaṇaṁ māgadhanti vadatā pakāsitaṁ hotīti attho,",
  "anya-e0806n0:61_31": "hisaddo’magadhesvi’ccādinā vuttaṁ samatthayati,",
  "anya-e0806n0:61_32": "lakkhaṇaṁ visesayatāti saddalakkhaṇa saddassa uttarapadatthappadhānattā māgadhanti iminā lakkhaṇaṁ visesayatā byavacchedayatā vuttikārena,",
  "anya-e0806n0:61_33": "atthatoti sāmatthiyato,",
  "anya-e0806n0:61_34": "sadde ca visesito hotīti saddalakkhaṇasaddo māgadhe eva saddeeva (potthake) byavacchedito hoti,",
  "anya-e0806n0:61_35": "ayametthādhippāyo ‘magadhesu viditā māgadhāti sadde gahetvā tesamidaṁ māgadhanti māgadhasaddena yasmā saddalakkhaṇasadde lakkhaṇaṁ visesitaṁ,",
  "anya-e0806n0:61_36": "tasmā saddalakkhaṇasadde saddo yadi amāgadho kathaṁ lakkhaṇaṁ māgadhaṁ siyāti sāmatthiyā saddopi visesito hotī’ti,",
  "anya-e0806n0:61_37": "nanu māgadhanti lakkhaṇassa māgadha saddasambandhittajhāpanato saddalakkhaṇanti ettha saddasaddassa niratthaka tāpatti hotīti,",
  "anya-e0806n0:61_38": "na hoti gammamānatthassa saddassa payogampati kāmacārattā saddalakkhaṇasaddassa vā samāsatthe niruḷhattā",
  "anya-e0806n0:61_39": "‘‘tatridaṁ sugatassa sugatacīvarappamāṇa’’ntiādīsu viya,",
  "anya-e0806n0:61_40": "kopanātiādisaddalakkhaṇanti iminā abhidheyyasaṅkhātapayojanassa dassitattā tappayojanapucchanaparā codanā,",
  "anya-e0806n0:61_41": "vuccateccādi parihāro,",
  "anya-e0806n0:61_42": "yathā sabbathāttaparahitakāmena.",
  "anya-e0806n0:62_0": "Piyo ca garu bhāvanīyo, vattā ca vacanakkhamo;",
  "anya-e0806n0:63_0": "Gambhīrañca kathaṁ kattā,nocā ṭhāne niyojakoti.",
  "anya-e0806n0:64_0": "Vuttehi tato parehi ca pasatthatarehi guṇavisesehi samupetaṁ guruṁ.",
  "anya-e0806n0:65_0": "Tasmā akkharakosallaṁ, sampādeyya hitatthiko;",
  "anya-e0806n0:66_0": "Upaṭṭhahaṁ guruṁ sammā, uṭṭhānādīhi pañcahīti.",
  "anya-e0806n0:67_0": "Vacanato uṭṭhāna-upaṭṭhāna-paricariyā-sussūsā sakkaccasippapaṭiggahaṇehi sammā upaṭṭhahantena savana,uggahana-dhāraṇa-paripucchā-bhāvanā",
  "anya-e0806n0:67_1": "hi kaṅkhāvicchedaṁ katvā viññātabbaṁ saddalakkhaṇaṁ,",
  "anya-e0806n0:67_2": "tathā aviññātaṁ saddalakkhaṇamanenāti aviññātasaddalakkhaṇo puggalo,",
  "anya-e0806n0:67_3": "hisaddo avadhāraṇe,",
  "anya-e0806n0:67_4": "so ‘dhammavinayesu kusalo na hotī’ti ettha daṭṭhabbo,",
  "anya-e0806n0:67_5": "kusalo dakkho na hoti,",
  "anya-e0806n0:67_6": "tattha dhammavinayesu suttantātābhidhammasaṅkhātesu dhammesu ceva vinaye ca, kasmā–",
  "anya-e0806n0:68_0": "Yo niruttiṁ na sikkheyya, sikkhanto piṭakattayaṁ;",
  "anya-e0806n0:69_0": "Padepade vikaṅkheyya, vane andhagajo yathāti.",
  "anya-e0806n0:70_0": "Vacanato,",
  "anya-e0806n0:70_1": "ayametthādhippāyo ‘‘yathā vuttanayena sambhūtapada byāmohavasena padatthepi byāmohasambhavato suttantopadassitāya",
  "anya-e0806n0:70_2": "diṭṭhiviniveṭṭhanāya ca abhidhammāgate nāmarūpaparicchede ca vinaya niddiṭṭhe saṁvarāsaṁvare ca akosallaṁ siyā’’ti,",
  "anya-e0806n0:70_3": "yathādhammanti dhammavinaya saddassa yo-ttho vinayasuttābhidhammasaṅkhāto,",
  "anya-e0806n0:70_4": "tassa so-ttho,",
  "anya-e0806n0:70_5": "tadanatikkamena,",
  "anya-e0806n0:70_6": "paṭipajjitumasakkontoti tatthatattheva vuttāsu adhisīla adhicitta adhipaññāsikkhāsu pavattituṁ asamattho,",
  "anya-e0806n0:70_7": "kusalo pana samattho paññāvisesālokapaṭilābhato,",
  "anya-e0806n0:70_8": "vuttaṁ hi–",
  "anya-e0806n0:71_0": "Yāva tiṭṭhanti suttantā, vinayo yāva dippati;",
  "anya-e0806n0:72_0": "Tāva dakkhanti ālokaṁ, sūriye abbhuggate yathāti.",
  "anya-e0806n0:73_0": "Paṭipattinti paṭipajjīyatīti paṭipattīti yathāvuttaṁ tividhampi paṭipattiṁ,",
  "anya-e0806n0:73_1": "virādhetvāti nāsetvā,",
  "anya-e0806n0:73_2": "nassati hi paṭipatti tesuyevā ko sallatamagatattā,",
  "anya-e0806n0:73_3": "tathā cāhu–",
  "anya-e0806n0:74_0": "Suttantesu asantesu, pamuṭṭhe vinayamhi ca;",
  "anya-e0806n0:75_0": "Tamo bhavissati loke, sūriye atthaṅgate yathāti.",
  "anya-e0806n0:76_0": "Saṁsāradukkhasseva bhāgī hoti…",
  "anya-e0806n0:76_1": "yathāvuttā-nukkamapariccāgena anurūpapaṭipattiyā paṭilabhitabbattā adhigamavisayassa visathattā (potthake) yo gakkhemassa,",
  "anya-e0806n0:76_2": "vuttañhi tassānulomapaṭipattimūlakattaṁ–",
  "anya-e0806n0:77_0": "Suttante rakkhite sante, paṭipatti hoti rakkhitā;",
  "anya-e0806n0:78_0": "Paṭipattiyaṁ ṭhito dhīro, yogakkhemā na dhaṁsatīti.",
  "anya-e0806n0:79_0": "Etāvatā aviññātasaddalakkhaṇassa sakatthaparihāniṁ dassetvā idāni sakatthasampattimūlikā paratthasampattīti",
  "anya-e0806n0:79_1": "tadabhāvā tādiso puggalo paresampi paccayo bhavituṁ na sakkotīti dassetuṁ ‘nacā’tiādi vuttaṁ,",
  "anya-e0806n0:79_2": "patiṭṭhāti dhāraṇaṁ,",
  "anya-e0806n0:79_3": "tañcettha tesaṁ tesaṁ kula puttānaṁ dhammavinayasikkhāpanaṁ taṁtaṁ kammato nittharaṇādi ca,",
  "anya-e0806n0:79_4": "tadubhaya mevā-nhasaṅgikaṁ patiṭṭhaṁ,",
  "anya-e0806n0:79_5": "mukhyabhūtampana tammūlake suparisuddhasīle patiṭṭhāpanameva,",
  "anya-e0806n0:79_6": "tadupakaraṇattho sikkhāpanādi,",
  "anya-e0806n0:79_7": "idha pana taṁ sādhanabhūto puggalo upacārato patiṭṭhāti gahetabbo,",
  "anya-e0806n0:79_8": "hisaddo yathāvutta samatthanatthe nipāto,",
  "anya-e0806n0:79_9": "saddalakkhaṇaññūyevāti avadhāraṇampana tesu tabbidūyeva samatthoti dassanatthaṁ pakaraṇavasena vuttaṁ,",
  "anya-e0806n0:79_10": "attano pana suguttasīlakkhandhavirahena kadāci koci yathāvuttānaṁ patiṭṭhābhavituṁ na sakkoti…",
  "anya-e0806n0:79_11": "tammūlakattā saddhammaṭṭhitiyā saparapatiṭṭhā bhāvassa ca,",
  "anya-e0806n0:79_12": "teneva vinayadhare ānisaṁsaṁ dassentena bhagavatā tappadhānaṁ tappamukhaṁva katvā ‘‘pañcime bhikkhave ānisaṁsā vinayadhara puggale,",
  "anya-e0806n0:79_13": "katame pañca attano sīlakkhandho sugutto hoti su rakkhito,",
  "anya-e0806n0:79_14": "kukkuccapakatānaṁ paṭisaraṇaṁ hoti,",
  "anya-e0806n0:79_15": "visārado saṅgha majjhe viharati,",
  "anya-e0806n0:79_16": "paccattthike sahadhammena suniggahitaṁ niggaṇhāti,",
  "anya-e0806n0:79_17": "saddhammaṭṭhitiyā paṭipanno ca hotī’’ti vuttaṁ,",
  "anya-e0806n0:79_18": "atthānurūpanti attano vacanīyassatthassa vācakattena yogyaṁ,",
  "anya-e0806n0:79_19": "byañjanānurūpanti attano vācakassa vacanīyattena yogyaṁ,",
  "anya-e0806n0:79_20": "parivāsādīsūtiādisaddena abbhānādiṁ saṅgaṇhāti,",
  "anya-e0806n0:79_21": "taṁtaṁkammanti parivāsādikaṁ taṁtaṁkammaṁ,",
  "anya-e0806n0:79_22": "aññoti asaddalakkhaṇaññū,",
  "anya-e0806n0:79_23": "na kevalamanena sakatthaparatthāva nāsitā,",
  "anya-e0806n0:79_24": "atha khoti vidho saddhammopi nāsitoyevāti vatthumāha ‘ajānanto panā’tiādi,",
  "anya-e0806n0:79_25": "ayathāpaṭipajjamānoti saddalakkhaṇaññunā yathā yena pakārena atthānurūpaṁ byañjane byañjanānurūpañca atthe paṭipajjitabbaṁ,",
  "anya-e0806n0:79_26": "tathā appaṭipajjamāno,",
  "anya-e0806n0:79_27": "tathā ca vakkhati–",
  "anya-e0806n0:79_28": "tathā hi so saddalakkhaṇa majānanto’tiādi.",
  "anya-e0806n0:79_29": "Tividhampi saddhammanti pariyattipaṭipattiadhigamavasenati vidhameva saddhammaṁ,",
  "anya-e0806n0:79_30": "tattha tipiṭakabuddhavacanaṁ pariyattisaddhammo nāma,",
  "anya-e0806n0:79_31": "terasa dhutaguṇā cuddasa khandhakavattāni dve asīti mahāvattānīti ayaṁ paṭipattisaddhammo nāma,",
  "anya-e0806n0:79_32": "cattāro maggā cattāri ca phalāni ayaṁ adhigamasaddhammo nāma,",
  "anya-e0806n0:79_33": "tathāhiccādinā vuttamatthaṁ samattheti,",
  "anya-e0806n0:79_34": "tampi pāḷiyā thirīkātuṁ ‘vuttaṁ heta’ntiādimāha,",
  "anya-e0806n0:79_35": "tattha dhammāti hetū,",
  "anya-e0806n0:79_36": "saddhammassāti yathāvuttassa tividhassa saddhammassa,",
  "anya-e0806n0:79_37": "padabyañjananti padañca byañjanañca taṁ,",
  "anya-e0806n0:79_38": "tattha padaṁ nāma syādyantaṁ tyādyantañca,",
  "anya-e0806n0:79_39": "byañjīyati attho etenāti byañjanaṁ-vākyaṁ athavā pajjate gamyate attho etenāti padaṁ-syādyantādi,",
  "anya-e0806n0:79_40": "vākyaṁva byañjanaṁ,",
  "anya-e0806n0:79_41": "sithiladhanitādipadamevavā vuttanayena byañjananti padabyañjanaṁ, taṁ,",
  "anya-e0806n0:79_42": "dunnikkhittaṁ duṭṭhu nikkhittaṁ ṭhapitaṁ virādhetvā kathitaṁ,",
  "anya-e0806n0:79_43": "attho ca dunnītoti dunnikkhittattāyeva padabyañjanassa tabbacanīyopi duṭṭhuviññāto hoti,",
  "anya-e0806n0:79_44": "vuttapaṭipakkhatoti ‘aviññātasaddalakkhaṇohi’ccādinā vuttassa viññātasaddalakkhaṇattādinā paṭipakkhabhāvato,",
  "anya-e0806n0:79_45": "bhāvappadhāno hi ayaṁ niddeso,ttappaccayalopo vā,",
  "anya-e0806n0:79_46": "na hi attāva attanā veditabboti yuttanti.",
  "anya-e0806n0:80_0": "Tadevantiādinā yathāvuttaṁ nigametvā saññāvidhāne payojanaṁ dasseti,",
  "anya-e0806n0:80_1": "tanti hetvatthe nipāto,",
  "anya-e0806n0:80_2": "yasmā saddalakkhaṇassa jānanaṁsāni saṁsaṁ tasmāti attho,",
  "anya-e0806n0:80_3": "evanti nidassanatthe nipāto,",
  "anya-e0806n0:80_4": "evaṁ sappayojananti sambandho,",
  "anya-e0806n0:80_5": "tadevanti vā nipātasamudāyo yaṁ,",
  "anya-e0806n0:80_6": "vuttena pakārenetyasmiṁ atthe vattate.",
  "anya-e0806n0:80_7": "Nanuca saññīnaṁ saññānaṁ vattabbatte ‘‘aādayo titālīsavaṇṇā’’tiādīnaṁ vākyānaṁ visuṁvisuṁ mahantattā",
  "anya-e0806n0:80_8": "kuto lāghavaṁ satthassāti maññamāno ‘tathāhi’ccādinā saññāvidhāne lāghavasabbhāvaṁ samattheti,",
  "anya-e0806n0:80_9": "hotevāti avadhāraṇena katthaci parasatthe viya no na hotīti dasseti,",
  "anya-e0806n0:80_10": "paṭipattilāghavampi cettha hoteva,",
  "anya-e0806n0:80_11": "tathāhi ‘‘vaṇṇaparena savaṇṇopi’’ccādo (1-24) vaṇṇādisaññāsamuddharitā nāttānamattāvagametumalanti pare pucchitvā jānitabbā assa,",
  "anya-e0806n0:80_12": "tato saññā-vaseyā,",
  "anya-e0806n0:80_13": "tatossa saññāti saññāsaññīvivecanaṁ tadanuṭṭhānanti paramparāpekkhāya bhavitabbaṁ paṭipatti gāravābhāvā.",
  "anya-e0806n0:80_14": "Idāni saṅkhepato satthakkamaṁ dassetumāha-evaṁ tāvi’ccādi,",
  "anya-e0806n0:80_15": "tāvāti paṭhamaṁ,",
  "anya-e0806n0:80_16": "upayujjamānattāti byāpāriyamānattā,",
  "anya-e0806n0:80_17": "visayo gocaro yatthete syādayo vidhī yante,",
  "anya-e0806n0:80_18": "saha visayenāti savisayā,",
  "anya-e0806n0:80_19": "paṭhamaṁ karīyatīti pakati yato syādayo vidhīyante,",
  "anya-e0806n0:80_20": "saha pakatiyāti sappakatikā,",
  "anya-e0806n0:80_21": "liṅgādikanti ādisaddena‘salabhacchāya’miccādo ekattādi,",
  "anya-e0806n0:80_22": "liṅgebhavā liṅgikā-itthividhayo,",
  "anya-e0806n0:80_23": "ekatthībhāvo samāso, tena,",
  "anya-e0806n0:80_24": "sāmaññato samānattā,",
  "anya-e0806n0:80_25": "samānattantuṇādivuttiyā ‘‘rājādivisiṭṭhe purisā doviya’vasiṭṭhādivisiṭṭhe apaccādimhi atthe pavattanato.",
  "anya-e0806n0:81_0": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n0:82_0": "Ratanattayapaṇāmādikathā samattā."
}