{
  "tika-vin11t42:0_0": "Samuṭṭhānasīsakathāvaṇṇanā",
  "tika-vin11t42:1_0": "325-6.",
  "tika-vin11t42:1_1": "Mahesinā dvīsu vibhaṅgesu paññattāni yāni pārājikādīni sikkhāpadāni uposathe uddisanti,",
  "tika-vin11t42:1_2": "tesaṁ sikkhāpadānaṁ samuṭṭhānaṁ bhikkhūnaṁ pāṭavatthāya ito paraṁ pavakkhāmi,",
  "tika-vin11t42:1_3": "taṁ samāhitā suṇāthāti yojanā.",
  "tika-vin11t42:2_0": "327.",
  "tika-vin11t42:2_1": "Kāyo ca vācā ca kāyavācā cāti acittakāni yāni tīṇi samuṭṭhānāni,",
  "tika-vin11t42:2_2": "tāneva cittena paccekaṁ yojitāni sacittakāni tīṇi samuṭṭhānāni hontīti evameva samuṭṭhānaṁ purimānaṁ dvinnaṁ vasena ekaṅgikaṁ,",
  "tika-vin11t42:2_3": "tatiyacatutthapañcamānaṁ vasena dvaṅgikaṁ,",
  "tika-vin11t42:2_4": "chaṭṭhassa vasena tivaṅgikañcāti evaṁ chadhā samuṭṭhānavidhiṁ vadantīti yojanā. Kāyo,",
  "tika-vin11t42:2_5": "vācāti ekaṅgikaṁ dvayaṁ,",
  "tika-vin11t42:2_6": "kāyavācā ,",
  "tika-vin11t42:2_7": "kāyacittaṁ,",
  "tika-vin11t42:2_8": "vācācittanti duvaṅgikattayaṁ,",
  "tika-vin11t42:2_9": "kāyavācācittanti aṅgabhedena tividhampi avayavabhedena samuṭṭhānabhedavidhiṁ chappakāraṁ vadantīti adhippāyo.",
  "tika-vin11t42:3_0": "328.Tesu chasu samuṭṭhānesu ekena vā samuṭṭhānena dvīhi vā tīhi vā catūhi vā chahi vā samuṭṭhānehi nānā āpattiyo jāyareti sambandho.",
  "tika-vin11t42:4_0": "329.Tattha tāsu nānāpattīsu.",
  "tika-vin11t42:4_1": "Pañca samuṭṭhānāni etissāti pañcasamuṭṭhānā,",
  "tika-vin11t42:4_2": "evarūpā kāci āpatti na vijjati.",
  "tika-vin11t42:4_3": "Ekamekaṁ samuṭṭhānaṁ yāsanti viggaho.",
  "tika-vin11t42:4_4": "Pacchimeheva tīhipīti sacittakeheva tīhi samuṭṭhānehi,",
  "tika-vin11t42:4_5": "yā āpatti ekasamuṭṭhānā hoti,",
  "tika-vin11t42:4_6": "sā sacittakānaṁ tiṇṇamaññatarena hotīti adhippāyo.",
  "tika-vin11t42:5_0": "330-1.Tatiyacchaṭṭhatopi cāti kāyavācato,",
  "tika-vin11t42:5_1": "kāyavācācittato ca.",
  "tika-vin11t42:5_2": "Catutthacchaṭṭhato cevāti kāyacittato kāyavācācittato ca.",
  "tika-vin11t42:5_3": "Pañcamacchaṭṭhatopi cāti vācācittato kāyavācācittato ca.",
  "tika-vin11t42:5_4": "‘‘Kāyato kāyacittato’’ti paṭhamaṁ dvisamuṭṭhānaṁ,",
  "tika-vin11t42:5_5": "‘‘vācato vācācittato’’ti dutiyaṁ,",
  "tika-vin11t42:5_6": "‘‘kāyavācato kāyavācācittato’’ti tatiyaṁ,",
  "tika-vin11t42:5_7": "‘‘kāyacittato kāyavācācittato’’ti catutthaṁ,",
  "tika-vin11t42:5_8": "‘‘vācācittato kāyavācācittato’’ti pañcamaṁ dvisamuṭṭhānanti evaṁ pañcadhā eva ṭhitehi dvīhi samuṭṭhānehi esā dvisamuṭṭhānāpatti jāyate samuṭṭhāti.",
  "tika-vin11t42:5_9": "Na aññatoti kāyato vācatoti ekaṁ,",
  "tika-vin11t42:5_10": "vācato kāyavācatoti ekanti evaṁ yathāvuttakkamavipariyāyena yojitehi aññehi samuṭṭhānehi na samuṭṭhāti.",
  "tika-vin11t42:6_0": "332.Paṭhamehi ca tīhīti ‘‘kāyato, vācato,",
  "tika-vin11t42:6_1": "kāyavācato’’ti paṭhamaṁ niddiṭṭhehi tīhi acittakasamuṭṭhānehi.",
  "tika-vin11t42:6_2": "Pacchimehi cāti ‘‘kāyacittato,",
  "tika-vin11t42:6_3": "vācācittato,",
  "tika-vin11t42:6_4": "kāyavācācittato’’ti evaṁ pacchā vuttehi sacittakehi tīhi samuṭṭhānehi.",
  "tika-vin11t42:6_5": "Na aññatoti ‘‘kāyato, vācato,",
  "tika-vin11t42:6_6": "kāyacittato, vācato,",
  "tika-vin11t42:6_7": "kāyavācato,",
  "tika-vin11t42:6_8": "kāyacittato’’ti evaṁ vuttavipallāsato aññehi tīhi samuṭṭhānehi na samuṭṭhāti.",
  "tika-vin11t42:7_0": "333-4.Paṭhamā tatiyā ceva,",
  "tika-vin11t42:7_1": "catutthacchaṭṭhatopi cāti kāyato,",
  "tika-vin11t42:7_2": "kāyavācato,",
  "tika-vin11t42:7_3": "kāyacittato,",
  "tika-vin11t42:7_4": "kāyavācācittatoti etehi catūhi samuṭṭhānehi ceva.",
  "tika-vin11t42:7_5": "Dutiyā…pe…",
  "tika-vin11t42:7_6": "cchaṭṭhatopi cāti vācato,",
  "tika-vin11t42:7_7": "kāyavācato,",
  "tika-vin11t42:7_8": "vācācittato,",
  "tika-vin11t42:7_9": "kāyavācācittatoti imehi catūhi cāti catusamuṭṭhānenāpatti.",
  "tika-vin11t42:8_0": "Sā evaṁ dvidhā ṭhitehi catūhi samuṭṭhānehi jāyate.",
  "tika-vin11t42:8_1": "Na panaññatoti ‘‘kāyato, vācato,",
  "tika-vin11t42:8_2": "kāyavācato,",
  "tika-vin11t42:8_3": "kāyacittato’’ti evamādinā vipallāsanayena yojitehi catūhi samuṭṭhānehi na samuṭṭhāti.",
  "tika-vin11t42:8_4": "Cha samuṭṭhānāni yassā sā chasamuṭṭhānā.",
  "tika-vin11t42:8_5": "Sacittakehi tīhi,",
  "tika-vin11t42:8_6": "acittakehi tīhīti chahi eva samuṭṭhānehi samuṭṭhātīti.",
  "tika-vin11t42:8_7": "Pakārantarābhāvā idha ‘‘na aññato’’ti na vuttaṁ.",
  "tika-vin11t42:9_0": "Āha ca aṭṭhakathācariyo mātikaṭṭhakathāyaṁ.",
  "tika-vin11t42:10_0": "335.",
  "tika-vin11t42:10_1": "Samuṭṭhāti etasmāti samuṭṭhānaṁ,",
  "tika-vin11t42:10_2": "kāyādi chabbidhaṁ,",
  "tika-vin11t42:10_3": "ekaṁ samuṭṭhānaṁ kāraṇaṁ yassā sā ekasamuṭṭhānā.",
  "tika-vin11t42:10_4": "Pakārantarābhāvā tidhā. Kathaṁ?",
  "tika-vin11t42:10_5": "Sacittakānaṁ tiṇṇaṁ samuṭṭhānānaṁ vasena tividhā.",
  "tika-vin11t42:10_6": "Dvīhi samuṭṭhānehi samuṭṭhitā dvisamuṭṭhitā,",
  "tika-vin11t42:10_7": "dvisamuṭṭhānāpattīti attho.",
  "tika-vin11t42:10_8": "Pañcadhāti vuttanayena pañcappakārā.",
  "tika-vin11t42:10_9": "Tīṇi samuṭṭhānāni yassā sā tisamuṭṭhānā,",
  "tika-vin11t42:10_10": "cattāri samuṭṭhānāni yassā sā caturuṭṭhānā,",
  "tika-vin11t42:10_11": "tisamuṭṭhānā ca caturuṭṭhānā ca ticaturuṭṭhānāti ekadesasarūpekaseso,",
  "tika-vin11t42:10_12": "tisamuṭṭhānā dvidhā vibhattā,",
  "tika-vin11t42:10_13": "catusamuṭṭhānā ca dvidhā eva vibhattāti attho.",
  "tika-vin11t42:10_14": "Chahi samuṭṭhānehi samuṭṭhitā chasamuṭṭhitā,",
  "tika-vin11t42:10_15": "chasamuṭṭhānāti attho.",
  "tika-vin11t42:10_16": "Ekadhāti pakārantarābhāvā ekadhāva ṭhitāti adhippāyo.",
  "tika-vin11t42:11_0": "336.Sabbā āpattiyo samuṭṭhānavisesato evaṁ terasadhā ṭhitānaṁ samuṭṭhānabhedānaṁ nānattato tehi samuṭṭhitānaṁ",
  "tika-vin11t42:11_1": "paṭhamaṁ paññattattā sīsabhūtānaṁ sikkhāpadānaṁ vasena teraseva nāmāni labhanti,",
  "tika-vin11t42:11_2": "tāni ito paraṁ vakkhāmīti yojanā.",
  "tika-vin11t42:12_0": "337.Paṭhamantimavatthuñcāti paṭhamapārājikasamuṭṭhānaṁ.",
  "tika-vin11t42:12_1": "Dutiyanti adinnādānasamuṭṭhānaṁ.",
  "tika-vin11t42:12_2": "Sañcarittakanti sañcarittasamuṭṭhānaṁ.",
  "tika-vin11t42:12_3": "Samanubhāsananti samanubhāsanasamuṭṭhānaṁ.",
  "tika-vin11t42:12_4": "‘‘Kathinaṁ eḷakalomaka’’nti padacchedo,",
  "tika-vin11t42:12_5": "kathinasamuṭṭhānaṁ eḷakalomasamuṭṭhānañca.",
  "tika-vin11t42:13_0": "338.Padasodhammanti padasodhammasamuṭṭhānaṁ.",
  "tika-vin11t42:13_1": "Addhānaṁ theyyasatthanti addhānasamuṭṭhānaṁ theyyasatthasamuṭṭhānaṁ.",
  "tika-vin11t42:13_2": "Desanāti dhammadesanāsamuṭṭhānaṁ.",
  "tika-vin11t42:13_3": "Bhūtārocanakanti bhūtārocanasamuṭṭhānaṁ.",
  "tika-vin11t42:13_4": "Corivuṭṭhāpananti corivuṭṭhāpanasamuṭṭhānaṁ.",
  "tika-vin11t42:14_0": "339.Ananuññātakañcāti ananuññātakasamuṭṭhānañcāti etāni terasa tehi samuṭṭhānehi samuṭṭhitānaṁ tesaṁ",
  "tika-vin11t42:14_1": "sikkhāpadānaṁ paṭhamaṁ paṭhamaṁ niddiṭṭhānaṁ paṭhamapārājikādisikkhāpadasamuṭṭhānānaṁ itaresaṁ pubbaṅgamabhāvato",
  "tika-vin11t42:14_2": "‘‘sīsānī’’ti vuttāni.",
  "tika-vin11t42:14_3": "Yathāha parivāraṭṭhakathāyaṁ ‘‘paṭhamapārājikaṁ nāma ekaṁ samuṭṭhānasīsaṁ,",
  "tika-vin11t42:14_4": "sesāni tena sadisānī’’tiādi (pari. aṭṭha. 258).",
  "tika-vin11t42:14_5": "Terasete samuṭṭhānanayāti ete sīsavasena dassitā terasa samuṭṭhānanayā.",
  "tika-vin11t42:14_6": "Viññūhi upālittherādīhi.",
  "tika-vin11t42:15_0": "340.Tattha terasasu samuṭṭhānasīsesu.",
  "tika-vin11t42:15_1": "Yāti yā pana āpatti.",
  "tika-vin11t42:15_2": "Ādipārājikuṭṭhānāti paṭhamapārājikasamuṭṭhānā.",
  "tika-vin11t42:16_0": "341.",
  "tika-vin11t42:16_1": "Adinnādāna-saddo pubbako paṭhamo etissā taṁsamuṭṭhānāpattiyāti adinnādānapubbakā,",
  "tika-vin11t42:16_2": "adinnādānasamuṭṭhānāti uddiṭṭhāti yojanā.",
  "tika-vin11t42:17_0": "342.Jātūti ekaṁsena.",
  "tika-vin11t42:18_0": "343. Ayaṁ samuṭṭhānavasena ‘‘samanubhāsanāsamuṭṭhānā’’ti vuttāti yojanā.",
  "tika-vin11t42:19_0": "344.",
  "tika-vin11t42:19_1": "Kathina-saddo upapado yassā taṁsamuṭṭhānāya āpattiyā sā kathinupapadā,",
  "tika-vin11t42:19_2": "kathinasamuṭṭhānāti matā ñātā,",
  "tika-vin11t42:19_3": "ayaṁ samuṭṭhānavasena ‘‘kathinasamuṭṭhānā’’ti ñātāti attho.",
  "tika-vin11t42:20_0": "345. Eḷakaloma-saddo ādi yassā taṁsamuṭṭhānāpattiyā sā eḷakalomādisamuṭṭhānāti attho.",
  "tika-vin11t42:21_0": "349.Ettha samuṭṭhānesu.",
  "tika-vin11t42:22_0": "350.",
  "tika-vin11t42:22_1": "Bhūtārocana-saddo pubbabhāgo etissā taṁsamuṭṭhānāya āpattiyāti bhūtārocanapubbakā,",
  "tika-vin11t42:22_2": "bhūtārocanasamuṭṭhānāti attho.",
  "tika-vin11t42:23_0": "351.",
  "tika-vin11t42:23_1": "Samuṭṭhānaṁ samuṭṭhitaṁ,",
  "tika-vin11t42:23_2": "corivuṭṭhāpanaṁ samuṭṭhitaṁ yassā sā corivuṭṭhāpanasamuṭṭhitā,",
  "tika-vin11t42:23_3": "corivuṭṭhāpanasamuṭṭhānāti attho.",
  "tika-vin11t42:24_0": "353.Tatthāti terasasamuṭṭhānasīsesu,",
  "tika-vin11t42:24_1": "‘‘samuṭṭhānaṁ sacittaka’’nti idaṁ ‘‘paṭhama’’ntiādīhi paccekaṁ yojetabbaṁ.",
  "tika-vin11t42:24_2": "Paṭhamaṁ samuṭṭhānanti paṭhamapārājikasamuṭṭhānaṁ.",
  "tika-vin11t42:24_3": "Dutiyaṁ samuṭṭhānanti adinnādānasamuṭṭhānaṁ.",
  "tika-vin11t42:24_4": "Catutthaṁ samuṭṭhānanti samanubhāsanasamuṭṭhānaṁ.",
  "tika-vin11t42:24_5": "Navamaṁ samuṭṭhānanti theyyasatthasamuṭṭhānaṁ.",
  "tika-vin11t42:24_6": "Dasamaṁ samuṭṭhānanti dhammadesanāsamuṭṭhānaṁ.",
  "tika-vin11t42:24_7": "Dvādasamaṁ samuṭṭhānanti corivuṭṭhāpanasamuṭṭhānaṁ.",
  "tika-vin11t42:25_0": "354.Samuṭṭhāneti samuṭṭhānasīse.",
  "tika-vin11t42:25_1": "Sadisāti tena tena samuṭṭhānasīsena samuṭṭhānā āpattiyo.",
  "tika-vin11t42:25_2": "Idhāti imasmiṁ samuṭṭhānavinicchaye.",
  "tika-vin11t42:25_3": "Dissareti dissante,",
  "tika-vin11t42:25_4": "dissantīti attho.",
  "tika-vin11t42:25_5": "Atha vā idha dissareti idha ubhatovibhaṅge etesu terasasamuṭṭhānesu ekekasmiṁ aññānipi sadisāni samuṭṭhānāni dissantīti attho.",
  "tika-vin11t42:25_6": "Idāni tāni sarūpato nidassetumāha ‘‘sukkañcā’’tiādi.",
  "tika-vin11t42:25_7": "Tattha sukkanti sukkavissaṭṭhisikkhāpadaṁ.",
  "tika-vin11t42:25_8": "Esa nayo ‘‘kāyasaṁsaggo’’tiādīsupi.",
  "tika-vin11t42:25_9": "Yadettha duviññeyyaṁ,",
  "tika-vin11t42:25_10": "taṁ vakkhāma.",
  "tika-vin11t42:26_0": "355.Pubbupaparipāko cāti ‘‘jānaṁ pubbupagataṁ bhikkhu’’nti (pāci.",
  "tika-vin11t42:26_1": "120) sikkhāpadañca ‘‘bhikkhuniparipācita’’nti (pāci. 192,",
  "tika-vin11t42:26_2": "194) piṇḍapātasikkhāpadañca.",
  "tika-vin11t42:26_3": "Raho bhikkhuniyāsahāti bhikkhuniyā saddhiṁ raho nisajjasikkhāpadañca.",
  "tika-vin11t42:26_4": "Sabhojane,",
  "tika-vin11t42:26_5": "raho dve cāti sabhojane kule anupakhajjasikkhāpadañca dve rahonisajjasikkhāpadāni ca.",
  "tika-vin11t42:26_6": "Aṅgulī udake hasanti aṅgulipatodañca udakahasadhammasikkhāpadañca.",
  "tika-vin11t42:27_0": "356.Pahāre uggire cevāti pahāradānasikkhāpadañca talasattiuggiraṇasikkhāpadañca.",
  "tika-vin11t42:27_1": "Tepaññāsā ca sekhiyāti pañcasattatisekhiyāsu vakkhamānāni ujjagghikādīni samanubhāsanasamuṭṭhānāni dasa,",
  "tika-vin11t42:27_2": "chattapāṇiādīni dhammadesanāsamuṭṭhānāni ekādasa,",
  "tika-vin11t42:27_3": "theyyasatthasamuṭṭhānaṁ ,",
  "tika-vin11t42:27_4": "sūpodanaviññattisikkhāpadañcāti bāvīsati sikkhāpadāni ṭhapetvā parimaṇḍalanivāsanādīni itarāni tepaññāsa sekhiyasikkhāpadāni ca.",
  "tika-vin11t42:27_5": "Adhakkhakubbhajāṇuñcāti bhikkhunīnaṁ adhakkhakaubbhajāṇusikkhāpadañca.",
  "tika-vin11t42:27_6": "Gāmantaramavassutāti gāmantaragamanaṁ,",
  "tika-vin11t42:27_7": "avassutassa hatthato khādanīyaggahaṇasikkhāpadañca.",
  "tika-vin11t42:28_0": "357-8.Talamaṭṭhudasuddhi cāti talaghātaṁ,",
  "tika-vin11t42:28_1": "jatumaṭṭhaṁ,",
  "tika-vin11t42:28_2": "udakasuddhikādiyanañca.",
  "tika-vin11t42:28_3": "Vassaṁvutthāti ‘‘vassaṁvutthā…pe…",
  "tika-vin11t42:28_4": "chappañcayojanānī’’ti (pāci.",
  "tika-vin11t42:28_5": "974) sikkhāpadañca.",
  "tika-vin11t42:28_6": "Ovādāya na gacchantīti ovādāya agamanasikkhāpadañca.",
  "tika-vin11t42:28_7": "Nānubandhe pavattininti ‘‘vuṭṭhāpitaṁ pavattiniṁ dve vassāni nānubandheyyā’’ti (pāci.",
  "tika-vin11t42:28_8": "1112) sikkhāpadañcāti ubhatovibhaṅge niddiṭṭhā ime pañcasattati dhammā kāyacittasamuṭṭhitā methunena samā ekasamuṭṭhānā matāti yojanā.",
  "tika-vin11t42:29_0": "Ettha ca pāḷiyaṁ ‘‘chasattatī’’ti gaṇanaparicchedo samuṭṭhānasikkhāpadena saha dassito.",
  "tika-vin11t42:29_1": "Idha pana taṁ vinā taṁsadisānameva gaṇanā dassitā.",
  "tika-vin11t42:29_2": "Teneva paṭhamaṁ samuṭṭhānasīsaṁ pāḷiyaṁ gaṇanāyapi dassitaṁ,",
  "tika-vin11t42:29_3": "idheva na dassitaṁ.",
  "tika-vin11t42:29_4": "Upari katthaci samuṭṭhānasīsassa dassanaṁ panettha vakkhamānānaṁ taṁsadisabhāvadassanatthaṁ,",
  "tika-vin11t42:29_5": "gaṇanāya vakkhamānāya antogadhabhāvadassanatthaṁ.",
  "tika-vin11t42:29_6": "Teneva tatthapi taṁ vinā gaṇanaṁ vakkhati.",
  "tika-vin11t42:30_0": "Paṭhamapārājikasamuṭṭhānavaṇṇanā.",
  "tika-vin11t42:31_0": "359.Viggahanti manussaviggahasikkhāpadaṁ.",
  "tika-vin11t42:31_1": "Uttari cevāti uttarimanussadhammasikkhāpadañca.",
  "tika-vin11t42:31_2": "Duṭṭhullanti duṭṭhullavācāsikkhāpadaṁ.",
  "tika-vin11t42:31_3": "Attakāmatāti attakāmapāricariyasikkhāpadañca.",
  "tika-vin11t42:31_4": "Duṭṭhadosā duve cevāti dve duṭṭhadosasikkhāpadāni ca.",
  "tika-vin11t42:31_5": "Dutiyāniyatopi cāti dutiyaaniyatasikkhāpadañca.",
  "tika-vin11t42:32_0": "360.Acchindanañcāti sāmaṁ cīvaraṁ datvā acchindanañca.",
  "tika-vin11t42:32_1": "Pariṇāmoti saṅghikalābhassa attano pariṇāmanañca.",
  "tika-vin11t42:32_2": "Musāomasapesuṇāti musāvādo ca omasavādo ca bhikkhupesuññañca.",
  "tika-vin11t42:32_3": "Duṭṭhullārocanañcevāti duṭṭhullāpattiārocanasikkhāpadañca.",
  "tika-vin11t42:32_4": "Pathavīkhaṇanampi cāti pathavīkhaṇanasikkhāpadañca.",
  "tika-vin11t42:33_0": "361.Bhūtagāmañcavādo cāti bhūtagāmasikkhāpadaṁ,",
  "tika-vin11t42:33_1": "aññavādakasikkhāpadañca.",
  "tika-vin11t42:33_2": "Ujjhāpanakameva cāti ujjhāpanakasikkhāpadañca.",
  "tika-vin11t42:33_3": "Nikkaḍḍho siñcanañcevāti vihārato nikkaḍḍhanañca udake tiṇādisiñcanañca.",
  "tika-vin11t42:33_4": "Āmisahetu cāti āmisahetu bhikkhuniyo ovādasikkhāpadañca.",
  "tika-vin11t42:34_0": "362.Bhuttāvinti bhuttāviṁ anatirittena khādanīyādinā pavāraṇasikkhāpadañca.",
  "tika-vin11t42:34_1": "Ehanādarinti ‘‘ehāvuso,",
  "tika-vin11t42:34_2": "gāmaṁ vā’’ti (pāci.",
  "tika-vin11t42:34_3": "275) vuttasikkhāpadañca anādariyasikkhāpadañca.",
  "tika-vin11t42:34_4": "Bhiṁsāpanameva cāti bhikkhubhiṁsanakañca.",
  "tika-vin11t42:34_5": "Apanidheyyāti pattādiapanidhānasikkhāpadañca.",
  "tika-vin11t42:34_6": "Sañcicca pāṇanti sañcicca pāṇaṁ jīvitāvoropanañca.",
  "tika-vin11t42:34_7": "Sappāṇakampi cāti jānaṁ sappāṇakaudakasikkhāpadañca.",
  "tika-vin11t42:35_0": "363.Ukkoṭanañcāti punakammāya ukkoṭanañca.",
  "tika-vin11t42:35_1": "Ūnoti ūnavīsativassasikkhāpadañca.",
  "tika-vin11t42:35_2": "Saṁvāsoti ukkhittakena saddhiṁ saṁvāsasikkhāpadañca.",
  "tika-vin11t42:35_3": "Nāsane cāti nāsitakasāmaṇerasambhogasikkhāpadañca.",
  "tika-vin11t42:35_4": "Sahadhammikanti sahadhammikaṁ vuccamānasikkhāpadañca.",
  "tika-vin11t42:35_5": "Vilekhā cāti ‘‘vilekhāya saṁvattantī’’ti (pāci.",
  "tika-vin11t42:35_6": "439) āgatasikkhāpadañca.",
  "tika-vin11t42:35_7": "Mohanāti mohanasikkhāpadañca.",
  "tika-vin11t42:35_8": "Amūlakena cāti amūlakena saṅghādisesena anuddhaṁsanasikkhāpadañca.",
  "tika-vin11t42:36_0": "364.Kukkuccaṁ khīyanaṁ datvāti kukkuccauppādanañca dhammikānaṁ kammānaṁ chandaṁ datvā khīyanañca cīvaraṁ datvā khīyanañca.",
  "tika-vin11t42:36_1": "Pariṇāmeyya puggaleti saṅghikaṁ lābhaṁ puggalassa pariṇāmanasikkhāpadañca. Kiṁ te, akālaṁ,",
  "tika-vin11t42:36_2": "acchindeti ‘‘kiṁ te, ayye,",
  "tika-vin11t42:36_3": "eso purisapuggalo karissatī’’ti (pāci.",
  "tika-vin11t42:36_4": "705) āgatasikkhāpadañca akālacīvaraṁ ‘‘kālacīvara’’nti adhiṭṭhahitvā bhājanasikkhāpadañca bhikkhuniyā",
  "tika-vin11t42:36_5": "saddhiṁ cīvaraṁ parivattetvā acchindanasikkhāpadañca.",
  "tika-vin11t42:36_6": "Duggahanirayena cāti duggahitena dupadhāritena paraṁ ujjhāpanasikkhāpadañca nirayena vā brahmacariyena vā abhisapanasikkhāpadañca.",
  "tika-vin11t42:37_0": "365.Gaṇassa cāti ‘‘gaṇassa cīvaralābhaṁ antarāyaṁ kareyyā’’ti (pāci.",
  "tika-vin11t42:37_1": "908) vuttasikkhāpadañca.",
  "tika-vin11t42:37_2": "Vibhaṅgañcāti ‘‘dhammikaṁ cīvaravibhaṅgaṁ paṭibāheyyā’’ti (pāci.",
  "tika-vin11t42:37_3": "912) vuttasikkhāpadañca.",
  "tika-vin11t42:37_4": "Dubbalāsā tatheva cāti ‘‘dubbalacīvarapaccāsāya cīvarakālasamayaṁ atikkāmeyyā’’ti (pāci.",
  "tika-vin11t42:37_5": "921) vuttasikkhāpadañca.",
  "tika-vin11t42:37_6": "Dhammikaṁ kathinuddhāranti ‘‘dhammikaṁ kathinuddhāraṁ paṭibāheyyā’’ti (pāci.",
  "tika-vin11t42:37_7": "928) vuttasikkhāpadañca.",
  "tika-vin11t42:37_8": "Sañciccāphāsumeva cāti ‘‘bhikkhuniyā sañcicca aphāsuṁ kareyyā’’ti (pāci.",
  "tika-vin11t42:37_9": "942) vuttasikkhāpadañca.",
  "tika-vin11t42:38_0": "366.Sayaṁ upassayaṁ datvāti ‘‘bhikkhuniyā upassayaṁ datvā kupitā anattamanā nikkaḍḍheyyā’’ti (pāci.",
  "tika-vin11t42:38_1": "951) vuttasikkhāpadañca.",
  "tika-vin11t42:38_2": "Akkoseyya cāti ‘‘bhikkhuṁ akkoseyya vā paribhāseyya vā’’ti (pāci.",
  "tika-vin11t42:38_3": "1029) vuttasikkhāpadañca.",
  "tika-vin11t42:38_4": "Caṇḍikāti ‘‘caṇḍīkatā gaṇaṁ paribhāseyyā’’ti (pāci.",
  "tika-vin11t42:38_5": "1034) vuttasikkhāpadañca.",
  "tika-vin11t42:38_6": "Kulamaccharinī assāti ‘‘kulamaccharinī assā’’ti (pāci.",
  "tika-vin11t42:38_7": "1043) vuttasikkhāpadañca.",
  "tika-vin11t42:38_8": "Gabbhiniṁ vuṭṭhāpeyya cāti ‘‘gabbhiniṁ vuṭṭhāpeyyā’’ti (pāci.",
  "tika-vin11t42:38_9": "1068) vuttasikkhāpadañca.",
  "tika-vin11t42:39_0": "367.Pāyantinti ‘‘pāyantiṁ vuṭṭhāpeyyā’’ti (pāci.",
  "tika-vin11t42:39_1": "1073) vuttasikkhāpadañca.",
  "tika-vin11t42:39_2": "Dve ca vassānīti ‘‘dve vassāni chasu dhammesu asikkhitasikkhaṁ sikkhamānaṁ vuṭṭhāpeyyā’’ti (pāci.",
  "tika-vin11t42:39_3": "1080) vuttasikkhāpadañca.",
  "tika-vin11t42:39_4": "Saṅghenāsammatanti ‘‘sikkhitasikkhaṁ sikkhamānaṁ saṅghena asammataṁ vuṭṭhāpeyyā’’ti (pāci.",
  "tika-vin11t42:39_5": "1086) vuttasikkhāpadañca.",
  "tika-vin11t42:39_6": "Tisso gihigatā vuttāti ‘‘ūnadvādasavassaṁ gihigataṁ (pāci. 1091),",
  "tika-vin11t42:39_7": "paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ (pāci. 1097),",
  "tika-vin11t42:39_8": "dvevassāni sikkhitasikkhaṁ saṅghena asammata’’nti (pāci.",
  "tika-vin11t42:39_9": "1103) vuttasikkhāpadāni ca.",
  "tika-vin11t42:39_10": "Tissoyeva kumārikāti ‘‘ūnavīsativassaṁ kumāribhūta’’ntiādinā (pāci.",
  "tika-vin11t42:39_11": "1120) nayena vuttā tisso ca.",
  "tika-vin11t42:40_0": "368.Ūnadvādasavassā dveti ‘‘ūnadvādasavassā vuṭṭhāpeyya (pāci. 1137),",
  "tika-vin11t42:40_1": "paripuṇṇadvādasavassā saṅghena asammatā vuṭṭhāpeyyā’’ti (pāci.",
  "tika-vin11t42:40_2": "1142) vuttāni dve sikkhāpadāni ca.",
  "tika-vin11t42:40_3": "Alaṁ tāva teti ‘‘alaṁ tāva te, ayye,",
  "tika-vin11t42:40_4": "vuṭṭhāpitenā’’ti (pāci.",
  "tika-vin11t42:40_5": "1147) vuttasikkhāpadañca.",
  "tika-vin11t42:40_6": "Sokāvassāti ‘‘caṇḍiṁ sokāvāsaṁ sikkhamānaṁ vuṭṭhāpeyyā’’ti (pāci.",
  "tika-vin11t42:40_7": "1159) vuttasikkhāpadañca.",
  "tika-vin11t42:40_8": "Pārivāsikacchandadānatoti ‘‘pārivāsikachandadānena sikkhamānaṁ vuṭṭhāpeyyā’’ti (pāci.",
  "tika-vin11t42:40_9": "1167) vuttasikkhāpadañca.",
  "tika-vin11t42:41_0": "369.Anuvassaṁ duve cāti ‘‘anuvassaṁ vuṭṭhāpeyya (pāci. 1171),",
  "tika-vin11t42:41_1": "ekaṁ vassaṁ dve vuṭṭhāpeyyā’’ti (pāci.",
  "tika-vin11t42:41_2": "1175) vuttasikkhāpadāni cāti ekūnasattati sikkhāpadāni.",
  "tika-vin11t42:41_3": "Adinnādānatulyattāti adinnādānena samānasamuṭṭhānattā.",
  "tika-vin11t42:41_4": "Tisamuṭṭhānikā katāti sacittakehi tīhi samuṭṭhānehi samuṭṭhahantīti vuttā.",
  "tika-vin11t42:42_0": "Dutiyapārājikasamuṭṭhānavaṇṇanā.",
  "tika-vin11t42:43_0": "370.Sañcarikuṭimahallakanti sañcarittaṁ,",
  "tika-vin11t42:43_1": "saññācikāya kuṭikaraṇaṁ,",
  "tika-vin11t42:43_2": "mahallakavihārakaraṇañca.",
  "tika-vin11t42:43_3": "Dhovāpanañca paṭiggahoti aññātikāya bhikkhuniyā purāṇacīvaradhovāpanañca cīvarapaṭiggahaṇañca.",
  "tika-vin11t42:43_4": "Cīvarassa ca viññattinti aññātakaṁ gahapatiṁ vā gahapatāniṁ vā cīvaraviññāpanasikkhāpadañca.",
  "tika-vin11t42:43_5": "Gahaṇañca taduttarinti taduttarisādiyanasikkhāpadañca.",
  "tika-vin11t42:44_0": "371.Upakkhaṭadvayañcevāti ‘‘cīvaracetāpannaṁ upakkhaṭaṁ hotī’’ti (pārā.",
  "tika-vin11t42:44_1": "528) āgatasikkhāpadadvayañca.",
  "tika-vin11t42:44_2": "Tathā dūtena cīvaranti dūtenacīvaracetāpannapahitasikkhāpadañca.",
  "tika-vin11t42:44_3": "Kosiyanti kosiyamissakasikkhāpadañca.",
  "tika-vin11t42:44_4": "Suddhakāḷānanti ‘‘suddhakāḷakāna’’ntiādisikkhāpadañca (pārā. 548).",
  "tika-vin11t42:44_5": "Dve bhāgādānameva cāti ‘‘dve bhāgā ādātabbā’’ti (pārā.",
  "tika-vin11t42:44_6": "553) vuttasikkhāpadañca.",
  "tika-vin11t42:45_0": "372.Chabbassānīti chabbassāni dhāraṇasikkhāpadañca.",
  "tika-vin11t42:45_1": "Purāṇassāti ‘‘purāṇasanthatassā’’ti (pārā.",
  "tika-vin11t42:45_2": "567) vuttasikkhāpadañca.",
  "tika-vin11t42:45_3": "Lomadhovāpanampi cāti eḷakalomadhovāpanasikkhāpadañca.",
  "tika-vin11t42:45_4": "Rūpiyassa paṭiggāhoti rūpiyapaṭiggahaṇasikkhāpadañca.",
  "tika-vin11t42:45_5": "Ubho nānappakārakāti rūpiyasaṁvohārakayavikkayasikkhāpadāni ca.",
  "tika-vin11t42:46_0": "373.Ūnabandhanapatto cāti ūnapañcabandhanapattasikkhāpadañca.",
  "tika-vin11t42:46_1": "Vassasāṭikasuttakanti vassikasāṭikasikkhāpadañca suttaṁ viññāpetvā cīvarakārāpanasikkhāpadañca.",
  "tika-vin11t42:46_2": "Vikappāpajjananti tantavāye upasaṅkamitvā cīvare vikappāpajjanañca.",
  "tika-vin11t42:46_3": "Yāva dvāradānañca sibbananti ‘‘yāva dvārakosā aggaḷaṭṭhapanāyā’’ti (pāci.",
  "tika-vin11t42:46_4": "135) vuttasikkhāpadañca ‘‘aññātikāya bhikkhuniyā cīvaraṁ dadeyya (pāci. 171),",
  "tika-vin11t42:46_5": "cīvaraṁ sibbeyyā’’ti (pāci.",
  "tika-vin11t42:46_6": "176) vuttasikkhāpadadvayañca.",
  "tika-vin11t42:47_0": "374.Pūvehīti pūvehi vā manthehi vā abhihaṭṭhuṁ pavāraṇasikkhāpadañca.",
  "tika-vin11t42:47_1": "Paccayoti catumāsapaccayapavāraṇasikkhāpadañca.",
  "tika-vin11t42:47_2": "Jotīti jotiyā samādahanasikkhāpadañca.",
  "tika-vin11t42:47_3": "Ratananti ratanasikkhāpadañca. Sūci…pe…",
  "tika-vin11t42:47_4": "sugatassa cāti sūcigharasikkhāpadādīni satta sikkhāpadāni ca.",
  "tika-vin11t42:48_0": "375.Aññaviññattisikkhā cāti ‘‘aññaṁ viññāpeyyā’’ti (pāci.",
  "tika-vin11t42:48_1": "749) vuttasikkhāpadañca.",
  "tika-vin11t42:48_2": "Aññaṁ cetāpanampi cāti ‘‘aññaṁ cetāpetvā aññaṁ cetāpeyyā’’ti (pāci.",
  "tika-vin11t42:48_3": "749) vuttasikkhāpadañca.",
  "tika-vin11t42:48_4": "Saṅghikena duve vuttāti ‘‘saṅghikena aññaṁ cetāpeyya (pāci. 759),",
  "tika-vin11t42:48_5": "saṅghikena saññācikena aññaṁ cetāpeyyā’’ti (pāci.",
  "tika-vin11t42:48_6": "764) vuttāni dve sikkhāpadāni ca.",
  "tika-vin11t42:48_7": "Dve mahājanikenāti ‘‘mahājanikena aññaṁ cetāpeyya (pāci. 769),",
  "tika-vin11t42:48_8": "mahājanikena saññācikena aññaṁ cetāpeyyā’’ti (pāci.",
  "tika-vin11t42:48_9": "774) vuttāni dve sikkhāpadāni ca.",
  "tika-vin11t42:49_0": "376.Tathāpuggalikenekanti ‘‘puggalikena saññācikena aññaṁ cetāpeyyā’’ti (pāci.",
  "tika-vin11t42:49_1": "779) vuttamekasikkhāpadañca.",
  "tika-vin11t42:49_2": "Garupāvuraṇanti garupāvuraṇacetāpanasikkhāpadañca.",
  "tika-vin11t42:49_3": "Lahunti lahupāvuraṇacetāpanasikkhāpadaṁ.",
  "tika-vin11t42:49_4": "‘‘Vighāsā udasāṭi cā’’ti padacchedo.",
  "tika-vin11t42:49_5": "Dve vighāsāti ‘‘uccāraṁ vā passāvaṁ vā saṅkāraṁ vā vighāsaṁ vā tirokuṭṭe vā tiropākāre vā chaḍḍeyya vā chaḍḍāpeyya vā (pāci. 825),",
  "tika-vin11t42:49_6": "harite chaḍḍeyya vā chaḍḍāpeyya vā’’ti (pāci.",
  "tika-vin11t42:49_7": "829) evaṁ vuttāni dve vighāsasikkhāpadāni ca.",
  "tika-vin11t42:49_8": "Udasāṭi cāti udakasāṭikasikkhāpadañca.",
  "tika-vin11t42:49_9": "Tathā samaṇacīvaranti tathā ‘‘samaṇacīvaraṁ dadeyyā’’ti (pāci.",
  "tika-vin11t42:49_10": "917) vuttasikkhāpadañcāti.",
  "tika-vin11t42:50_0": "377.",
  "tika-vin11t42:50_1": "Iti ete ekūnapaṇṇāsa dhammā dukkhantadassinā bhagavatā chasamuṭṭhānikā teyeva sañcarittasamā sañcarittasikkhāpadena",
  "tika-vin11t42:50_2": "samā katā anumatā paññattāti yojanā.",
  "tika-vin11t42:51_0": "Sañcarittasamuṭṭhānavaṇṇanā.",
  "tika-vin11t42:52_0": "378.Saṅghabhedoti saṅghabhedasikkhāpadañca.",
  "tika-vin11t42:52_1": "Bhedānuvattadubbacadūsakāti bhedānuvattakadubbacakuladūsakasikkhāpadāni ca.",
  "tika-vin11t42:52_2": "Duṭṭhullacchādananti duṭṭhullapaṭicchādanasikkhāpadañca.",
  "tika-vin11t42:52_3": "Diṭṭhīti diṭṭhiappaṭinissajjanasikkhāpadañca .",
  "tika-vin11t42:52_4": "Chandaujjagghikā duveti chandaṁadatvāgamanasikkhāpadañca ujjagghikāya antaraghare gamananisīdanasikkhāpadadvayañca.",
  "tika-vin11t42:53_0": "379.Appasaddā duve vuttāti ‘‘appasaddo antaraghare gamissāmi,",
  "tika-vin11t42:53_1": "nisīdissāmī’’ti (pāci. 588,",
  "tika-vin11t42:53_2": "589) vuttāni dve sikkhāpadāni ca.",
  "tika-vin11t42:53_3": "Na byāhareti ‘‘na sakabaḷena mukhena byāharissāmī’’ti (pāci.",
  "tika-vin11t42:53_4": "619) vuttasikkhāpadañca. Chamā, nīcāsane,",
  "tika-vin11t42:53_5": "ṭhānanti ‘‘chamāyaṁ nisīditvā (pāci. 645),",
  "tika-vin11t42:53_6": "nīce āsane nisīditvā (pāci. 647),",
  "tika-vin11t42:53_7": "ṭhito nisinnassā’’ti (pāci.",
  "tika-vin11t42:53_8": "648) vuttasikkhāpadañca.",
  "tika-vin11t42:53_9": "Pacchato uppathena cāti ‘‘pacchato gacchanto purato gacchantassa (pāci. 649),",
  "tika-vin11t42:53_10": "uppathena gacchanto pathena gacchantassā’’ti (pāci.",
  "tika-vin11t42:53_11": "650) vuttasikkhāpadadvayañca.",
  "tika-vin11t42:54_0": "380.Vajjacchādāti vajjato paṭicchādanasikkhāpadañca.",
  "tika-vin11t42:54_1": "Anuvattā cāti ukkhittānuvattanasikkhāpadañca.",
  "tika-vin11t42:54_2": "Gahaṇanti ‘‘hatthaggahaṇaṁ vā sādiyeyyā’’ti (pāci.",
  "tika-vin11t42:54_3": "675) vuttasikkhāpadañca.",
  "tika-vin11t42:54_4": "Osāreyya cāti ‘‘anapaloketvā kārakasaṅghaṁ anaññāya gaṇassa chandaṁ osāreyyā’’ti (pāci.",
  "tika-vin11t42:54_5": "695) vuttasikkhāpadañca.",
  "tika-vin11t42:54_6": "Paccakkhāmīti sikkhā cāti ‘‘buddhaṁ paccācikkhāmī’’ti (pāci.",
  "tika-vin11t42:54_7": "710) vuttasikkhāpadañca.",
  "tika-vin11t42:54_8": "Tathā kismiñcideva cāti ‘‘kismiñcideva adhikaraṇe paccākatā’’ti (pāci.",
  "tika-vin11t42:54_9": "716) vuttasikkhāpadañca.",
  "tika-vin11t42:55_0": "381.Saṁsaṭṭhā dve cāti ‘‘bhikkhuniyo paneva saṁsaṭṭhā viharantī’’ti (pāci.",
  "tika-vin11t42:55_1": "722) ca ‘‘yā pana bhikkhunī evaṁ vadeyya saṁsaṭṭhāva, ayye,",
  "tika-vin11t42:55_2": "tumhe viharathā’’tiādivacanaṁ (pāci.",
  "tika-vin11t42:55_3": "728) paṭicca vuttasikkhāpadadvayañca.",
  "tika-vin11t42:55_4": "Vadhitvā cāti ‘‘attānaṁ vadhitvā vadhitvā rodeyyā’’ti (pāci.",
  "tika-vin11t42:55_5": "880) vuttasikkhāpadañca.",
  "tika-vin11t42:55_6": "Visibbetvā cāti ‘‘bhikkhuniyā cīvaraṁ visibbetvā vā visibbāpetvā vā’’ti (pāci.",
  "tika-vin11t42:55_7": "893) vuttasikkhāpadañca.",
  "tika-vin11t42:55_8": "Dukkhitanti ‘‘dukkhitaṁ sahajīvini’’nti (pāci.",
  "tika-vin11t42:55_9": "947) vuttasikkhāpadañca.",
  "tika-vin11t42:55_10": "Punadeva ca saṁsaṭṭhāti ‘‘saṁsaṭṭhā vihareyya gahapatinā vā gahapatiputtena vā’’ti (pāci.",
  "tika-vin11t42:55_11": "956) evaṁ puna vuttasaṁsaṭṭhasikkhāpadañca.",
  "tika-vin11t42:55_12": "Neva vūpasameyya cāti ‘‘‘ehāyye,",
  "tika-vin11t42:55_13": "imaṁ adhikaraṇaṁ vūpasamehī’ti (pāci.",
  "tika-vin11t42:55_14": "995) vuccamānā ‘sādhū’ti paṭissuṇitvā sā pacchā anantarāyikinī neva vūpasameyyā’’ti vuttasikkhāpadañca.",
  "tika-vin11t42:56_0": "382.Jānaṁsabhikkhukārāmanti ‘‘jānaṁ sabhikkhukaṁ ārāmaṁ anāpucchā paviseyyā’’ti (pāci.",
  "tika-vin11t42:56_1": "1024) vuttasikkhāpadañca.",
  "tika-vin11t42:56_2": "Tatheva na pavārayeti ‘‘ubhatosaṅghe tīhi ṭhānehi na pavāreyyā’’ti (pāci.",
  "tika-vin11t42:56_3": "1051) vuttasikkhāpadañca.",
  "tika-vin11t42:56_4": "Tathā anvaddhamāsañcāti ‘‘anvaddhamāsaṁ bhikkhuniyā bhikkhusaṅghato dve dhammā paccāsīsitabbā’’ti (pāci.",
  "tika-vin11t42:56_5": "1059) vuttasikkhāpadañca.",
  "tika-vin11t42:56_6": "Sahajīviniyo duveti ‘‘sahajīviniṁ vuṭṭhāpetvā dve vassāni neva anuggaṇheyya (pāci. 1108),",
  "tika-vin11t42:56_7": "sahajīviniṁ vuṭṭhāpetvā neva vūpakāseyyā’’ti (pāci.",
  "tika-vin11t42:56_8": "1116) vuttasikkhāpadadvayañca.",
  "tika-vin11t42:57_0": "383-4.Sace me cīvaraṁ ayyeti ‘‘sace me tvaṁ, ayye,",
  "tika-vin11t42:57_1": "cīvaraṁ dassasi,",
  "tika-vin11t42:57_2": "evāhaṁ taṁ vuṭṭhāpessāmī’’ti (pāci.",
  "tika-vin11t42:57_3": "1151) vuttasikkhāpadañca.",
  "tika-vin11t42:57_4": "Anubandhissasīti ‘‘sace maṁ tvaṁ, ayye,",
  "tika-vin11t42:57_5": "dve vassāni anubandhissasi,",
  "tika-vin11t42:57_6": "evāhaṁ taṁ vuṭṭhāpessāmī’’ti (pāci.",
  "tika-vin11t42:57_7": "1155) vuttasikkhāpadañca.",
  "tika-vin11t42:57_8": "Asamena sambuddhena pakāsitā ime sattatiṁsa dhammā sabbe kāyavācādito kāyavācācittato ekasamuṭṭhānā katā",
  "tika-vin11t42:57_9": "samanubhāsanā siyuṁ samuṭṭhānato samanubhāsanasikkhāpadena sadisā siyunti yojanā.",
  "tika-vin11t42:58_0": "Samanubhāsanasamuṭṭhānavaṇṇanā.",
  "tika-vin11t42:59_0": "385.Kathināni ca tīṇīti ‘‘niṭṭhitacīvarasmiṁ bhikkhunā ubbhatasmiṁ kathine’’ti (pārā.",
  "tika-vin11t42:59_1": "462) vuttāni ādito tīṇi sikkhāpadāni.",
  "tika-vin11t42:59_2": "Pattoti ‘‘dasāhaparamaṁ atirekapatto’’ti (pārā.",
  "tika-vin11t42:59_3": "601) vuttasikkhāpadañca.",
  "tika-vin11t42:59_4": "Bhesajjameva cāti ‘‘paṭisāyanīyāni bhesajjānī’’ti (pārā.",
  "tika-vin11t42:59_5": "622) vuttasikkhāpadañca.",
  "tika-vin11t42:59_6": "Accekampi cāti accekasikkhāpadañca.",
  "tika-vin11t42:59_7": "Sāsaṅkanti tadanantarameva sāsaṅkasikkhāpadañca.",
  "tika-vin11t42:59_8": "Pakkamantadvayampi cāti ‘‘taṁ pakkamanto neva uddhareyyā’’ti (pāci. 109,",
  "tika-vin11t42:59_9": "115) bhūtagāmavagge vuttasikkhāpadadvayañca.",
  "tika-vin11t42:60_0": "386.Tathā upassayaṁ gantvāti ‘‘bhikkhunupassayaṁ upasaṅkamitvā bhikkhuniyo ovadeyyā’’ti (pāci.",
  "tika-vin11t42:60_1": "158) vuttasikkhāpadañca.",
  "tika-vin11t42:60_2": "Paramparaṁ bhojananti ‘‘paramparabhojane pācittiya’’nti (pāci.",
  "tika-vin11t42:60_3": "221) vuttasikkhāpadañca.",
  "tika-vin11t42:60_4": "Anatirittanti ‘‘anatirittaṁ khādanīyaṁ vā bhojanīyaṁ vā’’ti (pāci.",
  "tika-vin11t42:60_5": "238) vuttasikkhāpadañca.",
  "tika-vin11t42:60_6": "Sabhattoti ‘‘nimantito sabhatto samāno’’ti (pāci.",
  "tika-vin11t42:60_7": "299) vuttasikkhāpadañca.",
  "tika-vin11t42:60_8": "Vikappetvā tatheva cāti ‘‘cīvaraṁ vikappetvā’’ti (pāci.",
  "tika-vin11t42:60_9": "373) vuttasikkhāpadañca.",
  "tika-vin11t42:61_0": "387.Raññoti ‘‘rañño khattiyassā’’ti (pāci.",
  "tika-vin11t42:61_1": "498) vuttasikkhāpadañca.",
  "tika-vin11t42:61_2": "Vikāleti ‘‘vikāle gāmaṁ paviseyyā’’ti (pāci.",
  "tika-vin11t42:61_3": "509-512) vuttasikkhāpadañca.",
  "tika-vin11t42:61_4": "Vosāsāti ‘‘vosāsamānarūpā ṭhitā’’ti (pāci.",
  "tika-vin11t42:61_5": "558) vuttasikkhāpadañca.",
  "tika-vin11t42:61_6": "‘‘Āraññake ussayavādikā’’ti padacchedo.",
  "tika-vin11t42:61_7": "Āraññaketi ‘‘tathārūpesu āraññakesu senāsanesu pubbe appaṭisaṁvidita’’nti (pāci.",
  "tika-vin11t42:61_8": "570) vuttasikkhāpadañca.",
  "tika-vin11t42:61_9": "Ussayavādikāti ‘‘ussayavādikā vihareyyā’’ti (pāci.",
  "tika-vin11t42:61_10": "679) vuttasikkhāpadañca.",
  "tika-vin11t42:61_11": "Pattasannicayañcevāti ‘‘pattasannicayaṁ kareyyā’’ti (pāci.",
  "tika-vin11t42:61_12": "734) vuttasikkhāpadañca. Pure, pacchā,",
  "tika-vin11t42:61_13": "vikālaketi ‘‘yā pana bhikkhunī purebhattaṁ kulāni upasaṅkamitvā’’ti (pāci.",
  "tika-vin11t42:61_14": "855) ca ‘‘pacchābhattaṁ kulāni upasaṅkamitvā’’ti (pāci.",
  "tika-vin11t42:61_15": "860) ca ‘‘vikāle kulāni upasaṅkamitvā’’ti (pāci.",
  "tika-vin11t42:61_16": "865) ca vuttasikkhāpadattayañca.",
  "tika-vin11t42:62_0": "388-9.Pañcāhikanti ‘‘pañcāhikaṁ saṅghāṭicāraṁ atikkameyyā’’ti (pāci.",
  "tika-vin11t42:62_1": "898) vuttasikkhāpadañca.",
  "tika-vin11t42:62_2": "Saṅkamaninti ‘‘cīvarasaṅkamanīyaṁ dhāreyyā’’ti (pāci.",
  "tika-vin11t42:62_3": "903) vuttasikkhāpadañca.",
  "tika-vin11t42:62_4": "Tathā āvasathadvayanti ‘‘āvasathacīvaraṁ anissajjitvā paribhuñjeyya (pāci. 1004),",
  "tika-vin11t42:62_5": "āvasathaṁ anissajjitvā cārikaṁ pakkameyyā’’ti (pāci.",
  "tika-vin11t42:62_6": "1009) evaṁ āvasathena saddhiṁ vuttasikkhāpadadvayañca.",
  "tika-vin11t42:62_7": "Pasākheti ‘‘pasākhe jātaṁ gaṇḍaṁ vā’’ti (pāci.",
  "tika-vin11t42:62_8": "1063) vuttasikkhāpadañca.",
  "tika-vin11t42:62_9": "Āsane cāti ‘‘bhikkhussa purato anāpucchā āsane nisīdeyyā’’ti (pāci.",
  "tika-vin11t42:62_10": "1215) vuttasikkhāpadañcāti ime pana ekūnatiṁsa dhammā kāyavācato,",
  "tika-vin11t42:62_11": "kāyavācācittato ca samuṭṭhānato sabbe dvisamuṭṭhānikā,",
  "tika-vin11t42:62_12": "tatoyeva kathinasambhavā kathinasamuṭṭhānā hontīti yojanā.",
  "tika-vin11t42:63_0": "Kathinasamuṭṭhānavaṇṇanā.",
  "tika-vin11t42:64_0": "390.Dve seyyāti dve sahaseyyasikkhāpadāni ca.",
  "tika-vin11t42:64_1": "Āhaccapādo cāti āhaccapādakasikkhāpadañca.",
  "tika-vin11t42:64_2": "Piṇḍañcāti āvasathapiṇḍabhojanasikkhāpadañca.",
  "tika-vin11t42:64_3": "Gaṇabhojananti gaṇabhojanasikkhāpadañca .",
  "tika-vin11t42:64_4": "Vikāleti vikālabhojanasikkhāpadañca.",
  "tika-vin11t42:64_5": "Sannidhiñcevāti sannidhikārakasikkhāpadañca.",
  "tika-vin11t42:64_6": "Dantaponanti dantaponasikkhāpadañca.",
  "tika-vin11t42:64_7": "Acelakanti acelakasikkhāpadañca.",
  "tika-vin11t42:65_0": "391.Uyyuttañcāti ‘‘uyyuttaṁ senaṁ dassanāya gaccheyyā’’ti (pāci.",
  "tika-vin11t42:65_1": "311) vuttasikkhāpadañca.",
  "tika-vin11t42:65_2": "‘‘Vase uyyodhi’’nti padacchedo.",
  "tika-vin11t42:65_3": "Vaseti ‘‘senāya vaseyyā’’ti (pāci.",
  "tika-vin11t42:65_4": "318) vuttasikkhāpadañca.",
  "tika-vin11t42:65_5": "Uyyodhinti ‘‘uyyodhikaṁ vā…pe…",
  "tika-vin11t42:65_6": "anīkadassanaṁ vā gaccheyyā’’ti (pāci.",
  "tika-vin11t42:65_7": "323) vuttasikkhāpadañca .",
  "tika-vin11t42:65_8": "Surāti surāpānasikkhāpadañca.",
  "tika-vin11t42:65_9": "Orena nhāyananti orenaddhamāsanahāyanasikkhāpadañca.",
  "tika-vin11t42:65_10": "Dubbaṇṇakaraṇañcevāti ‘‘tiṇṇaṁ dubbaṇṇakaraṇāna’’nti (pāci.",
  "tika-vin11t42:65_11": "368) vuttasikkhāpadañca.",
  "tika-vin11t42:65_12": "Pāṭidesanīyadvayanti vuttāvasesaṁ pāṭidesanīyadvayañca.",
  "tika-vin11t42:66_0": "392.Lasuṇanti lasuṇasikkhāpadañca.",
  "tika-vin11t42:66_1": "Upatiṭṭheyyāti ‘‘bhikkhussa bhuñjantassa pānīyena vā vidhūpanena vā upatiṭṭheyyā’’ti (pāci.",
  "tika-vin11t42:66_2": "816) vuttasikkhāpadañca.",
  "tika-vin11t42:66_3": "Naccadassanameva cāti ‘‘naccaṁ vā gītaṁ vā vāditaṁ vā dassanāya gaccheyyā’’ti (pāci.",
  "tika-vin11t42:66_4": "834) vuttasikkhāpadañca.",
  "tika-vin11t42:66_5": "Nagganti ‘‘naggā nahāyeyyā’’ti (pāci.",
  "tika-vin11t42:66_6": "884) vuttasikkhāpadañca.",
  "tika-vin11t42:66_7": "Attharaṇanti ‘‘ekattharaṇapāvuraṇā tuvaṭṭeyyu’’nti (pāci.",
  "tika-vin11t42:66_8": "937) vuttasikkhāpadañca.",
  "tika-vin11t42:66_9": "Mañceti ‘‘ekamañce tuvaṭṭeyyu’’nti (pāci.",
  "tika-vin11t42:66_10": "933) vuttasikkhāpadañca.",
  "tika-vin11t42:66_11": "Antoraṭṭheti ‘‘antoraṭṭhe sāsaṅkasammate’’ti (pāci.",
  "tika-vin11t42:66_12": "962) vuttasikkhāpadañca.",
  "tika-vin11t42:66_13": "Tathā bahīti ‘‘tiroraṭṭhe sāsaṅkasammate’’ti (pāci.",
  "tika-vin11t42:66_14": "966) vuttasikkhāpadañca.",
  "tika-vin11t42:67_0": "393.Antovassanti ‘‘antovassaṁ cārikaṁ careyyā’’ti (pāci.",
  "tika-vin11t42:67_1": "970) vuttasikkhāpadañca.",
  "tika-vin11t42:67_2": "Agārañcāti ‘‘rājāgāraṁ vā cittāgāraṁ vā…pe…",
  "tika-vin11t42:67_3": "pokkharaṇiṁ vā dassanāya gaccheyyā’’ti (pāci.",
  "tika-vin11t42:67_4": "978) vuttasikkhāpadañca.",
  "tika-vin11t42:67_5": "Āsandinti ‘‘āsandiṁ vā pallaṅkaṁ vā paribhuñjeyyā’’ti (pāci.",
  "tika-vin11t42:67_6": "983) vuttasikkhāpadañca.",
  "tika-vin11t42:67_7": "Suttakantananti ‘‘suttaṁ kanteyyā’’ti (pāci.",
  "tika-vin11t42:67_8": "987) vuttasikkhāpadañca.",
  "tika-vin11t42:67_9": "Veyyāvaccanti ‘‘gihiveyyāvaccaṁ kareyyā’’ti (pāci.",
  "tika-vin11t42:67_10": "991) vuttasikkhāpadañca.",
  "tika-vin11t42:67_11": "Sahatthā cāti ‘‘agārikassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dadeyyā’’ti (pāci.",
  "tika-vin11t42:67_12": "1000) vuttasikkhāpadañca .",
  "tika-vin11t42:67_13": "Āvāse ca abhikkhuketi ‘‘abhikkhuke āvāse vassaṁ vaseyyā’’ti (pāci.",
  "tika-vin11t42:67_14": "1047) vuttasikkhāpadañca.",
  "tika-vin11t42:68_0": "394.Chattanti ‘‘chattupāhanaṁ dhāreyyā’’ti (pāci.",
  "tika-vin11t42:68_1": "1178) vuttasikkhāpadañca.",
  "tika-vin11t42:68_2": "Yānañcāti ‘‘yānena yāyeyyā’’ti (pāci.",
  "tika-vin11t42:68_3": "1186) vuttasikkhāpadañca.",
  "tika-vin11t42:68_4": "Saṅghāṇinti ‘‘saṅghāṇiṁ dhāreyyā’’ti (pāci.",
  "tika-vin11t42:68_5": "1191) vuttasikkhāpadañca.",
  "tika-vin11t42:68_6": "Alaṅkāranti ‘‘itthālaṅkāraṁ dhāreyyā’’ti (pāci.",
  "tika-vin11t42:68_7": "1195) vuttasikkhāpadañca.",
  "tika-vin11t42:68_8": "Gandhavāsitanti ‘‘gandhavaṇṇakena nahāyeyya (pāci. 1199),",
  "tika-vin11t42:68_9": "vāsitakena piññākena nahāyeyyā’’ti (pāci.",
  "tika-vin11t42:68_10": "1203) vuttasikkhāpadadvayañca.",
  "tika-vin11t42:68_11": "‘‘Bhikkhunī…pe…",
  "tika-vin11t42:68_12": "gihiniyā’’ti etena ‘‘bhikkhuniyā ummaddāpeyyā’’tiādīni (pāci.",
  "tika-vin11t42:68_13": "1207) cattāri sikkhāpadāni vuttāni.",
  "tika-vin11t42:69_0": "395.Tathāsaṁkaccikāti ‘‘asaṁkaccikā gāmaṁ paviseyyā’’ti (pāci.",
  "tika-vin11t42:69_1": "1225) evaṁ vuttasikkhāpadañca.",
  "tika-vin11t42:69_2": "Ime pana tecattālīsa dhammā sabbe kāyacittavasena dvisamuṭṭhānikā.",
  "tika-vin11t42:69_3": "Eḷakalomena samuṭṭhānato samā hontīti yojanā.",
  "tika-vin11t42:70_0": "Eḷakalomasamuṭṭhānavaṇṇanā.",
  "tika-vin11t42:71_0": "396-7.Aññatrāti ‘‘mātugāmassa uttarichappañcavācāhi dhammaṁ deseyya aññatra viññunā purisaviggahenā’’ti (pāci.",
  "tika-vin11t42:71_1": "63) vuttasikkhāpadañca.",
  "tika-vin11t42:71_2": "Asammato cevāti ‘‘asammato bhikkhuniyo ovadeyyā’’ti (pāci.",
  "tika-vin11t42:71_3": "146) vuttasikkhāpadañca.",
  "tika-vin11t42:71_4": "Tathā atthaṅgatena cāti ‘‘atthaṅgate sūriye bhikkhuniyo ovadeyyā’’ti (pāci.",
  "tika-vin11t42:71_5": "154) vuttasikkhāpadañca.",
  "tika-vin11t42:71_6": "Tiracchānavijjā dve vuttāti ‘‘tiracchānavijjaṁ pariyāpuṇeyya,",
  "tika-vin11t42:71_7": "vāceyyā’’ti (pāci. 1014,",
  "tika-vin11t42:71_8": "1018) evaṁ vuttāni dve sikkhāpadāni ca.",
  "tika-vin11t42:71_9": "Anokāsakatampi cāti ‘‘anokāsakataṁ bhikkhuṁ pañhaṁ puccheyyā’’ti (pāci.",
  "tika-vin11t42:71_10": "1220) vuttasikkhāpadañcāti ime pana sabbe cha dhammā vācato,",
  "tika-vin11t42:71_11": "vācācittato cāti imehi dvīhi samuṭṭhānehi samuṭṭhānikā honti.",
  "tika-vin11t42:71_12": "Padasodhammatulyatā ayametesaṁ padasodhammena sadisabhāvoti yojanā.",
  "tika-vin11t42:72_0": "Padasodhammasamuṭṭhānavaṇṇanā.",
  "tika-vin11t42:73_0": "398-9.Ekanti ‘‘bhikkhuniyā saddhiṁ saṁvidhāya ekaddhānamaggaṁ paṭipajjeyyā’’ti (pāci.",
  "tika-vin11t42:73_1": "180) vuttasikkhāpadañca.",
  "tika-vin11t42:73_2": "Nāvanti ‘‘ekanāvaṁ abhiruheyyā’’ti (pāci.",
  "tika-vin11t42:73_3": "188) vuttasikkhāpadañca.",
  "tika-vin11t42:73_4": "Paṇītañcāti ‘‘paṇītabhojanāni agilāno attano atthāya viññāpetvābhuñjeyyā’’ti (pāci.",
  "tika-vin11t42:73_5": "259) vuttasikkhāpadañca.",
  "tika-vin11t42:73_6": "Saṁvidhānañcāti mātugāmena saddhiṁ saṁvidhāya gamanasikkhāpadañca.",
  "tika-vin11t42:73_7": "Saṁhareti ‘‘sambādhe lomaṁ saṁharāpeyyā’’ti (pāci.",
  "tika-vin11t42:73_8": "799) vuttasikkhāpadañca.",
  "tika-vin11t42:73_9": "Dhaññanti ‘‘āmakadhaññaṁ viññatvā vā’’ti (pāci.",
  "tika-vin11t42:73_10": "821) vuttasikkhāpadañca.",
  "tika-vin11t42:73_11": "Nimantitā cevāti ‘‘nimantitā vā pavāritā vā khādanīyaṁ vā bhojanīyaṁ vā khādeyya vā bhuñjeyya vā’’ti (pāci.",
  "tika-vin11t42:73_12": "1038) vuttasikkhāpadañca.",
  "tika-vin11t42:73_13": "Pāṭidesaniyaṭṭhakanti bhikkhunīnaṁ vuttā aṭṭha pāṭidesanīyā ceti buddhaseṭṭhena paññattā etā cuddasa sikkhā catusamuṭṭhānā kāyato,",
  "tika-vin11t42:73_14": "kāyavācato,",
  "tika-vin11t42:73_15": "kāyacittato,",
  "tika-vin11t42:73_16": "vācācittato cāti catūhi samuṭṭhānehi samuṭṭhahanti.",
  "tika-vin11t42:73_17": "Samuṭṭhānato addhānena addhānasikkhāpadena samā hontīti matāti yojanā.",
  "tika-vin11t42:74_0": "Addhānasamuṭṭhānavaṇṇanā.",
  "tika-vin11t42:75_0": "400-1.Sutinti upassutitiṭṭhanasikkhāpadañca.",
  "tika-vin11t42:75_1": "Sūpādiviññattinti sūpodanaviññattisikkhāpadañca.",
  "tika-vin11t42:75_2": "Andhakāreti ‘‘rattandhakāre appadīpe’’ti (pāci.",
  "tika-vin11t42:75_3": "839) vuttasikkhāpadañca.",
  "tika-vin11t42:75_4": "Tatheva ca paṭicchanneti ‘‘paṭicchanne okāse’’ti (pāci.",
  "tika-vin11t42:75_5": "843) vuttasikkhāpadañca.",
  "tika-vin11t42:75_6": "Okāseti ‘‘ajjhokāse purisena saddhi’’nti (pāci.",
  "tika-vin11t42:75_7": "847) evaṁ vuttasikkhāpadañca.",
  "tika-vin11t42:75_8": "Byūhe cāti tadanantarameva ‘‘rathikāya vā byūhe vā siṅghāṭake vā purisena saddhi’’nti (pāci.",
  "tika-vin11t42:75_9": "851) āgatasikkhāpadañcāti ime sabbepi ādiccabandhunā desitā cha dhammā catutthacchaṭṭhato kāyacittato,",
  "tika-vin11t42:75_10": "kāyavācācittato ca samuṭṭhahantā theyyasatthasamuṭṭhānā theyyasatthasikkhāpadena samānasamuṭṭhānā siyunti yojanā.",
  "tika-vin11t42:76_0": "Theyyasatthasamuṭṭhānavaṇṇanā.",
  "tika-vin11t42:77_0": "402.Chatta,",
  "tika-vin11t42:77_1": "daṇḍakarassāpīti ‘‘na chattapāṇissa daṇḍapāṇissā’’ti (pāci.",
  "tika-vin11t42:77_2": "635) vuttasikkhāpadadvayañca.",
  "tika-vin11t42:77_3": "Satthāvudhakarassāpīti ‘‘na satthapāṇissa (pāci. 636),",
  "tika-vin11t42:77_4": "na āvudhapāṇissā’’ti (pāci.",
  "tika-vin11t42:77_5": "637) vuttasikkhāpadadvayañca.",
  "tika-vin11t42:77_6": "Pādukūpāhanā,",
  "tika-vin11t42:77_7": "yānanti ‘‘na pādukāruḷhassa (pāci. 638),",
  "tika-vin11t42:77_8": "na upāhanāruḷhassa (pāci. 639),",
  "tika-vin11t42:77_9": "na yānagatassā’’ti (pāci.",
  "tika-vin11t42:77_10": "640) vuttasikkhāpadattayañca. Seyyā,",
  "tika-vin11t42:77_11": "pallatthikāya cāti ‘‘na sayanagatassa (pāci. 641),",
  "tika-vin11t42:77_12": "na pallatthikāya nisinnassā’’ti (pāci.",
  "tika-vin11t42:77_13": "642) vuttasikkhāpadadvayañca.",
  "tika-vin11t42:78_0": "403.Veṭhitoguṇṭhito cāti ‘‘na veṭhitasīsassa (pāci. 643),",
  "tika-vin11t42:78_1": "na oguṇṭhitasīsassā’’ti (pāci.",
  "tika-vin11t42:78_2": "644) vuttasikkhāpadadvayañcāti nidassitā sabbe ekādasa dhammā vācācittasaṅkhātena ekena samuṭṭhānena",
  "tika-vin11t42:78_3": "samuṭṭhitā dhammadesanasamuṭṭhānāti saññitā sallakkhitāti yojanā.",
  "tika-vin11t42:79_0": "Dhammadesanasamuṭṭhānavaṇṇanā.",
  "tika-vin11t42:80_0": "404.",
  "tika-vin11t42:80_1": "Evaṁ tāva sambhinnasamuṭṭhānaṁ veditabbaṁ,",
  "tika-vin11t42:80_2": "niyatasamuṭṭhānaṁ tividhaṁ,",
  "tika-vin11t42:80_3": "taṁ ekasseva sikkhāpadassa hotīti visuṁyeva dassetumāha ‘‘bhūtārocanakañcevā’’tiādi.",
  "tika-vin11t42:80_4": "Bhūtārocanakañcevāti tīhi acittakasamuṭṭhānehi samuṭṭhitaṁ bhūtārocanasikkhāpadañca.",
  "tika-vin11t42:80_5": "Corivuṭṭhāpanampi cāti vācācittato,",
  "tika-vin11t42:80_6": "kāyavācācittato cāti dvīhi samuṭṭhitaṁ corivuṭṭhāpanasikkhāpadañca.",
  "tika-vin11t42:80_7": "Ananuññātameva ananuññātamattaṁ.",
  "tika-vin11t42:80_8": "Ananuññātamattanti vācato,",
  "tika-vin11t42:80_9": "kāyavācato,",
  "tika-vin11t42:80_10": "vācācittato,",
  "tika-vin11t42:80_11": "kāyavācācittato cāti catūhi samuṭṭhitaṁ ananuññātasikkhāpadañcāti.",
  "tika-vin11t42:80_12": "Idaṁ tayanti idaṁ sikkhāpadattayaṁ.",
  "tika-vin11t42:80_13": "Asambhinnanti kenaci aññena sikkhāpadena asammissasamuṭṭhānaṁ.",
  "tika-vin11t42:81_0": "Iti uttare līnatthapakāsaniyā",
  "tika-vin11t42:82_0": "Samuṭṭhānasīsakathāvaṇṇanā niṭṭhitā."
}