{
  "anya-e0807n1:0_0": "2. Nāmakaṇḍa",
  "anya-e0807n1:1_0": "Atha nāmāni vuccante.",
  "anya-e0807n1:1_1": "Taṁ atthābhimukhaṁ namanato,",
  "anya-e0807n1:1_2": "attanā ca+tthassa nāmanato nāmaṁ,",
  "anya-e0807n1:1_3": "dabbābhidhānaṁ.",
  "anya-e0807n1:1_4": "Taṁ duvidhaṁ saliṅgā+liṅgato,",
  "anya-e0807n1:1_5": "anvattharuḷhito ca,",
  "anya-e0807n1:1_6": "tividhaṁ pumi+tthi+napuṁsakaliṅgato, rukkho, latā, vananti.",
  "anya-e0807n1:1_7": "Catubbidhaṁ sāmañña+guṇa+kriyā+yadicchānāmato, rukkho, nīlo, pācako,",
  "anya-e0807n1:1_8": "sirivaḍḍhoti.",
  "anya-e0807n1:1_9": "Aṭṭhavidhaṁ avaṇṇi+vaṇṇu+vaṇṇo+kāra+niggahītantapakatibhedato,",
  "anya-e0807n1:1_10": "ettha kiṁsaddo niggahītanto.",
  "anya-e0807n1:1_11": "Paccayā paṭhamaṁ karīyatīti pakati, saddo, dhātu ca.",
  "anya-e0807n1:2_0": "Tattha saliṅgesu tāva akārantato pulliṅgā sugatasaddā satta vibhattiyo parā yojīyante.",
  "anya-e0807n1:2_1": "Sugataiti ṭhite –",
  "anya-e0807n1:3_0": "1. Dve dve+kānekesu nāmasmā siyo aṁyo nā hi sa naṁ smā hi sa naṁ smiṁ su",
  "anya-e0807n1:4_0": "Etesaṁ dve dve honti ekānekatthesu vattamānato nāmasmā yathākkamaṁ.",
  "anya-e0807n1:4_1": "Yato ime satta dukā honti,",
  "anya-e0807n1:4_2": "‘‘atthavanta+madhātuka+mapaccayaṁ pāṭipadikaṁ kitaka+taddhita+samāsā ce’’ti vuttattā taṁ nāmaṁ pāṭipadikaṁ nāma.",
  "anya-e0807n1:4_3": "Keci sakattha+dabba+liṅga+saṅkhyā+kammādipañcakaṁ pāṭipadikanti vadanti.",
  "anya-e0807n1:4_4": "Tene+taṁ vuccati –",
  "anya-e0807n1:5_0": "Sakattha+dabba+liṅgāni, saddattha+mabravuṁ pare;",
  "anya-e0807n1:6_0": "Saṅkhyā+kammādikānantu, vibhatti vācakā matā.",
  "anya-e0807n1:7_0": "Sakattha+dabba+liṅgāni, saṅkhyā+kammādipañcakaṁ;",
  "anya-e0807n1:8_0": "Saddattha+mabravuṁ keci, vibhatti pana jotakāti ca.",
  "anya-e0807n1:9_0": "Tato ekamhi vattabbe ekavacanaṁ bahumhi vattabbe bahuvacanañcāti aniyamena pasaṅge ‘‘nāmasmā’’ti adhikāro.",
  "anya-e0807n1:10_0": "37. Paṭhamā+tthamatte",
  "anya-e0807n1:11_0": "Nāmassā+bhidheyyamatte paṭhamāvibhatti hotīti vatticchāvasā paṭhamāye+kavacanabahuvacanāni.",
  "anya-e0807n1:11_1": "Si yoiti paṭhamā.",
  "anya-e0807n1:11_2": "Sissi+kārassā+nubandhattā appayogo.",
  "anya-e0807n1:11_3": "Payojanaṁ ‘‘ki+maṁsisū’’ti saṁketo,",
  "anya-e0807n1:11_4": "tathā aṁvacanassā+kārassa.",
  "anya-e0807n1:11_5": "Ettha tathāti vuttassātideso aññadīyadhammāna+maññatthapāpana+matideso.",
  "anya-e0807n1:11_6": "Ekamhi vattabbe paṭhamekavacanaṁ si.",
  "anya-e0807n1:12_0": "Atoti vattate,",
  "anya-e0807n1:12_1": "atoti nāmavisesanattā ‘‘vidhibbisesanantassā’’ti paribhāsato akārantato nāmasmā vidhi.",
  "anya-e0807n1:13_0": "109. Sisso",
  "anya-e0807n1:14_0": "Akārantato nāmasmā sissa o hoti.",
  "anya-e0807n1:14_1": "Pubbasaralope sugato tiṭṭhati.",
  "anya-e0807n1:14_2": "Bahumhi vattabbe bahuvacanaṁ yo.",
  "anya-e0807n1:14_3": "Evaṁ uparipi yojetabbaṁ.",
  "anya-e0807n1:15_0": "41. Ato yonaṁ ṭāṭe",
  "anya-e0807n1:16_0": "Akārantato nāmasmā paṭhamādutiyāyonaṁ ṭāṭe honti yathākkamaṁ.",
  "anya-e0807n1:16_1": "Ṭakārānubandhattā ‘‘ṭānubandhā+nekavaṇṇā sabbassā’’ti sabbādeso.",
  "anya-e0807n1:16_2": "Sugatā tiṭṭhanti.",
  "anya-e0807n1:17_0": "‘‘Paṭhamā+tthamatte’’ti vattate.",
  "anya-e0807n1:18_0": "38. Āmantaṇe",
  "anya-e0807n1:19_0": "Āmantaṇādhike atthamatte paṭhamāvibhatti hotīti ekasmiṁ ekavacanaṁ si.",
  "anya-e0807n1:20_0": "112. Go syā+lapane",
  "anya-e0807n1:21_0": "Ālapane si gasañño hoti.",
  "anya-e0807n1:22_0": "‘‘Lopo’’ti vattate.",
  "anya-e0807n1:23_0": "117. Gasīnaṁ",
  "anya-e0807n1:24_0": "Nāmasmā ga+sīnaṁ lopo hoti. Bho sugata ciraṁ tiṭṭha.",
  "anya-e0807n1:25_0": "‘‘Ge’’ti vattate.",
  "anya-e0807n1:26_0": "59. Ayunaṁ vā dīgho",
  "anya-e0807n1:27_0": "Aiuiccetesaṁ vā dīgho hoti ge pare tiliṅge+ti dīghe bho sugata sugatā ciraṁ tiṭṭha.",
  "anya-e0807n1:27_1": "Sakkate sugatāti dīghaṁ dūrālapaneyevi+cchanti,",
  "anya-e0807n1:27_2": "samīpālapanepi dassanato taṁ na gahetabbaṁ.",
  "anya-e0807n1:27_3": "Bahuvacane yossa ṭā,",
  "anya-e0807n1:27_4": "sugatā ciraṁ tiṭṭhatha.",
  "anya-e0807n1:28_0": "2. Kamme dutiyā",
  "anya-e0807n1:29_0": "Tasmiṁ kammakārake dutiyāvibhatti hoti.",
  "anya-e0807n1:29_1": "Aṁyoiti dutiyā.",
  "anya-e0807n1:29_2": "Ettha dutiyātatiyādibhāvo vibhattisutte siyo iti paṭhamāvibhatyādīni+mupādāya vuccati,",
  "anya-e0807n1:29_3": "taṁ taṁ upādāya paññattattā.",
  "anya-e0807n1:29_4": "Dutiyekavacanaṁ aṁ,",
  "anya-e0807n1:29_5": "akārassā+payogo.",
  "anya-e0807n1:29_6": "Sugataṁ passa.",
  "anya-e0807n1:29_7": "Dutiyābahuvacanaṁ yo, tassa ṭe,",
  "anya-e0807n1:29_8": "sugate passa.",
  "anya-e0807n1:30_0": "19. Kattukaraṇesu tatiyā",
  "anya-e0807n1:31_0": "Tasmiṁ kattari karaṇe ca kārake tatiyāvibhatti hoti. Nā+hiiti tatiyāvibhatti. Tatiyāekavacanaṁ nā.",
  "anya-e0807n1:32_0": "‘‘Nāssā’’ti vattate.",
  "anya-e0807n1:33_0": "108. Ate+na",
  "anya-e0807n1:34_0": "Akārantato nāmasmā parassa nāvacanassa enādeso hoti niccaṁ. Sugatena kataṁ.",
  "anya-e0807n1:35_0": "98. Suhisva+sse",
  "anya-e0807n1:36_0": "Akārantassa suhisve+hoti. Sugatehi.",
  "anya-e0807n1:37_0": "‘‘Ve’’ti vattate.",
  "anya-e0807n1:38_0": "95. Smāhismiṁnaṁ mhābhimhi",
  "anya-e0807n1:39_0": "Nāmasmā paresaṁ smāhismiṁnaṁ mhābhimhi honti yathākkamaṁti hissa bhiādese sugatebhi.",
  "anya-e0807n1:39_1": "Karaṇe sugatena loko puññaṁ karoti,",
  "anya-e0807n1:39_2": "sugatehi sugatehi vā.",
  "anya-e0807n1:40_0": "24. Catutthī sampadāne",
  "anya-e0807n1:41_0": "Tasmiṁ sampadānakārake catutthī siyā.",
  "anya-e0807n1:41_1": "Sa+naṁiti catutthī.",
  "anya-e0807n1:41_2": "Catutthe+kavacanaṁ sa.",
  "anya-e0807n1:41_3": "Vibhattisutte ssa+naṁti dīghapāṭhena sugatassāti siddhepi ‘‘jhalā sassa no’’ tyādikāriyasuttesu ssassāti",
  "anya-e0807n1:41_4": "akkharagāravatā hotīti lāghavattha+mida+māraddhaṁ –",
  "anya-e0807n1:42_0": "51. Suña sassa",
  "anya-e0807n1:43_0": "Nāmasmā parassa sassa suñāgamo hoti. Sa ca ‘‘chaṭṭhiyā’’ti vattamāne –",
  "anya-e0807n1:44_0": "1,20. Ñākānu bandhā+dyantā",
  "anya-e0807n1:45_0": "Chaṭṭhīniddiṭṭhassa ñānubandha+kānubandhā ādyantāhontīti ādyavayavo.",
  "anya-e0807n1:45_1": "Ukāro uccāraṇattho,",
  "anya-e0807n1:45_2": "ññakāro asmiṁ sutte saṁketattho.",
  "anya-e0807n1:45_3": "Sugatassa dānaṁ deti.",
  "anya-e0807n1:46_0": "1,58. ‘‘Bahulaṁ’’tya+dhikāro",
  "anya-e0807n1:47_0": "Bahulādhikāraṁ kappadumamiva maññanti saddikā. Tañca –",
  "anya-e0807n1:48_0": "Kvaci pavattya+pavatti, kvaca+ññaṁ kvaci vā kvaci;",
  "anya-e0807n1:49_0": "Siyā bahulasaddena, vidhi sabbo yathāgamaṁti –",
  "anya-e0807n1:50_0": "Catubbidhaṁ bahulaṁ samikkhanti.",
  "anya-e0807n1:51_0": "‘‘Ato vā’’tveva,",
  "anya-e0807n1:52_0": "44. Sassāya catutthiyā",
  "anya-e0807n1:53_0": "Akārantato parassa catutthiyā sassa āyo hoti vā bahulaṁ. Sugatāya.",
  "anya-e0807n1:53_1": "Yebhuyyena tādattheyevā+ya+māyo dissatīti ito paraṁ no+dāharīyate.",
  "anya-e0807n1:53_2": "Catutthībahuvacanaṁ naṁ,",
  "anya-e0807n1:54_0": "‘‘Dīgho’’ti vattate.",
  "anya-e0807n1:55_0": "89. Sunaṁhisu",
  "anya-e0807n1:56_0": "Nāmassa dīgho hoti sunaṁhisu. Sugatānaṁ.",
  "anya-e0807n1:57_0": "29. Pañcamya+vadhismā",
  "anya-e0807n1:58_0": "Etasmā avadhikārakā pañcamīvibhatti hoti. Smā+hiiti pañcamī. Pañcamyekavacanaṁ smā,",
  "anya-e0807n1:59_0": "‘‘Ato’’ ‘‘ṭāṭe’’ ‘‘ve’’ti ca vattate.",
  "anya-e0807n1:60_0": "43. Smā+smiṁnaṁ",
  "anya-e0807n1:61_0": "Akārantato nāmasmā paresaṁ smā+smiṁnaṁ ṭā+ṭe honti vā yathākkamaṁ.",
  "anya-e0807n1:61_1": "Sugatā apehi sugatamhā sugatasmā vā.",
  "anya-e0807n1:61_2": "Pañcamībahuvacanañhi,",
  "anya-e0807n1:61_3": "sugatebhi sugatehi.",
  "anya-e0807n1:62_0": "39. Chaṭṭhī sambandhe",
  "anya-e0807n1:63_0": "Kārakehi añño sambandho,",
  "anya-e0807n1:63_1": "tatra chaṭṭhīvibhatti hoti.",
  "anya-e0807n1:63_2": "Sa+naṁiti chaṭṭhī,",
  "anya-e0807n1:63_3": "chaṭṭhekavacanaṁ sa,",
  "anya-e0807n1:63_4": "sugatassa vihāro,",
  "anya-e0807n1:63_5": "chaṭṭhībahuvacanaṁ naṁ,",
  "anya-e0807n1:63_6": "sugatānaṁ.",
  "anya-e0807n1:64_0": "14. Sattamyā+dhāre",
  "anya-e0807n1:65_0": "Ādhārakārake sattamīvibhatti hoti.",
  "anya-e0807n1:65_1": "Smiṁ+suiti sattamī.",
  "anya-e0807n1:65_2": "Sattamyekavacanaṁ smiṁ,",
  "anya-e0807n1:65_3": "sugate patiṭṭhitaṁ sugatamhi sugatasmiṁ vā.",
  "anya-e0807n1:65_4": "Sattamībahuvacanaṁ su,",
  "anya-e0807n1:65_5": "‘‘su+hisva+sse’’ti e, sugatesu.",
  "anya-e0807n1:66_0": "Sugato, sugatā.",
  "anya-e0807n1:66_1": "Bho sugata,",
  "anya-e0807n1:66_2": "bho sugatā,",
  "anya-e0807n1:66_3": "bhavanto sugatā. Sugataṁ, sugate. Sugatena,",
  "anya-e0807n1:66_4": "sugatebhi , sugatehi.",
  "anya-e0807n1:66_5": "Karaṇe sugatena,",
  "anya-e0807n1:66_6": "sugatebhi, sugatehi.",
  "anya-e0807n1:66_7": "Sugatassa, sugatāya,",
  "anya-e0807n1:66_8": "sugatānaṁ. Sugatā,",
  "anya-e0807n1:66_9": "sugatamhā,",
  "anya-e0807n1:66_10": "sugatasmā,",
  "anya-e0807n1:66_11": "sugatebhi, sugatehi.",
  "anya-e0807n1:66_12": "Sugatassa,",
  "anya-e0807n1:66_13": "sugatānaṁ. Sugate,",
  "anya-e0807n1:66_14": "sugatamhi,",
  "anya-e0807n1:66_15": "sugatasmiṁ, sugatesu.",
  "anya-e0807n1:67_0": "Sugato sugato.",
  "anya-e0807n1:67_1": "Sugataṁ namati.",
  "anya-e0807n1:67_2": "Sugatena kato.",
  "anya-e0807n1:67_3": "Sugatena jito.",
  "anya-e0807n1:67_4": "Sugatassa dade.",
  "anya-e0807n1:67_5": "Sugatā vigato.",
  "anya-e0807n1:67_6": "Sugatassa suto.",
  "anya-e0807n1:67_7": "Sugate ramate. Evaṁ –",
  "anya-e0807n1:68_0": "Sūrā+sura+naro+raga+nāga+yakkhā,",
  "anya-e0807n1:69_0": "Gandhabba+kinnara+manussa+pisāca+petā;",
  "anya-e0807n1:70_0": "Mātaṅga+jaṅgama+turaṅga+varāha+sīhā,",
  "anya-e0807n1:71_0": "Byaggha+ccha+kacchapa+taraccha+miga+ssa+soṇā.",
  "anya-e0807n1:72_0": "Āloka+loka+nilayā+nila+cāga+yogā,",
  "anya-e0807n1:73_0": "Vāyāma+gāma+nigamā+gama+dhamma+kāmā;",
  "anya-e0807n1:74_0": "Saṅgho+gha+ghosa+paṭighā+sava+kodha+lobhā,",
  "anya-e0807n1:75_0": "Sārambha+thambha+mada+māna+pamāda+makkhā.",
  "anya-e0807n1:76_0": "Punnāga+pūga+panasā+sana+campaka+mba-",
  "anya-e0807n1:77_0": "Hintāla+tāla+vakula+jjuna+kiṁsukā ca;",
  "anya-e0807n1:78_0": "Mandāra+kunda+pucimanda+karañja+rukkhā,",
  "anya-e0807n1:79_0": "Ñeyyā mayūra+sakuṇa+ṇḍaja+koñca+haṁsā.",
  "anya-e0807n1:80_0": "Sugatasaddova,",
  "anya-e0807n1:80_1": "yato sabbo saddo,",
  "anya-e0807n1:80_2": "na saddatālitatthova,",
  "anya-e0807n1:80_3": "atha kho saṁyogādivasenapi atthaṁ vadanti.",
  "anya-e0807n1:80_4": "Tene+taṁ vuccati –",
  "anya-e0807n1:81_0": "Saṁyogā vippayogā ca, sāhacariyā+virodhato;",
  "anya-e0807n1:82_0": "Atthā pakaraṇā liṅgā, saddantarasamīpato.",
  "anya-e0807n1:83_0": "Sāmatthyo+citra+desehi , kāla+byattā+nurūpato;",
  "anya-e0807n1:84_0": "Upacāra+kākubheda, sambandhehu+palakkhaṇā.",
  "anya-e0807n1:85_0": "Vacanā ca tadaṅgattā, padhānattātiādihi;",
  "anya-e0807n1:86_0": "Sadda+tthā pavibhajjante, na saddādeva kevalāti.",
  "anya-e0807n1:87_0": "Ettha saṁyogato tāva,",
  "anya-e0807n1:87_1": "‘‘sakisorā dhenu dīyatū’’ti,",
  "anya-e0807n1:87_2": "kisoro assapotako,",
  "anya-e0807n1:87_3": "taṁsaṁyogato vaḷavā eva patīyate.",
  "anya-e0807n1:88_0": "Vippayogato – ‘‘akisorā ānīyatū’’ti tappaṭisedhā vaḷavā eva patīyate.",
  "anya-e0807n1:89_0": "Sahacaraṇato –",
  "anya-e0807n1:89_1": "‘‘rāma+lakkhaṇa’’iti ubhinnaṁ sahacaraṇena rāmoti dāsarathi eva rāmo,",
  "anya-e0807n1:89_2": "na aññābhidhāno jāmadaganyādi.",
  "anya-e0807n1:89_3": "Lakkhaṇopi somitti eva,",
  "anya-e0807n1:89_4": "na tu yo koci lakkhaṇo.",
  "anya-e0807n1:90_0": "Virodhato –",
  "anya-e0807n1:90_1": "‘‘rāma+jjunā’’ iti bhaggavo sahassabāhu ca aññamaññaviruddhāti te eva patīyante,",
  "anya-e0807n1:90_2": "na dāsarathi sabyasāci ca.",
  "anya-e0807n1:91_0": "Atthato –",
  "anya-e0807n1:91_1": "‘‘sindhava+mānaya,",
  "anya-e0807n1:91_2": "pavisāmi raṇaṅgaṇa’’miti raṇaṅgaṇapaveso vāhanavisesena hotīti atthato turaṅgapatīti,",
  "anya-e0807n1:91_3": "na tu lavaṇavisesaṁ.",
  "anya-e0807n1:92_0": "Pakaraṇato-bhojanavidhimhi upasaṅkhariyamāne ‘‘sindhava+mānaye’’ti,",
  "anya-e0807n1:92_1": "atra hi saddantarassā+bhāvepi bhojanopakaraṇasamavāya+mālokitabhāvato lavaṇe paṭipatti,",
  "anya-e0807n1:92_2": "tādiso hi patthāvoti.",
  "anya-e0807n1:93_0": "Liṅgato –",
  "anya-e0807n1:93_1": "‘‘devadattaṁ paṭhama+mupavesaya samārādhitaguruṁ’’ti,",
  "anya-e0807n1:93_2": "atra samārādhitaguruttena liṅgena tassa bāhussacca+mavagamyate,",
  "anya-e0807n1:93_3": "na tu yo koci devaguṇo.",
  "anya-e0807n1:94_0": "Sannidhānato – ‘‘ajjuno katavīriyoti’’ patīyate, no akatavīriyo ajjunoti.",
  "anya-e0807n1:95_0": "Sāmatthiyato –",
  "anya-e0807n1:95_1": "‘‘anudarā kaññā’’ti udare asati kaññā eva natthīti tassā kisāṅgiyā majjhapadesoti patīyate.",
  "anya-e0807n1:96_0": "Ocitrato –",
  "anya-e0807n1:96_1": "‘‘rāmasadiso+yaṁ’’ iti,",
  "anya-e0807n1:96_2": "atra hi rāmo payuttadāsarathismiṁ bhiyyo sādhāraṇo paricayoti dāsarathi eva patīyate,",
  "anya-e0807n1:96_3": "na bhaggavarāmo.",
  "anya-e0807n1:97_0": "Desato – ‘‘poṭṭhapā’’ iti kismiñci dese pasaṁsāvacanaṁ. Kismiñci akkosavacanaṁ.",
  "anya-e0807n1:98_0": "Kālato – ‘‘pace’’ti dakkhiṇāpathe katthaci pubbaṇhe yāgupāke, sāyaṇhe tu odanapāke.",
  "anya-e0807n1:99_0": "Byattito –",
  "anya-e0807n1:99_1": "‘‘gāmassa addha’’ miti samabhāge,",
  "anya-e0807n1:99_2": "napuṁsakattā.",
  "anya-e0807n1:99_3": "‘‘Gāmassa addho’’ti pumattena tu asamabhāge.",
  "anya-e0807n1:100_0": "Anurūpato –",
  "anya-e0807n1:100_1": "‘‘narapati sādhu rakkhati gomaṇḍala’’miti mahīmaṇḍalapālanaṁ rājino+nurūpa+miti mahīmaṇḍalapālaneva patīti,",
  "anya-e0807n1:100_2": "na tu goyūtharakkhane.",
  "anya-e0807n1:101_0": "Upacārato –",
  "anya-e0807n1:101_1": "ataṁsabhāve taṁsabhāvāropana+mupacāro,",
  "anya-e0807n1:101_2": "sa ca tadaṭṭho,",
  "anya-e0807n1:101_3": "taddhammo,",
  "anya-e0807n1:101_4": "taṁsahacariyo,",
  "anya-e0807n1:101_5": "taṁsamīpoti catubbidho ,",
  "anya-e0807n1:101_6": "tattha yathākkamaṁ mañcā ukkosanti,",
  "anya-e0807n1:101_7": "aggi māṇavo,",
  "anya-e0807n1:101_8": "yaṭṭhiṁ pavesaya,",
  "anya-e0807n1:101_9": "gaṅgāyaṁ vajoti.",
  "anya-e0807n1:102_0": "Kākuto-kākusaddo itthiyaṁ,",
  "anya-e0807n1:102_1": "sa ca vikāra+soka+bhīti+dhanirūpesu dissati,",
  "anya-e0807n1:102_2": "vattu kāyavikārā kathañci taṁ akatavāapi kenaci aññena ‘‘kiṁ tvaṁ taṁ akāsi ‘‘iti puṭṭho kopena bhamubhedā ‘‘ahaṁ katavā amhī’’ti katheti,",
  "anya-e0807n1:102_3": "tassa bhamubhedakriyā akriyāpaṭiññaṁ sūcayati.",
  "anya-e0807n1:103_0": "Sambandha to –",
  "anya-e0807n1:103_1": "‘‘mātari sammā vattitabbaṁ,",
  "anya-e0807n1:103_2": "pitari sussūyitabbaṁ’’ iti,",
  "anya-e0807n1:103_3": "atra hi samātari sapitarīti sambandhisaddābhāvepi sā mātā so pitā ca assa puttassāti patīyate.",
  "anya-e0807n1:104_0": "Upalakkhaṇato –",
  "anya-e0807n1:104_1": "‘‘kākehi rakkhitabbaṁ dadhī’’ti kākasaddo sabbesa+mupaghātakānaṁ sāmaññaṁ upalakkhetīti sunakhādisabbehipi nivārīyate.",
  "anya-e0807n1:105_0": "Vacanato – ‘‘dārā’’iti dārasaddo kalatte bahuvacananto, aññattha aniyatavacano.",
  "anya-e0807n1:106_0": "Tadaṅgattā –",
  "anya-e0807n1:106_1": "‘‘sajjitaṁ bhojana’’miti vutte tapparikkhārattā tadupakaraṇa āsana, pāti,",
  "anya-e0807n1:106_2": "byañjanādīnaṁ sampādanampi patīyate.",
  "anya-e0807n1:107_0": "Padhānabhāvato –",
  "anya-e0807n1:107_1": "‘‘niggacchati avaninātho’’ti rañño niggamanena tadupajīvīnampi niggamanaṁ viññāyati.",
  "anya-e0807n1:108_0": "Vuttañca –",
  "anya-e0807n1:109_0": "Neyyanītatthasuttesu , ñeyyaṁ saddatthamattakaṁ;",
  "anya-e0807n1:110_0": "Ne+ttha vattabbaatthena, suttaṁ nītatthakaṁ bhaveti.",
  "anya-e0807n1:111_0": "Eva+maññesampi akārantānaṁ pulliṅgānaṁ saddānaṁ rūpanayo kriyā+bhisambandho ca.",
  "anya-e0807n1:111_1": "Sugatasaddato yassa saddassa viseso atthi,",
  "anya-e0807n1:111_2": "taṁ vakkhāma.",
  "anya-e0807n1:111_3": "Ito paraṁ chaṭṭhiyā catutthīsamattā pañcamībahuvacanassa ca tatiyābahuvacanena samattā na tā dassiyante.",
  "anya-e0807n1:112_0": "Gumba si, ‘‘ato’’ ‘‘sissā’’ti ca vattate.",
  "anya-e0807n1:113_0": "110. Kvace+vā.",
  "anya-e0807n1:114_0": "Akārantato nāmasmā parassa sissa e hoti vā kvaci.",
  "anya-e0807n1:114_1": "Gumbe gumbo, gumbā.",
  "anya-e0807n1:114_2": "Bho gumba gumbā,",
  "anya-e0807n1:114_3": "bhavanto gumbā iccādi sugatasamaṁ.",
  "anya-e0807n1:114_4": "Evaṁ phussitagge phussitaggo,",
  "anya-e0807n1:114_5": "vattabbe vattabbo iccādi.",
  "anya-e0807n1:114_6": "Sisso+kārassa niccattā katthaci pakkhe ekāratta+mida+māraddhanti sisso+kārapakkhe eva bhavatīti ‘‘aṁ",
  "anya-e0807n1:114_7": "napuṁsake’’ti a+mādesena ekārassa napuṁsakavisaye bādhitattā ‘‘bahulaṁ’’ vidhānā napuṁsakepi sukhe dukkheti",
  "anya-e0807n1:114_8": "kvaci hoteva.",
  "anya-e0807n1:115_0": "‘‘Yossa’’ ‘‘ṭe’’ti ca vattate.",
  "anya-e0807n1:116_0": "135. Ekaccādīha+to",
  "anya-e0807n1:117_0": "Akārantehi ekaccādīhi yonaṁ ṭe hoti. Ekacco, ekacce.",
  "anya-e0807n1:117_1": "Bho ekacca ekaccā, ekacce. Ekaccaṁ, ekacce.",
  "anya-e0807n1:117_2": "Evaṁ esa+sa+paṭhamasaddānaṁ.",
  "anya-e0807n1:118_0": "Kodho , kodhā. Bho kodha kodhā, kodhā. Kodhaṁ, kodhe.",
  "anya-e0807n1:119_0": "‘‘Nāssa’’ ‘‘sā’’ti ca vattate.",
  "anya-e0807n1:120_0": "107. Kodhādīhi",
  "anya-e0807n1:121_0": "Kodhādīhi nāssa sā hoti vā.",
  "anya-e0807n1:121_1": "Kodhasā kodhena.",
  "anya-e0807n1:121_2": "Atthasā atthena.",
  "anya-e0807n1:121_3": "‘‘Ye uttamatthāni tayi labhimhā’’ti atthasaddo napuṁsakaliṅgopi dissati.",
  "anya-e0807n1:122_0": "‘‘Smino ṭī’’ti ca vattate.",
  "anya-e0807n1:123_0": "175. Divādito",
  "anya-e0807n1:124_0": "Divādīhi nāmehi smino ṭi hoti niccaṁ. Divi,",
  "anya-e0807n1:124_1": "evaṁ bhuvi.",
  "anya-e0807n1:124_2": "Etthaṭimhi niccaṁ vakārāgamo rasso ca.",
  "anya-e0807n1:124_3": "Ettha bhūsaddo vadhūsaddasamaṁ.",
  "anya-e0807n1:125_0": "‘‘Ve’’ti vattate.",
  "anya-e0807n1:126_0": "144. Manādīhi smiṁ+saṁ+nā+smānaṁ si+so+o+sā+sā",
  "anya-e0807n1:127_0": "Manādīhi smi+mādīnaṁ si+so+o+sā+sā honti vā yathākkamaṁ. Mano, manā.",
  "anya-e0807n1:127_1": "Bho mana manā, manā. Mano, manaṁ, mane.",
  "anya-e0807n1:127_2": "Manasā manena,",
  "anya-e0807n1:127_3": "manehi manebhi.",
  "anya-e0807n1:127_4": "Manaso manassa, manānaṁ.",
  "anya-e0807n1:127_5": "Manasā manā manamhā manasmā,",
  "anya-e0807n1:127_6": "manehi manebhi.",
  "anya-e0807n1:127_7": "Manasi manamhi manasmiṁ, manesu.",
  "anya-e0807n1:128_0": "Evaṁ vaco payo tejo,",
  "anya-e0807n1:129_0": "Tapo ceto tamo yaso.",
  "anya-e0807n1:130_0": "Ayo vayo siro saro,",
  "anya-e0807n1:131_0": "Uro+tye+te manādayo.",
  "anya-e0807n1:132_0": "Rūpasiddhiyaṁ aha+rahasaddā manādīsu paṭhitā.",
  "anya-e0807n1:132_1": "Ahassa āpādittā rahoti nipātattā rahasīti vibhatyantapaṭirūpakanipātattā idha na gahitā.",
  "anya-e0807n1:133_0": "Gacchanta si,",
  "anya-e0807n1:133_1": "‘‘sissa’’ ‘‘ve’’ti ca vattate.",
  "anya-e0807n1:133_2": "Parato bhiyyo nānuvattayissāma,",
  "anya-e0807n1:133_3": "vuttiyā eva anuvattassa gamyamānattā.",
  "anya-e0807n1:134_0": "148. Ntassaṁ",
  "anya-e0807n1:135_0": "Simhi ntapaccayassa aṁ hoti vā.",
  "anya-e0807n1:135_1": "‘‘Sutānumitesu sutasambandhova balavā’’ti ñāyā ‘‘ntassā’’ti sutattā ntasseva aṁ,",
  "anya-e0807n1:135_2": "na tadantassa anumitassa saddassa.",
  "anya-e0807n1:135_3": "Eva+muparipi nta+ntūnaṁ ādesavidhānaṭṭhānesu.",
  "anya-e0807n1:135_4": "‘‘Gasinaṁ’’ti silopo.",
  "anya-e0807n1:135_5": "Gacchaṁ gacchanto.",
  "anya-e0807n1:136_0": "215. Nta+ntūnaṁ nto yomhi paṭhame",
  "anya-e0807n1:137_0": "Paṭhame yomhi nta+ntūnaṁ savibhattīnaṁ ntoiccādeso hoti vā.",
  "anya-e0807n1:137_1": "Sa ca bahulādhikārā pumeva,",
  "anya-e0807n1:137_2": "gacchanto gacchantā.",
  "anya-e0807n1:138_0": "218. Ṭa+ṭā+aṁ ge",
  "anya-e0807n1:139_0": "Ge pare nta+ntūnaṁ savibhattīnaṁ ṭa+ṭā+aṁiccādesā niccaṁ honti bahulaṁ.",
  "anya-e0807n1:139_1": "Bho gaccha gacchā gacchaṁ,",
  "anya-e0807n1:139_2": "gacchanto gacchantā.",
  "anya-e0807n1:140_0": "92. Ntassa ca ṭa vaṁ+se",
  "anya-e0807n1:141_0": "Aṁsesu ntapaccayassa ṭa hoti vā ntussa ca. Vavatthitavibhāsā+yaṁ. Gacchaṁ gacchantaṁ, gacchante.",
  "anya-e0807n1:142_0": "217. To+tā+ti+tā sa+smā+smiṁ nāsu",
  "anya-e0807n1:143_0": "Sa+smā+smiṁ+nāsu nta+ntūnaṁ savibhattīnaṁ to+tā+ti+tā honti vā yathākkamaṁ.",
  "anya-e0807n1:143_1": "Gacchatā gacchantena,",
  "anya-e0807n1:143_2": "gacchantehi gacchantebhi.",
  "anya-e0807n1:143_3": "Gacchato gacchassa gacchantassa.",
  "anya-e0807n1:144_0": "216. Taṁ naṁmhi",
  "anya-e0807n1:145_0": "Naṁmhi nta+ntūnaṁ savibhattīnaṁ taṁ vā hoti.",
  "anya-e0807n1:145_1": "Gacchataṁ gacchantānaṁ.",
  "anya-e0807n1:145_2": "Gacchatā gacchantā gacchantamhā gacchantasmā.",
  "anya-e0807n1:145_3": "Gacchati gacchante gacchantamhi gacchanthasmiṁ,",
  "anya-e0807n1:145_4": "cchentesu.",
  "anya-e0807n1:146_0": "Evaṁ mahaṁ caraṁ tiṭṭhaṁ, dadaṁ bhuñjaṁ suṇaṁ pacaṁ;",
  "anya-e0807n1:147_0": "Jayaṁ jīraṁ vacaṁ pīyaṁ, saraṁ kubbaṁ japaṁ vajaṁ.",
  "anya-e0807n1:148_0": "Iccādayo.",
  "anya-e0807n1:149_0": "Bhavanta si,",
  "anya-e0807n1:150_0": "149. Bhūto",
  "anya-e0807n1:151_0": "Niyamasutta+midaṁ. Bhūdhātuto ntassa aṁ hoti simhi niccaṁ punabbidhānā. Bhavaṁ.",
  "anya-e0807n1:152_0": "146. Bhavato vā bhontoga+yo+nā+se",
  "anya-e0807n1:153_0": "Bhavantasaddassa bhontādeso vā hoti ga+yo+nā+se. Ntoādeso,",
  "anya-e0807n1:153_1": "bhonto bhontā bhavanto bhavantā.",
  "anya-e0807n1:153_2": "Ge pana bho bhonta bhontā bhava bhavā bhavaṁ,",
  "anya-e0807n1:153_3": "bhonto bhontā bhavanto bhavantā.",
  "anya-e0807n1:153_4": "Bhontādesapakkhe ṭa+ṭā+aṁādesā bahulādhikārā na honti.",
  "anya-e0807n1:153_5": "Bhavaṁ bhavantaṁ,",
  "anya-e0807n1:153_6": "bhonte bhavante.",
  "anya-e0807n1:153_7": "Bhotā bhontena bhavatā bhavantena,",
  "anya-e0807n1:153_8": "bhavantehi bhavantebhi.",
  "anya-e0807n1:153_9": "Bhoto bhontassa bhavato bhavassa bhavantassa,",
  "anya-e0807n1:153_10": "bhavataṁ bhavantānaṁ.",
  "anya-e0807n1:153_11": "Bhavatā iccādi gacchantasamaṁ.",
  "anya-e0807n1:154_0": "Bhoiti āmantaṇe nipāto,",
  "anya-e0807n1:154_1": "‘‘kuto nu āgacchatha bho tayo janā’’ti bahuvacanepi dassanato.",
  "anya-e0807n1:154_2": "Evaṁ bhanteti.",
  "anya-e0807n1:154_3": "Bhaddeti bhaddasaddantarena siddhaṁ.",
  "anya-e0807n1:154_4": "Bhaddantaiti dassa dvibhāvena.",
  "anya-e0807n1:155_0": "Saṁ santo,",
  "anya-e0807n1:155_1": "santo santā.",
  "anya-e0807n1:155_2": "Bho sa sā saṁ,",
  "anya-e0807n1:155_3": "santo santā.",
  "anya-e0807n1:155_4": "Saṁ santaṁ ‘‘saṁyogādilopoti nassa lope ‘‘yaṁ yañhi rāja bhajati,",
  "anya-e0807n1:155_5": "santaṁ vā yadi vā asaṁ’’, sante.",
  "anya-e0807n1:155_6": "Satā santena.",
  "anya-e0807n1:156_0": "145. Sato saba bhe",
  "anya-e0807n1:157_0": "Santasaddassa saba bhavati bhakāre.",
  "anya-e0807n1:157_1": "Sabbhi santehi.",
  "anya-e0807n1:157_2": "Niccattā santebhīti na hoti.",
  "anya-e0807n1:157_3": "Sato sassa santassa iccādi gacchantasamaṁ.",
  "anya-e0807n1:158_0": "150. Mahantā+rahantānaṁ ṭā vā",
  "anya-e0807n1:159_0": "Simhi mahantā+rahantānaṁ ntassa ṭā vā hoti.",
  "anya-e0807n1:159_1": "Mahā mahaṁ mahanto,",
  "anya-e0807n1:159_2": "mahanto mahantā.",
  "anya-e0807n1:159_3": "Arahā arahaṁ,",
  "anya-e0807n1:159_4": "arahanto arahantā iccādi gacchantasamaṁ.",
  "anya-e0807n1:160_0": "Asma si,",
  "anya-e0807n1:161_0": "154. Rājādīyuvāditvā",
  "anya-e0807n1:162_0": "Rājādīhi yuvādīhi ca parassa sissa ā hoti. Asmā,",
  "anya-e0807n1:163_0": "156. Yona+māno",
  "anya-e0807n1:164_0": "Rājādīhi yuvādīhi ca yona+māno vā hoti. Asmāno asmā. Bho asma asmā, asmāno asmā.",
  "anya-e0807n1:165_0": "155. Vā+mhā+naṅa",
  "anya-e0807n1:166_0": "Rājādīnaṁ yuvādīnañca ānaṅa hoti vā aṁmhi. Asmānaṁ asmaṁ, asmāno asme.",
  "anya-e0807n1:167_0": "80. Nāsse+no",
  "anya-e0807n1:168_0": "Kammādito nāvacanassa eno vā hoti.",
  "anya-e0807n1:168_1": "Asmena asmanā,",
  "anya-e0807n1:168_2": "asmehi asmebhi. Asmassa, asmānaṁ.",
  "anya-e0807n1:168_3": "Asmā asmamhā asmasmā iccādi.",
  "anya-e0807n1:169_0": "79. Kammādito",
  "anya-e0807n1:170_0": "Kammādito smino ni hoti vā.",
  "anya-e0807n1:170_1": "Asmani asme asmamhi asmasmiṁ, asmesu.",
  "anya-e0807n1:170_2": "Kamma camma vesma bhasma brahma atta ātuma ghamma muddhaiti kammādayo.",
  "anya-e0807n1:170_3": "Muddha gaṇḍivadhanva aṇima laghimādayo asmasamā.",
  "anya-e0807n1:170_4": "Rāja brahma sakha atta ātuma gaṇḍivadhanva asma aṇima laghimādayo rājādayo.",
  "anya-e0807n1:171_0": "‘‘Dhammo vā+ññatthe’’ti gaṇasuttena rājādīsu paṭṭhitattā daḷadhammo daḷadhammāti vā hoti.",
  "anya-e0807n1:171_1": "Yuva sā suvā maghava puma vattahāti yuvādayo. Rājā,",
  "anya-e0807n1:171_2": "rājāno rājā.",
  "anya-e0807n1:171_3": "Bhorāja rājā,",
  "anya-e0807n1:171_4": "rājāno rājā.",
  "anya-e0807n1:171_5": "Rājānaṁ rājaṁ,",
  "anya-e0807n1:171_6": "rājāno rāje.",
  "anya-e0807n1:172_0": "123. Rājassi nāmhi",
  "anya-e0807n1:173_0": "‘‘Sabbadattena rājinā’’ti pāṭhampati ida+māraddhaṁ. Rājassi vā hoti nāmhi. Rājinā.",
  "anya-e0807n1:174_0": "222. Nā+smāsu raññā",
  "anya-e0807n1:175_0": "Nā+smāsu rājassa savibhattissa raññā hoti niccaṁ. Anekavaṇṇattā sabbassa. Raññā.",
  "anya-e0807n1:176_0": "124. Su+naṁ+hisū",
  "anya-e0807n1:177_0": "Rājassa ū hoti vā su+naṁ+hisu. ‘‘Chaṭṭhiyantassāti antassa hoti. Rājūhi rājehi rājūbhi rājebhi.",
  "anya-e0807n1:178_0": "223. Rañño+raññassa+rājino se",
  "anya-e0807n1:179_0": "Se rājassa savibhattissa ete ādesā honti. Rañño raññassa rājino, rājūnaṁ.",
  "anya-e0807n1:180_0": "221. Rājassa raññaṁ",
  "anya-e0807n1:181_0": "Naṁmhi rājassa savibhattissa raññaṁ vā hoti. Raññaṁ. Raññā, rājūhi rājehi rājūbhi rājebhi.",
  "anya-e0807n1:182_0": "224. Smimhi raññe+rājini",
  "anya-e0807n1:183_0": "Smimhi rājassa savibhattissa raññe+rājini honti niccaṁ. Raññe rājini, rājūsu rājesu.",
  "anya-e0807n1:184_0": "225. Samāse vā",
  "anya-e0807n1:185_0": "Iti gaṇasuttena rājassa nā+smā+smiṁsu yaṁ vuttaṁ,",
  "anya-e0807n1:185_1": "taṁ vā hoti.",
  "anya-e0807n1:185_2": "Kāsiraññā kāsirājinā kāsirājena,",
  "anya-e0807n1:185_3": "kāsirājūbhi kāsirājebhi kāsirājūhi kāsirājehi.",
  "anya-e0807n1:185_4": "Kāsirañño kāsiraññassa kāsirājino kāsirājassa.",
  "anya-e0807n1:185_5": "Kāsiraññā kāsirājasmā.",
  "anya-e0807n1:185_6": "Kāsirājūnaṁ kāsirājānaṁ.",
  "anya-e0807n1:185_7": "Kāsiraññe kāsirājini kāsirāje kāsirājamhi kāsirājasmiṁ,",
  "anya-e0807n1:185_8": "kāsirājūsu kāsirājesu.",
  "anya-e0807n1:186_0": "Addhā, addhāno addhā. Bho addha addhā, addhāno addhā. Addhānaṁ addhaṁ, addhāno addhe.",
  "anya-e0807n1:187_0": "192. Puma+kamma+thāma+ddhānaṁ sa+smāsu ca",
  "anya-e0807n1:188_0": "Pumādīna+mu hoti vā sa+smāsu nāmhi ce+ti utte addhunā,",
  "anya-e0807n1:188_1": "kammādittā ‘‘nāsse+no’’ti vā eno,",
  "anya-e0807n1:188_2": "addhena addhanā,",
  "anya-e0807n1:188_3": "addhehi addhebhi.",
  "anya-e0807n1:188_4": "Se ukāre ca –",
  "anya-e0807n1:189_0": "1,9. Iyuvaṇṇā jhalā nāmassa+nte",
  "anya-e0807n1:190_0": "Nāmaṁ pāṭipadikaṁ,",
  "anya-e0807n1:190_1": "tassa ante vattamānā ivaṇṇuvaṇṇā jhalasaññā honti yathākkamaṁ.",
  "anya-e0807n1:190_2": "I ca u ca iyu,",
  "anya-e0807n1:190_3": "iyu ca te vaṇṇā ceti iyuvaṇṇā,",
  "anya-e0807n1:190_4": "‘‘dvandante sūyamānaṁ pacceka+mabhisambandhiya te’’ti vuttattā vaṇṇasaddaṁ pacceka+mabhisambandhiya ‘‘ivaṇṇuvaṇṇā’’ti vuttaṁ.",
  "anya-e0807n1:191_0": "81. Jhalā sassa no",
  "anya-e0807n1:192_0": "Jhalato sassa no vā hoti. Addhuno addhussa addhassa, addhānaṁ.",
  "anya-e0807n1:193_0": "82. Nā smāssa",
  "anya-e0807n1:194_0": "Jhalato smāssa nā hoti vā,",
  "anya-e0807n1:194_1": "addhunā addhumhā addhusmā addhā addhamhā addhasmā.",
  "anya-e0807n1:194_2": "‘‘Kammādito’’ti smino ni,",
  "anya-e0807n1:194_3": "addhani addhe addhamhi addhasmiṁ, addhesu.",
  "anya-e0807n1:194_4": "Addhasaddo ce+tthakāla+ddhānavāci,",
  "anya-e0807n1:194_5": "na bhāgavācī.",
  "anya-e0807n1:195_0": "Attā, attāno iccādi yāva dutiyā rājāva, kammādittā ene attena attanā.",
  "anya-e0807n1:196_0": "195. Su+hisu naka",
  "anya-e0807n1:197_0": "Atta+ātumānaṁ su+hisu nakāgamo hoti.",
  "anya-e0807n1:197_1": "‘‘Ñakānubandhā+dyantā’’ti paribhāsato kakāro antāvayavattho,",
  "anya-e0807n1:197_2": "attanehi atthehi attanebhi attebhi.",
  "anya-e0807n1:198_0": "194. No+ttātumā",
  "anya-e0807n1:199_0": "Atta+ātumehi sassa no vā hoti. Attano attassa, attānaṁ.",
  "anya-e0807n1:200_0": "196. Smāssa nā brahmā ca",
  "anya-e0807n1:201_0": "Brahmā atta+ātumehi ca parassa smāssa nā hoti niccaṁ. Attanā.",
  "anya-e0807n1:201_1": "Smimhi kammādittā ni,",
  "anya-e0807n1:201_2": "attani atte attamhi attasmiṁ,",
  "anya-e0807n1:201_3": "attanesu attesu.",
  "anya-e0807n1:201_4": "Ātumā attāva.",
  "anya-e0807n1:202_0": "Brahmā,",
  "anya-e0807n1:202_1": "brahmāno brahmā,",
  "anya-e0807n1:202_2": "‘‘brahmassu vā’’ti sutte ‘‘brahmassū’’ti yogavibhāgā ānomhi brahmassa u,",
  "anya-e0807n1:202_3": "parassaralope brahmunotipi sijjhati.",
  "anya-e0807n1:202_4": "Ayañca brahmasaṁyutte dissati.",
  "anya-e0807n1:202_5": "Brahmā ge-",
  "anya-e0807n1:203_0": "60. Gha+brahmādite",
  "anya-e0807n1:204_0": "Ākatigaṇo+yaṁ ,",
  "anya-e0807n1:204_1": "ākatīti jāti,",
  "anya-e0807n1:204_2": "jātipadhānagaṇotya+ttho.",
  "anya-e0807n1:204_3": "Ghasaññato brahma+kattu+isi+sakhādīhi ca gasse+vā hoti.",
  "anya-e0807n1:204_4": "Bho brahme brahmā,",
  "anya-e0807n1:204_5": "brahmāno brahmā.",
  "anya-e0807n1:204_6": "Brahmānaṁ brahmaṁ,",
  "anya-e0807n1:204_7": "brahmāno brahme.",
  "anya-e0807n1:205_0": "191. Nāmhi",
  "anya-e0807n1:206_0": "Brahmassu hoti nāmhi niccaṁ. Brahmunā, brahmehi brahmebhi.",
  "anya-e0807n1:207_0": "190. Brahmassu vā",
  "anya-e0807n1:208_0": "Brahmassu vā hoti sa+naṁsu.",
  "anya-e0807n1:208_1": "‘‘Jhalā sassa no’’ti no.",
  "anya-e0807n1:208_2": "Brahmuno brahmussa brahmassa,",
  "anya-e0807n1:208_3": "brahmūnaṁ brahmānaṁ.",
  "anya-e0807n1:208_4": "‘‘Smāssa nā brahmā ce’’ti smāssa nā,",
  "anya-e0807n1:208_5": "ukāre brahmunā.",
  "anya-e0807n1:208_6": "‘‘Ambvādīhi’’ti smino ni,",
  "anya-e0807n1:208_7": "imassa ākatigaṇattā brahmassa kammādittepi ettha vuttā.",
  "anya-e0807n1:208_8": "Brahmani brahme brahmamhi brahmasmiṁ, brahmesu.",
  "anya-e0807n1:209_0": "Sakhā, rājādittā ā.",
  "anya-e0807n1:210_0": "2,157. Āyo no ca sakhā",
  "anya-e0807n1:211_0": "Sakhato yona+māyo no honti vā āno ca. Sakhāyo sakhāno.",
  "anya-e0807n1:212_0": "159. No+nā+sesvi",
  "anya-e0807n1:213_0": "Sakhassa i hoti niccaṁ no+nā+sesu. Sakhino.",
  "anya-e0807n1:214_0": "161. Yo+svaṁ+hisu cā+raṅa",
  "anya-e0807n1:215_0": "Sakhassa vā āraṅa hoti yo+svaṁ+hisu smā+naṁsuca.",
  "anya-e0807n1:216_0": "171. Āraṅasmā",
  "anya-e0807n1:217_0": "Āravādesato paresaṁ yonaṁ ṭo hoti.",
  "anya-e0807n1:217_1": "Sakhāro sakhā.",
  "anya-e0807n1:217_2": "Ge tu ‘‘gha+brahmādite’’ti e,",
  "anya-e0807n1:217_3": "sakhe sakha sakhā.",
  "anya-e0807n1:217_4": "Bahuvacanaṁ paṭhamā viya.",
  "anya-e0807n1:217_5": "Aṁmhi ‘‘vā+mhā+naṅa’’ti ānaṅa,",
  "anya-e0807n1:217_6": "sakhānaṁ sakhāraṁ sakhaṁ,",
  "anya-e0807n1:217_7": "sakhāyo sakhāno sakhino.",
  "anya-e0807n1:218_0": "172. Ṭo ṭe vā",
  "anya-e0807n1:219_0": "Āravādesamhā yonaṁ ṭo ṭe vā honti yathākkamaṁti ṭe.",
  "anya-e0807n1:219_1": "Aññattha ‘‘āraṅasmā’’ti ṭo.",
  "anya-e0807n1:219_2": "Sakhāre sakhāro sakhe.",
  "anya-e0807n1:219_3": "Ṭoggahaṇaṁ lāghavatthaṁ. Sakhinā,",
  "anya-e0807n1:219_4": "sakhārehi sakhehi.",
  "anya-e0807n1:219_5": "‘‘Jhalā sassa no’’ti jhato sassa no,",
  "anya-e0807n1:219_6": "sakhino sakhissa,",
  "anya-e0807n1:219_7": "sakhārānaṁ.",
  "anya-e0807n1:220_0": "160. Smā+naṁsu vā",
  "anya-e0807n1:221_0": "Sakhassa vā i hoti smā+naṁsu. Sakhīnaṁ sakhānaṁ.",
  "anya-e0807n1:222_0": "171. Ṭā nā+smānaṁ",
  "anya-e0807n1:223_0": "Āravādesamhā nā+smānaṁ ṭā hoti niccaṁ. Sakhārā,",
  "anya-e0807n1:223_1": "bahulādhikārā sakhārasmā.",
  "anya-e0807n1:223_2": "‘‘Nā smāssā’’ti nā,",
  "anya-e0807n1:223_3": "sakhinā sakhismā sakhā sakhamhā sakhasmā.",
  "anya-e0807n1:224_0": "158. Ṭe smino",
  "anya-e0807n1:225_0": "Sakhato smino ṭe hoti niccaṁ. Sakhe,",
  "anya-e0807n1:225_1": "sakhāresu sakhesu.",
  "anya-e0807n1:225_2": "Sakhi sakhīti itthiyaṁyeva payogo dissati,",
  "anya-e0807n1:225_3": "tasmā ‘‘nadādito ṅī’’ti vīmhi ālapanattā vā rasso.",
  "anya-e0807n1:226_0": "Yuvādittā ā, yuvā.",
  "anya-e0807n1:227_0": "181. Yonaṁ no+ne vā",
  "anya-e0807n1:228_0": "Yuvādīhi yonaṁ no+ne vā honti yathākkamaṁ.",
  "anya-e0807n1:228_1": "‘‘Yona+māno’’ti ānomhi siddhepi ‘‘dutiyassa ne’’ti ganthagāravo hotīti yathākkamaṁpati lāghavatthaṁ noggahaṇaṁ.",
  "anya-e0807n1:229_0": "179. No+nā+nesvā",
  "anya-e0807n1:230_0": "No+nā+nesu yuvādīna+mā hoti.",
  "anya-e0807n1:230_1": "Yuvāno yuvā.",
  "anya-e0807n1:230_2": "Bho yuva yuvā,",
  "anya-e0807n1:230_3": "yuvāno yuvā.",
  "anya-e0807n1:230_4": "Yuvānaṁ yuvaṁ,",
  "anya-e0807n1:230_5": "yuvāno yuvāne yuve. Yuvānā.",
  "anya-e0807n1:231_0": "178. Yuvādīnaṁ su+hisvā+naṅa",
  "anya-e0807n1:232_0": "Su+hisu yuvādīna+mānaṅa hoti. Yuvānehi yuvānebhi.",
  "anya-e0807n1:233_0": "193. Yuvā sassi+no",
  "anya-e0807n1:234_0": "Yuvā sassa vā ino hoti. Yuvino yuvassa, yuvānaṁ.",
  "anya-e0807n1:235_0": "180. Smā+smiṁnaṁ nā+ne",
  "anya-e0807n1:236_0": "Yuvādahi smā+smiṁnaṁ nā+ne niccaṁ honti yathākkamaṁ. Yuvānā,",
  "anya-e0807n1:236_1": "yuvānehi yuvānebhi. Yuvāne, yuvānesu.",
  "anya-e0807n1:236_2": "Maghava+puma+vattahasaddā yuvasaddasamā.",
  "anya-e0807n1:236_3": "Ayaṁ viseso –",
  "anya-e0807n1:237_0": "187. Gassaṁ",
  "anya-e0807n1:238_0": "Pumasaddato gassa aṁ vā hoti. Pumaṁ puma pumā, pumāno pumā. Pumānaṁ pumaṁ, pumāno pumāne pume.",
  "anya-e0807n1:239_0": "185. Nāmhi",
  "anya-e0807n1:240_0": "Pumassā hoti nāmhi. Pumānā.",
  "anya-e0807n1:240_1": "‘‘Lakkhaṇikapaṭipadottesu paṭipadottasseva gahaṇaṁ,",
  "anya-e0807n1:240_2": "na lakkhaṇikassā’’ti ñāyā paṭipadottanāvibhatti eva gayhati,",
  "anya-e0807n1:240_3": "na nāsmāssa,",
  "anya-e0807n1:240_4": "katalakkhaṇikattā.",
  "anya-e0807n1:240_5": "Paṭipadanti ca ‘‘nāmhī’’ti nāvibhattiyā paṭipadabhūto anukaraṇasaddo.",
  "anya-e0807n1:240_6": "Na lakkhaṇiko nā.",
  "anya-e0807n1:240_7": "‘‘Puma+kamma+thāma+ddhānaṁ vā sa+smāsu ce’’ti vā utte pumunā pumena.",
  "anya-e0807n1:240_8": "Pumuno pumussa pumassa.",
  "anya-e0807n1:240_9": "Pumunā pumā.",
  "anya-e0807n1:241_0": "184. Pumāti",
  "anya-e0807n1:242_0": "Smino ne vā hoti. Pumāne pume pumamhi pumasmiṁ.",
  "anya-e0807n1:243_0": "186. Sumhā ca",
  "anya-e0807n1:244_0": "Pumassa sumhi pumādīnaṁ yaṁ niccaṁ vuttaṁ,",
  "anya-e0807n1:244_1": "taṁ vā hotīti ānaṅa vā hoti ā ca.",
  "anya-e0807n1:244_2": "Pumānesu pumāsu pumesu. Vattahā,",
  "anya-e0807n1:244_3": "vattahāno vattahā iccādi yuvasaddasamaṁ.",
  "anya-e0807n1:245_0": "189. Vattahā sa+naṁnaṁ no+nānaṁ",
  "anya-e0807n1:246_0": "Vattahā sanaṁnaṁ nonānaṁ niccaṁ honti yathākkamaṁ. Vattahāno vattahānānaṁ.",
  "anya-e0807n1:247_0": "Akārantaṁ.",
  "anya-e0807n1:248_0": "Sā si,",
  "anya-e0807n1:249_0": "64. Ekavacana+yosva+ghonaṁ",
  "anya-e0807n1:250_0": "Gho ca o ca gho,",
  "anya-e0807n1:250_1": "na gho agho.",
  "anya-e0807n1:250_2": "‘‘Aghonaṁ’’ti ghappaṭisedhe akate ssa+mādīsu paresu ghassa vikappena rasso,",
  "anya-e0807n1:250_3": "ekavacanādīsu yosu ca paresu ghassa niccena rassoti viruddhatthagahaṇanivattanattho ghapaṭisedho.",
  "anya-e0807n1:250_4": "Oggahaṇa+muttaratthaṁ.",
  "anya-e0807n1:250_5": "Ekavacane yosu ca gha+okārantavajjitānaṁ nāmānaṁ rasso hoti tiliṅgeti rasse sampatte –",
  "anya-e0807n1:251_0": "66. Sismiṁ nā+napuṁsakassati",
  "anya-e0807n1:252_0": "Anapuṁsakassa rasso na hotīti simhi tu na rasso. Sā.",
  "anya-e0807n1:252_1": "‘‘Pajjunnova lakkhaṇapavutti jalepi vassati,",
  "anya-e0807n1:252_2": "thalepi vassatī’’ti ñāyā yuvādittā sissa ā.",
  "anya-e0807n1:252_3": "Yosu rasse ‘‘yonaṁ no+ne vā’’ti yossa no.",
  "anya-e0807n1:252_4": "‘‘No nānesvā’’ti ā, sāno.",
  "anya-e0807n1:252_5": "Nottābhāvapakkhe ‘‘yona+māno’’ti vādhikārassa vavatthitavibhāsattā nicca+māno,",
  "anya-e0807n1:252_6": "tasmā no+neabhāvapakkhe sā,",
  "anya-e0807n1:252_7": "seti rūpapasaṅgo na hoti. Sāno.",
  "anya-e0807n1:252_8": "Tathā nettābhāvapakkhe.",
  "anya-e0807n1:253_0": "188. Sāssaṁ+se cā+naṅa",
  "anya-e0807n1:254_0": "Sāsaddassa ānaṅa hoti aṁ+se ge ca niccaṁ.",
  "anya-e0807n1:254_1": "Bho sāna sānā, sāno. Sānaṁ,",
  "anya-e0807n1:254_2": "sāne sāno. Sānā,",
  "anya-e0807n1:254_3": "sānehi sānebhi. Sānassa, sānaṁ. Sānā,",
  "anya-e0807n1:254_4": "sānehi sānebhi. Sāne, sānesu.",
  "anya-e0807n1:255_0": "Suvā yuvāva. ‘‘Ekavacanayosva+ghonaṁ’’ti rassattaṁ viseso. Ge tu –",
  "anya-e0807n1:256_0": "130. Ge vā",
  "anya-e0807n1:257_0": "Aghonaṁ ge vā rasso hoti tiliṅge. Bho suva suvā.",
  "anya-e0807n1:258_0": "Ākārantaṁ.",
  "anya-e0807n1:259_0": "Muni silopo. Jhe kate –",
  "anya-e0807n1:260_0": "93. Yosu jhissa pume",
  "anya-e0807n1:261_0": "Jhasaññassa issa yosu vā ṭa hoti pulliṅge. Munayo,",
  "anya-e0807n1:261_1": "jhaggahaṇaṁ kiṁ,",
  "anya-e0807n1:261_2": "ikārantasamudāyassa mā siyā.",
  "anya-e0807n1:261_3": "Iggahaṇaṁ kiṁ,",
  "anya-e0807n1:261_4": "īkārassa vāti.",
  "anya-e0807n1:261_5": "Atoti sāmaññaniddesā lakkhaṇikaakārato yonaṁ ṭāṭe sampattāpi avidhānasāmatthiyā na honti.",
  "anya-e0807n1:261_6": "Sāmatthiyañca aññathā anupapatti.",
  "anya-e0807n1:262_0": "114. Lopo",
  "anya-e0807n1:263_0": "Jhalato yonaṁ lopo hotīti yolope –",
  "anya-e0807n1:264_0": "88. Yolopa+nisu dīgho",
  "anya-e0807n1:265_0": "Yonaṁ lopenisu ca dīgho hoti. Muni.",
  "anya-e0807n1:265_1": "Munayoti ettha yolopo kimatthaṁ na hoti,",
  "anya-e0807n1:265_2": "akkena jhattassa nāsitattā.",
  "anya-e0807n1:265_3": "Kinti paṭhamaṁ na hoti,",
  "anya-e0807n1:265_4": "antaraṅgattā jhattassa.",
  "anya-e0807n1:265_5": "Bho muni munī,",
  "anya-e0807n1:265_6": "munayo munī. Muniṁ,",
  "anya-e0807n1:265_7": "munayo munī. Muninā,",
  "anya-e0807n1:265_8": "munīhi munībhi.",
  "anya-e0807n1:265_9": "‘‘Yolopanisu’’ ‘‘vīmantuvantūna’’ miccādiñāpakā ikārukārānaṁ sunaṁhisu dīghassā+niccattā munihi muninaṁ munisu itipi hoti.",
  "anya-e0807n1:265_10": "‘‘Jhalā sassa no’’ti no,",
  "anya-e0807n1:265_11": "munino munissa, munīnaṁ.",
  "anya-e0807n1:265_12": "‘‘Nāsmāssā’’ti nā,",
  "anya-e0807n1:265_13": "muninā munimhā munismā.",
  "anya-e0807n1:265_14": "Munimhi munismiṁ, munīsu.",
  "anya-e0807n1:265_15": "‘‘Ito kvaci sassa ṭānubandho’’ (gaṇasutta)ti brahmādīsu pāṭhā ‘‘yo ca sisso mahāmune’’ti ettha ‘‘gha+brahmādite’’ti sassa eṭa.",
  "anya-e0807n1:266_0": "Evaṁ –",
  "anya-e0807n1:267_0": "Joti pāṇi gaṇṭhi muṭṭhi, kucchi vatthi sāli vīhi;",
  "anya-e0807n1:268_0": "Byādhi odhi bodhi sandhi, rāsi kesi sāti dīpi.",
  "anya-e0807n1:269_0": "Isi gini maṇi dhani, giri ravi kavi kapi;",
  "anya-e0807n1:270_0": "Asi masi nidhi vidhi, ahi kimi pati hari.",
  "anya-e0807n1:271_0": "Ari timi kali bali, jaladhi ca gahapati;",
  "anya-e0807n1:272_0": "Uramiti varamati, nirupadhi adhipati;",
  "anya-e0807n1:273_0": "Añjali sārathi atithi, samādhi udadhippabhutayo.",
  "anya-e0807n1:274_0": "Aggi+isīnaṁ ayaṁ viseso –",
  "anya-e0807n1:275_0": "147. Sissā+ggito ni",
  "anya-e0807n1:276_0": "Aggismā sissa ni hoti vā. Aggini aggi, aggayo iccādi munisaddasamaṁ.",
  "anya-e0807n1:277_0": "133. Ṭe sissi+sismā",
  "anya-e0807n1:278_0": "Isismā sissa ṭe vā hoti. Ise isi. ‘‘Gha+brahmādite’’ti gassa e vā, bho ise isi, isayo isī. Isiṁ.",
  "anya-e0807n1:279_0": "134. Dutiyassa yossa",
  "anya-e0807n1:280_0": "‘‘Dutiyā yossā’’ti avatvā ‘‘dutiyassa yossā’’ti visuṁ karaṇaṁ ‘‘ekayoganiddiṭṭhāna+mapye+kadeso+nuvattate,",
  "anya-e0807n1:280_1": "na tve+kavibhattiyuttānaṁ’’ti ñāyā dutiyāyossāti nānuvattiya yossāti sāmaññena anuvuttiya ekaccādito paṭhamā yossāpi ṭevidhānatthaṁ.",
  "anya-e0807n1:280_2": "Isismā parassa dutiyā yossa ṭe vā hoti.",
  "anya-e0807n1:280_3": "Ise isayo isī,",
  "anya-e0807n1:280_4": "sesaṁ munisamaṁ.",
  "anya-e0807n1:281_0": "Ādi, ādayo iccādi, smimhi –",
  "anya-e0807n1:282_0": "55. Ratyādīhi ṭo smino",
  "anya-e0807n1:283_0": "Ratyādīhi smino ṭo vā hoti. Ādo ādimhi ādismiṁ, ādīsu.",
  "anya-e0807n1:284_0": "Samāse ikārantato yo+smiṁsu viseso.",
  "anya-e0807n1:285_0": "182. Ito+ññatthe pume",
  "anya-e0807n1:286_0": "Aññatthe vattamānato ikārantato nāmasmā yonaṁ no+ne vā honti yathākkamaṁ pulliṅge.",
  "anya-e0807n1:286_1": "Ariyavuttino ariyavuttayo ariyavuttī.",
  "anya-e0807n1:286_2": "Bho ariyavutti ariyavuttī,",
  "anya-e0807n1:286_3": "ariyavuttino ariyavuttayo ariyavuttī.",
  "anya-e0807n1:286_4": "Ariyavuttiṁ,",
  "anya-e0807n1:286_5": "ariyavuttino ariyavuttayo ariyavuttī.",
  "anya-e0807n1:286_6": "Ariyavuttinā iccādi tu munisaddasamaṁ.",
  "anya-e0807n1:287_0": "183. Ne smino kvaci",
  "anya-e0807n1:288_0": "Aññatthe ikārantato nāmasmā smino ne vā hoti kvaci.",
  "anya-e0807n1:288_1": "Ariyavuttine ariyavuttimhi ariyavuttismiṁ,",
  "anya-e0807n1:288_2": "ariyavuttīsu.",
  "anya-e0807n1:288_3": "Evaṁ tomaraṅkusapāṇino sāramatino iccādi.",
  "anya-e0807n1:288_4": "Kvaciggahaṇā na sabbattha neādeso.",
  "anya-e0807n1:289_0": "Ikārantaṁ.",
  "anya-e0807n1:290_0": "Daṇḍī , silopo.",
  "anya-e0807n1:290_1": "‘‘Ekavacane’’ ccādinā rasse sampatte anapuṁsakattā ‘‘sismiṁnā+napuṁsakassā’’ti nisedho.",
  "anya-e0807n1:290_2": "Yomhi ekavacane ca sabbattha rasso.",
  "anya-e0807n1:291_0": "75. Yonaṁ no+ne pume",
  "anya-e0807n1:292_0": "Jhasaññito yonaṁ no+ne vā honti yathākkamaṁ pulliṅge. Daṇḍino.",
  "anya-e0807n1:293_0": "115. Jantuhetvīghapehi vā",
  "anya-e0807n1:294_0": "Jantu+hetūhi īkārantehi gha+pasaññehi ca paresaṁ yonaṁ vā lopo hoti.",
  "anya-e0807n1:294_1": "‘‘Yolopanisu dīgho’’ti dīghe daṇḍī daṇḍiyo.",
  "anya-e0807n1:294_2": "Ge tu ‘‘ge vā’’ti vā rasso.",
  "anya-e0807n1:294_3": "Bho daṇḍi daṇḍī,",
  "anya-e0807n1:294_4": "daṇḍino daṇḍī daṇḍiyo.",
  "anya-e0807n1:295_0": "74. Naṁ jhīto",
  "anya-e0807n1:296_0": "Jhasaññīto aṁvacanassa naṁ vā hoti. Daṇḍinaṁ daṇḍiṁ, daṇḍine.",
  "anya-e0807n1:297_0": "76. No",
  "anya-e0807n1:298_0": "Jhīto yonaṁ no vā hoti pulliṅge.",
  "anya-e0807n1:298_1": "Daṇḍino daṇḍī daṇḍiyo. Daṇḍinā,",
  "anya-e0807n1:298_2": "daṇḍīhi daṇḍībhi.",
  "anya-e0807n1:298_3": "‘‘Jhalā sassa no’’ti nomhi kate daṇḍino daṇḍissa, daṇḍīnaṁ.",
  "anya-e0807n1:298_4": "‘‘Nā smāssā’’ti smāssa nā,",
  "anya-e0807n1:298_5": "daṇḍinā daṇḍimhā daṇḍismā.",
  "anya-e0807n1:299_0": "77. Smino ni",
  "anya-e0807n1:300_0": "Jhīto smiṁvacanassa ni hoti vā.",
  "anya-e0807n1:300_1": "Daṇḍini daṇḍismiṁ, daṇḍīsu,",
  "anya-e0807n1:300_2": "bahulādhikārā smimhi gāmaṇī+senānī+sudhīpabhutīnaṁ niādesābhāvo ca viseso. Evaṁ –",
  "anya-e0807n1:301_0": "Dhammī saṅghī ñāṇī hatthī, cakkī pakkhī dāṭhī raṭṭhī;",
  "anya-e0807n1:302_0": "Chattī mālī cammī yogī, bhāgī bhogī kāmī sāmī.",
  "anya-e0807n1:303_0": "Dhajī gaṇī sasī kuṭṭhī, jaṭī yānī sukhī sikhī;",
  "anya-e0807n1:304_0": "Dantī mantī karī cāgī, kusalī musalī balī; (Vācī, rū)",
  "anya-e0807n1:305_0": "Pāpakārī sattughātī, mālyakārī dīghajīvī;",
  "anya-e0807n1:306_0": "Dhammavādī sīhanādī, bhūmisāyī sīghayāyī.",
  "anya-e0807n1:307_0": "Īkārantaṁ.",
  "anya-e0807n1:308_0": "Bhikkhu, silopo. Lasaññāyaṁ –",
  "anya-e0807n1:309_0": "83. Lā yonaṁ vo pume",
  "anya-e0807n1:310_0": "Lato yonaṁ vo hoti vā pulliṅge.",
  "anya-e0807n1:311_0": "94. Ve+vosu lussa",
  "anya-e0807n1:312_0": "Lasaññassa ussa ve+vosu ṭa hoti.",
  "anya-e0807n1:312_1": "Ettha ‘‘pumālapane vevo’’ tya+tra vossa sahacaritañāyā anissitattā jātivasena ‘‘lā yonaṁ’’ tyādo vo ca gayhati.",
  "anya-e0807n1:312_2": "Bhikkhavo.",
  "anya-e0807n1:312_3": "Aññatra ‘‘lopo’’ti yolopo.",
  "anya-e0807n1:312_4": "‘‘Yolopanisu dīgho’’ti dīghe bhikkhū.",
  "anya-e0807n1:312_5": "Bho bhikkhu bhikkhū.",
  "anya-e0807n1:313_0": "96. Pumā+lapane vevo",
  "anya-e0807n1:314_0": "Lasaññato uto yossā+lapane ve+vo honti vā pulliṅge.",
  "anya-e0807n1:314_1": "Bhikkhave bhikkhavo bhikkhū. Bhikkhuṁ,",
  "anya-e0807n1:314_2": "bhikkhavo bhikkhū.",
  "anya-e0807n1:314_3": "Bhikkhunā ,",
  "anya-e0807n1:314_4": "bhikkhūhi bhikkhūbhi.",
  "anya-e0807n1:314_5": "‘‘Jhalā sassa no’’ti lato sassa no vā,",
  "anya-e0807n1:314_6": "bhikkhuno bhikkhussa,",
  "anya-e0807n1:314_7": "bhikkhūnaṁ.",
  "anya-e0807n1:314_8": "‘‘Nā smāssā’’ti lato vā smāssa nā,",
  "anya-e0807n1:314_9": "bhikkhunā bhikkhumhā bhikkhusmā.",
  "anya-e0807n1:314_10": "Bhikkhumhi bhikkhusmiṁ. Evaṁ –",
  "anya-e0807n1:315_0": "Setu ketu rāhu bhāṇu,",
  "anya-e0807n1:315_1": "saṁku ucchu veḷu maccu. (Paṅgu,",
  "anya-e0807n1:315_2": "rū) sindhu bandhu neru meru,",
  "anya-e0807n1:315_3": "sattu kāru hetu jantu.",
  "anya-e0807n1:315_4": "Ruru paṭu – iccādayo.",
  "anya-e0807n1:316_0": "Jantu+hetūnaṁ yosva+yaṁ bhedo. ‘‘Jantu+hetvī+gha+pehi vā’’ti yolope –",
  "anya-e0807n1:317_0": "84. Jantvādito no ca",
  "anya-e0807n1:318_0": "Jantvādito yonaṁ no hoti vo ca pulliṅge.",
  "anya-e0807n1:318_1": "Jantuno jantavo jantuyo.",
  "anya-e0807n1:318_2": "Bho jantu jantū, jantuno,",
  "anya-e0807n1:318_3": "‘‘pumālapane vevo’’ti ve+vo,",
  "anya-e0807n1:318_4": "jantave jantavo jantuyo. Jantuṁ,",
  "anya-e0807n1:318_5": "jantū jantuno jantavo jantuyo.",
  "anya-e0807n1:318_6": "Sesaṁ bhikkhusamaṁ.",
  "anya-e0807n1:319_0": "Hetu,",
  "anya-e0807n1:319_1": "hetū hetavo.",
  "anya-e0807n1:319_2": "‘‘Yomhi vā kvacī’’ti lasaññassa ussa vā ṭādeso, hetayo.",
  "anya-e0807n1:319_3": "Yomhi antaraṅgattā paṭhamaṁ ṭādese kate pacchā yolopābhāvo,",
  "anya-e0807n1:319_4": "tathā hi antaraṅga+bāhiraṅgavidhānesva+ntaraṅgavidhiyeva balavā.",
  "anya-e0807n1:319_5": "Ettha ca pakatinissita+mantaraṅgaṁ,",
  "anya-e0807n1:319_6": "paccayanissitaṁ bāhiraṅgaṁ. Hetuyo. Bho hetu,",
  "anya-e0807n1:319_7": "hetū hetave hetavo hetayo hetuyo.",
  "anya-e0807n1:319_8": "Sesaṁ pubbasamaṁ.",
  "anya-e0807n1:320_0": "Bahuto naṁmhi –",
  "anya-e0807n1:321_0": "48. Bahukatinnaṁ",
  "anya-e0807n1:322_0": "Naṁmhi bahuno katissa ca nuka hoti tiliṅge. Bahunnaṁ. Sesaṁ bhikkhusamaṁ.",
  "anya-e0807n1:323_0": "Vattu si,",
  "anya-e0807n1:324_0": "57. Ltu+pitādīna+mā simhi",
  "anya-e0807n1:325_0": "Ltupaccayantānaṁ pitu+mātu+bhātu+dhītu+duhitu+jāmātu+nattu+hotu+potūnañcā hoti simhi. Vattā.",
  "anya-e0807n1:325_1": "‘‘Kattari ltu+ṇakā’’ti vihitaltupaccayassa gahaṇā yato dhātuto hi so vihito,",
  "anya-e0807n1:325_2": "‘‘paccayaggahaṇe yasmā so vihito,",
  "anya-e0807n1:325_3": "tadādino tadantassa ca gahaṇaṁ’’ti ñāyā tadavinābhāvato tadantadhātunopi gahaṇaṁti ltupaccayantānaṁti vuttaṁ.",
  "anya-e0807n1:326_0": "162. Ltu+pitādīna+ma se",
  "anya-e0807n1:327_0": "Ltupaccayantānaṁ pitādīnañcā+raṅa hoti sato+ññatra. ‘‘Āraṅasmā’’ti ṭo, vattāro.",
  "anya-e0807n1:328_0": "58. Ge a ca",
  "anya-e0807n1:329_0": "Geltu+pitādīnaṁ a hoti ā ca.",
  "anya-e0807n1:329_1": "Bho vatta vattā, vattāro. Vattāraṁ,",
  "anya-e0807n1:329_2": "vattāre vattāro.",
  "anya-e0807n1:329_3": "Nāvacanassa ‘‘ṭā nāsmānaṁ’’ti ṭā, vattārā.",
  "anya-e0807n1:330_0": "166. Su+hisvā+raṅa",
  "anya-e0807n1:331_0": "Su+hisu ltu+pitādīna+māraṅa vā hoti. Vattārehi vattārebhi vattūhi vattūbhi.",
  "anya-e0807n1:332_0": "165. Salopo",
  "anya-e0807n1:333_0": "Ltu+pitādīhi sassa lopo vā hoti. Vattu vattuno vattussa.",
  "anya-e0807n1:334_0": "163. Naṁmhi vā",
  "anya-e0807n1:335_0": "Naṁmhi ltu+pitādīna+māraṅa vā hoti. Vattārānaṁ.",
  "anya-e0807n1:336_0": "164. Ā",
  "anya-e0807n1:337_0": "Naṁmhi ltu+pitādīna+mā vā hoti. Vattānaṁ vattūnaṁ. Smāssa ṭā, vattārā.",
  "anya-e0807n1:338_0": "174. Ṭi smino",
  "anya-e0807n1:339_0": "Āravā+desamhā smino ṭi hoti.",
  "anya-e0807n1:340_0": "176. Rassā+raṅa",
  "anya-e0807n1:341_0": "Smimhi āro rasso hoti. Vattari, vattāresu vattūsu vattusu. Evaṁ –",
  "anya-e0807n1:342_0": "Evaṁ bhattu kattu netu, sotu ñātu jetu chettu;",
  "anya-e0807n1:343_0": "Bhettu dātu dhātu boddhu, viññāpetādayopi ca.",
  "anya-e0807n1:344_0": "Satthusaddassa pana nāmhi bahulādhikārā ‘‘ltu+pitādīna+mase’’ti vā āravādese satthārā satthunā.",
  "anya-e0807n1:344_1": "Sesaṁ vattusamaṁ.",
  "anya-e0807n1:345_0": "Simhi ā, pitā. ‘‘Ltu+pitādīna+mase’’ti āravādese –",
  "anya-e0807n1:346_0": "177. Pitādīna+manatvādīnaṁ",
  "anya-e0807n1:347_0": "Natvādivajjitānaṁ pitādīna+māro rasso hoti sabbāsu vibhattīsu.",
  "anya-e0807n1:347_1": "‘‘Ltu+pitādīna+mase’’ ‘‘su+hisvā+raṅa’’ ‘‘naṁmhi vā’’ti ettha vuttavibhattīsu paresu āraṅa hotīti tā vibhattiyo paṭicca sabbāsūti vuttaṁ. Pitaro.",
  "anya-e0807n1:347_2": "Bho pita pitā, pitaro. Pitaraṁ,",
  "anya-e0807n1:347_3": "pitare pitaro. Pitarā,",
  "anya-e0807n1:347_4": "pitarehi pitarebhi pitūhi pitūbhi.",
  "anya-e0807n1:347_5": "Pitu pituno pitussa,",
  "anya-e0807n1:347_6": "pitarānaṁ pitūnaṁ.",
  "anya-e0807n1:347_7": "‘‘Pitunnaṁ’’ti naṁmhi dīghe rassa+dvittānīti vuttaṁ.",
  "anya-e0807n1:347_8": "‘‘Sānuvuttaṁ suttaṁ’’ti ñāyā ‘‘bahukatinnaṁ’’ti ettha nuka-iti yogavibhāgenapi sijjhati ettha anuvattitanaṁmhi.",
  "anya-e0807n1:347_9": "Pañcamīchaṭṭhī tatiyācatutthīsamaṁ. Pitari,",
  "anya-e0807n1:347_10": "pitaresu pītūsu,",
  "anya-e0807n1:347_11": "rassābhāvo. Nattā, nattāro.",
  "anya-e0807n1:347_12": "Bho natta nattā,",
  "anya-e0807n1:347_13": "nattāro iccādi vattusamaṁ.",
  "anya-e0807n1:348_0": "Guṇavantu si,",
  "anya-e0807n1:349_0": "151. Ntussa",
  "anya-e0807n1:350_0": "Simhi ntussa ṭā hoti. Guṇavā.",
  "anya-e0807n1:350_1": "Yomhi ‘‘ntantūnaṁ nto yomhi paṭhame’’ti savibhattissa ntussa nto hoti.",
  "anya-e0807n1:350_2": "Ettha ca ‘‘ntu vantu+mantā+vantu+tavantusambandhī’’ti paribhāsato ntu ca vantvādisambandhīyeva gayhate,",
  "anya-e0807n1:350_3": "na jantu tantādīnaṁ.",
  "anya-e0807n1:350_4": "Guṇavanto. Aññatra –",
  "anya-e0807n1:351_0": "91. Yvādo ntussa",
  "anya-e0807n1:352_0": "Yoādīsu ntussa a hoti.",
  "anya-e0807n1:352_1": "Guṇavantaiti akārantā ṭā+ṭeādesā honti,",
  "anya-e0807n1:352_2": "guṇavantā.",
  "anya-e0807n1:352_3": "‘‘Ṭaṭāaṁ ge’’ti ṭādayo ,",
  "anya-e0807n1:352_4": "bho guṇava guṇavā guṇavaṁ,",
  "anya-e0807n1:352_5": "guṇavanto guṇavantā.",
  "anya-e0807n1:352_6": "‘‘Ntassa ca ṭa vaṁ+se’’ti aṁsesu ntassa ṭo vā,",
  "anya-e0807n1:352_7": "guṇavaṁ guṇavantaṁ,",
  "anya-e0807n1:352_8": "guṇavante.",
  "anya-e0807n1:352_9": "‘‘To+tā+ti+tā sa+smā+smiṁ+nāsū’’ti tāādayo honti,",
  "anya-e0807n1:352_10": "guṇavatā guṇavantena,",
  "anya-e0807n1:352_11": "guṇavantehi guṇavantebhi.",
  "anya-e0807n1:352_12": "‘‘Lakkhaṇikapaṭipadottesu paṭipadottasseva gahaṇaṁ,",
  "anya-e0807n1:352_13": "na lakkhaṇikassā’’ti ñāyā ‘‘na lakkhaṇikassā’’ti vuttabyattipakkha+manapekkhitvā ‘‘ato’’ti rassākārajātiyā",
  "anya-e0807n1:352_14": "pekkhitattā guṇavantenāti ‘‘atenā’’ tya+nena sijjhati.",
  "anya-e0807n1:352_15": "Jāti=sāmaññaṁ,",
  "anya-e0807n1:352_16": "byatti=viseso.",
  "anya-e0807n1:352_17": "Guṇavato guṇavassa guṇavantassa,",
  "anya-e0807n1:352_18": "‘‘taṁ naṁmhi’’ti naṁmhī taṁ vā,",
  "anya-e0807n1:352_19": "guṇavataṁ guṇavantānaṁ.",
  "anya-e0807n1:352_20": "Guṇavatā guṇavantā guṇavantamhā guṇavantasmā.",
  "anya-e0807n1:352_21": "Guṇavati guṇavante guṇavantamhi guṇavantasmiṁ,",
  "anya-e0807n1:352_22": "guṇavantesu.",
  "anya-e0807n1:352_23": "‘‘Ntassa ca ṭa vā’’ti yogavibhāgā yosu ca ntussa vā ṭādese kate yossa ṭā,",
  "anya-e0807n1:352_24": "‘‘cakkhumā andhitā honti’’,",
  "anya-e0807n1:352_25": "‘‘vaggumudātīriyā bhikkhu vaṇṇavā’’ iccādī honti.",
  "anya-e0807n1:353_0": "Evaṁ gaṇavā kulavā phalavā yasavā dhanavā sutavā bhagavā himavā balavā sīlavā paññavā iccādī.",
  "anya-e0807n1:354_0": "153. Himavato vā o",
  "anya-e0807n1:355_0": "Himavato simhi ntussa o vā hoti, himavanto himavā. Sesaṁ purimasamaṁ.",
  "anya-e0807n1:356_0": "Āyasmantusaddo kammavācāya kvaci bahulādhikārā dvivacanena āyasmantā,",
  "anya-e0807n1:356_1": "tiṇṇaṁ vacanena āyasmantoti dissati.",
  "anya-e0807n1:357_0": "Evaṁ satimā dhitimā gatimā mutimā matimā jutimā sirimā hirimā thutimā ratimā yatimā sucimā kalimā balimā",
  "anya-e0807n1:357_1": "kasimā rucimā buddhimā cakkhumā bandhumā hetumā setumā ketumā rāhumā bhāṇumā khāṇumā vijjumā iccādayo.",
  "anya-e0807n1:358_0": "Ukārantaṁ.",
  "anya-e0807n1:359_0": "Vessabhū silopo.",
  "anya-e0807n1:359_1": "Te ca rassābhāvova viseso.",
  "anya-e0807n1:359_2": "‘‘Ekavacanayosva+ghonaṁ’’ti rasse ‘‘lā yonaṁ vo pume’’ti vo,",
  "anya-e0807n1:359_3": "vessabhuvo,",
  "anya-e0807n1:359_4": "‘‘vevosu lussā’’ti vuttattā na ṭādeso,",
  "anya-e0807n1:359_5": "‘‘lopoti yolope vessabhū.",
  "anya-e0807n1:359_6": "‘‘Ge vā’’ti vā rasse bho vessabhu vessabhū,",
  "anya-e0807n1:359_7": "vessabhuvo vessabhū.",
  "anya-e0807n1:359_8": "Vessabhuṁ,",
  "anya-e0807n1:359_9": "vessabhuvo vessabhū.",
  "anya-e0807n1:359_10": "Vessabhunā iccādi bhikkhusamaṁ.",
  "anya-e0807n1:359_11": "Evaṁ sayambhū parābhibhū abhibhūādayo.",
  "anya-e0807n1:359_12": "Gotrabhū+sahabhūsaddehi pana yonaṁ ‘‘jantvādito no vā’’ti no, vo vā,",
  "anya-e0807n1:359_13": "gotrabhuno gotrabhuvo gotrabhū.",
  "anya-e0807n1:359_14": "Sahabhuno sahabhuvo sahabhū,",
  "anya-e0807n1:359_15": "sesaṁ vessabhūsamaṁ.",
  "anya-e0807n1:360_0": "85. Kūto",
  "anya-e0807n1:361_0": "Kūpaccayantato yonaṁ no vā hoti pulliṅge.",
  "anya-e0807n1:361_1": "Sabbaññuno.",
  "anya-e0807n1:361_2": "Aññatra ‘‘lā yonaṁ vo pume’’ti na vo,",
  "anya-e0807n1:361_3": "‘‘kūto’’ti jantvādīhi puthakkaraṇā.",
  "anya-e0807n1:361_4": "Yolope sabbaññū.",
  "anya-e0807n1:361_5": "Bho sabbaññu sabbaññū,",
  "anya-e0807n1:361_6": "sabbaññuno sabbaññū iccādi.",
  "anya-e0807n1:362_0": "Evaṁ maggaññū dhammaññū atthaññū kālaññū rattaññū mattaññū kataññū kathaññū viññū vidū iccādayo.",
  "anya-e0807n1:362_1": "Ettha ‘‘vidā kū’’ ‘‘vito ñāto’’ ‘‘kammā’’ti tīsu suttesu kūpaccayassa gahitattā vedagūādayo rūpaccayantā na gahitā.",
  "anya-e0807n1:363_0": "Ūkārantaṁ.",
  "anya-e0807n1:364_0": "Go, si, silopo. Go.",
  "anya-e0807n1:365_0": "67. Gossā+ga+si+hi+naṁsu gāva+gavā",
  "anya-e0807n1:366_0": "Ga+si+hi+naṁvajjitāsu vibhattīsu gosaddassa gāva+gavā honti niccaṁ.",
  "anya-e0807n1:367_0": "170. Ubha+gohi ṭo",
  "anya-e0807n1:368_0": "Ubha+gohi yonaṁ ṭo hoti. Gāvo gavo. Bho go, gāvo gavo.",
  "anya-e0807n1:369_0": "72. Gāvu+mhi",
  "anya-e0807n1:370_0": "Aṁvacane gossa gāvu vā hoti. Gāvuṁ gāvaṁ gavaṁ, gāvo gavo.",
  "anya-e0807n1:371_0": "71. Nāssā",
  "anya-e0807n1:372_0": "Goto nāssa ā hoti vā.",
  "anya-e0807n1:372_1": "Ekavaṇṇattā na sabbādeso.",
  "anya-e0807n1:372_2": "‘‘Pañcamiyaṁ parasse’’ti vattante ‘‘ādissā’’ti nāssa ā hoti, paralopo,",
  "anya-e0807n1:372_3": "gāvā gāvena gavā gavena,",
  "anya-e0807n1:372_4": "gohi gobhi.",
  "anya-e0807n1:373_0": "69. Gavaṁ sena",
  "anya-e0807n1:374_0": "Gossa se vā gavaṁ hoti saha sena.",
  "anya-e0807n1:374_1": "Gavaṁ gāvassa gavassa.",
  "anya-e0807n1:374_2": "Kaccāyane ‘‘gavaṁ ce taramānānaṁ’’ti pāḷiṁ paṭicca naṁmhi bahuvacanameva sādhitaṁ,",
  "anya-e0807n1:374_3": "idha ‘‘gavaṁva siṅgino saṅgaṁ’’ti dassanato ekavacanañca.",
  "anya-e0807n1:375_0": "70. Gunnañca naṁnā",
  "anya-e0807n1:376_0": "Naṁvacanena saha gossa gunnaṁ hoti gavañca vā.",
  "anya-e0807n1:376_1": "Gunnaṁ gavaṁ gonaṁ.",
  "anya-e0807n1:376_2": "Gāvā gāvamhā gāvasmā gavā gavamhā gavasmā.",
  "anya-e0807n1:376_3": "Gāve gāvamhi gāvasmiṁ gave gavamhi gavasmiṁ.",
  "anya-e0807n1:377_0": "68. Sumhi vā",
  "anya-e0807n1:378_0": "Sumhi gossa gāva+gavā honti vā.",
  "anya-e0807n1:378_1": "Gāvesu gavesu gosu.",
  "anya-e0807n1:378_2": "Gossa goṇādeso na kato,",
  "anya-e0807n1:378_3": "saddantarattā.",
  "anya-e0807n1:378_4": "Goṇasaddo hi sattasu vibhattīsu dissatīti.",
  "anya-e0807n1:379_0": "Usu+bhūmi+pasu+raṁsi-disā+vācā+mbu+cakkhusu;",
  "anya-e0807n1:380_0": "Dasasva+tthesu go vutto, lagge ca vajire iti.",
  "anya-e0807n1:381_0": "Okārantaṁ.",
  "anya-e0807n1:382_0": "Iti pulliṅgaṁ.",
  "anya-e0807n1:383_0": "Kaññā, silopo.",
  "anya-e0807n1:384_0": "1,11. Ghā",
  "anya-e0807n1:385_0": "Itthiyaṁ vattamānassa nāmassa+nte vattamāno ākāro ghasañño hoti.",
  "anya-e0807n1:385_1": "‘‘Jantu+hetvī+gha+pehi vā’’ti yolopo vā.",
  "anya-e0807n1:385_2": "Kaññā kaññāyo.",
  "anya-e0807n1:385_3": "‘‘Gha+brahmādite’’ti gassa e vā,",
  "anya-e0807n1:385_4": "kaññe kaññā,",
  "anya-e0807n1:385_5": "yomhi kaññā kaññāyo.",
  "anya-e0807n1:385_6": "‘‘Gho ssaṁ+ssā yaṁ+tiṁsū’’ti aṁmhi rasso. Kaññaṁ,",
  "anya-e0807n1:385_7": "kaññā kaññāyo.",
  "anya-e0807n1:386_0": "45. Gha+pate+kasmiṁ nādīnaṁ ya+yā",
  "anya-e0807n1:387_0": "Ghapato smiṁvibhattipariyantānaṁ ekatte nādīnaṁ ya+yā honti yathākkamaṁ. Kaññāya,",
  "anya-e0807n1:387_1": "kaññābhi kaññāhi. Kaññāya, kaññānaṁ.",
  "anya-e0807n1:388_0": "103. Yaṁ",
  "anya-e0807n1:389_0": "Ghapato smino yaṁ vā hoti.",
  "anya-e0807n1:389_1": "Kaññāyaṁ kaññāya.",
  "anya-e0807n1:389_2": "‘‘Gha+ pate+kasmiṁ nādīnaṁ ya+yā’’ ‘‘yaṁ’’ti ca imesaṁ apavādādīnaṁ visaye mhissa ussaggattā pavatti",
  "anya-e0807n1:389_3": "natthīti smino bahulādhikārā ‘‘smā+hi+sminna’’ miccādinā mhikate ‘‘dasasahassimhi dhātumhī’’ti sijjhati.  Kaññāsu. Evaṁ –",
  "anya-e0807n1:390_0": "Saddhā medhā paññā vijjā, cintā mantā taṇhā vīṇā;",
  "anya-e0807n1:391_0": "Icchā mucchā ejā māyā, mettā mattā sikkhā bhikkhā.",
  "anya-e0807n1:392_0": "Jaṅghā gīvā jīvhā vācā, chāyā āsā gaṅgā nāvā;",
  "anya-e0807n1:393_0": "Gāthā senā lekhā sālā, mālā velā pūjā khiḍḍā.",
  "anya-e0807n1:394_0": "Pipāsā vedanā saññā, cetanā tasinā pajā;",
  "anya-e0807n1:395_0": "Devatā vaṭṭakā godhā, balākā parisā sabhā.",
  "anya-e0807n1:396_0": "Ūkā sephālikā laṅkā, salākā vālukā sikhā;",
  "anya-e0807n1:397_0": "Visākhā visikhā sākhā, vācā vañjhā jaṭā ghaṭā.",
  "anya-e0807n1:398_0": "Jeṭṭhā soṇḍā vitaṇḍā ca, karuṇā vanitā latā;",
  "anya-e0807n1:399_0": "Kathā niddā sudhā rādhā, vāsanā siṁsapā papā.",
  "anya-e0807n1:400_0": "Pabhā sīmā khamā chāyā, khattiyā sakkharā surā;",
  "anya-e0807n1:401_0": "Dolā tulā silā lilā, lāle+lā mekhalā kalā.",
  "anya-e0807n1:402_0": "Vaḷavā+lambusā mūsā, mañjusā sulasā disā;",
  "anya-e0807n1:403_0": "Nāsā juṇhā guhā īhā, lasikā vasudhādayo.",
  "anya-e0807n1:404_0": "‘‘Na+mmādīhī’’ti ammā+annā+ambāhi gassa ekārā+bhāve –",
  "anya-e0807n1:405_0": "62. Rasso vā",
  "anya-e0807n1:406_0": "Ammādīnaṁ ge rasso vā hoti.",
  "anya-e0807n1:406_1": "Amma ammā iccādi.",
  "anya-e0807n1:406_2": "Sesaṁ kaññāva.",
  "anya-e0807n1:406_3": "Evaṁ annā ambā.",
  "anya-e0807n1:406_4": "Sabhāparisāhi smino ‘‘tiṁ sabhāparisāyā’’ti tiṁ vā hoti.",
  "anya-e0807n1:406_5": "‘‘Ghossa’’ mādinā rasse sabhatiṁ sabhāyaṁ sabhāya.",
  "anya-e0807n1:406_6": "Parisatiṁ parisāyaṁ parisāya.",
  "anya-e0807n1:407_0": "Ākārantaṁ.",
  "anya-e0807n1:408_0": "Mati, yomhi –",
  "anya-e0807n1:409_0": "1,10. Pi+tthiyaṁ",
  "anya-e0807n1:410_0": "Itthiyaṁ vattamānassa nāmassa+nte vattamānā ivaṇṇu+vaṇṇā pasaññā honti.",
  "anya-e0807n1:411_0": "116. Ye passi+vaṇṇassa",
  "anya-e0807n1:412_0": "Pasaññassa ivaṇṇassa lopo hoti vā yakāre.",
  "anya-e0807n1:412_1": "‘‘Paro kvacī’’ti anuvattitakvaciggahaṇā ye pare ca-kāra+pubbarūpā- ni na honti. Matyo.",
  "anya-e0807n1:412_2": "Aññatra ‘‘jantvā’’dinā yolopo, dīgho,",
  "anya-e0807n1:412_3": "matī matiyo.",
  "anya-e0807n1:412_4": "Bho mati matī,",
  "anya-e0807n1:412_5": "matyo matī matiyo. Matiṁ,",
  "anya-e0807n1:412_6": "matyo matī matiyo. Matiyā,",
  "anya-e0807n1:412_7": "matīhi matībhi.",
  "anya-e0807n1:412_8": "Matyā matiyā, matīnaṁ.",
  "anya-e0807n1:412_9": "Smino yaṁ,",
  "anya-e0807n1:412_10": "matyaṁ matiyaṁ matyā matiyā, matīsu. Evaṁ –",
  "anya-e0807n1:413_0": "Patti yutti vutti kitti, mutti titti khanti kanti;",
  "anya-e0807n1:414_0": "Santi tanti siddhi suddhi, iddhi vuddhi buddhi bodhi.",
  "anya-e0807n1:415_0": "Bhūmi jāti pīti suti, nandi sandhi soṇi koṭi;",
  "anya-e0807n1:416_0": "Diṭṭhi vuṭṭhi tuṭṭhi yaṭṭhi, pāḷi āḷi nāḷi keḷi.",
  "anya-e0807n1:417_0": "Sati muti gati cuti, dhiti yuvati vikati;",
  "anya-e0807n1:418_0": "Rati ruci rasmi asani, vasani osadhi aṅguli;",
  "anya-e0807n1:419_0": "Dhūli dudrabhi doṇi, aṭavi chavi iccādi.",
  "anya-e0807n1:420_0": "55. Ratyādīhi ṭo smino",
  "anya-e0807n1:421_0": "Ratyādīhi smino ṭo vā hoti. Ratto ratyaṁ rattiyaṁ ratyā rattiyā, rattīsu. Sesaṁ matisamaṁ.",
  "anya-e0807n1:422_0": "Ikārantaṁ.",
  "anya-e0807n1:423_0": "Dāsī, silopo.",
  "anya-e0807n1:423_1": "‘‘Ekavacane’’ccādinā rasso.",
  "anya-e0807n1:423_2": "‘‘Ye passi+vaṇṇassā’’ti īlopo, dāsyo.",
  "anya-e0807n1:423_3": "‘‘Jantvā’’ dinā yolopo.",
  "anya-e0807n1:423_4": "Dāsī dāsiyo.",
  "anya-e0807n1:423_5": "‘‘Ge vā’’ti rasso.",
  "anya-e0807n1:423_6": "Bho dāsi dāsī,",
  "anya-e0807n1:423_7": "dāsyo dāsī dāsiyo.",
  "anya-e0807n1:424_0": "73. Yaṁ pito",
  "anya-e0807n1:425_0": "Pasaññīto aṁvacanassa yaṁ vā hoti.",
  "anya-e0807n1:425_1": "Dāsyaṁ dāsiyaṁ dāsiṁ,",
  "anya-e0807n1:425_2": "dāsyo dāsī dāsiyo.",
  "anya-e0807n1:425_3": "‘‘Ghapatekā’’dinā yā.",
  "anya-e0807n1:425_4": "Dāsyā dāsiyā ,",
  "anya-e0807n1:425_5": "dāsīhi dāsībhi.",
  "anya-e0807n1:425_6": "Dāsyā dāsiyā, dāsīnaṁ.",
  "anya-e0807n1:425_7": "Dāsyaṁ dāsiyaṁ dāsyā dāsiyā, dāsīsu. Evaṁ –",
  "anya-e0807n1:426_0": "Mahī vetaraṇī vāpī, pāṭalī kadalī ghaṭī;",
  "anya-e0807n1:427_0": "Nārī kumārī taruṇī, vāruṇī brāhmaṇī sakhī.",
  "anya-e0807n1:428_0": "Gandhabbī kinnarī nāgī, devī yakkhī ajī migī;",
  "anya-e0807n1:429_0": "Vānarī sūkarī sīhī, haṁsī kākī ca kukkuṭī.",
  "anya-e0807n1:430_0": "Iccādayo.",
  "anya-e0807n1:431_0": "Ettha ca īkāralope ññakārapubbarūpo,",
  "anya-e0807n1:431_1": "vetarañño vetaraṇiyo.",
  "anya-e0807n1:431_2": "Vetaraññaṁ vetaraṇiyaṁ vetaraṇiṁ,",
  "anya-e0807n1:431_3": "vetarañño vetaraṇiyo iccādi. Yosu –",
  "anya-e0807n1:432_0": "167. Najjā dhayāsvāma",
  "anya-e0807n1:433_0": "Yosu nadīsaddassa āma vā hoti.",
  "anya-e0807n1:433_1": "Suña+naka+āma ityādi ññakāra+kakāra+makārā āgamaliṅgā.",
  "anya-e0807n1:433_2": "Sa ca ‘‘mānubandho sarāna+mantā paro’’ti mānubandhattā sarāna+mantā paro hotīti īkārā paro.",
  "anya-e0807n1:433_3": "‘‘Yavā sare’’ti ye dassa jo,",
  "anya-e0807n1:433_4": "yassa ca pubbarūpaṁ, najjāyo.",
  "anya-e0807n1:433_5": "Vā pa-lopa+yolopesu najjo nadī nadiyo iccādi.",
  "anya-e0807n1:434_0": "Īkārantaṁ.",
  "anya-e0807n1:435_0": "Yāgu,",
  "anya-e0807n1:435_1": "yāgū yāguyo. Bho yāgu,",
  "anya-e0807n1:435_2": "yāgū yāguyo. Yāguṁ,",
  "anya-e0807n1:435_3": "yāgū yāguyo. Yāguyā,",
  "anya-e0807n1:435_4": "yāgūhi yāgūbhi. Yāguyā, yāgūnaṁ.",
  "anya-e0807n1:435_5": "Yāguyaṁ yāguyā, yāgūsu.",
  "anya-e0807n1:435_6": "Evaṁ dhātu+dhenu+kāsu+daddu+kaṇḍu+kacchu+rajju+kareṇu+sassu+piyaṅgu ādayo.",
  "anya-e0807n1:436_0": "Ettha dhātusaddo ‘‘manodhātunā’’ti abhidhammāvatāre vuttattā pulliṅgepi dissati,",
  "anya-e0807n1:436_1": "taṁ sakkaṭamatena vuttanti keci.",
  "anya-e0807n1:437_0": "Mātā, mātaro.",
  "anya-e0807n1:437_1": "Bho māta mātā, mātaro. Mātaraṁ,",
  "anya-e0807n1:437_2": "mātare mātaro. Mātarā,",
  "anya-e0807n1:437_3": "nāssa yādese ‘‘ye passā’’ti yogavibhāgā palopo,",
  "anya-e0807n1:437_4": "anuññāto ahaṁ matyā,",
  "anya-e0807n1:437_5": "aññatra mātuyā,",
  "anya-e0807n1:437_6": "mātarehi mātarebhi mātūhi mātūbhi.",
  "anya-e0807n1:437_7": "Salope mātu,",
  "anya-e0807n1:437_8": "pasaññattā ‘no’ na hoti,",
  "anya-e0807n1:437_9": "matyā mātuyā,",
  "anya-e0807n1:437_10": "mātarānaṁ mātānaṁ mātūnaṁ.",
  "anya-e0807n1:437_11": "Chaṭṭhivisaye ‘‘mātussa saratī’’tipi dissati. Mātari,",
  "anya-e0807n1:437_12": "mātaresu mātūsu.",
  "anya-e0807n1:437_13": "Visesā+ññatra pitusamaṁ.",
  "anya-e0807n1:437_14": "Evaṁ dhītu+duhitusaddā.",
  "anya-e0807n1:438_0": "Ukārantaṁ.",
  "anya-e0807n1:439_0": "Rassanisedhe silope ca kate jambū.",
  "anya-e0807n1:439_1": "‘‘Jantvā’’dinā yolope,",
  "anya-e0807n1:439_2": "jambū jambuyo.",
  "anya-e0807n1:439_3": "‘‘Ge vā’’ti rasse bho jambu,",
  "anya-e0807n1:439_4": "jambū jambuyo. Jambuṁ,",
  "anya-e0807n1:439_5": "jambū jambuyo. Jambuyā,",
  "anya-e0807n1:439_6": "jambūhi jambūbhi. Jambuyā, jambūnaṁ.",
  "anya-e0807n1:439_7": "Jambuyaṁ jambuyā, jambūsu.",
  "anya-e0807n1:440_0": "Evaṁ vadhū ca sarabhū, sarabū sutanū camū;",
  "anya-e0807n1:441_0": "Vāmūrū nāganāsurū, samānā khalu jambuyā.",
  "anya-e0807n1:442_0": "Ūkārantaṁ.",
  "anya-e0807n1:443_0": "Go, gāvo gavo iccādi pulliṅgasamaṁ.",
  "anya-e0807n1:444_0": "Itthiliṅgaṁ.",
  "anya-e0807n1:445_0": "Napuṁsaka , si –",
  "anya-e0807n1:446_0": "111. Aṁ napuṁsake",
  "anya-e0807n1:447_0": "Akārantato nāmasmā sissa aṁ hoti napuṁsake. Napuṁsakaṁ.",
  "anya-e0807n1:448_0": "112. Yonaṁ ni",
  "anya-e0807n1:449_0": "Akārantato yonaṁ ni hoti napuṁsake.",
  "anya-e0807n1:449_1": "Nīnaṁ niccavidhānepi ‘‘ninaṁ vā’’ti pakkhe ṭāṭe honti,",
  "anya-e0807n1:449_2": "dīghe napuṁsakā napuṁsakāni.",
  "anya-e0807n1:449_3": "Bho napuṁsaka napuṁsakā,",
  "anya-e0807n1:449_4": "napuṁsakā napuṁsakāni.",
  "anya-e0807n1:449_5": "Napuṁsakaṁ,",
  "anya-e0807n1:449_6": "napuṁsake napuṁsakāni.",
  "anya-e0807n1:449_7": "Napuṁsakena,",
  "anya-e0807n1:449_8": "iccādi sugatasaddasamaṁ. Evaṁ –",
  "anya-e0807n1:450_0": "Puñña+pāpa+phala+rūpa+sādhanaṁ,",
  "anya-e0807n1:451_0": "Sota+ghāna+sukha+dukkha+kāraṇaṁ;",
  "anya-e0807n1:452_0": "Dāna+sīla+dhana+jhāna+locanaṁ,",
  "anya-e0807n1:453_0": "Mūla+kūla+bala+jāla+maṅgalaṁ.",
  "anya-e0807n1:454_0": "Naḷina+liṅga+mukha+ṅga+jala+mbujaṁ,",
  "anya-e0807n1:455_0": "Pulina+dhañña+hirañña+phalā+mataṁ;",
  "anya-e0807n1:456_0": "Paduma+paṇṇa+susāna+vanā+yudhaṁ,",
  "anya-e0807n1:457_0": "Hadaya+cīvara+vattha+kuli+ndriyaṁ.",
  "anya-e0807n1:458_0": "Nayana+vadana+yāno+dana+sopāna+pānaṁ,",
  "anya-e0807n1:459_0": "Bhavana+bhuvana+lohā+lāta+tuṇḍa+ṇḍa+pīṭhaṁ,",
  "anya-e0807n1:460_0": "Karaṇa+maraṇa+ñāṇā+rammaṇā+rañña+tāṇaṁ,",
  "anya-e0807n1:461_0": "Tagara+nagara+tīra+cchatta+chiddo+dakāni.iccādi;",
  "anya-e0807n1:462_0": "Ekaccaṁ,",
  "anya-e0807n1:463_0": "136. Na nissa ṭā",
  "anya-e0807n1:464_0": "Ekaccādīhi parassa nissa ṭā na hoti, ekaccāni.",
  "anya-e0807n1:464_1": "Bho ekacca,",
  "anya-e0807n1:464_2": "ekaccā ekaccāni. Ekaccaṁ,",
  "anya-e0807n1:464_3": "ekacce ekaccāni.",
  "anya-e0807n1:464_4": "Sesaṁ napuṁsakaṁva.",
  "anya-e0807n1:465_0": "Evaṁ paṭhamaṁ, paṭhamāni iccādi. Padaṁ, padā padāni iccādi napuṁsakasamaṁ. Nāsmiṁsu bhedo.",
  "anya-e0807n1:466_0": "106. Nāssa sā",
  "anya-e0807n1:467_0": "Padādīhi nāssa sā hoti vā. Padasā padena.",
  "anya-e0807n1:468_0": "105. Padādīhi",
  "anya-e0807n1:469_0": "Padādīhi smino si hoti vā. Padasi pade padamhi padasmiṁ, padesu. Evaṁ bilasaddo.",
  "anya-e0807n1:470_0": "Kammasaddato nāssa ‘‘nāsse+no’’ti eno vā, kammena,",
  "anya-e0807n1:470_1": "‘‘pumakammathāmā’’dinā utte kammunā kammanā.",
  "anya-e0807n1:470_2": "Imināva sasmāsu uttaṁ,",
  "anya-e0807n1:470_3": "ussa lasaññāyaṁ sa+smānaṁ yathāyogaṁ no+nā niccaṁ,",
  "anya-e0807n1:470_4": "vavatthitavibhāsattā vādhikārassa.",
  "anya-e0807n1:470_5": "Kammuno kammassa.",
  "anya-e0807n1:470_6": "Kammunā kammā kammamhā kammasmā.",
  "anya-e0807n1:470_7": "‘‘Kammādito’’ti smino vā nimhi kammani kamme kammamhi kammasmiṁ,",
  "anya-e0807n1:470_8": "sesaṁ napuṁsakasamaṁ.",
  "anya-e0807n1:470_9": "Camma+vesma+bhasmādayo kammasamā uttato+ññatra.",
  "anya-e0807n1:471_0": "Gacchanta, si.",
  "anya-e0807n1:471_1": "‘‘Ntassaṁ’’ti vā aṁmhi silopo gacchaṁ.",
  "anya-e0807n1:471_2": "Aññatra sissa daṁ,",
  "anya-e0807n1:471_3": "gacchantaṁ,",
  "anya-e0807n1:471_4": "gacchantā gacchantāni.",
  "anya-e0807n1:471_5": "Bho gaccha gacchā gacchaṁ,",
  "anya-e0807n1:471_6": "gacchantā gacchantāni.",
  "anya-e0807n1:471_7": "Gacchaṁ gacchantaṁ,",
  "anya-e0807n1:471_8": "gacchante gacchantāni.",
  "anya-e0807n1:471_9": "Gacchatā gacchantene+ccādi pulliṅgasamaṁ.",
  "anya-e0807n1:471_10": "Evaṁ yajanta+vajantādayo.",
  "anya-e0807n1:472_0": "Akārantaṁ.",
  "anya-e0807n1:473_0": "Aṭṭhi , silopo.",
  "anya-e0807n1:474_0": "113. Jhalā vā",
  "anya-e0807n1:475_0": "Jhalato yonaṁ ni hoti vā napuṁsake. Aṭṭhīni.",
  "anya-e0807n1:475_1": "‘‘Lopo’’ti yolope dīgho, aṭṭhī.",
  "anya-e0807n1:475_2": "Bho aṭṭhi aṭṭhī,",
  "anya-e0807n1:475_3": "aṭṭhīni aṭṭhī. Aṭṭhiṁ,",
  "anya-e0807n1:475_4": "aṭṭhīni aṭṭhī.",
  "anya-e0807n1:475_5": "Aṭṭhinā iccādi munisaddasamaṁ.",
  "anya-e0807n1:475_6": "Evaṁ pacchi+akkhi+dadhi+satthi+vāri+acciādayo.",
  "anya-e0807n1:476_0": "Ikārantaṁ.",
  "anya-e0807n1:477_0": "Daṇḍi,",
  "anya-e0807n1:477_1": "napuṁsakattā ‘‘ekavacane’’ccādinā rasse silopo.",
  "anya-e0807n1:477_2": "Daṇḍīni daṇḍī.",
  "anya-e0807n1:477_3": "‘‘Ge vā’’ti rasse bho daṇḍi daṇḍī,",
  "anya-e0807n1:477_4": "daṇḍīni daṇḍī.",
  "anya-e0807n1:477_5": "‘‘Naṁ jhīto’’ti naṁ.",
  "anya-e0807n1:477_6": "Daṇḍinaṁ daṇḍiṁ,",
  "anya-e0807n1:477_7": "daṇḍīni daṇḍī.",
  "anya-e0807n1:477_8": "Sesaṁ pulliṅge daṇḍīsamaṁ.",
  "anya-e0807n1:477_9": "Evaṁ sukhakārī+sīghayāyīādayo.",
  "anya-e0807n1:478_0": "Īkārantaṁ.",
  "anya-e0807n1:479_0": "Cakkhu,",
  "anya-e0807n1:479_1": "cakkhūni cakkhū.",
  "anya-e0807n1:479_2": "Sesaṁ aṭṭhisamaṁ.",
  "anya-e0807n1:479_3": "Evaṁ āyu+vasu+dhanu+dāru+tipu+madhu+siṅgu+hiṅgu+vatthu+jatu+ambu+ assuādīni.",
  "anya-e0807n1:479_4": "Āyusaddato nāssa kodhādittā sāva viseso.",
  "anya-e0807n1:480_0": "Ukārantaṁ.",
  "anya-e0807n1:481_0": "Gotrabhu,",
  "anya-e0807n1:481_1": "rasse silopo.",
  "anya-e0807n1:481_2": "Gotrabhūni gotrabhū.",
  "anya-e0807n1:481_3": "Bho gotrabhu gotrabhū,",
  "anya-e0807n1:481_4": "gotrabhūni gotrabhū.",
  "anya-e0807n1:481_5": "Gotrabhuṁ,",
  "anya-e0807n1:481_6": "gotrabhūni gotrabhū iccādi pulliṅge vessabhūsamaṁ.",
  "anya-e0807n1:481_7": "Evaṁ sayambhū+abhibhū+dhammaññū ādayo.",
  "anya-e0807n1:482_0": "Ūkārantaṁ.",
  "anya-e0807n1:483_0": "Visadā+visadākāra-vohāro+bhayamuttako ;",
  "anya-e0807n1:484_0": "Pumādijānane hetu-bhāvato liṅga+mīrito.",
  "anya-e0807n1:485_0": "Thana+kesāvatī nārī, massuvā puriso siyā;",
  "anya-e0807n1:486_0": "Ubhinna+mantaraṁ etaṁ, itaro+bhayamuttako.",
  "anya-e0807n1:487_0": "Ese+sā eta+mīti ca,",
  "anya-e0807n1:488_0": "Pasiddhiatthesu yesu lokassa;",
  "anya-e0807n1:489_0": "Thī+puma+napuṁsakānī+ti,",
  "anya-e0807n1:490_0": "Vuccante tāni nāmāni.",
  "anya-e0807n1:491_0": "Napuṁsakaliṅgaṁ.",
  "anya-e0807n1:492_0": "Atha sabbādīnaṁ rūpanayo niddisiyate,",
  "anya-e0807n1:493_0": "Sabba katara katama ubhaya itara añña aññatara aññatama,",
  "anya-e0807n1:493_1": "pubba+parā+para+dakkhiṇu+ttarā+dharāni vavatthāya+masaññāyaṁ.",
  "anya-e0807n1:493_2": "‘‘Ūnapūrattha+madhikapadodāharaṇa+majjhāhāro’’ti ñāyā sabbādīsu paṭhīyanteti yojetabbaṁ.",
  "anya-e0807n1:493_3": "Ya tya ta eta ima amu kiṁ eka tumha amha iccete sabbādayo.",
  "anya-e0807n1:493_4": "Kaccāyane adassitassāpi tyasaddassa –",
  "anya-e0807n1:494_0": "Khiḍḍā paṇihitā tyāsu, rati tyāsu patiṭṭhitā;",
  "anya-e0807n1:495_0": "Bījāni tyāsu ruhanti, yadidaṁ sattā pajāyareti –",
  "anya-e0807n1:496_0": "Pāḷiyaṁ dissamānattā idha saṅgaho.",
  "anya-e0807n1:497_0": "Tattha sabbasaddo niravasesattho.",
  "anya-e0807n1:497_1": "Katara+katamasaddā pucchanatthā.",
  "anya-e0807n1:497_2": "Ubhayasaddo dviavayavasamudāyavacano.",
  "anya-e0807n1:497_3": "Itarasaddo vuttapaṭiyogīvacano.",
  "anya-e0807n1:497_4": "Aññasaddo adhikatāparavacano.",
  "anya-e0807n1:497_5": "Añña- tara+aññatamasaddā aniyamatthā.",
  "anya-e0807n1:497_6": "Pubbādayo disādivavatthāvacanā.",
  "anya-e0807n1:497_7": "Yasaddo aniyamattho.",
  "anya-e0807n1:497_8": "Tya+tasaddā parammukhavacanā.",
  "anya-e0807n1:497_9": "Eta+ima+amu+kiṁ iccete samīpa+accantasamīpa+dūra+pucchanatthavacanā.",
  "anya-e0807n1:497_10": "Ekasaddo saṁkhyādivacano.",
  "anya-e0807n1:497_11": "Tumha+amhasaddā para+atta niddesavacanā.",
  "anya-e0807n1:498_0": "Sabbo, sissa o,",
  "anya-e0807n1:499_0": "138. Yona+meṭa",
  "anya-e0807n1:500_0": "Akārantehi sabbādīhi yonaṁ eṭa hoti niccaṁ. Sabbe.",
  "anya-e0807n1:500_1": "Bho sabba sabbā, sabbe. Sabbaṁ, sabbe. Sabbena,",
  "anya-e0807n1:500_2": "sabbehi sabbebhi.",
  "anya-e0807n1:500_3": "Evaṁ karaṇe. Sabbassa.",
  "anya-e0807n1:501_0": "99. Sabbādīnaṁ naṁmhi ca",
  "anya-e0807n1:502_0": "Akārantānaṁ sabbādīnaṁ e hoti naṁmhi su+hisu ca. Ettha ādisaddo avayave, vuttañhi –",
  "anya-e0807n1:503_0": "Mariyādāyaṁ pakāre ca, samīpe+vayave tathā;",
  "anya-e0807n1:504_0": "Catūsva+tthesu medhāvī, ādisaddaṁ pakāsayeti.",
  "anya-e0807n1:505_0": "100. Saṁ+sānaṁ",
  "anya-e0807n1:506_0": "Sabbādito naṁvacanassa saṁ+sānaṁ honti.",
  "anya-e0807n1:506_1": "Sabbesaṁ sabbesānaṁ.",
  "anya-e0807n1:506_2": "Sabbā sabbamhā sabbasmā.",
  "anya-e0807n1:506_3": "Sabbe sabbamhi sabbasmiṁ, sabbesu.",
  "anya-e0807n1:507_0": "Itthiyaṁ ‘‘itthiya+matvā’’ti āpaccaye tassa ghasaññā.",
  "anya-e0807n1:507_1": "Sesaṁ kaññāva. Sabbā,",
  "anya-e0807n1:507_2": "sabbā sabbāyo.",
  "anya-e0807n1:507_3": "Bho sabbe,",
  "anya-e0807n1:507_4": "sabbā sabbāyo.",
  "anya-e0807n1:507_5": "‘‘Gho ssaṁ+ssā+ssāyaṁ+tiṁ sū’’-ti rasse sabbaṁ,",
  "anya-e0807n1:507_6": "sabbā sabbāyo. Sabbāya,",
  "anya-e0807n1:507_7": "sabbāhi sabbābhi.",
  "anya-e0807n1:508_0": "101. Ghapā sassa ssā vā",
  "anya-e0807n1:509_0": "Sabbādīnaṁ ghapato sassa ssā vā hoti.",
  "anya-e0807n1:509_1": "Amussāti rūpassa ‘‘ssā vā te+ti+mā+mūhī’’ti ssādesena siddhattā vāggahaṇa+muttaratthaṁ.",
  "anya-e0807n1:509_2": "Rasse sabbassā sabbāya,",
  "anya-e0807n1:509_3": "sabbāsaṁ sabbāsānaṁ.",
  "anya-e0807n1:509_4": "Pañcamiyaṁ sabbāya.",
  "anya-e0807n1:510_0": "102. Smino ssaṁ",
  "anya-e0807n1:511_0": "Sabbādīnaṁ ghapato smino ssaṁ vā hoti. Sabbassaṁ sabbāyaṁ sabbāya, sabbāsu.",
  "anya-e0807n1:512_0": "Napuṁsake sabbaṁ. ‘‘Yonaṁ nī’’ti napuṁsake yossa nimhi –",
  "anya-e0807n1:513_0": "137. Sabbādīhi",
  "anya-e0807n1:514_0": "Sabbādīhi parassa nissa ṭā na hoti.",
  "anya-e0807n1:514_1": "Dīghe sabbāni.",
  "anya-e0807n1:514_2": "Bho sabba sabbā, sabbāni. Sabbaṁ,",
  "anya-e0807n1:514_3": "sabbe sabbāni.",
  "anya-e0807n1:514_4": "Nādīsu pumeva.",
  "anya-e0807n1:514_5": "Katarakatamaubhayā tīsu liṅgesu sabbasamā.",
  "anya-e0807n1:514_6": "Evaṁ itaraaññasaddā.",
  "anya-e0807n1:514_7": "Ssā+ssaṁsu viseso.",
  "anya-e0807n1:515_0": "52. Ssaṁ+ssā+ssāyesvi-tare+ka+ññe+ti+māna+mi",
  "anya-e0807n1:516_0": "Ssamādīsu itara+eka+añña+eta+ima iccetesaṁ i hoti niccaṁ.",
  "anya-e0807n1:516_1": "Itarissā itarāya,",
  "anya-e0807n1:516_2": "aññissā aññāya,",
  "anya-e0807n1:516_3": "aññāsaṁ aññāsānaṁ.",
  "anya-e0807n1:516_4": "Aññissaṁ aññāyaṁ aññāya.",
  "anya-e0807n1:516_5": "Aññatara+ññatamā liṅgattaye sabbasamā.",
  "anya-e0807n1:517_0": "Pubbo,",
  "anya-e0807n1:518_0": "143. Pubbādīhi chahi",
  "anya-e0807n1:519_0": "Etehi chahi savisaye eṭa vā hotīti yossa eṭa,",
  "anya-e0807n1:519_1": "pubbe pubbā.",
  "anya-e0807n1:519_2": "Bho pubba pubbā,",
  "anya-e0807n1:519_3": "pubbe pubbā. Pubbaṁ, pubbe. Pubbena.",
  "anya-e0807n1:519_4": "Sesaṁ sabbaliṅge sabbasamaṁ.",
  "anya-e0807n1:519_5": "Evaṁ parādayo pañca.",
  "anya-e0807n1:520_0": "139. Nā+ññañca nāma+ppadhānā",
  "anya-e0807n1:521_0": "Taṁnāmabhūtehi appadhānehi ca sabbādīhi sabbādikāriyaṁ na hoti. Te sabbā,",
  "anya-e0807n1:521_1": "sabbanāmā teti attho.",
  "anya-e0807n1:521_2": "Te piyasabbā,",
  "anya-e0807n1:521_3": "te atisabbā.",
  "anya-e0807n1:521_4": "Nāmabhūte ca aññapadatthādo appadhānavisaye ca sabbādikāriyanisedhena ‘‘paramasabbe tiṭṭhanti’’ tyādito padhānapadantato eṭaādayo honti,",
  "anya-e0807n1:521_5": "visesanasamāsassa uttarapadatthapadhānattā.",
  "anya-e0807n1:522_0": "140. Tatiyatthayoge",
  "anya-e0807n1:523_0": "Tatiyatthena yoge ca sabbādikāriyaṁ na hoti. Māsena pubbā māsapubbā iccādi.",
  "anya-e0807n1:524_0": "141. Catthasamāse",
  "anya-e0807n1:525_0": "Catthasamāsavisaye sabbādikāriyaṁ na hoti. Dakkhiṇuttarapubbānantiādi.",
  "anya-e0807n1:526_0": "142. Ve+ṭa",
  "anya-e0807n1:527_0": "Iti catthasamāse sabbādikāriyaṁ na hoti,",
  "anya-e0807n1:527_1": "niccena eṭaādesappasaṅge ayaṁ sampattavibhāsā.",
  "anya-e0807n1:527_2": "Pubbuttare pubbuttarā.",
  "anya-e0807n1:527_3": "Sesaṁ sugatasamaṁ.",
  "anya-e0807n1:528_0": "Yo, ye. Yā, yāyo. Yaṁ, yāni iccādi sabbasamaṁ. Yādīna+mālapane rūpaṁ na sambhavati.",
  "anya-e0807n1:529_0": "Tya si –",
  "anya-e0807n1:530_0": "128. Tya+te+tānaṁ tassa so",
  "anya-e0807n1:531_0": "Tya+te+tāna+manapuṁsakānaṁ tassa so hoti simhi. Syo, tye. Syā, tyā, tyāyo. Tyaṁ,",
  "anya-e0807n1:531_1": "tyāni iccādi sabbasamaṁ.",
  "anya-e0807n1:532_0": "So,",
  "anya-e0807n1:533_0": "131. Tatassa no sabbāsu",
  "anya-e0807n1:534_0": "Tasaddassa tassa no vā hoti sabbāsu vibhattīsu.",
  "anya-e0807n1:534_1": "‘‘Tya+te+tānaṁ tassā’’ti ca ettha tyādīnaṁ takāraggahaṇaṁ syā sā esā nāyoti itthiyaṁ sabbasamā hotīti. Ne te. Naṁ taṁ, ne te.",
  "anya-e0807n1:534_2": "Nena tene,",
  "anya-e0807n1:534_3": "nehi nebhi tehi tebhi.",
  "anya-e0807n1:535_0": "132. Ṭa sasmāsmiṁssāyassaṁssāsaṁmhāmhisvi+massa ca",
  "anya-e0807n1:536_0": "‘‘Ṭa sa+smā+smiṁ+naṁsmi+massa cā’’ti vuttepi tesaṁ vibhattīnaṁ ādesesu ssāyādīsu paresu ‘‘tadādesā tadiva",
  "anya-e0807n1:536_1": "bhavantī’’ti ñāyā ṭādese siddhepi yādiādesantare pare nivattanatthaṁ ssādīnaṁ gahaṇaṁ.",
  "anya-e0807n1:537_0": "Sādīsvi+massa tasaddatakārassa ca ṭo vā hoti.",
  "anya-e0807n1:537_1": "Pubbassaralopo.",
  "anya-e0807n1:537_2": "Eva+muparipi.",
  "anya-e0807n1:537_3": "Assa nassa tassa,",
  "anya-e0807n1:537_4": "nesaṁ nesānaṁ tesaṁ tesānaṁ.",
  "anya-e0807n1:537_5": "Amhā asmā namhā nasmā tamhā tasmā.",
  "anya-e0807n1:537_6": "Amhi asmiṁ namhi nasmiṁ tamhi tasmiṁ,",
  "anya-e0807n1:537_7": "nesu tesu.",
  "anya-e0807n1:538_0": "Itthiyaṁ sā, nā nāyo tā tāyo. Naṁ taṁ, nā nāyo tā tāyo. Nāmhi –",
  "anya-e0807n1:539_0": "46. Ssā vā te+ti+mā+mūhi",
  "anya-e0807n1:540_0": "Ghapasaññehi ta+eta+ima+amūhi ekatte nādīnaṁ ssā vā hoti.",
  "anya-e0807n1:540_1": "Antassarānaṁ ghapavohārena taṁsahacaritāpi saddā ‘‘kunte pavesayā’’ti ñāyā gayhantīti ‘‘ghapasaññehi ta+eta+ima+amūhī’’ti vuttaṁ.",
  "anya-e0807n1:540_2": "Vāṭādese assā nassā nāya.",
  "anya-e0807n1:541_0": "53. Tāya vā",
  "anya-e0807n1:542_0": "Ssaṁssāssā yesu tassa vā i hoti.",
  "anya-e0807n1:542_1": "Tissā tassā tāya,",
  "anya-e0807n1:542_2": "nāhi nābhi tāhi tābhi.",
  "anya-e0807n1:542_3": "Sassa vā ssāmhi assā nassā tissā tassā.",
  "anya-e0807n1:543_0": "54. Te+ti+māto sassa ssāya",
  "anya-e0807n1:544_0": "Tā+etā+imāto sassa ssāyo hoti vā.",
  "anya-e0807n1:544_1": "Assāya nassāya tissāya tassāya,",
  "anya-e0807n1:544_2": "‘‘ghapate’’ccādinā yādese nāya tāya.",
  "anya-e0807n1:544_3": "Naṁvacanassa sa+mādese takārassa ca vā ṭādese āsaṁ nāsaṁ nāsānaṁ tāsaṁ tāsānaṁ.",
  "anya-e0807n1:544_4": "Sattamiyaṁ assaṁ assā nassaṁ nassā nāyaṁ nāya tissaṁ tissā tassaṁ tassā tāyaṁ tāya,",
  "anya-e0807n1:544_5": "nāsu tāsu.",
  "anya-e0807n1:545_0": "Napuṁsake naṁ taṁ, nāni tāni. Naṁ taṁ, ne nāni te tāni. Sesaṁ pumeva.",
  "anya-e0807n1:546_0": "‘‘Yaṁtaṁsaddā niccasambandhā’’ti ñāyā yaṁsaddena aniyamitatthaṁ taṁsaddo niyameti.",
  "anya-e0807n1:547_0": "Pasiddhe anubhūtatthe, pakkantavisaye tathā;",
  "anya-e0807n1:548_0": "Yaṁsadda+manapekkheva, taṁsaddo yujjate sadāti –",
  "anya-e0807n1:549_0": "Vuttattā ettheva taṁsaddo yaṁsaddaṁ nāpekkhati. Yathākkamaṁ tatri+da+mudāharaṇaṁ –",
  "anya-e0807n1:550_0": "(.) ‘‘Namo tassā’’ti ca,",
  "anya-e0807n1:550_1": "(.) ‘‘aggimpa+kkhinā…pe…",
  "anya-e0807n1:550_2": "ñātakārī hi so jino’’ti ca,",
  "anya-e0807n1:550_3": "(..) Purimagāthāya vuttamunisadda+mapekkhitvā ‘‘savāsane kilese so’’ti ca.",
  "anya-e0807n1:551_0": "Eso, ete. Esā, etā etāyo, etaṁ, etāni iccādi ṭa+nādesābhāvova viseso.",
  "anya-e0807n1:552_0": "Ima si,",
  "anya-e0807n1:553_0": "127. Simha+napuṁsakassā+yaṁ",
  "anya-e0807n1:554_0": "Imasaddassa anapuṁsakassa ayaṁ hoti simhi. Ayaṁ, ime. Imaṁ, ime.",
  "anya-e0807n1:555_0": "126. Nāmha+ni+mi",
  "anya-e0807n1:556_0": "Imasaddassa anitthiyaṁ nāmhi ana+imiiccādesā honti. ‘‘Ate+nā’’ti ene anena iminā. Himhi –",
  "anya-e0807n1:557_0": "125. Imassā+nitthiyaṁ ṭe",
  "anya-e0807n1:558_0": "Imassā+nitthiyaṁ ṭe hoti vā su+naṁ+hisu.",
  "anya-e0807n1:558_1": "‘‘Nāmaggahaṇe liṅgavisiṭṭhassāpi gahaṇaṁ’’ti ñāyā ‘anitthiyaṁ’ti itthiliṅganisedhā imassāti nāmaggahaṇavisaye liṅgavisesitassa imasaddassāpi gahaṇaṁ.",
  "anya-e0807n1:558_2": "Tassa phalaṁ ‘‘tatassa no sabbāsu’’ tyādo liṅgattaye kāriyasiddhi.",
  "anya-e0807n1:558_3": "Ehi ebhi imehi imebhi.",
  "anya-e0807n1:558_4": "‘‘Ṭa sasmāsmi’’miccādinā sabbassi+massa vā ṭādese assa imassa,",
  "anya-e0807n1:558_5": "vā ṭe esaṁ esānaṁ imesaṁ imesānaṁ.",
  "anya-e0807n1:558_6": "Amhā asmā imamhā imasmā.",
  "anya-e0807n1:558_7": "Amhi asmiṁ imamhi imasmiṁ,",
  "anya-e0807n1:558_8": "esu imesu.",
  "anya-e0807n1:559_0": "Itthiyaṁ ayaṁ,",
  "anya-e0807n1:559_1": "imā imāyo. Imaṁ,",
  "anya-e0807n1:559_2": "imā imāyo.",
  "anya-e0807n1:559_3": "Nā ‘‘ssā vā te+ti+mā+mūhī’’ti ssā vā,",
  "anya-e0807n1:559_4": "vā ṭādese ‘‘ssa’’ miccādinā iādese ca kate assā imissā imāya,",
  "anya-e0807n1:559_5": "imāhi imābhi.",
  "anya-e0807n1:559_6": "Assā imissā assāya imissāya imāya.",
  "anya-e0807n1:559_7": "Naṁvacanassa sa+mādese imassa ca vā ṭādese assa ‘‘sunaṁhi sū’’ti dīghe ca kate āsaṁ,",
  "anya-e0807n1:559_8": "aññatra imāsaṁ imāsānaṁ.",
  "anya-e0807n1:559_9": "Sattamiyaṁ assaṁ imissaṁ assā imissā imāyaṁ imāya, imāsu.",
  "anya-e0807n1:560_0": "Napuṁsake –",
  "anya-e0807n1:561_0": "201. Imassi+daṁ vā",
  "anya-e0807n1:562_0": "Aṁsisu saha tehi imassi+daṁ hoti vā napuṁsake.",
  "anya-e0807n1:562_1": "Idaṁ imaṁ,",
  "anya-e0807n1:562_2": "ime imāni.",
  "anya-e0807n1:562_3": "Idaṁ imaṁ,",
  "anya-e0807n1:562_4": "ime imāni.",
  "anya-e0807n1:562_5": "Anena iminā iccādi pulliṅgasamaṁ.",
  "anya-e0807n1:563_0": "197. Ime+tāna+menā+nvādese dutiyāyaṁ",
  "anya-e0807n1:564_0": "Imaetasaddānaṁ kathitānukathanavisaye dutiyāya+menādeso hoti.",
  "anya-e0807n1:564_1": "Imaṁ bhikkhuṁ vinaya+majjhāpaya,",
  "anya-e0807n1:564_2": "atho enaṁ dhamma+majjhāpaya.",
  "anya-e0807n1:564_3": "Ime bhikkhū vinaya+majjhāpaya,",
  "anya-e0807n1:564_4": "atho ene dhamma+majjhāpaya.",
  "anya-e0807n1:564_5": "Eva+metassa ca yojanīyaṁ.",
  "anya-e0807n1:565_0": "Amu si,",
  "anya-e0807n1:566_0": "129. Massā+mussa",
  "anya-e0807n1:567_0": "Anapuṁsakassā+mussa makārassa so hoti simhi. Asu, yo –",
  "anya-e0807n1:568_0": "86. Lopo+musmā",
  "anya-e0807n1:569_0": "Niyamasutta+midaṁ,",
  "anya-e0807n1:569_1": "amusaddato yonaṁ lopo hoti niccaṁ pulliṅge.",
  "anya-e0807n1:569_2": "Dīghe amū.",
  "anya-e0807n1:569_3": "Jhalato yonaṁ ‘‘lopo’’ti lope siddhepi vo+pavādo+ya+mārambho.",
  "anya-e0807n1:570_0": "Ārambho vacanampatti, lakkhaṇaṁ yogalakkhaṇaṁ;",
  "anya-e0807n1:571_0": "Vākyaṁ satthañca iccādi, suttāna+mabhidhāyakā.",
  "anya-e0807n1:572_0": "Amuṁ, amū. Amunā, amūhi amūbhi.",
  "anya-e0807n1:573_0": "87. Na no sassa",
  "anya-e0807n1:574_0": "Amusmā sassa no na hoti. Amussa,",
  "anya-e0807n1:574_1": "amūsaṁ amūsānaṁ.",
  "anya-e0807n1:574_2": "‘‘Nāsmāssā’’ti lato smāssa nā,",
  "anya-e0807n1:574_3": "amunā amumhā amusmā.",
  "anya-e0807n1:574_4": "Amumhi amusmiṁ, amūsu.",
  "anya-e0807n1:575_0": "Itthiyaṁ asu,",
  "anya-e0807n1:575_1": "amū amuyo. Amuṁ,",
  "anya-e0807n1:575_2": "amū amuyo. Nā,",
  "anya-e0807n1:575_3": "‘‘ssā vā te+ti+mā+mūhī’’ti nādyekavacanānaṁ ssā vā,",
  "anya-e0807n1:575_4": "amussā amuyā,",
  "anya-e0807n1:575_5": "amūhi amūbhi.",
  "anya-e0807n1:575_6": "Amussā amuyā,",
  "anya-e0807n1:575_7": "amūsaṁ amūsānaṁ.",
  "anya-e0807n1:575_8": "Sattamiyaṁ amussaṁ amussā amuyaṁ amuyā, amūsu.",
  "anya-e0807n1:576_0": "Napuṁsake –",
  "anya-e0807n1:577_0": "202. Amussā+duṁ",
  "anya-e0807n1:578_0": "Aṁsisu saha tehi amussa aduṁ hoti vā napuṁsake. Aduṁ, silopo, amuṁ.",
  "anya-e0807n1:578_1": "‘‘Jhalā vā’’ti vāniādese amūni amū.",
  "anya-e0807n1:578_2": "Aduṁ amuṁ,",
  "anya-e0807n1:578_3": "amūni amū.",
  "anya-e0807n1:578_4": "Amunā iccādi pulliṅgasamaṁ.",
  "anya-e0807n1:579_0": "‘‘Sakatte’’ti kapaccaye –",
  "anya-e0807n1:580_0": "130. Ke vā",
  "anya-e0807n1:581_0": "Amu eva amukoti sakatthe kapaccaye taddhitavuttittā ‘‘ekatthatāyaṁ’’ti silope ca kate ‘‘nimittābhāve",
  "anya-e0807n1:581_1": "nemittikassābhāvo’’ti ñāyā nimittabhūtassa sissā+bhāve nemittikassa ‘‘massā+mussā’’ti kattabbassa sakārassa",
  "anya-e0807n1:581_2": "nivuttīti ‘ke vā’ti vikappena massa sakārattha+ mida+māraddhaṁ .",
  "anya-e0807n1:581_3": "Amussa massa ke sa hoti vā.",
  "anya-e0807n1:581_4": "Asuko amukā,",
  "anya-e0807n1:581_5": "asukā amukā.",
  "anya-e0807n1:581_6": "Asukaṁ amukaṁ iccādi.",
  "anya-e0807n1:582_0": "Kiṁ si.",
  "anya-e0807n1:583_0": "198. Kissa ko sabbāsu",
  "anya-e0807n1:584_0": "Sabbāsu vibhattīsu kissa ko hoti. Sisso, ko, ke. Kaṁ, ke. Kena, kehi kebhi.",
  "anya-e0807n1:585_0": "199. Ki sasmiṁsu vā nitthiyaṁ",
  "anya-e0807n1:586_0": "Anitthiyaṁ kissa ki vā hoti sasmiṁsu.",
  "anya-e0807n1:586_1": "Kissa kassa,",
  "anya-e0807n1:586_2": "kesaṁ kesānaṁ.",
  "anya-e0807n1:586_3": "Kamhā kasmā.",
  "anya-e0807n1:586_4": "Kimhi kismiṁ kamhi kasmiṁ, kesu.",
  "anya-e0807n1:587_0": "Itthiyaṁ vibhattīsu paresu kādese kate akārantattā majjhe āpaccayakaraṇa+maviruddhanti ā, kā, kāyo. Kaṁ,",
  "anya-e0807n1:587_1": "kā kāyo iccādi sabbāva.",
  "anya-e0807n1:588_0": "Napuṁsake –",
  "anya-e0807n1:589_0": "200. Ki+maṁsisu saha napuṁsake",
  "anya-e0807n1:590_0": "Aṁsisu saha tehi kiṁ saddassa kiṁhoti napuṁsake.",
  "anya-e0807n1:590_1": "Kādesassa sāmaññattā ‘‘visesavihitā vidhayo sāmaññavidhayo nisedhentī’’ti ñāyā kiṁādesena kādesanivutti. Kiṁ, kāni. Kiṁ, ke kāni.",
  "anya-e0807n1:590_2": "Kene+ccādi pubbeva.",
  "anya-e0807n1:591_0": "Ekasaddo saṁkhyā+tulya+ñña+sahāyavacano.",
  "anya-e0807n1:591_1": "Yadā saṁkhyāvacano,",
  "anya-e0807n1:591_2": "tadā ekavacananto,",
  "anya-e0807n1:591_3": "atra ekasaddo saṁkhyeyyavāpī.",
  "anya-e0807n1:591_4": "Aññatra tulyādīsu bahuvacanantopi. Eko, eke. Ekā,",
  "anya-e0807n1:591_5": "ekā ekāyo. Ekaṁ,",
  "anya-e0807n1:591_6": "ekāni+ccādi sabbasamaṁ tiliṅge.",
  "anya-e0807n1:592_0": "Tulye eko vilāso dvinnaṁ kumārānaṁ,",
  "anya-e0807n1:592_1": "eke vaṇṇasaddā dvinnaṁ kumārānaṁ.",
  "anya-e0807n1:592_2": "Aññatthe eko ācariyo eva+māha,",
  "anya-e0807n1:592_3": "eke ācariyā eva+māhaṁsu.",
  "anya-e0807n1:592_4": "Asahāyate ekova araññaṁ pavisitvā.",
  "anya-e0807n1:593_0": "Eko, eke. Ekā,",
  "anya-e0807n1:593_1": "ekā ekāyo.",
  "anya-e0807n1:593_2": "Ekaṁ ekāni+ccādi sabbasamaṁ tiliṅge.",
  "anya-e0807n1:593_3": "Ssā+ssaṁsu pana ‘‘ssa’’mādinā i,",
  "anya-e0807n1:593_4": "ekissā ekāya,",
  "anya-e0807n1:593_5": "ekissaṁ ekāyaṁ ekāya.",
  "anya-e0807n1:594_0": "Idha attaparagāravavasena ekassāpi ‘‘amhākaṁ rañño’’tipi ‘‘eke ācariyā’’tipi bahuvacanassa lokena icchitattā bahulavidhānā bahuvacaneneva sijjhati.",
  "anya-e0807n1:595_0": "Tumha+amhasaddā aliṅgā, tathā ubha+kati+dvisaddā, pañcādayo aṭṭhārasantā ca. Tumha si, amha si.",
  "anya-e0807n1:596_0": "212. Tumhassa tuvaṁtva+mamhi ca",
  "anya-e0807n1:597_0": "Amhi simhi ca tumhassa savibhattissa tuvaṁ+tvaṁ honti. Tuvaṁ tvaṁ.",
  "anya-e0807n1:598_0": "211. Simha+haṁ",
  "anya-e0807n1:599_0": "Simhi amhassa savibhattissa ahaṁ hoti. Ahaṁ, yevasve+ṭa, tu mhe.",
  "anya-e0807n1:600_0": "2,209. Maya+masmā+mhassa",
  "anya-e0807n1:601_0": "Yosva+mhassa savibhattissa maya+masmā vā honti yathākkamaṁ. Mayaṁ amhe.",
  "anya-e0807n1:602_0": "227. Aṁmhi taṁ+maṁ+tavaṁ+mamaṁ",
  "anya-e0807n1:603_0": "Aṁmhi tumhaamhasaddānaṁ savibhattīnaṁ taṁ+maṁ+tavaṁ+mamaṁ honti yathākkamaṁ. Taṁ, maṁ, tavaṁ, mamaṁ.",
  "anya-e0807n1:604_0": "231. Dutiyā yomhi vā",
  "anya-e0807n1:605_0": "Tumhaamhasaddānaṁ savibhattīnaṁ paccekaṁ ṅaṁ+ṅākaṁ vā honti yomhi dutiye,",
  "anya-e0807n1:605_1": "tumhaṁ tumhākaṁ tumhe,",
  "anya-e0807n1:605_2": "amhaṁ amhākaṁ amhe.",
  "anya-e0807n1:606_0": "228. Nāsmāsu tayā+mayā",
  "anya-e0807n1:607_0": "Nāsmāsu tumhaamhasaddānaṁ savibhattīnaṁ tayā+mayā honti yathākkamaṁ.",
  "anya-e0807n1:607_1": "‘‘Nāsmāsū’’ti bahuvacanesupi vibhattikkama+manapekkhitvā saddakkamena paccekaṁ dve dve honti.",
  "anya-e0807n1:608_0": "213. Tayātayīnaṁ tva vā tassa",
  "anya-e0807n1:609_0": "Tumhassa tayātayīnaṁ takārassa tva hoti vā. Tvayā tayā, mayā. Tumhehi tumhebhi, amhehi amhebhi.",
  "anya-e0807n1:610_0": "229. Tava+mama+tuyhaṁ+mayhaṁ se",
  "anya-e0807n1:611_0": "Se tumhaamhasaddānaṁ savibhattīnaṁ ete ādesā honti yathākkamaṁ. Tava tuyhaṁ, mama mayhaṁ.",
  "anya-e0807n1:612_0": "211. Naṁsesva+smākaṁ+mamaṁ.",
  "anya-e0807n1:613_0": "Naṁsesva+mhassa savibhattissa asmākaṁ+mamaṁ honti yathākkamaṁ. Mamaṁ.",
  "anya-e0807n1:614_0": "230. Ṅaṁ+ṅākaṁ naṁmhi",
  "anya-e0807n1:615_0": "Naṁmhi tumhaamhasaddānaṁ savitattīnaṁ ṅaṁ+ṅākaṁ honti paccekaṁ.",
  "anya-e0807n1:615_1": "Tumhaṁ tumhākaṁ amhaṁ amhākaṁ asmākaṁ.",
  "anya-e0807n1:615_2": "Kaccāyane ekavacanassa aṁvidhānatthaṁ sutta+māraddhaṁ,",
  "anya-e0807n1:615_3": "ettha pana attagāravavasena aṁmhi tumhaṁ amhaṁbhi sijjhanti bahulādhikārā.",
  "anya-e0807n1:616_0": "214. Smāmhi tvamhā",
  "anya-e0807n1:617_0": "Smāmhi tumhassa savitattissa tvamhā hoti vā. Tvamhā tvayā tayā, mayā.",
  "anya-e0807n1:618_0": "226. Smimhi tumhamhānaṁ tayi+mayi",
  "anya-e0807n1:619_0": "Smimhi tumhaamhasaddānaṁsavibhattīnaṁ tayi+mayi hoti yathākkamaṁ. Tvayi tayi, mayi. Tumhesu.",
  "anya-e0807n1:620_0": "203. Sumhā+mhassā+smā",
  "anya-e0807n1:621_0": "Amhassa asmā hoti vā sumhi.",
  "anya-e0807n1:621_1": "Asmāsu amhesu.",
  "anya-e0807n1:621_2": "Sabbādayo vutta+mapekkhantā vakkhamānaṁ vāti ida+mesaṁ lakkhaṇaṁ.",
  "anya-e0807n1:622_0": "232. Apādādo padate+kavākyeti",
  "anya-e0807n1:623_0": "Adhikāro.",
  "anya-e0807n1:623_1": "Ettha pādo nāma gāthāya catutthaṁso,",
  "anya-e0807n1:623_2": "tasmā ‘‘tumhehi puññaṁ pasutaṁ anappakaṁ’’ti ettha vo na hoti.",
  "anya-e0807n1:623_3": "Ettha padanti vutta saddo sabhāvato –",
  "anya-e0807n1:624_0": "Ākāsavāyuppabhavo sarīrā,",
  "anya-e0807n1:625_0": "Samuccaraṁ vatta+mupeti nādo;",
  "anya-e0807n1:626_0": "Ṭhānantare suppaṭihaññamāno,",
  "anya-e0807n1:627_0": "Vaṇṇatta+māgacchati so tu saddoti –",
  "anya-e0807n1:628_0": "Vuttattā ekeko vaṇṇo saddo nāma, tabbaṇṇasamūho padaṁ, tappadasamūho vākyañca. Tathā hi –",
  "anya-e0807n1:629_0": "Vitatyantaṁ padaṁ tassa, ca yo vākyanti manvayaṁ;",
  "anya-e0807n1:630_0": "Upacārā vaṇṇasadda-vāccaṁ taṁ na pariccaje.",
  "anya-e0807n1:631_0": "Taṁ padañca –",
  "anya-e0807n1:632_0": "Padaṁ catubbidhaṁ vuttaṁ, nāmā+khyāto+pasaggajaṁ;",
  "anya-e0807n1:633_0": "Nipātajañca taññū hi, asso khalvā+bhidhāvatīti.",
  "anya-e0807n1:634_0": "Taṁ vākyañca –",
  "anya-e0807n1:635_0": "Ekākhyāto padaccayo, siyā vākyaṁ sakārakoti –",
  "anya-e0807n1:636_0": "Vuttaṁ. Tasmā ‘‘vibhatyantaṁ padaṁ, padasamūho vākya’’nti ca vuccati.",
  "anya-e0807n1:637_0": "233. Yonaṁhisva+pañcamyā vo+no",
  "anya-e0807n1:638_0": "Apañcamiyāyonaṁhisva+pādādo vattamānānaṁ padasmā paresa+mekavākye ṭhitānaṁ tumhaamhasaddānaṁ savibhattīnaṁ vo+no honti vā yathākkamaṁ.",
  "anya-e0807n1:638_1": "Gāmaṁ vo gaccheyyātha,",
  "anya-e0807n1:638_2": "gāmaṁ tumhe gaccheyyātha.",
  "anya-e0807n1:638_3": "Gāmaṁ no gaccheyyāma,",
  "anya-e0807n1:638_4": "gāmaṁ amhe gaccheyyāma.",
  "anya-e0807n1:638_5": "Pahāya vo gamissāmi,",
  "anya-e0807n1:638_6": "mā no vikantiṁsu.",
  "anya-e0807n1:638_7": "Dīyate vo,",
  "anya-e0807n1:638_8": "dīyate tumhaṁ.",
  "anya-e0807n1:638_9": "Dīyate no,",
  "anya-e0807n1:638_10": "dīyate amhaṁ.",
  "anya-e0807n1:638_11": "Tuṭṭho+smi vo pakatiyā,",
  "anya-e0807n1:638_12": "tuṭṭho+smi tumhaṁ.",
  "anya-e0807n1:638_13": "Satthā no bhagavā,",
  "anya-e0807n1:638_14": "eso amhākaṁ satthā. Kataṁ vo,",
  "anya-e0807n1:638_15": "kataṁ tumhehi. Kataṁ no,",
  "anya-e0807n1:638_16": "kataṁ amhehi.",
  "anya-e0807n1:639_0": "234. Te+me nāse",
  "anya-e0807n1:640_0": "Nāmhi se ca apādādo vattamānānaṁ dasmā paresa+mekavākye ṭhitānaṁ tumhaamhasaddānaṁ savibhattīnaṁ te+me vā honti yathākkamaṁ. Kataṁ te,",
  "anya-e0807n1:640_1": "kataṁ tayā. Kataṁ me,",
  "anya-e0807n1:640_2": "kataṁ mayā.",
  "anya-e0807n1:640_3": "Dīyate te,",
  "anya-e0807n1:640_4": "dīyate tava.",
  "anya-e0807n1:640_5": "Dīyate me,",
  "anya-e0807n1:640_6": "dīyate mama.",
  "anya-e0807n1:640_7": "Dhanaṁ te,",
  "anya-e0807n1:640_8": "dhanaṁ tava.",
  "anya-e0807n1:640_9": "Dhanaṁ me,",
  "anya-e0807n1:640_10": "dhanaṁ mama.",
  "anya-e0807n1:641_0": "237. Na ca+vā+hā+he+vayoge",
  "anya-e0807n1:642_0": "Cādīhi yoge tumhaamhasaddānaṁ vo+no,",
  "anya-e0807n1:642_1": "te+me na honti.",
  "anya-e0807n1:642_2": "Gacchāma tumhe ca mayañca,",
  "anya-e0807n1:642_3": "passati tumhe ca amhe ca,",
  "anya-e0807n1:642_4": "kataṁ tumhehi ca amhehi ca,",
  "anya-e0807n1:642_5": "dīyate tumhañca amhañca,",
  "anya-e0807n1:642_6": "dhanaṁ tumhañca amhañca,",
  "anya-e0807n1:642_7": "kataṁ tayā ca mayā ca,",
  "anya-e0807n1:642_8": "dīyate tava ca mama ca,",
  "anya-e0807n1:642_9": "dhanaṁ tava ca mama ca.",
  "anya-e0807n1:642_10": "Evaṁ vādiyogepi.",
  "anya-e0807n1:643_0": "235. Anvādese",
  "anya-e0807n1:644_0": "Kathitānukathitavisaye tumhaamhasaddānaṁ ādesā niccaṁ honti punabbidhānā.",
  "anya-e0807n1:644_1": "Gāmo tumhaṁ pariggaho,",
  "anya-e0807n1:644_2": "atho janapado vo pariggaho.",
  "anya-e0807n1:644_3": "Anvādese atho athoti vāradvayābhāvā niccanti vuttaṁ.",
  "anya-e0807n1:644_4": "Athosaddo kathitasseva puna kathanato anvādesajotako.",
  "anya-e0807n1:645_0": "236. Sapubbā paṭhamantā vā",
  "anya-e0807n1:646_0": "Vijjamānapubbasmā paṭhamantā paresaṁ tumhāmhānaṁ ādesā vā honti anvādese.",
  "anya-e0807n1:646_1": "Gāme paṭo tumhākaṁ atho nagare kambalo vo atho nagare kambalo tumhākaṁ,",
  "anya-e0807n1:646_2": "athoti anukathanavāradvayattā vikappo sapubbāti kiṁ,",
  "anya-e0807n1:646_3": "paṭo tumhākaṁ,",
  "anya-e0807n1:646_4": "atho kambalo vo.",
  "anya-e0807n1:646_5": "Paṭhamantāti kiṁ,",
  "anya-e0807n1:646_6": "paṭo nagare tumhākaṁ,",
  "anya-e0807n1:646_7": "atho kambalo gāme vo.",
  "anya-e0807n1:647_0": "238. Dassanatthe+nālocane",
  "anya-e0807n1:648_0": "Dassanatthe ālovacanavajjite payujjamāne tumhaamhāna+mādesā na honti.",
  "anya-e0807n1:648_1": "Gāmo tumhe uddissa āgato,",
  "anya-e0807n1:648_2": "gāmo amhe uddissa āgato.",
  "anya-e0807n1:648_3": "Anālocaneti kiṁ,",
  "anya-e0807n1:648_4": "gāmo vo āloceti,",
  "anya-e0807n1:648_5": "gāmo no āloceti.",
  "anya-e0807n1:649_0": "239. Āmantaṇaṁ pubba+masantaṁva",
  "anya-e0807n1:650_0": "Āmantaṇaṁ pubba+vijjamānaṁ viya hoti tumhāmhāna+mādesavisaye.",
  "anya-e0807n1:650_1": "Devadatta tava pariggaho.",
  "anya-e0807n1:650_2": "Āmantaṇanti kiṁ,",
  "anya-e0807n1:650_3": "kambalo te pariggaho.",
  "anya-e0807n1:651_0": "240. Na sāmaññavacana+mekatthe",
  "anya-e0807n1:652_0": "Samānādhikaraṇe parato sāmaññavacana+māmantaṇaṁ ekatthe asantaṁ viya na hoti māṇavaka jaṭilaka te pariggaho.",
  "anya-e0807n1:652_1": "Parāmanthaṇe asatipi pubba+mupādāya ādeso.",
  "anya-e0807n1:653_0": "241. Bahūsu vā",
  "anya-e0807n1:654_0": "Bahūsu vattamāna+māmantaṇaṁ sāmaññavacana+mekatthe asantaṁ viya vā na hoti.",
  "anya-e0807n1:654_1": "‘‘Siddhe satyārambho nīyamāya vā vikappāyavā’’ti vuttattā vikappattha+midaṁ.",
  "anya-e0807n1:654_2": "Brāhmaṇā guṇavanto tumhākaṁ pariggaho,",
  "anya-e0807n1:654_3": "brāhmaṇā guṇavanto vo pariggaho.",
  "anya-e0807n1:655_0": "Ubha+katisaddā bahuvacanantā.",
  "anya-e0807n1:655_1": "‘‘Ubha+gohi ṭo’’ti yonaṁ ṭo, ubho.",
  "anya-e0807n1:655_2": "Kathaṁ ‘‘ubhayo vasemase’’ti,",
  "anya-e0807n1:655_3": "ṭomhi yakārāgamo. Ubho.",
  "anya-e0807n1:656_0": "59. Suhisu+bhasso",
  "anya-e0807n1:657_0": "Ubhassa suhisvo hoti. Ubhohi ubhobhi.",
  "anya-e0807n1:658_0": "50. Ubhi+nnaṁ",
  "anya-e0807n1:659_0": "Ubhā naṁvacanassa innaṁ hoti. Ubhinnaṁ, ubhosu.",
  "anya-e0807n1:660_0": "168. Ṭi katimhā",
  "anya-e0807n1:661_0": "Katimhā yonaṁ ṭi hoti. Kati, kati.",
  "anya-e0807n1:661_1": "Jhato yolopapasaṅge dīghanivattanatthaṁ ṭiādeso.",
  "anya-e0807n1:661_2": "Katīhi katībhi.",
  "anya-e0807n1:661_3": "‘‘Bahukatinnaṁ’’ti nuka, katinnaṁ, katīsu.",
  "anya-e0807n1:662_0": "1,54. Vicchā+bhikkhaññesu dve",
  "anya-e0807n1:663_0": "Vicchāya+mābhikkhaññe ca dve rūpāni honti.",
  "anya-e0807n1:663_1": "Kriyā+guṇa+dabbehi byāpetu+micchā vicchā.",
  "anya-e0807n1:663_2": "Rukkhaṁ rukkhaṁ siñcanti,",
  "anya-e0807n1:663_3": "gāmo gāmo ramaṇīyo,",
  "anya-e0807n1:663_4": "gāme gāme pānīyaṁ.",
  "anya-e0807n1:663_5": "Ābhikkhaññaṁ=ponopuññaṁ,",
  "anya-e0807n1:663_6": "pacati pacati,",
  "anya-e0807n1:663_7": "papacati papacati.",
  "anya-e0807n1:664_0": "1,55. Syādilopo pubbasse+kassa",
  "anya-e0807n1:665_0": "Vicchāya+mekassa dvitte pubbassa syādilopo hoti.",
  "anya-e0807n1:665_1": "Ekassa ekassāti dvitte ekekassa.",
  "anya-e0807n1:665_2": "Kathaṁ ‘‘matthakamatthakenā’’ti,",
  "anya-e0807n1:665_3": "‘‘syādilopo pubbassā’’ti yogavibhāgā,",
  "anya-e0807n1:665_4": "yogavibhāgā ca iṭṭhapasiddhīti.",
  "anya-e0807n1:666_0": "1,56. Sabbādīnaṁ vītihāre",
  "anya-e0807n1:667_0": "Sabbādīnaṁ vītihāre dve bhavanti.",
  "anya-e0807n1:667_1": "Pubbassa syādilopo ca,",
  "anya-e0807n1:667_2": "aññassa aññassa bhojakā aññamaññassa bhojakā,",
  "anya-e0807n1:667_3": "evaṁ itarītarassa.",
  "anya-e0807n1:668_0": "1,57. Yāvabodhaṁ sambhame",
  "anya-e0807n1:669_0": "Turitenā+pāyahetupadassanaṁ sambhamo,",
  "anya-e0807n1:669_1": "tasmiṁ sati vattu yāvantehi saddehi so+ttho viññāyate,",
  "anya-e0807n1:669_2": "tāvanto payujjante.",
  "anya-e0807n1:669_3": "Sappo sappo sappo,",
  "anya-e0807n1:669_4": "bujjhassu bujjhassu bujjhassu,",
  "anya-e0807n1:669_5": "bhinno bhikkhusaṅgho,",
  "anya-e0807n1:669_6": "bhinno bhikkhusaṅgho.",
  "anya-e0807n1:670_0": "Bhaye kodhe pasaṁsāyaṁ, turite kotūhala+cchare;",
  "anya-e0807n1:671_0": "Hāse soke pasāde ca, kare āmeḍitaṁ budho.",
  "anya-e0807n1:672_0": "Saṅkhyākaṇḍa",
  "anya-e0807n1:673_0": "Atha saṅkhyāsaddā vuccante.",
  "anya-e0807n1:673_1": "Ekādayo aṭṭhārasantā saṅkhyeyyavacanā.",
  "anya-e0807n1:673_2": "Vīsatiādayo ‘‘bhikkhūnaṁ vīsatī’’tiādīsu saṅkhyāvacanā,",
  "anya-e0807n1:673_3": "‘‘vīsati bhikkhavo’’tiādīsu saṅkhyeyyavacanā.",
  "anya-e0807n1:673_4": "Ekasaddo sabbādīsu vuttova.",
  "anya-e0807n1:673_5": "Dvādayo aṭṭhārasantā bahuvacananthāva.",
  "anya-e0807n1:674_0": "219. Yomhi dvinnaṁ duve+dve",
  "anya-e0807n1:675_0": "Yomhi dvissa savibhattissa duve+dve honti paccekaṁ. Duve dve, duve dve, dvīhi dvībhi.",
  "anya-e0807n1:676_0": "220. Duvinnaṁ naṁmhi vā",
  "anya-e0807n1:677_0": "Naṁmhi dvissa savibhattissa duvinnaṁ hoti vā. Duvinnaṁ, aññatra –",
  "anya-e0807n1:678_0": "47. Naṁmhi nuka dvādīnaṁ sattarasannaṁ",
  "anya-e0807n1:679_0": "Dvādīnaṁ sattarasannaṁ saṅkhyānaṁ nuka hoti naṁmhi vibhattimhi.",
  "anya-e0807n1:679_1": "Ukāro uccāraṇattho,",
  "anya-e0807n1:679_2": "kakāro antāvayavattho.",
  "anya-e0807n1:679_3": "Ettha nāgamo vibhattissa ādyāvayavo ce,",
  "anya-e0807n1:679_4": "‘‘āgamā tagguṇībhūtā taggahaṇena gayhante’’ti ñāyā nāgamopi taṁgahaṇena gayhatīti ‘‘sunaṁhisū’’ti dīghappasaṅge",
  "anya-e0807n1:679_5": "pakatiyā antāvayavabhūte sarantatā natthīti na dīgho. Dvinnaṁ, dvīsu.",
  "anya-e0807n1:680_0": "207. Pume tayo+cattāro",
  "anya-e0807n1:681_0": "Yomhi savibhattīnaṁ ti+catunnaṁ tayo+cattāro honti yathākkamaṁ pulliṅge. Tayo, tayo, tīhi tībhi.",
  "anya-e0807n1:682_0": "49. Ṇṇaṁ+ṇṇannaṁ tito jhā",
  "anya-e0807n1:683_0": "Jhasaññito tito naṁvacanassa ṇṇaṁ+ṇṇannaṁ honti. Tiṇṇaṁ tiṇṇannaṁ, tīsu.",
  "anya-e0807n1:684_0": "Itthiyaṁ –",
  "anya-e0807n1:685_0": "205. Tisso catasso yomhi savibhattīnaṁ",
  "anya-e0807n1:686_0": "Vibhattisahitānaṁ ticatunnaṁ yomhi tisso+catasso honti itthiyaṁ yathākkamaṁ. Tisso, tisso,",
  "anya-e0807n1:686_1": "tīhi tībhi.",
  "anya-e0807n1:687_0": "204. Naṁmhi ticatunna+mitthiyaṁ tissa+catassā",
  "anya-e0807n1:688_0": "Naṁmhi ticatunnaṁ tissa+catassā honti+tthiyaṁ yathākkamaṁ.",
  "anya-e0807n1:688_1": "Naṁmhīti catutthīchaṭṭhīnaṁ sāmaññavacanaṁ,",
  "anya-e0807n1:688_2": "no ce naṁsūti vadati,",
  "anya-e0807n1:688_3": "yathākkamaṁti saddadvayāpekkhaṁ.",
  "anya-e0807n1:688_4": "Eva+mīdisa+maññampi.",
  "anya-e0807n1:688_5": "Tissannaṁ tīsu.",
  "anya-e0807n1:689_0": "206. Tīṇi+cattāri napuṁsake",
  "anya-e0807n1:690_0": "Yomhi savibhattīnaṁ ticatunnaṁ yathākkamaṁ tīṇi+cattāri honti napuṁsake. Tīṇi, tīṇi,",
  "anya-e0807n1:690_1": "tīhi iccādi pulliṅgeva.",
  "anya-e0807n1:691_0": "Catu yo,",
  "anya-e0807n1:692_0": "208. Caturo vā catussa",
  "anya-e0807n1:693_0": "Catussa savibhattissa yomhi caturo hoti vā pulliṅge.",
  "anya-e0807n1:693_1": "Caturo cattāro.",
  "anya-e0807n1:693_2": "Kathaṁ ‘‘caturo nimitte nāddasāsi’’nti,",
  "anya-e0807n1:693_3": "liṅgavipallāsena siddhaṁ,",
  "anya-e0807n1:693_4": "cattāri nimittānīti attho.",
  "anya-e0807n1:693_5": "Vipallāso tividho liṅgavipallāso vacanavipallāso vibhattivipallāsoti.",
  "anya-e0807n1:693_6": "Catūhi catūbhi. Catunnaṁ, catūsu.",
  "anya-e0807n1:694_0": "Itthiyaṁ catasso. Catasso. Catūhi catūbhi. Catassannaṁ. Catassannaṁ. Catūsu.",
  "anya-e0807n1:695_0": "Napuṁsake cattāri. Cattāri. Catūhi catūbhi. Iccādi pumeva.",
  "anya-e0807n1:696_0": "169. Ṭa pañcādīhi cuddasahi",
  "anya-e0807n1:697_0": "‘‘Sutte liṅgavacanamatta’’nti ñāyā ṭa-iti vuttaṁ.",
  "anya-e0807n1:697_1": "Pañcādīhi cuddasahi saṅkhyāhi yonaṁ ṭa hoti. Pañca. Pañca.",
  "anya-e0807n1:697_2": "Yonaṁ ṭā+ṭenivatthanatthaṁ ṭa-vidhānaṁ.",
  "anya-e0807n1:698_0": "90. Pañcādīnaṁ cuddasanna+ma",
  "anya-e0807n1:699_0": "Pañcādīnaṁ cuddasannaṁ sunaṁhisva hoti.",
  "anya-e0807n1:699_1": "Etta+dīghāpavādo+yaṁ.",
  "anya-e0807n1:699_2": "Apavādati bādhetīti apavādo.",
  "anya-e0807n1:699_3": "Tasmā ‘‘pakapyāpavādavisayamussaggā abhinivisante’’ti ñāyā ‘‘suhisva+sse’’ ‘‘sunaṁhisu’’ti ca ussaggā",
  "anya-e0807n1:699_4": "‘‘pañcādīnaṁ cuddasanna+ma’’ iti apavādavisayaṁ na pavisanti,",
  "anya-e0807n1:699_5": "sāmaññattā.",
  "anya-e0807n1:699_6": "Eva+muparipi ‘‘pañcamiyaṁ parassa’’ ‘‘ādissā’’ti.",
  "anya-e0807n1:699_7": "Pañcahi pañcabhi pañcannaṁ.",
  "anya-e0807n1:699_8": "Pañcannaṁ. Pañcasu.",
  "anya-e0807n1:699_9": "Evaṁ chādayo aṭṭhārasantā.",
  "anya-e0807n1:700_0": "‘‘Catthe’’ti eko ca dasa cāti cattasamāse ‘‘amādī’’ti ekena adhikā dasāti tatiyāsamāse vā kate ‘‘ekatthatāya’’nti vibhattilopo.",
  "anya-e0807n1:700_1": "Eva+mupari ca.",
  "anya-e0807n1:701_0": "3,102. Ekaṭṭhāna+mā",
  "anya-e0807n1:702_0": "Ekaaṭṭhānaṁ ā hoti dase pare.",
  "anya-e0807n1:703_0": "3,103. Ra saṁkhyāto vā",
  "anya-e0807n1:704_0": "Saṁkhyāto parassa dasassa ra hoti vibhāsā.",
  "anya-e0807n1:704_1": "Sa ca ‘‘pañcamiyaṁ parassā’’ti vattamāne ‘‘ādissā’’ti dakārasseva hoti.",
  "anya-e0807n1:704_2": "Ekārasa ekādasa.",
  "anya-e0807n1:704_3": "Ekārasahi ekādasahi.",
  "anya-e0807n1:704_4": "Ekārasannaṁ ekādasannaṁ.",
  "anya-e0807n1:704_5": "Ekārasasu ekādasasu.",
  "anya-e0807n1:704_6": "Eva+mekādasaiccādipi.",
  "anya-e0807n1:705_0": "3,94. Ā saṁkhyāyā satādo nāññatthe",
  "anya-e0807n1:706_0": "Saṁkhyāya+muttarapade dvissā hoti asatādo nāññatthe.",
  "anya-e0807n1:707_0": "Āviṭṭhaliṅgattā saṁkhyāyaṁ uttarapade saliṅgeneva visesanaṁ bhavati.",
  "anya-e0807n1:708_0": "Suddhaṁ missañca saṁkiṇṇaṁ, upasajjanameva ca;",
  "anya-e0807n1:709_0": "Āviṭṭha+matha vā+byattaṁ, chadhā liṅgaṁ vivaṁyate.",
  "anya-e0807n1:710_0": "Ettha yathākkamaṁ rukkho latā paṇṇaṁti suddhaṁ.",
  "anya-e0807n1:710_1": "Ghaṭo ghaṭī,",
  "anya-e0807n1:710_2": "vajiro vajiraṁ,",
  "anya-e0807n1:710_3": "vedanā vedanaṁti missaṁ.",
  "anya-e0807n1:710_4": "Taṭo taṭī taṭaṁti saṁkiṇṇaṁ.",
  "anya-e0807n1:710_5": "Sukko paṭo,",
  "anya-e0807n1:710_6": "sukkā paṭi,",
  "anya-e0807n1:710_7": "sukkaṁ vatthaṁti upasajjanaṁ.",
  "anya-e0807n1:710_8": "Rājā saraṇaṁ,",
  "anya-e0807n1:710_9": "guṇo pamāṇaṁti āviṭṭhaṁ.",
  "anya-e0807n1:710_10": "Tuvaṁ ahaṁ kati pañcāti abyattaṁ.",
  "anya-e0807n1:710_11": "Iti liṅgaṁ veditabbaṁ. Dvādasa.",
  "anya-e0807n1:711_0": "3,98. Bā cattālīsā do",
  "anya-e0807n1:712_0": "Dvissa bā vā hoti cattālīsā do nāññatthe. Rāde se bārasa.",
  "anya-e0807n1:713_0": "3,95. Tisse",
  "anya-e0807n1:714_0": "Saṁkhyāya+muttarapade tissa e hota+satādo nā+ññatthe.",
  "anya-e0807n1:715_0": "3,104. Chatīhi ḷo ca",
  "anya-e0807n1:716_0": "Chatīhi parassa dasassa ḷo hoti ro ca. Teḷasa terasa.",
  "anya-e0807n1:717_0": "3,100. Catussa cuco dase",
  "anya-e0807n1:718_0": "Catussa cu+co honti vā dase pare. Dvitte cuddasa coddasa catuddasa.",
  "anya-e0807n1:719_0": "3,99. Vīsatidasesu pañcassa paṇṇa+pannā",
  "anya-e0807n1:720_0": "Vīsati sesu paresu pañcassa paṇṇa+pannā honti yathākkamaṁ. Pannarasa pañcadasa.",
  "anya-e0807n1:721_0": "3,101. Chassa so",
  "anya-e0807n1:722_0": "Chassa so-icca+ya+mādeso hoti se pare.",
  "anya-e0807n1:722_1": "Soḷasa sorasa.",
  "anya-e0807n1:722_2": "Sattarasa sattadasa.",
  "anya-e0807n1:722_3": "‘‘Ekaṭṭhāna+mā’’ti ā,",
  "anya-e0807n1:722_4": "aṭṭhārasa aṭṭhādasa.",
  "anya-e0807n1:723_0": "Ūnā ca sā vīsati cāti ‘‘visesana+mekatthene’’ti visesanasamāse ‘‘itthiyaṁ bhāsitapumi+tthī pume+vekatthe’’ti",
  "anya-e0807n1:723_1": "pumatte ca kate ekena ūnā vīsatīti tatiyāsamāse ekūnavīsati.",
  "anya-e0807n1:724_0": "Vīsatiādayo ānavutiyā itthiliṅge+kavacanā.",
  "anya-e0807n1:724_1": "Bho ekūnavīsati.",
  "anya-e0807n1:724_2": "Ekūnavīsatiṁ.",
  "anya-e0807n1:724_3": "Ekūnavīsatyā ekūnavīsatiyā.",
  "anya-e0807n1:724_4": "Ekūnavīsatyaṁ ekūnavīsatiyaṁ ekūnavīsatyā ekūnavīsatiyā.",
  "anya-e0807n1:724_5": "Matisamaṁ.",
  "anya-e0807n1:725_0": "Evaṁ vīsati,",
  "anya-e0807n1:725_1": "ekavīsati,",
  "anya-e0807n1:725_2": "dvāvīsati bāvīsati,",
  "anya-e0807n1:725_3": "tevīsati catuvīsatippabhutayo.",
  "anya-e0807n1:725_4": "Paṇṇaādese paṇṇavīsati pañcavīsati.",
  "anya-e0807n1:725_5": "Evaṁ chabbīsati,",
  "anya-e0807n1:725_6": "sattavīsati,",
  "anya-e0807n1:725_7": "aṭṭhavīsati.",
  "anya-e0807n1:726_0": "Ekena ūnā tiṁsati tiṁsā vāti ekūnatiṁsati ekūnatiṁsā vā.",
  "anya-e0807n1:726_1": "Karaṇe ekūnatiṁsāya.",
  "anya-e0807n1:726_2": "Ekūnatiṁsāya,",
  "anya-e0807n1:726_3": "ekūnatiṁsāya,",
  "anya-e0807n1:726_4": "ekūnatiṁsāya,",
  "anya-e0807n1:726_5": "ekūnatiṁsāyaṁ.",
  "anya-e0807n1:726_6": "Evaṁ tiṁsatiṇiṁsāvabhutayo .",
  "anya-e0807n1:726_7": "Tiṁsāsaddassa pana silope ‘‘dīghasso’’ti yogavibhāgā rasso, tiṁsa.",
  "anya-e0807n1:726_8": "Niggahītāgamo, tiṁsaṁ.",
  "anya-e0807n1:726_9": "Bhotiṁse+ccādi pumeva.",
  "anya-e0807n1:727_0": "Cattālīsādīsupi yathāsambhavaṁ evameva.",
  "anya-e0807n1:727_1": "Dvitte ekattiṁsati ekattiṁsā.",
  "anya-e0807n1:727_2": "Rassadvitte dvattiṁsati dvattiṁsa.",
  "anya-e0807n1:727_3": "Evaṁ tettiṁsati tettiṁsādayo yāva ekūnacattālīsati ekūnacattālīsā.",
  "anya-e0807n1:727_4": "Cattālīsāya simhi cattārīsā cattālīsā cattālīsaṁ,",
  "anya-e0807n1:727_5": "bho cattālīse+ccādi hoti.",
  "anya-e0807n1:727_6": "Evaṁ ekacattārīsā.",
  "anya-e0807n1:728_0": "3,97. Dvīssā ca",
  "anya-e0807n1:729_0": "Asatādo nāññatthe cattālīsādo dvissa e vā hoti ā ca.",
  "anya-e0807n1:729_1": "Dvecattālīsā dvecattālīsa dvecattālīsaṁ,",
  "anya-e0807n1:729_2": "evaṁ dvācattālīsa-iccādi.",
  "anya-e0807n1:729_3": "Dvecattārīsā dvecattārīsa dvecattārīsaṁ,",
  "anya-e0807n1:729_4": "evaṁ dvācattārīsā dvācattārīsa iccādi.",
  "anya-e0807n1:729_5": "Cattālīsati ekacattālīsati dvecattālīsati dvācattālīsati iccādi ekūnavīsatisamaṁ.",
  "anya-e0807n1:730_0": "3,98. Cattālīsādo vā",
  "anya-e0807n1:731_0": "Asatādo nāññatthe cattālīsādo tisse hoti vā.",
  "anya-e0807n1:731_1": "Tecattālīsā tecattālīsa tecattālīsaṁ.",
  "anya-e0807n1:731_2": "Bho tecattālīse iccādi hoti.",
  "anya-e0807n1:731_3": "Evaṁ ticattālīsā tecattārīsā ticattārīsā iccādi,",
  "anya-e0807n1:731_4": "tecattālīsati ticattālīsati iccādi pubbeva.",
  "anya-e0807n1:732_0": "Evaṁ catucattālīsā pañcacattālīsā catucattālīsati pañcacattālīsati iccādi yāva ekūnapaññāsā.",
  "anya-e0807n1:733_0": "Paññāsā paññāsa paññāsaṁ iccādi hoti.",
  "anya-e0807n1:733_1": "Evaṁ dvepaññāsā dvāpaññāsā dvipaññāsā dvepaṇṇāsā dvāpaṇṇāsā dvipaṇṇāsā.",
  "anya-e0807n1:733_2": "Tepaññāsā tipaññāsā tipaññāsaṁ tepaṇṇāsā tipaṇṇāsā.",
  "anya-e0807n1:733_3": "Catupaṇṇāsā pañcapaṇṇāsā iccādi yāva ekūnasaṭṭhi.",
  "anya-e0807n1:734_0": "Evaṁ saṭṭhi,",
  "anya-e0807n1:734_1": "ekasaṭṭhi,",
  "anya-e0807n1:734_2": "dvesaṭṭhi dvāsaṭṭhi dvisaṭṭhi,",
  "anya-e0807n1:734_3": "tesaṭṭhi tisaṭṭhi,",
  "anya-e0807n1:734_4": "catusaṭṭhi pañcasaṭṭhi iccādi yāva ekūnasattati.",
  "anya-e0807n1:735_0": "Sattati,",
  "anya-e0807n1:735_1": "ekasattati,",
  "anya-e0807n1:735_2": "dvesattati dvāsattati dvisattati,",
  "anya-e0807n1:735_3": "tesattati tisattati.",
  "anya-e0807n1:735_4": "Dvesattari dvāsattari dvisattari,",
  "anya-e0807n1:735_5": "catusattati,",
  "anya-e0807n1:735_6": "pañcasattati,",
  "anya-e0807n1:735_7": "catusattari,",
  "anya-e0807n1:735_8": "pañcasattarīti yāva ekūnāsīti.",
  "anya-e0807n1:736_0": "Asīti, ekāsīti, dvāsīti,",
  "anya-e0807n1:736_1": "yāgame dviyāsīti,",
  "anya-e0807n1:736_2": "teasīti tiyāsīti,",
  "anya-e0807n1:736_3": "caturāsīti,",
  "anya-e0807n1:736_4": "pañcāsīti iccādi yāva ekūnanavuti.",
  "anya-e0807n1:737_0": "Navuti,",
  "anya-e0807n1:737_1": "ekanavuti,",
  "anya-e0807n1:737_2": "dvenavuti dvānavuti dvinavuti,",
  "anya-e0807n1:737_3": "tenavuti tinavuti,",
  "anya-e0807n1:737_4": "catunavuti,",
  "anya-e0807n1:737_5": "pañcanavuti iccādi yāva ekūnasataṁ,",
  "anya-e0807n1:737_6": "etaṁ napuṁsakaliṅga+mekavacanantaṁ.",
  "anya-e0807n1:738_0": "Sataṁ,",
  "anya-e0807n1:738_1": "bho sata satā, sataṁ, sataṁ. Satena,",
  "anya-e0807n1:738_2": "karaṇe satena. Satassa,",
  "anya-e0807n1:738_3": "satā satamhā satasmā, satassa,",
  "anya-e0807n1:738_4": "sate satamhi satasmiṁ.",
  "anya-e0807n1:738_5": "Evaṁ ekasatato pabhuti yāva sahassaṁ.",
  "anya-e0807n1:739_0": "Koṭi pakoṭi koṭippakoṭi akkhobhiṇiyo itthiliṅge+kavacanantā.",
  "anya-e0807n1:739_1": "Vaggabhede tu sabbāsampi saṁkhyānaṁ bahuvacanopi hoteva ‘‘dvevīsatiyo jinadantā’’ ‘‘tisso vīsatiyo dinaghaṭikā’’ iccādi.",
  "anya-e0807n1:740_0": "Dasadasakaṁ sataṁ nāma,",
  "anya-e0807n1:740_1": "dasasataṁ sahassaṁ nāma,",
  "anya-e0807n1:740_2": "dasasahassaṁ nahutaṁ,",
  "anya-e0807n1:740_3": "dasanahutaṁ lakkhaṁ,",
  "anya-e0807n1:740_4": "satasahassantipi vuccati.",
  "anya-e0807n1:741_0": "Lakkhasataṁ koṭi,",
  "anya-e0807n1:741_1": "koṭilakkhasataṁ pakoṭi,",
  "anya-e0807n1:741_2": "pakoṭilakkhasataṁ koṭippakoṭi,",
  "anya-e0807n1:741_3": "evaṁ nahutaṁ,",
  "anya-e0807n1:741_4": "ninnahutaṁ,",
  "anya-e0807n1:741_5": "akkhobhiṇī, bindu, abbudaṁ,",
  "anya-e0807n1:741_6": "nirabbudaṁ, ahahaṁ, ababaṁ, aṭaṭaṁ,",
  "anya-e0807n1:741_7": "sogaṇḍikaṁ, uppalaṁ, kumudaṁ,",
  "anya-e0807n1:741_8": "puṇḍarīkaṁ, padumaṁ, kathānaṁ,",
  "anya-e0807n1:741_9": "mahākathānaṁ,",
  "anya-e0807n1:741_10": "asaṅkhyeyyanti yathākkamaṁ satalakkhaguṇaṁ veditabbaṁ.",
  "anya-e0807n1:742_0": "Iccevaṁ ṭhānato ṭhānaṁ, satalakkhaguṇaṁ mataṁ;",
  "anya-e0807n1:743_0": "Koṭippabhutīnaṁ vīsa-saṅkhyānañca yathākkamanti.",
  "anya-e0807n1:744_0": "Athā+saṁkhyā vuccate, abyayanti ca vuccate. Taṁ pādi cādi, upasagganipātāti ca duvidhaṁ.",
  "anya-e0807n1:745_0": "Pa parā apa saṁ anu ava o ni du vi adhi api ati su u abhi pati pari upa ā ime vīsati pādayo.",
  "anya-e0807n1:745_1": "Pādayo hi jotakā,",
  "anya-e0807n1:745_2": "na vācakā.",
  "anya-e0807n1:746_0": "Tattha pa-saddo pakārā+dikamma,",
  "anya-e0807n1:746_1": "padhāna+ntobhāva, viyoga, tappara,",
  "anya-e0807n1:746_2": "bhusattha, sambhava, titti, anāvila,",
  "anya-e0807n1:746_3": "patthanādīsu.",
  "anya-e0807n1:746_4": "Yathā pakāre-paññā.",
  "anya-e0807n1:746_5": "Ādikamme-vippakataṁ,",
  "anya-e0807n1:746_6": "padhāne-paṇītaṁ,",
  "anya-e0807n1:746_7": "antobhāve-pakkhittaṁ,",
  "anya-e0807n1:746_8": "khittanti peraṇaṁ,",
  "anya-e0807n1:746_9": "pakkhittanti antokaraṇaṁ,",
  "anya-e0807n1:746_10": "dhātvatthassa bādhitattā.",
  "anya-e0807n1:746_11": "Vutthañhi –",
  "anya-e0807n1:747_0": "Dhātvatthaṁ bādhate koci, koci taṁ anuvattate;",
  "anya-e0807n1:748_0": "Tameva+ñño viseseti, upasaggagatī tidhāti.",
  "anya-e0807n1:749_0": "Ettha ca ‘‘anuruddhakā me saṅgāmayuddhe’’ti ca ime upasaggā dhātvatthaṁ visesenti nāma.",
  "anya-e0807n1:749_1": "Viyoge-pavāsī,",
  "anya-e0807n1:749_2": "tappare-pācariyo,",
  "anya-e0807n1:749_3": "bhusatthe-pavuddhakāyo,",
  "anya-e0807n1:749_4": "sambhave-himavantā gaṅgā pabhavati ,",
  "anya-e0807n1:749_5": "tittiyaṁ-pahūta+mannaṁ,",
  "anya-e0807n1:749_6": "anāvile-pasanna+mudakaṁ,",
  "anya-e0807n1:749_7": "patthane-paṇihitaṁ.",
  "anya-e0807n1:750_0": "Parāiti parihāni, parājaya, gati,",
  "anya-e0807n1:750_1": "vikkamā+masanādīsu.",
  "anya-e0807n1:750_2": "Yathā parihāniyaṁ-parābhavo.",
  "anya-e0807n1:750_3": "Parājaye-parājito,",
  "anya-e0807n1:750_4": "gatiyaṁ-parāyanaṁ,",
  "anya-e0807n1:750_5": "vikkame-parakkamati,",
  "anya-e0807n1:750_6": "āmasane-aṅgassa parāmasanaṁ.",
  "anya-e0807n1:751_0": "Apaiti apagata, garaha, vajjana, pūjā,",
  "anya-e0807n1:751_1": "padussanādīsu.",
  "anya-e0807n1:751_2": "Yathā apagate-apamāno apeto,",
  "anya-e0807n1:751_3": "garahe-apagabbho,",
  "anya-e0807n1:751_4": "vajjane-apasālāya āyanti vāṇijā,",
  "anya-e0807n1:751_5": "pūjāyaṁ-vuddhāpacāyī,",
  "anya-e0807n1:751_6": "padussane-aparajjhanti.",
  "anya-e0807n1:752_0": "Saṁiti samodhāna,",
  "anya-e0807n1:752_1": "sammāsama,",
  "anya-e0807n1:752_2": "samantabhāva, saṁgata, saṁkhepa,",
  "anya-e0807n1:752_3": "bhusattha,",
  "anya-e0807n1:752_4": "saha+ppattha,",
  "anya-e0807n1:752_5": "pabhavā+bhimukhabhāva, vidhāna,",
  "anya-e0807n1:752_6": "punappuna, karaṇa,",
  "anya-e0807n1:752_7": "samiddhādīsu.",
  "anya-e0807n1:752_8": "Yathā samodhāne-sandhi,",
  "anya-e0807n1:752_9": "sammāsame-samādhi,",
  "anya-e0807n1:752_10": "sampayutto,",
  "anya-e0807n1:752_11": "samantabhāve-saṁkiṇṇaṁ,",
  "anya-e0807n1:752_12": "samullapanā,",
  "anya-e0807n1:752_13": "saṁgate-saṅgamo,",
  "anya-e0807n1:752_14": "saṁkhepe-samāso,",
  "anya-e0807n1:752_15": "bhusatthe-sārattho,",
  "anya-e0807n1:752_16": "sahatthe-saṁvāso,",
  "anya-e0807n1:752_17": "appatthe-samaggho,",
  "anya-e0807n1:752_18": "pabhave-sambhavo,",
  "anya-e0807n1:752_19": "abhimukhabhāve-sammukhaṁ.",
  "anya-e0807n1:752_20": "Saṁgate-saṁgaṇhāti,",
  "anya-e0807n1:752_21": "vidhāne-saṁvutaṁ,",
  "anya-e0807n1:752_22": "punappunakaraṇe-sandhāvati,",
  "anya-e0807n1:752_23": "samiddhiyaṁ-sampanno.",
  "anya-e0807n1:753_0": "Anuiti anugatā+nupacchinna,",
  "anya-e0807n1:753_1": "pacchāttha,",
  "anya-e0807n1:753_2": "bhusattha, sādissa, hīna,",
  "anya-e0807n1:753_3": "tatiyattha,",
  "anya-e0807n1:753_4": "lakkhaṇi+tthambhūtakkhāna, bhāga,",
  "anya-e0807n1:753_5": "vicchādīsu.",
  "anya-e0807n1:753_6": "Anugate-anveti,",
  "anya-e0807n1:753_7": "anupacchinne-anusayo,",
  "anya-e0807n1:753_8": "pacchātthe-anurathaṁ,",
  "anya-e0807n1:753_9": "bhusatthe-anuratto,",
  "anya-e0807n1:753_10": "sādisse-anurūpaṁ,",
  "anya-e0807n1:753_11": "hīne-anusāriputtaṁ paññavanto,",
  "anya-e0807n1:753_12": "tatiyatthe-nadi+manvavasitā senā,",
  "anya-e0807n1:753_13": "lakkhaṇerukkha+manuvijjotate vijju,",
  "anya-e0807n1:753_14": "itthambhūtakhyāne-sādhu devadatto mātara+manu ,",
  "anya-e0807n1:753_15": "bhāge-ya+dettha maṁ anu siyā,",
  "anya-e0807n1:753_16": "taṁ dīyatu,",
  "anya-e0807n1:753_17": "vicchāyaṁ-rukkhaṁ rukkhaṁ anu vijjotate cando.",
  "anya-e0807n1:754_0": "Avaiti adhobhāga, viyoga,",
  "anya-e0807n1:754_1": "paribhava, jānana,",
  "anya-e0807n1:754_2": "suddhi nicchaya, desa,",
  "anya-e0807n1:754_3": "theyyādīsu.",
  "anya-e0807n1:754_4": "Adhobhāge-avakkhittacakkhu,",
  "anya-e0807n1:754_5": "viyoge-avakokilaṁ vanaṁ,",
  "anya-e0807n1:754_6": "paribhave-avajānanaṁ,",
  "anya-e0807n1:754_7": "avamaññati,",
  "anya-e0807n1:754_8": "jānane-avagacchati.",
  "anya-e0807n1:754_9": "suddhiyaṁ–vodānaṁ (rūpasiddhi),",
  "anya-e0807n1:754_10": "Nicchaye-avadhāraṇaṁ,",
  "anya-e0807n1:754_11": "dese-avakāso,",
  "anya-e0807n1:754_12": "theyye-avahāro.",
  "anya-e0807n1:755_0": "Oiti oroharaṇa, nīharaṇa,",
  "anya-e0807n1:755_1": "suddhiādīsu dissati.",
  "anya-e0807n1:755_2": "Orohaṇe-pāsādā orohati,",
  "anya-e0807n1:755_3": "nīharaṇe-omukkupāhano,",
  "anya-e0807n1:755_4": "suddhiyaṁ-odātaṁ.",
  "anya-e0807n1:756_0": "Niiti, nissesa, niggata,",
  "anya-e0807n1:756_1": "nīharaṇa,+ntopavesanā+bhāva,",
  "anya-e0807n1:756_2": "nisedhana,",
  "anya-e0807n1:756_3": "nikkhanta,",
  "anya-e0807n1:756_4": "pātubhāvā+vadhāraṇa,",
  "anya-e0807n1:756_5": "vibhajana,",
  "anya-e0807n1:756_6": "upamu+padhāraṇā+vasāna, cheka,",
  "anya-e0807n1:756_7": "nīharaṇā+varaṇādīsu.",
  "anya-e0807n1:756_8": "Nissese-nirutti,",
  "anya-e0807n1:756_9": "niggate-nikkileso, niyyāti,",
  "anya-e0807n1:756_10": "nīharaṇe-niddhāraṇaṁ,",
  "anya-e0807n1:756_11": "antopavesane-nikhāto,",
  "anya-e0807n1:756_12": "abhāve-nimmakkhikaṁ,",
  "anya-e0807n1:756_13": "nisedhe-nivāreti,",
  "anya-e0807n1:756_14": "nikkhante-nibbānaṁ,",
  "anya-e0807n1:756_15": "pātubhāve-nimmitaṁ,",
  "anya-e0807n1:756_16": "avadhāraṇe-nicchayo,",
  "anya-e0807n1:756_17": "vibhajane-niddeso.",
  "anya-e0807n1:756_18": "Upamāyaṁ-nidassanaṁ,",
  "anya-e0807n1:756_19": "upadhāraṇe-nisāmanaṁ,",
  "anya-e0807n1:756_20": "avasāne-niṭṭhitaṁ,",
  "anya-e0807n1:756_21": "cheke-nipuṇo,",
  "anya-e0807n1:756_22": "nīharaṇe-nīharati,",
  "anya-e0807n1:756_23": "issa dīgho.",
  "anya-e0807n1:756_24": "Āvaraṇe-nīvaraṇaṁ.",
  "anya-e0807n1:757_0": "Duiti asobhaṇā+bhāva,",
  "anya-e0807n1:757_1": "kucchitā+samiddhi, kiccha,",
  "anya-e0807n1:757_2": "virūpatādīsu.",
  "anya-e0807n1:757_3": "Asobhaṇe-duggandho,",
  "anya-e0807n1:757_4": "abhāve-dubbhikkhaṁ,",
  "anya-e0807n1:757_5": "kucchite –",
  "anya-e0807n1:757_6": "dukkaṭaṁ .",
  "anya-e0807n1:757_7": "Asamiddhiyaṁ-dussassaṁ,",
  "anya-e0807n1:757_8": "kicche-dukkaraṁ,",
  "anya-e0807n1:757_9": "virūpatāyaṁ-dubbaṇṇo dummukho.",
  "anya-e0807n1:758_0": "Viiti visesa, vividha, viruddha, vigata, viyoga,",
  "anya-e0807n1:758_1": "virūpatādīsu.",
  "anya-e0807n1:758_2": "Visese-vimutti, visiṭṭho,",
  "anya-e0807n1:758_3": "vividhe-vimati,",
  "anya-e0807n1:758_4": "viruddhe-vivādo,",
  "anya-e0807n1:758_5": "vigate-vimalaṁ,",
  "anya-e0807n1:758_6": "viyoge-vippayutto,",
  "anya-e0807n1:758_7": "virūpatāyaṁ-virūpo.",
  "anya-e0807n1:759_0": "Adhiiti adhiki+ssarū+paribhāvā+dhibhavana+jjhāyā+dhiṭṭhāna, nicchaya,",
  "anya-e0807n1:759_1": "pāpuṇanādīsu.",
  "anya-e0807n1:759_2": "Adhike-adhisīlaṁ,",
  "anya-e0807n1:759_3": "issare-adhipati,",
  "anya-e0807n1:759_4": "adhi brahmadatte pañcālā,",
  "anya-e0807n1:759_5": "uparibhāve-adhirohati,",
  "anya-e0807n1:759_6": "pathaviṁ adhisessati,",
  "anya-e0807n1:759_7": "adhibhavane-adhibhavati,",
  "anya-e0807n1:759_8": "ajjhāyane-byākaraṇa+madhīte,",
  "anya-e0807n1:759_9": "adhiṭṭhāne-bhūmikampādiṁ adhiṭṭhāti,",
  "anya-e0807n1:759_10": "nicchaye-adhimokkho,",
  "anya-e0807n1:759_11": "pāpuṇane-bhogakkhandhaṁ adhigacchati.",
  "anya-e0807n1:760_0": "Apiiti sambhāvanā+pekkhā,",
  "anya-e0807n1:760_1": "samuccaya, garaha,",
  "anya-e0807n1:760_2": "pañhādīsu.",
  "anya-e0807n1:760_3": "Sambhāvanāyaṁ-api dibbesu kāmesu,",
  "anya-e0807n1:760_4": "merumpi vinivijjhitvā gaccheyya,",
  "anya-e0807n1:760_5": "apekkhāyaṁ-ayampi dhammo aniyato,",
  "anya-e0807n1:760_6": "samuccaye-itipi arahaṁ,",
  "anya-e0807n1:760_7": "antampi antaguṇampi ādāya,",
  "anya-e0807n1:760_8": "garahe-api amhākaṁ paṇḍitaka,",
  "anya-e0807n1:760_9": "pañhe-api bhante bhikkhaṁ labhittha.",
  "anya-e0807n1:761_0": "Atiiti atikkamanā+tikkantā+tisaya,",
  "anya-e0807n1:761_1": "bhusatthādīsu.",
  "anya-e0807n1:761_2": "Atikkame-atirocati amhehi, atīto,",
  "anya-e0807n1:761_3": "atikkante-accantaṁ,",
  "anya-e0807n1:761_4": "atisaye-atikusalo,",
  "anya-e0807n1:761_5": "bhusatthe-atikodho,",
  "anya-e0807n1:761_6": "ativuddhi.",
  "anya-e0807n1:762_0": "Suiti sobhaṇa, suṭṭhu, sammā, samiddhi,",
  "anya-e0807n1:762_1": "sukhatthādīsu.",
  "anya-e0807n1:762_2": "Sobhaṇe-sugandho,",
  "anya-e0807n1:762_3": "suṭṭhu+sammādatthesu-suṭṭhu gato sugato,",
  "anya-e0807n1:762_4": "sammā gatotipi sugato,",
  "anya-e0807n1:762_5": "samiddhiyaṁ-subhikkhaṁ,",
  "anya-e0807n1:762_6": "sukhatthe-sukaro.",
  "anya-e0807n1:763_0": "Uiti uggatu+ddhakamma, padhāna, viyoga, sambhava,",
  "anya-e0807n1:763_1": "attalābha, satti,",
  "anya-e0807n1:763_2": "sarūpakathanādīsu.",
  "anya-e0807n1:763_3": "Uggate-uggacchati,",
  "anya-e0807n1:763_4": "uddhakamme-āsanā uṭṭhito, ukkhepo,",
  "anya-e0807n1:763_5": "padhāne-uttamo,",
  "anya-e0807n1:763_6": "lokuttaro,",
  "anya-e0807n1:763_7": "viyoge-ubbhāsito,",
  "anya-e0807n1:763_8": "sambhave-ubbhuto,",
  "anya-e0807n1:763_9": "attalābhe-uppannaṁ ñāṇaṁ,",
  "anya-e0807n1:763_10": "sattiyaṁ-ussahati gantuṁ,",
  "anya-e0807n1:763_11": "sarūpakathane-uddisati suttaṁ.",
  "anya-e0807n1:764_0": "Abhiiti abhimukhabhāva,",
  "anya-e0807n1:764_1": "visiṭṭhā+dhiku+ddhakamma, kula, sāruppa, vandana,",
  "anya-e0807n1:764_2": "lakkhaṇi+tthambhūtakkhāna,",
  "anya-e0807n1:764_3": "vicchādīsu.",
  "anya-e0807n1:764_4": "Abhimukhabhāve-abhimukho,",
  "anya-e0807n1:764_5": "abhikkamati,",
  "anya-e0807n1:764_6": "visiṭṭhe-abhidhammo,",
  "anya-e0807n1:764_7": "adhike-abhivasati,",
  "anya-e0807n1:764_8": "uddhakamme-abhiruhati.",
  "anya-e0807n1:764_9": "Kule-abhijāto,",
  "anya-e0807n1:764_10": "sāruppe-abhirūpo,",
  "anya-e0807n1:764_11": "vandane-abhivādeti,",
  "anya-e0807n1:764_12": "lakkhaṇādīsu purimasamaṁ.",
  "anya-e0807n1:765_0": "Patiiti paṭigata, paṭiloma,",
  "anya-e0807n1:765_1": "paṭinidhi, paṭidāna, nisedha,",
  "anya-e0807n1:765_2": "nivattana, sādissa,",
  "anya-e0807n1:765_3": "paṭikaraṇā+dāna,",
  "anya-e0807n1:765_4": "paṭibodha, paṭicca,",
  "anya-e0807n1:765_5": "lakkhaṇitthambhūtakkhāna, bhāga,",
  "anya-e0807n1:765_6": "vicchādīsu.",
  "anya-e0807n1:765_7": "Paṭigate-paccakkhaṁ,",
  "anya-e0807n1:765_8": "paṭilome-paṭisotaṁ,",
  "anya-e0807n1:765_9": "paṭinidhimhi-ācariyato pati sisso,",
  "anya-e0807n1:765_10": "paṭidāne-telatthikassa ghataṁ paṭidadāti,",
  "anya-e0807n1:765_11": "nisedhe-paṭisedheti,",
  "anya-e0807n1:765_12": "nivattane-paṭikkamati,",
  "anya-e0807n1:765_13": "sādisse-paṭirūpakaṁ,",
  "anya-e0807n1:765_14": "paṭikaraṇe-paṭikāro,",
  "anya-e0807n1:765_15": "ādāne-paṭiggaṇhāti,",
  "anya-e0807n1:765_16": "paṭibodhe-paṭivedho,",
  "anya-e0807n1:765_17": "paṭicce-paccayo,",
  "anya-e0807n1:765_18": "lakkhaṇādīsu purimasamaṁ.",
  "anya-e0807n1:766_0": "Pariiti samantatobhāva,",
  "anya-e0807n1:766_1": "pariccheda,",
  "anya-e0807n1:766_2": "vajjanā+liṅgana, nivasana, pūjā,",
  "anya-e0807n1:766_3": "bhojanā+vajānana,",
  "anya-e0807n1:766_4": "dosakkhāna,",
  "anya-e0807n1:766_5": "lakkhaṇādīsu.",
  "anya-e0807n1:766_6": "Samantha- tobhāve-parivuto ,",
  "anya-e0807n1:766_7": "paricchede-pariññeyyaṁ,",
  "anya-e0807n1:766_8": "vajjane-pariharati,",
  "anya-e0807n1:766_9": "āliṅgane-parissajati,",
  "anya-e0807n1:766_10": "nivasane-yo vatthaṁ paridahessati,",
  "anya-e0807n1:766_11": "pūjāyaṁ-paricariyā,",
  "anya-e0807n1:766_12": "bhojane-bhikkhuṁ parivisati,",
  "anya-e0807n1:766_13": "avajānane-paribhavati.",
  "anya-e0807n1:766_14": "Dosakkhāne-paribhāsati,",
  "anya-e0807n1:766_15": "lakkhaṇādīsu-rukkhaṁ pari vijjotate vijju iccādi.",
  "anya-e0807n1:767_0": "Upaiti upagamana,",
  "anya-e0807n1:767_1": "samīpū+papatti,",
  "anya-e0807n1:767_2": "sādissā+dhiku+paribhāvā+nasana,",
  "anya-e0807n1:767_3": "dosakkhāna, saññā,",
  "anya-e0807n1:767_4": "pubbakamma, pūjā,",
  "anya-e0807n1:767_5": "gayhākāra,",
  "anya-e0807n1:767_6": "bhusatthādīsu.",
  "anya-e0807n1:767_7": "Upagamane-nisinnaṁ vā upanisīdeyya,",
  "anya-e0807n1:767_8": "samīpe-upanagaraṁ,",
  "anya-e0807n1:767_9": "upapattiyaṁ-saggaṁ lokaṁ upapajjati,",
  "anya-e0807n1:767_10": "atha vā upapatti=yutti,",
  "anya-e0807n1:767_11": "yathā upapattito ikkhatīti upekkhā,",
  "anya-e0807n1:767_12": "sādisse-upamānaṁ, upamā,",
  "anya-e0807n1:767_13": "adhike-upakhāriyaṁ doṇo,",
  "anya-e0807n1:767_14": "uparibhāve-upasampanno,",
  "anya-e0807n1:767_15": "anasane-upavāso,",
  "anya-e0807n1:767_16": "dosakkhāne-paraṁ upavadati,",
  "anya-e0807n1:767_17": "saññāyaṁ-upadhā, upasaggo,",
  "anya-e0807n1:767_18": "pubbakamme-upakkamo, upakāro,",
  "anya-e0807n1:767_19": "pūjāyaṁ-buddhupaṭṭhāko,",
  "anya-e0807n1:767_20": "mātupaṭṭhānaṁ,",
  "anya-e0807n1:767_21": "gayhākāre-soceyyapaccupaṭṭhānaṁ,",
  "anya-e0807n1:767_22": "bhusatthe-upādānaṁ, upāyāso,",
  "anya-e0807n1:767_23": "upanissayoti.",
  "anya-e0807n1:768_0": "Āiti abhimukhabhāvu+ddhakamma+mariyādā+bhividhi,",
  "anya-e0807n1:768_1": "patti+cchā,",
  "anya-e0807n1:768_2": "parissajana, ādikamma, gahaṇa, nivāsana, samīpa,",
  "anya-e0807n1:768_3": "āvhānādīsu.",
  "anya-e0807n1:768_4": "Abhimukhabhāve-āgacchanti,",
  "anya-e0807n1:768_5": "uddhakamme-ārohati,",
  "anya-e0807n1:768_6": "mariyādāyaṁ-āpabbatā khettaṁ,",
  "anya-e0807n1:768_7": "abhividhimhi-ākumāraṁ yaso kaccāyanassa,",
  "anya-e0807n1:768_8": "pattiyaṁ-āpattiṁ āpanno,",
  "anya-e0807n1:768_9": "icchāyaṁ-ākaṅkhā,",
  "anya-e0807n1:768_10": "parissajane-āliṅganaṁ,",
  "anya-e0807n1:768_11": "ādikamme-ārambho,",
  "anya-e0807n1:768_12": "gahaṇe-ādīyati, āliṅgati,",
  "anya-e0807n1:768_13": "(ālimpati, rū),",
  "anya-e0807n1:768_14": "nivāse-āvasatho, āvāso,",
  "anya-e0807n1:768_15": "samīpe-āsannaṁ,",
  "anya-e0807n1:768_16": "āvhāne-āmanteti.",
  "anya-e0807n1:769_0": "Pa parā+pa sa+manva+va, o ni du rabhi byā+dhisu;",
  "anya-e0807n1:770_0": "Ati ni ppati pari apayo, upa ā iti vīsati;",
  "anya-e0807n1:771_0": "Esa hi bho upasagga-vidhi+kkamato kathito.",
  "anya-e0807n1:772_0": "Ettha ca –",
  "anya-e0807n1:773_0": "Upasagga+nipātā ca, paccayā ca ime tayo;",
  "anya-e0807n1:774_0": "Neke+nekatthavācakā, iti neruttikā+bravuṁ.",
  "anya-e0807n1:775_0": "118. Asaṁkhyehi sabbāsaṁ",
  "anya-e0807n1:776_0": "Avijjamānasaṁkhyehi parāsaṁ sabbāsaṁ vibhattīnaṁ lopo hoti.",
  "anya-e0807n1:776_1": "Na santi ekavacanādisaṁkhyā etesanti asaṁkhyā,",
  "anya-e0807n1:776_2": "tesaṁ asaṁkhyānaṁ vibhattīnaṁ bhede asatipi syādividhānaṁ ‘‘mā no ajja vikantiṁsū’’tiādo vibhatyantattā",
  "anya-e0807n1:776_3": "padattasiddhīti vo+noādīnaṁ siddhiyā ca tesaṁ paṭhamādiatthe dassanato ca hoti.",
  "anya-e0807n1:776_4": "Pahāro parābhavo apahāro saṁhāro avahāro ohāro iccādi hoti.",
  "anya-e0807n1:777_0": "Upecca+tthaṁ sajantīti, upasaggā hi pādayo;",
  "anya-e0807n1:778_0": "Cādī padādimajjhante, nipātā nipatantīti.",
  "anya-e0807n1:779_0": "Opasaggikapadaṁ.",
  "anya-e0807n1:780_0": "Samuccaya+vikappana+paṭisedha+pūraṇādiatthaṁ asattavācikaṁ nepātikaṁ.",
  "anya-e0807n1:781_0": "Ca-iti samuccayā+nvācaya+itaretarayoga+samāhārā+vadhāraṇādīsu.",
  "anya-e0807n1:781_1": "Vā-iti vikappanu+pamāna+samuccaya+vavatthitavibhāsādīsu. Na, no, mā, a, alaṁ,",
  "anya-e0807n1:781_2": "halaṁ iccete paṭisedhe .",
  "anya-e0807n1:781_3": "‘‘Dve paṭisedhā pakatiatthaṁ gamayantī’’ti ñāyā ‘‘na tesaṁ pana rūpānaṁ paccayā na ca hontī’’ti ettha na ca na honti-hontevāti pakatiatthaṁ gamayati.",
  "anya-e0807n1:781_4": "Alaṁ pariyatti+bhūsanesu ca.",
  "anya-e0807n1:782_0": "Pūraṇatthaṁ duvidhaṁ attapūraṇaṁ padapūraṇañca,",
  "anya-e0807n1:782_1": "tattha atha, khalu, vata, atho, assu, yagghe, hi, carahi, naṁ, taṁ, ca, tu, vā, vo, pana, have, kīva, ha, tato, yathā, sudaṁ, kho, ve, haṁ, enaṁ, (evaṁ,",
  "anya-e0807n1:782_2": "rū) seyyathidaṁ iccevamādi padapūraṇe.",
  "anya-e0807n1:782_3": "Tattha atha-iti pañhā+nantariyā+dhikārādīsu ca.",
  "anya-e0807n1:782_4": "Khalu-iti paṭisedhā+vadhāraṇa,",
  "anya-e0807n1:782_5": "pasiddhīsu ca.",
  "anya-e0807n1:782_6": "Vata+iti ekaṁsa,",
  "anya-e0807n1:782_7": "khedā+nukampa,",
  "anya-e0807n1:782_8": "saṁkappesu ca.",
  "anya-e0807n1:782_9": "Atho-iti anvādese ca.",
  "anya-e0807n1:782_10": "Hi-iti hetu,",
  "anya-e0807n1:782_11": "avadhāraṇesu ca.",
  "anya-e0807n1:782_12": "Tu-iti visesa, hetu,",
  "anya-e0807n1:782_13": "nivattanādīsu ca.",
  "anya-e0807n1:782_14": "Pana-iti visesepi.",
  "anya-e0807n1:782_15": "Have+ve iccete ekaṁsatthepi.",
  "anya-e0807n1:782_16": "Haṁ-visāda,",
  "anya-e0807n1:782_17": "vimhesupi. (Visāda,",
  "anya-e0807n1:782_18": "sambhavesu, rū).",
  "anya-e0807n1:782_19": "Seyyathidaṁti taṁ katamaṁti atthepi.",
  "anya-e0807n1:783_0": "Atthapūraṇaṁ duvidhaṁ vibhattiyuttaṁ avibhattiyuttañca. Atthi, sakkā,",
  "anya-e0807n1:783_1": "labbhā iccete paṭhamāyaṁ.",
  "anya-e0807n1:783_2": "Āvuso ambho hambho are hare re je iccete āmantaṇe.",
  "anya-e0807n1:783_3": "Divā bhiyyo (namo,",
  "anya-e0807n1:783_4": "rū) iccete paṭhamādutiyāsu.",
  "anya-e0807n1:783_5": "Sayaṁ sāmaṁ saṁ sammā kinti iccete tatiyatthe.",
  "anya-e0807n1:783_6": "So+to+dhāpaccayantā ca suttaso padaso aniccato dukkhato ekadhā dvidhā iccādi.",
  "anya-e0807n1:783_7": "Tave+tuṁ paccayantā catutthiyāva,",
  "anya-e0807n1:783_8": "kātave dātave,",
  "anya-e0807n1:783_9": "kātuṁ kāretuṁ, (dātuṁ,",
  "anya-e0807n1:783_10": "rū) dāpetuṁ iccādi.",
  "anya-e0807n1:783_11": "So+topaccayantā pañcamiyatthe,",
  "anya-e0807n1:783_12": "dīghaso oraso rājato vā corato vā iccādi.",
  "anya-e0807n1:783_13": "To satta- myatthepi tra+tthādipaccayantā ca,",
  "anya-e0807n1:783_14": "ekato purato pacchato passato piṭṭhito pādato sīsato aggato mūlato,",
  "anya-e0807n1:783_15": "yatra yattha yahiṁ tatra tattha tahiṁ iccādi.",
  "anya-e0807n1:783_16": "Samantā sāmantā parito abhito samantato ekajjhaṁ ekamantaṁ heṭṭhā upari uddhaṁ adho tiriyaṁ sammukhā",
  "anya-e0807n1:783_17": "paramukhā āvi raho tiro uccaṁ nīcaṁ anto antarā antaraṁ ajjhattaṁ bahiddhā bāhirā bāhiraṁ bahi oraṁ pāraṁ",
  "anya-e0807n1:783_18": "ārā ārakā pacchā pure huraṁ pecca iccete sattamiyā.",
  "anya-e0807n1:783_19": "Sampati āyati ajja aparajjha suve sve uttarasuve (kisu,",
  "anya-e0807n1:783_20": "rū) hiyyo pare (parasuve,",
  "anya-e0807n1:783_21": "rū) sajju sāyaṁ pāto kālaṁ kallaṁ divā rattaṁ niccaṁ satataṁ abhiṇhaṁ abhikkhaṇaṁ muhuṁ muhuttaṁ bhūtapubbaṁ purā yadā tadā (kadā,",
  "anya-e0807n1:783_22": "rū) iccādayo kālasattamiyaṁ.",
  "anya-e0807n1:783_23": "Iti vibhattiyuttāni.",
  "anya-e0807n1:784_0": "Avibhattiyuttesu appeva appevanāma nu iccete saṁsayatthe.",
  "anya-e0807n1:784_1": "Addhā aññadatthu taggha jātu kāmaṁ sasakkaṁ iccete ekaṁsatthe.",
  "anya-e0807n1:784_2": "Evaṁ iti avadhāraṇe.",
  "anya-e0807n1:784_3": "Kacci nu nanu kathaṁ (kiṁsu,",
  "anya-e0807n1:784_4": "rū) kiṁ iccete pucchanatthe.",
  "anya-e0807n1:784_5": "Evaṁ iti itthaṁ iccete nidassanatthe.",
  "anya-e0807n1:784_6": "Iti hetu+vākyaparisamattīsu ca.",
  "anya-e0807n1:784_7": "Yāva tāva yāvatā tāvatā kittāvatā ettāvatā kīva iccete paricchedanatthe.",
  "anya-e0807n1:784_8": "Evaṁ sāhu lahu opāyikaṁ paṭirūpaṁ āma sādhu iccete sampaṭicchanatthe.",
  "anya-e0807n1:784_9": "Tathā yathā yatheva tatheva evaṁ evameva evampi yathāpi seyyathāpi seyyathāpināma viya iva yathariva",
  "anya-e0807n1:784_10": "tathariva yathānāma tathānāma yathāhi tathāhi yathāca tathāca iccete paṭibhāgatthe.",
  "anya-e0807n1:784_11": "Yathāiti yoggatā+vicchā+padatthānativatti+nidassanesu ca.",
  "anya-e0807n1:784_12": "Evaṁiti upadesa+pañhādīsu ca.",
  "anya-e0807n1:784_13": "Kiñcāpiiti anuggahatthe.",
  "anya-e0807n1:784_14": "Dhiiti garahe.",
  "anya-e0807n1:784_15": "Ahoiti garaha+pasaṁsana+patthanesu.",
  "anya-e0807n1:784_16": "Nāmaiti garaha+pasaṁsana+saññā+pañhesu.",
  "anya-e0807n1:784_17": "Sādhūti pasaṁsana+yācanesu.",
  "anya-e0807n1:784_18": "Iṅgha handa iccete codanatthe.",
  "anya-e0807n1:784_19": "Sādhu suṭṭhu evametaṁti anumodane.",
  "anya-e0807n1:784_20": "Kiraiti anussavana+asaddheyyesu.",
  "anya-e0807n1:784_21": "Nunaiti anumānā+nussaraṇa+parivitakkesu.",
  "anya-e0807n1:784_22": "Kasmāti kāraṇapucchane.",
  "anya-e0807n1:784_23": "Yasmā tasmā tathā hi tena iccete kāraṇacchedanatthe.",
  "anya-e0807n1:784_24": "Saha saddhiṁ amā (samaṁ,",
  "anya-e0807n1:784_25": "rū) iti samakriyāyaṁ.",
  "anya-e0807n1:784_26": "Vinā rite vippayoge.",
  "anya-e0807n1:784_27": "Nānā puthu bahupakāre.",
  "anya-e0807n1:784_28": "Puthu visuṁ asaṅghāte ca.",
  "anya-e0807n1:784_29": "Duṭṭhu ku kucchāyaṁ (jigucchāyaṁ, rū).",
  "anya-e0807n1:784_30": "Puna appaṭhame.",
  "anya-e0807n1:784_31": "Kathaṁ cikicchatthe.",
  "anya-e0807n1:784_32": "Dhā kkhattuṁ so kiñcaiti saṁkhyāvibhāge.",
  "anya-e0807n1:784_33": "Īsakaṁ appamānesu (appamatte, rū).",
  "anya-e0807n1:784_34": "Saṇikaṁ mandatthe.",
  "anya-e0807n1:784_35": "Khippaṁ araṁ lahuṁ āsu tuṇhaṁ aciraṁ sīghatthe.",
  "anya-e0807n1:784_36": "Ciraṁ cirassaṁ dīghakāle.",
  "anya-e0807n1:784_37": "Ce yadi saṁkā+vaṭṭhāne.",
  "anya-e0807n1:784_38": "Dhuraṁ thirā+vadhāraṇesu (dhuvaṁ thirā+vadhāraṇesu, rū).",
  "anya-e0807n1:784_39": "Hā visāde.",
  "anya-e0807n1:784_40": "Tuṇhī abhāsane.",
  "anya-e0807n1:784_41": "Sacchi paccakkhe.",
  "anya-e0807n1:784_42": "Musā micchāalikaṁ asacce.",
  "anya-e0807n1:784_43": "Suvatthi āsiṭṭhe iccādi.",
  "anya-e0807n1:785_0": "Tuna+ktvāna+ktvāpaccayantā ussukkanatthe bhavanti.",
  "anya-e0807n1:785_1": "Yathā passituna passiya passitvāna passitvā,",
  "anya-e0807n1:785_2": "disvā disvāna dassetvā dātuna datvāna datvā upādāya dāpetvā viññāya viceyya vineyya samecca nihacca upecca ārabbha āgamma iccādi.",
  "anya-e0807n1:786_0": "Vibhattiyā kato bhedo, saliṅgānaṁ bhave tathā;",
  "anya-e0807n1:787_0": "Tumhādīnaṁ tva+liṅgesu, neva+tthi pādi+cādinaṁ.",
  "anya-e0807n1:788_0": "Evaṁ nāmākhyātopasaggehi vinimuttaṁ etaṁ nipātapadaṁ veditabbaṁ.",
  "anya-e0807n1:789_0": "Nepātikapadaṁ.",
  "anya-e0807n1:790_0": "Pulliṅgaṁ itthiliṅgañca, napuṁsaka+mathā+paraṁ;",
  "anya-e0807n1:791_0": "Tiliṅgañca aliṅgañca, nāmikaṁ pañcadhā ṭhitaṁ.",
  "anya-e0807n1:792_0": "Iti payogasiddhiyaṁ nāmakaṇḍo dutiyo."
}