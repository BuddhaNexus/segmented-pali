{
  "mil7.2.4:0.1_0": "Milindapañha",
  "mil7.2.4:0.2_0": "Opammakathāpañha",
  "mil7.2.4:0.3_0": "Gadrabhavagga",
  "mil7.2.4:0.4_0": "4. Dīpiniyaṅgapañha",
  "mil7.2.4:1.1_0": "“Bhante nāgasena,",
  "mil7.2.4:1.1_1": "‘dīpiniyā ekaṁ aṅgaṁ gahetabban’ti yaṁ vadesi,",
  "mil7.2.4:1.1_2": "katamaṁ taṁ ekaṁ aṅgaṁ gahetabban”ti?",
  "mil7.2.4:1.2_0": "“Yathā, mahārāja,",
  "mil7.2.4:1.2_1": "dīpinī sakiṁyeva gabbhaṁ gaṇhāti, na punappunaṁ purisaṁ upeti?",
  "mil7.2.4:1.3_0": "Evameva kho, mahārāja,",
  "mil7.2.4:1.3_1": "yoginā yogāvacarena āyatiṁ paṭisandhiṁ uppattiṁ gabbhaseyyaṁ cutiṁ bhedaṁ khayaṁ vināsaṁ saṁsārabhayaṁ duggatiṁ visamaṁ sampīḷitaṁ disvā ‘punabbhave nappaṭisandahissāmī’ti yoniso manasikāro karaṇīyo.",
  "mil7.2.4:1.4_0": "Idaṁ, mahārāja, dīpiniyā ekaṁ aṅgaṁ gahetabbaṁ.",
  "mil7.2.4:1.5_0": "Bhāsitampetaṁ, mahārāja,",
  "mil7.2.4:1.5_1": "bhagavatā devātidevena suttanipāte dhaniyagopālakasutte—",
  "mil7.2.4:2.1_0": "‘Usabhoriva chetva bandhanāni,",
  "mil7.2.4:2.2_0": "Nāgo pūtilataṁva dālayitvā;",
  "mil7.2.4:2.3_0": "Nāhaṁ punupessaṁ gabbhaseyyaṁ,",
  "mil7.2.4:2.4_0": "Atha ce patthayasī pavassa devā’”ti.",
  "mil7.2.4:3.1_0": "Dīpiniyaṅgapañho catuttho."
}