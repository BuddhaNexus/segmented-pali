{
  "tika-s0403t36:0_0": "4. Devatāvaggo",
  "tika-s0403t36:1_0": "5. Paṭhamamittasuttavaṇṇanā",
  "tika-s0403t36:2_0": "36.",
  "tika-s0403t36:2_1": "Catutthassa pañcame attano guyhaṁ tassa āvikarotīti attano guyhaṁ nigguhituṁ yuttakathaṁ aññassa akathetvā tasseva ācikkhati.",
  "tika-s0403t36:2_2": "Tassa guyhaṁ aññesaṁ nācikkhatīti tena kathitaguyhaṁ yathā aññe na jānanti,",
  "tika-s0403t36:2_3": "evaṁ anāvikaronto chādeti.",
  "tika-s0403t36:3_0": "Paṭhamamittasuttavaṇṇanā niṭṭhitā.",
  "tika-s0403t36:4_0": "6-11. Dutiyamittasuttādivaṇṇanā",
  "tika-s0403t36:5_0": "37-42.",
  "tika-s0403t36:5_1": "Chaṭṭhe piyo ca hoti manāpo cāti kalyāṇamittalakkhaṇaṁ dassitaṁ.",
  "tika-s0403t36:5_2": "Kalyāṇamitto hi saddhāsampanno ca hoti sīlasampanno sutasampanno cāgasampanno vīriyasampanno satisampanno samādhisampanno paññāsampanno.",
  "tika-s0403t36:5_3": "Tattha saddhāsampattiyā saddahati tathāgatassa sambodhiṁ kammañca kammaphalañca,",
  "tika-s0403t36:5_4": "tena sambodhiyā hetubhūtaṁ sattesu hitasukhaṁ na pariccajati.",
  "tika-s0403t36:5_5": "Sīlasampattiyā sattānaṁ piyo hoti garu bhāvanīyo codako pāpagarahī vattā vacanakkhamo.",
  "tika-s0403t36:5_6": "Sutasampattiyā saccapaṭiccasamuppādādipaṭisaṁyuttānaṁ gambhīrānaṁ kathānaṁ kattā hoti.",
  "tika-s0403t36:5_7": "Cāgasampattiyā appiccho hoti santuṭṭho pavivitto asaṁsaṭṭho.",
  "tika-s0403t36:5_8": "Vīriyasampattiyā āraddhavīriyo hoti attahitaparahitapaṭipattiyaṁ.",
  "tika-s0403t36:5_9": "Satisampattiyā upaṭṭhitassatī hoti.",
  "tika-s0403t36:5_10": "Samādhisampattiyā avikkhitto hoti samāhitacito.",
  "tika-s0403t36:5_11": "Paññāsampattiyā aviparītaṁ pajānāti.",
  "tika-s0403t36:5_12": "So satiyā kusalākusalānaṁ dhammānaṁ gatiyo samannesamāno paññāya sattānaṁ hitāhitaṁ yathābhūtaṁ jānitvā",
  "tika-s0403t36:5_13": "samādhinā tattha ekaggacitto hutvā vīriyena satte ahite nisedhetvā hite niyojeti.",
  "tika-s0403t36:5_14": "Tena vuttaṁ “piyo…pe…",
  "tika-s0403t36:5_15": "niyojetī”ti.",
  "tika-s0403t36:5_16": "Sattamādīni uttānatthāni.",
  "tika-s0403t36:6_0": "Dutiyamittasuttādivaṇṇanā niṭṭhitā.",
  "tika-s0403t36:7_0": "Devatāvaggavaṇṇanā niṭṭhitā."
}