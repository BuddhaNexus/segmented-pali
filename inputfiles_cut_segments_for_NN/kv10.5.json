{
  "kv10.5:0.1_0": "Kathāvatthu",
  "kv10.5:0.2_0": "Mahāpaṇṇāsaka",
  "kv10.5:0.3_0": "Dasamavagga",
  "kv10.5:0.4_0": "Sābhogātikathā",
  "kv10.5:1.1_0": "Pañcaviññāṇā sābhogāti?",
  "kv10.5:1.2_0": "Āmantā.",
  "kv10.5:1.3_0": "Nanu pañcaviññāṇā uppannavatthukā uppannārammaṇāti?",
  "kv10.5:1.4_0": "Āmantā.",
  "kv10.5:1.5_0": "Hañci pañcaviññāṇā uppannavatthukā uppannārammaṇā, no ca vata re vattabbe—",
  "kv10.5:1.6_0": "“pañcaviññāṇā sābhogā”ti.",
  "kv10.5:1.7_0": "Nanu pañcaviññāṇā purejātavatthukā purejātārammaṇā ajjhattikavatthukā bāhirārammaṇā asambhinnavatthukā asambhinnārammaṇā nānāvatthukā nānārammaṇā na aññamaññassa gocaravisayaṁ paccanubhonti, na asamannāhārā uppajjanti, na amanasikārā uppajjanti, na abbokiṇṇā uppajjanti,",
  "kv10.5:1.7_1": "na apubbaṁ acarimaṁ uppajjanti,",
  "kv10.5:1.7_2": "nanu pañcaviññāṇā na aññamaññassa samanantarā uppajjantīti?",
  "kv10.5:1.8_0": "Āmantā.",
  "kv10.5:1.9_0": "Hañci pañcaviññāṇā na aññamaññassa samanantarā uppajjanti, no ca vata re vattabbe—",
  "kv10.5:1.10_0": "“pañcaviññāṇā sābhogā”ti.",
  "kv10.5:2.1_0": "Cakkhuviññāṇaṁ sābhoganti?",
  "kv10.5:2.2_0": "Āmantā.",
  "kv10.5:2.3_0": "Cakkhuviññāṇaṁ suññataṁ ārabbha uppajjatīti?",
  "kv10.5:2.4_0": "Na hevaṁ vattabbe …pe…",
  "kv10.5:2.5_0": "cakkhuviññāṇaṁ suññataṁ ārabbha uppajjatīti?",
  "kv10.5:2.6_0": "Āmantā.",
  "kv10.5:2.7_0": "Cakkhuñca paṭicca suññatañca uppajjati cakkhuviññāṇanti?",
  "kv10.5:2.8_0": "Na hevaṁ vattabbe …pe…",
  "kv10.5:2.9_0": "cakkhuñca paṭicca suññatañca uppajjati cakkhuviññāṇanti?",
  "kv10.5:2.10_0": "Āmantā.",
  "kv10.5:2.11_0": "“Cakkhuñca paṭicca suññatañca uppajjati cakkhuviññāṇan”ti—",
  "kv10.5:2.12_0": "attheva suttantoti?",
  "kv10.5:2.13_0": "Natthi …pe…",
  "kv10.5:2.14_0": "“cakkhuñca paṭicca rūpe ca uppajjati cakkhuviññāṇan”ti—",
  "kv10.5:2.15_0": "attheva suttantoti?",
  "kv10.5:2.16_0": "Āmantā.",
  "kv10.5:2.17_0": "Hañci “cakkhuñca paṭicca rūpe ca uppajjati cakkhuviññāṇan”ti—",
  "kv10.5:2.18_0": "attheva suttanto, no ca vata re vattabbe—",
  "kv10.5:2.19_0": "“cakkhuñca paṭicca suññatañca uppajjati cakkhuviññāṇan”ti.",
  "kv10.5:3.1_0": "Cakkhuviññāṇaṁ sābhoganti?",
  "kv10.5:3.2_0": "Āmantā.",
  "kv10.5:3.3_0": "Cakkhuviññāṇaṁ atītānāgataṁ ārabbha uppajjatīti?",
  "kv10.5:3.4_0": "Na hevaṁ vattabbe …pe…",
  "kv10.5:3.5_0": "cakkhuviññāṇaṁ sābhoganti?",
  "kv10.5:3.6_0": "Āmantā.",
  "kv10.5:3.7_0": "Cakkhuviññāṇaṁ phassaṁ ārabbha …pe…",
  "kv10.5:3.8_0": "phoṭṭhabbaṁ ārabbha uppajjatīti?",
  "kv10.5:3.9_0": "Na hevaṁ vattabbe …pe…",
  "kv10.5:3.10_0": "manoviññāṇaṁ sābhogaṁ,",
  "kv10.5:3.10_1": "manoviññāṇaṁ suññataṁ ārabbha uppajjatīti?",
  "kv10.5:3.11_0": "Āmantā.",
  "kv10.5:3.12_0": "Cakkhuviññāṇaṁ sābhogaṁ,",
  "kv10.5:3.12_1": "cakkhuviññāṇaṁ suññataṁ ārabbha uppajjatīti?",
  "kv10.5:3.13_0": "Na hevaṁ vattabbe …pe…",
  "kv10.5:3.14_0": "manoviññāṇaṁ sābhogaṁ,",
  "kv10.5:3.14_1": "manoviññāṇaṁ atītānāgataṁ ārabbha uppajjatīti?",
  "kv10.5:3.15_0": "Āmantā.",
  "kv10.5:3.16_0": "Cakkhuviññāṇaṁ sābhogaṁ,",
  "kv10.5:3.16_1": "cakkhuviññāṇaṁ atītānāgataṁ ārabbha uppajjatīti?",
  "kv10.5:3.17_0": "Na hevaṁ vattabbe …pe…",
  "kv10.5:3.18_0": "manoviññāṇaṁ sābhogaṁ,",
  "kv10.5:3.18_1": "manoviññāṇaṁ phassaṁ ārabbha …pe…",
  "kv10.5:3.19_0": "phoṭṭhabbaṁ ārabbha uppajjatīti?",
  "kv10.5:3.20_0": "Āmantā.",
  "kv10.5:3.21_0": "Cakkhuviññāṇaṁ sābhogaṁ,",
  "kv10.5:3.21_1": "cakkhuviññāṇaṁ phassaṁ ārabbha …pe…",
  "kv10.5:3.22_0": "phoṭṭhabbaṁ ārabbha uppajjatīti?",
  "kv10.5:3.23_0": "Na hevaṁ vattabbe …pe….",
  "kv10.5:4.1_0": "Na vattabbaṁ—",
  "kv10.5:4.2_0": "“pañcaviññāṇā sābhogā”ti?",
  "kv10.5:4.3_0": "Āmantā.",
  "kv10.5:4.4_0": "Nanu vuttaṁ bhagavatā—",
  "kv10.5:4.5_0": "“idha, bhikkhave,",
  "kv10.5:4.5_1": "bhikkhu cakkhunā rūpaṁ disvā nimittaggāhī hoti …pe…",
  "kv10.5:4.6_0": "na nimittaggāhī hoti …pe…",
  "kv10.5:4.7_0": "kāyena phoṭṭhabbaṁ phusitvā nimittaggāhī hoti …pe…",
  "kv10.5:4.8_0": "na nimittaggāhī hotī”ti.",
  "kv10.5:4.9_0": "Attheva suttantoti?",
  "kv10.5:4.10_0": "Āmantā.",
  "kv10.5:4.11_0": "Tena hi pañcaviññāṇā sābhogāti …pe….",
  "kv10.5:4.12_0": "Sābhogātikathā niṭṭhitā."
}