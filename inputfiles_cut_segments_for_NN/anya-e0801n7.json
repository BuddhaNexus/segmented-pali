{
  "anya-e0801n7:0_0": "7. Sattamo kaṇḍo (ṇvādi)",
  "anya-e0801n7:1_0": "‘‘Bahulaṁ’’ (1.58) ‘‘kriyatthā’’ti (5.14) ca sabbattha vatthate.",
  "anya-e0801n7:2_0": "1.",
  "anya-e0801n7:2_1": "Cara dara kara raha jana sana tala sāda sādha kasāsa caṭāya vāhi ṇu.",
  "anya-e0801n7:3_0": "Cara-gatibhakkhaṇesu, dara-daraṇe, kara-karaṇe, raha-cāge, jana-janane, sana-sambhattiyaṁ, tala-patiṭṭhāyaṁ, sāda-assādane, sādha-saṁsiddhiyaṁ, kasa-vilekhane, asa-khepane, caṭa-bhedane,",
  "anya-e0801n7:3_1": "aya-iti gamanattho daṇḍako dhātu, vā-gatigandhanesu,",
  "anya-e0801n7:3_2": "etehi kriyatthehi bahulaṁ ṇu hoti.",
  "anya-e0801n7:3_3": "‘‘Assā ṇānubandhe’’ti (5.84) upantassa assa ā,",
  "anya-e0801n7:3_4": "carati hadaye manuññabhāvenāti cāru=sobhanaṁ. Darīyatīti dāra=kaṭṭhaṁ. Karotīti kāru=sippī, magha vā, visukammo ca.",
  "anya-e0801n7:3_5": "Rahati candādīnaṁ sobhāvisesaṁ nāsetīti rāhu=asurindo.",
  "anya-e0801n7:3_6": "Jāyati gamanāgamanaṁ anenātijānu=jaṅghorūnaṁ sandhi.",
  "anya-e0801n7:3_7": "Saneti attani bhattiṁ uppādetīti sānu=girippadeso.",
  "anya-e0801n7:3_8": "Talanti patiṭṭhahanti ettha dantāti tālu=vadanekadeso.",
  "anya-e0801n7:3_9": "Sā dīyati assādīyatīti sādu=madhuraṁ.",
  "anya-e0801n7:3_10": "Sādheti attaparahitanti sādhu=sajjano. Kasīyatīti kāsu=āvāṭo,",
  "anya-e0801n7:3_11": "asati sīghabhāvena pavattatīti āsu=sīghaṁ.",
  "anya-e0801n7:3_12": "Caṭati bhindati amanuññabhāvanti cāṭu=manuñño.",
  "anya-e0801n7:3_13": "Ayanti pavattanti sattā etenāti āyu=jīvitaṁ.",
  "anya-e0801n7:3_14": "‘‘Assā ṇāpimhi yuka’’ iti (5.91) yuka- vāti gacchatīti vāyu-vāto.",
  "anya-e0801n7:4_0": "2.",
  "anya-e0801n7:4_1": "Bhara mara cara tara ara gara hana tana mana bhama kita dhana baṁha kambamba cakkha bhikkha saṁkindanda yaja paṭāṇāsa vasa pasa paṁsa bandhā u.",
  "anya-e0801n7:5_0": "Bhara-bharaṇe, mara-pāṇacāge, cara-gatibhakkhaṇesu, tara taraṇe, ara-gamane, gara ghara-secane, girāti vā nipātanā akāro, hana-hiṁ sāyaṁ, tana-vittāre, mana-ñāṇe, bhama-anavaṭṭhāne, kita-nivāse, dhana-sadde, baṁha braha brūha-vuddhiyaṁ, kamba-saṁvaraṇe, amba-sadde, cakkha ikkha dassane, bhikkha-yācane, saṁkasaṅkāyaṁ, inda-paramissariye, anda-bandhane, yaja-devapūjāyaṁ, aṭa paṭa-gamanathā, aṇa-saddattho, asa-khepane, vasa-nivāse, pasabādhane, paṁsa-nāsane, bandha-bandhane, etehi kriyatthehi u hoti. Bharatīti bhara=bhattā.",
  "anya-e0801n7:5_1": "Marati rūpakāyena sahevāti maru=devo, nijjaladeso ca.",
  "anya-e0801n7:5_2": "Carīyati bhakkhīyatīti caru=habyapā ko. Taranti anenāti taru=rukkho.",
  "anya-e0801n7:5_3": "Arati sūnabhāvena uddhaṁ gacchatīti aru=vaṇo. Garati siñcati,",
  "anya-e0801n7:5_4": "girati vamati vā sissesu sinehanti garu=ācariyo.",
  "anya-e0801n7:5_5": "Hanati odanādīsu vaṇṇavisesaṁ nāsetīti hanu=vadanekadeso.",
  "anya-e0801n7:5_6": "Tanoti saṁsāra dukkhanti tanu-sarīraṁ.",
  "anya-e0801n7:5_7": "Maññati sattānaṁ hitāhitanti manu=pajāpati.",
  "anya-e0801n7:5_8": "Bhamati calatīti bhamu=nayano patiṭṭhānaṁ. Ketati uddhaṁ gacchati,",
  "anya-e0801n7:5_9": "upari nivasatīti vā ketu=dhajo.",
  "anya-e0801n7:5_10": "Dhanati saddaṁ karotīti dhanu=cāpo.",
  "anya-e0801n7:5_11": "Baṁha iti niddesā umhi niccaṁ niggahītalopo,",
  "anya-e0801n7:5_12": "baṁhati vuddhiṁ gacchatīti bahu=anappakaṁ.",
  "anya-e0801n7:5_13": "Kambati saṁvaraṁ karotīthi kambu=valayo, saṅkho ca.",
  "anya-e0801n7:5_14": "Ambati nādaṁkarotīti ambu=vāri.",
  "anya-e0801n7:5_15": "Cakkhati rūpanti cakkhu=nayanaṁ. Bhikkhatīti bhikkhu=samaṇo. Saṁkiratīti saṁku=sūlaṁ.",
  "anya-e0801n7:5_16": "Indati nakkhattānaṁ paramissariyaṁ pavattetīti indu=cando.",
  "anya-e0801n7:5_17": "Andanti bandhanti sattā etāyāti andu=saṅkhalikā. Yajanti anenāti yaju=vedo.",
  "anya-e0801n7:5_18": "Paṭati byattabhāvaṁ gacchatīti paṭu=vicakkhaṇo.",
  "anya-e0801n7:5_19": "Aṇati sukhumabhāvena pavattatīti aṇu=sukhumo, vīhibhedo ca.",
  "anya-e0801n7:5_20": "Asanti pavattanti sattā etehīti asavo=pāṇā.",
  "anya-e0801n7:5_21": "Sukhaṁ vasantyanenāti vasu=dhanaṁ.",
  "anya-e0801n7:5_22": "Pasīyati bādhīyati sāmikehīti pasu. Catuppado.",
  "anya-e0801n7:5_23": "Paṁsati sobhāvisesaṁ nāsetīti paṁsu=reṇu.",
  "anya-e0801n7:5_24": "Bandhīyati sinehabhāvenāti bandhu=ñāti.",
  "anya-e0801n7:6_0": "3. Bandhā ū vadho ca.",
  "anya-e0801n7:7_0": "Bandha-bandhane timasmā ū hoti, bandhassa vadhādeso ca.",
  "anya-e0801n7:7_1": "Pañcahi kāmaguṇehi attani satthe bandhatīti vadhū-suṇisā, itthīca.",
  "anya-e0801n7:8_0": "4. Jambādayo.",
  "anya-e0801n7:9_0": "Jambūādayo saddāūpaccayantā nipaccante,",
  "anya-e0801n7:9_1": "nipātanaṁ appattassa pāpanaṁ pattassa paṭisedho ca. Janismā ū, bukāgamo,",
  "anya-e0801n7:9_2": "‘‘manānaṁ niggahīta’’nti (5.96) nassa niggahītaṁ,",
  "anya-e0801n7:9_3": "‘‘vagge vagganto’’ti (1.41) niggahītassa mo, jāyati, janīyatī vā jambū=rukkho. Bhamissa amalopo, bhamati kampatīti bhū=bhamu. Karotismā ū, tassa kandhuña ca,",
  "anya-e0801n7:9_4": "‘‘pararūpamayakāre byañjane’’ti (5.95) dhātvantassa byañjanassa pararūpattaṁ,",
  "anya-e0801n7:9_5": "rudhiruppādaṁ karotīti kakkandhū=badarī. Lamba-avasaṁsane , āpubbo, saṁyogādilopadīgharassā,",
  "anya-e0801n7:9_6": "ālambati avasaṁsatīti alābū=tumbi. Sara-gati hiṁsācintāsu, ūmhi abhuka abuka ca,",
  "anya-e0801n7:9_7": "sarati gacchatīti sarabhū=ekā mahānadī.",
  "anya-e0801n7:9_8": "Sarati pāṇe hiṁsatīti sarabū=khuddajantukaviseso. Camaadane,",
  "anya-e0801n7:9_9": "camati bhakkhati nivāpanti camū=senā. Tana-vitthāre,",
  "anya-e0801n7:9_10": "tanoti saṁsāradukkhanti tanu=sarīraṁ,",
  "anya-e0801n7:9_11": "evamaññepi payogato daṭṭhabbā.",
  "anya-e0801n7:10_0": "5. Tapusa vi dha kura putha mudā ku.",
  "anya-e0801n7:11_0": "Tapa-santāpe, usa-dāhe, vidha-vedhane, kura-sadde, putha patha-vitthāre, muda-tose, etehi ku, hoti.",
  "anya-e0801n7:11_1": "Kakāronubandho ‘‘na te kānubandhanāgamesū’’ti (5.85) eonamabhāvattho.",
  "anya-e0801n7:11_2": "Tapa iti niddesatova assa ittaṁ, tāpīyatīti tipu=lohaviseso.",
  "anya-e0801n7:11_3": "Usati dāhaṁ karotīti usu=saro.",
  "anya-e0801n7:11_4": "Vedhati raṁsīhi timiranti vidhu=cando.",
  "anya-e0801n7:11_5": "Kurati kiccākiccaṁ vadatīti kuru=rājā, kuravo=janapado.",
  "anya-e0801n7:11_6": "Puthati mahanthabhāvena patthiratīti puthu=vitthiṇṇo, modanaṁ, mudīyatīti vā mudu=athaddho.",
  "anya-e0801n7:12_0": "6. Sindhādayo.",
  "anya-e0801n7:13_0": "Sindhu ādayo kupaccayantā nipaccante. Sanda-passavane, assa ittaṁ, dhocāntā deso nipātanā,",
  "anya-e0801n7:13_1": "sandati passavatīti sindhu=nadi, vahisupantassa dīghādibatte, bādhissa vāntahatte ca, vahantyanenāti bāhu,",
  "anya-e0801n7:13_2": "bādhati upaddave vāretī ti vā bāhu=bhujo. Raṁgha-gamane, niggahītalopo,",
  "anya-e0801n7:13_3": "raṅghati pavattahi rājadhammeti raghu=rājā. Vida-lābhe, nakārāgamo, vassa bo,",
  "anya-e0801n7:13_4": "vindatyanena nandananti bindu=kaṇikā. Mana-ñāṇe, nassa dho,",
  "anya-e0801n7:13_5": "maññati ñāyati madhuranti madhu=madhukarīhi katamadhu, rapa lapa japa jappa-vacane, assaittaṁ,",
  "anya-e0801n7:13_6": "rapati jappati mantantī ripu=paccāmitto. Sasa-gati hiṁ sāpāṇanesu, assa uttaṁ, sasati jīvatīti susu=yuvā. Ara gamane, assautta mūttañca,",
  "anya-e0801n7:13_7": "arati mahantabhāvaṁ gacchatīti uru=mahā, aratinenāti ūru-satthi. Khaṇa-avadāraṇe, ā pubbo analopo, ākhanatīti ākhu=undūro. Tarataraṇe, tassa tho, taratīti tharu=khaggāvayavo.",
  "anya-e0801n7:13_8": "Laṁgha-gati sosanesu ghassa vā hattaṁ, niggahītalopo ca,",
  "anya-e0801n7:13_9": "laṅghati pavattati laghubhāvenāti laghu lahū ekatthā, (bhaṁja-omaddane, pa-pubbo, jassa gattaṁ,",
  "anya-e0801n7:13_10": "pabhañjati visesenāti pabhaṅgu=bhaṅguro.) Ṭhā-gatinivattiyaṁ, supubbo,",
  "anya-e0801n7:13_11": "ṭhāti pavattati sundarabhāvenāti suṭṭhu=sobhanaṁ,",
  "anya-e0801n7:13_12": "dupubbo ṭhāti pavattati asundarabhāvenāti duṭṭhu=asobhanaṁ. Evamaññepi viññeyyā.",
  "anya-e0801n7:14_0": "7. I.",
  "anya-e0801n7:15_0": "Kriyatthā bahulaṁ i hoti, abha-khepane,",
  "anya-e0801n7:15_1": "asīyati khipīyatīti asi=khaggo. Kasa-vilekhane, kasīyate kasi=kasanaṁ. Masa-āmasane, masīyatīti masi=meḷā. Ku-sadde o avādesā,",
  "anya-e0801n7:15_2": "kavati kathebhīti kavi=kabbakāro. Rusadde, ravati gajjatīti ravi=ādicco. Sappa-gamane,",
  "anya-e0801n7:15_3": "sappati pavattatīti sappi=ghataṁ. Gantha-ganthane,",
  "anya-e0801n7:15_4": "‘‘ta tha na rānaṁ ṭa ṭha ṇalā’’ti (1.25) nathānaṁ ṇaṭhā, ganthetīti gaṇṭhi=pabbo, gaṇṭhica. Rāja-dittiyaṁ, rājati pavattatīti rāji=pāḷi. Kala-saṅkhyāne,",
  "anya-e0801n7:15_5": "kalīyati parimīyatīti kali=pāpaṁ. Bala-pāṇane,",
  "anya-e0801n7:15_6": "balanti jīvanti anenāti bali=karo. Dhana-sadde, dhanati nadatīti dhani=saddo. Acca añca-pūjāyaṁ,",
  "anya-e0801n7:15_7": "accīyati pūjīyatīti acci=jālā. Vala valla-saṁvaraṇe,",
  "anya-e0801n7:15_8": "valanaṁ saṁkocanaṁ vali=udarādīsu pali,",
  "anya-e0801n7:15_9": "vallīyanti saṁvarīyanti sattā etāyāti valli=latā. Vimhi valī vallītipi hoti, soyevattho, evamaññepi.",
  "anya-e0801n7:16_0": "8. Dajhādayo.",
  "anya-e0801n7:17_0": "Dadhiādayo saddā ipaccayantā nipaccante. Dhā-dhāraṇe, dvibhāvo nipātanā,",
  "anya-e0801n7:17_1": "ghatamādadhātīti dadhi=gora saviseso. Aṁha-gamane, niggahītalopo, aṁhati gacchatīti ahi=sappo. Kampa calane, saṁyogādilopo, kampati calatīti kapi=vānaro. Mana-ñāṇe, assa uttaṁ, manati jānātīti muni=samaṇo. Nassa ṇattaṁ,",
  "anya-e0801n7:17_2": "manati mahagghabhāvaṁ gacchatītī maṇi=ratanaṁ. Ikkha cakkha-dassane,",
  "anya-e0801n7:17_3": "issa attaṁ ikkhati anenāti akkhi=nayanaṁ. Kamapavikkhepe, assa ittaṁ,",
  "anya-e0801n7:17_4": "kamati yātīti kimi=khuddajantukaviseso. Tara taraṇe, tittirādeso,",
  "anya-e0801n7:17_5": "turito tarati yātīti tittiri=pakkhiviseso. Kīḷa-vihāre, īssa ettaṁ, kīḷanaṁ keḷi=kīḷā. Usismā issa khaluña,",
  "anya-e0801n7:17_6": "usati dahatī ukkhali=bhājanaṁ, evamaññepi.",
  "anya-e0801n7:18_0": "9. Yuvaṇṇupantā ki.",
  "anya-e0801n7:19_0": "Ivaṇṇupantehi ca uvaṇṇupantehi ca kriyatthehi bahulaṁ ki hoti. Kakāro-nubandho, isa sisa-icchāyaṁ, sivaṁ icchatīti isi=tapassī. Gira-nigiraṇe,",
  "anya-e0801n7:19_1": "girati pasavati chavimaṁsasārabhūtaṁ bhesajjādinti giri=selo. Suca-socane. Socanaṁ suci=soceyyaṁ,",
  "anya-e0801n7:19_2": "ruca-abhilāse rucanti etāyāti ruci=ābhilāso, evamaññepi.",
  "anya-e0801n7:20_0": "10. Vapa vara vasa rasa nabha hara hana paṇā iṇa.",
  "anya-e0801n7:21_0": "Vapa-bījanikkhepe, vara-varaṇasambhattīsu, vasa-nivāse, rasa-assādane, nabha-hiṁsāyaṁ, hara haraṇe, hana hiṁsāyaṁ, paṇa-byavahārathutisu, etehi iṇa hoti.",
  "anya-e0801n7:21_1": "Vapanti etāyāti vāpi=jalāsayo. Vārenti etenāti vāri=jalaṁ.",
  "anya-e0801n7:21_2": "Vasanti etāyāti vāsi=tacchaka bhaṇḍaṁ.",
  "anya-e0801n7:21_3": "Rasīyati assādanavasena samo sarīyatīti rāsi=samūho.",
  "anya-e0801n7:21_4": "Nabhati hiṁsatīti nābhi=sarīrāvayavo. Hāretīti hāri=manuññaṁ.",
  "anya-e0801n7:21_5": "‘‘Hanassa ghāto ṇānubandhe’’ (5.99) ti hanassa ghāto,",
  "anya-e0801n7:21_6": "hananti etenāti ghāti=paharaṇaṁ, paṇati voharatīti pāṇi,",
  "anya-e0801n7:21_7": "paṇati voharati etenāti vā pāṇi=karo.",
  "anya-e0801n7:22_0": "11. Bhūgamā īṇa.",
  "anya-e0801n7:23_0": "Bhū-sattāyaṁ,",
  "anya-e0801n7:23_1": "ama gama-gamane etehi īṇa hoti bhavissati kāle.",
  "anya-e0801n7:23_2": "Bhavissatīti bhāvī=bhavissamāno. Gamissatīti gāmī=gamissāmāno.",
  "anya-e0801n7:24_0": "12. Tandalakkhā ī.",
  "anya-e0801n7:25_0": "Tanda-ālasiye, lakkha-dassanaṅkesu, etehi ī hoti. Tandanaṁ tandī=ālasyaṁ,",
  "anya-e0801n7:25_1": "lakkhīyanti sattā etāyāti lakkhī=sirī.",
  "anya-e0801n7:26_0": "13. Gamā ro.",
  "anya-e0801n7:27_0": "Gamismā ro hoti.",
  "anya-e0801n7:27_1": "‘‘Rānubandhentasarādissā’’ti (4.132) amalopo, gacchatīti go=pasu.",
  "anya-e0801n7:28_0": "(Iti sarapaccayavidhānaṁ).",
  "anya-e0801n7:29_0": "14. I bhī kā karāra vaka saka vāhi ko.",
  "anya-e0801n7:30_0": "I-ajjhena gatīsu, bhī-bhaye, kā gā-sadde, kara-karaṇe, ara-gamane, kuka vaka-ādāne, saka-sattiyaṁ, vā-gatibandhanesu, etehi kapaccayo hoti. Eti pavattatīti eto=asahāyo.",
  "anya-e0801n7:30_1": "Bhāyanti etasmāti bheko=maṇḍūko.",
  "anya-e0801n7:30_2": "Kāyati saddaṁ karotīti kāko=vāyaso.",
  "anya-e0801n7:30_3": "Karoti vaṇṇakanti kakko=vaṇṇaviseso, pisitadabbañca. Arati yātīti akko=sūro, viṭapiviseso ca.",
  "anya-e0801n7:30_4": "Vakati odanaṁ ādadātīti vakkaṁ=dehakoṭṭhāsaviseso, sakkatīti sakko-devindo, samattho ca.",
  "anya-e0801n7:30_5": "Vāti bandhati etenāti vāko=vakkalaṁ.",
  "anya-e0801n7:31_0": "15. Ñukādayo.",
  "anya-e0801n7:32_0": "Ñukādayo kapaccayantā nipaccante. Ūha-vitakke,",
  "anya-e0801n7:32_1": "halopo nipātanā ūhīyati vicinīyatīti ūkā-okodanī. Unda kiledane, saṁyogādi lopo, aka ca.",
  "anya-e0801n7:32_2": "Undati dravaṁ karotīti udakaṁ=jalaṁ. Bhī-bhaye, ettābhāvo,",
  "anya-e0801n7:32_3": "bhāyanti etasmāti bhīko=bhīru. Saka-sattiyaṁ, upantassi,",
  "anya-e0801n7:32_4": "sakkoti dhāretunti sikkā=upakaraṇaviseso. Hā-cāge,",
  "anya-e0801n7:32_5": "hīyati sādhūhi jahīyatīti hāko=kodho. Samba-maṇḍane, kassa uña ,",
  "anya-e0801n7:32_6": "sambati udakaṁ maṇḍetīti sambuko=jalajantuvisebho. Putha patha-vitthāre, ottābhāvo, kassa uña,",
  "anya-e0801n7:32_7": "puthati pattharati attano bālabhāvanti puthuko=bālo. Suca-soke,",
  "anya-e0801n7:32_8": "socanti etenāti sukkaṁ=sambhavo, setañca. Ci-caye, upapubbo, ettābhāvo,",
  "anya-e0801n7:32_9": "upacinantīti upacikā=vammika kārā. Kampa-calane, kampissa paṁ,",
  "anya-e0801n7:32_10": "kampati calatīti paṅko=kaddamo. Usa-dāhe, usatīti ukkā=jālā. Kassa muña,",
  "anya-e0801n7:32_11": "usati dahatībhi ummukaṁ=alātaṁ. Vama-uggiraṇe, kassa miña,",
  "anya-e0801n7:32_12": "vamīyatīti vammiko=upacikākato cayo, masa-āmasane, sassa tthaṅa,",
  "anya-e0801n7:32_13": "masīyati pemenāti matthakaṁ=sīsaṁ, evamaññepi.",
  "anya-e0801n7:33_0": "16. Bhītvā nako.",
  "anya-e0801n7:34_0": "Bhī-bhaye tīmasmā ānako hoti.",
  "anya-e0801n7:34_1": "Bhāyanti etasmāki bhayānako=bhayajanako.",
  "anya-e0801n7:35_0": "17. Siṅghā āṇikāṭakā.",
  "anya-e0801n7:36_0": "Siṅgha-ghāyanetīmasmā āṇika āṭakā honti. ‘‘Itthiyamatvā’’ti 93.260 ā,",
  "anya-e0801n7:36_1": "siṅghayati passavatīti siṅghāṇikā=nāsāssavo.",
  "anya-e0801n7:36_2": "Siṅghati ekībhāvaṁ yātīti siṅghāṭakaṁ=vīthicatukkaṁ.",
  "anya-e0801n7:37_0": "18. Karāditvako.",
  "anya-e0801n7:38_0": "Kara-karaṇe, sara-gatihiṁsācintāsu, nara-naye, tarataraṇe, vara-varaṇa sambhattīsu, jana-janane, kara-ditti gatikantīsu, kaṭa-mandane, kura-sadde, thu-abhitthave, evamādīhi ako hoti. Karīyatīti karako=kamaṇḍalu. Karotīti karakā=vassopalā.",
  "anya-e0801n7:38_1": "Sarati udakametthāti sarako=pānabhājanaṁ.",
  "anya-e0801n7:38_2": "Naranti pāpuṇanti sattā etthāti narako=nirayo.",
  "anya-e0801n7:38_3": "Tarantyanenāti tarako=taraṇaṁ. Vāretītivarako=varaṇo, dhaññaviseso ca. Janetīti janako=pitā.",
  "anya-e0801n7:38_4": "Kanati dibbatīti kanakaṁ=suvaṇṇaṁ.",
  "anya-e0801n7:38_5": "Kaṭati maddati ripavoti kaṭakaṁ=nagaraṁ. Kuratīti korako=kalikā. Thavīyatīti thavako-guccho.",
  "anya-e0801n7:39_0": "19. Bala patehyāko.",
  "anya-e0801n7:40_0": "Bala-pāṇane, pata patha-gamane, etehi āko hoti.",
  "anya-e0801n7:40_1": "Balati jīvatīti balākā=pakkhiviseso. Patati yātīti patākā=dhajo.",
  "anya-e0801n7:41_0": "20. Sāmākādayo.",
  "anya-e0801n7:42_0": "Sāmākaādayo ākantā nipaccante. Sā-tanu karaṇāvasānesu, sāssa muka,",
  "anya-e0801n7:42_1": "sāti dehaṁ ta nuṁ karotīti sāmāko=tiṇadhaññaṁ. Pā-pāne, inaṅa,",
  "anya-e0801n7:42_2": "pivati rattanti pināko=mahissaradhanu. Gu-sadde,",
  "anya-e0801n7:42_3": "‘‘yuvaṇṇāna miyaṅuvaṅa sare’’ti (5.136) uvaṅa,",
  "anya-e0801n7:42_4": "gavati nadati etenāti guvako=pūgaphalaṁ. Aṭa paṭa-gamanatthā,",
  "anya-e0801n7:42_5": "paṭati yātīti paṭākā=vejayantī.",
  "anya-e0801n7:42_6": "Sala pila pala hula-gamanatthā,",
  "anya-e0801n7:42_7": "salati yātīti salākā=vejjopakaraṇadabbaṁ. Vida-ñāṇe, vidati jānātīti vidāko=vidvā.",
  "anya-e0801n7:42_8": "Paṇabyavahārathutīsu assa ittaṁ, ūka ca,",
  "anya-e0801n7:42_9": "paṇīyati voharīyatīti piññāko=tilakakko, evamaññepi.",
  "anya-e0801n7:43_0": "21. Vicchālagamamusā kiko.",
  "anya-e0801n7:44_0": "Vicchā-gamane , ala=bandhane, ama gama-gamane, musa-theyye, etehi kiko hoti.",
  "anya-e0801n7:44_1": "Vicchati yātīti vicchiko=kīṭo.",
  "anya-e0801n7:44_2": "Alati bandhati etenāti alikaṁ=asaccaṁ. Gacchatīti gamiko=gantā. Musāti niddesā dīgho,",
  "anya-e0801n7:44_3": "musati thenetīti mūsiko=undūro.",
  "anya-e0801n7:45_0": "22. Kiṁkaṇikādayo.",
  "anya-e0801n7:46_0": "Kiṁkaṇikādayo saddā kikantā nipaccante.",
  "anya-e0801n7:46_1": "Kaṇaiti daṇḍako dhātu saddattho, kassa dvittaṁ, assa ittaṁ, niggahītāgamo ca,",
  "anya-e0801n7:46_2": "kaṇati saddaṁ karotī kiṁkaṇikā=ghaṇḍikā. Muda-tose, dassa dvittaṁ,",
  "anya-e0801n7:46_3": "mudanti etamayāti muddikā=aṅguliyāveṭṭhanaṁ, phalaviseso a.",
  "anya-e0801n7:46_4": "Mahīyati pūjīyatīti mahikā=himaṁ. Kala-saṅkhyāne,",
  "anya-e0801n7:46_5": "kalīyati parimītayatīti kalikā=korako. Sappa-gamane, assa ittaṁ.",
  "anya-e0801n7:46_6": "Sappati gacchatīti sippikā=jalajantuviseso, evamaññepi.",
  "anya-e0801n7:47_0": "23. Isā kīko.",
  "anya-e0801n7:48_0": "Isa siṁsa-icchāyaṁ, iccasmā kīko hoti.",
  "anya-e0801n7:48_1": "Icchīyatīti isīkā=tūlanissayo.",
  "anya-e0801n7:49_0": "24. Kamapadā ṇuko.",
  "anya-e0801n7:50_0": "Kama-icchāyaṁ, pada-gamane, etehi ṇuko hoti.",
  "anya-e0801n7:50_1": "‘‘Ṇiṇāpīna’’nti (5.160) yogavibhāgā ṇilopo. Kāmetīti kāmuko=kāmayitā .",
  "anya-e0801n7:50_2": "Pajjati yāti etāyāti pādukā=pādopakaraṇaṁ.",
  "anya-e0801n7:51_0": "25. Maṇḍasalā ṇūko.",
  "anya-e0801n7:52_0": "Maṇḍa-bhūsane,",
  "anya-e0801n7:52_1": "sala-gamanattho daṇḍako dhātu, etehi ṇūko hoti.",
  "anya-e0801n7:52_2": "Maṇḍeti jalaṁ bhūsetīti maṇḍūko=bheko,",
  "anya-e0801n7:52_3": "salati gocaratta mupayātīti sālūkaṁ=uppalakaṇḍo.",
  "anya-e0801n7:53_0": "26. Ulūkādayo.",
  "anya-e0801n7:54_0": "Ulūkādayo saddā ṇūkantā nipaccante. Ula-gavesane, ottābhāvo nipātanā,",
  "anya-e0801n7:54_1": "ulati gavesatīti ulūko=kosiyo. Mana=ñāṇe, nassa dhattaṁ, maññatīti madhūko=rukkho. Jala-dittiyaṁ, jalatīti jalūkā=lohitapo, evamaññepi.",
  "anya-e0801n7:55_0": "27. Kasā sako.",
  "anya-e0801n7:56_0": "Kasa-vilekhanetīmasmā sako hoti.",
  "anya-e0801n7:56_1": "Kasatīti kassako=kasikammakāro.",
  "anya-e0801n7:57_0": "28. Karā tiko.",
  "anya-e0801n7:58_0": "Karotismā tiko hoti.",
  "anya-e0801n7:58_1": "Karonti kīḷaṁ etthāti kattiko=bāhulo.",
  "anya-e0801n7:59_0": "29. Isā ṭhakana.",
  "anya-e0801n7:60_0": "Isa siṁsa-icchāyaṁ, iccasmā ṭhakana hoti.",
  "anya-e0801n7:60_1": "Icchīyatīti iṭṭhakā=mattikāvikāro.",
  "anya-e0801n7:61_0": "30. Samā kho.",
  "anya-e0801n7:62_0": "Sama-upasamakhedesu , etasmā kho hoti.",
  "anya-e0801n7:62_1": "Sameti upasametīti saṅkho=kambu.",
  "anya-e0801n7:63_0": "31. Mukhā dayo.",
  "anya-e0801n7:64_0": "Mukha ādayo khantā nipaccante. Mu-bandhane, ottābhāvo nipātanā,",
  "anya-e0801n7:64_1": "munanti bandhanti etenāti mukhaṁ=lapanaṁ. Si-sevāyaṁ, ettā bhāvo nipātanā,",
  "anya-e0801n7:64_2": "sayanti ettha ūkā kusuma-dayo cāti sikhā=cūḷā. Vipubbassa sissa, visatissa vā, visesena sayanti ettha, pavisantīti visikhā=racchā. Kana-dītti gati kantīsu, nipubbo, anabhāgalopo,",
  "anya-e0801n7:64_3": "kanati dibbatīti nikkho=suvaṇṇavikāro.",
  "anya-e0801n7:64_4": "Mayaiti gamanattho daṇḍako dhātu, khassa ūña, mayati yātīti mayūkho-kiraṇo. Lū-chedane, otthābhāvo,",
  "anya-e0801n7:64_5": "lunāti chindati sobhanti lūkho=asiniddho. Ara-gamane,",
  "anya-e0801n7:64_6": "aranti yanti etenāti akkho=sakaṭāvayavā, pāsako ca. Yasa-payatane,",
  "anya-e0801n7:64_7": "yassati payatati balimāharaṇatthāyāti yakkho=amanusso, ruha-janane,",
  "anya-e0801n7:64_8": "ruhati jāyatīti rukkho=pādapo, usa-dāhe,",
  "anya-e0801n7:64_9": "usati dahati kāmaggināti ukkho=balībaddo. Saha-marisane ‘halopo,",
  "anya-e0801n7:64_10": "sahati attani katāparādhaṁ khamatīti sakhā=sahāyo, evamaññepi.",
  "anya-e0801n7:65_0": "32. Aja vaja muda gada gamā gaka.",
  "anya-e0801n7:66_0": "Aja vaja-gamane, muda-tose, gada-vacane, ama gama-gamane, etehi gaka hoti.",
  "anya-e0801n7:66_1": "Ajati gacchati seṭṭhabhāvanti aggo-seṭṭho .",
  "anya-e0801n7:66_2": "Vajati samūhattaṁ gacchatīti vaggo=samūho.",
  "anya-e0801n7:66_3": "Mudanti etenāti muggo=dhaññaviseso. Gadatīti gaggo=isi.",
  "anya-e0801n7:66_4": "‘‘Manānaṁ niggahīta’’nti (5.96) massa niggahītaṁ, gacchatīti gaṅgā=surāpagā.",
  "anya-e0801n7:67_0": "33. Siṅgādayo.",
  "anya-e0801n7:68_0": "Siṅgaādayo saddā gakaantā nipaccante. Sī-saye, niggahītāgamo, rassattañca,",
  "anya-e0801n7:68_1": "sayati pavattati matthaketi siṅgaṁ=visāṇaṁ. Phura-calane, limuṅa,",
  "anya-e0801n7:68_2": "phurati calatīti puliṅgo=jalitaṅgā rāvayavo. Cala-kampane, upubbo, calassa cāliṁ,",
  "anya-e0801n7:68_3": "uccalati kampatīti uccāliṅgo=sukkakīṭo, kala-sadde, imuka,",
  "anya-e0801n7:68_4": "kalati abhinādaṁ karoti bahurajjatāyā ti kaliṅgo=dakkhiṇāpatho. Bhama-anavaṭṭhāne, assa ittaṁ, bhamatīti bhiṅgo=bhamaro. Paṭa aṭa-gamane, paṭissa amuka, aka ca.",
  "anya-e0801n7:68_5": "Paṭati patanto gacchatīti paṭaṅgo, paṭago=salabho, evamaññepi.",
  "anya-e0801n7:69_0": "34. Agā gi.",
  "anya-e0801n7:70_0": "Aga-kuṭilagamanetīmasmā gi hoti.",
  "anya-e0801n7:70_1": "Agati kuṭilo hutvā gacchatīti aggi=pāvako.",
  "anya-e0801n7:71_0": "35. Yāvalā gu.",
  "anya-e0801n7:72_0": "Yā-pāpuṇane, vala valla-saṁvaraṇe, etehi gu hoti. Yātīti yāgu=peyyā.",
  "anya-e0801n7:72_1": "Valīyati saṁvarīyatīti vaggu=manuñño.",
  "anya-e0801n7:73_0": "36. Pheggādayo.",
  "anya-e0801n7:74_0": "Pheggu ādayo guantā nipaccante. Phala-nipphattiyaṁ, assa ettaṁ,",
  "anya-e0801n7:74_1": "phalati niṭṭhānaṁ gacchatīti pheggu=asāro. Bhara-bharaṇe, ralopo. Bharatīti bhagu=isi. Hi-gatīyaṁ, niggahītāgamo,",
  "anya-e0801n7:74_2": "hino ti pavattatīti hiṅgu=rāmaṭhajaṁ. Kama-icchāyaṁ,",
  "anya-e0801n7:74_3": "kāmīyatīti kaṅgu=dhaññaviseso, evamaññepi.",
  "anya-e0801n7:75_0": "37. Janā gho.",
  "anya-e0801n7:76_0": "Jana-jananetīmasmā gho hoti.",
  "anya-e0801n7:76_1": "‘‘Manānaṁ niggahīta’’nti (5.96) nassa niggahītaṁ,",
  "anya-e0801n7:76_2": "jāyati gamanametāyāti jaṅghā=pāṇyaṅgaviseso.",
  "anya-e0801n7:77_0": "38. Meghādayo.",
  "anya-e0801n7:78_0": "Meghaādayo ghantā nipaccante. Miha-secane, halopo,",
  "anya-e0801n7:78_1": "mehati siñcatīti megho=ambudo. Muha-mucchāyaṁ, halopo,",
  "anya-e0801n7:78_2": "muyhanti sattā etthāti mogho=tuccho. Sī-saye, ettābhāvo,",
  "anya-e0801n7:78_3": "seti lahu hutvā pavattatīti sīghaṁ=āsu. Aha-bhasmīkaraṇe, nipubbo, halopadīghā, nidahatīti nidāgho=gimho. Mahīssa halopo,",
  "anya-e0801n7:78_4": "mahīyati pūjīyatīti maghā=nakkhattaṁ, evamaññepi.",
  "anya-e0801n7:79_0": "(Iti kavaggapaccayavidhānaṁ).",
  "anya-e0801n7:80_0": "39. Cusaravarā co.",
  "anya-e0801n7:81_0": "Cu-cavane, sara-gati hiṁsā cintāsu, vara-varaṇa sambhattīsu, eyehi co hoti.",
  "anya-e0801n7:81_1": "Cavati rukkhāti cocaṁ=upabhuttaphala- viseso .",
  "anya-e0801n7:81_2": "Sarati āyatiṁ dukkhaṁ hiṁsatīti saccaṁ=avitathaṁ. Vāreti sukhanti vaccaṁ=gūtho.",
  "anya-e0801n7:82_0": "40. Marā cuīcī ca.",
  "anya-e0801n7:83_0": "Mara-pāṇacāge tīmasmā cuīcī honti co ca. Maraṇaṁ maccu=maraṇaṁ.",
  "anya-e0801n7:83_1": "Māreti andhakāraṁ vināsetīti marīci=raṁsi, migataṇhikā ca. Maratīti macco=satto.",
  "anya-e0801n7:84_0": "41. Kusa pasā chika.",
  "anya-e0801n7:85_0": "Kusa-akkose, pasa-bādhane, etehi chika hoti.",
  "anya-e0801n7:85_1": "Kusīyati akkosīyatīti kucchi=udaraṁ.",
  "anya-e0801n7:85_2": "Pasīyati bādhīyati etthāti pacchi=bhājanaviseso.",
  "anya-e0801n7:86_0": "42. Kasa usā chuka.",
  "anya-e0801n7:87_0": "Kasa-vilekhane, usa-dāhe, etehi chuka hoti.",
  "anya-e0801n7:87_1": "Kasanti vilekhanti etthāti kacchu=pāmaṁ.",
  "anya-e0801n7:87_2": "Usati dahati santāpanti ucchu=rasālo.",
  "anya-e0801n7:88_0": "43. Asa masa vada kuca kacā cho.",
  "anya-e0801n7:89_0": "Asa-khipane, masa-āmasane, vada-vacane, kuca-saṁkocane, kaca-bandhane, etehi cho hoti.",
  "anya-e0801n7:89_1": "Asati chipatīti accho=bhallūko. Masati jalanti maccho=mīno. Vadatīti vaccho=nelako.",
  "anya-e0801n7:89_2": "Kucīyati saṁkocīyatīti koccho=bhaddapīṭṭhaṁ.",
  "anya-e0801n7:89_3": "Kacīyati bandhīyatīti kaccho=tanupadeso, anūpo ca.",
  "anya-e0801n7:90_0": "44. Gucchādayo.",
  "anya-e0801n7:91_0": "Gucchaādayo chantā nipaccante. Gupa-gopane, ottābhāvo, gopīyatīti guccho=thavako. Tusa-tuṭṭhimhī, tusanti etenāti tucchaṁ=musā. Pusa-posane,",
  "anya-e0801n7:91_1": "posanti tanumanenāti puccho=vāladhi, evamaññepi.",
  "anya-e0801n7:92_0": "45. Arā ju ñaṭa ca.",
  "anya-e0801n7:93_0": "Ara-gamanetīmasmā ju hoti, arissa uṭa ca. Ṭakāro sabbādesattho,",
  "anya-e0801n7:93_1": "arati akuṭilabhāvena pavattatīti uju=avaṅko.",
  "anya-e0801n7:94_0": "46. Rajjādayo.",
  "anya-e0801n7:95_0": "Rajjuādayo juantā nipaccante. Rudha-āvaraṇe, ussa attaṁ,",
  "anya-e0801n7:95_1": "rundhanti etenāti rujju-yottaṁ. Mana-ñāṇe, amaññitthāti mañju=mañjulaṁ, evamaññepi.",
  "anya-e0801n7:96_0": "47. Gidhā jhaka.",
  "anya-e0801n7:97_0": "Gidha-abhikaṅkhāyamiccasmā jhaka hoti.",
  "anya-e0801n7:97_1": "Gedhatīti gijjho=pakkhiviseso.",
  "anya-e0801n7:98_0": "48. Vañjhādayo.",
  "anya-e0801n7:99_0": "Vañcyaādayo jhaka antā nipaccante. Vana-yācane,",
  "anya-e0801n7:99_1": "vanoti attānaṁ anubhavituṁ yācatīti vañjho=aphalarukkho, vañjhā=apasavā itthī, assa ittaṁ viñjho=pabbato, saṁja-saṅge, niggahītalopo, sañjiyatīti sajjhaṁ=rajataṁ, evamaññepi.",
  "anya-e0801n7:100_0": "49. Kamayajā ño.",
  "anya-e0801n7:101_0": "Kama-icchāyaṁ ,",
  "anya-e0801n7:101_1": "yaja-devapūjāsaṅgatikaraṇadānesu, etehi ño hoti, massa niggahītavaggantā, kāmīyatīti kaññā=kumārī. Jassa pararūpattaṁ, yajantyanenāti yañño=yāgo.",
  "anya-e0801n7:102_0": "50. Puññaṁ.",
  "anya-e0801n7:103_0": "Punāti puṇatismā vā ñoottābhāvo ca nipaccante. Punāti,",
  "anya-e0801n7:103_1": "puṇati sundarattaṁ karotīti vā puññaṁ=kusalaṁ.",
  "anya-e0801n7:104_0": "51. Ara hāñño hāssa hira ca.",
  "anya-e0801n7:105_0": "Ara-gamane, vā-cāge, etehi añño hoti, hāssa hirañcādeso.",
  "anya-e0801n7:105_1": "Arīyate gamyateti araññaṁ=vanaṁ.",
  "anya-e0801n7:105_2": "Jahāti sattānaṁ hīnattanti hiraññaṁ=dhanaṁ, suvaṇṇañca.",
  "anya-e0801n7:106_0": "(Iti cavaggapaccayavidhānaṁ).",
  "anya-e0801n7:107_0": "52. Kira tarā kīṭo.",
  "anya-e0801n7:108_0": "Kira-vikiraṇe, tara-taraṇe, etehi, kīṭo hoti.",
  "anya-e0801n7:108_1": "Sobhetumettha ratanāni vikirīyantīti kirīṭaṁ=makuṭaṁ. Taraiti niddesā assa ittaṁ,",
  "anya-e0801n7:108_2": "taranti yanti surūpatta manenāti tirīṭaṁ=veṭṭhanaṁ.",
  "anya-e0801n7:109_0": "53. Sakādīhyaṭo.",
  "anya-e0801n7:110_0": "Saka-sattiyaṁ, kasa-gamane, kara-karaṇe, makka iti suttiyo dhātu, deva-devane, kama-icchāyaṁ, evamādihi aṭo hoti.",
  "anya-e0801n7:110_1": "Saṇṇoti bhāraṁ vahitunti sakaṭo=yānaṁ.",
  "anya-e0801n7:110_2": "Akasi nirojattaṁ agamīti kasaṭaṁ=nirojaṁ.",
  "anya-e0801n7:110_3": "Karoti amanāpanti karaṭo=kāko .",
  "anya-e0801n7:110_4": "Makkati calatīti makkaṭo=vānaro.",
  "anya-e0801n7:110_5": "Devīyati pūjīyatīti devaṭo=isi.",
  "anya-e0801n7:110_6": "Kamati icchati ārohatthanti kamaṭo=vāmano.",
  "anya-e0801n7:111_0": "54. Makuṭāvāṭa kavāṭa kukkuṭā.",
  "anya-e0801n7:112_0": "Ete saddā nipaccante. Maṁkismā uṭo, niggahītalopo ca,",
  "anya-e0801n7:112_1": "maṁketi sobhetīti makuṭaṁ=kirīṭaṁ. Avatismā āṭaṇa, avyate khaññateti āvāṭo=kāsu. Ku-saddetīmasmā āṭo, oavādesā yathāyogaṁ,",
  "anya-e0801n7:112_2": "kavati ravatīti kavāṭaṁ=dvārapidhānaṁ.",
  "anya-e0801n7:112_3": "Kuka vaka-ādānetīmasmā kuṭaka,",
  "anya-e0801n7:112_4": "kukati gocaramādadātīti kukkuṭo=tambacūḷo.",
  "anya-e0801n7:113_0": "55. Kamusa kusa kasā ṭho.",
  "anya-e0801n7:114_0": "Kama-icchāyaṁ, usa-dāhe, kusa-akkose, kasa-gamane, etehiṭho hoti, niggahītavaggantā,",
  "anya-e0801n7:114_1": "odanādīni kāmetīti kaṇṭho=galo. Okkapararūpādīni,",
  "anya-e0801n7:114_2": "odanādīsu uṇhena usīyatī ti oṭṭho=dantacchado, karabho ca.",
  "anya-e0801n7:114_3": "Kusīyati akkosīyatīti koṭṭho=dhaññanilayo.",
  "anya-e0801n7:114_4": "Kasati yāti vināsanti kaṭṭhaṁ=dāru.",
  "anya-e0801n7:115_0": "56. Kuṭṭhādayo.",
  "anya-e0801n7:116_0": "Kuṭṭhaādayo saddā ṭhantā nipaccante. Kusismā ṭho, ottābhāvo ca,",
  "anya-e0801n7:116_1": "kusīyati akkosīyatīti kuṭṭhaṁ=chavirogo. Kuṇa-sadde, pararūpābhāvo ottābhāvo ca,",
  "anya-e0801n7:116_2": "kuṇati nadatīti kuṇṭho=atikhiṇo,",
  "anya-e0801n7:116_3": "kuṇīyati akkosīyatīti kuṇṭho= chinnahatthapādādiko . Daṁsissa dā,",
  "anya-e0801n7:116_4": "daṁsati etāyāti dāṭhā=dantaviseso. Kamissa aka ca.",
  "anya-e0801n7:116_5": "Kāmīyāti dīnetīti kamaṭho=bhikkhābhājanaṁ, vāmano, kummo ca. Phassissa phuṭo, phassīyatīti phuṭṭho=phasso, evamaññepi.",
  "anya-e0801n7:117_0": "57. Vara karā aṇḍo.",
  "anya-e0801n7:118_0": "Vara-varaṇe, kara-karaṇe, etehi aṇḍo hoti.",
  "anya-e0801n7:118_1": "Attani pephaṁ vārayatīti varaṇḍo=mukharogo.",
  "anya-e0801n7:118_2": "Karīyatīti karaṇḍo=bhaṇḍaviseso.",
  "anya-e0801n7:119_0": "58. Manantā ḍo.",
  "anya-e0801n7:120_0": "Makāra nakārantehi kriyatthehi bahulaṁ ḍappaccayo hoti. Sama-upasame, samanaṁ saṇḍaṁ=samūho. Kama-padavikkhepe, kamati yātīti kaṇḍo=saro, paricchedo ca, dama-damane,",
  "anya-e0801n7:120_1": "damantvyanenāti daṇḍo=niggaho. Ama gama-gamane,",
  "anya-e0801n7:120_2": "amanti uppajjanti etthāti aṇḍo=pakkhipasavo, koso ca.",
  "anya-e0801n7:120_3": "Gacchati sūnabhāvanti gaṇḍo=byādhi, vadanekadeso ca. Ramu-kīḷāyaṁ,",
  "anya-e0801n7:120_4": "ramanti etthāti ruṇḍā=vidhavā. Mana-ñāṇe,",
  "anya-e0801n7:120_5": "maññanti etenāti maṇḍo=odanādinissāvo. Khana khaṇa=avadāraṇe,",
  "anya-e0801n7:120_6": "khaññatīti khaṇḍo=ucchuvikāra viseso. Lama-hiṁsāyaṁ,",
  "anya-e0801n7:120_7": "lamati hiṁsati sucibhāvanti laṇḍo=vaccaṁ, evamaññepi.",
  "anya-e0801n7:121_0": "59. Kuṇḍā dayo.",
  "anya-e0801n7:122_0": "Kuṇḍaādayo ḍantā nipaccante.",
  "anya-e0801n7:122_1": "Kama mana tanānaṁ assa uttaṁ, kāmīyatīti kuṇḍaṁ=bhājanaṁ.",
  "anya-e0801n7:122_2": "Maññati hitāhitanti muṇḍo= chinnakeso .",
  "anya-e0801n7:122_3": "Tanoti etenāti tuṇḍaṁ=lapanaṁ. Īra-khepe, eraṁādeso.",
  "anya-e0801n7:122_4": "Īrati kampatīti eraṇḍo=byagghapuccho, si-sevāyaṁ, sissa khamuka,",
  "anya-e0801n7:122_5": "sugandhaṁ sevatīti sikhaṇḍo=cūḷā, evamaññepi.",
  "anya-e0801n7:123_0": "60. Tija kasa tasa dakkhā kiṇo jassa kho ca.",
  "anya-e0801n7:124_0": "Tija-nisāne, kasa-gamane, tasa-pipāsāyaṁ, dakkha-vuddhiyaṁ, etehi kiṇo hoti, jassa kho ca,",
  "anya-e0801n7:124_1": "tejayitthāti tikhiṇaṁ=nisitaṁ.",
  "anya-e0801n7:124_2": "Kasati pavattatīti kasiṇaṁ=asesaṁ. Tasanaṁ tasiṇā=taṇhā.",
  "anya-e0801n7:124_3": "Dakkhati vuddhiṁ gacchati etāyāti dakkhīṇā=kusalaṁ.",
  "anya-e0801n7:125_0": "61. Vīādito ṇi.",
  "anya-e0801n7:126_0": "Vī-tantasantāne, si-sevāsaṁ, sū-passavane, du-gamane, kī-dabbavinīmaye, sā-tanukaraṇāvasānesu, evamādīhi ṇi hoti. Vīyatīti veṇi=kesakalāpo.",
  "anya-e0801n7:126_1": "Sevanaṁ seṇi=sajātīnaṁ kārūnaṁ samūho. Nipubbo, nisevīyatīti niseṇi=sopānaṁ. Savati passavatīti soṇi=kaṭi.",
  "anya-e0801n7:126_2": "Davati vahatīti doṇi=kaṭṭhambuvāhanī, nāvā ca.",
  "anya-e0801n7:126_3": "Nadādipāṭhā vimhi soṇī doṇī tipi hoti. Kayanaṁ,",
  "anya-e0801n7:126_4": "kīyate etāyāti vā keṇi=kayo sāti dukkhaṁ tanuṁ karotīti sāṇi=tirokaraṇī, evamaññepi.",
  "anya-e0801n7:127_0": "62. Gahādīhyaṇi.",
  "anya-e0801n7:128_0": "Gaha-upādāne, ara-gamane, dhara-dhāraṇe, sara-gatiyiṁsā cintāsu, tara-taraṇe, evamādīhi aṇippaccayo hoti.",
  "anya-e0801n7:128_1": "Gaṇhātīti gahaṇi=asitādipācako aggi.",
  "anya-e0801n7:128_2": "Arīyati gamīyatīti araṇi=aggimanthanakaṭṭhaṁ . Dhāretīti dharaṇi=mahī.",
  "anya-e0801n7:128_3": "Sarīyati gamīyatīti bharaṇi=maggo. Tarantyanenāti taraṇi=nāvā, sūriyo ca.",
  "anya-e0801n7:129_0": "63. Rīvībhāhi ṇu.",
  "anya-e0801n7:130_0": "Rī-passavane, vī vā-gamane, bhā-dittiyaṁ, etehiṇu hoti. Rīyati passavatīti reṇu=rajo. Veti pavattatīti veṇu=veḷu. Bhāti dibbatīti bhāṇu=raṁsi.",
  "anya-e0801n7:131_0": "64. Khāṇvā dayo.",
  "anya-e0801n7:132_0": "Khāṇuādayo ṇuantā nipaccante. Khaṇa khana-avadāraṇe, ṇassa ā,",
  "anya-e0801n7:132_1": "khaññati avadārīyatīti khāṇu=chinnasākho rukkho. Jana-janane, nassa vā āttaṁ, jāyati gamana manenāti jāṇu, jaṇṇu=jaṅghorūnaṁ sandhi. Hara-haraṇe, eka,",
  "anya-e0801n7:132_2": "harīyatīti hareṇu=gandhadabba, evamaññepi.",
  "anya-e0801n7:133_0": "65. Kvādito ṇo.",
  "anya-e0801n7:134_0": "Ku-sadde, su-savane, du-gamane, vara-varaṇe, kara-karaṇe, paṇa-byavahārathutisu, tā-pālane, lī-nilīyane, evamādīhi ṇo hoti.",
  "anya-e0801n7:134_1": "Kavati nadati etthāti koṇo=assi, vīṇādivādanadaṇḍo ca. Suṇotīti soṇo=sunakho, naro ca.",
  "anya-e0801n7:134_2": "Davati pavattatīti doṇo=parimāṇaviseso.",
  "anya-e0801n7:134_3": "Virūpatta vāretīti vaṇṇo=nīlādi.",
  "anya-e0801n7:134_4": "Savanaṁ karotīti kaṇṇo=savanaṁ.",
  "anya-e0801n7:134_5": "Paṇīyati voharīyatīti paṇṇo=palāso. Lāyatīti tāṇaṁ=rakkhā.",
  "anya-e0801n7:134_6": "Nilīyanti etthāti leṇaṁ=nilīyanaṭṭhānaṁ.",
  "anya-e0801n7:135_0": "66. Suvīhi ṇaka.",
  "anya-e0801n7:136_0": "Su-savane , vī-tantasantāne, etehi ṇaka hoti. Suṇotīti suṇo=sunakho. Vīyatīti vīṇā=vallakī.",
  "anya-e0801n7:137_0": "67. Tiṇādayo.",
  "anya-e0801n7:138_0": "Tiṇaādayo ṇakantā nipaccante. Tija-tejane, jalopo,",
  "anya-e0801n7:138_1": "tejeti etenāti tiṇaṁ=bīraṇādi.",
  "anya-e0801n7:138_2": "Lī liha sāda kledānaṁ lo lavā,",
  "anya-e0801n7:138_3": "līyati rasato sabbattha allīyatīti loṇaṁ lavaṇaṁ, lehīyatīti loṇaṁ lavaṇaṁ, sādīyatīti loṇaṁ lavaṇaṁ, kledayatīti loṇaṁ lavaṇaṁ, gamissa o, gacchatīti goṇo=go. Hara-haraṇe, ṇassañji, harīyatīti hariṇo=migo. Īra-kampane, rassattaṁ, ṇassa ñica,",
  "anya-e0801n7:138_4": "attano lūkhabhāve sampatte īrati kampatīti iriṇaṁ=ūsaraṁ. Thu-abhitthave, dīgho,",
  "anya-e0801n7:138_5": "abhitthavīyatīti thūṇaṁ=nagaraṁ, thūṇo=gharatthambho, evamaññepi.",
  "anya-e0801n7:139_0": "68. Ravaṇa varaṇa pūraṇā dayo.",
  "anya-e0801n7:140_0": "Ravaṇa varaṇa pūraṇā dayo aṇappaccayena siddhā. Ravatīti ravaṇo=kokilo. Vāretīti varaṇo=pākāro.",
  "anya-e0801n7:140_1": "Pūrīyate anenāti pūraṇo=paripūrī.",
  "anya-e0801n7:141_0": "(Iti ṭavaggapaccayavidhānaṁ).",
  "anya-e0801n7:142_0": "69. Pāvasā ati.",
  "anya-e0801n7:143_0": "Pā-rakkhaṇe, vasa-nivāse, eteti ati hoti. Pubbasaralopo, pāti rakkhatīti pati=sāmī, vasanti etthāti vasati=gehaṁ.",
  "anya-e0801n7:144_0": "70. Dhā hi si tana jana jara gama sacā tu.",
  "anya-e0801n7:145_0": "Dhā-dhāraṇe , hi-gatiyaṁ, tana-vitthāre, jana-janane, jara-vayo-hāniyaṁ, ama gama-gamane, saca-samavāye, etehi tu hoti. Dhāretīti dhātu=gerukādi.",
  "anya-e0801n7:145_1": "Hinoti pavattāti phalaṁ etenāti hetu=kāraṇaṁ,",
  "anya-e0801n7:145_2": "sevīyati janehīti setu=bandhati (paddhati). Taññateti tantu=suttaṁ.",
  "anya-e0801n7:145_3": "Janīyate kammakilesehīti jantu,",
  "anya-e0801n7:145_4": "jāyati kammakilehīti vā jantu=satto. Jīratīti jattu=aṁsasandhi. Gacchatīti gantu=gamiko,",
  "anya-e0801n7:145_5": "sacati sametīti sattu=yavādicuṇṇaṁ.",
  "anya-e0801n7:146_0": "71. Arissuṭa ca.",
  "anya-e0801n7:147_0": "Ara-gamanetīmasmā tu hoti, arissa uṭa ādesoca.",
  "anya-e0801n7:147_1": "Arati pavattatīti utu=hemantādi,",
  "anya-e0801n7:148_0": "72. Pitvādayo.",
  "anya-e0801n7:149_0": "Pituādayo saddā tuantā nipaccante. Pā-rakkhaṇe, āssa ittaṁ, pāti rakkhatīti pitā=janako. Pātissevādissa mo, pāyetīti mātā=jananī. Bhā-dittiyaṁ, bhātīti bhātā=sodariyo. Dhā-dhāraṇe, āssa īttaṁ, dhārīyatīti dhītā=puttī. Duha-papūraṇe, ottābhāvo, tussa ñchica.",
  "anya-e0801n7:149_1": "Duhati pasave papūretīti duhitā=puttī. Jana-janane, assa āttaṁ, mā cāntādeso.",
  "anya-e0801n7:149_2": "Paputte janetīti jāmātā=duhitupati. Naha-bandhane,",
  "anya-e0801n7:149_3": "nahīyati bandhīyati pemenāti nattā-paputto. Hu-havane, havati pūjetīti hotā=yaññako. Pū-pavane,",
  "anya-e0801n7:149_4": "punāti āyatiṁ bhavaṁ pavittaṁ karotīti potā=soyeva.",
  "anya-e0801n7:150_0": "73. Jana karā ratu.",
  "anya-e0801n7:151_0": "Jana-janane, kara-karaṇe, etehi ratu hoti, rakāro antasarādilopattho. Jāyatīti jatu=lākhā. Karīyatīti katu=sayūpo yañño.",
  "anya-e0801n7:152_0": "74. Sakā unto.",
  "anya-e0801n7:153_0": "Saka-sattiyamiccasmā unto hoti. Sakkotīti sakunto=pakkhī.",
  "anya-e0801n7:154_0": "75. Kapā oto.",
  "anya-e0801n7:155_0": "Kapa-acchādane iccasmā oto hoti. Kapatīti kapoto=pārevato.",
  "anya-e0801n7:155_1": "Ṭo tassa vā hoti kapoṭo=soyeva.",
  "anya-e0801n7:156_0": "76. Vasādīhyanto.",
  "anya-e0801n7:157_0": "Vasa-nivāse, ruha-janane, bhadda-kalyāṇe, nanda-samiddhiyaṁ, jīva-pāṇadhāraṇe, evamādīti anto hohi.",
  "anya-e0801n7:157_1": "Vasanti etasmiṁ kāle kīḷāpasutāti vasanto=utu.",
  "anya-e0801n7:157_2": "Ruhati jāyatīti ruhanto=rukkho, evaṁnāmako migarājā ca. Bhaddissa saṁyogādilopo,",
  "anya-e0801n7:157_3": "bhajati kalyāṇadhammanti bhadanto=pabbajito.",
  "anya-e0801n7:157_4": "Nandati etāyāti nandantī=sakhī, nadādipāṭhā vī, evamupari ca.",
  "anya-e0801n7:157_5": "Jīvanti etā- yāti jīvantī=osadhi. Savatīti savantī=nadī. Rodāpetīti rodantī=osadhi.",
  "anya-e0801n7:157_6": "Avati rakkhatīti avantī=janapado.",
  "anya-e0801n7:158_0": "77. Hisīnaṁ muka ca.",
  "anya-e0801n7:159_0": "Hi-gatiya, sī-saye, etehi anto hoti muka ca. Kakāro antāvayavattho,",
  "anya-e0801n7:159_1": "himaṁ hinoti pavattati etasminti hemanto=utu,",
  "anya-e0801n7:159_2": "sayanti ettha ūkā kusumādayo cāti sīmanto=kesamaggo.",
  "anya-e0801n7:160_0": "78. Hara ruha kulā ito.",
  "anya-e0801n7:161_0": "Hara-haraṇe, ruha-janane, kula-patthāre, eteti ito hoti.",
  "anya-e0801n7:161_1": "Attano sinehaṁ haratīti harito=vaṇṇaviseso. Ruhatīti rohito=macchaviseso.",
  "anya-e0801n7:161_2": "Ruhati sarīre byāpanavasenāti rohitaṁ, rassa latte lohitaṁ=rudhiraṁ.",
  "anya-e0801n7:161_3": "Attano guṇaṁ kulati pattharatīti kolito=dutiyaggasāvako, evaṁ nāmako maru ca.",
  "anya-e0801n7:162_0": "79. Bharādīhyato.",
  "anya-e0801n7:163_0": "Bhara raṁja yaja paca evamādīhi ato hoti. Bharatīti bharato=naṭo. Niggahītalopo,",
  "anya-e0801n7:163_1": "rañjanti etthāhi rajataṁ=sajjhaṁ. Yajitabboti yajato=aggi. Pacatīti pacato=sūpakāro.",
  "anya-e0801n7:164_0": "80. Kirā dīhyātaka.",
  "anya-e0801n7:165_0": "Kira-vikiraṇe, ala-bandhane, cila-vasane, evamādīhi ātaka hoti, kiratīti kirāto=savaro, rassa lakke ki- lāto=sova . Alatīti alātaṁ=ummukaṁ. Cilatīti cilāto=malacchajāti.",
  "anya-e0801n7:166_0": "81. Amādīhyatto.",
  "anya-e0801n7:167_0": "Ama mā vara kalādīhi atto hoti.",
  "anya-e0801n7:167_1": "Amati kālantaraṁ pavattatīti amattaṁ=bhājanaṁ. Pubbasaralopo,",
  "anya-e0801n7:167_2": "mānaṁ mattaṁ=pamāṇaṁ paricchedo ca. Varantunenāti varattā=yottaṁ.",
  "anya-e0801n7:167_3": "Kalati paricchindatīti kalattaṁ=bhariyā.",
  "anya-e0801n7:168_0": "82. Vādīhi to.",
  "anya-e0801n7:169_0": "Vā-gamane, tā-pālane, tana-vitthāre, dama-upasame, a-magamane, si-sevāyaṁ, su-savane, pū pavane, gupa-govane, yuja-saṁyame, gaha-upādāne, ata-sātaccagamāna, khipa-peraṇe, evamādīhi to hoti. Vāyatīti vāto=vāyu. Tāyatīti tāto=pitā. Tanuteti tantaṁ=tantavo. Damatīti anto=dasano. Amati yātīti anto=osānaṁ, koṭṭhāsasamīpāvayavā ca. Sevīyatīti seto=dhavalo. Suṇantunenāti sotaṁ=savanaṁ. Savatīti soto=jalappavāho. Punīyatīti poto=bālo. Gopīyatīti gotthaṁ=kalādi. Yojantyanenāti yottaṁ=rajju.",
  "anya-e0801n7:169_1": "Mamāyantehi gayhatīti gattaṁ=sarīraṁ.",
  "anya-e0801n7:169_2": "Abādhaṁ nirantaraṁ atati pavattatīti attā=manādi.",
  "anya-e0801n7:169_3": "Khipīyati etthāti khettaṁ=kedāraṁ.",
  "anya-e0801n7:170_0": "83. Gharādīhi taka.",
  "anya-e0801n7:171_0": "Gara ghara-secane, si-sevāyaṁ, dū-paritāpane, mida-sinehe, cita-sañcetane, pusa-posane, vida-lābhe, evamādīhi taka 4 hoti,",
  "anya-e0801n7:171_1": "gharati siñcatīti ghataṁ=sappi. Sevīyatīti sito=seto.",
  "anya-e0801n7:171_2": "Dubbacattā dūyati paritāpetīti dūto=pesarakāro.",
  "anya-e0801n7:171_3": "Mijjati sinehatīti mitto=suhadayo.",
  "anya-e0801n7:171_4": "Cintetīti cittaṁ=viññāṇaṁ cittakammādi ca. Posīyatīti putto=attajo.",
  "anya-e0801n7:171_5": "Vindanti pīti manenāti vittaṁ=dhanaṁ. Vara-varaṇasambhattīsu,",
  "anya-e0801n7:171_6": "varaṇaṁ vattaṁ=brahmacariyādi.",
  "anya-e0801n7:172_0": "84. Nettādayo.",
  "anya-e0801n7:173_0": "Nettaādayo taka parā nipaccante. Nī-pāpane, ettaṁ, tuka ca nipātanā.",
  "anya-e0801n7:173_1": "Nayati pāpetīti nettaṁ=nayanaṁ, netā ca. Kara-kara-ṇe, assu, karaṇaṁ kuttaṁ=kiriyā. Kamissa assu,",
  "anya-e0801n7:173_2": "kamati yātīti kunto=āvudhaviseso. Rama-kīḷāyaṁ, supubbo, sussaniccaṁ dīgho. Suṭṭhu ramaṇaṁ,",
  "anya-e0801n7:173_3": "suṭṭhu ramatīti vā sūrato=sukhasaṁvāso. Mihissaissu,",
  "anya-e0801n7:173_4": "mihati siñcatīti muttaṁ=passāvo.",
  "anya-e0801n7:173_5": "Pāla=rakkhaṇe āssa rassattaṁ, ñica.",
  "anya-e0801n7:173_6": "Pālīyatīti palitaṁ=kesalomānaṁ jarāya kataṁ setattaṁ,",
  "anya-e0801n7:173_7": "saddhādittā akāre taṁ yassa atthi so palito=pumā, palitā=itthī. Mhissa si, mihi ca, mhayanaṁ sitaṁ=mandahasitaṁ, mhayanaṁ mihitaṁ=tadeva, kusa-akkose tassa īña,",
  "anya-e0801n7:173_8": "kusīyati akkosīyatīti kusīto=alaso, si=bandhane, dīgho,",
  "anya-e0801n7:173_9": "senti bandhanti gharāvāsaṁ etāyāti sītā=naṅgalalekhā, evamaññepi.",
  "anya-e0801n7:174_0": "85. Samādīhyatho.",
  "anya-e0801n7:175_0": "Sama-upasame , dara-daraṇe, dama-upasame, kilama klama-gelaññe, sapa-akkose, vasa-nivāse, āpubbo, evamādīhi atho hoti. Sametīti samatho=samādhi. Daraṇaṁ daratho=pīḷā. Damanaṁ damatho=damo.",
  "anya-e0801n7:175_1": "Kilamanaṁ kilamatho=parissamo. Sapanaṁ sapatho=saccakaraṇaṁ.",
  "anya-e0801n7:175_2": "Āvasanti etthāti āvasatho=gharaṁ.",
  "anya-e0801n7:176_0": "86. Upavasā vassoṭa ca.",
  "anya-e0801n7:177_0": "Upapubbā vasatismā atho hoti, vassa oṭa cādeso.",
  "anya-e0801n7:177_1": "Upavasanti etthāti uposatho=tithiviseso, navamahatthi kulañca.",
  "anya-e0801n7:178_0": "87. Ramā thaka.",
  "anya-e0801n7:179_0": "Ramatismā thaka hoti,",
  "anya-e0801n7:179_1": "kānubandhakaraṇasāmatthiyā ata kārādopi malopo.",
  "anya-e0801n7:179_2": "Ramanti kīḷanti etenāti ratho=sandano.",
  "anya-e0801n7:180_0": "88. Titthādayo.",
  "anya-e0801n7:181_0": "Titthaādayo thakaparā nipaccante. Tara-taraṇe, assa ittaṁ, pararūpādi,",
  "anya-e0801n7:181_1": "tarantyanenāti titthaṁ=najjādiṁ yenāvataranti taṁ. Sica-rakkhaṇe,",
  "anya-e0801n7:181_2": "secatīti sittaṁ=madhucchiṭṭhaṁ. Hasa-hasane, hasantyanenāti hattho=karo, nakkhattāñca. Gāyatīti gāthā=pajjaviseso.",
  "anya-e0801n7:181_3": "Aranti pavattantyanenāti attho=dhanaṁ.",
  "anya-e0801n7:181_4": "Rogaṁ tudati pīḷetīti tutthaṁ=osadhaṁ. Yu-missane, dīgho,",
  "anya-e0801n7:181_5": "yavatīti yū- tho=sajātikānaṁ tiracchānānaṁsamūho. Gupa-gopane, dīgho, palopo,",
  "anya-e0801n7:181_6": "paṭikūlattā gopīyatīti gūtho=vaccaṁ, evamaññepi.",
  "anya-e0801n7:182_0": "89. Vasa masa kusā thu.",
  "anya-e0801n7:183_0": "Vasa-nivāse, masa-āmasane, kusa-akkose, etehi thu hoti.",
  "anya-e0801n7:183_1": "Vasanti etthāti vatthu=padattho.",
  "anya-e0801n7:183_2": "Dadhiṁ āmasatīti matthu=dadhimaṇḍo.",
  "anya-e0801n7:183_3": "Kusīyati akkosīyati bhera vanādattāti kotthu=sigālo.",
  "anya-e0801n7:184_0": "90. Saka vasā thi.",
  "anya-e0801n7:185_0": "Saka-sattiyaṁ, vasa-nivāse, etehi thi hoti.",
  "anya-e0801n7:185_1": "Sakkoti gantumanenāti satthi=ūru.",
  "anya-e0801n7:185_2": "Vasīyati acchādīyatīti vatthi=nābhiyā adho.",
  "anya-e0801n7:186_0": "91. Vīto thika.",
  "anya-e0801n7:187_0": "Vī vā-gamanetīmasmā thika hoti.",
  "anya-e0801n7:187_1": "Vīyanti gacchanti etāyāti vīthi=āvali.",
  "anya-e0801n7:188_0": "92. Sārismā rati.",
  "anya-e0801n7:189_0": "Sārismā ṇyantā rathi hoti. Sāretīti sārathi=ratha-vāho.",
  "anya-e0801n7:190_0": "93. Tā-tā ithi.",
  "anya-e0801n7:191_0": "Tā-pālane, ata-sātaccagamane, etehi ithi hoti.",
  "anya-e0801n7:191_1": "Tāyati pāletīti tithi=paṭipadādi,",
  "anya-e0801n7:191_2": "atati gacchatīti atithi=abbhāgato.",
  "anya-e0801n7:192_0": "94. Isā thī.",
  "anya-e0801n7:193_0": "Isatismā thī hoti.",
  "anya-e0801n7:193_1": "Icchati icchīyatīti vā itthī=nārī.",
  "anya-e0801n7:194_0": "95.",
  "anya-e0801n7:194_1": "Ruda khuda muda mada chida sūda sapa kamā daka.",
  "anya-e0801n7:195_0": "Etehi daka hoti. Rudatīti ruddo=umāpati. Rassa latte luddo=nesādo.",
  "anya-e0801n7:195_1": "Khudati asahatīti khuddo=nīco.",
  "anya-e0801n7:195_2": "Modanti etāyāti muddā=sakkharamaṅguliyaṁ.",
  "anya-e0801n7:195_3": "Majjanti asminti maddo=janapado. Chijjatīti chiddaṁ=randhaṁ. Ūssa rassattaṁ,",
  "anya-e0801n7:195_4": "sūdati sāmikehi bhatiṁ pakkharatīti suddo=vasalo.",
  "anya-e0801n7:195_5": "Sapantunenāti saddo=sotavisayo. Kāmīyatīti kando=mūlaviseso.",
  "anya-e0801n7:196_0": "96. Kundādayo.",
  "anya-e0801n7:197_0": "Kundaādayo dakaantā nipaccante. Kamissa assu,",
  "anya-e0801n7:197_1": "kāmīyatīti kundo=pupphavidhasaso, maṇissa mana, maññateti mando=jaḷo. Vuṇātissa buna,",
  "anya-e0801n7:197_2": "vuṇīyati saṁvarīyatīti bundo=mūlappadeso. Ninda-garahāyaṁ, nalopo, nindīyatīti niddā=soppaṁ. Unda-kiledane, nalopo,",
  "anya-e0801n7:197_3": "undati kiledatīti uddo=jalabiḷālo. Saṁpubbassa undissa ca,",
  "anya-e0801n7:197_4": "sammā undati kiledatīti samuddo=sāgaro. Pula-mahattahiṁ sāñāṇesu, imuña,",
  "anya-e0801n7:197_5": "pulati hiṁsatīti pulindo=savaro. Evaṁ-maññepi.",
  "anya-e0801n7:198_0": "97. Dadā du.",
  "anya-e0801n7:199_0": "Dada-dānetīmasmā du hoti.",
  "anya-e0801n7:199_1": "Dukkhaṁ dadātīhi daddu=kuṭṭhaviseso.",
  "anya-e0801n7:200_0": "98. Khanāna dama ramā dho.",
  "anya-e0801n7:201_0": "Khana khaṇa-avadāraṇe, ana-pāṇane, dama-upasame, rama-kīḷāyaṁ, etehi dho hoti.",
  "anya-e0801n7:201_1": "Ñāṇena dhaññateti khandho=rāsi.",
  "anya-e0801n7:201_2": "Anati jīvati etenāti andho=acakkhuko. Dametabboti dandho=jaḷo,",
  "anya-e0801n7:201_3": "ramanti ettha sappādayoti randhaṁ=chiddaṁ.",
  "anya-e0801n7:202_0": "99. Muddhā dayo.",
  "anya-e0801n7:203_0": "Muddhaādayo dhantā nipaccante. Muda-tose, ottābhāvo,",
  "anya-e0801n7:203_1": "modanti ettha ūkāti muddhā=matthako. Ara-gamane,",
  "anya-e0801n7:203_2": "aranti yanti etthāti addhā=maggo, kālo ca, addhaṁ=upaddhaṁ. Gidha-abhi kaṅkhāyaṁ, issa attaṁ, gedhatīti gaddho=gijjho. Vidha-vedhane, ettābhāvo,",
  "anya-e0801n7:203_3": "parivajjhatīti viddhaṁ=vimalaṁ, evamaññepi.",
  "anya-e0801n7:204_0": "100. Sīto dhuka.",
  "anya-e0801n7:205_0": "Setismā dhuka hoti.",
  "anya-e0801n7:205_1": "Sayanti etāyāti sīdhu=surāviseso.",
  "anya-e0801n7:206_0": "101. Varārakarataradarayamaajjamithasakā kuno.",
  "anya-e0801n7:207_0": "Vara-varaṇasambhattīsu, ara-gamane, kara-karaṇe, tara-tara-ṇe dara-vidāraṇe, yama-uparame, ajja sajja-ajjane, mitha-saṅgame, saka-sattiyaṁ, etehi kuno hoti.",
  "anya-e0801n7:207_1": "‘‘Rā nassa ṇo’’ti (5-171) nassa ṇattaṁ,",
  "anya-e0801n7:207_2": "vāretīti varuṇo=evaṁnāmako isi, devarājā, pādapo ca.",
  "anya-e0801n7:207_3": "Arati gacchatīti aruṇo=sūriyo, tassa sārathi ca.",
  "anya-e0801n7:207_4": "Paradukkhe sati sādhūnaṁ hadayakammanaṁ karotīti karuṇā=dayā.",
  "anya-e0801n7:207_5": "Bālabhāvaṁ atarīti taruṇo=yuvā.",
  "anya-e0801n7:207_6": "‘‘Ṇiṇāpina’’nti (5.160) yogavibhāgā ṇilopo, vidāretīti dāruṇo=kakkhaḷo.",
  "anya-e0801n7:207_7": "Yameti pāvaṁ nāsetīti yamunā=ekā mahānadī.",
  "anya-e0801n7:207_8": "Ajjati dhanasañcayaṁ karotīti ajjuno=rājā, rukkhaviseso ca.",
  "anya-e0801n7:207_9": "Mitho saṅgamo mithunaṁ=pumitthiyugaḷaṁ. Sakkotīti sakuno=pakkhī. Nadādipāṭhā vīmhi=sakunī.",
  "anya-e0801n7:207_10": "‘‘Tathanarānaṁṭaṭṭhaṇalā’’ti (1-27) vā ṇatte=sakuṇo, sakuṇi.",
  "anya-e0801n7:208_0": "102. Ajā ino.",
  "anya-e0801n7:209_0": "Aja vaja-gamane tīmasmā ino hoti.",
  "anya-e0801n7:209_1": "Ajati vikkayaṁ yātīti ajinaṁ=cammaṁ.",
  "anya-e0801n7:210_0": "103. Vipinādayo.",
  "anya-e0801n7:211_0": "Vipinaādayo inantā nipaccante. Vapa-bījanikkhepe, assa ittaṁ,",
  "anya-e0801n7:211_1": "vapanti etthāti vipinaṁ=vanaṁ. Supa-saye,",
  "anya-e0801n7:211_2": "supanti etenāti supinaṁ=niddā, supantena diṭṭhañca. Tuda-byathane, dassa ho,",
  "anya-e0801n7:211_3": "tudati satte pīḷetīti tuhinaṁ=himaṁ. Kappa-sāmatthiye,",
  "anya-e0801n7:211_4": "kappati ripavo vijetuṁ samatthetīti kappino=rājā. Kama-padavikkhepe, assa uttaṁ,",
  "anya-e0801n7:211_5": "kamanti ettha mīnādayo pavisantīti kuminaṁ=macchabandhanopakaraṇaviseso. Dā-dāne,",
  "anya-e0801n7:211_6": "denti etasminti dinaṁ=divaso, evamaññepi.",
  "anya-e0801n7:212_0": "104. Kirā kano.",
  "anya-e0801n7:213_0": "Kiratismā kano hoti. Nassa ṇo,",
  "anya-e0801n7:213_1": "kiranti vikirantīti kiraṇā=raṁsiyo.",
  "anya-e0801n7:214_0": "105. Dī jiimīhi naka.",
  "anya-e0801n7:215_0": "Dī-khaye, ji-jaye, i-ajjhenagatīsu, mī-hiṁsāyaṁ, etehi naka hoti.",
  "anya-e0801n7:215_1": "Adesi khayamagamāsīti dīno=niddhano.",
  "anya-e0801n7:215_2": "Pañcamāre ajinīti jino=buddho.",
  "anya-e0801n7:215_3": "Esi issarattamagamāsīti ino=sāmī.",
  "anya-e0801n7:215_4": "Mīyate hiṁsīyateti mīno=maccho.",
  "anya-e0801n7:216_0": "106. Sidhāvīvāhi no.",
  "anya-e0801n7:217_0": "Si-bandhane, dhā-dhāraṇe, vī vā-gamane, etehi no hoti.",
  "anya-e0801n7:217_1": "Seti bandhatīti seno=sasādano senā=camū. Dhāretīti dhānā=bhajjitayavo.",
  "anya-e0801n7:217_2": "Veti pavattatīti veno=hīnajāti.",
  "anya-e0801n7:217_3": "Sattesu vāti pavattatīti vānaṁ=taṇhā.",
  "anya-e0801n7:218_0": "107. Ūnādayo.",
  "anya-e0801n7:219_0": "Ūnaādayo nantā nīpaccante. Ūha-vitakke, halopo, ūhanaṁ ūno=apuṇṇo. Hi-gatiyaṁ, dīghattaṁ,",
  "anya-e0801n7:219_1": "hesi hīnattamagamīti hīno=nihīno. Ci-caye, dīghattaṁ,",
  "anya-e0801n7:219_2": "cayanti ettha ratanānīti cīno=janapado. Hanissa jagho, haññatīti jaghanaṁ=kaṭi.",
  "anya-e0801n7:219_3": "Ṭhāssa the ṭhāti pavattatīti theno=coro. Undissa odo, undīyatīti odano=annaṁ. Annaṁ. Raṁjissa niggahītalopo, aka ca, raṁjate anenāti rajanaṁ=rāgo.",
  "anya-e0801n7:219_4": "Rañjanti etthāti rajanī=ratti. Padissa junuka ,",
  "anya-e0801n7:219_5": "pajjati gacchatīti pajjunno=indo, megho ca. Gamissa gaṅa,",
  "anya-e0801n7:219_6": "gacchanti ettha vihaṅgādayoti gaganaṁ=antalikkhaṁ, evamaññepi.",
  "anya-e0801n7:220_0": "108. Vī patā tano.",
  "anya-e0801n7:221_0": "Vī vā-gamane, pata patha-gamane, etehi tano hoti.",
  "anya-e0801n7:221_1": "Veti pavattati etenāti vetanaṁ=bhati.",
  "anya-e0801n7:221_2": "Patanti etthāti pattanaṁ=nagaraṁ.",
  "anya-e0801n7:222_0": "109. Ramā tanaka.",
  "anya-e0801n7:223_0": "Rama kīḷāyamicasmā tanaka hoti.",
  "anya-e0801n7:223_1": "‘‘Gamādirānaṁ lopontassā’’ti (5.109) malopo,",
  "anya-e0801n7:223_2": "ramanti etthāti ratanaṁ=maṇi ādī, hatthamattañca.",
  "anya-e0801n7:224_0": "110., Sū bhāhi nuka,",
  "anya-e0801n7:225_0": "Sū-pasave, bhā-dittiyaṁ, etehi nuka hoti. Pasavīyatīti sūnu=putto. Bhāti dibbatīti bhānu=sūriyo.",
  "anya-e0801n7:226_0": "111. Dhāsse ca.",
  "anya-e0801n7:227_0": "Dhā-dhāraṇetīmasmā nuka hoti, dhāssa e ca. Dhāretīti dhenu=gāvī.",
  "anya-e0801n7:228_0": "112. Vattā ṭāva dhamāsehyani.",
  "anya-e0801n7:229_0": "Vatta-vattane, aṭa-gamanattho, ava-rakkhaṇe, dhama-sadde, asa-khepane, etehi ani hoti.",
  "anya-e0801n7:229_1": "Vattanti etenāti vattani=tasaradaṇḍaṁ. Vīmhi vattanī=pantho.",
  "anya-e0801n7:229_2": "Aṭate gammateti aṭani= mañcaṅgo .",
  "anya-e0801n7:229_3": "Satte avati rakkhatīti avani=mahī.",
  "anya-e0801n7:229_4": "Dhamanti etena vīṇādayoti dhamani=sīrā.",
  "anya-e0801n7:229_5": "Daṇḍatthāya asīyate khipīyateti asani=kulisaṁ.",
  "anya-e0801n7:230_0": "113. Yuto ni.",
  "anya-e0801n7:231_0": "Yu-missanetīmasmā ni hoti.",
  "anya-e0801n7:231_1": "Yavanti sattā anena etībhāvaṁ gacchantīti yoni=bhagaṁ, aṇḍajādiyoni ca.",
  "anya-e0801n7:232_0": "(Iti tavaggapaccayavidhānaṁ).",
  "anya-e0801n7:233_0": "114. Camāpa pā vapā po.",
  "anya-e0801n7:234_0": "Cama-adane, apa-pāpuṇane, pā-rakkhaṇe, vapa-bījanikkhepe, etehi po hoti.",
  "anya-e0801n7:234_1": "Camanti adanti etthāti campā=nagaraṁ,",
  "anya-e0801n7:234_2": "apesi īsakamattamagamāsīti appaṁ=abahu.",
  "anya-e0801n7:234_3": "Apāyaṁ pāti rakkhatīti pāpaṁ-kibbisaṁ.",
  "anya-e0801n7:234_4": "Vapanti etthāti vappo=kedāraṁ.",
  "anya-e0801n7:235_0": "115. Yu thu kūnaṁ dīgho ca.",
  "anya-e0801n7:236_0": "Yu-missane, thu-abhitthave, ku-sadde, etehi po hoti, etesaṁ dīgho ca.",
  "anya-e0801n7:236_1": "Dīghavidhānasāmatthiyā ottābhāvo.",
  "anya-e0801n7:236_2": "Yavanti saha vattanti etthāti yūpo=yaññayaṭṭhi, pāsādo ca. Thavīyatīti thūpo=cetiyaṁ.",
  "anya-e0801n7:236_3": "Kavanti nadanti etthāti kūpo=udapāno.",
  "anya-e0801n7:237_0": "116. Khipa supa nīsū pūhi paka.",
  "anya-e0801n7:238_0": "Khipa-peraṇe, supa-saye, nī-naye, sū-pasave, pū-pavane, etehi paka hoti.",
  "anya-e0801n7:238_1": "Khapati khayaṁ gacchatīti khippaṁ=sīghaṁ.",
  "anya-e0801n7:238_2": "Supanti ettha sunakhādayoti suppaṁ=papphoṭanaṁ.",
  "anya-e0801n7:238_3": "Nayanti etasmā phalanti nipo=rakkho.",
  "anya-e0801n7:238_4": "Savati ruciṁ janetīti sūpo=byañjanaviseso.",
  "anya-e0801n7:238_5": "Pavīyati maricajīrakādīhi pavittaṁ karīyatīti pūpaṁ=khajjakaṁ.",
  "anya-e0801n7:239_0": "117. Sippādayo.",
  "anya-e0801n7:240_0": "Sippaādayo pakaantā nipaccante. Sapissa assaittaṁ, sapati anenāti sippaṁ=kalā. Vapissa assi,",
  "anya-e0801n7:240_1": "vijjaṁ vapatīti vippo=brāhmaṇo. Vassa bo,",
  "anya-e0801n7:240_2": "vapati bahi nikkhamati hadayaṅgatasokenāti bappaṁ=assu. Chupa-samphasse, usse,",
  "anya-e0801n7:240_3": "chupati anenāti cheppaṁ=naṅguṭṭhaṁ. Rupa=ruppane, palopa dīghā,",
  "anya-e0801n7:240_4": "ruppati vikāramāpajjatīti rūpaṁ-bhūtabhūtikaṁ, evamaññepi.",
  "anya-e0801n7:241_0": "118. Sāsā apo.",
  "anya-e0801n7:242_0": "Sāsa anusiṭṭhiyamiccasmā apo hoti.",
  "anya-e0801n7:242_1": "Sāsīyanti etenāti sāsapo=vīhiviseso.",
  "anya-e0801n7:243_0": "119. Viṭapādayo.",
  "anya-e0801n7:244_0": "Viṭapaādayo apantā nipaccante. Vaṭa-veṭṭhane, assa ittaṁ,",
  "anya-e0801n7:244_1": "vaṭati veṭṭhati etenātiviṭapo=gumbaviseso, kutha-pūtibhāve, thassa ṇo,",
  "anya-e0801n7:244_2": "akuthi pūtibhāvamagamīti kuṇapo=matako. Maṇḍa=bhūsane, maṇḍeti janaṁ,",
  "anya-e0801n7:244_3": "maṇḍīyati janehīti vā maṇḍapo=janālayo, evamaññepi.",
  "anya-e0801n7:245_0": "120. Gupā pho.",
  "anya-e0801n7:246_0": "Gupismā pho hoti. Gopīyatīti goppho=caraṇagaṇṭhi.",
  "anya-e0801n7:247_0": "121. Garasarādīhi bo.",
  "anya-e0801n7:248_0": "Garasarādīhi bo hoti.",
  "anya-e0801n7:248_1": "Garati aññe anena pīḷetīti gabbo=abhimāno.",
  "anya-e0801n7:248_2": "Sarati pavattatīti sabbo=sakalo.",
  "anya-e0801n7:248_3": "Phalakāmehi janehi amīyati gamīyatīti ambo=cūto.",
  "anya-e0801n7:248_4": "Puttena amīyati gamīyatīti ambā=mātā.",
  "anya-e0801n7:249_0": "122. Nimbādayo.",
  "anya-e0801n7:250_0": "Nimbaādayo bantā nipaccante. Namissa assi,",
  "anya-e0801n7:250_1": "namati phalabhārenāti nimbo=ariṭṭho. Vamissa vassa bittaṁ.",
  "anya-e0801n7:250_2": "Pittādayo vamati uggiratīti bimbaṁ=sarīraṁ. Kusissa amuka,",
  "anya-e0801n7:250_3": "tittena kusīyati akkosīyatīti kosambo=rukkho. Kadatissa amuka,",
  "anya-e0801n7:250_4": "kadanti etena dvārādīnīti kadambo=rukkho. Kuṭissa umuka,",
  "anya-e0801n7:250_5": "janehi koṭīyati pavattīyatīti kuṭumbaṁ=catuppado, khettaṁ, gharaṁ, kalattaṁ, dāsā ca. Kaṇḍissa kuḍu.",
  "anya-e0801n7:250_6": "Taṇḍulādayo anena kaṇḍanti paricchindantīti kuḍubo=mānaṁ, evamaññepi.",
  "anya-e0801n7:251_0": "123. Darā bi.",
  "anya-e0801n7:252_0": "Dara vidāraṇetīmasmā bi hoti.",
  "anya-e0801n7:252_1": "Odanādīni dārenti jatāyāti dabbi=kaṭacchu, vīmhi dabbī.",
  "anya-e0801n7:253_0": "124. Kara sara sala kala valla vasā abho.",
  "anya-e0801n7:254_0": "Kara-karaṇe, sara-gati hiṁsācintāsu, sala-gamanattho, kala-saṅkhyāne, vala valla-saṁvaraṇe, vasa-nivāse, etehi abho hoti. Karotīti karabho=oṭṭhā, pāṇippadeso ca.",
  "anya-e0801n7:254_1": "Sarati gacchatīti sarabho=migaviseso.",
  "anya-e0801n7:254_2": "Salati gacchatīti salabho=paṭaṅgo .",
  "anya-e0801n7:254_3": "Kalīyati parimīyati vayasāti kalabho=hatthipotako.",
  "anya-e0801n7:254_4": "Tadaminādipāṭhā ḷatte kaḷabho=sova.",
  "anya-e0801n7:254_5": "Valleti saṁvaraṇaṁ karotīti vallabho=piyo.",
  "anya-e0801n7:254_6": "Vasantyanenāti vasabho=puṅgavo.",
  "anya-e0801n7:255_0": "125. Gadā rabho.",
  "anya-e0801n7:256_0": "Gadatismā rabho hoti. Gadatīti gadrabho=kharo.",
  "anya-e0801n7:257_0": "126. Usarāsā kabho.",
  "anya-e0801n7:258_0": "Usa-dāhe, rāsa-sadde, etehi kabho hoti.",
  "anya-e0801n7:258_1": "Usati paṭipakkhe dahatīti usabho=seṭṭho.",
  "anya-e0801n7:258_2": "Rāsati nadatīti rāsabho=gadrabho.",
  "anya-e0801n7:259_0": "127. Ito bhaka.",
  "anya-e0801n7:260_0": "I itismā bhaka hoti. Eti gacchatīti ibho=hatthī.",
  "anya-e0801n7:261_0": "128. Garāvā bho.",
  "anya-e0801n7:262_0": "Gara ghara-secane, ava-rakkhane, etehi bho hoti.",
  "anya-e0801n7:262_1": "Garati bahi nikkhamanavasena siñcatīti gabbho=pasavo, ovarako ca.",
  "anya-e0801n7:262_2": "Avati satte rakkhatīti abbhaṁ=megho.",
  "anya-e0801n7:263_0": "129. Sobbhādayo.",
  "anya-e0801n7:264_0": "Sobbhaādayo bhantā nipaccante. Sadatissa assa ottaṁ,",
  "anya-e0801n7:264_1": "sīdanti etthāti sobbhaṁ=vivaraṁ, sobbho=jalāsayaviseso. Kamissa assu,",
  "anya-e0801n7:264_2": "kāmīyatīti kumbho=dasambaṇamatto, ghaṭo ca.",
  "anya-e0801n7:264_3": "(Kena jalena umbhīyati pūrīyatīti vā kumbho=ghaṭo.) Kusissa umuka,",
  "anya-e0801n7:264_4": "kusati avhāyatīti kusumbhaṁ=mahārajanaṁ. Kusumbho=kanakaṁ, evamaññepi.",
  "anya-e0801n7:265_0": "130. Usa kusa pada sukhā kumo.",
  "anya-e0801n7:266_0": "Usādīhi kumo hoti. Usati dahatīti usumaṁ=uṇhaṁ.",
  "anya-e0801n7:266_1": "Kusati avhāyatīti sukumaṁ=pupphaṁ.",
  "anya-e0801n7:266_2": "Pajjati devapūjādiṁ yātīti padumaṁ=paṅkajaṁ. Sukhayatīti sukhuma=aṇu.",
  "anya-e0801n7:267_0": "131. Vaṭumādayo.",
  "anya-e0801n7:268_0": "Vaṭumaādayo kumantā nipaccanthe. Vajissa-ntassa ṭo,",
  "anya-e0801n7:268_1": "vajanti etthāti vaṭumaṁ=patho. Silisassa lisse, silissatīti silesupaṁ=semhaṁ. Kamissa kuṅkādeso,",
  "anya-e0801n7:268_2": "kāmīyatīti kuṅkamaṁ=kasmīrajaṁ, evamaññepi.",
  "anya-e0801n7:269_0": "132. Gudhā umo.",
  "anya-e0801n7:270_0": "Gudha pariveṭṭhanetīmasmā umo hoti.",
  "anya-e0801n7:270_1": "Gudhati pariveṭṭhatīti godhumo=dhaññaviseso.",
  "anya-e0801n7:271_0": "133. Paṭha carā amimā.",
  "anya-e0801n7:272_0": "Paṭhaticaratismā ama imā honti yathākkamaṁ.",
  "anya-e0801n7:272_1": "Paṭṭhīyati uccārīyati uttamabhāvenāti paṭhamaṁ=seṭṭhaṁ.",
  "anya-e0801n7:272_2": "Carati hīnattaṁ yātīti carimaṁ=pacchimaṁ.",
  "anya-e0801n7:273_0": "134. Hidhūhi maka.",
  "anya-e0801n7:274_0": "Hi-gatiyaṁ , dhū-kampane, etehi maka hoti.",
  "anya-e0801n7:274_1": "Hinoti pavattahīti himaṁ=tuhinaṁ.",
  "anya-e0801n7:274_2": "Dhunāti kampatīti dhūmo=aggipasavo.",
  "anya-e0801n7:275_0": "135. Bhīto rīsano ca.",
  "anya-e0801n7:276_0": "Bhī-bhayetīmasmā rīsano hoti makaca. Antasarādilopo,",
  "anya-e0801n7:276_1": "bhāyanti etasmāti bhīsano=bhayānako. Bhīmo=sova.",
  "anya-e0801n7:277_0": "136.",
  "anya-e0801n7:277_1": "Khī su vī yā gāhi sā lū khu hu mara dhara ghara jamāma samā mo.",
  "anya-e0801n7:278_0": "Khī-khaye. Su-savane, vī-tantasantāne, yā-pāpuṇane, gā-sadde, hi-gatiyaṁ, sā-tanukaraṇāvasānesu, lū-chedane, khu-sadde, hu-havane, mara-pāṇacāge, dhara-dhāraṇe, kara-karaṇe, ghara-secane, jama-adane, ama gama-gamane, sama-upame, etehi dhātūhi mo hoti.",
  "anya-e0801n7:278_1": "Khepanaṁ nirupaddavakaraṇatāya khemo=nirupaddavo. Sunotīti somo=cando.",
  "anya-e0801n7:278_2": "Vāyanti etenāti vemo=tantavāyopakaraṇaṁ.",
  "anya-e0801n7:278_3": "Yātīti yāmo=dinassa chaṭṭho bhāgo, aṭṭhamo vā.",
  "anya-e0801n7:278_4": "Gāyanti etthāti gāmo=saṁvasatho.",
  "anya-e0801n7:278_5": "Hinoti pavattatīti hemaṁ=suvaṇṇaṁ.",
  "anya-e0801n7:278_6": "Sāti sundarattaṁ tanuṁ karotīti sāmo=kāḷo. Lūyateti lomaṁ=tanuruhaṁ.",
  "anya-e0801n7:278_7": "Khūyate uttamabhāvenāti khomaṁ=atasi. Havanaṁ, hūyate vā homaṁ=huti.",
  "anya-e0801n7:278_8": "Marantyanenāti mambaṁ=yasmiṁ tāḷite na jīvati taṁ.",
  "anya-e0801n7:278_9": "Attānaṁ dhārente apāye vaṭṭadukkhe ca apatamāne katvā dhāretīti dhammo=pariyatyādi . Karaṇaṁ,",
  "anya-e0801n7:278_10": "karīyatīti vā kammaṁ=sukhadukkhaphalādi.",
  "anya-e0801n7:278_11": "Sedo paggharati anenāti ghammo=nidāgho.",
  "anya-e0801n7:278_12": "Jameti abhakkhi tabbaṁ adatīti jammo=nihīno, anisammakārī ca.",
  "anya-e0801n7:278_13": "Ameti pemena puttakesu pavattatīti ammā=mātā.",
  "anya-e0801n7:278_14": "Samenti anenāti sammā=piyasamudācāro.",
  "anya-e0801n7:279_0": "137. Asmādayo.",
  "anya-e0801n7:280_0": "Asmaādayo mantā nipaccante, pararūpādīnamabhāvo nipātanā. Asa-khepane, assateti asmā=pāsāṇo. Bhasa-bhasmīkaraṇe,",
  "anya-e0801n7:280_1": "bhasati pakkharatīti bhasmā=chārikā. Usa-dāhe,",
  "anya-e0801n7:280_2": "usati dahatīti usmā=tejodhātu. Visa-pavisane,",
  "anya-e0801n7:280_3": "pavisanti etthāti vesmaṁ=gharaṁ. Bhī-bhaye, massa suña,",
  "anya-e0801n7:280_4": "bhāyanti etasmāti bhesmā=bhayānako. Asatissa dhaṅa,",
  "anya-e0801n7:280_5": "assati janehi cajīyatīti adhamo=nihīno. Karotissa assa uttaṁ, karotīti kummo=kacchapo. Evamaññepi.",
  "anya-e0801n7:281_0": "138. Nīto mi.",
  "anya-e0801n7:282_0": "Nayatismā mi hoti. Nayatīti nemi=cakkantaṁ.",
  "anya-e0801n7:283_0": "139. Ūmi bhūminimi rasmi.",
  "anya-e0801n7:284_0": "Etesaddā miantā nipaccante. Ūha-vitakke, halopo,",
  "anya-e0801n7:284_1": "ūhanti vitakkenti etenāti ūmi=taraṅgo. Bhū-sattāyaṁ ottābhāvo, bhavanti etthāti bhūmi=mahī. Ni-pāpane, ettābhāvo,",
  "anya-e0801n7:284_2": "sugatiṁ neti pāpetīti nimi=rājā. Rasa-assādane, pararūpābhāvo,",
  "anya-e0801n7:284_3": "rasanti sattā etāyāti rasmi=rajju.",
  "anya-e0801n7:285_0": "(Iti pavaggapaccayavidhānaṁ).",
  "anya-e0801n7:286_0": "140. Māchāhi yo.",
  "anya-e0801n7:287_0": "Mā-māne-chā-chādane , etehi yo hoti.",
  "anya-e0801n7:287_1": "Meti parimeti aññena uttamena guṇena attano aguṇanti māyā=santadosa paṭicchādana lakkhaṇā.",
  "anya-e0801n7:287_2": "Cheti chindati saṁsayanti chāyā=paṭibimbaṁ.",
  "anya-e0801n7:288_0": "141. Janissa jā ca.",
  "anya-e0801n7:289_0": "Janismā yo hoti, janissa jā ca, janetīti jāyā=bhariyā.",
  "anya-e0801n7:290_0": "142. Hadayā dayo.",
  "anya-e0801n7:291_0": "Hadayaādayo yantā nipaccante. Harissa daṅa, haratīti hadayaṁ=cittaṁ,",
  "anya-e0801n7:291_1": "manodhātu manoviññāṇadhātu nissayo ca, tanissaaka,",
  "anya-e0801n7:291_2": "attani pemaṁ tanotīti tanayo=putto. Saratissa suri,",
  "anya-e0801n7:291_3": "sarati gacchatīti sūriyo=ādicco. Haratissa mmiṅa,",
  "anya-e0801n7:291_4": "sukhamāharatīti hammiyaṁ=muṇḍacchadanapāsādo. Kasa-gamane, kasassa alaka, assa i ca,",
  "anya-e0801n7:291_5": "kasati vuddhiṁ yātīti kisalayaṁ=pallavaṁ, evamaññepi.",
  "anya-e0801n7:292_0": "143. Khī si si nī sī su vī kusūhi raka.",
  "anya-e0801n7:293_0": "Khī-khaye, si-sevāyaṁ, si-bandhane, nī-pāpane, sī-saye, su-savane, vī vā-gamane, ku-sadde, sū-pasave, etehi raka hoti.",
  "anya-e0801n7:293_1": "Khayati duhanenāti khīraṁ=payo.",
  "anya-e0801n7:293_2": "Kusumādīhi sevīyatīti siro=muddhā.",
  "anya-e0801n7:293_3": "Seti sarīraṁ bandhatīti sirā=dehabandhanī. Neti, parehivānīyatīti nīraṁ=jalaṁ. Sayatīti sīro=halaṁ.",
  "anya-e0801n7:293_4": "Aniṭṭhaphala- dāyakattaṁ savatīti surā=madirā.",
  "anya-e0801n7:293_5": "Suṇoti uttamagītādinti suro=devo.",
  "anya-e0801n7:293_6": "Veti uttamabhāvaṁ yātīti vīro=vikkanto.",
  "anya-e0801n7:293_7": "Kavati nadatīti kuraṁ=bhattaṁ.",
  "anya-e0801n7:293_8": "Bhayaṭṭitānaṁ paṭhamakappiyānaṁ sūrattaṁ pasavatīti sūro=sūriyo, vikkanto ca.",
  "anya-e0801n7:294_0": "144. Hi ci du minaṁ dīgho ca.",
  "anya-e0801n7:295_0": "Hi-gatiyaṁ, ci-caye, du-gatiyaṁ, mi-pakkhepane, etehi raka hoti, dīgho cāntassa.",
  "anya-e0801n7:295_1": "Hinoti pavattatīti hīraṁ=tālahīrādi. Cayatīti cīraṁ=vakkalaṁ.",
  "anya-e0801n7:295_2": "Dūyati dukkhena gamīyatīti dūraṁ=anāsannaṁ.",
  "anya-e0801n7:295_3": "Mīyate pakkhīpīyateti mīro=samuddo.",
  "anya-e0801n7:296_0": "145. Dhā tānamī ca.",
  "anya-e0801n7:297_0": "Dhā-dhāraṇe, tā-pālane, etehi raka hoti, ī cāntādeso. Dhāretītidhīro=dhitimā. Jalaṁ tāyatīti tīraṁ=taṭaṁ.",
  "anya-e0801n7:298_0": "146. Bhadrāyo.",
  "anya-e0801n7:299_0": "Bhadraādayo rakaantā nipaccante. Bhadda-kalyāṇe, dalopo pararūpābhāvo, bhajīyatīti bhadraṁ=kalyāṇaṁ. Bhī-bhaye, nadādipāṭhā vī,",
  "anya-e0801n7:299_1": "bhāyanti etāyāti bherī=dundubhi. Cita-sañcetane, vipubbo,",
  "anya-e0801n7:299_2": "vicintitabbanti vicitraṁ=nānākāraṁ, yā-pāpuṇane, rassa tuña, gamanaṁ yātrā=yānaṁ. Gupa-gopane, ussa o,",
  "anya-e0801n7:299_3": "passa tañca gopīyatīti gotraṁ=kulādi, bhasa-bhasmīkaraṇe, rassa tuña,",
  "anya-e0801n7:299_4": "bhasati bhakkhaṁ karoti toyāti bhastā-kammāragaggarī. Usa=dāhe, salopo,",
  "anya-e0801n7:299_5": "sokena tāḷite usati dahatīti uro=sarīrekadeso, evamaññepi.",
  "anya-e0801n7:300_0": "147. Mandaṅka sasāsa matha catā uro.",
  "anya-e0801n7:301_0": "Manda-jaḷatte , aṅka-lakkhaṇe, sasa-gatihiṁsāpāṇanesu, asa-khepane, matha mantha-viloḷane, cata-yācane, etehi uro hoti.",
  "anya-e0801n7:301_1": "Amandi asundarattā jaḷatthamagamīti mandurā=vājisālā.",
  "anya-e0801n7:301_2": "Aṅkīyati lakkhīyatīti aṅkuro=bījapasavo.",
  "anya-e0801n7:301_3": "Sasati hiṁsatīti sasuro=jayampatīnaṁ pitā. Asīyitthāti asuro=dānavo,",
  "anya-e0801n7:301_4": "arīhi mathīyati āloḷīyatīti mathurā=nagaraṁ. Catīyatīti caturo=dakkho.",
  "anya-e0801n7:302_0": "148. Vidhurādayo.",
  "anya-e0801n7:303_0": "Vidhuraādayo urantā nipaccante. Vidha-vedhane, ettābhāvo,",
  "anya-e0801n7:303_1": "vedhati hiṁsatīti vidhuro=viruddho. Unda-kiledane,",
  "anya-e0801n7:303_2": "undati kiledatīti unduro=ākhu. Maṁka-maṇḍane, niggahītalopo,",
  "anya-e0801n7:303_3": "maṅkati anena attānaṁ alaṅkarotīti makuro=ādāso, ratho, kakko, maccho ca. Kuka vaka-ādāne, kassa dvittaṁ.",
  "anya-e0801n7:303_4": "Kukati salādayo ādadātīti kukkuro=sā. Maṅga-maṅgalye,",
  "anya-e0801n7:303_5": "amaṅgi pasatthamagamīti maṅguro=macchaviseso, evamaññepi.",
  "anya-e0801n7:304_0": "149.",
  "anya-e0801n7:304_1": "Tima ruha rudha badha mada manda vajāja ruca kasā kiro.",
  "anya-e0801n7:305_0": "Tima-temane, ruha-janane, rudha-āvaraṇe, badha-bādhane, madaummāde, manda-modanathutijaḷattesu, vaja aja-gamane, ruca-dittiyaṁ, kasa-gamane, etehi kiro hoti. Temetīti timiraṁ=andhakāraṁ, āpo ca.",
  "anya-e0801n7:305_1": "Ruhati pavattatīti ruhiraṁ=lohitaṁ.",
  "anya-e0801n7:305_2": "Jīvitaṁ rundhatīti rudhiraṁ=tadeva.",
  "anya-e0801n7:305_3": "Bādhīyatīti badhiro=sotavikalo.",
  "anya-e0801n7:305_4": "Janā majjanti etāyāti madirā=surā.",
  "anya-e0801n7:305_5": "Modanti etthāti mandiraṁ= gharaṁ . Vajatīti vajiraṁ=kulisuṁ.",
  "anya-e0801n7:305_6": "Ajanti gacchantī etthāti ajiraṁ=aṅgaṇaṁ gharavisayokāso ca. Rocatīti ruciraṁ=manuññaṁ.",
  "anya-e0801n7:305_7": "Kasīyati dukkhena gamīyatīti kasiraṁ=kicchaṁ.",
  "anya-e0801n7:306_0": "150. Thirādayo.",
  "anya-e0801n7:307_0": "Thiraādayo kirantā nipaccante. Ṭhā-gatinivattiyaṁ, ṭhassa thattaṁ,",
  "anya-e0801n7:307_1": "ṭhāti pavattatīti thiraṁ=ciraṭṭhāyī. Isa siṁsa-icchāyaṁ, niggahītalopo, icchīyatīti sisiro=utuviseso. Ada khāda-bhakkhane, āssa rassatthaṁ,",
  "anya-e0801n7:307_2": "khādīyati pāṇakehīti khadiro=dantadhāvano, evamaññepi.",
  "anya-e0801n7:308_0": "151. Dada garehi durabharā.",
  "anya-e0801n7:309_0": "Dada-dāne, gara ghara-secane,",
  "anya-e0801n7:309_1": "etehi yathākkamaṁ durabharā honti.",
  "anya-e0801n7:309_2": "Antānaṁ dadātīti dadduro=bheko.",
  "anya-e0801n7:309_3": "Garati siñcatīti gabbharaṁ=guhā.",
  "anya-e0801n7:310_0": "152. Cara dara jara gara marehi te.",
  "anya-e0801n7:311_0": "Carādīhi dhātūhi te carādayo honti yathākkamaṁ.",
  "anya-e0801n7:311_1": "Caragatibhakkhanesu caranti etthāti caccaraṁ=vīthicatukkaṁ, aṅgaṇañca, dara-vidāraṇe,",
  "anya-e0801n7:311_2": "darīyatīti daddaraṁ=vādittaṁ, bherī ca. Jara-vayohāniyaṁ, ajarīti jajjaro=jiṇṇo. Gara ghara-secane,",
  "anya-e0801n7:311_3": "garati siñcatīti gaggaro=bhinnassaro, haṁsassaro ca. Mara-pāṇacāge,",
  "anya-e0801n7:311_4": "maratīti mammaro=sukkhapaṇṇaṁ, patthapaṇṇānaṁ saddo ca.",
  "anya-e0801n7:312_0": "153. Pīto kvaro.",
  "anya-e0801n7:313_0": "Pī-tappanetīmasmā kvaro hoti. Appiṇīti pīvaraṁ=thūlaṁ.",
  "anya-e0801n7:314_0": "154. Cīvarādayo.",
  "anya-e0801n7:315_0": "Cīvaraādayo kvarantā nipaccante. Cinātissa dīghattaṁ. Cīyatīti cīvaraṁ=kāsāvaṁ. Sama-upasame, nadādittā vī,",
  "anya-e0801n7:315_1": "pariḷāhaṁ sametīti saṁvarī=ratti. Dhāssa ī,",
  "anya-e0801n7:315_2": "jālakuminādīni dhāretīti dhīvaro=koṭṭo, tāyatissa ī,",
  "anya-e0801n7:315_3": "yena kenaci attānaṁ tāyatīti tīvaro=hīnajāti. Nayatissī,",
  "anya-e0801n7:315_4": "nayanti ettha sattāti nīvaraṁ=gharaṁ, evamaññepi.",
  "anya-e0801n7:316_0": "155. Kuto kriro.",
  "anya-e0801n7:317_0": "Ku-saddetīmasmā kriro hoti.",
  "anya-e0801n7:317_1": "Kavati nadatīti kuraro=pakkhī, itthiyaṁ vīmhi kurarī.",
  "anya-e0801n7:318_0": "156. Vasāsā charo.",
  "anya-e0801n7:319_0": "Vasa-nivāse, asa-khepane, etehi charo hoti.",
  "anya-e0801n7:319_1": "Vasanti etthāti vaccharo=vasso. Saṁpubbo,",
  "anya-e0801n7:319_2": "saṁvasanti etthāti saṁvaccharo=sova.",
  "anya-e0801n7:319_3": "Asati vissajjetīti accharā=devakaññā, aṅguliphoṭanañca.",
  "anya-e0801n7:320_0": "157. Masā chero ca.",
  "anya-e0801n7:321_0": "Masa-amasanetīmasmā chero hoti charo ca.",
  "anya-e0801n7:321_1": "Taṇhāya parāmasanaṁ maccheraṁ=sakasampattiniguhanaṁ, maccharaṁ=tadeva.",
  "anya-e0801n7:322_0": "158. Dhū vāto saro.",
  "anya-e0801n7:323_0": "Dhunāti vātīhi saro hoti.",
  "anya-e0801n7:323_1": "Dhunātīti dhūsaro=lūkho īsaṁpaṇḍu ca.",
  "anya-e0801n7:323_2": "Vāti gacchatīti vāsaro=divaso.",
  "anya-e0801n7:324_0": "159. Bhamādīhyaro.",
  "anya-e0801n7:325_0": "Bhama tasa manda kandādīhi aro hoti. Bhamatīti bhamaro=madhukaro.",
  "anya-e0801n7:325_1": "Tasati tantaṁ gaṇhātīti tasaro=suttaveṭṭhano.",
  "anya-e0801n7:325_2": "Mandanti modanti etthāti mandaro=pabbato.",
  "anya-e0801n7:325_3": "Kandati avhāyatīti kandaro=darī. Divassa ettaṁ,",
  "anya-e0801n7:325_4": "devanti kīḷanti etenāti devaro=patiro bhātā.",
  "anya-e0801n7:326_0": "160. Vadissa badaca.",
  "anya-e0801n7:327_0": "Vadatismā aro yoti, vadatissa badādeso ca.",
  "anya-e0801n7:327_1": "Vadanti etenāti badaro=kakkandhūphalaṁ. Vīmhi badarī=kakkandhū.",
  "anya-e0801n7:328_0": "161. Vada janānaṁ ṭhaṅaca.",
  "anya-e0801n7:329_0": "Vada janehi aro hoti, ṭhaṅa cāntādeso.",
  "anya-e0801n7:329_1": "Vadatīti vaṭharo=mūḷo vaṭharaṁ=thūlaṁ. Jāyatīti jaṭharaṁ=udaraṁ.",
  "anya-e0801n7:330_0": "162. Pacissiṭhaṅaca.",
  "anya-e0801n7:331_0": "Pacatismā aro hoti iṭhaṅacāntādaso.",
  "anya-e0801n7:331_1": "Pacanti etenāti piṭharo=thālī.",
  "anya-e0801n7:332_0": "163. Vakā araṇa.",
  "anya-e0801n7:333_0": "Vaka kuka-ādānetimasmā araṇahoti.",
  "anya-e0801n7:333_1": "Vaketi ādadāti etāyāti vākarā=migabandhanī.",
  "anya-e0801n7:334_0": "164. Siṅgyaṅgāga majjakalālā āro.",
  "anya-e0801n7:335_0": "Siṅgiiti nāmadhātu, aṅga-gamanattho, aga-kuṭilagamane, majjasaṁsuddhiyaṁ, kala-saṅkhyāne, ala-bandhane, etehi āro hoti.",
  "anya-e0801n7:335_1": "Vijjhanatthena siṅgaṁ viya siṅgaṁ=nāgarikabhāvasaṅkhātassa kilesasiṅgassetaṁ nāmaṁ,",
  "anya-e0801n7:335_2": "taṁkaroti siṅgaṁ vā payuttaṁ,",
  "anya-e0801n7:335_3": "taṁ karoti rāgīsu pabhavatīti vā,",
  "anya-e0801n7:335_4": "‘‘dhātvatthe nānāmasmī’’ti (5.12) i, pubba saralopo, siṅgi, tato āro,",
  "anya-e0801n7:335_5": "‘‘sarolopo sare’’ti (1.26) ilopo,",
  "anya-e0801n7:335_6": "pubbe ‘‘vippaṭisedhe’’ti (1.22) aniṭṭhappaṭisedho,",
  "anya-e0801n7:335_7": "ettha hi ārato aññattha sāvakāsapubbasaralopova, ipaccayato aññattha ca, siṅgāro=kilesasiṅgakaraṇaṁ, vilāsoti vuttaṁ hoti.",
  "anya-e0801n7:335_8": "Aṅgati vināsaṁ gacchatīti aṅgāro=daḍḍhakaṭṭhaṁ.",
  "anya-e0801n7:335_9": "Aganti gacchanti etthāti agāraṁ=gharaṁ.",
  "anya-e0801n7:335_10": "Līhanena attano sarīraṁ majjati nimmalattaṁ karotīti majjāro=biḷāro. Kalāti niddesā lassa ḷattaṁ,",
  "anya-e0801n7:335_11": "etena guṇaṁ kalīyati parimīyatīti kaḷāro=piṅgalo.",
  "anya-e0801n7:335_12": "Dīghattaṁ alati bandhatīti aḷāro=vaṅko visālo ca.",
  "anya-e0801n7:336_0": "165. Kamissassu ca.",
  "anya-e0801n7:337_0": "Kama-icchāyamiccasmā āro hoti, assa u ca. Kāmīyatīti kumāro=bālo.",
  "anya-e0801n7:338_0": "166. Bhiṅgārādayo.",
  "anya-e0801n7:339_0": "Bhiṅgārappabhutayo ārantā nipaccante. Bhara=bharaṇe, bharaṇaṁ dhāraṇaṁ posanañca,",
  "anya-e0801n7:339_1": "dhāraṇatthassa bharatissa bhiṅgādeso,",
  "anya-e0801n7:339_2": "bharati dadhāti udakanti bhiṅgāro=hemabhājanaṁ. Kleda klida-alla bhāve, la lopo, kledayatīti kedāraṁ=khettaṁ,",
  "anya-e0801n7:339_3": "(ke jale sati dāro vidāraṇamassāti vā kedāraṁ=tadeva,",
  "anya-e0801n7:339_4": "bahulādhikārā sattamiyā na lopo.) Vida-lābhetīmasmā kupubbā āro dassa ḷattaṁ issa ettābhāvo samāse kussa o ca nipaccante,",
  "anya-e0801n7:339_5": "kuṁ pathaviṁ vindati tatruppannatāyāti koviḷāro=diguṇapatto.",
  "anya-e0801n7:340_0": "167. Karā māro.",
  "anya-e0801n7:341_0": "Karotismā māro hoti.",
  "anya-e0801n7:341_1": "Lohakiccaṁ karotīti kammāro=lohakāro.",
  "anya-e0801n7:342_0": "168. Pusa sarehi kharo.",
  "anya-e0801n7:343_0": "Pusa sarehi kharo hoti.",
  "anya-e0801n7:343_1": "Posīyati jalenāti pokkharaṁ=padumaṁ.",
  "anya-e0801n7:343_2": "Sarati vikāraṁ gacchatīti sakkharā=ucchuvikāro.",
  "anya-e0801n7:344_0": "169. Sara vasa kalā kīro vassuṭa ca.",
  "anya-e0801n7:345_0": "Etehi kīro hoti vassa uṭa ca. Sarīyatīti sarīraṁ=deho.",
  "anya-e0801n7:345_1": "Vasanti vāsaṁ karonti etenāti usīraṁ=bīraṇamūlaṁ.",
  "anya-e0801n7:345_2": "Anena thūlādi kalīyati parimīyatiti kaliro=aṅkuro.",
  "anya-e0801n7:346_0": "170. Gambhīrādayo.",
  "anya-e0801n7:347_0": "Gambhīraādayo kīrantā nipaccante. Gamissa bhuka, malopo vā, pathaviṁ,",
  "anya-e0801n7:347_1": "bhinditvā gacchati pavattatīti gambhīro, gabhīro= agādho , kulissa lassa ḷo,",
  "anya-e0801n7:347_2": "pāde kulati pattharatīti kuḷīro=kakkaṭo, evamaññepi.",
  "anya-e0801n7:348_0": "171. Khajja valla masā ūro.",
  "anya-e0801n7:349_0": "Khajja-majjane, vala valla-saṁvaraṇe, sama-āmasane, etehi ūro hoti, khajjīyatīti khajjūro, vīmhi khajjūrī=rukkhaviseso.",
  "anya-e0801n7:349_1": "Vallīyati saṁvarīyatīti vallūro=sukkhamaṁso. Masīyatīti masūro=vīhiviseso.",
  "anya-e0801n7:350_0": "172. Kappūrādayo.",
  "anya-e0801n7:351_0": "Kappūraādayo ūrantā nipaccante.",
  "anya-e0801n7:351_1": "Tuṭṭhimuppādetuṁ kappati sakkotīti kappūraṁ=ghanasāro. Karotissa assu,",
  "anya-e0801n7:351_2": "kibbisaṁ karotīti kurūro=pāpakārī. Pasa-bādhane,",
  "anya-e0801n7:351_3": "pasati pīḷetīti pasūro=duṭṭho, byañjanaṁ, evaṁnāmako ca, evamaññepi.",
  "anya-e0801n7:352_0": "173. Kaṭha cakā oro.",
  "anya-e0801n7:353_0": "Kaṭha-kicchajīvane, caka-parivitakkane, etehi oro hoti.",
  "anya-e0801n7:353_1": "Kaṭhati kicchena jīvatīti kaṭhoro=thaddho.",
  "anya-e0801n7:353_2": "Cakati parivitakketīti cakoro=pakkhiviseso.",
  "anya-e0801n7:354_0": "174. Morādayo.",
  "anya-e0801n7:355_0": "Moraādayo orantā nipaccante. Mī-hiṁsāyaṁ, īlopo, mayati hiṁsatīti moro=mayūro. Kasa-gamane, assi ,",
  "anya-e0801n7:355_1": "kasati gacchatīti kisoro=paṭhamavayo asso.",
  "anya-e0801n7:355_2": "Mahīyati pūjīyatīti mahoro=vammiko, evamaññepi.",
  "anya-e0801n7:356_0": "175. Kuto eraka.",
  "anya-e0801n7:357_0": "Ku-saddetīmasmā eraka hoti.",
  "anya-e0801n7:357_1": "‘‘Yuvaṇṇānamiyaṅuvaṅa sare’’ti (5.136) uvaṅa,",
  "anya-e0801n7:357_2": "kavati nadatīti kuvero=vessavaṇo.",
  "anya-e0801n7:358_0": "176. Bhū sūhi rika.",
  "anya-e0801n7:359_0": "Bhūsattāyaṁ, sū-pasavane, etehi rika hoti. Bhavatīti bhūri=pahūtaṁ, ṅīmhi bhūrī=medhā.",
  "anya-e0801n7:359_1": "Savati hitaṁ pasavatīti sūri=vicakkhaṇo.",
  "anya-e0801n7:360_0": "177. Mī kasī nīhi ru.",
  "anya-e0801n7:361_0": "Mī-hiṁsāyamiccasmā, kapubbā sayatismā, nayatismā ca ru hoti.",
  "anya-e0801n7:361_1": "Raṁsīhi andhakāraṁ mīyati hiṁsatīti meru=sireru,",
  "anya-e0801n7:361_2": "ke jale sayati pavattatīti kaseru=tiṇaviseso.",
  "anya-e0801n7:361_3": "Attanissite sundarattaṁ neti pāpetīti neru=pabbato.",
  "anya-e0801n7:362_0": "178. Sinā eru.",
  "anya-e0801n7:363_0": "Sinā-soceyyetīmasmā eru hoti.",
  "anya-e0801n7:363_1": "Sināti suciṁ karotīti sineru=pabbatarājā.",
  "anya-e0801n7:364_0": "179. Bhī ruhi ruka.",
  "anya-e0801n7:365_0": "Bhī-saye, ru-sadde, etehi ruka hoti.",
  "anya-e0801n7:365_1": "Bhāyanti etasmāti bhīru=bhayānako. Ravatīti ruru=migo.",
  "anya-e0801n7:366_0": "180. Tamā būlo.",
  "anya-e0801n7:367_0": "Tama-bhūsanetīmasmā būlo hoti.",
  "anya-e0801n7:367_1": "Mukhaṁ tameti bhūsetīti tambūlaṁ=mukhabhūsanaṁ.",
  "anya-e0801n7:368_0": "181. Sito lakavālā.",
  "anya-e0801n7:369_0": "Si-sevāyamiccasmā lakavālaiccete paccayā honti.",
  "anya-e0801n7:369_1": "Sattehi sevīyatīti silā=pāsāṇo, selo=pabbato.",
  "anya-e0801n7:369_2": "Jalaṁ sevatīti sevālo=jalatiṇaṁ.",
  "anya-e0801n7:370_0": "182.",
  "anya-e0801n7:370_1": "Maṅga kama samba saba saka vasa pisa keva kala palla kaṭha paṭa kuṇḍa maṇḍā alo.",
  "anya-e0801n7:371_0": "Maṅga-maṅgalye, kama-icchāyaṁ, samba-maṇḍane,",
  "anya-e0801n7:371_1": "sabaiti asseva katamalopassa niddeso, saka-sattiya, vasa-nivāse, pisagamane, keva-sevane, kala-saṅkhyāne, palla-gamane, kaṭha kicchajīvane, paṭa-gamanattho, kuṇḍa-dāhe, maṇḍa-bhūsane, etehi alo hoti.",
  "anya-e0801n7:371_2": "Maṅganti sattā etena vuddhiṁ gacchantīti maṅgalaṁ=pasatthaṁ. Kāmīyatīti kamalaṁ-paṅkajaṁ.",
  "anya-e0801n7:371_3": "Sampati maṇḍetīti sambalaṁ=pātheyyaṁ.",
  "anya-e0801n7:371_4": "Sabalaṁ=visabhāga vaṇṇavantaṁ.",
  "anya-e0801n7:371_5": "Sakkoti vattunti sakalaṁ=sabbaṁ. Vasatīti vasalo=suddo.",
  "anya-e0801n7:371_6": "Piyabhāvaṁ pisati gacchatīti pesalo=piyasīlo.",
  "anya-e0801n7:371_7": "Kevati pavattatīti kevalaṁ=sakalaṁ.",
  "anya-e0801n7:371_8": "Kalīyati parimīyati udakametenāti kalalaṁ=apatthinnaṁ,",
  "anya-e0801n7:371_9": "pallati āgacchati udakametasmāti pallalaṁ=appodako saro.",
  "anya-e0801n7:371_10": "Kaṭhanti ettha dukkhena yantīti kaṭhalaṁ=kapālakhaṇḍaṁ,",
  "anya-e0801n7:371_11": "paṭati vuddhiṁ gacchatīti paṭalaṁ=samū- ho .",
  "anya-e0801n7:371_12": "Ghaṁsena kuṇḍati dahatīti kuṇḍalaṁ=kaṇṇābharaṇaṁ.",
  "anya-e0801n7:371_13": "Maṇḍīyati paricchedakaraṇavasena bhūsīyatīti maṇḍalaṁ=samantato paricchinnaṁ.",
  "anya-e0801n7:372_0": "183. Musā kalo.",
  "anya-e0801n7:373_0": "Musatismā kalo hoti. Musati etenāti musalo=ayoggo.",
  "anya-e0801n7:374_0": "184. Thalādayo.",
  "anya-e0801n7:375_0": "Thalaādayo kalantā nipaccante. Ṭhassa tho, pubbasaralopo,",
  "anya-e0801n7:375_1": "tiṭṭhanti etthāti thalaṁ=unnatappadeso. Pā-pāne, upubbo, dvibhāvasaralopā,",
  "anya-e0801n7:375_2": "udakaṁ pivatīti uppalaṁ=kuvalayaṁ. Patissa pāṭaṁ,",
  "anya-e0801n7:375_3": "patati gacchati paripākanti pāṭalaṁ=phalaṁ, tambavaṇṇaṁ kusumañca. Baṁhissa niggahītalopo,",
  "anya-e0801n7:375_4": "baṁhati vuddhiṁ gacchatīti bahalaṁ=ghanaṁ. Cupissa ussa attaṁ,",
  "anya-e0801n7:375_5": "cupati ekattha na tiṭṭhatīti capalo=anavaṭṭhito, evamaññepi.",
  "anya-e0801n7:376_0": "185. Kulā kālo ca.",
  "anya-e0801n7:377_0": "Kula-patthāretīmasmā kālo hoti kalo ca.",
  "anya-e0801n7:377_1": "Kulati attano sippaṁ pattharatīti kulālo=kumbhakāro.",
  "anya-e0801n7:377_2": "Kulati pakkhe pasāretīti kulalo=pakkhijāti.",
  "anya-e0801n7:378_0": "186. Muḷālādayo.",
  "anya-e0801n7:379_0": "Muḷālaādayo kālantā nipaccante. Mīla-nimīlane, uttaḷatāni,",
  "anya-e0801n7:379_1": "uddhaṭamatte nimīlatīti muḷālaṁ=bhisaṁ. Bala-pāṇane, itta- ḷattāni ,",
  "anya-e0801n7:379_2": "mūsikādikhādanena balati jīvatīti biḷālo=majjāro. Kappissa saṁyogādilopo,",
  "anya-e0801n7:379_3": "kappanti jīvikaṁ etenāti kapālaṁ=ghaṭādikhaṇḍaṁ. Pī tappane.",
  "anya-e0801n7:379_4": "‘‘Yuvaṇṇānamiyaṅuvaṅa sare’’ti (5.136) iyaṅa,",
  "anya-e0801n7:379_5": "attano phalena satte santappetīti piyālo-rukkho. Kuṇa-sadde,",
  "anya-e0801n7:379_6": "vātasamuṭṭhitā vīcimālā ettha kuṇanti nadantīti kuṇālo=eko mahāsaro. Visa-pavisane,",
  "anya-e0801n7:379_7": "pavisanti etthāti vsālo=vitthiṇṇo. Pala-gamane,",
  "anya-e0801n7:379_8": "vātena palati gacchatīti palālaṁ=sassānamupanītadhaññānaṁ nāḷapattāni. Saratissa sigo,",
  "anya-e0801n7:379_9": "sasādayo sarati hiṁsatīti sigālo=kotthu, evamaññepi.",
  "anya-e0801n7:380_0": "187. Caṇḍa patā ṇālo.",
  "anya-e0801n7:381_0": "Caṇḍa-caṇḍikye, pata patha-gamane, etehi ṇālo hoti.",
  "anya-e0801n7:381_1": "Caṇḍeti pīḷetīti caṇḍālo=mātaṅgo,",
  "anya-e0801n7:381_2": "patati adhogacchatīti pātālaṁ=rasātalaṁ.",
  "anya-e0801n7:382_0": "188. Mādito lo.",
  "anya-e0801n7:383_0": "Mā-māne, i-ajjhenagatīsu, pī-tappane, dū-paritāpe, evamādīhi lo hoti.",
  "anya-e0801n7:383_1": "Mīyati parimīyatīti mālā=panti. Eti gacchatīti elā=sukhumelā.",
  "anya-e0801n7:383_2": "Piṇeti tappeti etthāti pelā=āsittakūpadhānaṁ.",
  "anya-e0801n7:383_3": "Dūyati paritāpetīti dolā=kīḷanayānakaṁ. Kalasaṅkhyāne, kalanaṁ kallaṁ=yuttaṁ.",
  "anya-e0801n7:384_0": "189. Ana sala kala kuka saṭha mahā ilo.",
  "anya-e0801n7:385_0": "Ana-pāṇane, sala-gamane, kala-saṅkhyāne, kuka vaka-ādane, saṭha-kitave, araha maha-pūjāyaṁ, etehi ilo hoti.",
  "anya-e0801n7:385_1": "Anati pavattatītianilo=māluto.",
  "anya-e0801n7:385_2": "Salati gacchatīti salilaṁ=jalaṁ.",
  "anya-e0801n7:385_3": "Kalati pavattatīti kalilaṁ=gahanaṁ.",
  "anya-e0801n7:385_4": "Kukati attano nādena sattānaṁ manaṁ gaṇhātīti kokilo=parapuṇḍo.",
  "anya-e0801n7:385_5": "Saṭhati vañcetīti saṭhilo=saṭho.",
  "anya-e0801n7:385_6": "Mahīyati pūjīyatīti mayilā=itthī.",
  "anya-e0801n7:386_0": "190. Kuṭā kilo.",
  "anya-e0801n7:387_0": "Kuṭa-koṭilyetīmasmā kilo hoti.",
  "anya-e0801n7:387_1": "Akuṭi kuṭilattamagamīti kuṭilo=vaṅko.",
  "anya-e0801n7:388_0": "191. Sithilādayo.",
  "anya-e0801n7:389_0": "Sithilaādayo kilantā nipaccante. Saha khamāyaṁ, sahissa sithattaṁ,",
  "anya-e0801n7:389_1": "sahitumalanti sithilaṁ=adaḷhaṁ. Kampissa saṁyogādilopo,",
  "anya-e0801n7:389_2": "paradukkhe sati kampatīti kapilo=isi. Kaba-vaṇṇe, bassa po,",
  "anya-e0801n7:389_3": "akabi nīlādivaṇṇattamagamīti kapilo=vaṇṇaviseso. Mathissa mitho, mathīyatīti mithilā=pūrī, evamaññepi.",
  "anya-e0801n7:390_0": "192. Caṭa kaṇḍa vaṭṭa puthā kulo.",
  "anya-e0801n7:391_0": "Caṭa-bhedane, kaṇḍa-chedane, vaṭṭa-vattane, putha patha-vitthāre, etehi kulo hoti.",
  "anya-e0801n7:391_1": "Caṭati mitte bhindatīti caṭulo=cāṭukārī.",
  "anya-e0801n7:391_2": "Kaṇḍīyati chindīyatīti kaṇḍulo=rukkho.",
  "anya-e0801n7:391_3": "Vaṭṭatīti vaṭṭulo=parimaṇḍalo. Apattharīti puthulo=vitthāro.",
  "anya-e0801n7:392_0": "193. Tumulādayo.",
  "anya-e0801n7:393_0": "Tumulaādayo kulantā nipaccante. Tama khedane, assu,",
  "anya-e0801n7:393_1": "atami vitthiṇṇattamagamīti tumulo=patthaṭo. Tamissa ḍuka,",
  "anya-e0801n7:393_2": "tamīyati vikāramāpādīyatīti taṇḍulo=vīhisāro. Nipubbassa cinātissa ilopo,",
  "anya-e0801n7:393_3": "atthikehi nicīyateti niculo=hijjalo, evamaññepi.",
  "anya-e0801n7:394_0": "194. Kalla kapa takka paṭā olo.",
  "anya-e0801n7:395_0": "Kalla-sadde, kapa-acchādane, takka-vitakke, paṭa-gamane, etehi olo hoti.",
  "anya-e0801n7:395_1": "Vātavegena samuddato uṭṭhahitvā kallati nadatīti kallolo=mahāvīci.",
  "anya-e0801n7:395_2": "Kapati dante acchādatīti kapolo=vadanekadeso. Takkīyatīti takkolaṁ=kolakaṁ.",
  "anya-e0801n7:395_3": "Paṭati byādhimetena gacchatīti paṭolo=tittako.",
  "anya-e0801n7:396_0": "195. Aṅgā ulolī.",
  "anya-e0801n7:397_0": "Aṅga-gamanattho, etasmā ulaulī honti.",
  "anya-e0801n7:397_1": "Aṅganti etena jānantīti aṅgulaṁ=pamāṇaṁ.",
  "anya-e0801n7:397_2": "Aṅgati uggacchatīti aṅgali=karasākhā.",
  "anya-e0801n7:398_0": "196. Añjāli.",
  "anya-e0801n7:399_0": "Añja-byatti makkhana gati kantīsu, etasmā ali hoti.",
  "anya-e0801n7:399_1": "Añjeti bhattimanena pakāsetīti añjali=karapuṭo.",
  "anya-e0801n7:400_0": "197. Chadā li.",
  "anya-e0801n7:401_0": "Chada-saṁvaraṇe, etasmā li hoti. Chādetīti challī=sakalikā.",
  "anya-e0801n7:402_0": "198. Allyādayo.",
  "anya-e0801n7:403_0": "Alliādayo liantā nipaccante. Ara-gamane,",
  "anya-e0801n7:403_1": "arati pavattatīti alli=rukkho. Nayatissa ettābhāvo, attikehi nīyatīti 4 nīli, ṅīmhi nīlī=gacchajāti.",
  "anya-e0801n7:403_2": "‘‘Saramhā dve’’ti (1.34) lassa dvibhāve rassatte ca nillītipi hoti. Pālissa pā, pāleti rakkhatīti pāli, ṅīmhi pālī=panti. Pālissa palo, pāleti rakkhatīti palli=kuṭi. Cuda-codane, ottābhāvo, codīyatīti culli=uddhanaṁ, evamaññepi.",
  "anya-e0801n7:404_0": "199. Pilādīhyavo.",
  "anya-e0801n7:405_0": "Pila-vattane, palla-gamane, paṇa-byavahārathutīsu, evamādīhi avo hoti. Pilyateti pelavo=lahu. Pallatīti pallavo=kisalayaṁ. Paṇīyatīti paṇavo=mudaṅgo. Evamaññepi.",
  "anya-e0801n7:406_0": "200. Sāḷavādayo.",
  "anya-e0801n7:407_0": "Sāḷavaādayo avantā nipaccante. Sala-gamanattho,",
  "anya-e0801n7:407_1": "upantassa dīgho ḷattañca nipātanā.",
  "anya-e0801n7:407_2": "Salati pavattatīti sāḷa vo=abhisaṅkhataṁ badarādiphalakhādanīyaṁ. Kita-nivāse, ettābhāvo, ketatīti kitavo=jūtakāro, coro ca. Mū-bandhane, ūssa rassattaṁ, tuña cāvassa,",
  "anya-e0801n7:407_3": "munāti bandhatīti mutavo=caṇḍālo. Vala valla-saṁvaraṇe, ḷattaṁ, valati,",
  "anya-e0801n7:407_4": "valyateti vā vaḷavā=turaṅgakantā. Mura-saṁveḷane, murīyatīti muravo=mudaṅgo, evamaññepi.",
  "anya-e0801n7:408_0": "201. Sarā āvo.",
  "anya-e0801n7:409_0": "Saratismā āvo hoti.",
  "anya-e0801n7:409_1": "Sarati pavattatīti sarāvo=bhājanaviseso.",
  "anya-e0801n7:410_0": "202. Ala mala bilā ṇuvo.",
  "anya-e0801n7:411_0": "Ala-bandhane , mala malla-dhāraṇe, bila-bhedane, etehi ṇuvo hoti.",
  "anya-e0801n7:411_1": "Latāhi alīyatīti āluvo=gacchajāti.",
  "anya-e0801n7:411_2": "Malati dhāretīti māluvo=pattalatā.",
  "anya-e0801n7:411_3": "Bilati bhindatīti beluvo=rukkho.",
  "anya-e0801n7:412_0": "203. Gātvī vo.",
  "anya-e0801n7:413_0": "Kā gā-saddetīmasmā īvo hoti. Gāyanti etāyāti gīvā=galo.",
  "anya-e0801n7:414_0": "204. Suto kvatvā.",
  "anya-e0801n7:415_0": "Su-savanetīmasmā kva kvā honti. Suṇātīti suvo=kīro. Suvā=suṇo.",
  "anya-e0801n7:416_0": "205. Vidvā.",
  "anya-e0801n7:417_0": "Vidatismā kvā pararūpābhāvo a nipaccante. Vidati jānātīti vidvā=vidū.",
  "anya-e0801n7:418_0": "206. Thuto revo.",
  "anya-e0801n7:419_0": "Thu-abhitthave, etasmā revo hoti.",
  "anya-e0801n7:419_1": "Thavati siñcatīti thevo=phusitaṁ.",
  "anya-e0801n7:420_0": "207. Samā rivo.",
  "anya-e0801n7:421_0": "Sama-upasame, etasmā rivo hoti.",
  "anya-e0801n7:421_1": "Sameti upasametīti sivo=umāpati, sivā=sigālo, sivaṁ=santi.",
  "anya-e0801n7:422_0": "208. Chadā ravi.",
  "anya-e0801n7:423_0": "Chada-saṁvaraṇe , etasmā ravi hoti. Chādetīti chavi=juti.",
  "anya-e0801n7:424_0": "209. Pūra timā kiso rasso ca.",
  "anya-e0801n7:425_0": "Pūra-pūraṇe, tima-temane,",
  "anya-e0801n7:425_1": "etehi kiso hoti ūssa rasso ca. Pūretīti puriso=pumā.",
  "anya-e0801n7:425_2": "(Pure uccaṭṭhāne seti pavattatīti vā puriso=sova.) Temetīti timisaṁ=tamo.",
  "anya-e0801n7:426_0": "210. Karā īso.",
  "anya-e0801n7:427_0": "Karotismā īso hoti. Karīyatīti karīsaṁ=gūthaṁ.",
  "anya-e0801n7:428_0": "211. Sirīsādayo.",
  "anya-e0801n7:429_0": "Sirīsaādayo īsantā nipaccante. Saratissa assi,",
  "anya-e0801n7:429_1": "sappadaṭṭhakālādīsu sarīyatīti sirīso=rukkho. Pūrissa rassattaṁ, pūretīti purīsaṁ=gūthaṁ. Talissa dīgho,",
  "anya-e0801n7:429_2": "talati sattānaṁ patiṭṭhānaṁ bhavatīti tālīsaṁ=osadhiviseso, evamaññepi.",
  "anya-e0801n7:430_0": "212. Karā ribbiso.",
  "anya-e0801n7:431_0": "Karotismā ribbiso hoti. Karīyatīti kibbisaṁ=pāpaṁ.",
  "anya-e0801n7:432_0": "213. Sasāsa vasa visa hana vana manāna kamā so.",
  "anya-e0801n7:433_0": "Sasa-gati hiṁsā vissasa pāṇanesu, asa-khepane, vasa-nivāse, visa-pavisane, hana-hiṁ sāyaṁ, vana sana-sambhattiyaṁ, mana-ñāṇe, ana-pāṇane, kama-icchāyaṁ, etehi so hoti,",
  "anya-e0801n7:433_1": "sasanti jīvanti sattā etenāti sassaṁ=kalamādi, asati khipatīti asso=hayo .",
  "anya-e0801n7:433_2": "Vasanti etthāti vassaṁ=saṁvaccharo. Visatīti vesso=tatiyavaṇṇo. Haññateti haṁso=sitacchado.",
  "anya-e0801n7:433_3": "Vanoti pattharatīti vaṁso=santāno, veḷu ca. Maññateti maṁsaṁ=pisitaṁ,",
  "anya-e0801n7:433_4": "anati jīvati etenāti aṁso=ekāṭṭhāso, bhujasiro ca. Kāmīyatīti kaṁso=parimāṇaṁ.",
  "anya-e0801n7:434_0": "214. Āmi thu ku sīto saka.",
  "anya-e0801n7:435_0": "Āpubbo mi-pakkhepe, thu-abhitthave ku-sadde, sī-saye, etehi saka hoti.",
  "anya-e0801n7:435_1": "Āmīyati anto pakkhipīyatīti āmisaṁ=bhakkhaṁ. Thavīyatīti thuso=vīhitaco.",
  "anya-e0801n7:435_2": "Kavati vātena nadatīti kuso=tiṇaviseso.",
  "anya-e0801n7:435_3": "Sayanti ettha ūkāti sīsaṁ=muddhā, kālatipu ca.",
  "anya-e0801n7:436_0": "215. Phassādayo.",
  "anya-e0801n7:437_0": "Phassaādayo sakaantā nipaccante. Phusa-samphasse, ussatthaṁ,",
  "anya-e0801n7:437_1": "phusatīti phasso=kāyaviññāṇavisayo. Phusso=nakkhattaṁ. Pusa posane,",
  "anya-e0801n7:437_2": "posīyatīti pussaṁ=phalaviseso. Bhū-sattāyaṁ, bhūssa rasso,",
  "anya-e0801n7:437_3": "abhavīti bhusaṁ=tucchadhaññaṁ, aṁkissa uka,",
  "anya-e0801n7:437_4": "aṅketi anena aññeti aṅkuso=gajapatodo. Phāya-vuddhiyaṁ, papubbo, yalopo,",
  "anya-e0801n7:437_5": "phāyati vuddhiṁ gacchatīti papphāsaṁ=dehakoṭṭhāsaviseso. Kalismā sassa māña, kulismā ca,",
  "anya-e0801n7:437_6": "kalīyati parimīyatīti kammāso=sabalo, kammāsaṁ=pāpaṁ.",
  "anya-e0801n7:437_7": "Kulati pattharatīti kummāso=bhakkhaviseso. Manissa jūka,",
  "anya-e0801n7:437_8": "maññati sadhanattaṁ etāyāti mañjūsā=kaṭṭhapeḷā. Pīssa yūka, piṇetīti pīyūsaṁ=amataṁ. Kula-saṁvaraṇe, ika,",
  "anya-e0801n7:437_9": "kulīyati saṁvarīyatīti kulisaṁ=vajiraṁ . Bala-saṁvaraṇe, ika, lassa ḷattañca,",
  "anya-e0801n7:437_10": "balati etena macche gaṇhātīti baḷiso=macchavedhanaṁ. Mahissa eka,",
  "anya-e0801n7:437_11": "mahīyatīti mahesī=katābhisekā padhānitthī, evamaññepi.",
  "anya-e0801n7:438_0": "216. Suto ṇisaka.",
  "anya-e0801n7:439_0": "Suṇātismā ṇisaka hoti. Suṇātīti suṇisā=puttabhariyā.",
  "anya-e0801n7:440_0": "217. Vetāta yu panāla kala camā aso.",
  "anya-e0801n7:441_0": "Veta-suttiyo dhātu, ata-sātaccagamane, yu-missane, panathutiyaṁ, ala-bandhane, kala-saṅkhyāne, cama-adane, etehi aso hoti.",
  "anya-e0801n7:441_1": "Vetati pavattatīti vetaso=vānīro.",
  "anya-e0801n7:441_2": "Atati vāterito niccaṁ vedhattaṁ yātīti ataso=vanappativiseso vīmhi abhasī=gacchaviseso.",
  "anya-e0801n7:441_3": "Yavīyati missīyatīti yavaso=pasughāso.",
  "anya-e0801n7:441_4": "Paññate thavīyateti panaso=kaṇḍaṇīphalo.",
  "anya-e0801n7:441_5": "Alīyati bandhiyatīti alaso=mandakārī. Kalīyatīti kalaso=kumbho.",
  "anya-e0801n7:441_6": "Camati adati anenāti camaso=homabhājanaṁ.",
  "anya-e0801n7:442_0": "218. Vaya diva kara karehyasaṇasakapāsakasā.",
  "anya-e0801n7:443_0": "Vayatyādīhi asaṇaādayo honti yathākkamaṁ.",
  "anya-e0801n7:443_1": "Vayati gacchatīti vāyaso=kāko.",
  "anya-e0801n7:443_2": "Dibbanti etthāti divaso=dinaṁ.",
  "anya-e0801n7:443_3": "Karīyatīti kappāso=suttasambhavo.",
  "anya-e0801n7:443_4": "Kibbisaṁ karotīti kakkaso=pharuso.",
  "anya-e0801n7:444_0": "219. Sasa masa daṁsāsā su.",
  "anya-e0801n7:445_0": "Sasādīhi su hoti.",
  "anya-e0801n7:445_1": "Sasati jīvatīti sassu=jayampatīnaṁ mātā.",
  "anya-e0801n7:445_2": "Masīyatīti massu=purisamukhe pavaddhalomāni.",
  "anya-e0801n7:445_3": "‘‘Lopo’’ti (1.39) niggahītalopo,",
  "anya-e0801n7:445_4": "daṁsīyati bandhamanenāti dassu=coro.",
  "anya-e0801n7:445_5": "Asīyati khipīyatīti assu=bappo.",
  "anya-e0801n7:446_0": "220. Vidā dasuka.",
  "anya-e0801n7:447_0": "Vidismā dasuka hoti.",
  "anya-e0801n7:447_1": "Vidati jānātīti viddasu=vidvā.",
  "anya-e0801n7:448_0": "221. Sasā rīho.",
  "anya-e0801n7:449_0": "Sasatismā rīho hoti. Sasati hiṁsatīti sīho=kesarī.",
  "anya-e0801n7:450_0": "222. Jīvāmā ho vamā ca.",
  "anya-e0801n7:451_0": "Jīva-pāṇadhāraṇe, ama-gamane, etehī ho hoti, vamā cāntādesā yathākkamaṁ,",
  "anya-e0801n7:451_1": "ādesavidhānaṁ pana pararūpabādhanatthaṁ.",
  "anya-e0801n7:451_2": "‘‘Byañjane dīgharassā’’ti (1.39) rassattaṁ, jīvanti etāyāti jivhā=rasanā. Amati pavattatīti amhaṁ=asmā.",
  "anya-e0801n7:451_3": "Papubbe amati pavattatīti pamhaṁ=pakhumaṁ.",
  "anya-e0801n7:452_0": "223. Taṇhādayo.",
  "anya-e0801n7:453_0": "Taṇhaādayo hantā nipaccante. Tasa-pipāsāyaṁ, sassa ṇattaṁ, evamupari ca,",
  "anya-e0801n7:453_1": "tasati pātumicchati etāyāti taṇhā=lo bho. Kasa-vilekhane, kasatīti kaṇho=kāḷo. Juta-dittiyaṁ, tassa ṇattaṁ, ottābhāvo ca, jotetīti juṇhā=canda- pabhā . Mīlissa ḷo,",
  "anya-e0801n7:453_2": "nimīlantyanena akkhīnīti mīḷhaṁ-gūthaṁ. Gāhissa ḷo, gayhatīti gāḷhaṁ, dahissa ḷo, dahatīti daḷhaṁ, bahissa ḷo, dīgho ca,",
  "anya-e0801n7:453_3": "bahati vuddhiṁ vacchatīti bāḷhaṁ, ete tayo daḷhatthā. Gamissa assi, gacchatīti gimho-nidāgho. Paṭakalānaṁ aka ca,",
  "anya-e0801n7:453_4": "paṭati yātīti paṭaho=bheriviseso.",
  "anya-e0801n7:453_5": "Kalīyati parimīyati anena sūrabhāvoti kalaho=vivādo. Kaṭavarānaṁ āka,",
  "anya-e0801n7:453_6": "kaṭanti ettha osadhādiṁ maddantīti kaṭāho=bhājanaviseso. Varīyatīti varāho=sūkaro. Lunātissa o, lunāti etenāti lohaṁ=ayādi. Evamaññepi.",
  "anya-e0801n7:454_0": "224. Paṇussahā hihī ṇoḷaṅa ca.",
  "anya-e0801n7:455_0": "Paṇā upubbasahā ca hihī honti yathākkamaṁ, ṇaoḷaṅa cāntādesā,",
  "anya-e0801n7:455_1": "ādesavidhānasāmatthiyā pararūpābhāvo,",
  "anya-e0801n7:455_2": "paṇīyati voharīyatīti paṇhi=pādassa pacchābhāgo. Ussahatīti ussāḷhī-vīriyaṁ.",
  "anya-e0801n7:456_0": "225. Khī mi pī cu mā vākāhi ḷo ussa vā dīgho ca.",
  "anya-e0801n7:457_0": "Khī-khaye, mi-pakkhepe, pī-tappane, cu-cavane, mā-māne, vī vā-gamane, kā gā-sadde, etehi ḷo hoti, ukārassa vā dīgho ca. Khīyatīti khelo=lālā.",
  "anya-e0801n7:457_1": "Mīyati pakkhipīyatīti meḷā=masi. Piṇetīti peḷā=bhājanaviseso. Cavatīti cūḷā=sikhā. Coḷo=pilotiko.",
  "anya-e0801n7:457_2": "Mīyati parimīyatīti māḷo=ekakūṭasaṅgahito anekakoṇavanto paṭissayaviseso.",
  "anya-e0801n7:457_3": "Vāti gacchatīti vāḷo=caṇḍamigo.",
  "anya-e0801n7:457_4": "Kāyati pharusaṁ vadatīti kāḷo=kaṇho, vīmhi kāḷī=kaṇhā.",
  "anya-e0801n7:458_0": "226. Guto ḷaka ca.",
  "anya-e0801n7:459_0": "Gu-saddetīmasmā ḷaka hoti ḷo ca.",
  "anya-e0801n7:459_1": "Gavati pavattati etenāti guḷo=ucchuvikāro. Goḷo=lakuṇḍako.",
  "anya-e0801n7:460_0": "227. Paṅguḷādayo.",
  "anya-e0801n7:461_0": "Paṅguḷaādayo ḷaka antā nipaccante. Khañja-gativekalle, paṅguādeso,",
  "anya-e0801n7:461_1": "akhañji gativekallamāpajjīti paṅgaḷo=pīṭhasappī. Karotismā ḷassa khaña,",
  "anya-e0801n7:461_2": "kibbisaṁ karotīti kakkhaḷo=kurūro. Kukatissa kuka,",
  "anya-e0801n7:461_3": "kukyati pāpakārīhi ādīyatīti kukkuḷaṁ=saṅku saṁkiṇṇo sobbho. Kukkuḷo=thusaggī. Maṁkissa uka, bindu lopo ca,",
  "anya-e0801n7:461_4": "maṁketi vanaṁ maṇḍetīti makuḷo=avikasitakusumaṁ.",
  "anya-e0801n7:462_0": "228. Pāto ḷi.",
  "anya-e0801n7:463_0": "Pātismā ḷi hoti.",
  "anya-e0801n7:463_1": "Atthaṁ pāti rakkhatīti pāḷi=tanti.",
  "anya-e0801n7:464_0": "229. Vīto ḷu.",
  "anya-e0801n7:465_0": "Vītismā ḷu hoti. Veti pavattatīti veḷu=veṇu.",
  "anya-e0801n7:466_0": "(Iti avaggapaccayavidhānaṁ).",
  "anya-e0801n7:467_0": "Iti moggallāne byākaraṇe vuttiyaṁ",
  "anya-e0801n7:468_0": "Ṇvādikaṇḍo sattamo.",
  "anya-e0801n7:469_0": "Suttaṁ dhātu gaṇo ṇvādi, nāmaliṅgānusāsanaṁ;",
  "anya-e0801n7:470_0": "Yassa tiṭṭhati jīvhagge, sa byākaraṇakesarī.",
  "anya-e0801n7:471_0": "Samattā cāyaṁ moggallānavutti",
  "anya-e0801n7:472_0": "Sattahi bhāṇavārehi.",
  "anya-e0801n7:473_0": "1.",
  "anya-e0801n7:474_0": " Yassa rañño pabhāvena, bhāvitattayamākulaṁ;",
  "anya-e0801n7:475_0": "Anākulaṁ duladdhīhi, pāpabhikkhūhi sabbaso.",
  "anya-e0801n7:476_0": "2.",
  "anya-e0801n7:477_0": " Laṅkāya munirājassa, sāsanaṁ sādhu saṇṭhikaṁ;",
  "anya-e0801n7:478_0": "Puṇṇacandasamāyogā, vāridhīva vivaddhate.",
  "anya-e0801n7:479_0": "3.",
  "anya-e0801n7:480_0": " Parakkamabhuje tasmiṁ, saddhābuddhiguṇodite;",
  "anya-e0801n7:481_0": "Manuvaṁsaddhajākāre, laṅkādīpaṁ pasāsati.",
  "anya-e0801n7:482_0": "4.",
  "anya-e0801n7:483_0": " Moggallānena therena, dhīmatā sucivuttinā;",
  "anya-e0801n7:484_0": "Racitaṁ yaṁ suviññeyya-masandiddha’manākulaṁ.",
  "anya-e0801n7:485_0": "5.",
  "anya-e0801n7:486_0": " Asesavisayabyāpi, jinabyappatha nissayaṁ;",
  "anya-e0801n7:487_0": "Saddhasattha’manāyāsa-sādhiyaṁ buddhivaddhanaṁ.",
  "anya-e0801n7:488_0": "6.",
  "anya-e0801n7:489_0": " Tassa vutti samāsena, vipulatthapakāsanī;",
  "anya-e0801n7:490_0": "Racitā puna teneva, sāsanujjotakārināti.",
  "anya-e0801n7:491_0": "Moggallānabyākaraṇaṁ niṭṭhitaṁ."
}