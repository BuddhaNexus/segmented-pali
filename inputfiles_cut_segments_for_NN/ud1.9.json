{
  "ud1.9:0.1_0": "Udāna 1.9",
  "ud1.9:0.2_0": "Jaṭilasutta",
  "ud1.9:1.1_0": "Evaṁ me sutaṁ—",
  "ud1.9:1.2_0": " ekaṁ samayaṁ bhagavā gayāyaṁ viharati gayāsīse.",
  "ud1.9:1.3_0": "Tena kho pana samayena sambahulā jaṭilā sītāsu hemantikāsu rattīsu antaraṭṭhake himapātasamaye gayāyaṁ ummujjantipi nimujjantipi,",
  "ud1.9:1.3_1": "ummujjanimujjampi karonti osiñcantipi,",
  "ud1.9:1.3_2": "aggimpi juhanti:",
  "ud1.9:1.4_0": "“iminā suddhī”ti.",
  "ud1.9:2.1_0": "Addasā kho bhagavā te sambahule jaṭile sītāsu hemantikāsu rattīsu antaraṭṭhake himapātasamaye gayāyaṁ",
  "ud1.9:2.1_1": "ummujjantepi nimujjantepi ummujjanimujjampi karonte osiñcantepi aggimpi juhante:",
  "ud1.9:2.2_0": "“iminā suddhī”ti.",
  "ud1.9:3.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud1.9:4.1_0": "“Na udakena sucī hoti,",
  "ud1.9:4.2_0": "bahvettha nhāyatī jano;",
  "ud1.9:4.3_0": "Yamhi saccañca dhammo ca,",
  "ud1.9:4.4_0": "so sucī so ca brāhmaṇo”ti.",
  "ud1.9:4.5_0": "Navamaṁ."
}