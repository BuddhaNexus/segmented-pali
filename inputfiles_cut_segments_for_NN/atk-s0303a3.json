{
  "atk-s0303a3:0_0": "4. Okkantasaṁyuttaṁ",
  "atk-s0303a3:1_0": "1-10. Cakkhusuttādivaṇṇanā",
  "atk-s0303a3:2_0": "302-311.",
  "atk-s0303a3:2_1": "Okkantasaṁyutte adhimuccatīti saddhādhimokkhaṁ paṭilabhati.",
  "atk-s0303a3:2_2": "Okkanto sammattaniyāmanti paviṭṭho ariyamaggaṁ.",
  "atk-s0303a3:2_3": "Abhabbo ca tāva kālaṁ kātunti iminā uppanne magge phalassa anantarāyataṁ dīpeti.",
  "atk-s0303a3:2_4": "Uppannasmiñhi magge phalassa antarāyakaraṇaṁ nāma natthi.",
  "atk-s0303a3:2_5": "Tenevāha – ‘‘ayañca puggalo sotāpattiphalasacchikiriyāya paṭipanno assa,",
  "atk-s0303a3:2_6": "kappassa ca uḍḍayhanavelā assa, neva tāva kappo uḍḍayheyya,",
  "atk-s0303a3:2_7": "yāvāyaṁ puggalo na sotāpattiphalaṁ sacchikaroti,",
  "atk-s0303a3:2_8": "ayaṁ vuccati puggalo ṭhitakappī’’ti (pu. pa. 17).",
  "atk-s0303a3:2_9": "Mattaso nijjhānaṁ khamantīti pamāṇato olokanaṁ khamanti. Sesaṁ sabbattha uttānamevāti.",
  "atk-s0303a3:3_0": "Okkantasaṁyuttavaṇṇanā niṭṭhitā."
}