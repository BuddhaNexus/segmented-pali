{
  "tika-s0304t5:0_0": "6. Moggallānasaṁyuttaṁ",
  "tika-s0304t5:1_0": "1-8. Paṭhamajjhānapañhasuttādivaṇṇanā",
  "tika-s0304t5:2_0": "332-339.",
  "tika-s0304t5:2_1": "Kāmasahagatesu saññāmanasikāresu upaṭṭhahantesu byāpādādisahagatāpi saññāmanasikārā yathāpaccayaṁ upaṭṭhahantiyevāti",
  "tika-s0304t5:2_2": "vuttaṁ “kāmasahagatāti pañcanīvaraṇasahagatā”ti.",
  "tika-s0304t5:2_3": "Nīvaraṇānañhettha nidassanamattametaṁ,",
  "tika-s0304t5:2_4": "yadidaṁ kāmaggahaṇaṁ.",
  "tika-s0304t5:2_5": "Pahīnāvasesā cettha nīvaraṇā veditabbā,",
  "tika-s0304t5:2_6": "tasmā pañcaggahaṇaṁ na kattabbaṁ.",
  "tika-s0304t5:2_7": "Tassāti mahāmoggallānattherassa santato upaṭṭhahiṁsu aciṇṇavasitāya.",
  "tika-s0304t5:2_8": "Tenāha “hānabhāgiyaṁ nāma ahosī”ti.",
  "tika-s0304t5:2_9": "Ārammaṇa…pe…",
  "tika-s0304t5:2_10": "sahagatanti vuttaṁ itaresaṁ abhāvato.",
  "tika-s0304t5:3_0": "Paṭhamajjhānapañhasuttādivaṇṇanā niṭṭhitā.",
  "tika-s0304t5:4_0": "9. Animittapañhasuttavaṇṇanā",
  "tika-s0304t5:5_0": "340.Vipassanāsamādhiṁyeva,",
  "tika-s0304t5:5_1": "na phalasamādhiṁ.",
  "tika-s0304t5:5_2": "Chejjakiccaṁ na nipphajjati avicchedavasena appavattanato.",
  "tika-s0304t5:5_3": "Nikantīti vipassanaṁ assādentī pavattataṇhā.",
  "tika-s0304t5:5_4": "Sādhetuṁ nāsakkhi upakkiliṭṭhattā.",
  "tika-s0304t5:5_5": "Nimittānusārīti niccasukhaattanimittānaṁ apūraṇato rāgadosamohanimittānipettha nimittāneva.",
  "tika-s0304t5:5_6": "Vuṭṭhāna…pe…",
  "tika-s0304t5:5_7": "samādhinti etena yāva maggo nādhigato,",
  "tika-s0304t5:5_8": "tāva vuṭṭhānagāminivipassanamanuyuñjantopi yathārahaṁ animittaṁ appaṇihitaṁ suññataṁ cetosamādhiṁ anuyutto viharatīti vattabbataṁ arahatīti dasseti.",
  "tika-s0304t5:5_9": "Vipassanāsampayuttanti vipassanāsaṅkhātañāṇasampayuttaṁ.",
  "tika-s0304t5:5_10": "Cetosamādhinti cittasīsena vipassanāsamādhimāha.",
  "tika-s0304t5:5_11": "Uparimaggaphalasamādhinti paṭhamamaggasamādhissa pageva adhigatattā.",
  "tika-s0304t5:6_0": "Animittapañhasuttavaṇṇanā niṭṭhitā.",
  "tika-s0304t5:7_0": "10-11. Sakkasuttādivaṇṇanā",
  "tika-s0304t5:8_0": "341-342.Aveccappasādenāti vatthuttayaṁ yāthāvato ñatvā uppannapasādena,",
  "tika-s0304t5:8_1": "maggenāgatapasādenāti attho.",
  "tika-s0304t5:8_2": "So pana kenaci asaṁhāriyo asampavedhīti āha “acalappasādenā”ti.",
  "tika-s0304t5:8_3": "Abhibhavanti attano puññānubhāvena.",
  "tika-s0304t5:9_0": "Sakkasuttādivaṇṇanā niṭṭhitā.",
  "tika-s0304t5:10_0": "Moggallānasaṁyuttavaṇṇanā niṭṭhitā."
}