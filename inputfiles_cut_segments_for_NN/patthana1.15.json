{
  "patthana1.15:0.1_0": "Paṭṭhānapakaraṇa",
  "patthana1.15:0.2_0": "Dhammānuloma (1), Tikapaṭṭhānapāḷi (1)",
  "patthana1.15:0.3_0": "1.15. Hīnattika",
  "patthana1.15:1.0.1_0": "Vibhaṅgavāra",
  "patthana1.15:1.0.2_0": "Hetu",
  "patthana1.15:1.1_0": "Hīnaṁ dhammaṁ paṭicca hīno dhammo uppajjati hetupaccayā—hīnaṁ ekaṁ khandhaṁ paṭicca tayo khandhā …pe…",
  "patthana1.15:1.1_1": "dve khandhe paṭicca dve khandhā.",
  "patthana1.15:2.1_0": "Hīnaṁ dhammaṁ paṭicca majjhimo dhammo uppajjati hetupaccayā—hīne khandhe paṭicca cittasamuṭṭhānaṁ rūpaṁ.",
  "patthana1.15:3.1_0": "Hīnaṁ dhammaṁ paṭicca hīno ca majjhimo ca dhammā uppajjanti hetupaccayā—hīnaṁ ekaṁ khandhaṁ paṭicca tayo khandhā cittasamuṭṭhānañca rūpaṁ …pe…",
  "patthana1.15:3.1_1": "dve khandhe …pe….",
  "patthana1.15:4.1_0": "Majjhimaṁ dhammaṁ paṭicca majjhimo dhammo uppajjati hetupaccayā—majjhimaṁ ekaṁ khandhaṁ paṭicca tayo khandhā cittasamuṭṭhānañca rūpaṁ …pe…",
  "patthana1.15:4.1_1": "dve khandhe …pe…",
  "patthana1.15:4.1_2": "paṭisandhikkhaṇe …pe…",
  "patthana1.15:4.1_3": "khandhe paṭicca vatthu,",
  "patthana1.15:4.1_4": "vatthuṁ paṭicca khandhā;",
  "patthana1.15:4.1_5": "ekaṁ mahābhūtaṁ …pe…",
  "patthana1.15:4.1_6": "mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ.",
  "patthana1.15:5.1_0": "Paṇītaṁ dhammaṁ paṭicca paṇīto dhammo uppajjati hetupaccayā … tīṇi.",
  "patthana1.15:6.1_0": "Majjhimañca paṇītañca dhammaṁ paṭicca majjhimo dhammo uppajjati hetupaccayā— paṇīte khandhe ca mahābhūte ca paṭicca cittasamuṭṭhānaṁ rūpaṁ.",
  "patthana1.15:7.1_0": "Hīnañca majjhimañca dhammaṁ paṭicca majjhimo dhammo uppajjati hetupaccayā— hīne khandhe ca mahābhūte ca paṭicca cittasamuṭṭhānaṁ rūpaṁ.",
  "patthana1.15:8.1_0": "Hīnattikaṁ saṅkiliṭṭhattikasadisaṁ vitthāretabbaṁ paripuṇṇaṁ.",
  "patthana1.15:9.1_0": "Hīnattikaṁ niṭṭhitaṁ."
}