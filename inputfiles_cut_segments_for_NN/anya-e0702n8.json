{
  "anya-e0702n8:0_0": "8. Mahiṁsakaraṭṭhassāsanavaṁsakathāmaggo",
  "anya-e0702n8:1_0": "8.",
  "anya-e0702n8:1_1": "Idāni yathāvuttamātikāvasena mahiṁsakaraṭṭhasāsanavaṁsakathāmaggaṁ vattuṁ okāso anuppatto,",
  "anya-e0702n8:1_2": "tasmā taṁ vakkhāmi.",
  "anya-e0702n8:2_0": "Tatiyasaṅgītāvasāne hi mahāmoggaliputtatissatthero mahārevattheraṁ mahiṁsakamaṇḍalaṁ pesesi,- tvaṁ etaṁ raṭṭhaṁ gantvā ettha sāsanaṁ patiṭṭhāpehīti.",
  "anya-e0702n8:3_0": "Soca attapañcamo hutvā mahiṁsakamaṇḍalaṁ agamāsi paccantimesu janapadesu pañcavaggo gaṇo alaṁ upasampadakammāyāti maññamāno.",
  "anya-e0702n8:3_1": "Thero mahiṁsakamaṇḍalaṁ gantvā devadūtasuttaṁ kathesi.",
  "anya-e0702n8:3_2": "Suttapariyosāne cattālīsapāṇasahassāni dhammacakkhuṁ ppaṭilabhiṁsu.",
  "anya-e0702n8:3_3": "Cattālīsaṁyeva pāṇasahassāni pabbajiṁsu.",
  "anya-e0702n8:4_0": "Gantvāna raṭṭhaṁ mahiṁsaṁ, mahārevo mahiddhiko;",
  "anya-e0702n8:5_0": "Codetvā devadūtehi, mocesi bandhanā bahūti.",
  "anya-e0702n8:6_0": "Adhunā pana tattha sāsanassa abbhehiviya paṭicchannassa sūriyassa okāso dubbalo hutvā paññāyati.",
  "anya-e0702n8:7_0": "Iti sāsanavaṁse mahiṁsakaraṭṭhasāsanavaṁsakathāmaggo",
  "anya-e0702n8:8_0": "Nāma aṭṭhamo paricchedo."
}