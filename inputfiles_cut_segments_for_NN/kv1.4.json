{
  "kv1.4:0.1_0": "Kathāvatthu",
  "kv1.4:0.2_0": "Mahāpaṇṇāsaka",
  "kv1.4:0.3_0": "Paṭhamavagga",
  "kv1.4:0.4_0": "Odhisokathā",
  "kv1.4:1.1_0": "Odhisodhiso kilese jahatīti?",
  "kv1.4:1.2_0": "Āmantā.",
  "kv1.4:1.3_0": "Sotāpattiphalasacchikiriyāya paṭipanno puggalo dukkhadassanena kiṁ jahatīti?",
  "kv1.4:1.4_0": "Sakkāyadiṭṭhiṁ vicikicchaṁ sīlabbataparāmāsaṁ tadekaṭṭhe ca kilese ekadese jahatīti.",
  "kv1.4:1.5_0": "Ekadesaṁ sotāpanno, ekadesaṁ na sotāpanno,",
  "kv1.4:1.5_1": "ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:1.5_2": "ekadesaṁ na kāyena phusitvā viharati, ekadesaṁ sattakkhattuparamo, kolaṅkolo, ekabījī,",
  "kv1.4:1.5_3": "buddhe aveccappasādena samannāgato, dhamme …pe…",
  "kv1.4:1.6_0": "saṅghe …pe…",
  "kv1.4:1.7_0": "ariyakantehi sīlehi samannāgato ekadesaṁ ariyakantehi sīlehi na samannāgatoti?",
  "kv1.4:1.8_0": "Na hevaṁ vattabbe …pe….",
  "kv1.4:2.1_0": "Samudayadassanena kiṁ jahatīti?",
  "kv1.4:2.2_0": "Sakkāyadiṭṭhiṁ jahati,",
  "kv1.4:2.2_1": "vicikicchaṁ sīlabbataparāmāsaṁ tadekaṭṭhe ca kilese ekadese jahatīti.",
  "kv1.4:2.3_0": "Ekadesaṁ sotāpanno, ekadesaṁ na sotāpanno …pe…",
  "kv1.4:2.4_0": "ekadesaṁ ariyakantehi sīlehi samannāgato,",
  "kv1.4:2.4_1": "ekadesaṁ ariyakantehi sīlehi na samannāgatoti?",
  "kv1.4:2.5_0": "Na hevaṁ vattabbe …pe….",
  "kv1.4:3.1_0": "Nirodhadassanena kiṁ jahatīti?",
  "kv1.4:3.2_0": "Vicikicchaṁ sīlabbataparāmāsaṁ tadekaṭṭhe ca kilese ekadese jahatīti.",
  "kv1.4:3.3_0": "Ekadesaṁ sotāpanno, ekadesaṁ na sotāpanno …pe…",
  "kv1.4:3.4_0": "ekadesaṁ ariyakantehi sīlehi samannāgato,",
  "kv1.4:3.4_1": "ekadesaṁ ariyakantehi sīlehi na samannāgatoti?",
  "kv1.4:3.5_0": "Na hevaṁ vattabbe …pe….",
  "kv1.4:4.1_0": "Maggadassanena kiṁ jahatīti?",
  "kv1.4:4.2_0": "Sīlabbataparāmāsaṁ tadekaṭṭhe ca kilese jahatīti.",
  "kv1.4:4.3_0": "Ekadesaṁ sotāpanno, ekadesaṁ na sotāpanno,",
  "kv1.4:4.3_1": "ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:4.3_2": "ekadesaṁ na kāyena phusitvā viharati, ekadesaṁ sattakkhattuparamo, kolaṅkolo, ekabījī,",
  "kv1.4:4.3_3": "buddhe aveccappasādena samannāgato, dhamme …pe…",
  "kv1.4:4.4_0": "saṅghe …pe…",
  "kv1.4:4.5_0": "ariyakantehi sīlehi samannāgato,",
  "kv1.4:4.5_1": "ekadesaṁ ariyakantehi sīlehi na samannāgatoti?",
  "kv1.4:4.6_0": "Na hevaṁ vattabbe …pe….",
  "kv1.4:5.1_0": "Sakadāgāmiphalasacchikiriyāya paṭipanno puggalo dukkhadassanena kiṁ jahatīti?",
  "kv1.4:5.2_0": "Oḷārikaṁ kāmarāgaṁ jahati,",
  "kv1.4:5.2_1": "oḷārikaṁ byāpādaṁ tadekaṭṭhe ca kilese ekadese jahatīti.",
  "kv1.4:5.3_0": "Ekadesaṁ sakadāgāmī, ekadesaṁ na sakadāgāmī,",
  "kv1.4:5.3_1": "ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:5.3_2": "ekadesaṁ na kāyena phusitvā viharatīti?",
  "kv1.4:5.4_0": "Na hevaṁ vattabbe …pe….",
  "kv1.4:6.1_0": "Samudayadassanena kiṁ jahatīti?",
  "kv1.4:6.2_0": "Oḷārikaṁ kāmarāgaṁ jahati,",
  "kv1.4:6.2_1": "oḷārikaṁ byāpādaṁ tadekaṭṭhe ca kilese ekadese jahatīti.",
  "kv1.4:6.3_0": "Ekadesaṁ sakadāgāmī, ekadesaṁ na sakadāgāmī,",
  "kv1.4:6.3_1": "ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:6.3_2": "ekadesaṁ na kāyena phusitvā viharatīti?",
  "kv1.4:6.4_0": "Na hevaṁ vattabbe …pe….",
  "kv1.4:7.1_0": "Nirodhadassanena kiṁ jahatīti?",
  "kv1.4:7.2_0": "Oḷārikaṁ byāpādaṁ jahati,",
  "kv1.4:7.2_1": "tadekaṭṭhe ca kilese ekadese jahatīti.",
  "kv1.4:7.3_0": "Ekadesaṁ sakadāgāmī, ekadesaṁ na sakadāgāmī,",
  "kv1.4:7.3_1": "ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:7.3_2": "ekadesaṁ na kāyena phusitvā viharatīti?",
  "kv1.4:7.4_0": "Na hevaṁ vattabbe …pe….",
  "kv1.4:8.1_0": "Maggadassanena kiṁ jahatīti?",
  "kv1.4:8.2_0": "Oḷārikaṁ byāpādaṁ jahati,",
  "kv1.4:8.2_1": "tadekaṭṭhe ca kilese jahatīti.",
  "kv1.4:8.3_0": "Ekadesaṁ sakadāgāmī, ekadesaṁ na sakadāgāmī,",
  "kv1.4:8.3_1": "ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:8.3_2": "ekadesaṁ na kāyena phusitvā viharatīti?",
  "kv1.4:8.4_0": "Na hevaṁ vattabbe …pe….",
  "kv1.4:9.1_0": "Anāgāmiphalasacchikiriyāya paṭipanno puggalo dukkhadassanena kiṁ jahatīti?",
  "kv1.4:9.2_0": "Aṇusahagataṁ kāmarāgaṁ jahati,",
  "kv1.4:9.2_1": "aṇusahagataṁ byāpādaṁ tadekaṭṭhe ca kilese ekadese jahatīti.",
  "kv1.4:9.3_0": "Ekadesaṁ anāgāmī, ekadesaṁ na anāgāmī,",
  "kv1.4:9.3_1": "ekadesaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:9.3_2": "ekadesaṁ na kāyena phusitvā viharati, ekadesaṁ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmī,",
  "kv1.4:9.3_3": "ekadesaṁ na uddhaṁsoto akaniṭṭhagāmīti?",
  "kv1.4:9.4_0": "Na hevaṁ vattabbe …pe….",
  "kv1.4:10.1_0": "Samudayadassanena kiṁ jahatīti?",
  "kv1.4:10.2_0": "Aṇusahagataṁ kāmarāgaṁ jahati,",
  "kv1.4:10.2_1": "aṇusahagataṁ byāpādaṁ tadekaṭṭhe ca kilese ekadese jahatīti.",
  "kv1.4:10.3_0": "Ekadesaṁ anāgāmī, ekadesaṁ na anāgāmī …pe…",
  "kv1.4:10.4_0": "ekadesaṁ uddhaṁsoto akaniṭṭhagāmī,",
  "kv1.4:10.4_1": "ekadesaṁ na uddhaṁsoto akaniṭṭhagāmīti?",
  "kv1.4:10.5_0": "Na hevaṁ vattabbe …pe….",
  "kv1.4:11.1_0": "Nirodhadassanena kiṁ jahatīti?",
  "kv1.4:11.2_0": "Aṇusahagataṁ byāpādaṁ jahati,",
  "kv1.4:11.2_1": "tadekaṭṭhe ca kilese ekadese jahatīti.",
  "kv1.4:11.3_0": "Ekadesaṁ anāgāmī, ekadesaṁ na anāgāmī …pe…",
  "kv1.4:11.4_0": "ekadesaṁ uddhaṁsoto akaniṭṭhagāmī,",
  "kv1.4:11.4_1": "ekadesaṁ na uddhaṁsoto akaniṭṭhagāmīti?",
  "kv1.4:11.5_0": "Na hevaṁ vattabbe …pe….",
  "kv1.4:12.1_0": "Maggadassanena kiṁ jahatīti?",
  "kv1.4:12.2_0": "Tadekaṭṭhe ca kilese jahatīti.",
  "kv1.4:12.3_0": "Ekadesaṁ anāgāmī, ekadesaṁ na anāgāmī,",
  "kv1.4:12.3_1": "ekadesaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:12.3_2": "ekadesaṁ na kāyena phusitvā viharati, ekadesaṁ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmī,",
  "kv1.4:12.3_3": "ekadesaṁ na uddhaṁsoto akaniṭṭhagāmīti?",
  "kv1.4:12.4_0": "Na hevaṁ vattabbe …pe….",
  "kv1.4:13.1_0": "Arahattasacchikiriyāya paṭipanno puggalo dukkhadassanena kiṁ jahatīti?",
  "kv1.4:13.2_0": "Rūparāgaṁ arūparāgaṁ mānaṁ uddhaccaṁ avijjaṁ tadekaṭṭhe ca kilese ekadese jahatīti.",
  "kv1.4:13.3_0": "Ekadesaṁ arahā, ekadesaṁ na arahā,",
  "kv1.4:13.3_1": "ekadesaṁ arahattappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:13.3_2": "ekadesaṁ na kāyena phusitvā viharati,",
  "kv1.4:13.3_3": "ekadesaṁ vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ,",
  "kv1.4:13.3_4": "(ekadesaṁ sacchikātabbaṁ sacchikataṁ) ekadesaṁ sacchikātabbaṁ na sacchikatanti?",
  "kv1.4:13.4_0": "Na hevaṁ vattabbe …pe….",
  "kv1.4:14.1_0": "Samudayadassanena kiṁ jahatīti?",
  "kv1.4:14.2_0": "Rūparāgaṁ arūparāgaṁ jahati,",
  "kv1.4:14.2_1": "mānaṁ uddhaccaṁ avijjaṁ tadekaṭṭhe ca kilese ekadese jahatīti.",
  "kv1.4:14.3_0": "Ekadesaṁ arahā, ekadesaṁ na arahā …pe…",
  "kv1.4:14.4_0": "ekadesaṁ sacchikātabbaṁ sacchikataṁ,",
  "kv1.4:14.4_1": "ekadesaṁ sacchikātabbaṁ na sacchikatanti?",
  "kv1.4:14.5_0": "Na hevaṁ vattabbe …pe….",
  "kv1.4:15.1_0": "Nirodhadassanena kiṁ jahatīti?",
  "kv1.4:15.2_0": "Mānaṁ jahati,",
  "kv1.4:15.2_1": "uddhaccaṁ avijjaṁ tadekaṭṭhe ca kilese ekadese jahatīti.",
  "kv1.4:15.3_0": "Ekadesaṁ arahā, ekadesaṁ na arahā …pe…",
  "kv1.4:15.4_0": "ekadesaṁ sacchikātabbaṁ sacchikataṁ,",
  "kv1.4:15.4_1": "ekadesaṁ sacchikātabbaṁ na sacchikatanti?",
  "kv1.4:15.5_0": "Na hevaṁ vattabbe …pe….",
  "kv1.4:16.1_0": "Maggadassanena kiṁ jahatīti?",
  "kv1.4:16.2_0": "Uddhaccaṁ avijjaṁ tadekaṭṭhe ca kilese jahatīti.",
  "kv1.4:16.3_0": "Ekadesaṁ arahā, ekadesaṁ na arahā,",
  "kv1.4:16.3_1": "ekadesaṁ arahattappatto paṭiladdho adhigato sacchikato upasampajja viharati, kāyena phusitvā viharati,",
  "kv1.4:16.3_2": "ekadesaṁ na kāyena phusitvā viharati,",
  "kv1.4:16.3_3": "ekadesaṁ vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ,",
  "kv1.4:16.3_4": "ekadesaṁ sacchikātabbaṁ sacchikataṁ,",
  "kv1.4:16.3_5": "ekadesaṁ sacchikātabbaṁ na sacchikatanti?",
  "kv1.4:16.4_0": "Na hevaṁ vattabbe …pe….",
  "kv1.4:17.1_0": "Na vattabbaṁ—",
  "kv1.4:17.2_0": "“odhisodhiso kilese jahatī”ti?",
  "kv1.4:17.3_0": "Āmantā.",
  "kv1.4:17.4_0": "Nanu vuttaṁ bhagavatā—",
  "kv1.4:18.1_0": "“Anupubbena medhāvī,",
  "kv1.4:18.2_0": "thokaṁ thokaṁ khaṇe khaṇe;",
  "kv1.4:18.3_0": "Kammāro rajatasseva,",
  "kv1.4:18.4_0": "niddhame malamattano”ti.",
  "kv1.4:19.1_0": "Attheva suttantoti?",
  "kv1.4:19.2_0": "Āmantā.",
  "kv1.4:19.3_0": "Tena hi na vattabbaṁ—",
  "kv1.4:19.4_0": "“odhisodhiso kilese jahatī”ti.",
  "kv1.4:20.1_0": "Odhisodhiso kilese jahatīti?",
  "kv1.4:20.2_0": "Āmantā.",
  "kv1.4:20.3_0": "Nanu vuttaṁ bhagavatā—",
  "kv1.4:21.1_0": "“Sahāvassa dassanasampadāya,",
  "kv1.4:21.2_0": "Tayassu dhammā jahitā bhavanti;",
  "kv1.4:21.3_0": "Sakkāyadiṭṭhī vicikicchitañca,",
  "kv1.4:21.4_0": "Sīlabbataṁ vāpi yadatthi kiñci;",
  "kv1.4:21.5_0": "Catūhapāyehi ca vippamutto,",
  "kv1.4:21.6_0": "Chaccābhiṭhānāni abhabba kātun”ti.",
  "kv1.4:22.1_0": "Attheva suttantoti?",
  "kv1.4:22.2_0": "Āmantā.",
  "kv1.4:22.3_0": "Tena hi na vattabbaṁ—",
  "kv1.4:22.4_0": "“odhisodhiso kilese jahatī”ti.",
  "kv1.4:23.1_0": "Odhisodhiso kilese jahatīti?",
  "kv1.4:23.2_0": "Āmantā.",
  "kv1.4:23.3_0": "Nanu vuttaṁ bhagavatā—",
  "kv1.4:23.4_0": "“yasmiṁ, bhikkhave,",
  "kv1.4:23.4_1": "samaye ariyasāvakassa virajaṁ vītamalaṁ dhammacakkhuṁ udapādi—",
  "kv1.4:23.5_0": "‘yaṁ kiñci samudayadhammaṁ,",
  "kv1.4:23.5_1": "sabbaṁ taṁ nirodhadhamman’ti, saha dassanuppādā, bhikkhave,",
  "kv1.4:23.5_2": "ariyasāvakassa tīṇi saṁyojanāni pahīyanti—",
  "kv1.4:23.6_0": "sakkāyadiṭṭhi vicikicchā sīlabbataparāmāso”ti.",
  "kv1.4:23.7_0": "Attheva suttantoti?",
  "kv1.4:23.8_0": "Āmantā.",
  "kv1.4:23.9_0": "Tena hi na vattabbaṁ—",
  "kv1.4:23.10_0": "“odhisodhiso kilese jahatī”ti.",
  "kv1.4:23.11_0": "Odhisokathā niṭṭhitā."
}