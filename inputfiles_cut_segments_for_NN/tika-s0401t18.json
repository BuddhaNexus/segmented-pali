{
  "tika-s0401t18:0_0": "20. Amatavaggavaṇṇanā",
  "tika-s0401t18:1_0": "600-611.",
  "tika-s0401t18:1_1": "Natthi ettha mataṁ maraṇaṁ vināsoti amataṁ,",
  "tika-s0401t18:1_2": "nibbānanti āha – ‘‘maraṇavirahitaṁ nibbānaṁ paribhuñjantī’’ti.",
  "tika-s0401t18:1_3": "Amatassa vā nibbānassa adhigamahetutāya amatasadisaatappakasukhapatitatāya ca kāyagatāsati ‘‘amata’’nti vuttā.",
  "tika-s0401t18:1_4": "Paribhuñjantīti jhānasamāpajjanena vaḷañjanti.",
  "tika-s0401t18:1_5": "Viraddhanti anadhigamena virajjhitaṁ.",
  "tika-s0401t18:1_6": "Tenāha – ‘‘virādhitaṁ nādhigata’’nti.",
  "tika-s0401t18:1_7": "Āraddhanti sādhitaṁ nipphāditaṁ.",
  "tika-s0401t18:1_8": "Tañca paripuṇṇaṁ nāma hotīti āha – ‘‘āraddhanti paripuṇṇa’’nti.",
  "tika-s0401t18:1_9": "Pamādiṁsūti kālabyattayenedaṁ vuttanti āha – ‘‘pamajjantī’’ti.",
  "tika-s0401t18:2_0": "Amatavaggavaṇṇanā niṭṭhitā.",
  "tika-s0401t18:3_0": "Iti manorathapūraṇiyā aṅguttaranikāya-aṭṭhakathāya",
  "tika-s0401t18:4_0": "Ekakanipātavaṇṇanāya anuttānatthadīpanā samattā.",
  "tika-s0401t18:5_0": "Paṭhamo bhāgo niṭṭhito."
}