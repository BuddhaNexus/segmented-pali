{
  "anya-e0901n1:0_0": "Brahmajālasutta",
  "anya-e0901n1:1_0": "Pucchā –",
  "anya-e0901n1:1_1": "sādhu sādhu āvuso mayampi dāni tatoyeva paṭṭhāya saṁgāyituṁ pubbakiccāni samārabhāma…,",
  "anya-e0901n1:1_2": "tenāvuso bhagavatā jānatā passatā arahatā sammāsambuddhena brahmajālasuttaṁ kattha bhāsitaṁ.",
  "anya-e0901n1:2_0": "Vissajjanā – antarā ca bhante rājagahaṁ antarā ca nāḷandaṁ ambalaṭṭhikāyaṁ rājāgārake bhāsitaṁ.",
  "anya-e0901n1:3_0": "Pucchā – kaṁ āvuso ārabbha bhāsitaṁ.",
  "anya-e0901n1:4_0": "Vissajjanā – suppiyañca bhante paribbājakaṁ brahmadattañca māṇavaṁ ārabbha bhāsitaṁ.",
  "anya-e0901n1:5_0": "Pucchā – kismiṁ āvuso vatthusmiṁ bhāsitaṁ.",
  "anya-e0901n1:6_0": "Vissajjanā –",
  "anya-e0901n1:6_1": "vaṇṇāvaṇṇe bhante,",
  "anya-e0901n1:6_2": "suppiyo hi bhante anekapariyāyena buddhassa avaṇṇaṁ bhāsati dhammassa avaṇṇaṁ bhāsati saṅghassa avaṇṇaṁ bhāsati,",
  "anya-e0901n1:6_3": "suppiyassa pana paribbājakassa antevāsī brahmadatto māṇavo anekapariyāyena buddhassa vaṇṇaṁ bhāsati dhammassa",
  "anya-e0901n1:6_4": "vaṇṇaṁ bhāsati saṅghassa vaṇṇaṁ bhāsati,",
  "anya-e0901n1:6_5": "tasmiṁ bhante vatthusmiṁ bhāsitaṁ.",
  "anya-e0901n1:7_0": "Anusandhe",
  "anya-e0901n1:8_0": "Pucchā – kati āvuso tattha anusandhayo.",
  "anya-e0901n1:9_0": "Vissajjanā – tayo bhante tattha anusandhayo, eko avaṇṇānusandhi, dve vaṇṇānusandhiyo.",
  "anya-e0901n1:10_0": "Paṭhama anusandhe",
  "anya-e0901n1:11_0": "Pucchā – tatthāvuso paṭhame anusandhimhi kathaṁ bhagavatā bhāsitaṁ, taṁ saṁkhepato kathehi.",
  "anya-e0901n1:12_0": "Vissajjanā –",
  "anya-e0901n1:12_1": "paṭhame bhante anusandhimhi avaṇṇe manopadosaṁ nivāretvā,",
  "anya-e0901n1:12_2": "tattha ca ādīnavaṁ dassetvā,",
  "anya-e0901n1:12_3": "tattha paṭipajjitabbākāro bhagavatā bhāsito.",
  "anya-e0901n1:13_0": "Mamaṁ vā bhikkhave pare avaṇṇaṁ bhāseyyuṁ,",
  "anya-e0901n1:13_1": "dhammassa vā avaṇṇaṁ bhāseyyuṁ saṅghassa vā avaṇṇaṁ bhāseyyuṁ,",
  "anya-e0901n1:13_2": "tatra tumhehi na āghāto appaccayo na cetaso anabhiraddhi karaṇīyā…",
  "anya-e0901n1:14_0": "Dutiya anusandhe",
  "anya-e0901n1:15_0": "Pucchā –",
  "anya-e0901n1:15_1": "sādhu sādhu āvuso,",
  "anya-e0901n1:15_2": "sādhu kho bhagavā attanā paramukkaṁ sāgatakhantīguṇasamannāgato attano sāvakabhūte amhepi tattha samādāpesi,",
  "anya-e0901n1:15_3": "attanā ca lokadhammesu aniñjanasabhāvo amhākampi tathattāya ovādamadāsi,",
  "anya-e0901n1:15_4": "dutiyepanāvuso anusandhimhi kathaṁ bhagavatā bhāsitaṁ,",
  "anya-e0901n1:15_5": "tampi saṁkhepato pakāsehi.",
  "anya-e0901n1:16_0": "Vissajjanā –",
  "anya-e0901n1:16_1": "dutiye pana bhante anusandhimhi vaṇṇe cetaso uppilāvitattaṁ nisedhetvā,",
  "anya-e0901n1:16_2": "tattha ca ādīnavaṁ dassetvā,",
  "anya-e0901n1:16_3": "tattha ca paṭipajjanākāraṁ dassetvā,",
  "anya-e0901n1:16_4": "puthujjanassa vaṇṇabhūmibhūtāni tīṇi sīlāni vitthārato bhagavatā bhāsitāni.",
  "anya-e0901n1:17_0": "Mamaṁ vā bhikkhave pare vaṇṇaṁ bhāseyyuṁ,",
  "anya-e0901n1:17_1": "dhammassa vā vaṇṇaṁ bhāseyyuṁ,",
  "anya-e0901n1:17_2": "saṅghassa vā vaṇṇaṁ bhāseyyuṁ,",
  "anya-e0901n1:17_3": "tatra tumhehi na ānando na somanassaṁ na cetaso abhiraddhi karaṇīyā –",
  "anya-e0901n1:18_0": "Tatiya anusandhe",
  "anya-e0901n1:19_0": "Pucchā –",
  "anya-e0901n1:19_1": "sādhu sādhu āvuso,",
  "anya-e0901n1:19_2": "sādhu kho bhagavā attanā paramukkaṁsagatasuparisuddhasīlasamannāgato,",
  "anya-e0901n1:19_3": "taṁ attano suparisuddhasīlaṁ dassetvā parepi tattha niyojesi,",
  "anya-e0901n1:19_4": "tatiye panāvuso anusandhimhi kathaṁ bhagavatā bhāsitaṁ,",
  "anya-e0901n1:19_5": "taṁ saṁkhepato pakāsehi.",
  "anya-e0901n1:20_0": "Vissajjanā –",
  "anya-e0901n1:20_1": "tatiye pana bhante anusandhimhi dvāsaṭṭhi diṭṭhiyo sabbaññuta ñāṇena vitthārato vibhajitvā,",
  "anya-e0901n1:20_2": "tāsañca cha phassāyatanapadaṭṭhānabhāvaṁ vibhāvetvā,",
  "anya-e0901n1:20_3": "micchādiṭṭhigatikādhiṭṭhā nañca vaṭṭaṁ kathetvā,",
  "anya-e0901n1:20_4": "yuttayogabhikkhuadhiṭṭhānañca vivaṭṭaṁ kathetvā,",
  "anya-e0901n1:20_5": "micchādiṭṭhigatikassa desanājālato avimuttabhāvaṁ desanājālato vimuttassa natthikabhāvañca vibhāvetvā,",
  "anya-e0901n1:20_6": "attano ca katthaci apariyāpannabhāvaṁ dassetvā,",
  "anya-e0901n1:20_7": "upādisesanibbānadhātuṁ pāpetvā desanā bhagavatā niṭṭhāpitā.",
  "anya-e0901n1:21_0": "Ucchinnabhāvanettiko bhikkhave tathāgatassa kāyo tiṭṭhati,",
  "anya-e0901n1:21_1": "yāvassa kāyo ṭhassati tāva naṁ dakkhanti devamanussā,",
  "anya-e0901n1:21_2": "kāyassa bhedā uddhaṁ jīvitapariyādānā na naṁ dakkhanti devamanussā.",
  "anya-e0901n1:22_0": "Suttanidesanā",
  "anya-e0901n1:23_0": "Pucchā –",
  "anya-e0901n1:23_1": "sādhu sādhu āvuso,",
  "anya-e0901n1:23_2": "sādhu kho bhagavā attanā dvāsaṭṭhi diṭṭhiyo ca cha phassāyatanāni ca dvādasa paṭiccasamuppādaṅgāni ca",
  "anya-e0901n1:23_3": "sabbaso parijānitvā tesaṁ parijānanatthāya paresampi tathattāya dhammaṁ pakāseti,",
  "anya-e0901n1:23_4": "suttañca nāma āvuso catunnaṁ suttanikkhepānaṁ aññataravaseneva nikkhittaṁ,",
  "anya-e0901n1:23_5": "tasmā tesu idaṁ suttaṁ katarena suttanikkhepena bhagavatā nikkhittaṁ.",
  "anya-e0901n1:24_0": "Vissajjanā – catūsu bhante suttanikkhepesu aṭṭhuppattinikkhepana idaṁ suttaṁ nikkhittaṁ.",
  "anya-e0901n1:25_0": "Pucchā – kassa āvuso vacanaṁ.",
  "anya-e0901n1:26_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0901n1:27_0": "Pucchā – kenāvuso ābhataṁ.",
  "anya-e0901n1:28_0": "Vissajjanā – paramparāya bhante ābhataṁ.",
  "anya-e0901n1:29_0": "Pucchā – atthi nu kho āvuso ettha koci viraddhadosā, yena pacchimā janā micchāatthaṁ gaṇheyyuṁ.",
  "anya-e0901n1:30_0": "Vissajjanā – natthi bhante."
}