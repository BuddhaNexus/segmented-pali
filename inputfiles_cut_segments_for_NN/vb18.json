{
  "vb18:0.1_0": "Vibhaṅga",
  "vb18:0.2_0": "Dhammahadayavibhaṅga",
  "vb18:1.0_0": "1. Sabbasaṅgāhikavāra",
  "vb18:1.1_0": "Kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni?",
  "vb18:2.1_0": "Pañcakkhandhā, dvādasāyatanāni, aṭṭhārasa dhātuyo, cattāri saccāni, bāvīsatindriyāni, nava hetū, cattāro āhārā, satta phassā, satta vedanā, satta saññā, satta cetanā, satta cittāni.",
  "vb18:3.1_0": "Tattha katame pañcakkhandhā?",
  "vb18:3.2_0": "Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—",
  "vb18:3.3_0": "ime vuccanti “pañcakkhandhā”. ",
  "vb18:4.1_0": "Tattha katamāni dvādasāyatanāni?",
  "vb18:4.2_0": "Cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ—",
  "vb18:4.3_0": "imāni vuccanti “dvādasāyatanāni”. ",
  "vb18:5.1_0": "Tattha katamā aṭṭhārasa dhātuyo?",
  "vb18:5.2_0": "Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—",
  "vb18:5.3_0": "imā vuccanti “aṭṭhārasa dhātuyo”. ",
  "vb18:6.1_0": "Tattha katamāni cattāri saccāni?",
  "vb18:6.2_0": "Dukkhasaccaṁ, samudayasaccaṁ, nirodhasaccaṁ, maggasaccaṁ—",
  "vb18:6.3_0": "imāni vuccanti “cattāri saccāni”. ",
  "vb18:7.1_0": "Tattha katamāni bāvīsatindriyāni?",
  "vb18:7.2_0": "Cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ—",
  "vb18:7.3_0": "imāni vuccanti “bāvīsatindriyāni”. ",
  "vb18:8.1_0": "Tattha katame nava hetū?",
  "vb18:8.2_0": "Tayo kusalahetū, tayo akusalahetū, tayo abyākatahetū.",
  "vb18:9.1_0": "Tattha katame tayo kusalahetū?",
  "vb18:9.2_0": "Alobho kusalahetu, adoso kusalahetu, amoho kusalahetu—",
  "vb18:9.3_0": "ime tayo kusalahetū.",
  "vb18:10.1_0": "Tattha katame tayo akusalahetū?",
  "vb18:10.2_0": "Lobho akusalahetu, doso akusalahetu, moho akusalahetu—",
  "vb18:10.3_0": "ime tayo akusalahetū.",
  "vb18:11.1_0": "Tattha katame tayo abyākatahetū?",
  "vb18:11.2_0": "Kusalānaṁ vā dhammānaṁ vipākato kiriyābyākatesu vā dhammesu alobho, adoso, amoho—",
  "vb18:11.3_0": "ime tayo abyākatahetū.",
  "vb18:11.4_0": "Ime vuccanti “nava hetū”. ",
  "vb18:12.1_0": "Tattha katame cattāro āhārā?",
  "vb18:12.2_0": "Kabaḷīkārāhāro, phassāhāro, manosañcetanāhāro, viññāṇāhāro—",
  "vb18:12.3_0": "ime vuccanti “cattāro āhārā”. ",
  "vb18:13.1_0": "Tattha katame satta phassā?",
  "vb18:13.2_0": "Cakkhusamphasso, sotasamphasso, ghānasamphasso, jivhāsamphasso, kāyasamphasso, manodhātusamphasso, manoviññāṇadhātusamphasso—",
  "vb18:13.3_0": "ime vuccanti “satta phassā”. ",
  "vb18:14.1_0": "Tattha katamā satta vedanā?",
  "vb18:14.2_0": "Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manodhātusamphassajā vedanā,",
  "vb18:14.2_1": "manoviññāṇadhātusamphassajā vedanā—",
  "vb18:14.3_0": "imā vuccanti “satta vedanā”. ",
  "vb18:15.1_0": "Tattha katamā satta saññā?",
  "vb18:15.2_0": "Cakkhusamphassajā saññā, sotasamphassajā saññā, ghānasamphassajā saññā, jivhāsamphassajā saññā, kāyasamphassajā saññā, manodhātusamphassajā saññā,",
  "vb18:15.2_1": "manoviññāṇadhātusamphassajā saññā—",
  "vb18:15.3_0": "imā vuccanti “satta saññā”. ",
  "vb18:16.1_0": "Tattha katamā satta cetanā?",
  "vb18:16.2_0": "Cakkhusamphassajā cetanā, sotasamphassajā cetanā, ghānasamphassajā cetanā, jivhāsamphassajā cetanā, kāyasamphassajā cetanā, manodhātusamphassajā cetanā,",
  "vb18:16.2_1": "manoviññāṇadhātusamphassajā cetanā—",
  "vb18:16.3_0": "imā vuccanti “satta cetanā”. ",
  "vb18:17.1_0": "Tattha katamāni satta cittāni?",
  "vb18:17.2_0": "Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu—",
  "vb18:17.3_0": "imāni vuccanti “satta cittāni”. ",
  "vb18:18.0.1_0": "2. Uppattānuppattivāra",
  "vb18:18.0.2_0": "2.1. Kāmadhātu",
  "vb18:18.1_0": "Kāmadhātuyā kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni?",
  "vb18:19.1_0": "Kāmadhātuyā pañcakkhandhā, dvādasāyatanāni, aṭṭhārasa dhātuyo, tīṇi saccāni, bāvīsatindriyāni, nava hetū, cattāro āhārā, satta phassā, satta vedanā, satta saññā, satta cetanā, satta cittāni.",
  "vb18:20.1_0": "Tattha katame kāmadhātuyā pañcakkhandhā?",
  "vb18:20.2_0": "Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—",
  "vb18:20.3_0": "ime vuccanti “kāmadhātuyā pañcakkhandhā”. ",
  "vb18:21.1_0": "Tattha katamāni kāmadhātuyā dvādasāyatanāni?",
  "vb18:21.2_0": "Cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ—",
  "vb18:21.3_0": "imāni vuccanti “kāmadhātuyā dvādasāyatanāni”. ",
  "vb18:22.1_0": "Tattha katamā kāmadhātuyā aṭṭhārasa dhātuyo?",
  "vb18:22.2_0": "Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu—",
  "vb18:22.3_0": "imā vuccanti “kāmadhātuyā aṭṭhārasa dhātuyo”. ",
  "vb18:23.1_0": "Tattha katamāni kāmadhātuyā tīṇi saccāni?",
  "vb18:23.2_0": "Dukkhasaccaṁ, samudayasaccaṁ, maggasaccaṁ—",
  "vb18:23.3_0": "imāni vuccanti “kāmadhātuyā tīṇi saccāni”. ",
  "vb18:24.1_0": "Tattha katamāni kāmadhātuyā bāvīsatindriyāni?",
  "vb18:24.2_0": "Cakkhundriyaṁ, sotindriyaṁ …pe… aññātāvindriyaṁ—",
  "vb18:24.3_0": "imāni vuccanti “kāmadhātuyā bāvīsatindriyāni”. ",
  "vb18:25.1_0": "Tattha katame kāmadhātuyā nava hetū?",
  "vb18:25.2_0": "Tayo kusalahetū, tayo akusalahetū, tayo abyākatahetū …pe…",
  "vb18:25.3_0": "ime vuccanti “kāmadhātuyā nava hetū”. ",
  "vb18:26.1_0": "Tattha katame kāmadhātuyā cattāro āhārā?",
  "vb18:26.2_0": "Kabaḷīkārāhāro, phassāhāro, manosañcetanāhāro, viññāṇāhāro—",
  "vb18:26.3_0": "ime vuccanti “kāmadhātuyā cattāro āhārā”. ",
  "vb18:27.1_0": "Tattha katame kāmadhātuyā satta phassā?",
  "vb18:27.2_0": "Cakkhusamphasso sotasamphasso, ghānasamphasso, jivhāsamphasso, kāyasamphasso, manodhātusamphasso, manoviññāṇadhātusamphasso—",
  "vb18:27.3_0": "ime vuccanti “kāmadhātuyā satta phassā”. ",
  "vb18:28.1_0": "Tattha katamā kāmadhātuyā satta vedanā?",
  "vb18:28.2_0": "Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manodhātusamphassajā vedanā,",
  "vb18:28.2_1": "manoviññāṇadhātusamphassajā vedanā—",
  "vb18:28.3_0": "imā vuccanti “kāmadhātuyā satta vedanā”. ",
  "vb18:29.1_0": "Tattha katamā kāmadhātuyā satta saññā?",
  "vb18:29.2_0": "Cakkhusamphassajā saññā, sotasamphassajā saññā, ghānasamphassajā saññā, jivhāsamphassajā saññā, kāyasamphassajā saññā, manodhātusamphassajā saññā,",
  "vb18:29.2_1": "manoviññāṇadhātusamphassajā saññā—",
  "vb18:29.3_0": "imā vuccanti “kāmadhātuyā satta saññā”. ",
  "vb18:30.1_0": "Tattha katamā kāmadhātuyā satta cetanā?",
  "vb18:30.2_0": "Cakkhusamphassajā cetanā, sotasamphassajā cetanā, ghānasamphassajā cetanā, jivhāsamphassajā cetanā, kāyasamphassajā cetanā, manodhātusamphassajā cetanā,",
  "vb18:30.2_1": "manoviññāṇadhātusamphassajā cetanā—",
  "vb18:30.3_0": "imā vuccanti “kāmadhātuyā satta cetanā”. ",
  "vb18:31.1_0": "Tattha katamāni kāmadhātuyā satta cittāni?",
  "vb18:31.2_0": "Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu—",
  "vb18:31.3_0": "imāni vuccanti “kāmadhātuyā satta cittāni”. ",
  "vb18:32.0_0": "2.2. Rūpadhātu",
  "vb18:32.1_0": "Rūpadhātuyā kati khandhā, kati āyatanā, kati dhātuyo, kati saccāni,",
  "vb18:32.1_1": "kati indriyāni …pe… kati cittāni?",
  "vb18:33.1_0": "Rūpadhātuyā pañcakkhandhā, cha āyatanāni, nava dhātuyo, tīṇi saccāni, cuddasindriyāni, aṭṭha hetū, tayo āhārā, cattāro phassā, catasso vedanā, catasso saññā, catasso cetanā, cattāri cittāni.",
  "vb18:34.1_0": "Tattha katame rūpadhātuyā pañcakkhandhā?",
  "vb18:34.2_0": "Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—",
  "vb18:34.3_0": "ime vuccanti “rūpadhātuyā pañcakkhandhā”. ",
  "vb18:35.1_0": "Tattha katamāni rūpadhātuyā cha āyatanāni?",
  "vb18:35.2_0": "Cakkhāyatanaṁ, rūpāyatanaṁ, sotāyatanaṁ, saddāyatanaṁ, manāyatanaṁ, dhammāyatanaṁ—",
  "vb18:35.3_0": "imāni vuccanti “rūpadhātuyā cha āyatanāni”. ",
  "vb18:36.1_0": "Tattha katamā rūpadhātuyā nava dhātuyo?",
  "vb18:36.2_0": "Cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, manodhātu, dhammadhātu, manoviññāṇadhātu—",
  "vb18:36.3_0": "imā vuccanti “rūpadhātuyā nava dhātuyo”. ",
  "vb18:37.1_0": "Tattha katamāni rūpadhātuyā tīṇi saccāni?",
  "vb18:37.2_0": "Dukkhasaccaṁ, samudayasaccaṁ, maggasaccaṁ—",
  "vb18:37.3_0": "imāni vuccanti “rūpadhātuyā tīṇi saccāni”. ",
  "vb18:38.1_0": "Tattha katamāni rūpadhātuyā cuddasindriyāni?",
  "vb18:38.2_0": "Cakkhundriyaṁ, sotindriyaṁ, manindriyaṁ, jīvitindriyaṁ, somanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ—",
  "vb18:38.3_0": "imāni vuccanti “rūpadhātuyā cuddasindriyāni”. ",
  "vb18:39.1_0": "Tattha katame rūpadhātuyā aṭṭha hetū?",
  "vb18:39.2_0": "Tayo kusalahetū, dve akusalahetū, tayo abyākatahetū.",
  "vb18:40.1_0": "Tattha katame tayo kusalahetū?",
  "vb18:40.2_0": "Alobho kusalahetu, adoso kusalahetu, amoho kusalahetu—",
  "vb18:40.3_0": "ime tayo kusalahetū.",
  "vb18:41.1_0": "Tattha katame dve akusalahetū?",
  "vb18:41.2_0": "Lobho akusalahetu, moho akusalahetu—",
  "vb18:41.3_0": "ime dve akusalahetū.",
  "vb18:42.1_0": "Tattha katame tayo abyākatahetū?",
  "vb18:42.2_0": "Kusalānaṁ vā dhammānaṁ vipākato kiriyābyākatesu vā dhammesu alobho, adoso, amoho—",
  "vb18:42.3_0": "ime tayo abyākatahetū.",
  "vb18:42.4_0": "Ime vuccanti rūpadhātuyā aṭṭha hetū. ",
  "vb18:43.1_0": "Tattha katame rūpadhātuyā tayo āhārā?",
  "vb18:43.2_0": "Phassāhāro, manosañcetanāhāro, viññāṇāhāro—",
  "vb18:43.3_0": "ime vuccanti “rūpadhātuyā tayo āhārā”. ",
  "vb18:44.1_0": "Tattha katame rūpadhātuyā cattāro phassā?",
  "vb18:44.2_0": "Cakkhusamphasso, sotasamphasso, manodhātusamphasso, manoviññāṇadhātusamphasso—",
  "vb18:44.3_0": "ime vuccanti “rūpadhātuyā cattāro phassā”. ",
  "vb18:45.1_0": "Tattha katamā rūpadhātuyā catasso vedanā …pe…",
  "vb18:45.2_0": "catasso saññā …pe…",
  "vb18:45.3_0": "catasso cetanā …pe…",
  "vb18:45.4_0": "cattāri cittāni?",
  "vb18:45.5_0": "Cakkhuviññāṇaṁ, sotaviññāṇaṁ, manodhātu, manoviññāṇadhātu—",
  "vb18:45.6_0": "imāni vuccanti “rūpadhātuyā cattāri cittāni”. –12 ",
  "vb18:46.0_0": "2.3. Arūpadhātu",
  "vb18:46.1_0": "Arūpadhātuyā kati khandhā …pe… kati cittāni?",
  "vb18:47.1_0": "Arūpadhātuyā cattāro khandhā, dve āyatanāni, dve dhātuyo, tīṇi saccāni, ekādasindriyāni, aṭṭha hetū, tayo āhārā, eko phasso, ekā vedanā, ekā saññā, ekā cetanā, ekaṁ cittaṁ.",
  "vb18:48.1_0": "Tattha katame arūpadhātuyā cattāro khandhā?",
  "vb18:48.2_0": "Vedanākkhandho, saññākkhandho, saṅkhārakkhandho, viññāṇakkhandho—",
  "vb18:48.3_0": "ime vuccanti “arūpadhātuyā cattāro khandhā”. ",
  "vb18:49.1_0": "Tattha katamāni arūpadhātuyā dve āyatanāni?",
  "vb18:49.2_0": "Manāyatanaṁ, dhammāyatanaṁ—",
  "vb18:49.3_0": "imāni vuccanti “arūpadhātuyā dve āyatanāni”. ",
  "vb18:50.1_0": "Tattha katamā arūpadhātuyā dve dhātuyo?",
  "vb18:50.2_0": "Manoviññāṇadhātu, dhammadhātu—",
  "vb18:50.3_0": "imā vuccanti “arūpadhātuyā dve dhātuyo”. ",
  "vb18:51.1_0": "Tattha katamāni arūpadhātuyā tīṇi saccāni?",
  "vb18:51.2_0": "Dukkhasaccaṁ, samudayasaccaṁ, maggasaccaṁ—",
  "vb18:51.3_0": "imāni vuccanti “arūpadhātuyā tīṇi saccāni”. ",
  "vb18:52.1_0": "Tattha katamāni arūpadhātuyā ekādasindriyāni?",
  "vb18:52.2_0": "Manindriyaṁ, jīvitindriyaṁ, somanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, aññindriyaṁ, aññātāvindriyaṁ—",
  "vb18:52.3_0": "imāni vuccanti “arūpadhātuyā ekādasindriyāni”. ",
  "vb18:53.1_0": "Tattha katame arūpadhātuyā aṭṭha hetū?",
  "vb18:53.2_0": "Tayo kusalahetū, dve akusalahetū, tayo abyākatahetū …pe…",
  "vb18:53.3_0": "ime vuccanti “arūpadhātuyā aṭṭha hetū”. ",
  "vb18:54.1_0": "Tattha katame arūpadhātuyā tayo āhārā?",
  "vb18:54.2_0": "Phassāhāro, manosañcetanāhāro, viññāṇāhāro—",
  "vb18:54.3_0": "ime vuccanti “arūpadhātuyā tayo āhārā”. ",
  "vb18:55.1_0": "Tattha katamo arūpadhātuyā eko phasso?",
  "vb18:55.2_0": "Manoviññāṇadhātusamphasso—",
  "vb18:55.3_0": "ayaṁ vuccati “arūpadhātuyā eko phasso”. ",
  "vb18:56.1_0": "Tattha katamā arūpadhātuyā ekā vedanā …pe…",
  "vb18:56.2_0": "ekā saññā …pe…",
  "vb18:56.3_0": "ekā cetanā …pe…",
  "vb18:56.4_0": "ekaṁ cittaṁ?",
  "vb18:56.5_0": "Manoviññāṇadhātu—",
  "vb18:56.6_0": "idaṁ vuccati “arūpadhātuyā ekaṁ cittaṁ”. –12 ",
  "vb18:57.0_0": "2.4. Apariyāpanna",
  "vb18:57.1_0": "Apariyāpanne kati khandhā …pe… kati cittāni?",
  "vb18:58.1_0": "Apariyāpanne cattāro khandhā, dve āyatanāni, dve dhātuyo, dve saccāni, dvādasindriyāni, cha hetū, tayo āhārā, eko phasso, ekā vedanā, ekā saññā, ekā cetanā, ekaṁ cittaṁ.",
  "vb18:59.1_0": "Tattha katame apariyāpanne cattāro khandhā?",
  "vb18:59.2_0": "Vedanākkhandho, saññākkhandho, saṅkhārakkhandho, viññāṇakkhandho—",
  "vb18:59.3_0": "ime vuccanti “apariyāpanne cattāro khandhā”. ",
  "vb18:60.1_0": "Tattha katamāni apariyāpanne dve āyatanāni?",
  "vb18:60.2_0": "Manāyatanaṁ, dhammāyatanaṁ—",
  "vb18:60.3_0": "imāni vuccanti “apariyāpanne dve āyatanāni”. ",
  "vb18:61.1_0": "Tattha katamā apariyāpanne dve dhātuyo?",
  "vb18:61.2_0": "Manoviññāṇadhātu, dhammadhātu—",
  "vb18:61.3_0": "imā vuccanti “apariyāpanne dve dhātuyo”. ",
  "vb18:62.1_0": "Tattha katamāni apariyāpanne dve saccāni?",
  "vb18:62.2_0": "Maggasaccaṁ, nirodhasaccaṁ—",
  "vb18:62.3_0": "imāni vuccanti “apariyāpanne dve saccāni”. ",
  "vb18:63.1_0": "Tattha katamāni apariyāpanne dvādasindriyāni?",
  "vb18:63.2_0": "Manindriyaṁ, jīvitindriyaṁ, somanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ—",
  "vb18:63.3_0": "imāni vuccanti “apariyāpanne dvādasindriyāni”. ",
  "vb18:64.1_0": "Tattha katame apariyāpanne cha hetū?",
  "vb18:64.2_0": "Tayo kusalahetū, tayo abyākatahetū.",
  "vb18:65.1_0": "Tattha katame tayo kusalahetū?",
  "vb18:65.2_0": "Alobho kusalahetu, adoso kusalahetu, amoho kusalahetu—",
  "vb18:65.3_0": "ime tayo kusalahetū.",
  "vb18:66.1_0": "Tattha katame tayo abyākatahetū?",
  "vb18:66.2_0": "Kusalānaṁ dhammānaṁ vipākato alobho, adoso, amoho—",
  "vb18:66.3_0": "ime tayo abyākatahetū.",
  "vb18:66.4_0": "Ime vuccanti “apariyāpanne cha hetū”. ",
  "vb18:67.1_0": "Tattha katame apariyāpanne tayo āhārā?",
  "vb18:67.2_0": "Phassāhāro, manosañcetanāhāro, viññāṇāhāro—",
  "vb18:67.3_0": "ime vuccanti “apariyāpanne tayo āhārā”. ",
  "vb18:68.1_0": "Tattha katamo apariyāpanne eko phasso?",
  "vb18:68.2_0": "Manoviññāṇadhātusamphasso—",
  "vb18:68.3_0": "ayaṁ vuccati “apariyāpanne eko phasso”. ",
  "vb18:69.1_0": "Tattha katamā apariyāpanne ekā vedanā …pe…",
  "vb18:69.2_0": "ekā saññā …pe…",
  "vb18:69.3_0": "ekā cetanā …pe…",
  "vb18:69.4_0": "ekaṁ cittaṁ?",
  "vb18:69.5_0": "Manoviññāṇadhātu—",
  "vb18:69.6_0": "idaṁ vuccati “apariyāpanne ekaṁ cittaṁ”. –12 ",
  "vb18:70.0.1_0": "3. Pariyāpannāpariyāpannavāra",
  "vb18:70.0.2_0": "3.1. Kāmadhātu",
  "vb18:70.1_0": "Pañcannaṁ khandhānaṁ kati kāmadhātupariyāpannā,",
  "vb18:70.1_1": "kati na kāmadhātupariyāpannā …pe…",
  "vb18:70.2_0": "sattannaṁ cittānaṁ kati kāmadhātupariyāpannā, kati na kāmadhātupariyāpannā?",
  "vb18:71.1_0": "Rūpakkhandho kāmadhātupariyāpanno;",
  "vb18:71.2_0": "cattāro khandhā siyā kāmadhātupariyāpannā, siyā na kāmadhātupariyāpannā.",
  "vb18:72.1_0": "Dasāyatanā kāmadhātupariyāpannā;",
  "vb18:72.2_0": "dve āyatanā siyā kāmadhātupariyāpannā, siyā na kāmadhātupariyāpannā.",
  "vb18:73.1_0": "Soḷasa dhātuyo kāmadhātupariyāpannā;",
  "vb18:73.2_0": "dve dhātuyo siyā kāmadhātupariyāpannā, siyā na kāmadhātupariyāpannā.",
  "vb18:74.1_0": "Samudayasaccaṁ kāmadhātupariyāpannaṁ;",
  "vb18:74.2_0": "dve saccā na kāmadhātupariyāpannā;",
  "vb18:74.3_0": "dukkhasaccaṁ siyā kāmadhātupariyāpannaṁ,",
  "vb18:74.3_1": "siyā na kāmadhātupariyāpannaṁ.",
  "vb18:75.1_0": "Dasindriyā kāmadhātupariyāpannā;",
  "vb18:75.2_0": "tīṇindriyā na kāmadhātupariyāpannā;",
  "vb18:75.3_0": "navindriyā siyā kāmadhātupariyāpannā, siyā na kāmadhātupariyāpannā.",
  "vb18:76.1_0": "Tayo akusalahetū kāmadhātupariyāpannā;",
  "vb18:76.2_0": "cha hetū siyā kāmadhātupariyāpannā, siyā na kāmadhātupariyāpannā.",
  "vb18:77.1_0": "Kabaḷīkāro āhāro kāmadhātupariyāpanno;",
  "vb18:77.2_0": "tayo āhārā siyā kāmadhātupariyāpannā, siyā na kāmadhātupariyāpannā.",
  "vb18:78.1_0": "Cha phassā kāmadhātupariyāpannā;",
  "vb18:78.2_0": "manoviññāṇadhātusamphasso siyā kāmadhātu pariyāpanno, siyā na kāmadhātupariyāpanno.",
  "vb18:79.1_0": "Cha vedanā …pe…",
  "vb18:79.2_0": "cha saññā …pe…",
  "vb18:79.3_0": "cha cetanā …pe…",
  "vb18:79.4_0": "cha cittā kāmadhātupariyāpannā;",
  "vb18:79.5_0": "manoviññāṇadhātu siyā kāmadhātupariyāpannā, siyā na kāmadhātupariyāpannā.",
  "vb18:80.0_0": "3.2. Rūpadhātu",
  "vb18:80.1_0": "Pañcannaṁ khandhānaṁ kati rūpadhātupariyāpannā,",
  "vb18:80.1_1": "kati na rūpadhātupariyāpannā …pe…",
  "vb18:80.2_0": "sattannaṁ cittānaṁ kati rūpadhātupariyāpannā, kati na rūpadhātupariyāpannā?",
  "vb18:81.1_0": "Rūpakkhandho na rūpadhātupariyāpanno;",
  "vb18:81.2_0": "cattāro khandhā siyā rūpadhātupariyāpannā, siyā na rūpadhātupariyāpannā.",
  "vb18:82.1_0": "Dasāyatanā na rūpadhātupariyāpannā;",
  "vb18:82.2_0": "dve āyatanā siyā rūpadhātupariyāpannā, siyā na rūpadhātupariyāpannā.",
  "vb18:83.1_0": "Soḷasa dhātuyo na rūpadhātupariyāpannā;",
  "vb18:83.2_0": "dve dhātuyo siyā rūpadhātupariyāpannā, siyā na rūpadhātupariyāpannā.",
  "vb18:84.1_0": "Tīṇi saccāni na rūpadhātupariyāpannā;",
  "vb18:84.2_0": "dukkhasaccaṁ siyā rūpadhātupariyāpannaṁ,",
  "vb18:84.2_1": "siyā na rūpadhātupariyāpannaṁ.",
  "vb18:85.1_0": "Terasindriyā na rūpadhātupariyāpannā;",
  "vb18:85.2_0": "navindriyā siyā rūpadhātupariyāpannā, siyā na rūpadhātupariyāpannā.",
  "vb18:86.1_0": "Tayo akusalahetū na rūpadhātupariyāpannā;",
  "vb18:86.2_0": "cha hetū siyā rūpadhātupariyāpannā, siyā na rūpadhātupariyāpannā.",
  "vb18:87.1_0": "Kabaḷīkāro āhāro na rūpadhātupariyāpanno;",
  "vb18:87.2_0": "tayo āhārā siyā rūpadhātupariyāpannā, siyā na rūpadhātupariyāpannā.",
  "vb18:88.1_0": "Cha phassā na rūpadhātupariyāpannā;",
  "vb18:88.2_0": "manoviññāṇadhātusamphasso siyā rūpadhātupariyāpanno, siyā na rūpadhātupariyāpanno.",
  "vb18:89.1_0": "Cha vedanā …pe…",
  "vb18:89.2_0": "cha saññā …pe…",
  "vb18:89.3_0": "cha cetanā …pe…",
  "vb18:89.4_0": "cha cittā na rūpadhātupariyāpannā;",
  "vb18:89.5_0": "manoviññāṇadhātu siyā rūpadhātupariyāpannā, siyā na rūpadhātupariyāpannā.",
  "vb18:90.0_0": "3.3. Arūpadhātu",
  "vb18:90.1_0": "Pañcannaṁ khandhānaṁ kati arūpadhātupariyāpannā,",
  "vb18:90.1_1": "kati na arūpadhātupariyāpannā …pe…",
  "vb18:90.2_0": "sattannaṁ cittānaṁ kati arūpadhātupariyāpannā,",
  "vb18:90.2_1": "kati na arūpadhātupariyāpannā?",
  "vb18:91.1_0": "Rūpakkhandho na arūpadhātupariyāpanno;",
  "vb18:91.2_0": "cattāro khandhā siyā arūpadhātupariyāpannā,",
  "vb18:91.2_1": "siyā na arūpadhātupariyāpannā.",
  "vb18:92.1_0": "Dasāyatanā na arūpadhātupariyāpannā;",
  "vb18:92.2_0": "dve āyatanā siyā arūpadhātupariyāpannā,",
  "vb18:92.2_1": "siyā na arūpadhātupariyāpannā.",
  "vb18:93.1_0": "Soḷasa dhātuyo na arūpadhātupariyāpannā;",
  "vb18:93.2_0": "dve dhātuyo siyā arūpadhātupariyāpannā,",
  "vb18:93.2_1": "siyā na arūpadhātupariyāpannā.",
  "vb18:94.1_0": "Tīṇi saccāni na arūpadhātupariyāpannāni.",
  "vb18:95.1_0": "Dukkhasaccaṁ siyā arūpadhātupariyāpannaṁ,",
  "vb18:95.1_1": "siyā na arūpadhātupariyāpannaṁ.",
  "vb18:96.1_0": "Cuddasindriyā na arūpadhātupariyāpannā;",
  "vb18:96.2_0": "aṭṭhindriyā siyā arūpadhātupariyāpannā,",
  "vb18:96.2_1": "siyā na arūpadhātupariyāpannā.",
  "vb18:97.1_0": "Tayo akusalahetū na arūpadhātupariyāpannā;",
  "vb18:97.2_0": "cha hetū siyā arūpadhātupariyāpannā,",
  "vb18:97.2_1": "siyā na arūpadhātupariyāpannā.",
  "vb18:98.1_0": "Kabaḷīkāro āhāro na arūpadhātupariyāpanno;",
  "vb18:98.2_0": "tayo āhārā siyā arūpadhātupariyāpannā,",
  "vb18:98.2_1": "siyā na arūpadhātupariyāpannā.",
  "vb18:99.1_0": "Cha phassā na arūpadhātupariyāpannā;",
  "vb18:99.2_0": "manoviññāṇadhātusamphasso siyā arūpadhātupariyāpanno,",
  "vb18:99.2_1": "siyā na arūpadhātupariyāpanno.",
  "vb18:100.1_0": "Cha vedanā …pe…",
  "vb18:100.2_0": "cha saññā …pe…",
  "vb18:100.3_0": "cha cetanā …pe…",
  "vb18:100.4_0": "cha cittā na arūpadhātupariyāpannā;",
  "vb18:100.5_0": "manoviññāṇadhātu siyā arūpadhātupariyāpannā,",
  "vb18:100.5_1": "siyā na arūpadhātupariyāpannā.",
  "vb18:101.0_0": "3.4. Pariyāpannāpariyāpanna",
  "vb18:101.1_0": "Pañcannaṁ khandhānaṁ kati pariyāpannā, kati apariyāpannā …pe…",
  "vb18:101.2_0": "sattannaṁ cittānaṁ kati pariyāpannā, kati apariyāpannā?",
  "vb18:102.1_0": "Rūpakkhandho pariyāpanno;",
  "vb18:102.2_0": "cattāro khandhā siyā pariyāpannā, siyā apariyāpannā.",
  "vb18:103.1_0": "Dasāyatanā pariyāpannā;",
  "vb18:103.2_0": "dve āyatanā siyā pariyāpannā, siyā apariyāpannā.",
  "vb18:104.1_0": "Soḷasa dhātuyo pariyāpannā;",
  "vb18:104.2_0": "dve dhātuyo siyā pariyāpannā, siyā apariyāpannā.",
  "vb18:105.1_0": "Dve saccā pariyāpannā;",
  "vb18:105.2_0": "dve saccā apariyāpannā.",
  "vb18:106.1_0": "Dasindriyā pariyāpannā, tīṇindriyā apariyāpannā;",
  "vb18:106.2_0": "navindriyā siyā pariyāpannā, siyā apariyāpannā.",
  "vb18:107.1_0": "Tayo akusalahetū pariyāpannā;",
  "vb18:107.2_0": "cha hetū siyā pariyāpannā, siyā apariyāpannā.",
  "vb18:108.1_0": "Kabaḷīkāro āhāro pariyāpanno;",
  "vb18:108.2_0": "tayo āhārā siyā pariyāpannā, siyā apariyāpannā.",
  "vb18:109.1_0": "Cha phassā pariyāpannā;",
  "vb18:109.2_0": "manoviññāṇadhātusamphasso siyā pariyāpanno, siyā apariyāpanno.",
  "vb18:110.1_0": "Cha vedanā …pe…",
  "vb18:110.2_0": "cha saññā …pe…",
  "vb18:110.3_0": "cha cetanā …pe…",
  "vb18:110.4_0": "cha cittā pariyāpannā;",
  "vb18:110.5_0": "manoviññāṇadhātu siyā pariyāpannā, siyā apariyāpannā.",
  "vb18:111.0.1_0": "4. Dhammadassanavāra",
  "vb18:111.0.2_0": "4.1. Kāmadhātu",
  "vb18:111.1_0": "Kāmadhātuyā upapattikkhaṇe kati khandhā pātubhavanti …pe… kati cittāni pātubhavanti?",
  "vb18:112.1_0": "Kāmadhātuyā upapattikkhaṇe sabbesaṁ pañcakkhandhā pātubhavanti;",
  "vb18:112.2_0": "kassaci ekādasāyatanāni pātubhavanti;",
  "vb18:112.3_0": "kassaci dasāyatanāni pātubhavanti;",
  "vb18:112.4_0": "kassaci aparāni dasāyatanāni pātubhavanti;",
  "vb18:112.5_0": "kassaci navāyatanāni pātubhavanti;",
  "vb18:112.6_0": "kassaci sattāyatanāni pātubhavanti;",
  "vb18:112.7_0": "kassaci ekādasa dhātuyo pātubhavanti;",
  "vb18:112.8_0": "kassaci dasa dhātuyo pātubhavanti;",
  "vb18:112.9_0": "kassaci aparā dasa dhātuyo pātubhavanti;",
  "vb18:112.10_0": "kassaci nava dhātuyo pātubhavanti;",
  "vb18:112.11_0": "kassaci satta dhātuyo pātubhavanti;",
  "vb18:112.12_0": "sabbesaṁ ekaṁ saccaṁ pātubhavati;",
  "vb18:112.13_0": "kassaci cuddasindriyāni pātubhavanti;",
  "vb18:112.14_0": "kassaci terasindriyāni pātubhavanti;",
  "vb18:112.15_0": "kassaci aparāni terasindriyāni pātubhavanti;",
  "vb18:112.16_0": "kassaci dvādasindriyāni pātubhavanti;",
  "vb18:112.17_0": "kassaci dasindriyāni pātubhavanti;",
  "vb18:112.18_0": "kassaci navindriyāni pātubhavanti;",
  "vb18:112.19_0": "kassaci aparāni navindriyāni pātubhavanti;",
  "vb18:112.20_0": "kassaci aṭṭhindriyāni pātubhavanti;",
  "vb18:112.21_0": "kassaci aparāni aṭṭhindriyāni pātubhavanti;",
  "vb18:112.22_0": "kassaci sattindriyāni pātubhavanti;",
  "vb18:112.23_0": "kassaci pañcindriyāni pātubhavanti;",
  "vb18:112.24_0": "kassaci cattārindriyāni pātubhavanti;",
  "vb18:112.25_0": "kassaci tayo hetū pātubhavanti;",
  "vb18:112.26_0": "kassaci dve hetū pātubhavanti;",
  "vb18:112.27_0": "kassaci ahetukā pātubhavanti;",
  "vb18:112.28_0": "sabbesaṁ cattāro āhārā pātubhavanti;",
  "vb18:112.29_0": "sabbesaṁ eko phasso pātubhavati;",
  "vb18:112.30_0": "sabbesaṁ ekā vedanā …pe…",
  "vb18:112.31_0": "ekā saññā …pe…",
  "vb18:112.32_0": "ekā cetanā …pe…",
  "vb18:112.33_0": "ekaṁ cittaṁ pātubhavati.",
  "vb18:113.1_0": "Kāmadhātuyā upapattikkhaṇe sabbesaṁ katame pañcakkhandhā pātubhavanti?",
  "vb18:113.2_0": "Rūpakkhandho …pe…",
  "vb18:113.3_0": "viññāṇakkhandho—",
  "vb18:113.4_0": "kāmadhātuyā upapattikkhaṇe sabbesaṁ ime pañcakkhandhā pātubhavanti. ",
  "vb18:114.1_0": "Kāmadhātuyā upapattikkhaṇe kassa ekādasāyatanāni pātubhavanti?",
  "vb18:114.2_0": "Kāmāvacarānaṁ devānaṁ,",
  "vb18:114.2_1": "paṭhamakappikānaṁ manussānaṁ, opapātikānaṁ petānaṁ, opapātikānaṁ asurānaṁ,",
  "vb18:114.2_2": "opapātikānaṁ tiracchānagatānaṁ,",
  "vb18:114.2_3": "nerayikānaṁ paripuṇṇāyatanānaṁ upapattikkhaṇe ekādasāyatanāni pātubhavanti—",
  "vb18:114.3_0": "cakkhāyatanaṁ, rūpāyatanaṁ, sotāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.",
  "vb18:114.4_0": "Kāmadhātuyā upapattikkhaṇe etesaṁ imāni ekādasāyatanāni pātubhavanti.",
  "vb18:115.1_0": "Kāmadhātuyā upapattikkhaṇe kassa dasāyatanāni pātubhavanti?",
  "vb18:115.2_0": "Opapātikānaṁ petānaṁ, opapātikānaṁ asurānaṁ,",
  "vb18:115.2_1": "opapātikānaṁ tiracchānagatānaṁ nerayikānaṁ,",
  "vb18:115.2_2": "jaccandhānaṁ upapattikkhaṇe dasāyatanāni pātubhavanti—",
  "vb18:115.3_0": "rūpāyatanaṁ, sotāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.",
  "vb18:115.4_0": "Kāmadhātuyā upapattikkhaṇe etesaṁ imāni dasāyatanāni pātubhavanti.",
  "vb18:116.1_0": "Kāmadhātuyā upapattikkhaṇe kassa aparāni dasāyatanāni pātubhavanti?",
  "vb18:116.2_0": "Opapātikānaṁ petānaṁ, opapātikānaṁ asurānaṁ,",
  "vb18:116.2_1": "opapātikānaṁ tiracchānagatānaṁ nerayikānaṁ,",
  "vb18:116.2_2": "jaccabadhirānaṁ upapattikkhaṇe dasāyatanāni pātubhavanti—",
  "vb18:116.3_0": "cakkhāyatanaṁ, rūpāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.",
  "vb18:116.4_0": "Kāmadhātuyā upapattikkhaṇe etesaṁ imāni dasāyatanāni pātubhavanti.",
  "vb18:117.1_0": "Kāmadhātuyā upapattikkhaṇe kassa navāyatanāni pātubhavanti?",
  "vb18:117.2_0": "Opapātikānaṁ petānaṁ, opapātikānaṁ asurānaṁ,",
  "vb18:117.2_1": "opapātikānaṁ tiracchānagatānaṁ nerayikānaṁ,",
  "vb18:117.2_2": "jaccandhabadhirānaṁ upapattikkhaṇe navāyatanāni pātubhavanti—",
  "vb18:117.3_0": "rūpāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.",
  "vb18:117.4_0": "Kāmadhātuyā upapattikkhaṇe etesaṁ imāni navāyatanāni pātubhavanti.",
  "vb18:118.1_0": "Kāmadhātuyā upapattikkhaṇe kassa sattāyatanāni pātubhavanti?",
  "vb18:118.2_0": "Gabbhaseyyakānaṁ sattānaṁ upapattikkhaṇe sattāyatanāni pātubhavanti—",
  "vb18:118.3_0": "rūpāyatanaṁ, gandhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ.",
  "vb18:118.4_0": "Kāmadhātuyā upapattikkhaṇe etesaṁ imāni sattāyatanāni pātubhavanti. ",
  "vb18:119.1_0": "Kāmadhātuyā upapattikkhaṇe kassa ekādasa dhātuyo pātubhavanti?",
  "vb18:119.2_0": "Kāmāvacarānaṁ devānaṁ,",
  "vb18:119.2_1": "paṭhamakappikānaṁ manussānaṁ, opapātikānaṁ petānaṁ, opapātikānaṁ asurānaṁ,",
  "vb18:119.2_2": "opapātikānaṁ tiracchānagatānaṁ nerayikānaṁ paripuṇṇāyatanānaṁ upapattikkhaṇe ekādasa dhātuyo pātubhavanti—",
  "vb18:119.3_0": "cakkhudhātu, rūpadhātu, sotadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.",
  "vb18:119.4_0": "Kāmadhātuyā upapattikkhaṇe etesaṁ imā ekādasa dhātuyo pātubhavanti.",
  "vb18:120.1_0": "Kāmadhātuyā upapattikkhaṇe kassa dasa dhātuyo pātubhavanti?",
  "vb18:120.2_0": "Opapātikānaṁ petānaṁ, opapātikānaṁ asurānaṁ,",
  "vb18:120.2_1": "opapātikānaṁ tiracchānagatānaṁ nerayikānaṁ,",
  "vb18:120.2_2": "jaccandhānaṁ upapattikkhaṇe dasa dhātuyo pātubhavanti—",
  "vb18:120.3_0": "rūpadhātu, sotadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.",
  "vb18:120.4_0": "Kāmadhātuyā upapattikkhaṇe etesaṁ imā dasa dhātuyo pātubhavanti.",
  "vb18:121.1_0": "Kāmadhātuyā upapattikkhaṇe kassa aparā dasa dhātuyo pātubhavanti?",
  "vb18:121.2_0": "Opapātikānaṁ petānaṁ, opapātikānaṁ asurānaṁ,",
  "vb18:121.2_1": "opapātikānaṁ tiracchānagatānaṁ nerayikānaṁ,",
  "vb18:121.2_2": "jaccabadhirānaṁ upapattikkhaṇe dasa dhātuyo pātubhavanti—",
  "vb18:121.3_0": "cakkhudhātu, rūpadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.",
  "vb18:121.4_0": "Kāmadhātuyā upapattikkhaṇe etesaṁ imā dasa dhātuyo pātubhavanti.",
  "vb18:122.1_0": "Kāmadhātuyā upapattikkhaṇe kassa nava dhātuyo pātubhavanti?",
  "vb18:122.2_0": "Opapātikānaṁ petānaṁ, opapātikānaṁ asurānaṁ,",
  "vb18:122.2_1": "opapātikānaṁ tiracchānagatānaṁ nerayikānaṁ,",
  "vb18:122.2_2": "jaccandhabadhirānaṁ upapattikkhaṇe nava dhātuyo pātubhavanti—",
  "vb18:122.3_0": "rūpadhātu, ghānadhātu, gandhadhātu, jivhādhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.",
  "vb18:122.4_0": "Kāmadhātuyā upapattikkhaṇe etesaṁ imā nava dhātuyo pātubhavanti.",
  "vb18:123.1_0": "Kāmadhātuyā upapattikkhaṇe kassa satta dhātuyo pātubhavanti?",
  "vb18:123.2_0": "Gabbhaseyyakānaṁ sattānaṁ upapattikkhaṇe satta dhātuyo pātubhavanti—",
  "vb18:123.3_0": "rūpadhātu, gandhadhātu, rasadhātu, kāyadhātu, phoṭṭhabbadhātu, manoviññāṇadhātu, dhammadhātu.",
  "vb18:123.4_0": "Kāmadhātuyā upapattikkhaṇe etesaṁ imā satta dhātuyo pātubhavanti. ",
  "vb18:124.1_0": "Kāmadhātuyā upapattikkhaṇe sabbesaṁ katamaṁ ekaṁ saccaṁ pātubhavati?",
  "vb18:124.2_0": "Dukkhasaccaṁ—",
  "vb18:124.3_0": "kāmadhātuyā upapattikkhaṇe sabbesaṁ idaṁ ekaṁ saccaṁ pātubhavati. ",
  "vb18:125.1_0": "Kāmadhātuyā upapattikkhaṇe kassa cuddasindriyāni pātubhavanti?",
  "vb18:125.2_0": "Kāmāvacarānaṁ devānaṁ,",
  "vb18:125.2_1": "sahetukānaṁ ñāṇasampayuttānaṁ upapattikkhaṇe cuddasindriyāni pātubhavanti—",
  "vb18:125.3_0": "cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,",
  "vb18:125.3_1": "itthindriyaṁ vā purisindriyaṁ vā, jīvitindriyaṁ,",
  "vb18:125.3_2": "somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.",
  "vb18:125.4_0": "Kāmadhātuyā upapattikkhaṇe etesaṁ imāni cuddasindriyāni pātubhavanti.",
  "vb18:126.1_0": "Kāmadhātuyā upapattikkhaṇe kassa terasindriyāni pātubhavanti?",
  "vb18:126.2_0": "Kāmāvacarānaṁ devānaṁ sahetukānaṁ ñāṇavippayuttānaṁ upapattikkhaṇe terasindriyāni pātubhavanti—",
  "vb18:126.3_0": "cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,",
  "vb18:126.3_1": "itthindriyaṁ vā purisindriyaṁ vā, jīvitindriyaṁ,",
  "vb18:126.3_2": "somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ.",
  "vb18:126.4_0": "Kāmadhātuyā upapattikkhaṇe etesaṁ imāni terasindriyāni pātubhavanti.",
  "vb18:127.1_0": "Kāmadhātuyā upapattikkhaṇe kassa aparāni terasindriyāni pātubhavanti?",
  "vb18:127.2_0": "Paṭhamakappikānaṁ manussānaṁ sahetukānaṁ ñāṇasampayuttānaṁ upapattikkhaṇe terasindriyāni pātubhavanti—",
  "vb18:127.3_0": "cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, jīvitindriyaṁ,",
  "vb18:127.3_1": "somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.",
  "vb18:127.4_0": "Kāmadhātuyā upapattikkhaṇe etesaṁ imāni terasindriyāni pātubhavanti.",
  "vb18:128.1_0": "Kāmadhātuyā upapattikkhaṇe kassa dvādasindriyāni pātubhavanti?",
  "vb18:128.2_0": "Paṭhamakappikānaṁ manussānaṁ sahetukānaṁ ñāṇavippayuttānaṁ upapattikkhaṇe dvādasindriyāni pātubhavanti—",
  "vb18:128.3_0": "cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, jīvitindriyaṁ,",
  "vb18:128.3_1": "somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ.",
  "vb18:128.4_0": "Kāmadhātuyā upapattikkhaṇe etesaṁ imāni dvādasindriyāni pātubhavanti.",
  "vb18:129.1_0": "Kāmadhātuyā upapattikkhaṇe kassa dasindriyāni pātubhavanti?",
  "vb18:129.2_0": "Gabbhaseyyakānaṁ sattānaṁ sahetukānaṁ ñāṇasampayuttānaṁ upapattikkhaṇe dasindriyāni pātubhavanti—",
  "vb18:129.3_0": "kāyindriyaṁ, manindriyaṁ,",
  "vb18:129.3_1": "itthindriyaṁ vā purisindriyaṁ vā, jīvitindriyaṁ,",
  "vb18:129.3_2": "somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.",
  "vb18:129.4_0": "Kāmadhātuyā upapattikkhaṇe etesaṁ imāni dasindriyāni pātubhavanti.",
  "vb18:130.1_0": "Kāmadhātuyā upapattikkhaṇe kassa navindriyāni pātubhavanti?",
  "vb18:130.2_0": "Gabbhaseyyakānaṁ sattānaṁ sahetukānaṁ ñāṇavippayuttānaṁ upapattikkhaṇe navindriyāni pātubhavanti—",
  "vb18:130.3_0": "kāyindriyaṁ, manindriyaṁ,",
  "vb18:130.3_1": "itthindriyaṁ vā purisindriyaṁ vā, jīvitindriyaṁ,",
  "vb18:130.3_2": "somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ.",
  "vb18:130.4_0": "Kāmadhātuyā upapattikkhaṇe etesaṁ imāni navindriyāni pātubhavanti.",
  "vb18:131.1_0": "Kāmadhātuyā upapattikkhaṇe kassa aparāni navindriyāni pātubhavanti?",
  "vb18:131.2_0": "Opapātikānaṁ petānaṁ, opapātikānaṁ asurānaṁ,",
  "vb18:131.2_1": "opapātikānaṁ tiracchānagatānaṁ nerayikānaṁ paripuṇṇāyatanānaṁ upapattikkhaṇe navindriyāni pātubhavanti—",
  "vb18:131.3_0": "cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,",
  "vb18:131.3_1": "itthindriyaṁ vā purisindriyaṁ vā, jīvitindriyaṁ, upekkhindriyaṁ.",
  "vb18:131.4_0": "Kāmadhātuyā upapattikkhaṇe etesaṁ imāni navindriyāni pātubhavanti.",
  "vb18:132.1_0": "Kāmadhātuyā upapattikkhaṇe kassa aṭṭhindriyāni pātubhavanti?",
  "vb18:132.2_0": "Opapātikānaṁ petānaṁ, opapātikānaṁ asurānaṁ,",
  "vb18:132.2_1": "opapātikānaṁ tiracchānagatānaṁ nerayikānaṁ,",
  "vb18:132.2_2": "jaccandhānaṁ upapattikkhaṇe aṭṭhindriyāni pātubhavanti—",
  "vb18:132.3_0": "sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ,",
  "vb18:132.3_1": "itthindriyaṁ vā purisindriyaṁ vā, jīvitindriyaṁ, upekkhindriyaṁ.",
  "vb18:132.4_0": "Kāmadhātuyā upapattikkhaṇe etesaṁ imāni aṭṭhindriyāni pātubhavanti.",
  "vb18:133.1_0": "Kāmadhātuyā upapattikkhaṇe kassa aparāni aṭṭhindriyāni pātubhavanti?",
  "vb18:133.2_0": "Opapātikānaṁ petānaṁ, opapātikānaṁ asurānaṁ,",
  "vb18:133.2_1": "opapātikānaṁ tiracchānagatānaṁ nerayikānaṁ,",
  "vb18:133.2_2": "jaccabadhirānaṁ upapattikkhaṇe aṭṭhindriyāni pātubhavanti—",
  "vb18:133.3_0": "cakkhundriyaṁ, ghānindriyaṁ, jivhindriyaṁ, kāyindriyaṁ manindriyaṁ,",
  "vb18:133.3_1": "itthindriyaṁ vā purisindriyaṁ vā, jīvitindriyaṁ, upekkhindriyaṁ.",
  "vb18:133.4_0": "Kāmadhātuyā upapattikkhaṇe etesaṁ imāni aṭṭhindriyāni pātubhavanti.",
  "vb18:134.1_0": "Kāmadhātuyā upapattikkhaṇe kassa sattindriyāni pātubhavanti?",
  "vb18:134.2_0": "Opapātikānaṁ petānaṁ, opapātikānaṁ asurānaṁ,",
  "vb18:134.2_1": "opapātikānaṁ tiracchānagatānaṁ nerayikānaṁ,",
  "vb18:134.2_2": "jaccandhabadhirānaṁ upapattikkhaṇe sattindriyāni pātubhavanti—",
  "vb18:134.3_0": "ghānindriyaṁ, jivhindriyaṁ, kāyindriyaṁ, manindriyaṁ,",
  "vb18:134.3_1": "itthindriyaṁ vā purisindriyaṁ vā, jīvitindriyaṁ, upekkhindriyaṁ.",
  "vb18:134.4_0": "Kāmadhātuyā upapattikkhaṇe etesaṁ imāni sattindriyāni pātubhavanti.",
  "vb18:135.1_0": "Kāmadhātuyā upapattikkhaṇe kassa pañcindriyāni pātubhavanti?",
  "vb18:135.2_0": "Gabbhaseyyakānaṁ sattānaṁ ahetukānaṁ, ṭhapetvā napuṁsakānaṁ,",
  "vb18:135.2_1": "upapattikkhaṇe pañcindriyāni pātubhavanti—",
  "vb18:135.3_0": "kāyindriyaṁ, manindriyaṁ,",
  "vb18:135.3_1": "itthindriyaṁ vā purisindriyaṁ vā, jīvitindriyaṁ, upekkhindriyaṁ.",
  "vb18:135.4_0": "Kāmadhātuyā upapattikkhaṇe etesaṁ imāni pañcindriyāni pātubhavanti.",
  "vb18:136.1_0": "Kāmadhātuyā upapattikkhaṇe kassa cattārindriyāni pātubhavanti?",
  "vb18:136.2_0": "Gabbhaseyyakānaṁ sattānaṁ ahetukānaṁ,",
  "vb18:136.2_1": "napuṁsakānaṁ upapattikkhaṇe cattārindriyāni pātubhavanti—",
  "vb18:136.3_0": "kāyindriyaṁ, manindriyaṁ, jīvitindriyaṁ, upekkhindriyaṁ.",
  "vb18:136.4_0": "Kāmadhātuyā upapattikkhaṇe etesaṁ imāni cattārindriyāni pātubhavanti. ",
  "vb18:137.1_0": "Kāmadhātuyā upapattikkhaṇe kassa tayo hetū pātubhavanti?",
  "vb18:137.2_0": "Kāmāvacarānaṁ devānaṁ,",
  "vb18:137.2_1": "paṭhamakappikānaṁ manussānaṁ,",
  "vb18:137.2_2": "gabbhaseyyakānaṁ sattānaṁ sahetukānaṁ ñāṇasampayuttānaṁ upapattikkhaṇe tayo hetū pātubhavanti—",
  "vb18:137.3_0": "alobho vipākahetu, adoso vipākahetu, amoho vipākahetu.",
  "vb18:137.4_0": "Kāmadhātuyā upapattikkhaṇe etesaṁ ime tayo hetū pātubhavanti.",
  "vb18:138.1_0": "Kāmadhātuyā upapattikkhaṇe kassa dve hetū pātubhavanti?",
  "vb18:138.2_0": "Kāmāvacarānaṁ devānaṁ,",
  "vb18:138.2_1": "paṭhamakappikānaṁ manussānaṁ,",
  "vb18:138.2_2": "gabbhaseyyakānaṁ sattānaṁ sahetukānaṁ ñāṇavippayuttānaṁ upapattikkhaṇe dve hetū pātubhavanti—",
  "vb18:138.3_0": "alobho vipākahetu, adoso vipākahetu.",
  "vb18:138.4_0": "Kāmadhātuyā upapattikkhaṇe etesaṁ ime dve hetū pātubhavanti.",
  "vb18:138.5_0": "Avasesānaṁ sattānaṁ ahetukā pātubhavanti. ",
  "vb18:139.1_0": "Kāmadhātuyā upapattikkhaṇe sabbesaṁ katame cattāro āhārā pātubhavanti?",
  "vb18:139.2_0": "Kabaḷīkāro āhāro, phassāhāro, manosañcetanāhāro, viññāṇāhāro—",
  "vb18:139.3_0": "kāmadhātuyā upapattikkhaṇe sabbesaṁ ime cattāro āhārā pātubhavanti. ",
  "vb18:140.1_0": "Kāmadhātuyā upapattikkhaṇe sabbesaṁ katamo eko phasso pātubhavati?",
  "vb18:140.2_0": "Manoviññāṇadhātusamphasso—",
  "vb18:140.3_0": "kāmadhātuyā upapattikkhaṇe sabbesaṁ ayaṁ eko phasso pātubhavati. ",
  "vb18:141.1_0": "Kāmadhātuyā upapattikkhaṇe sabbesaṁ katamā ekā vedanā …pe…",
  "vb18:141.2_0": "ekā saññā …pe…",
  "vb18:141.3_0": "ekā cetanā …pe…",
  "vb18:141.4_0": "ekaṁ cittaṁ pātubhavati?",
  "vb18:141.5_0": "Manoviññāṇadhātu—",
  "vb18:141.6_0": "kāmadhātuyā upapattikkhaṇe sabbesaṁ idaṁ ekaṁ cittaṁ pātubhavati. –12 ",
  "vb18:142.0_0": "4.2. Rūpadhātu",
  "vb18:142.1_0": "Rūpadhātuyā upapattikkhaṇe kati khandhā pātubhavanti …pe… kati cittāni pātubhavanti?",
  "vb18:143.1_0": "Rūpadhātuyā upapattikkhaṇe,",
  "vb18:143.1_1": "ṭhapetvā asaññasattānaṁ devānaṁ, pañcakkhandhā pātubhavanti, pañcāyatanāni pātubhavanti, pañca dhātuyo pātubhavanti, ekaṁ saccaṁ pātubhavati, dasindriyāni pātubhavanti, tayo hetū pātubhavanti, tayo āhārā pātubhavanti, eko phasso pātubhavati, ekā vedanā …pe…",
  "vb18:143.2_0": "ekā saññā …pe…",
  "vb18:143.3_0": "ekā cetanā …pe…",
  "vb18:143.4_0": "ekaṁ cittaṁ pātubhavati.",
  "vb18:144.1_0": "Rūpadhātuyā upapattikkhaṇe katame pañcakkhandhā pātubhavanti?",
  "vb18:144.2_0": "Rūpakkhandho, vedanākkhandho, saññākkhandho, saṅkhārakkhandho, viññāṇakkhandho—",
  "vb18:144.3_0": "rūpadhātuyā upapattikkhaṇe ime pañcakkhandhā pātubhavanti. ",
  "vb18:145.1_0": "Rūpadhātuyā upapattikkhaṇe katamāni pañcāyatanāni pātubhavanti?",
  "vb18:145.2_0": "Cakkhāyatanaṁ, rūpāyatanaṁ, sotāyatanaṁ, manāyatanaṁ, dhammāyatanaṁ—",
  "vb18:145.3_0": "rūpadhātuyā upapattikkhaṇe imāni pañcāyatanāni pātubhavanti. ",
  "vb18:146.1_0": "Rūpadhātuyā upapattikkhaṇe katamā pañca dhātuyo pātubhavanti?",
  "vb18:146.2_0": "Cakkhudhātu, rūpadhātu, sotadhātu, manoviññāṇadhātu, dhammadhātu—",
  "vb18:146.3_0": "rūpadhātuyā upapattikkhaṇe imā pañca dhātuyo pātubhavanti. ",
  "vb18:147.1_0": "Rūpadhātuyā upapattikkhaṇe katamaṁ ekaṁ saccaṁ pātubhavati?",
  "vb18:147.2_0": "Dukkhasaccaṁ—",
  "vb18:147.3_0": "rūpadhātuyā upapattikkhaṇe idaṁ ekaṁ saccaṁ pātubhavati. ",
  "vb18:148.1_0": "Rūpadhātuyā upapattikkhaṇe katamāni dasindriyāni pātubhavanti?",
  "vb18:148.2_0": "Cakkhundriyaṁ, sotindriyaṁ, manindriyaṁ, jīvitindriyaṁ,",
  "vb18:148.2_1": "somanassindriyaṁ vā upekkhindriyaṁ vā, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—",
  "vb18:148.3_0": "rūpadhātuyā upapattikkhaṇe imāni dasindriyāni pātubhavanti. ",
  "vb18:149.1_0": "Rūpadhātuyā upapattikkhaṇe katame tayo hetū pātubhavanti?",
  "vb18:149.2_0": "Alobho vipākahetu, adoso vipākahetu, amoho vipākahetu—",
  "vb18:149.3_0": "rūpadhātuyā upapattikkhaṇe ime tayo hetū pātubhavanti. ",
  "vb18:150.1_0": "Rūpadhātuyā upapattikkhaṇe katame tayo āhārā pātubhavanti?",
  "vb18:150.2_0": "Phassāhāro, manosañcetanāhāro, viññāṇāhāro—",
  "vb18:150.3_0": "rūpadhātuyā upapattikkhaṇe ime tayo āhārā pātubhavanti. ",
  "vb18:151.1_0": "Rūpadhātuyā upapattikkhaṇe katamo eko phasso pātubhavati?",
  "vb18:151.2_0": "Manoviññāṇadhātusamphasso—",
  "vb18:151.3_0": "rūpadhātuyā upapattikkhaṇe ayaṁ eko phasso pātubhavati. ",
  "vb18:152.1_0": "Rūpadhātuyā upapattikkhaṇe katamā ekā vedanā …pe…",
  "vb18:152.2_0": "ekā saññā …pe…",
  "vb18:152.3_0": "ekā cetanā …pe…",
  "vb18:152.4_0": "ekaṁ cittaṁ pātubhavati?",
  "vb18:152.5_0": "Manoviññāṇadhātu—",
  "vb18:152.6_0": "rūpadhātuyā upapattikkhaṇe idaṁ ekaṁ cittaṁ pātubhavati. –12 ",
  "vb18:153.0_0": "4.3. Asaññasatta",
  "vb18:153.1_0": "Asaññasattānaṁ devānaṁ upapattikkhaṇe kati khandhā pātubhavanti …pe… kati cittāni pātubhavanti?",
  "vb18:154.1_0": "Asaññasattānaṁ devānaṁ upapattikkhaṇe eko khandho pātubhavati—",
  "vb18:154.2_0": "rūpakkhandho;",
  "vb18:154.3_0": "dve āyatanāni pātubhavanti—",
  "vb18:154.4_0": "rūpāyatanaṁ, dhammāyatanaṁ;",
  "vb18:154.5_0": "dve dhātuyo pātubhavanti—",
  "vb18:154.6_0": "rūpadhātu, dhammadhātu;",
  "vb18:154.7_0": "ekaṁ saccaṁ pātubhavati—",
  "vb18:154.8_0": "dukkhasaccaṁ;",
  "vb18:154.9_0": "ekindriyaṁ pātubhavati—",
  "vb18:154.10_0": "rūpajīvitindriyaṁ.",
  "vb18:154.11_0": "Asaññasattā devā ahetukā anāhārā aphassakā avedanakā asaññakā acetanakā acittakā pātubhavanti.",
  "vb18:155.0_0": "4.4. Arūpadhātu",
  "vb18:155.1_0": "Arūpadhātuyā upapattikkhaṇe kati khandhā pātubhavanti …pe… kati cittāni pātubhavanti?",
  "vb18:156.1_0": "Arūpadhātuyā upapattikkhaṇe cattāro khandhā pātubhavanti, dve āyatanāni pātubhavanti, dve dhātuyo pātubhavanti, ekaṁ saccaṁ pātubhavati, aṭṭhindriyāni pātubhavanti, tayo hetū pātubhavanti, tayo āhārā pātubhavanti, eko phasso pātubhavati, ekā vedanā …pe…",
  "vb18:156.2_0": "ekā saññā …pe…",
  "vb18:156.3_0": "ekā cetanā …pe…",
  "vb18:156.4_0": "ekaṁ cittaṁ pātubhavati.",
  "vb18:157.1_0": "Arūpadhātuyā upapattikkhaṇe katame cattāro khandhā pātubhavanti?",
  "vb18:157.2_0": "Vedanākkhandho, saññākkhandho, saṅkhārakkhandho, viññāṇakkhandho—",
  "vb18:157.3_0": "arūpadhātuyā upapattikkhaṇe ime cattāro khandhā pātubhavanti. ",
  "vb18:158.1_0": "Arūpadhātuyā upapattikkhaṇe katamāni dve āyatanāni pātubhavanti?",
  "vb18:158.2_0": "Manāyatanaṁ, dhammāyatanaṁ—",
  "vb18:158.3_0": "arūpadhātuyā upapattikkhaṇe imāni dve āyatanāni pātubhavanti. ",
  "vb18:159.1_0": "Arūpadhātuyā upapattikkhaṇe katamā dve dhātuyo pātubhavanti?",
  "vb18:159.2_0": "Manoviññāṇadhātu, dhammadhātu—",
  "vb18:159.3_0": "arūpadhātuyā upapattikkhaṇe imā dve dhātuyo pātubhavanti. ",
  "vb18:160.1_0": "Arūpadhātuyā upapattikkhaṇe katamaṁ ekaṁ saccaṁ pātubhavati?",
  "vb18:160.2_0": "Dukkhasaccaṁ—",
  "vb18:160.3_0": "arūpadhātuyā upapattikkhaṇe idaṁ ekaṁ saccaṁ pātubhavati. ",
  "vb18:161.1_0": "Arūpadhātuyā upapattikkhaṇe katamāni aṭṭhindriyāni pātubhavanti?",
  "vb18:161.2_0": "Manindriyaṁ, jīvitindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—",
  "vb18:161.3_0": "arūpadhātuyā upapattikkhaṇe imāni aṭṭhindriyāni pātubhavanti. ",
  "vb18:162.1_0": "Arūpadhātuyā upapattikkhaṇe katame tayo hetū pātubhavanti?",
  "vb18:162.2_0": "Alobho vipākahetu, adoso vipākahetu, amoho vipākahetu—",
  "vb18:162.3_0": "arūpadhātuyā upapattikkhaṇe ime tayo hetū pātubhavanti. ",
  "vb18:163.1_0": "Arūpadhātuyā upapattikkhaṇe katame tayo āhārā pātubhavanti?",
  "vb18:163.2_0": "Phassāhāro, manosañcetanāhāro, viññāṇāhāro—",
  "vb18:163.3_0": "arūpadhātuyā upapattikkhaṇe ime tayo āhārā pātubhavanti. ",
  "vb18:164.1_0": "Arūpadhātuyā upapattikkhaṇe katamo eko phasso pātubhavati?",
  "vb18:164.2_0": "Manoviññāṇadhātusamphasso—",
  "vb18:164.3_0": "arūpadhātuyā upapattikkhaṇe ayaṁ eko phasso pātubhavati. ",
  "vb18:165.1_0": "Arūpadhātuyā upapattikkhaṇe katamā ekā vedanā …pe…",
  "vb18:165.2_0": "ekā saññā …pe…",
  "vb18:165.3_0": "ekā cetanā …pe…",
  "vb18:165.4_0": "ekaṁ cittaṁ pātubhavati?",
  "vb18:165.5_0": "Manoviññāṇadhātu—",
  "vb18:165.6_0": "arūpadhātuyā upapattikkhaṇe idaṁ ekaṁ cittaṁ pātubhavati. –12 ",
  "vb18:166.0_0": "5. Bhūmantaradassanavāra",
  "vb18:166.1_0": "Kāmāvacarā dhammā, na kāmāvacarā dhammā, rūpāvacarā dhammā, na rūpāvacarā dhammā, arūpāvacarā dhammā, na arūpāvacarā dhammā, pariyāpannā dhammā, apariyāpannā dhammā.",
  "vb18:167.1_0": "Katame dhammā kāmāvacarā?",
  "vb18:167.2_0": "Heṭṭhato avīcinirayaṁ pariyantaṁ karitvā,",
  "vb18:167.2_1": "uparito paranimmitavasavattī deve antokaritvā,",
  "vb18:167.2_2": "yaṁ etasmiṁ antare etthāvacarā ettha pariyāpannā khandhadhātuāyatanā;",
  "vb18:167.3_0": "rūpaṁ, vedanā, saññā, saṅkhārā, viññāṇaṁ—",
  "vb18:167.4_0": "ime dhammā kāmāvacarā.",
  "vb18:168.1_0": "Katame dhammā na kāmāvacarā?",
  "vb18:168.2_0": "Rūpāvacarā, arūpāvacarā, apariyāpannā—",
  "vb18:168.3_0": "ime dhammā na kāmāvacarā.",
  "vb18:169.1_0": "Katame dhammā rūpāvacarā?",
  "vb18:169.2_0": "Heṭṭhato brahmalokaṁ pariyantaṁ karitvā,",
  "vb18:169.2_1": "uparito akaniṭṭhe deve antokaritvā,",
  "vb18:169.2_2": "yaṁ etasmiṁ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā dhammā—",
  "vb18:169.3_0": "ime dhammā rūpāvacarā.",
  "vb18:170.1_0": "Katame dhammā na rūpāvacarā?",
  "vb18:170.2_0": "Kāmāvacarā, arūpāvacarā, apariyāpannā—",
  "vb18:170.3_0": "ime dhammā na rūpāvacarā.",
  "vb18:171.1_0": "Katame dhammā arūpāvacarā?",
  "vb18:171.2_0": "Heṭṭhato ākāsānañcāyatanūpage deve pariyantaṁ karitvā,",
  "vb18:171.2_1": "uparito nevasaññānāsaññāyatanūpage deve antokaritvā,",
  "vb18:171.2_2": "yaṁ etasmiṁ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa vā cittacetasikā dhammā—",
  "vb18:171.3_0": "ime dhammā arūpāvacarā.",
  "vb18:172.1_0": "Katame dhammā na arūpāvacarā?",
  "vb18:172.2_0": "Kāmāvacarā, rūpāvacarā, apariyāpannā—",
  "vb18:172.3_0": "ime dhammā na arūpāvacarā.",
  "vb18:173.1_0": "Katame dhammā pariyāpannā?",
  "vb18:173.2_0": "Sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho, vedanākkhandho, saññākkhandho, saṅkhārakkhandho, viññāṇakkhandho—",
  "vb18:173.3_0": "ime dhammā pariyāpannā.",
  "vb18:174.1_0": "Katame dhammā apariyāpannā?",
  "vb18:174.2_0": "Maggā ca, maggaphalāni ca, asaṅkhatā ca dhātu—",
  "vb18:174.3_0": "ime dhammā apariyāpannā.",
  "vb18:175.0.1_0": "6. Uppādakakammaāyuppamāṇavāra",
  "vb18:175.0.2_0": "6.1. Uppādakakamma",
  "vb18:175.1_0": "Devāti.",
  "vb18:175.2_0": "Tayo devā—",
  "vb18:175.3_0": "sammutidevā, upapattidevā, visuddhidevā.",
  "vb18:176.1_0": "Sammutidevā nāma—",
  "vb18:176.2_0": "rājāno, deviyo, kumārā.",
  "vb18:177.1_0": "Upapattidevā nāma—",
  "vb18:177.2_0": "cātumahārājike deve upādāya tadupari devā.",
  "vb18:178.1_0": "Visuddhidevā nāma—",
  "vb18:178.2_0": "arahanto vuccanti.",
  "vb18:179.1_0": "Dānaṁ datvā, sīlaṁ samādiyitvā,",
  "vb18:179.1_1": "uposathakammaṁ katvā kattha upapajjanti?",
  "vb18:179.2_0": "Dānaṁ datvā, sīlaṁ samādiyitvā,",
  "vb18:179.2_1": "uposathakammaṁ katvā appekacce khattiyamahāsālānaṁ sahabyataṁ upapajjanti,",
  "vb18:179.2_2": "appekacce brāhmaṇamahāsālānaṁ sahabyataṁ upapajjanti,",
  "vb18:179.2_3": "appekacce gahapatimahāsālānaṁ sahabyataṁ upapajjanti,",
  "vb18:179.2_4": "appekacce cātumahārājikānaṁ devānaṁ sahabyataṁ upapajjanti,",
  "vb18:179.2_5": "appekacce tāvatiṁsānaṁ devānaṁ sahabyataṁ upapajjanti,",
  "vb18:179.2_6": "appekacce yāmānaṁ devānaṁ sahabyataṁ upapajjanti,",
  "vb18:179.2_7": "appekacce tusitānaṁ devānaṁ sahabyataṁ upapajjanti,",
  "vb18:179.2_8": "appekacce nimmānaratīnaṁ devānaṁ sahabyataṁ upapajjanti,",
  "vb18:179.2_9": "appekacce paranimmitavasavattīnaṁ devānaṁ sahabyataṁ upapajjanti.",
  "vb18:180.0_0": "6.2. Āyuppamāṇa",
  "vb18:180.1_0": "Manussānaṁ kittakaṁ āyuppamāṇaṁ?",
  "vb18:180.2_0": "Vassasataṁ, appaṁ vā bhiyyo. ",
  "vb18:181.1_0": "Cātumahārājikānaṁ devānaṁ kittakaṁ āyuppamāṇaṁ?",
  "vb18:181.2_0": "Yāni mānusakāni paññāsa vassāni,",
  "vb18:181.2_1": "cātumahārājikānaṁ devānaṁ eso eko rattindivo.",
  "vb18:181.3_0": "Tāya rattiyā tiṁsa rattiyo māso.",
  "vb18:181.4_0": "Tena māsena dvādasamāsiyo saṁvaccharo.",
  "vb18:181.5_0": "Tena saṁvaccharena dibbāni pañca vassasatāni cātumahārājikānaṁ devānaṁ āyuppamāṇaṁ.",
  "vb18:181.6_0": "Manussānaṁ gaṇanāya kittakaṁ hoti?",
  "vb18:181.7_0": "Navuti vassasatasahassāni. ",
  "vb18:182.1_0": "Tāvatiṁsānaṁ devānaṁ kittakaṁ āyuppamāṇaṁ?",
  "vb18:182.2_0": "Yaṁ mānusakaṁ vassasataṁ,",
  "vb18:182.2_1": "tāvatiṁsānaṁ devānaṁ eso eko rattindivo.",
  "vb18:182.3_0": "Tāya rattiyā tiṁsa rattiyo māso.",
  "vb18:182.4_0": "Tena māsena dvādasamāsiyo saṁvaccharo.",
  "vb18:182.5_0": "Tena saṁvaccharena dibbaṁ vassasahassaṁ tāvatiṁsānaṁ devānaṁ āyuppamāṇaṁ.",
  "vb18:182.6_0": "Manussānaṁ gaṇanāya kittakaṁ hoti?",
  "vb18:182.7_0": "Tisso ca vassakoṭiyo saṭṭhi ca vassasatasahassāni. ",
  "vb18:183.1_0": "Yāmānaṁ devānaṁ kittakaṁ āyuppamāṇaṁ?",
  "vb18:183.2_0": "Yāni mānusakāni dve vassasatāni,",
  "vb18:183.2_1": "yāmānaṁ devānaṁ eso eko rattindivo.",
  "vb18:183.3_0": "Tāya rattiyā tiṁsarattiyo māso.",
  "vb18:183.4_0": "Tena māsena dvādasamāsiyo saṁvaccharo.",
  "vb18:183.5_0": "Tena saṁvaccharena dibbāni dve vassasahassāni yāmānaṁ devānaṁ āyuppamāṇaṁ.",
  "vb18:183.6_0": "Manussānaṁ gaṇanāya kittakaṁ hoti?",
  "vb18:183.7_0": "Cuddasañca vassakoṭiyo cattārīsañca vassasatasahassāni. ",
  "vb18:184.1_0": "Tusitānaṁ devānaṁ kittakaṁ āyuppamāṇaṁ?",
  "vb18:184.2_0": "Yāni mānusakāni cattāri vassasatāni,",
  "vb18:184.2_1": "tusitānaṁ devānaṁ eso eko rattindivo.",
  "vb18:184.3_0": "Tāya rattiyā tiṁsarattiyo māso.",
  "vb18:184.4_0": "Tena māsena dvādasamāsiyo saṁvaccharo.",
  "vb18:184.5_0": "Tena saṁvaccharena dibbāni cattāri vassasahassāni tusitānaṁ devānaṁ āyuppamāṇaṁ.",
  "vb18:184.6_0": "Manussānaṁ gaṇanāya kittakaṁ hoti?",
  "vb18:184.7_0": "Sattapaññāsa vassakoṭiyo saṭṭhi ca vassasatasahassāni. ",
  "vb18:185.1_0": "Nimmānaratīnaṁ devānaṁ kittakaṁ āyuppamāṇaṁ?",
  "vb18:185.2_0": "Yāni mānusakāni aṭṭha vassasatāni,",
  "vb18:185.2_1": "nimmānaratīnaṁ devānaṁ eso eko rattindivo.",
  "vb18:185.3_0": "Tāya rattiyā tiṁsarattiyo māso.",
  "vb18:185.4_0": "Tena māsena dvādasamāsiyo saṁvaccharo.",
  "vb18:185.5_0": "Tena saṁvaccharena dibbāni aṭṭha vassasahassāni nimmānaratīnaṁ devānaṁ āyuppamāṇaṁ.",
  "vb18:185.6_0": "Manussānaṁ gaṇanāya kittakaṁ hoti?",
  "vb18:185.7_0": "Dve vassakoṭisatāni tiṁsañca vassakoṭiyo cattārīsañca vassasatasahassāni. ",
  "vb18:186.1_0": "Paranimmitavasavattīnaṁ devānaṁ kittakaṁ āyuppamāṇaṁ?",
  "vb18:186.2_0": "Yāni mānusakāni soḷasa vassasatāni,",
  "vb18:186.2_1": "paranimmitavasavattīnaṁ devānaṁ eso eko rattindivo.",
  "vb18:186.3_0": "Tāya rattiyā tiṁsarattiyo māso.",
  "vb18:186.4_0": "Tena māsena dvādasamāsiyo saṁvaccharo.",
  "vb18:186.5_0": "Tena saṁvaccharena dibbāni soḷasa vassasahassāni paranimmitavasavattīnaṁ devānaṁ āyuppamāṇaṁ.",
  "vb18:186.6_0": "Manussānaṁ gaṇanāya kittakaṁ hoti?",
  "vb18:186.7_0": "Nava ca vassakoṭisatāni ekavīsañca vassakoṭiyo saṭṭhi ca vassasatasahassānīti. ",
  "vb18:187.1_0": "Cha ete kāmāvacarā,",
  "vb18:187.2_0": "sabbakāmasamiddhino;",
  "vb18:187.3_0": "Sabbesaṁ ekasaṅkhāto,",
  "vb18:187.4_0": "āyu bhavati kittako.",
  "vb18:188.1_0": "Dvādasa koṭisataṁ tesaṁ,",
  "vb18:188.2_0": "aṭṭhavīsañca koṭiyo;",
  "vb18:188.3_0": "Paññāsa satasahassāni,",
  "vb18:188.4_0": "vassaggena pakāsitāti.",
  "vb18:189.1_0": "Paṭhamaṁ jhānaṁ parittaṁ bhāvetvā kattha upapajjanti?",
  "vb18:189.2_0": "Paṭhamaṁ jhānaṁ parittaṁ bhāvetvā brahmapārisajjānaṁ devānaṁ sahabyataṁ upapajjanti.",
  "vb18:189.3_0": "Tesaṁ kittakaṁ āyuppamāṇaṁ?",
  "vb18:189.4_0": "Kappassa tatiyo bhāgo. ",
  "vb18:190.1_0": "Paṭhamaṁ jhānaṁ majjhimaṁ bhāvetvā kattha upapajjanti?",
  "vb18:190.2_0": "Paṭhamaṁ jhānaṁ majjhimaṁ bhāvetvā brahmapurohitānaṁ devānaṁ sahabyataṁ upapajjanti.",
  "vb18:190.3_0": "Tesaṁ kittakaṁ āyuppamāṇaṁ?",
  "vb18:190.4_0": "Upaḍḍhakappo. ",
  "vb18:191.1_0": "Paṭhamaṁ jhānaṁ paṇītaṁ bhāvetvā kattha upapajjanti?",
  "vb18:191.2_0": "Paṭhamaṁ jhānaṁ paṇītaṁ bhāvetvā mahābrahmānaṁ devānaṁ sahabyataṁ upapajjanti.",
  "vb18:191.3_0": "Tesaṁ kittakaṁ āyuppamāṇaṁ?",
  "vb18:191.4_0": "Kappo. ",
  "vb18:192.1_0": "Dutiyaṁ jhānaṁ parittaṁ bhāvetvā kattha upapajjanti?",
  "vb18:192.2_0": "Dutiyaṁ jhānaṁ parittaṁ bhāvetvā parittābhānaṁ devānaṁ sahabyataṁ upapajjanti.",
  "vb18:192.3_0": "Tesaṁ kittakaṁ āyuppamāṇaṁ?",
  "vb18:192.4_0": "Dve kappā. ",
  "vb18:193.1_0": "Dutiyaṁ jhānaṁ majjhimaṁ bhāvetvā kattha upapajjanti?",
  "vb18:193.2_0": "Dutiyaṁ jhānaṁ majjhimaṁ bhāvetvā appamāṇābhānaṁ devānaṁ sahabyataṁ upapajjanti.",
  "vb18:193.3_0": "Tesaṁ kittakaṁ āyuppamāṇaṁ?",
  "vb18:193.4_0": "Cattāro kappā. ",
  "vb18:194.1_0": "Dutiyaṁ jhānaṁ paṇītaṁ bhāvetvā kattha upapajjanti?",
  "vb18:194.2_0": "Dutiyaṁ jhānaṁ paṇītaṁ bhāvetvā ābhassarānaṁ devānaṁ sahabyataṁ upapajjanti.",
  "vb18:194.3_0": "Tesaṁ kittakaṁ āyuppamāṇaṁ?",
  "vb18:194.4_0": "Aṭṭha kappā. ",
  "vb18:195.1_0": "Tatiyaṁ jhānaṁ parittaṁ bhāvetvā kattha upapajjanti?",
  "vb18:195.2_0": "Tatiyaṁ jhānaṁ parittaṁ bhāvetvā parittasubhānaṁ devānaṁ sahabyataṁ upapajjanti.",
  "vb18:195.3_0": "Tesaṁ kittakaṁ āyuppamāṇaṁ?",
  "vb18:195.4_0": "Soḷasa kappā. ",
  "vb18:196.1_0": "Tatiyaṁ jhānaṁ majjhimaṁ bhāvetvā kattha upapajjanti?",
  "vb18:196.2_0": "Tatiyaṁ jhānaṁ majjhimaṁ bhāvetvā appamāṇasubhānaṁ devānaṁ sahabyataṁ upapajjanti.",
  "vb18:196.3_0": "Tesaṁ kittakaṁ āyuppamāṇaṁ?",
  "vb18:196.4_0": "Bāttiṁsa kappā. ",
  "vb18:197.1_0": "Tatiyaṁ jhānaṁ paṇītaṁ bhāvetvā kattha upapajjanti?",
  "vb18:197.2_0": "Tatiyaṁ jhānaṁ paṇītaṁ bhāvetvā subhakiṇhānaṁ devānaṁ sahabyataṁ upapajjanti.",
  "vb18:197.3_0": "Tesaṁ kittakaṁ āyuppamāṇaṁ?",
  "vb18:197.4_0": "Catusaṭṭhi kappā. ",
  "vb18:198.1_0": "Catutthaṁ jhānaṁ bhāvetvā ārammaṇanānattatā manasikāranānattatā chandanānattatā paṇidhinānattatā adhimokkhanānattatā abhinīhāranānattatā paññānānattatā appekacce asaññasattānaṁ devānaṁ sahabyataṁ upapajjanti,",
  "vb18:198.1_1": "appekacce vehapphalānaṁ devānaṁ sahabyataṁ upapajjanti,",
  "vb18:198.1_2": "appekacce avihānaṁ devānaṁ sahabyataṁ upapajjanti,",
  "vb18:198.1_3": "appekacce atappānaṁ devānaṁ sahabyataṁ upapajjanti,",
  "vb18:198.1_4": "appekacce sudassānaṁ devānaṁ sahabyataṁ upapajjanti,",
  "vb18:198.1_5": "appekacce sudassīnaṁ devānaṁ sahabyataṁ upapajjanti,",
  "vb18:198.1_6": "appekacce akaniṭṭhānaṁ devānaṁ sahabyataṁ upapajjanti,",
  "vb18:198.1_7": "appekacce ākāsānañcāyatanūpagānaṁ devānaṁ sahabyataṁ upapajjanti,",
  "vb18:198.1_8": "appekacce viññāṇañcāyatanūpagānaṁ devānaṁ sahabyataṁ upapajjanti,",
  "vb18:198.1_9": "appekacce ākiñcaññāyatanūpagānaṁ devānaṁ sahabyataṁ upapajjanti,",
  "vb18:198.1_10": "appekacce nevasaññānāsaññāyatanūpagānaṁ devānaṁ sahabyataṁ upapajjanti.",
  "vb18:199.1_0": "Asaññasattānañca vehapphalānañca devānaṁ kittakaṁ āyuppamāṇaṁ?",
  "vb18:199.2_0": "Pañcakappasatāni. ",
  "vb18:200.1_0": "Avihānaṁ devānaṁ kittakaṁ āyuppamāṇaṁ?",
  "vb18:200.2_0": "Kappasahassaṁ. ",
  "vb18:201.1_0": "Atappānaṁ devānaṁ kittakaṁ āyuppamāṇaṁ?",
  "vb18:201.2_0": "Dve kappasahassāni. ",
  "vb18:202.1_0": "Sudassānaṁ devānaṁ kittakaṁ āyuppamāṇaṁ?",
  "vb18:202.2_0": "Cattāri kappasahassāni. ",
  "vb18:203.1_0": "Sudassīnaṁ devānaṁ kittakaṁ āyuppamāṇaṁ?",
  "vb18:203.2_0": "Aṭṭha kappasahassāni. ",
  "vb18:204.1_0": "Akaniṭṭhānaṁ devānaṁ kittakaṁ āyuppamāṇaṁ?",
  "vb18:204.2_0": "Soḷasa kappasahassāni. ",
  "vb18:205.1_0": "Ākāsānañcāyatanūpagānaṁ devānaṁ kittakaṁ āyuppamāṇaṁ?",
  "vb18:205.2_0": "Vīsati kappasahassāni. ",
  "vb18:206.1_0": "Viññāṇañcāyatanūpagānaṁ devānaṁ kittakaṁ āyuppamāṇaṁ?",
  "vb18:206.2_0": "Cattārīsa kappasahassāni. ",
  "vb18:207.1_0": "Ākiñcaññāyatanūpagānaṁ devānaṁ kittakaṁ āyuppamāṇaṁ?",
  "vb18:207.2_0": "Saṭṭhi kappasahassāni. ",
  "vb18:208.1_0": "Nevasaññānāsaññāyatanūpagānaṁ devānaṁ kittakaṁ āyuppamāṇaṁ?",
  "vb18:208.2_0": "Caturāsīti kappasahassānīti. ",
  "vb18:209.1_0": "Ukkhittā puññatejena,",
  "vb18:209.2_0": "kāmarūpagatiṁ gatā;",
  "vb18:209.3_0": "Bhavaggatampi sampattā,",
  "vb18:209.4_0": "punāgacchanti duggatiṁ.",
  "vb18:210.1_0": "Tāva dīghāyukā sattā,",
  "vb18:210.2_0": "cavanti āyusaṅkhayā;",
  "vb18:210.3_0": "Natthi koci bhavo nicco,",
  "vb18:210.4_0": "iti vuttaṁ mahesinā.",
  "vb18:211.1_0": "Tasmā hi dhīrā nipakā,",
  "vb18:211.2_0": "nipuṇā atthacintakā;",
  "vb18:211.3_0": "Jarāmaraṇamokkhāya,",
  "vb18:211.4_0": "bhāventi maggamuttamaṁ.",
  "vb18:212.1_0": "Bhāvayitvā suciṁ maggaṁ,",
  "vb18:212.2_0": "Nibbānogadhagāminaṁ;",
  "vb18:212.3_0": "Sabbāsave pariññāya,",
  "vb18:212.4_0": "Parinibbanti anāsavāti.",
  "vb18:213.0_0": "7. Abhiññeyyādivāra",
  "vb18:213.1_0": "Pañcannaṁ khandhānaṁ kati abhiññeyyā, kati pariññeyyā, kati pahātabbā, kati bhāvetabbā, kati sacchikātabbā, kati na pahātabbā, na bhāvetabbā, na sacchikātabbā …pe…",
  "vb18:213.2_0": "sattannaṁ cittānaṁ kati abhiññeyyā, kati pariññeyyā, kati pahātabbā, kati bhāvetabbā, kati sacchikātabbā,",
  "vb18:213.2_1": "kati na pahātabbā na bhāvetabbā na sacchikātabbā?",
  "vb18:214.1_0": "Rūpakkhandho abhiññeyyo pariññeyyo na pahātabbo na bhāvetabbo na sacchikātabbo.",
  "vb18:214.2_0": "Cattāro khandhā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā,",
  "vb18:214.2_1": "siyā na pahātabbā na bhāvetabbā na sacchikātabbā.",
  "vb18:215.1_0": "Dasāyatanā abhiññeyyā pariññeyyā na pahātabbā na bhāvetabbā na sacchikātabbā.",
  "vb18:215.2_0": "Dve āyatanā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā,",
  "vb18:215.2_1": "siyā na pahātabbā na bhāvetabbā na sacchikātabbā.",
  "vb18:216.1_0": "Soḷasa dhātuyo abhiññeyyā pariññeyyā na pahātabbā na bhāvetabbā na sacchikātabbā.",
  "vb18:216.2_0": "Dve dhātuyo abhiññeyyā pariññeyyā, siyā pahātabbā, siyā bhāvetabbā, siyā sacchikātabbā,",
  "vb18:216.2_1": "siyā na pahātabbā na bhāvetabbā na sacchikātabbā.",
  "vb18:217.1_0": "Samudayasaccaṁ abhiññeyyaṁ pariññeyyaṁ pahātabbaṁ na bhāvetabbaṁ na sacchikātabbaṁ.",
  "vb18:217.2_0": "Maggasaccaṁ abhiññeyyaṁ pariññeyyaṁ na pahātabbaṁ bhāvetabbaṁ na sacchikātabbaṁ.",
  "vb18:217.3_0": "Nirodhasaccaṁ abhiññeyyaṁ pariññeyyaṁ na pahātabbaṁ na bhāvetabbaṁ sacchikātabbaṁ.",
  "vb18:217.4_0": "Dukkhasaccaṁ abhiññeyyaṁ pariññeyyaṁ, siyā pahātabbaṁ, na bhāvetabbaṁ, na sacchikātabbaṁ, siyā na pahātabbaṁ. ",
  "vb18:218.1_0": "Navindriyā abhiññeyyā pariññeyyā na pahātabbā na bhāvetabbā na sacchikātabbā.",
  "vb18:218.2_0": "Domanassindriyaṁ abhiññeyyaṁ pariññeyyaṁ pahātabbaṁ na bhāvetabbaṁ na sacchikātabbaṁ.",
  "vb18:218.3_0": "Anaññātaññassāmītindriyaṁ abhiññeyyaṁ pariññeyyaṁ na pahātabbaṁ bhāvetabbaṁ na sacchikātabbaṁ.",
  "vb18:218.4_0": "Aññindriyaṁ abhiññeyyaṁ pariññeyyaṁ na pahātabbaṁ, siyā bhāvetabbaṁ, siyā sacchikātabbaṁ.",
  "vb18:218.5_0": "Aññātāvindriyaṁ abhiññeyyaṁ pariññeyyaṁ na pahātabbaṁ na bhāvetabbaṁ sacchikātabbaṁ.",
  "vb18:218.6_0": "Tīṇindriyā abhiññeyyā pariññeyyā na pahātabbā, siyā bhāvetabbā, siyā sacchikātabbā, siyā na bhāvetabbā, sacchikātabbā.",
  "vb18:218.7_0": "Cha indriyā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā,",
  "vb18:218.7_1": "siyā na pahātabbā na bhāvetabbā na sacchikātabbā.",
  "vb18:219.1_0": "Tayo akusalahetū abhiññeyyā pariññeyyā pahātabbā na bhāvetabbā na sacchikātabbā.",
  "vb18:219.2_0": "Tayo kusalahetū abhiññeyyā pariññeyyā na pahātabbā, siyā bhāvetabbā, na sacchikātabbā, siyā na bhāvetabbā.",
  "vb18:219.3_0": "Tayo abyākatahetū abhiññeyyā pariññeyyā na pahātabbā na bhāvetabbā, siyā sacchikātabbā, siyā na sacchikātabbā. ",
  "vb18:220.1_0": "Kabaḷīkāro āhāro abhiññeyyo pariññeyyo na pahātabbo na bhāvetabbo na sacchikātabbo.",
  "vb18:220.2_0": "Tayo āhārā abhiññeyyā pariññeyyā, siyā pahātabbā, siyā bhāvetabbā, siyā sacchikātabbā,",
  "vb18:220.2_1": "siyā na pahātabbā na bhāvetabbā na sacchikātabbā.",
  "vb18:221.1_0": "Cha phassā abhiññeyyā pariññeyyā na pahātabbā na bhāvetabbā na sacchikātabbā.",
  "vb18:221.2_0": "Manoviññāṇadhātusamphasso abhiññeyyo pariññeyyo, siyā pahātabbo, siyā bhāvetabbo, siyā sacchikātabbo,",
  "vb18:221.2_1": "siyā na pahātabbo na bhāvetabbo na sacchikātabbo.",
  "vb18:222.1_0": "Cha vedanā …pe…",
  "vb18:222.2_0": "cha saññā …pe…",
  "vb18:222.3_0": "cha cetanā …pe…",
  "vb18:222.4_0": "cha cittā abhiññeyyā pariññeyyā na pahātabbā na bhāvetabbā na sacchikātabbā.",
  "vb18:222.5_0": "Manoviññāṇadhātu abhiññeyyā pariññeyyā, siyā pahātabbā, siyā bhāvetabbā, siyā sacchikātabbā,",
  "vb18:222.5_1": "siyā na pahātabbā na bhāvetabbā na sacchikātabbā. –12",
  "vb18:223.0_0": "8. Sārammaṇānārammaṇavāra",
  "vb18:223.1_0": "Pañcannaṁ khandhānaṁ kati sārammaṇā, kati anārammaṇā …pe…",
  "vb18:223.2_0": "sattannaṁ cittānaṁ kati sārammaṇā, kati anārammaṇā?",
  "vb18:224.1_0": "Rūpakkhandho anārammaṇo.",
  "vb18:224.2_0": "Cattāro khandhā sārammaṇā. ",
  "vb18:225.1_0": "Dasāyatanā anārammaṇā.",
  "vb18:225.2_0": "Manāyatanaṁ sārammaṇaṁ.",
  "vb18:225.3_0": "Dhammāyatanaṁ siyā sārammaṇaṁ, siyā anārammaṇaṁ. ",
  "vb18:226.1_0": "Dasa dhātuyo anārammaṇā.",
  "vb18:226.2_0": "Satta dhātuyo sārammaṇā.",
  "vb18:226.3_0": "Dhammadhātu siyā sārammaṇā, siyā anārammaṇā. ",
  "vb18:227.1_0": "Dve saccā sārammaṇā.",
  "vb18:227.2_0": "Nirodhasaccaṁ anārammaṇaṁ.",
  "vb18:227.3_0": "Dukkhasaccaṁ siyā sārammaṇaṁ, siyā anārammaṇaṁ. ",
  "vb18:228.1_0": "Sattindriyā anārammaṇā.",
  "vb18:228.2_0": "Cuddasindriyā sārammaṇā.",
  "vb18:228.3_0": "Jīvitindriyaṁ siyā sārammaṇaṁ, siyā anārammaṇaṁ.",
  "vb18:228.4_0": "Nava hetū sārammaṇā.",
  "vb18:228.5_0": "Kabaḷīkāro āhāro anārammaṇo.",
  "vb18:228.6_0": "Tayo āhārā sārammaṇā.",
  "vb18:228.7_0": "Satta phassā …pe…",
  "vb18:228.8_0": "satta vedanā …pe…",
  "vb18:228.9_0": "satta saññā …pe…",
  "vb18:228.10_0": "satta cetanā …pe…",
  "vb18:228.11_0": "satta cittā sārammaṇā. ",
  "vb18:229.1_0": "Pañcannaṁ khandhānaṁ kati sārammaṇārammaṇā, kati anārammaṇārammaṇā …pe…",
  "vb18:229.2_0": "sattannaṁ cittānaṁ kati sārammaṇārammaṇā, kati anārammaṇārammaṇā?",
  "vb18:230.1_0": "Rūpakkhandho anārammaṇo.",
  "vb18:230.2_0": "Cattāro khandhā siyā sārammaṇārammaṇā, siyā anārammaṇārammaṇā. ",
  "vb18:231.1_0": "Dasāyatanā anārammaṇā.",
  "vb18:231.2_0": "Manāyatanaṁ siyā sārammaṇārammaṇaṁ, siyā anārammaṇārammaṇaṁ.",
  "vb18:231.3_0": "Dhammāyatanaṁ siyā sārammaṇārammaṇaṁ, siyā anārammaṇārammaṇaṁ, siyā anārammaṇaṁ. ",
  "vb18:232.1_0": "Dasa dhātuyo anārammaṇā.",
  "vb18:232.2_0": "Cha dhātuyo anārammaṇārammaṇā.",
  "vb18:232.3_0": "Manoviññāṇadhātu siyā sārammaṇārammaṇā, siyā anārammaṇārammaṇā.",
  "vb18:232.4_0": "Dhammadhātu siyā sārammaṇārammaṇā, siyā anārammaṇārammaṇā, siyā anārammaṇā. ",
  "vb18:233.1_0": "Nirodhasaccaṁ anārammaṇaṁ.",
  "vb18:233.2_0": "Maggasaccaṁ anārammaṇārammaṇaṁ.",
  "vb18:233.3_0": "Samudayasaccaṁ siyā sārammaṇārammaṇaṁ, siyā anārammaṇārammaṇaṁ.",
  "vb18:233.4_0": "Dukkhasaccaṁ siyā sārammaṇārammaṇaṁ, siyā anārammaṇārammaṇaṁ, siyā anārammaṇaṁ. ",
  "vb18:234.1_0": "Sattindriyā anārammaṇā.",
  "vb18:234.2_0": "Pañcindriyā anārammaṇārammaṇā.",
  "vb18:234.3_0": "Navindriyā siyā sārammaṇārammaṇā, siyā anārammaṇārammaṇā.",
  "vb18:234.4_0": "Jīvitindriyaṁ siyā sārammaṇārammaṇaṁ, siyā anārammaṇārammaṇaṁ, siyā anārammaṇaṁ. ",
  "vb18:235.1_0": "Nava hetū siyā sārammaṇārammaṇā, siyā anārammaṇārammaṇā.",
  "vb18:235.2_0": "Kabaḷīkāro āhāro anārammaṇo.",
  "vb18:235.3_0": "Tayo āhārā siyā sārammaṇārammaṇā, siyā anārammaṇārammaṇā.",
  "vb18:235.4_0": "Cha phassā anārammaṇārammaṇā.",
  "vb18:235.5_0": "Manoviññāṇadhātusamphasso siyā sārammaṇārammaṇo siyā anārammaṇārammaṇo.",
  "vb18:235.6_0": "Cha vedanā …pe…",
  "vb18:235.7_0": "cha saññā …pe…",
  "vb18:235.8_0": "cha cetanā …pe…",
  "vb18:235.9_0": "cha cittā anārammaṇārammaṇā.",
  "vb18:235.10_0": "Manoviññāṇadhātu siyā sārammaṇārammaṇā, siyā anārammaṇārammaṇā. ",
  "vb18:236.0_0": "9. Diṭṭhasutādidassanavāra",
  "vb18:236.1_0": "Pañcannaṁ khandhānaṁ kati diṭṭhā, kati sutā, kati mutā, kati viññātā,",
  "vb18:236.1_1": "kati na diṭṭhā na sutā na mutā na viññātā …pe…",
  "vb18:236.2_0": "sattannaṁ cittānaṁ kati diṭṭhā, kati sutā, kati mutā, kati viññātā,",
  "vb18:236.2_1": "kati na diṭṭhā na sutā na mutā na viññātā?",
  "vb18:237.1_0": "Rūpakkhandho siyā diṭṭho, siyā suto, siyā muto, siyā viññāto,",
  "vb18:237.1_1": "siyā na diṭṭho na suto na muto, viññāto.",
  "vb18:237.2_0": "Cattāro khandhā na diṭṭhā na sutā na mutā, viññātā.",
  "vb18:238.1_0": "Rūpāyatanaṁ diṭṭhaṁ, na sutaṁ na mutaṁ, viññātaṁ.",
  "vb18:238.2_0": "Saddāyatanaṁ na diṭṭhaṁ, sutaṁ, na mutaṁ, viññātaṁ.",
  "vb18:238.3_0": "Gandhāyatanaṁ …pe…",
  "vb18:238.4_0": "rasāyatanaṁ …pe…",
  "vb18:238.5_0": "phoṭṭhabbāyatanaṁ na diṭṭhaṁ na sutaṁ, mutaṁ, viññātaṁ.",
  "vb18:238.6_0": "Sattāyatanā na diṭṭhā na sutā na mutā, viññātā.",
  "vb18:239.1_0": "Rūpadhātu diṭṭhā, na sutā na mutā, viññātā.",
  "vb18:239.2_0": "Saddadhātu na diṭṭhā, sutā, na mutā, viññātā.",
  "vb18:239.3_0": "Gandhadhātu …pe…",
  "vb18:239.4_0": "rasadhātu …pe…",
  "vb18:239.5_0": "phoṭṭhabbadhātu na diṭṭhā na sutā, mutā, viññātā.",
  "vb18:239.6_0": "Terasa dhātuyo na diṭṭhā na sutā na mutā, viññātā.",
  "vb18:240.1_0": "Tīṇi saccāni na diṭṭhā na sutā na mutā, viññātā.",
  "vb18:240.2_0": "Dukkhasaccaṁ siyā diṭṭhaṁ, siyā sutaṁ, siyā mutaṁ, siyā viññātaṁ,",
  "vb18:240.2_1": "siyā na diṭṭhaṁ na sutaṁ na mutaṁ, viññātaṁ.",
  "vb18:241.1_0": "Bāvīsatindriyā na diṭṭhā na sutā na mutā, viññātā.",
  "vb18:241.2_0": "Nava hetū na diṭṭhā na sutā na mutā, viññātā.",
  "vb18:241.3_0": "Cattāro āhārā na diṭṭhā na sutā na mutā, viññātā.",
  "vb18:241.4_0": "Satta phassā na diṭṭhā na sutā na mutā, viññātā.",
  "vb18:241.5_0": "Satta vedanā …pe…",
  "vb18:241.6_0": "satta saññā …pe…",
  "vb18:241.7_0": "satta cetanā …pe…",
  "vb18:241.8_0": "satta cittā na diṭṭhā na sutā na mutā, viññātā.",
  "vb18:242.0.1_0": "10. Tikādidassanavāra",
  "vb18:242.0.2_0": "10.1. Kusalattika",
  "vb18:242.1_0": "Pañcannaṁ khandhānaṁ kati kusalā, kati akusalā, kati abyākatā …pe…",
  "vb18:242.2_0": "sattannaṁ cittānaṁ kati kusalā, kati akusalā, kati abyākatā?",
  "vb18:243.1_0": "Rūpakkhandho abyākato.",
  "vb18:243.2_0": "Cattāro khandhā siyā kusalā, siyā akusalā, siyā abyākatā.",
  "vb18:243.3_0": "Dasāyatanā abyākatā.",
  "vb18:243.4_0": "Dvāyatanā siyā kusalā, siyā akusalā, siyā abyākatā.",
  "vb18:243.5_0": "Soḷasa dhātuyo abyākatā.",
  "vb18:243.6_0": "Dve dhātuyo siyā kusalā, siyā akusalā, siyā abyākatā.",
  "vb18:243.7_0": "Samudayasaccaṁ akusalaṁ.",
  "vb18:243.8_0": "Maggasaccaṁ kusalaṁ.",
  "vb18:243.9_0": "Nirodhasaccaṁ abyākataṁ.",
  "vb18:243.10_0": "Dukkhasaccaṁ siyā kusalaṁ, siyā akusalaṁ, siyā abyākataṁ.",
  "vb18:244.1_0": "Dasindriyā abyākatā.",
  "vb18:244.2_0": "Domanassindriyaṁ akusalaṁ.",
  "vb18:244.3_0": "Anaññātaññassāmītindriyaṁ kusalaṁ.",
  "vb18:244.4_0": "Cattārindriyā siyā kusalā, siyā abyākatā.",
  "vb18:244.5_0": "Cha indriyā siyā kusalā, siyā akusalā, siyā abyākatā.",
  "vb18:245.1_0": "Tayo kusalahetū kusalā.",
  "vb18:245.2_0": "Tayo akusalahetū akusalā.",
  "vb18:245.3_0": "Tayo abyākatahetū abyākatā.",
  "vb18:245.4_0": "Kabaḷīkāro āhāro abyākato.",
  "vb18:245.5_0": "Tayo āhārā siyā kusalā, siyā akusalā, siyā abyākatā.",
  "vb18:245.6_0": "Cha phassā abyākatā.",
  "vb18:245.7_0": "Manoviññāṇadhātusamphasso siyā kusalo, siyā akusalo, siyā abyākato.",
  "vb18:245.8_0": "Cha vedanā …pe…",
  "vb18:245.9_0": "cha saññā …pe…",
  "vb18:245.10_0": "cha cetanā …pe…",
  "vb18:245.11_0": "cha cittā abyākatā.",
  "vb18:245.12_0": "Manoviññāṇadhātu siyā kusalā, siyā akusalā, siyā abyākatā.",
  "vb18:246.0_0": "10.2. Vedanāttika",
  "vb18:246.1_0": "Pañcannaṁ khandhānaṁ kati sukhāya vedanāya sampayuttā,",
  "vb18:246.1_1": "kati dukkhāya vedanāya sampayuttā,",
  "vb18:246.1_2": "kati adukkhamasukhāya vedanāya sampayuttā …pe… sattannaṁ cittānaṁ kati sukhāya vedanāya sampayuttā,",
  "vb18:246.1_3": "kati dukkhāya vedanāya sampayuttā,",
  "vb18:246.1_4": "kati adukkhamasukhāya vedanāya sampayuttā?",
  "vb18:247.1_0": "Dve khandhā na vattabbā “sukhāya vedanāya sampayuttā”tipi,",
  "vb18:247.1_1": "“dukkhāya vedanāya sampayuttā”tipi,",
  "vb18:247.1_2": "“adukkhamasukhāya vedanāya sampayuttā”tipi.",
  "vb18:247.2_0": "Tayo khandhā siyā sukhāya vedanāya sampayuttā,",
  "vb18:247.2_1": "siyā dukkhāya vedanāya sampayuttā,",
  "vb18:247.2_2": "siyā adukkhamasukhāya vedanāya sampayuttā.",
  "vb18:248.1_0": "Dasāyatanā na vattabbā “sukhāya vedanāya sampayuttā”tipi,",
  "vb18:248.1_1": "“dukkhāya vedanāya sampayuttā”tipi,",
  "vb18:248.1_2": "“adukkhamasukhāya vedanāya sampayuttā”tipi.",
  "vb18:248.2_0": "Manāyatanaṁ siyā sukhāya vedanāya sampayuttaṁ,",
  "vb18:248.2_1": "siyā dukkhāya vedanāya sampayuttaṁ,",
  "vb18:248.2_2": "siyā adukkhamasukhāya vedanāya sampayuttaṁ.",
  "vb18:248.3_0": "Dhammāyatanaṁ siyā sukhāya vedanāya sampayuttaṁ,",
  "vb18:248.3_1": "siyā dukkhāya vedanāya sampayuttaṁ,",
  "vb18:248.3_2": "siyā adukkhamasukhāya vedanāya sampayuttaṁ,",
  "vb18:248.3_3": "siyā na vattabbaṁ “sukhāya vedanāya sampayuttan”tipi,",
  "vb18:248.3_4": "“dukkhāya vedanāya sampayuttan”tipi,",
  "vb18:248.3_5": "“adukkhamasukhāya vedanāya sampayuttan”tipi.",
  "vb18:249.1_0": "Dasa dhātuyo na vattabbā “sukhāya vedanāya sampayuttā”tipi,",
  "vb18:249.1_1": "“dukkhāya vedanāya sampayuttā”tipi,",
  "vb18:249.1_2": "“adukkhamasukhāya vedanāya sampayuttā”tipi.",
  "vb18:249.2_0": "Pañca dhātuyo adukkhamasukhāya vedanāya sampayuttā,",
  "vb18:249.2_1": "kāyaviññāṇadhātu siyā sukhāya vedanāya sampayuttā,",
  "vb18:249.2_2": "siyā dukkhāya vedanāya sampayuttā.",
  "vb18:249.3_0": "Manoviññāṇadhātu siyā sukhāya vedanāya sampayuttā,",
  "vb18:249.3_1": "siyā dukkhāya vedanāya sampayuttā,",
  "vb18:249.3_2": "siyā adukkhamasukhāya vedanāya sampayuttā.",
  "vb18:249.4_0": "Dhammadhātu siyā sukhāya vedanāya sampayuttā,",
  "vb18:249.4_1": "siyā dukkhāya vedanāya sampayuttā,",
  "vb18:249.4_2": "siyā adukkhamasukhāya vedanāya sampayuttā,",
  "vb18:249.4_3": "siyā na vattabbā “sukhāya vedanāya sampayuttā”tipi,",
  "vb18:249.4_4": "“dukkhāya vedanāya sampayuttā”tipi,",
  "vb18:249.4_5": "“adukkhamasukhāya vedanāya sampayuttā”tipi.",
  "vb18:250.1_0": "Dve saccā siyā sukhāya vedanāya sampayuttā,",
  "vb18:250.1_1": "siyā adukkhamasukhāya vedanāya sampayuttā.",
  "vb18:250.2_0": "Nirodhasaccaṁ na vattabbaṁ “sukhāya vedanāya sampayuttan”tipi,",
  "vb18:250.2_1": "“dukkhāya vedanāya sampayuttan”tipi,",
  "vb18:250.2_2": "“adukkhamasukhāya vedanāya sampayuttan”tipi.",
  "vb18:250.3_0": "Dukkhasaccaṁ siyā sukhāya vedanāya sampayuttaṁ,",
  "vb18:250.3_1": "siyā dukkhāya vedanāya sampayuttaṁ,",
  "vb18:250.3_2": "siyā adukkhamasukhāya vedanāya sampayuttaṁ,",
  "vb18:250.3_3": "siyā na vattabbaṁ “sukhāya vedanāya sampayuttan”tipi,",
  "vb18:250.3_4": "“dukkhāya vedanāya sampayuttan”tipi,",
  "vb18:250.3_5": "“adukkhamasukhāya vedanāya sampayuttan”tipi.",
  "vb18:251.1_0": "Dvādasindriyā na vattabbā “sukhāya vedanāya sampayuttā”tipi,",
  "vb18:251.1_1": "“dukkhāya vedanāya sampayuttā”tipi,",
  "vb18:251.1_2": "“adukkhamasukhāya vedanāya sampayuttā”tipi.",
  "vb18:251.2_0": "Cha indriyā siyā sukhāya vedanāya sampayuttā,",
  "vb18:251.2_1": "siyā adukkhamasukhāya vedanāya sampayuttā.",
  "vb18:251.3_0": "Tīṇindriyā siyā sukhāya vedanāya sampayuttā,",
  "vb18:251.3_1": "siyā dukkhāya vedanāya sampayuttā,",
  "vb18:251.3_2": "siyā adukkhamasukhāya vedanāya sampayuttā.",
  "vb18:251.4_0": "Jīvitindriyaṁ siyā sukhāya vedanāya sampayuttaṁ,",
  "vb18:251.4_1": "siyā dukkhāya vedanāya sampayuttaṁ,",
  "vb18:251.4_2": "siyā adukkhamasukhāya vedanāya sampayuttaṁ,",
  "vb18:251.4_3": "siyā na vattabbaṁ “sukhāya vedanāya sampayuttan”tipi,",
  "vb18:251.4_4": "“dukkhāya vedanāya sampayuttan”tipi,",
  "vb18:251.4_5": "“adukkhamasukhāya vedanāya sampayuttan”tipi.",
  "vb18:252.1_0": "Doso akusalahetu dukkhāya vedanāya sampayutto.",
  "vb18:252.2_0": "Satta hetū siyā sukhāya vedanāya sampayuttā,",
  "vb18:252.2_1": "siyā adukkhamasukhāya vedanāya sampayuttā.",
  "vb18:252.3_0": "Moho akusalahetu siyā sukhāya vedanāya sampayutto,",
  "vb18:252.3_1": "siyā dukkhāya vedanāya sampayutto,",
  "vb18:252.3_2": "siyā adukkhamasukhāya vedanāya sampayutto.",
  "vb18:253.1_0": "Kabaḷīkāro āhāro na vattabbo “sukhāya vedanāya sampayutto”tipi,",
  "vb18:253.1_1": "“dukkhāya vedanāya sampayutto”tipi,",
  "vb18:253.1_2": "“adukkhamasukhāya vedanāya sampayutto”tipi.",
  "vb18:253.2_0": "Tayo āhārā siyā sukhāya vedanāya sampayuttā,",
  "vb18:253.2_1": "siyā dukkhāya vedanāya sampayuttā,",
  "vb18:253.2_2": "siyā adukkhamasukhāya vedanāya sampayuttā.",
  "vb18:254.1_0": "Pañca phassā adukkhamasukhāya vedanāya sampayuttā.",
  "vb18:254.2_0": "Kāyaviññāṇadhātusamphasso siyā sukhāya vedanāya sampayutto,",
  "vb18:254.2_1": "siyā dukkhāya vedanāya sampayutto.",
  "vb18:254.3_0": "Manoviññāṇadhātusamphasso siyā sukhāya vedanāya sampayutto,",
  "vb18:254.3_1": "siyā dukkhāya vedanāya sampayutto,",
  "vb18:254.3_2": "siyā adukkhamasukhāya vedanāya sampayutto.",
  "vb18:255.1_0": "Satta vedanā na vattabbā “sukhāya vedanāya sampayuttā”tipi,",
  "vb18:255.1_1": "“dukkhāya vedanāya sampayuttā”tipi,",
  "vb18:255.1_2": "“adukkhamasukhāya vedanāya sampayuttā”tipi.",
  "vb18:255.2_0": "Pañca saññā …pe…",
  "vb18:255.3_0": "pañca cetanā …pe…",
  "vb18:255.4_0": "pañca cittā adukkhamasukhāya vedanāya sampayuttā,",
  "vb18:255.4_1": "kāyaviññāṇadhātu siyā sukhāya vedanāya sampayuttā,",
  "vb18:255.4_2": "siyā dukkhāya vedanāya sampayuttā.",
  "vb18:255.5_0": "Manoviññāṇadhātu siyā sukhāya vedanāya sampayuttā,",
  "vb18:255.5_1": "siyā dukkhāya vedanāya sampayuttā,",
  "vb18:255.5_2": "siyā adukkhamasukhāya vedanāya sampayuttā. –12",
  "vb18:256.0_0": "10.3. Vipākattika",
  "vb18:256.1_0": "Pañcannaṁ khandhānaṁ kati vipākā, kati vipākadhammadhammā,",
  "vb18:256.1_1": "kati nevavipākanavipākadhammadhammā …pe…",
  "vb18:256.2_0": "sattannaṁ cittānaṁ kati vipākā, kati vipākadhammadhammā,",
  "vb18:256.2_1": "kati nevavipākanavipākadhammadhammā?",
  "vb18:257.1_0": "Rūpakkhandho nevavipākanavipākadhammadhammo.",
  "vb18:257.2_0": "Cattāro khandhā siyā vipākā, siyā vipākadhammadhammā,",
  "vb18:257.2_1": "siyā nevavipākanavipākadhammadhammā.",
  "vb18:258.1_0": "Dasāyatanā nevavipākanavipākadhammadhammā.",
  "vb18:258.2_0": "Dvāyatanā siyā vipākā, siyā vipākadhammadhammā,",
  "vb18:258.2_1": "siyā nevavipākanavipākadhammadhammā.",
  "vb18:259.1_0": "Dasa dhātuyo nevavipākanavipākadhammadhammā.",
  "vb18:259.2_0": "Pañca dhātuyo vipākā.",
  "vb18:259.3_0": "Manodhātu siyā vipākā,",
  "vb18:259.3_1": "siyā nevavipākanavipākadhammadhammā.",
  "vb18:259.4_0": "Dve dhātuyo siyā vipākā siyā vipākadhammadhammā,",
  "vb18:259.4_1": "siyā nevavipākanavipākadhammadhammā.",
  "vb18:260.1_0": "Dve saccā vipākadhammadhammā.",
  "vb18:260.2_0": "Nirodhasaccaṁ nevavipākanavipākadhammadhammaṁ.",
  "vb18:260.3_0": "Dukkhasaccaṁ siyā vipākaṁ, siyā vipākadhammadhammaṁ,",
  "vb18:260.3_1": "siyā nevavipākanavipākadhammadhammaṁ.",
  "vb18:261.1_0": "Sattindriyā nevavipākanavipākadhammadhammā.",
  "vb18:261.2_0": "Tīṇindriyā vipākā.",
  "vb18:261.3_0": "Dvindriyā vipākadhammadhammā.",
  "vb18:261.4_0": "Aññindriyaṁ siyā vipākaṁ, siyā vipākadhammadhammaṁ.",
  "vb18:261.5_0": "Navindriyā siyā vipākā, siyā vipākadhammadhammā,",
  "vb18:261.5_1": "siyā nevavipākanavipākadhammadhammā.",
  "vb18:262.1_0": "Cha hetū vipākadhammadhammā.",
  "vb18:262.2_0": "Tayo abyākatahetū siyā vipākā,",
  "vb18:262.2_1": "siyā nevavipākanavipākadhammadhammā.",
  "vb18:263.1_0": "Kabaḷīkāro āhāro nevavipākanavipākadhammadhammo.",
  "vb18:263.2_0": "Tayo āhārā siyā vipākā, siyā vipākadhammadhammā,",
  "vb18:263.2_1": "siyā nevavipākanavipākadhammadhammā.",
  "vb18:263.3_0": "Pañca phassā vipākā.",
  "vb18:263.4_0": "Manodhātusamphasso siyā vipāko,",
  "vb18:263.4_1": "siyā nevavipākanavipākadhammadhammo.",
  "vb18:263.5_0": "Manoviññāṇadhātusamphasso siyā vipāko, siyā vipākadhammadhammo,",
  "vb18:263.5_1": "siyā nevavipākanavipākadhammadhammo.",
  "vb18:263.6_0": "Pañca vedanā …pe…",
  "vb18:263.7_0": "pañca saññā …pe…",
  "vb18:263.8_0": "pañca cetanā …pe…",
  "vb18:263.9_0": "pañca cittā vipākā.",
  "vb18:263.10_0": "Manodhātu siyā vipākā,",
  "vb18:263.10_1": "siyā nevavipākanavipākadhammadhammā.",
  "vb18:263.11_0": "Manoviññāṇadhātu siyā vipākā, siyā vipākadhammadhammā,",
  "vb18:263.11_1": "siyā nevavipākanavipākadhammadhammā.",
  "vb18:264.0_0": "10.4. Upādinnattika",
  "vb18:264.1_0": "Pañcannaṁ khandhānaṁ kati upādinnupādāniyā, kati anupādinnupādāniyā,",
  "vb18:264.1_1": "kati anupādinnaanupādāniyā …pe…",
  "vb18:264.2_0": "sattannaṁ cittānaṁ kati upādinnupādāniyā, kati anupādinnupādāniyā, kati anupādinnaanupādāniyā?",
  "vb18:265.1_0": "Rūpakkhandho siyā upādinnupādāniyo, siyā anupādinnupādāniyo.",
  "vb18:265.2_0": "Cattāro khandhā siyā upādinnupādāniyā, siyā anupādinnupādāniyā, siyā anupādinnaanupādāniyā. ",
  "vb18:266.1_0": "Pañcāyatanā upādinnupādāniyā.",
  "vb18:266.2_0": "Saddāyatanaṁ anupādinnupādāniyaṁ.",
  "vb18:266.3_0": "Cattāro āyatanā siyā upādinnupādāniyā, siyā anupādinnupādāniyā.",
  "vb18:266.4_0": "Dvāyatanā siyā upādinnupādāniyā, siyā anupādinnupādāniyā, siyā anupādinnaanupādāniyā. ",
  "vb18:267.1_0": "Dasa dhātuyo upādinnupādāniyā.",
  "vb18:267.2_0": "Saddadhātu anupādinnupādāniyā.",
  "vb18:267.3_0": "Pañca dhātuyo siyā upādinnupādāniyā, siyā anupādinnupādāniyā.",
  "vb18:267.4_0": "Dve dhātuyo siyā upādinnupādāniyā, siyā anupādinnupādāniyā, siyā anupādinnaanupādāniyā. ",
  "vb18:268.1_0": "Samudayasaccaṁ anupādinnupādāniyaṁ.",
  "vb18:268.2_0": "Dve saccā anupādinnaanupādāniyā.",
  "vb18:268.3_0": "Dukkhasaccaṁ siyā upādinnupādāniyaṁ, siyā anupādinnupādāniyaṁ. ",
  "vb18:269.1_0": "Navindriyā upādinnupādāniyā.",
  "vb18:269.2_0": "Domanassindriyaṁ anupādinnupādāniyaṁ.",
  "vb18:269.3_0": "Tīṇindriyā anupādinnaanupādāniyā.",
  "vb18:269.4_0": "Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā.",
  "vb18:269.5_0": "Tayo akusalahetū anupādinnupādāniyā.",
  "vb18:269.6_0": "Tayo kusalahetū siyā anupādinnupādāniyā, siyā anupādinnaanupādāniyā.",
  "vb18:269.7_0": "Tayo abyākatahetū siyā upādinnupādāniyā, siyā anupādinnupādāniyā, siyā anupādinnaanupādāniyā. ",
  "vb18:270.1_0": "Kabaḷīkāro āhāro siyā upādinnupādāniyo, siyā anupādinnupādāniyo.",
  "vb18:270.2_0": "Tayo āhārā siyā upādinnupādāniyā, siyā anupādinnupādāniyā, siyā anupādinnaanupādāniyā. ",
  "vb18:271.1_0": "Pañca phassā upādinnupādāniyā.",
  "vb18:271.2_0": "Manodhātusamphasso siyā upādinnupādāniyo, siyā anupādinnupādāniyo.",
  "vb18:271.3_0": "Manoviññāṇadhātusamphasso siyā upādinnupādāniyo, siyā anupādinnupādāniyo, siyā anupādinnaanupādāniyo.",
  "vb18:271.4_0": "Pañca vedanā …pe…",
  "vb18:271.5_0": "pañca saññā …pe…",
  "vb18:271.6_0": "pañca cetanā …pe…",
  "vb18:271.7_0": "pañca cittā upādinnupādāniyā.",
  "vb18:271.8_0": "Manodhātu siyā upādinnupādāniyā, siyā anupādinnupādāniyā.",
  "vb18:271.9_0": "Manoviññāṇadhātu siyā upādinnupādāniyā, siyā anupādinnupādāniyā, siyā anupādinnaanupādāniyā. ",
  "vb18:272.0_0": "10.5. Vitakkattika",
  "vb18:272.1_0": "Pañcannaṁ khandhānaṁ kati savitakkasavicārā, kati avitakkavicāramattā, kati avitakkaavicārā …pe…",
  "vb18:272.2_0": "sattannaṁ cittānaṁ kati savitakkasavicārā, kati avitakkavicāramattā, kati avitakkaavicārā?",
  "vb18:273.1_0": "Rūpakkhandho avitakkaavicāro.",
  "vb18:273.2_0": "Tayo khandhā siyā savitakkasavicārā, siyā avitakkavicāramattā, siyā avitakkaavicārā.",
  "vb18:273.3_0": "Saṅkhārakkhandho siyā savitakkasavicāro, siyā avitakkavicāramatto,",
  "vb18:273.3_1": "siyā avitakkaavicāro siyā na vattabbo “savitakkasavicāro”tipi, “avitakkavicāramatto”tipi, “avitakkaavicāro”tipi.",
  "vb18:274.1_0": "Dasāyatanā avitakkaavicārā.",
  "vb18:274.2_0": "Manāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ.",
  "vb18:274.3_0": "Dhammāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ,",
  "vb18:274.3_1": "siyā na vattabbaṁ “savitakkasavicāran”tipi, “avitakkavicāramattan”tipi, “avitakkaavicāran”tipi.",
  "vb18:275.1_0": "Pannarasa dhātuyo avitakkaavicārā.",
  "vb18:275.2_0": "Manodhātu savitakkasavicārā.",
  "vb18:275.3_0": "Manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā.",
  "vb18:275.4_0": "Dhammadhātu siyā savitakkasavicārā, siyā avitakkavicāramattā, siyā avitakkaavicārā,",
  "vb18:275.4_1": "siyā na vattabbā “savitakkasavicārā”tipi, “avitakkavicāramattā”tipi, “avitakkaavicārā”tipi.",
  "vb18:276.1_0": "Samudayasaccaṁ savitakkasavicāraṁ.",
  "vb18:276.2_0": "Nirodhasaccaṁ avitakkaavicāraṁ.",
  "vb18:276.3_0": "Maggasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ.",
  "vb18:276.4_0": "Dukkhasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ,",
  "vb18:276.4_1": "siyā na vattabbaṁ “savitakkasavicāran”tipi, “avitakkavicāramattan”tipi, “avitakkaavicāran”tipi.",
  "vb18:277.1_0": "Navindriyā avitakkaavicārā.",
  "vb18:277.2_0": "Domanassindriyaṁ savitakkasavicāraṁ.",
  "vb18:277.3_0": "Upekkhindriyaṁ siyā savitakkasavicāraṁ, siyā avitakkaavicāraṁ.",
  "vb18:277.4_0": "Ekādasindriyā siyā savitakkasavicārā, siyā avitakkavicāramattā, siyā avitakkaavicārā. ",
  "vb18:278.1_0": "Tayo akusalahetū savitakkasavicārā.",
  "vb18:278.2_0": "Cha hetū siyā savitakkasavicārā, siyā avitakkavicāramattā, siyā avitakkaavicārā.",
  "vb18:278.3_0": "Kabaḷīkāro āhāro avitakkaavicāro.",
  "vb18:278.4_0": "Tayo āhārā siyā savitakkasavicārā, siyā avitakkavicāramattā, siyā avitakkaavicārā.",
  "vb18:278.5_0": "Pañca phassā avitakkaavicārā.",
  "vb18:278.6_0": "Manodhātusamphasso savitakkasavicāro.",
  "vb18:278.7_0": "Manoviññāṇadhātusamphasso siyā savitakkasavicāro, siyā avitakkavicāramatto, siyā avitakkaavicāro.",
  "vb18:278.8_0": "Pañca vedanā …pe…",
  "vb18:278.9_0": "pañca saññā …pe…",
  "vb18:278.10_0": "pañca cetanā …pe…",
  "vb18:278.11_0": "pañca cittā avitakkaavicārā manodhātu savitakkasavicārā,",
  "vb18:278.11_1": "manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā.",
  "vb18:279.0_0": "11. Rūpaduka",
  "vb18:279.1_0": "Pañcannaṁ khandhānaṁ kati rūpā, kati arūpā …pe…",
  "vb18:279.2_0": "sattannaṁ cittānaṁ kati rūpā, kati arūpā?",
  "vb18:280.1_0": "Rūpakkhandho rūpaṁ.",
  "vb18:280.2_0": "Cattāro khandhā arūpā.",
  "vb18:280.3_0": "Dasāyatanā rūpā.",
  "vb18:280.4_0": "Manāyatanaṁ arūpaṁ.",
  "vb18:280.5_0": "Dhammāyatanaṁ siyā rūpaṁ, siyā arūpaṁ.",
  "vb18:280.6_0": "Dasa dhātuyo rūpā.",
  "vb18:280.7_0": "Satta dhātuyo arūpā.",
  "vb18:280.8_0": "Dhammadhātu siyā rūpā, siyā arūpā.",
  "vb18:280.9_0": "Tīṇi saccāni arūpā.",
  "vb18:280.10_0": "Dukkhasaccaṁ siyā rūpaṁ, siyā arūpaṁ.",
  "vb18:280.11_0": "Sattindriyā rūpā.",
  "vb18:280.12_0": "Cuddasindriyā arūpā.",
  "vb18:280.13_0": "Jīvitindriyaṁ siyā rūpaṁ, siyā arūpaṁ.",
  "vb18:280.14_0": "Nava hetū arūpā.",
  "vb18:280.15_0": "Kabaḷīkāro āhāro rūpaṁ.",
  "vb18:280.16_0": "Tayo āhārā arūpā.",
  "vb18:280.17_0": "Satta phassā arūpā.",
  "vb18:280.18_0": "Satta vedanā …pe…",
  "vb18:280.19_0": "satta saññā …pe…",
  "vb18:280.20_0": "satta cetanā satta cittā arūpā.",
  "vb18:281.0_0": "12. Lokiyaduka",
  "vb18:281.1_0": "Pañcannaṁ khandhānaṁ kati lokiyā, kati lokuttarā?",
  "vb18:281.2_0": "Dvādasannaṁ āyatanānaṁ kati lokiyā, kati lokuttarā?",
  "vb18:281.3_0": "Aṭṭhārasannaṁ dhātūnaṁ kati lokiyā, kati lokuttarā?",
  "vb18:281.4_0": "Catunnaṁ saccānaṁ kati lokiyā, kati lokuttarā …pe…",
  "vb18:281.5_0": "sattannaṁ cittānaṁ kati lokiyā, kati lokuttarā?",
  "vb18:282.1_0": "Rūpakkhandho lokiyo.",
  "vb18:282.2_0": "Cattāro khandhā siyā lokiyā, siyā lokuttarā.",
  "vb18:282.3_0": "Dasāyatanā lokiyā.",
  "vb18:282.4_0": "Dve āyatanā siyā lokiyā, siyā lokuttarā.",
  "vb18:282.5_0": "Soḷasa dhātuyo lokiyā.",
  "vb18:282.6_0": "Dve dhātuyo siyā lokiyā, siyā lokuttarā.",
  "vb18:282.7_0": "Dve saccā lokiyā.",
  "vb18:282.8_0": "Dve saccā lokuttarā.",
  "vb18:283.1_0": "Dasindriyā lokiyā.",
  "vb18:283.2_0": "Tīṇindriyā lokuttarā.",
  "vb18:283.3_0": "Navindriyā siyā lokiyā, siyā lokuttarā.",
  "vb18:283.4_0": "Tayo akusalahetū lokiyā.",
  "vb18:283.5_0": "Cha hetū siyā lokiyā, siyā lokuttarā.",
  "vb18:283.6_0": "Kabaḷīkāro āhāro lokiyo.",
  "vb18:283.7_0": "Tayo āhārā siyā lokiyā, siyā lokuttarā.",
  "vb18:283.8_0": "Cha phassā lokiyā.",
  "vb18:283.9_0": "Manoviññāṇadhātusamphasso siyā lokiyo, siyā lokuttaro.",
  "vb18:283.10_0": "Cha vedanā lokiyā.",
  "vb18:283.11_0": "Manoviññāṇadhātusamphassajā vedanā siyā lokiyā, siyā lokuttarā.",
  "vb18:283.12_0": "Cha saññā lokiyā.",
  "vb18:283.13_0": "Manoviññāṇadhātusamphassajā saññā siyā lokiyā, siyā lokuttarā.",
  "vb18:283.14_0": "Cha cetanā lokiyā.",
  "vb18:283.15_0": "Manoviññāṇadhātusamphassajā cetanā siyā lokiyā, siyā lokuttarā.",
  "vb18:283.16_0": "Cha cittā lokiyā.",
  "vb18:283.17_0": "Manoviññāṇadhātu siyā lokiyā, siyā lokuttarāti.",
  "vb18:284.1_0": "Abhiññā dve sārammaṇā,",
  "vb18:284.2_0": "diṭṭhā kusalavedanā;",
  "vb18:284.3_0": "Vipākā ca upādinnā,",
  "vb18:284.4_0": "vitakkaṁ rūpalokiyāti.",
  "vb18:285.1_0": "Dhammahadayavibhaṅgo niṭṭhito.",
  "vb18:286.1_0": "Vibhaṅgapakaraṇaṁ niṭṭhitaṁ."
}