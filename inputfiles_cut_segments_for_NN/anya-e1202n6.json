{
  "anya-e1202n6:0_0": "Bodhi āgamanakathā",
  "anya-e1202n6:1_0": "14.",
  "anya-e1202n6:1_1": "Anulādevī pañcahi kaññāsatehi pañcahi antepurisā satehīti mātugāmasahassena saddhiṁ saṅghamittattheriyā",
  "anya-e1202n6:1_2": "santike pabbajitvā nacirasseva saparivārā arahatte patiṭṭhāsi.",
  "anya-e1202n6:1_3": "Ariṭṭhopi kho rañño bhāgineyyo pañcahi purisa satehi saddhiṁ therassa santike pabbajitvā saparivāro nacirasseva arahatte patiṭṭhāsi.",
  "anya-e1202n6:1_4": "Athekadivasaṁ rājā bodhiṁ vaṇditvā therena saddhiṁ thūpārāmaṁ gacchati.",
  "anya-e1202n6:1_5": "Tassa lohapāsādaṭṭhānaṁ sampattassa purisā pupphāni āhariṁsu rājā therassa pupphāni adāsi.",
  "anya-e1202n6:1_6": "Thero pupphehi lohapāsādaṭṭhānaṁ pūjesi pupphesu bhūmiyā patita mattesu mahābhūmicālo ahosi?",
  "anya-e1202n6:2_0": "Rājā kasmā bhante bhūmi calitāni pucchi.",
  "anya-e1202n6:2_1": "Imasmiṁ mahārāja okāse anāgate saṅghassa uposathāgāraṁ bhavissati.",
  "anya-e1202n6:2_2": "Tassetaṁ pubbanimittanti āha.",
  "anya-e1202n6:2_3": "Puna tassa mahācetiyaṭṭhānaṁ sampattassa campaka pupphāni abhihariṁsu.",
  "anya-e1202n6:2_4": "Tānipi rājā therassa adāsi.",
  "anya-e1202n6:2_5": "Thero mahācetiyaṭṭhānaṁ pupphehi pūjetvā vaṇdi tāvadeva mahāpathavī saṁkampi.",
  "anya-e1202n6:2_6": "Rājā bhante kasmā pathavī kampitthāti pucchi.",
  "anya-e1202n6:2_7": "Mahārāja imasmiṁ ṭhāne anāgate buddhassa bhagavato asadiso mahāthūpo bhavissati.",
  "anya-e1202n6:2_8": "Tassetaṁ pubbanimittanti āha.",
  "anya-e1202n6:2_9": "Ahameva karomi bhanteti.",
  "anya-e1202n6:2_10": "Alaṁ mahārāja tumhākaṁ aññaṁ bahuṁ kammaṁ atthi.",
  "anya-e1202n6:2_11": "Tumhākaṁ pana nantā duṭṭhagāmaṇī abhayo nāma kāressatīti.",
  "anya-e1202n6:3_0": "Atha rājā sace bhante mayhaṁ nantā karissati.",
  "anya-e1202n6:3_1": "Kataṁyeva mayāti dvādasahatthaṁ pāsāṇatthamhaṁ āharāpetvā devānampiyatissa rañño nattā duṭṭhagāmaṇi abhayo",
  "anya-e1202n6:3_2": "nāma imasmiṁ padese thūpaṁ karotīti akkharāni likhāpetvā patiṭṭhāpesīti atha devānampiyatissarājā cetiyapappate",
  "anya-e1202n6:3_3": "nihitā sammāsambuddha bhutta patta pūretvā āhaṭā dhātuyohatthikkhaṇdhena āharāpetvā sakalatambapaṇṇidīpe",
  "anya-e1202n6:3_4": "yojane yojane thūpaṁ kāretvā dhātuyo patiṭṭhāpesi bhagavato pattaṁ pana rāja geheyava ṭhapetvā pūjamakāsīti.",
  "anya-e1202n6:4_0": "Nidhāpetvāna sambuddha-dhātuyo pattamattakā,",
  "anya-e1202n6:5_0": "Kārāpesi mahārāja-thūpe yojana yojaneti;"
}