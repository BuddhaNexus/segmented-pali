{
  "tika-abh08t17:0_0": "18. Aṭṭhārasamo paricchedo",
  "tika-abh08t17:1_0": "Diṭṭhivisuddhiniddesavaṇṇanā",
  "tika-abh08t17:2_0": "1175.Yāsañjānanamattaṁva,",
  "tika-abh08t17:2_1": "saññā nīlādito panāti sā saññā nīlādivasena sañjānanamattaṁva karoti.",
  "tika-abh08t17:2_2": "Lakkhaṇappaṭivedhanti aniccādilakkhaṇapaṭibujjhanaṁ.",
  "tika-abh08t17:3_0": "1177.Taṁ viññāṇaṁ ussakkitvā uddhaṁ sakkaṁ katvā satte maggaṁ pāpetuṁ na sakkoti.",
  "tika-abh08t17:4_0": "1178-9.",
  "tika-abh08t17:4_1": "Sabbesaṁ pana dhammānaṁ sabhāvapaṭivedhanaṁ aviparītavasena paṭibujjhanaṁ paññāya lakkhaṇaṁ.",
  "tika-abh08t17:5_0": "1180.",
  "tika-abh08t17:5_1": "Samādhi āsannakāraṇaṁ etāyāti samādhāsannakāraṇā.",
  "tika-abh08t17:6_0": "1181.Lakkhaṇenekadhāti sabbadhammaṁ paṭibujjhanalakkhaṇena paññāva ekadhā vuttā.",
  "tika-abh08t17:7_0": "1183.Bhūripaññenāti bhūte atthe aviparīte atthe ramatīti bhūri,",
  "tika-abh08t17:7_1": "bhūri paññā etassāti bhūripañño, tena.",
  "tika-abh08t17:8_0": "1186-91.",
  "tika-abh08t17:8_1": "Tīsu atthadhammaniruttīsu ca ñāṇesu atthadhammaniruttīsu jātesu ñāṇesu ca ñāṇaṁ.",
  "tika-abh08t17:8_2": "Yaṁ kiñci paccayuppannaṁ phalaṁ dhammajātaṁ. Bhāsitatthoti pāḷiyā attho.",
  "tika-abh08t17:8_3": "Ete pañca dhammā atthasaññitā atthanāmakā.",
  "tika-abh08t17:8_4": "Phalanibbattako hetūti jananako paccayo. Bhāsitanti pāḷi. Dhammasaññitāti dhammanāmakā.",
  "tika-abh08t17:8_5": "Sabhāvaniruttīti aviparītavohāro. Pariyattīti sikkhanaṁ.",
  "tika-abh08t17:8_6": "Savanādhigamehi pubbayogena pubbe pavattanāya.",
  "tika-abh08t17:9_0": "1192.Bhūmibhūtesūti vipassanāya bhūmibhūtesu.",
  "tika-abh08t17:10_0": "1194.Jananāditoti jātiādito bhītena paññā bhāvetabbā.",
  "tika-abh08t17:11_0": "1203.Ekāsītiyā cittenāti lokuttaracittavajjitena vipassanābhūmibhūtena ekāsītiyā cittena.",
  "tika-abh08t17:12_0": "1208.Sattasammohaghātatthanti sattoti sammohassa vināsitatthaṁ.",
  "tika-abh08t17:13_0": "1211.Nirīhakanti īhavirahitaṁ byāpāravirahitaṁ, dārurajjusamāyoge.",
  "tika-abh08t17:14_0": "1215.Ubho bhijjanti paccayāti aññamaññapaccayakāraṇā.",
  "tika-abh08t17:15_0": "1225.Antadvayanti kāmasukhallikānuyogaattakilamathānuyogadvayaṁ.",
  "tika-abh08t17:15_1": "Bhāvayeti diṭṭhivisuddhiṁ vaḍḍheyya.",
  "tika-abh08t17:16_0": "Iti abhidhammāvatāraṭīkāya",
  "tika-abh08t17:17_0": "Diṭṭhivisuddhiniddesavaṇṇanā niṭṭhitā.",
  "tika-abh08t17:18_0": "Aṭṭhārasamo paricchedo."
}