{
  "anya-e1202n12:0_0": "Thūpāramha kathā",
  "anya-e1202n12:1_0": "21.",
  "anya-e1202n12:1_1": "Tato rājā bhikkhusaṅghaṁ vaṇditvā yāca mahācetiyaṁ niṭṭhātināva me bhikkhusaṅgho bhikkhaṁ gaṇhātūti āha. Bhikkhū nādhivāsesu,",
  "anya-e1202n12:1_2": "anupubbena yācanto upallabhikkhūnaṁ sattāhaṁ adhivāsanaṁ labhitvā thūpaṭṭhānassa samantato aṭṭhārasasu ṭhānesu maṇḍape kārayitvā bhikkhusaṅghaṁ nisīdāpetvā sattāhaṁ mahādānaṁ datvā sabbesaṁyeva tela-madhu-pāṇitādi bhesajjaṁ datvā bhikkhusaṅghaṁ vissajjesi tato nagare bheriṁcārāpetvā sabbe iṭṭhaka vaḍḍhaki santipātesi. Te pañcasatamattā ahesuṁ.",
  "anya-e1202n12:2_0": "Tesu eko ahaṁ rañño cittaṁ ārādhetvā mahācetiyaṁ kātuṁ sakkomīti rājānaṁ passi rājā kathaṁ karosīti pucchi.",
  "anya-e1202n12:2_1": "Ahaṁ deva pesikānaṁ sataṁ gahetvā ekāhaṁ ekaṁ paṁsusakaṭaṁ khepetvā kammaṁ karomīti āha.",
  "anya-e1202n12:2_2": "Rājā evaṁ sati paṁsurāsikaṁ bhavissati.",
  "anya-e1202n12:2_3": "Tiṇarukkhādīni uppajjissanti addhānaṁ nappavattatīti taṁ paṭibāhi.",
  "anya-e1202n12:3_0": "Añño ahaṁ purisasataṁ gahetvā ekāhaṁ ekaṁ paṁsugumbaṁ khepetvā kammaṁ karomīti āha.",
  "anya-e1202n12:4_0": "Añño paṁsūnaṁ pañcammaṇāni khepetvā kammaṁ karomīti āha.",
  "anya-e1202n12:5_0": "Añño dve ammaṇāni khepetvā kammaṁ karomīti āha. Tepi rājā paṭibāhiyeva.",
  "anya-e1202n12:6_0": "Atha añño paṇḍito iṭṭhaka vaḍḍhakī ahaṁ deva udukkhale koṭṭetvā suppehi vaṭṭetvā nisadepiṁsitvā paṁsūnaṁ ekammaṇaṁ ekāheneva khepetvā pesikānaṁ sataṁ gahetvā kammaṁ karomīti āha.",
  "anya-e1202n12:7_0": "Rājā evaṁ sati mahācetiye tiṇādīni na bhavissanti ciraṭṭhitikañca bhavissatiti sampaṭicchitvā puna pucchi-kiṁ saṇṭhānaṁ pana karissasīti.",
  "anya-e1202n12:8_0": "Tasmiṁ khaṇe vissakamma devaputto vaḍḍhakissa sarīre adhimucci.",
  "anya-e1202n12:8_1": "Vaḍḍhakī suvaṇṇapātiṁ pūretvā udakamāharāpetvā pāṇinā udakaṁ gahetvā udakapiṭṭhiyaṁ āhani.",
  "anya-e1202n12:8_2": "Eḷikaghaṭa sadisaṁ mahantaṁ udakabubbulaṁ uṭhṭhāsi. Deva īdisaṁ karomīti āha.",
  "anya-e1202n12:9_0": "Rājā sādhūti sampaṭicchitvā tassa sahassagghanakaṁ sāṭaka yugalaṁ,",
  "anya-e1202n12:9_1": "sahassagghanakaṁyeva puṇṇakaṁ nāma suvaṇṇālaṅkāraṁ sahassagghanakā pādukā,",
  "anya-e1202n12:9_2": "dvādasa kahāpana sahassāni ca datvā anurūpaṭṭhāne gehañca khettañca dāpesi.",
  "anya-e1202n12:10_0": "Tato rājārattibhāge cintesi kathaṁ nāma manusse apīletvā iṭṭhakā āharāpeyyanti devatā rañño cittaṁ ñatvā cetiyassa catusu dvāresu ekekadivasappahoṇakaṁ katvā tassāyeva rattiyā iṭṭhakārāsiṁ akaṁsu vihātāya rattiyā manussā disvā rañño ārocesuṁ.",
  "anya-e1202n12:10_1": "Rājā tussitvā vaḍḍhakiṁ kamme paṭṭhapesi.",
  "anya-e1202n12:10_2": "Devatā eteneva nayena yāva mahācetiyassa niṭṭhānaṁ tāva ekekassa divasassa pahoṇakaṁ katvā iṭṭhakā āhariṁsu.",
  "anya-e1202n12:10_3": "Sakaladivasabhāge kammaṁ kataṭṭhāne mattikā iṭṭhaka cuṇṇaṁ vāpi na paññāyati.",
  "anya-e1202n12:10_4": "Rattiyaṁ devatā antaradhāpenti.",
  "anya-e1202n12:11_0": "Atha rājā mahācetiyekammakārāyacatuparisāyahattha kammamūlatthaṁcatusu dvāresu ekekasmiṁ dvāre soḷasa kahāpana sahassāni vatthālaṅkāra-gaṇdha-māla-tela-madhu-pāṇita-pañcakaṭuka bhesajjāni nānāvidha sūpavyañjana saṁyuttaṁ bhattaṁ yāgukhajjakādīni aṭṭhavidha kappiyaya pānakāni pañcavidha mukhavāsa sahita tāmbūlāni ca ṭhapāpetvā mahācetiye kammaṁ karontāgahaṭṭhā vā pabbajitā vā yathājjhāsayaṁ gaṇhantu mulaṁ agahetvā kammaṁ karontānaṁ kātuṁ na dethāti āṇāpesi.",
  "anya-e1202n12:12_0": "Atheko thero cetiyakamme sahāya bhāvaṁ icchanto kammakaraṇaṭṭhāne mattikā sadisaṁ katvā attānaṁ abhisaṅkhaṭaṁ mattikā piṇḍaṁ ekena hatthena gahetvā aññena mālā gahetvā mahācetiyaṅgaṇaṁ āruyha rājakammike vañcetvā vaḍḍhakissa adāsi.",
  "anya-e1202n12:12_1": "So gaṇhantova pakatimatti kā nā bhavatīti ñatvā therassa mukhaṁ olokesi tassākāraṁ ñatvā tattha kolāhala mahosi anukkamena rājā sutvā āgantvā vaḍḍhakiṁ pucchi-tuyhaṁ kira bhaṇe eko bhikkhu amūlaka mattikāpiṇḍaṁ adāsīti.",
  "anya-e1202n12:13_0": "So evamāha-yebhuyyena ayyā ekena hatthena pupphaṁ ekena mattikāpiṇḍe gahetvā āharitvā denti tenāhaṁ ajānitvā kamme upanesiṁ ‘‘ayaṁ pana āgantuko,",
  "anya-e1202n12:13_1": "ayaṁ nevāsikoti ettakaṁ jānāmīti.‘‘Tena hi taṁ theraṁ imassa dassehīti ekaṁ mahallaka balatthaṁ vaḍḍhakissa santike ṭhapesi vaḍḍhakī puna āgatakāle taṁ theraṁ balatthassa dassesi so taṁ sañjānitvā rañño ārocesi.",
  "anya-e1202n12:14_0": "Rājā tassa saññaṁ adāsi.",
  "anya-e1202n12:14_1": "To tvaṁ tayo jātisumana makulakumbhe mahābodhi aṅgaṇe rāsiṁ katvā gaṇdhañca ṭhapetvā mahābodhi aṅgaṇaṁ gata kāle āgantukassa therassa pūjanatthāya rañño dāpitaṁ gaṇdhamālānti vatvā dehīti.",
  "anya-e1202n12:14_2": "Balattho rañño vuttanayeneva tassa bodhi aṅgaṇaṁ gata kāle taṁ gaṇdhamālaṁ adāsi.",
  "anya-e1202n12:15_0": "Sopi somanassappatto hutvā selasaṇtharaṁ dhovitvā gaṇdhena paribhaṇḍaṁ katvā silāsaṇtharaṁ katvā pupphaṁ pūjetvā catusu ṭhānesu vaṇditvā pācīnadvāre añjaliṁ paggayha pītiṁ uppādetvā puppha pūjaṁ olokento aṭṭhāsi.",
  "anya-e1202n12:16_0": "Balattho tasmiṁ kāle taṁ theraṁ upasaṅkamitvā vaṇditvā evamāha.",
  "anya-e1202n12:16_1": "Bhante tumhākaṁ cetiyakamme sahāyabhāvatthāya dinnassa amūlaka mattikāpiṇḍassa mūlaṁ dinnabhāvaṁ rājā jānāpeti attano vaṇdanena vaṇdāpetīti.",
  "anya-e1202n12:16_2": "Taṁ sutvā thero anattamano ahosi.",
  "anya-e1202n12:16_3": "Balattho tiṭṭhantu bhante tayo sumana makula kumbhātattakāneva suvaṇṇapupphānipi etaṁ mattikapiṇḍaṁ nāgghanti.",
  "anya-e1202n12:16_4": "Cittaṁ pasādetha bhanteti pakkāmi.",
  "anya-e1202n12:17_0": "Tadā koṭṭhivālajanapade piyaṅgalla vihāravāsī eko thero iṭṭhakavaḍḍhakissa ñātako ahosi.",
  "anya-e1202n12:17_1": "So āgantvā vaḍḍhakinā saddhiṁ mantetvā dīgha bahala kiriyato iṭṭhakappamāṇaṁ jānitvā gantvā sahattheneva sakkaccaṁ mattikaṁ madditvā iṭṭhakaṁ katvā pacitvā pattatthavikāya pakkhipitvā paccāgantvā ekena hatthena rañño iṭṭhakaṁ ekena pupphaṁ gahetvā attano iṭṭhakāsa saddhiṁ rañño iṭṭhakaṁ adāsi.",
  "anya-e1202n12:17_2": "Vaḍḍhakī gahetvā kamme upanesi.",
  "anya-e1202n12:18_0": "Thero sañjāta pīti somanasso mahācetiye kammaṁ karonto iṭṭha kasālapariveṇe vasati tassa taṁ kammaṁ pākaṭaṁ ahosi.",
  "anya-e1202n12:18_1": "Rājā vaḍḍhakiṁ pucchi-bhaṇe ekena kira ayyena amūlika iṭṭhakā dinnāti. Saccaṁ deva,",
  "anya-e1202n12:18_2": "ekena ayyena dinna iṭṭhakā amhākaṁ iṭṭhakāya sadisāti kamme upanesinti āha.",
  "anya-e1202n12:18_3": "Puna taṁ iṭṭhakaṁ sañjānāsīti raññā vutte ñātakānuggahena na jānāmīti āha.",
  "anya-e1202n12:19_0": "Rājā yadi evaṁ taṁ imassa dannehīti balatthaṁ ṭhapesi so taṁ pubbe viya balatthassa dassesi.",
  "anya-e1202n12:19_1": "Balattho pariveṇaṁ gantvā santike nisīditvā paṭisaṇthāraṁ katvā bhante tumhe āgantukā nevāsikāti pucchi. Āgantukomhī upāsakāti.",
  "anya-e1202n12:19_2": "Katara raṭṭhavāsiko bhanteti koṭṭhivālajanapade piyaṅgalla vihāravāsimhi upāsakāti idheva vasatha gacchathāti.",
  "anya-e1202n12:19_3": "Idha na vasāma asukadivase gacchāmāti āha.",
  "anya-e1202n12:19_4": "Balatthopi ahampi tumhehi saddhiṁ āgamissāmi.",
  "anya-e1202n12:19_5": "Mayhampi gāmo etasmiṁyeva janapade asuka gāmo nāmāti āha. Thero sādhūti sampaṭicchi.",
  "anya-e1202n12:19_6": "Balattho taṁ pavattiṁ rañño nivedesi.",
  "anya-e1202n12:20_0": "Rājā balatthassa sahassagghanakaṁ vatthayugalaṁ mahagghaṁ rattakambalaṁ upāhanayugaṁ sugaṇdhatelanāḷiṁ aññca bahuṁ samaṇaparikkhāraṁ therassa dehīti dāpesi sopi parikkhāraṁ gahetvā pariveṇaṁ gantvā therena saddhiṁ rattiṁ vasitvā pāto saddhiṁyeva nikkhamitvā anupubbena gantvā piyaṅgalla vihārassa dissamāne ṭhāne sītacchāyāya theraṁ nisīdāpetvā pāde dhovitvā gaṇdhatelena makkhetvā guḷodakaṁ pāyetvā upāhanaṁ paṭimuñcitvā idaṁ me parikkhāraṁ kulūpagatherassatthāya gahitaṁ, idāni tumhākaṁ dammi,",
  "anya-e1202n12:20_1": "idaṁ pana sāṭakayugaṁ mama puttassa maṅgalatthāya gahitaṁ,",
  "anya-e1202n12:20_2": "tumhe cīvaraṁ katvā pārupathāti vatvā therassa pādamūle ṭhapesi.",
  "anya-e1202n12:21_0": "Thero sāṭakayugaṁ pattatthavikāya pakkhipitvā sesaparikkhāraṁ bhaṇḍikaṁ katvā upāhanaṁ āruyhaṁ kattayaṭṭhiṁ gahetvā maggaṁ paṭpajji.",
  "anya-e1202n12:21_1": "Balattho tena saddhiṁ thokaṁ gantvā ‘‘tiṭṭhatha bhante,",
  "anya-e1202n12:21_2": "mayhaṁ ayaṁ maggo‘‘ti vatvā pubbe vuttanayeneva rañño sāsanaṁ therassa ārocesi",
  "anya-e1202n12:22_0": "Thero taṁ sutvā mahantena parakkamena katakammaṁ akataṁ viya jātanti domanassappatto hutvā assudhāraṁ pavattetvā’upāsaka tava parikkhāraṁ tvameva gaṇhāhī‘‘ti ṭhitakova sabbāparikkhāraṁ chaḍḍesi balattho kiṁ nāma bhante vadatha esa rājā tuyhaṁ bhavaggappamāṇaṁ katvā paccayaṁ dentopi tava iṭṭhakānurūpaṁ kātuṁ na sakkoti.",
  "anya-e1202n12:22_1": "Kevalaṁ pana mahācetiye kammaṁ aññesaṁ apattakaṁ katvā karomīti adhippāyena evaṁ kāreti tumhe pana bhante attanā laddhaparikkhāraṁ gahetvā cittaṁ pasādethāti vatvā theraṁ saññāpetvā pakkāmi.",
  "anya-e1202n12:22_2": "Imasmiṁ pana cetiye bhatiyā kammaṁ katvā cittaṁ pasādetvā sagge nibbatta sattānaṁ pamāṇaṁ natthi.",
  "anya-e1202n12:23_0": "Tāvatiṁsa bhavane kira nibbatta devadhītaro attano sampattiṁ oloketvā kena nu ko kammena imaṁ sampattiṁ labhimhāti āvajjamānā mahācetiye bhatiyā kammaṁ katvā laddhabhāvaṁ ñatvā bhatiyā katakammassāpi phalaṁ īdisaṁ,",
  "anya-e1202n12:23_1": "attano santakena kammaphalaṁ saddahitvā katakammassa phalaṁ kīdisaṁ bhavissatīti cintetvā dibbagaṇdhamālaṁ ādāya rattibhāge āgantvā pūjetvā cetiyaṁ vaṇdanti.",
  "anya-e1202n12:24_0": "Tasmiṁ khaṇe bhātivaṅkavāsī mahāsīvatthero nāma cetiyaṁ vaṇdanatthāya gato,",
  "anya-e1202n12:24_1": "tā vaṇdantiyo disvā mahāsattapaṇṇirukkhasamīpe ṭhito tāsaṁ yathāruciṁ vaṇditvā gamanakāle pucchi?",
  "anya-e1202n12:24_2": "Tumhākaṁ sarīrālokena sakalatambapaṇṇidipo ekāloko,",
  "anya-e1202n12:24_3": "kiṁ kammaṁ karitthāti bhante amhākaṁ santake katakammaṁ nāma natthi imasmiṁ cetiye manaṁ pasādetvā bhatiyā kammaṁ karimhāti āhaṁsu evaṁ buddhasāsane pasannacittena bhatiyā katakammampi mahapphalaṁ hoti. Tasmā-",
  "anya-e1202n12:25_0": "‘‘Cittappasādamattena-sugate gati uttamā,",
  "anya-e1202n12:26_0": "Labbhatīti viditvāna-thūpapūjaṁ kare buddho’’ti;",
  "anya-e1202n12:27_0": "Evaṁ rājā cetiyakammaṁ kārāpento pupphadhānattayaṁ niṭṭhāpesi.",
  "anya-e1202n12:27_1": "Taṁ khīṇāsava thirabhāvatthāya bhūmisamaṁ katvā osīdāpesuṁ,",
  "anya-e1202n12:27_2": "evaṁ navavāre citaṁ citaṁ osīdāpesuṁ.",
  "anya-e1202n12:27_3": "Rājā kāraṇaṁ ajānanto anattamano hutvā bhikkhusaṅghaṁ sannipātesi.",
  "anya-e1202n12:27_4": "Asīti bhikkhusahassāni sannipatiṁsu rājā bhikkhusaṅghaṁ gaṇdhamālādīhi pūjetvā vaṇditvā pucchi’bhante mahācetiye pupphadhānattayaṁ navavāre na jānāmī’ti bhikkhusaṅgho āha mahārāja tuyhaṁ kammassa vā jīvitassa vā antarāyo natthi.",
  "anya-e1202n12:27_5": "Anāgate thirabhāvatthāya iddhimantehi osīdāpitaṁ,",
  "anya-e1202n12:27_6": "ito paṭṭhāya na osīdāpessanti.",
  "anya-e1202n12:27_7": "Tvaṁ aññathattaṁ akatvā mahāthūpaṁ samāpehīti.",
  "anya-e1202n12:27_8": "Taṁ sutvā haṭṭho rājā thūpakammaṁ kāresi.",
  "anya-e1202n12:28_0": "Dasapupphadhānāni dasahi iṭṭhakākoṭīhi niṭṭhanaṁ gamiṁsu puna pupphadhānattaye niṭṭhite bhikkhusaṅgho uttara-sumana nāmake dve khīṇāsava sāmaṇere āṇāpesi.",
  "anya-e1202n12:28_1": "Tumhe samacaturassaṁ aṭṭharatana bahalaṁ ekeka passato asīti asiti hatthappamāṇaṁ chamedaka vaṇṇapāsāṇe āharathāti.",
  "anya-e1202n12:28_2": "Te sādhūti sampaṭicchitvā uttarakuruṁ gantvā cuttappakārappamāṇe bhaṇḍipupphanihecha medavaṇṇapāsāṇe āharitvā ekaṁ pāsāṇaṁ dhātugabbhassa bhūmiyaṁ attharitvā cattāro pāsāṇe catusu passesu saṁvidhāya aparaṁ dhātugabbhaṁ pidahanatthāya pācīna disābhāge vāluka pākāra samīpe adissamānaṁ katvā ṭhapesuṁ.",
  "anya-e1202n12:29_0": "22.",
  "anya-e1202n12:29_1": "Tato rājā dhātugabbhassa majjhe sabbaratanamayaṁ sabbākārasampannaṁ manoharaṁ bodhirukkhaṁ kāresi so hi iṇdanīlamaṇibhūmiyaṁ patiṭṭhito, tassamūlāni pacāḷamayāni,",
  "anya-e1202n12:29_2": "khaṇdho sirivacchādīhi aṭṭhamaṅgalikehi pupphapanti latāpanti catuppada haṁsapantihi ca vicitto aṭṭhārasa hatthubbedho rajatamayo ahosi.",
  "anya-e1202n12:30_0": "Pañcamahāsākhāpi aṭṭhārasahatthāca, pattāpi maṇimayāni, paṇḍupattāni, hemamayāni, phalā pavāḷamayāni.",
  "anya-e1202n12:30_1": "Tathā aṅkuropari celavitānaṁ baṇdhāpesi.",
  "anya-e1202n12:30_2": "Tassa ante samannato muttamaya kiṅkiṇikajālaṁ olambati.",
  "anya-e1202n12:30_3": "Svaṇṇaghaṇṭāpanti ca suvaṇṇadāmāni ca tahiṁ tahiṁ olambanti vitānassa catusu kaṇṇesu navasatasahassagghanako ekeko muttākalāpo olambati.",
  "anya-e1202n12:30_4": "Tattha yathānurūpaṁ nānāratana katāneva caṇda-sūriya-tārakārūpāni padumāni ca appitāni ahesuṁ.",
  "anya-e1202n12:30_5": "Mahagghāni anekavaṇṇāni aṭṭhuttara sahassāni vatthāni olambiṁsu.",
  "anya-e1202n12:31_0": "Tato bodhirukkhassa samantato satta ratanamaya vedikā kāretvā mahāmalaka muttā attharāpesi muttā vedikānaṁ antare gaṇdhodaka puṇṇa sattaratanamaya puṇṇaghaṭa pantiyo ṭhapāpesi.",
  "anya-e1202n12:31_1": "Tāsu suvaṇṇaghaṭe pavāḷamayāni pupphāni ahesuṁ.",
  "anya-e1202n12:31_2": "Pavāḷaghaṭe suvaṇṇamayāni pupphāni.",
  "anya-e1202n12:31_3": "Maṇighaṭe rajatamayāni pupphāni rajataghaṭe maṇimayānipupphāti.",
  "anya-e1202n12:31_4": "Sattaratanaghaṭe sattaratanamayāni pupphāni ahesuṁ.",
  "anya-e1202n12:32_0": "Bodhirukkhassa pācīna disābhāge ratanamaye koṭiagghanake pallaṅke ghanakoṭṭima suvaṇṇamayaṁ buddhapaṭimaṁ nisīdāpesi.",
  "anya-e1202n12:32_1": "Tassā paṭimāya vīsati nakhā akkhinaṁ setaṭṭhānāni ca phaḷakamayāni.",
  "anya-e1202n12:32_2": "Hatthatala pādatala dantāvaraṇāni akkhīnaṁ rattaṭṭhātāni ca pavāḷamayāni kesa bhamukāni akkhinaṁ kāḷakaṭṭhānāni ca iṇdanīla maṇimayāni uṇṇālomaṁ panaṁ rajatamayaṁ ahosi.",
  "anya-e1202n12:32_3": "Tato sahampati mahā brahmānaṁ rajatacchattaṁ dhāretvā ṭhinaṁ kāresi.",
  "anya-e1202n12:32_4": "Tatā dvīsu devalokesu devatāhi saddhiṁ vijayuttarasaṅkhaṁ gahetvā abhisekaṁ dadamānaṁ sakkaṁ devarājānaṁ pañcasikha devaputtaṁ beḷuva paṇḍu vīṇamādāya gaṇdhabbaṁ kurumānaṁ.",
  "anya-e1202n12:32_5": "Mahākāḷa nāgarājānaṁ nāgakaññāparivutaṁ nānāvidhenathutighosena tathāgataṁ vaṇṇentaṁ kāresi.",
  "anya-e1202n12:33_0": "Vasavattimārampana bāhusahassaṁ māpetvā tisūla muggarādi nānāvudhāni gahetvā sahassakumbhaṁ girimekhala hatthikkhaṇdha māruyha mārabalaṁ parivāretvā bodhimaṇḍaṁ āgantvā aneka bhiṁsanakaṁ kurumānaṁ kāresi.",
  "anya-e1202n12:33_1": "Sesāsu disāsu pācīna disābhāge pallaṅkasadise koṭi koṭi agghanake tayo pallaṅke attharāpetvā dantamayaṁ daṇḍaṁ pavāḷavījaniṁ ṭhapāpesi.",
  "anya-e1202n12:33_2": "Bodhikkhaṇdhaṁ ussīsake katvā nānāratanaṁ maṇḍitaṁ koṭiagghanakaṁ rajata sayanaṁ attharāpesi.",
  "anya-e1202n12:34_0": "Dasabalassa abhisambodhimpatvā animisena cakkhunā bodhipallaṅkaṁ olokitaṭṭhānaṁ sattāhameva ratanacaṅkame caṅkamitaṭṭhānaṁ olokitaṭṭhānaṁ sattāhameva ratanacaṅkame caṅkamitaṭṭhānaṁ ratanagharaṁ pavisitvā dhammasammasitaṭṭhānaṁ mucaliṇdamūlaṁ gantvā nisinnassa mucaliṇdena nāgena sattakkhattuṁ bhogehi parikkhipitvā upari phaṇaṁ katvā ṭhitaṭṭhānaṁ,",
  "anya-e1202n12:34_1": "tato ajapāla nigrodha mūlaṁ gantvā nisinnaṭṭhānaṁ,",
  "anya-e1202n12:34_2": "tato rājāyatanaṁ bhojane upanīte catumahārājehi upanīta pattapaṭiggahaṇaṁ kāresi.",
  "anya-e1202n12:35_0": "Tato brahmāyācanaṁ dhammacakkappavattanaṁ sasapabbajjaṁ, bhaddavaggiya pabbajjaṁ, tebhātika jaṭila damanaṁ,",
  "anya-e1202n12:35_1": "laṭṭhivanuyyāne bimbisāropagamaṇaṁ, rājagahappavesanaṁ,",
  "anya-e1202n12:35_2": "veḷuvana paṭiggahaṇaṁ asīti mahāsāvake ca kāresi tato kapilavatthugamanaṁ ratanacaṅkame ṭhataṭṭhānaṁ, rāhulapabbajjaṁ,",
  "anya-e1202n12:35_3": "naṇdrapabbajjaṁ jetavanapaṭiggahaṇaṁ,",
  "anya-e1202n12:35_4": "gaṇḍambamūle yamaka pāṭihārikaṁ devaloke.",
  "anya-e1202n12:36_0": "‘‘Nisinne’’ti katthaci.",
  "anya-e1202n12:37_0": "Abhidhamma desanā devorohaṇa pāṭīhīraṁ therapañha samāgamañca kāresi.",
  "anya-e1202n12:38_0": "Tathā mahāsamayasutta-rāhulovāda sutta-maṅgasuttapārāyana sutta samāgamaṁ dhanapāla-āḷavaka-aṅgulimāla-apalāla damanaṁ āyusaṅkhāra vossajjanaṁ sūkaramaddava pariggahaṇaṁ siṅgivaṇṇa vatthayuga paṭiggahaṇaṁ pasannodakapānaṁ parinibbānaṁ devamanussa paridevanaṁ mahākassapattherassabhagavatopādavaṇdanaṁ sarīra ṅahanaṁ agginibbānaṁ āḷāhanasakkāraṁ deṇena brāhmaṇena katadhātu vibhāgañca kāresi.",
  "anya-e1202n12:39_0": "Tathā addhacchaṭṭhāni jātakasatāni kāresi.",
  "anya-e1202n12:39_1": "Vessantarajātakaṁ pana kārento sañjaya mahārājaṁ phusatīdeviṁ maddideviṁ jāliya kumāraṁ kaṇhājinañca kāresi.",
  "anya-e1202n12:39_2": "Tato paṇḍava hatthidānaṁ satta sataka mahādānaṁ nagara vilokanaṁ siṇdhavadānaṁ devatāhi rohitatha vaṇṇena rathassa vahanaṁ rathadānaṁ sayamevoṇata dumato phalaṁ gahetvā dārakānaṁ madhumaṁsa dinna nesādassa suvaṇṇa sūcidānaṁ vaṅkapabbatakucchimhi pabbajjāvesena vasitaṭṭhānaṁ pūjakassa dārakadānaṁ sakkabrāhmaṇassa bhariyaṁdānaṁ pūjakassa devatānubhāveka dārake gahetvā gantvā sañjaya nariṇdassa purato gataṭṭhānaṁ tato vaṅkapabbatakucchiyaṁ channaṁ khattiyānaṁ samāgamaṁ vessantarassa maddiyā ca abhisekaṁ pattaṭṭhānaṁ nakarampaviṭṭhe sattaratanavassaṁ vassitaṭṭhānaṁ tato cavitvā tusitapure nibbattaṭṭhānañca sabbaṁ vitthārena kāresi.",
  "anya-e1202n12:40_0": "Tato dasa sahassa cakkavāḷadevatāhi buddha bhāvāya āyācitaṭṭhānaṁ apunarāvattanaṁ mātukucchiokkamanaṁ mahāmāyādeviṁ suddhodana mahārājaṁ lumbinīvane jātaṭṭhānaṁ antalikkhato dvinnaṁ udakadhārānaṁ patanaṁ uttarābhimukhaṁ sattapadavītihāra gamanaṁ kāḷadevaḷassa jaṭāmatthake mahāpurisassa pādapatiṭṭhāna anativattamānāya jambucchāyāya dhātīnaṁ pamādaṁ disvā sirisayane pallaṅke nisīditvā jhānasamāpannaṭṭhānañca kāresi.",
  "anya-e1202n12:41_0": "Tato rāhula mātaraṁ rāhula bhaddakañca kāresi tato ekūna tiṁsavassakāle uyyāne kīḷatatthāya gamana samaye jiṇṇa vyādhita mata saṅkhyāte tayo devadūte disvā nivattanaṭṭhānaṁ catutthavāre pabbajitarūpaṁ disvā sādhupabbajjāti cittaṁ uppādetvā uyyānaṁ gantvā uyyānasiriṁ anubhavitvā sāyaṇha samaye nahātvā maṅgala silāpaṭṭe nisinnamatta vissakaṭṭhānā alaṅkaraṇaṭṭhāṇaṁ tato majjhimarattiyaṁ nāṭakānaṁ vippakāraṁ disvā kaṇthaka haya varamāruyha) mahābhinikkhamaṇaṁ nikkhamitaṭṭhānaṁ dasa sahassa) cakkavāḷa devatāhi kata pūjāvidhiṁ kaṇthakanivattana cetiyaṭṭhānaṁ anomā nadītīre pabbajjaṁ rājagahappavesanaṁ paṇḍava pabbataccha yāya rañño bimbisāramma rajjakaraṇatthāya āyācanaṁ sujātāya dinna khīrapāyāsa paṭiggahaṇaṁ nerañjarāya nadiyā tīre pāyāsa paribhogaṁ nadiyā pātivissaṭṭhaṁ pāṭihāriyaṁ sālavane divāvihāra gataṭṭhānaṁ sotthiyena dinna kusatiṇapaṭiggahaṇaṁ bodhimaṇḍaṁ āruyha nisinnaṭṭhānañca sabbaṁ vitthārena kāresi.",
  "anya-e1202n12:42_0": "Tato mahiṇdatthera pamukhe satta saha āgate ca kārāpesi.",
  "anya-e1202n12:42_1": "Catusu disāsu khaggahatthe cattāro mahārājāno kāresi tato dvattiṁsa devaputte tato suvaṇṇa daṇḍa dīpakadhārā dvattiṁsa devakumāriyo tato aṭṭhavīsati yakkhasenāpatino tato añjaliṁ paggayha ṭhita devatāyo tato ratanamaya puppakalāpe gahetvā ṭhita devatāyo tato suvaṇṇaghaṭe gahetvā ṭhiti devatāyo tato naccanaka devatāyo tato turiyavādaka devatāyo tato pacceka satasahassagghanake dasahatthappamāṇe ādāse gahetvā ṭhita devatāyo tato tatheva satasahassagghanaka puppha sākhāyo gahetvā ṭhitadevatāyo tato caṇdamaṇḍale gahetvā ṭhitadevatāyo sūriyamaṇḍale gahetvā ṭhitadevatāyo tato padumāni gahetvā ṭhita devatāyo tato chattāni gahetvā ṭhitadevatāyo tato vicittavesadhare malladevaputte tato dussapoṭhana devatāyo tato ratanagghike gahetvā ṭhitadevatāyo tato dhammacakkāki gahetvā ṭhitadevatāyo tato khaggadharā devatāyo tato pañcahatthappamāṇa gaṇdhitelapūritā dukūlavaṭṭiyaṁ pajjalita dīpakañcanana pātiyo sīsehi dhāretvā ṭhitadevatāyo ca kārāpesi.",
  "anya-e1202n12:43_0": "Tato catusukaṇṇesuphaḷikamayaagghiya matthake cattāromahāmaṇa ṭhapāpesi catusu kaṇṇesu suvaṇṇa-maṇi-mutta-vajirānaṁ cattāro rāsiyo kāresi tato meghavaṇṇa pāsāṇabhittiyaṁ vijjullatā kāresi tato ratana latāyo tato cāḷavijatiyo tato niluppale gahetvā ṭhita nāgamaṇavikāyo kāresi.",
  "anya-e1202n12:44_0": "Rājā ektikāni rūpakāni ghanakoṭṭima suvaṇṇeheva kāresi.",
  "anya-e1202n12:44_1": "Avasesampi pūjāvidhiṁ sattarataneheva kāresīti.",
  "anya-e1202n12:44_2": "Ettha ca vuttappakārampana pūjanīyabhaṇḍaṁ anantamaparimāṇaṁ hoti tathā hi ambapāsānavāsī cittaguttattheronāma heṭṭhā lohapāsāde sannipatitānaṁ dvādasannaṁ bhikkhusahassānaṁ dhammaṁ kathento rathavinītasuttaṁ ārabhitvā mahā dhātunidhānaṁ vaṇṇento ekacce na saddahissantīti maññamāno osakkitvā kathesi.",
  "anya-e1202n12:44_3": "Tasmiṁ khaṇe koṭapabbatavāsī mahātissatthero nāma khīṇāsavo avidūre nisīditvā dhammaṁ suṇanto āvuso dhammakathika tava kathāto parihīnampi atthi.",
  "anya-e1202n12:44_4": "Apacco sakakitvā vitthārena kathehīti āha.",
  "anya-e1202n12:44_5": "Atha imasmiṁyeva dīpe bhātiya mahārājā nāma saddo pasanno ahosi so sāyaṁ pātaṁ mahacetiyaṁ vaṇditvāva bhuñjati.",
  "anya-e1202n12:44_6": "Ekadivasaṁ vinicchaye nisīditva dubbīnicchitaṁ aṭṭaṁ vinicchinanto atisāyaṁ vuṭṭhito thūpavaṇdanaṁ vissaritvā bhojane upanīte hatthaṁ otāretvā manusse pucchiajja mayā ayyako vaṇdito na vaṇditoti.",
  "anya-e1202n12:44_7": "Porāṇaka rājāno hi satthāraṁ ayyakoti vadanti.",
  "anya-e1202n12:44_8": "Manussā na vaṇdito devāti āhaṁsu.",
  "anya-e1202n12:45_0": "Tasmiṁ khaṇe rājā hatthena gahita bhattapiṇḍaṁ pātiyaṁ pātetvā uṭṭhāya dakkhiṇadvāraṁ vivarāpetvā āgantvā pācīna dvārena mahācetiyaṅgaṇaṁ āruyha vaṇdanto anto dhātugabbhe khīṇāsavānaṁ dhammaṁ osāraṇasaddaṁ sutvā dakkhiṇadvāreti maññamāno tattha gantvā adisvā eteneva nayena itarānipi dvārāni gantvā tatthāpi adisvā ayyā dhammaṁ osārento vicarantīti maññamāno olokanatthāya catusu dvāresu manusse ṭhapetvā sayaṁ puna vicaritvā apassanto manusse pucchitvā bahiddhā natthi bhāvaṁ ñatvā anto dhātugabbhe bhavissatiti sanniṭṭhānaṁ katvā pācīnadvāre āsannatare mahā cetiyābhimukho hatthapāde pasāretvā jīvituṁ pariccajitvā daḷhasamādānaṁ katvā nipajji.",
  "anya-e1202n12:45_1": "Sace mā ayyā dhātugabbhaṁ na olokāpenti-sattāhaṁ nirāhāro hutvā sussamāno bhūsamuṭṭhi viya vippakiriyamānopi na uṭṭhahissāmīti.",
  "anya-e1202n12:45_2": "Tassa guṇānubhāvena sakkassa bhavanaṁ uṇhākāraṁ dassesi.",
  "anya-e1202n12:46_0": "Sakko āvajjanto taṁ kāraṇaṁ ñatvā agantvā dhammaṁ osārentānaṁ therānaṁ evamāha.",
  "anya-e1202n12:46_1": "Ayaṁ bhante rājā dhammiko buddhasāsane pasanno imasmiṁ ṭhāne sajjhāyana saddaṁ sutvā dhātugabbhaṁ apassitvā na uṭṭhahissāmīti daḷhasamādānaṁ katvā nipanno sace dhātugabbhaṁ na passati tattheva marissati.",
  "anya-e1202n12:46_2": "Taṁ pavesetvā dhātu gabbhaṁ olokāpethāti.",
  "anya-e1202n12:46_3": "Therāpi tassa anukampāya dhātugabbhaṁ dassetuṁ ekaṁ theraṁ āṇāpesuṁ rājānaṁ ānetvā dhātugabbhā olokāpetvā pesehīti.",
  "anya-e1202n12:46_4": "So rañño hatthe gahetvā dhātugabbhaṁ pavesetvā yathāruciṁ vaṇdāpetvā sabbaṁ sallakkhitakāle pesesi rājā nagaraṁ gantvā aparena samayena dhātugabbhe attanā diṭṭharūpakesu ekadesāni suvaṇṇakhacitāni kāretvā rājaṅgaṇe mahantaṁ maṇḍapaṁ kāretvā tasmiṁ maṇḍape tāni rūpakāni saṁvidahāpetvā nagare sannipātetvā dhātugabbhe mayā diṭṭhāni suvaṇṇarūpakāni īdisāni āha.",
  "anya-e1202n12:46_5": "Tesaṁ rūpakānaṁ niyāmena katattā niyāmaka rūpakāni nāma jātāni.",
  "anya-e1202n12:47_0": "Rājā saṁvacchare saṁvacchare tāni rūpakāni nīharāpetvā nāgarānaṁ dassesi paṭhamaṁ dassitakāle nāgarā pasīditvā ekeka kulato ekekaṁ dārakaṁ nīharitvā pabbājesuṁ.",
  "anya-e1202n12:47_1": "Puna rājā ayyā etaṁ pakāraṁ ajānanakā bahū tesampi ārocessāmīti vihāraṁ gantvā heṭṭhā lohapāsāde bhikkhusaṅghaṁ sannipātetvā sayaṁ dhammāsanagato tiyāma rattiṁ dhātugabbhe adhikāraṁ kathetvā pariyosāpetumasakkāntoseva uṭṭhāsi.",
  "anya-e1202n12:47_2": "Tattheko bhikkhu rājānaṁ pucchi-mahārāja tvaṁ pātarāsabhattaṁ bhūtvā āgatosi.",
  "anya-e1202n12:47_3": "Tiyāma rattiṁ vaṇṇento dhātugabbhe pūjāvidhimpi pariyosāpetuṁ nāsakkhi aññampi bahuṁ atthiti.",
  "anya-e1202n12:48_0": "Rājā kiṁ katheta bhante,",
  "anya-e1202n12:48_1": "tumhākaṁ mayā kathitaṁ dasabhāgesu ekabhāgampi nappahoti.",
  "anya-e1202n12:48_2": "Ahampana mayā sallakkhita mattameva kathesiṁ.",
  "anya-e1202n12:48_3": "Anantaṁ bhante dhātugabbhe pūjāvidhānanti āha evaṁ anantaṁ pūjanīyabhaṇḍaṁ samacaturasse ekeka passato asīti asīti hatthappamāṇe dhātugabbhe nirantaraṁ katvā puretumpi na sukaraṁ,",
  "anya-e1202n12:48_4": "pageva yathārahaṁ saṁvidhātu tiṭṭhatu tāva dhātugabbho yāva mahācetiye vāluka pākāra paricchedā nirantaraṁ puretumpi na sakkā.",
  "anya-e1202n12:48_5": "Tasmā taṁ sabbaṁ pūjanīyabhaṇḍaṁ tattha kathaṁ gaṇhīti yadettha vattabbaṁ porāṇehi vuttameva.",
  "anya-e1202n12:49_0": "Nigro dhapiṭṭhi tepiṭaka mahāsīvatthero kira rājagehe nisiditvā rañño dasabala sīhanādasutataṁ kathento dhātunidhānaṁ vaṇṇetvā suttantaṁ vinivaṭṭesi.",
  "anya-e1202n12:49_1": "Rājā therassa evamāha-ayaṁ bhante dhātugabbhā samacaturasso,",
  "anya-e1202n12:49_2": "ekekapassato asīti asīti hatthappamāṇe ettakāni pūjanīya bhaṇḍāni ettha ṭṭhitānīti ko saddahessatiti. Thero āha.",
  "anya-e1202n12:49_3": "Iṇdasālaguhākittakappamāṇāti tayā sutapubbāti.",
  "anya-e1202n12:49_4": "Rājā khuddaka mañcakappamāṇā bhanteti āha. Tato thero āha,",
  "anya-e1202n12:49_5": "mahārāja amhākaṁ satthārā sakkasasa sakka pañhasuttantaṁ kathanadivase guhāya kittakā parisā osaṭāti sutapubbāti.",
  "anya-e1202n12:49_6": "Rājā dvīsu bhante devalokesu devatāti āha.",
  "anya-e1202n12:49_7": "Evaṁ sante tampi asaddaheyyaṁ nu mahārājāti therena vutte rājā taṁ pana devānaṁ deviddhiyā ahosi deviddhi nāma acinteyyā bhanteti āha.",
  "anya-e1202n12:50_0": "Tato thero mahārāja taṁ ekāyayeva deviddhiyā ahosi.",
  "anya-e1202n12:50_1": "Idaṁ pana rañño rājiddhiyā devānaṁ deviddhiyā ariyānaṁ ariyiddhiyāti imāhi tīhi iddhīhi jātanti avoca.",
  "anya-e1202n12:50_2": "Rājā therassa vacanaṁ sādhūti sampaṭicchitvā theraṁ setacchattena pūjetvā matthake chattaṁ dhārento mahā vihāraṁ ānetvā puna mahācetiyassa sattāhaṁ chattaṁ datvā jāti sumanapuppha pūjaṁ akāsīti.",
  "anya-e1202n12:50_3": "Etassatthassa sādhanatthameva aññānipi bahūni vatthūni dassitāni tāni kintehīti amhe upekkhitāni ettha ca rājā mahesakkho mahānubhāvo pūritapārami katābhinīhāroti tassavasena rājiddhiveditabbā sakkena āṇattena vissakammunā devaputtena ādito paṭṭhāya āvisitvā katattā tassa vasena devidadhi veditabbā,",
  "anya-e1202n12:50_4": "kammādhiṭṭhāyaka iṇdaguttatthero khuddānukhuddakaṁ kammaṁ anuvidhāyanto kāresi na kevalaṁtheroyeva,",
  "anya-e1202n12:50_5": "sabbepi ariyā attanā attanā kattabba kiccesu ussukkamāpannāyeva ahesunti imāhi tīhi iddhīhi katanti veditabbaṁ.",
  "anya-e1202n12:51_0": "Vuttañhetaṁ mahāvaṁso.",
  "anya-e1202n12:52_0": "Iṇdagutta mahāthero-chaḷabhiñño mahāmati,",
  "anya-e1202n12:53_0": "Kammādhiṭṭhāyako ettha-sabbaṁ saṁvidahi imaṁ;",
  "anya-e1202n12:54_0": "Sabbaṁ rājiddhiyā etaṁ devatānañca iddhiyā;",
  "anya-e1202n12:55_0": "Iddhiyā ariyānañca-asambādhā patiṭṭhita’’nti;"
}