{
  "anya-e0907n:0_0": " Namo tassa bhagavato arahato sammāsambuddhassa",
  "anya-e0907n:1_0": "Aṭṭhakathā",
  "anya-e0907n:2_0": "Saṁgāyanassa pucchā-vissajjanā",
  "anya-e0907n:3_0": "Sadevakopi ce loko, āgantvā tāsayeyya maṁ;",
  "anya-e0907n:4_0": "Na me paṭibalo assa, janetuṁ bhayabheravaṁ.",
  "anya-e0907n:5_0": "Sacepi tvaṁ mahiṁ sabbaṁ, sasamuddaṁ sapabbataṁ;",
  "anya-e0907n:6_0": "Ukkhipitvā mahānāga, khipeyyāsi mamūpari;",
  "anya-e0907n:7_0": "Neva me sakkuṇeyyāsi, janetuṁ bhayabheravaṁ;",
  "anya-e0907n:8_0": "Aññadatthu tavevassa, vighāto uragādhipa.",
  "anya-e0907n:9_0": "Mā dāni kodhaṁ janayittha, ito uddhaṁ yathā pure;",
  "anya-e0907n:10_0": "Sassaghātañca mākattha, sukhakāmā hi pāṇino;",
  "anya-e0907n:11_0": "Karotha mettaṁ sattesu, vasantu manujā sukhaṁ.",
  "anya-e0907n:12_0": "Cattāro āsīvisā uggatejā ghoravisāti kho bhikkhave catunnetaṁ mahābhūtānaṁ adhivacanaṁ.",
  "anya-e0907n:13_0": "Pañca vadhakā paccatthikāti kho bhikkhave pañcannetaṁ upādānakkhandhānaṁ adhivacanaṁ.",
  "anya-e0907n:14_0": "Chaṭṭho antaracaro vadhako ukkhittāsikoti kho bhikkhave nandīrāgassetaṁ adhivacanaṁ.",
  "anya-e0907n:15_0": "Suñño gāmoti kho bhikkhave channetaṁ ajjhattikānaṁ āyatanānaṁ adhivacanaṁ.",
  "anya-e0907n:16_0": "Corā gāmaghātakāti kho bhikkhave channetaṁ bāhirānaṁ āyatanānaṁ adhivacanaṁ.",
  "anya-e0907n:17_0": "Mahāudakaṇṇavo kho bhikkhave catunnetaṁ oghānaṁ adhivacanaṁ.",
  "anya-e0907n:18_0": "Orimaṁ tīraṁ sāsaṅkaṁ sappaṭibhayanti kho bhikkhave sakkāyassetaṁ adhivacanaṁ.",
  "anya-e0907n:19_0": "Pārimaṁ tīraṁ khemaṁ appaṭibhayanti kho bhikkhave nibbānassetaṁ adhivacanaṁ.",
  "anya-e0907n:20_0": "Vīriyārambhassetaṁ adhivacanaṁ.",
  "anya-e0907n:21_0": "Gantvā kasmīragandhāraṁ, isi majjhantikā tadā;",
  "anya-e0907n:22_0": "Duṭṭhaṁ nāgaṁ pasādetvā, mocesi bandhanā bahū.",
  "anya-e0907n:23_0": "Punapi bhante dakkhemu saṅgati ce bhavissati.",
  "anya-e0907n:24_0": "Ajjāpi santānamayaṁ, mālaṁ ganthenti nandane;",
  "anya-e0907n:25_0": "Devaputto javo nāma, yo me mālaṁ paṭicchati.",
  "anya-e0907n:26_0": "Muhuttoviya so dibbo, idha vassāni soḷasa;",
  "anya-e0907n:27_0": "Rattindivo ca so dibbo, mānusiṁ sarado sataṁ.",
  "anya-e0907n:28_0": "Iti kammāni anventi, asaṅkheyyāpi jātiyo;",
  "anya-e0907n:29_0": "Kalyāṇaṁ yadi vā pāpaṁ, na hi kammaṁ vinassati.",
  "anya-e0907n:30_0": "Yo icche puriso hotuṁ, jāti jāti punappunaṁ;",
  "anya-e0907n:31_0": "Paradāraṁ vivajjeyya, dhotapādova kaddamaṁ.",
  "anya-e0907n:32_0": "Yā icche puriso hotuṁ, jāti jāti punappunaṁ;",
  "anya-e0907n:33_0": "Sāmikaṁ apacāyeyya, indaṁva paricārikā.",
  "anya-e0907n:34_0": "Yo icche dibbabhogañca, dibbamāyuṁ yasaṁ sukhaṁ;",
  "anya-e0907n:35_0": "Pāpāni parivajjetvā, tividhaṁ dhammamācare.",
  "anya-e0907n:36_0": "Yaṁ bhikkhave sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya",
  "anya-e0907n:36_1": "diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā,",
  "anya-e0907n:36_2": "tamahaṁ jānāmi tamahaṁ abhiññāsiṁ,",
  "anya-e0907n:36_3": "taṁ tathāgatassa viditaṁ,",
  "anya-e0907n:36_4": "taṁ tathāgato na upaṭṭhāti.",
  "anya-e0907n:37_0": "Iti kho bhikkhave tathāgato diṭṭhasutamutaviññātabbesu dhammesu tādīyeva tādī,",
  "anya-e0907n:37_1": "tumhā ca pana tādimhā añño tādī uttaritaro vā paṇītataro vā natthīti vadāmi.",
  "anya-e0907n:38_0": "Suvaṇṇabhūmiṁ gantvāna, soṇuttarā mahiddhikā;",
  "anya-e0907n:39_0": "Pisāce niddhametvāna, brahmajālamadesisuṁ.",
  "anya-e0907n:40_0": "Samaṇā mayaṁ mahārāja, dhammarājassa sāvakā;",
  "anya-e0907n:41_0": "Taveva anukampāya, jambudīpā idhāgatā.",
  "anya-e0907n:42_0": "Ahaṁ buddhañca dhammañca, saṅghañca saraṇaṁ gato,",
  "anya-e0907n:43_0": "Upāsakattaṁ desesiṁ, sakyaputtassa sāsane.",
  "anya-e0907n:44_0": "Tena samayena buddho bhagavā verañjāyaṁ viharati naḷerupuci mandamūle.",
  "anya-e0907n:45_0": "Saggārohaṇasopāṇaṁ , aññaṁ sīlasamaṁ kuto;",
  "anya-e0907n:46_0": "Dvāraṁ vā pana nibbāna, nagarassa pavesane.",
  "anya-e0907n:47_0": "Alameva kātuṁ kalyāṇaṁ, dānaṁ dātuṁ yathārahaṁ;",
  "anya-e0907n:48_0": "Pāṇiṁ kāmadadaṁ disvā, ko puññaṁ nakarissati.",
  "anya-e0907n:49_0": "Dassāmannañca pānañca, vatthasenāsanāni ca;",
  "anya-e0907n:50_0": "Papañca udapānañca, dugge saṅkamanāni ca.",
  "anya-e0907n:51_0": "Mahāaṭṭhakathañceva , mahāpaccarimevaca;",
  "anya-e0907n:52_0": "Kurundiñcāti tissopi, sīhaḷaṭṭhakathā imā;",
  "anya-e0907n:53_0": "Buddhamittoti nāmena, visutassa yasassino;",
  "anya-e0907n:54_0": "Vinayaññussa dhīrassa, sutvā therassa santike.",
  "anya-e0907n:55_0": "Upaddavākule loke, nirupaddavato ayaṁ;",
  "anya-e0907n:56_0": "Ekasaṁvacchareneva, yathā niṭṭhaṁ upāgatā;",
  "anya-e0907n:57_0": "Evaṁ sabbassa lokassa, niṭṭhaṁ dhammūpasaṁhitā;",
  "anya-e0907n:58_0": "Sīghaṁ gacchantu ārambhā, sabbepi nirupaddavā.",
  "anya-e0907n:59_0": "Ciraṭṭhitatthaṁ dhammassa, karontena mayā imaṁ;",
  "anya-e0907n:60_0": "Saddhammabahumānena, yañca puññaṁ samācitaṁ;",
  "anya-e0907n:61_0": "Sabbassa ānubhāvena, tassa sabbepi pāṇino;",
  "anya-e0907n:62_0": "Bhavantu dhammarājassa, saddhammarasasevino.",
  "anya-e0907n:63_0": "Ciraṁ tiṭṭhatu saddhammo, kāle vassaṁ ciraṁ pajaṁ;",
  "anya-e0907n:64_0": "Tappetu devo dhammena, rājā rakkhatu mediniṁ.",
  "anya-e0907n:65_0": "Tāva tiṭṭhatu lokasmiṁ, lokanittharaṇesinaṁ;",
  "anya-e0907n:66_0": "Dassentī kulaputtānaṁ, nayaṁ sīlavisuddhiyā;",
  "anya-e0907n:67_0": "Yāva buddhoti nāmampi, suddhacittassa tādino;",
  "anya-e0907n:68_0": "Lokamhi lokajeṭṭhassa, pavattati mahesino.",
  "anya-e0907n:69_0": "Karuṇāsītalahadayaṁ , paññāpajjotavihatamohatamaṁ;",
  "anya-e0907n:70_0": "Sanarāmaralokagaruṁ, vande sugataṁ gativimuttaṁ.",
  "anya-e0907n:71_0": "Buddhopi buddhabhāvaṁ, bhāvetvā ceva sacchikatvāca;",
  "anya-e0907n:72_0": "Yaṁ upagato gatamalaṁ, vande tamanuttaraṁ dhammaṁ.",
  "anya-e0907n:73_0": "Sugatassa orasānaṁ, puttānaṁ mārasenamathanānaṁ;",
  "anya-e0907n:74_0": "Aṭṭhannampi samūhaṁ, sirasā vande ariyasaṅghaṁ.",
  "anya-e0907n:75_0": "Dīghassa dīghasuttaṅkitassa, nipuṇassa āgamavarassa;",
  "anya-e0907n:76_0": "Buddhānubuddhasaṁvaṇṇitassa, saddhāvahaguṇassa.",
  "anya-e0907n:77_0": "Sammāsambuddheneva hi tiṇṇampi piṭakānaṁ atthavaṇṇanākkamo bhāsito,",
  "anya-e0907n:77_1": "yāpakiṇṇakadesanāti vuccati,",
  "anya-e0907n:77_2": "tato saṁgāyanādivasena sāvakehīti ācariyā vadanti.",
  "anya-e0907n:78_0": "Atthappakāsanatthaṁ, aṭṭhakathā ādito vasisatehi;",
  "anya-e0907n:79_0": "Pañcahi yāsaṅgītā, anusaṅgītā ca pacchāpi.",
  "anya-e0907n:80_0": "Majjhe visuddhimaggā, esa catunnampi āgamānañhi;",
  "anya-e0907n:81_0": "Ṭhatvā pakāsayissati, tattha yathā bhāsitamatthaṁ;",
  "anya-e0907n:82_0": "Icceva kato tasmā, tampi gahetvāna saddhimetāya;",
  "anya-e0907n:83_0": "Aṭṭhakathāya vijānātha, dīghāgamanissitaṁ atthaṁ.",
  "anya-e0907n:84_0": "Atthānaṁ sūcanato, suvuttato savanatothasūdanato,",
  "anya-e0907n:85_0": "Suttāṇā suttasabhāgatoca, suttanti akkhātaṁ.",
  "anya-e0907n:86_0": "Sududdasaṁ sunipuṇaṁ, yatthakāmanipātinaṁ;",
  "anya-e0907n:87_0": "Cittaṁ rakkhetha medhāvī, cittaṁ guttaṁ sukhāvahaṁ.",
  "anya-e0907n:88_0": "So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite ānañjappatte",
  "anya-e0907n:88_1": "ñāṇadassanāya cittaṁ abhinīharati abhininnāmeti –",
  "anya-e0907n:89_0": "Yaṁhitaṁ bhikkhave sammāvadamāne vadeyya samantapāso mārassāti,",
  "anya-e0907n:89_1": "mātugāmaṁyeva sammā vadamāno vadeyya samantapāso mārassāti.",
  "anya-e0907n:90_0": "Yo bhikkhu divasaṁ caṅkamena nisajjāya ca āvaraṇīyehi dhammehi cittaṁ parisodhetvā.",
  "anya-e0907n:91_0": "Iti cittakiriyavāyodhātuvipphāravasena ayaṁ kāyasammato aṭṭhisaṅghāto abhikkamati.",
  "anya-e0907n:92_0": "Karuṇā viya sattesu, paññā yassa mahesino;",
  "anya-e0907n:93_0": "Ñeyyadhammesu sabbesu, pavattittha yathāruci.",
  "anya-e0907n:94_0": "Dasāya tāya sattesu, samussāhitamānaso;",
  "anya-e0907n:95_0": "Pāṭihīrāvasānamhi, vasanto tidasālaye;",
  "anya-e0907n:96_0": "Pāricchattakamūlamhi, paṇḍukambalanāmake;",
  "anya-e0907n:97_0": "Silāsane sannisinno, ādiccova yugandhare.",
  "anya-e0907n:98_0": "Cakkavāḷasahassehi, dasāhāgamma sabbaso;",
  "anya-e0907n:99_0": "Sannisinnena devānaṁ, gaṇena parivārito;",
  "anya-e0907n:100_0": "Mātaraṁ pamukhaṁ katvā, tassā paññāya tejasā;",
  "anya-e0907n:101_0": "Abhidhammakathāmaggaṁ, devānaṁ sampavattayi.",
  "anya-e0907n:102_0": "Tassa pāde namassitvā, sambuddhassa sirīmato;",
  "anya-e0907n:103_0": "Saddhammañcassa pūjetvā, katvā saṅghassa cañjaliṁ.",
  "anya-e0907n:104_0": "Yaṁ devadevo devānaṁ, desetvā nayato puna;",
  "anya-e0907n:105_0": "Therassa sāriputtassa, samācikkhi vināyako.",
  "anya-e0907n:106_0": "Anotattadahe katvā, upaṭṭhānaṁ mahesino;",
  "anya-e0907n:107_0": "Yañca sutvāna so thero, āharitvā mahītalaṁ.",
  "anya-e0907n:108_0": "Bhikkhūnaṁ parirudāhāsi, iti bhikkhūhi dhārito;",
  "anya-e0907n:109_0": "Saṅgītikāle saṁṅgīto, vedehamuninā puna.",
  "anya-e0907n:110_0": "Yaṁ karomasi brahmuno, samaṁ devehi mārisa;",
  "anya-e0907n:111_0": "Tadajja tuyhaṁ kassāma, handa sāmaṁ karoma te.",
  "anya-e0907n:112_0": "Atthaṁ pakāsayissāmi, āgamaṭṭhakathāsupi;",
  "anya-e0907n:113_0": "Gahetabbaṁ gahetvāna, tosayanto vicakkhaṇe.",
  "anya-e0907n:114_0": "Itime bhāsamānassa, abhidhammakathaṁ imaṁ;",
  "anya-e0907n:115_0": "Avikkhittā nisāmetha, dullabhāhiayaṁkathā.",
  "anya-e0907n:116_0": "Etthete pāpakā akusalā dhammā aparisesā nirujjhanti.",
  "anya-e0907n:117_0": "Cakkhuṁ cāvuso paṭicca rūpeca uppajjati cakkhuviññāṇaṁ,",
  "anya-e0907n:117_1": "tiṇṇaṁ saṅgati phasso,",
  "anya-e0907n:117_2": "phassapaccayā vedanā,",
  "anya-e0907n:117_3": "yaṁ vedeti,",
  "anya-e0907n:117_4": "taṁ sañjānāti.",
  "anya-e0907n:117_5": "Yaṁ sañjānāti,",
  "anya-e0907n:117_6": "taṁ vitakketi,",
  "anya-e0907n:117_7": "yaṁ vitakketi,",
  "anya-e0907n:117_8": "taṁ papañceti,",
  "anya-e0907n:117_9": "yaṁ papañceti,",
  "anya-e0907n:117_10": "tato nidānaṁ purisaṁ papañcasaññāsaṅkhā samudācaranti atītānāgatapaccuppannesu cakkhuviññeyyasu rūpesu –",
  "anya-e0907n:118_0": "Purimā bhikkhave koṭi na paññāyati avijjāya.",
  "anya-e0907n:119_0": "Attheva gambhīragataṁ sudubbudhaṁ,",
  "anya-e0907n:120_0": "Sayaṁ abhiññāya sahetusambhavaṁ;",
  "anya-e0907n:121_0": "Yathānupubbaṁ nikhilena desitaṁ,",
  "anya-e0907n:122_0": "Mahesinā rūpagataṁva passati.",
  "anya-e0907n:123_0": "Abhikkamissāmi paṭikkamissāmīti hi cittaṁ uppajjamānaṁ rūpaṁ samuṭṭhāpeti.",
  "anya-e0907n:124_0": "Na antalikkhena na samuddamajjhe,",
  "anya-e0907n:125_0": "Na pabbatānaṁ vivaraṁ pavissa;",
  "anya-e0907n:126_0": "Na vijjate so jagatippadeso,",
  "anya-e0907n:127_0": "Yatthaṭṭhito mucceyya pāpakammā.",
  "anya-e0907n:128_0": "Yaṁ pattaṁ kusalaṁ tassa, ānubhāvena pāṇino;",
  "anya-e0907n:129_0": "Sabbe saddhammarājassa, ñatvā dhammaṁ sukhāvahaṁ;",
  "anya-e0907n:130_0": "Pāpuṇantu visuddhāya, sukhāya paṭipattiyā;",
  "anya-e0907n:131_0": "Asokamanupāyāsaṁ, nibbānasukhamuttamaṁ.",
  "anya-e0907n:132_0": "Ciraṁ tiṭṭhatu saddhammo, dhamme hontu sagāravā;",
  "anya-e0907n:133_0": "Sabbepi sattā kālena, sammā devo pavassatu;",
  "anya-e0907n:134_0": "Yathā rakkhiṁsu porāṇā, surājāno tathevimaṁ;",
  "anya-e0907n:135_0": "Rājā rakkhatu dhammena, attanova pajaṁpajaṁ.",
  "anya-e0907n:136_0": "Tāva tiṭṭhatu lokasmiṁ, lokanittharaṇesinaṁ;",
  "anya-e0907n:137_0": "Dassentī kulaputtānaṁ, nayaṁ paññāvisuddhiyā;",
  "anya-e0907n:138_0": "Yāva buddhoti nāmampi, suddhacittassa tādino;",
  "anya-e0907n:139_0": "Lokamhi lokajeṭṭhassa, pavattati mahesino.",
  "anya-e0907n:140_0": "Dutiyasannipāta",
  "anya-e0907n:141_0": "Mahāpadānasutta aṭṭhakathā",
  "anya-e0907n:142_0": "Pucchā –",
  "anya-e0907n:142_1": "aṭṭhakathā saṁgītiyā āvuso paṭhame sannipāte sakalā ca vinayasaṁvaṇṇanā dīghanikāye ca sīlakkhandhavaggavaṇṇanā",
  "anya-e0907n:142_2": "abhidhamme ca dhammasaṅgahasaṁvaṇṇanā saṁgītā therehi chaṭṭhasaṁgītikārehi.",
  "anya-e0907n:142_3": "Idāni pana dutiye sannipāte dīghanikāye mahāvaggavaṇṇanāto paṭṭhāya tadavasesānaṁ yathāvavatthitasaṁvaṇṇanānaṁ saṁgāyanokāso anuppatto.",
  "anya-e0907n:142_4": "Tasmā imissā dutiyasannipātasaṁgītiyā pubbakiccavasena yathānuppattāya mahāvagge mahāpadānasuttasaṁvaṇṇanāya pucchāvissajjanaṁ kātuṁ samārabhāma.",
  "anya-e0907n:142_5": "Mahāpadānasuttassa āvuso nidāne pariyāpannassa ‘‘karerikuṭikāya’’ntipadassa attho kathaṁ aṭṭhakathācariyena kathito.",
  "anya-e0907n:143_0": "Vissajjanā –",
  "anya-e0907n:143_1": "mahāpadānasuttassa bhante nidāne pariyāpannassa karerikuṭikāyantipadassa attho ‘‘karerikuṭikāya’’nti karerīti varuṇarukkhassa nāmaṁ.",
  "anya-e0907n:143_2": "Karerimaṇḍapo tassā kuṭikāya dvāre ṭhito,",
  "anya-e0907n:143_3": "tasmā karerikuṭikāti vuccati.",
  "anya-e0907n:143_4": "Yathā kosambarukkhassa dvāreṭhitattā kosambakuṭikāti evamādinā bhante aṭṭhakathācariyena kathito.",
  "anya-e0907n:144_0": "Karerikuṭikāyanti karerīti varuṇarukkhassa nāmaṁ.",
  "anya-e0907n:145_0": "Karerimaṇḍapo tassā kuṭikāya dvāre ṭhito,",
  "anya-e0907n:145_1": "tasmā karerikuṭikāti vuccati.",
  "anya-e0907n:145_2": "Yathā kosambarukkhassa dvāre ṭhitattā ekāsambakuṭikāti.",
  "anya-e0907n:146_0": "Antojetavane kira karerikuṭi kosambakuṭi gandhakuṭi salaḷāgāranti cattāri mahāgehāni –",
  "anya-e0907n:147_0": "Ekekaṁ satasahassapariccāgena nipphannaṁ.",
  "anya-e0907n:148_0": "Tesu salaḷāgāraṁ raññā pasenadinā kāritaṁ.",
  "anya-e0907n:149_0": "Pubbenivāsa",
  "anya-e0907n:150_0": "Pucchā –",
  "anya-e0907n:150_1": "tattheva āvuso nidāne pubbenivāsapaṭisaṁyuttā dhammīkathā udapādītivacanassa attho kathaṁ aṭṭhakathācariyena kathito.",
  "anya-e0907n:151_0": "Vissajjanā –",
  "anya-e0907n:151_1": "tattheva bhante nidāne pubbenivāsapaṭisaṁyuttā dhammīkathā udapādīti vacanassa attho pubbenivāsapaṭisaṁyuttāti",
  "anya-e0907n:151_2": "ekampijātiṁ dvepi jātiyoti evaṁ nibaddhena pubbenivuṭṭhakhandhasantānasaṅkhātena pubbenivāsena saddhiṁ",
  "anya-e0907n:151_3": "yojetvā pavattitā.",
  "anya-e0907n:151_4": "Dhammīti dhammasaṁyuttā.",
  "anya-e0907n:151_5": "Udapādīti aho acchariyaṁ dasabalassa pubbenivāsañāṇaṁ.",
  "anya-e0907n:151_6": "Pubbenivāsaṁ nāma ke anussaranti ke nānussarantīti diṭṭhiyā anussaranti,",
  "anya-e0907n:151_7": "sāvakā sa paccekabuddhā ca buddhā ca anussaranti.",
  "anya-e0907n:151_8": "Kataradiṭṭhiyo anussaranti.",
  "anya-e0907n:151_9": "Ye aggapattā kammavādino tepi cattālīsaṁyeva kappe anussaranti,",
  "anya-e0907n:151_10": "na tato paranti evamādinā bhante aṭṭhakathācariyena kathito.",
  "anya-e0907n:152_0": "Pubbenivāsapaṭisaṁyuttāti ekampi jātiṁ dvepi jātiyoti evaṁ nibaddhena pubbenivuṭṭhakhandhasantānasaṅkhātena pubbenivāsena saddhiṁ yojetvā pavattitā.",
  "anya-e0907n:153_0": "Kappaparicchedavāra",
  "anya-e0907n:154_0": "Pucchā –",
  "anya-e0907n:154_1": "tasmiṁ āvuso mahāpadānasutte uddesavāre navasu paricchedavāresu paṭhame kappaparicchedavāre bhaddakappeti",
  "anya-e0907n:154_2": "padassa attho aṭṭhakathācariyena kathaṁ kathito.",
  "anya-e0907n:155_0": "Vissajjanā –",
  "anya-e0907n:155_1": "tasmiṁ bhante mahāpadānasutte uddesavāre navasu paricchedavāresu paṭhame kappaparicchedavāre bhaddakappeti",
  "anya-e0907n:155_2": "padassa attho bhaddakappeti pañcabuddhuppādapaṭimaṇḍitattā sundarakappe sārakappeti bhagavā imaṁ kappaṁ",
  "anya-e0907n:155_3": "thomento evamāha.",
  "anya-e0907n:155_4": "Yato paṭṭhāya kira amhākaṁ bhagavā abhinīhāro kato,",
  "anya-e0907n:155_5": "ekasmiṁ antare ekasmimpi kappe pañcabuddhā nibbattā nāma natthīti evamādinā bhante aṭṭhakathācariyena kathito.",
  "anya-e0907n:156_0": "Vipassissa bhikkhave bhagavato ito so bhikkhave chanavutikappe yaṁ vipassī bhagavā arahaṁ sammāsambuddho loke udapādi –",
  "anya-e0907n:157_0": "Saddakappeti pañcabuddhuppādapaṭimaṇḍitattā sundarakappe sārakappeti bhagavā imaṁ kappaṁ thomento evamāha –",
  "anya-e0907n:158_0": "‘‘Yato paṭṭhāya kira amhākaṁ bhagavatābhinīhāro kato,",
  "anya-e0907n:158_1": "etasmiṁ antare ekasmimpi kappe pañcabuddhā nibbattā nāma natthi’’ –",
  "anya-e0907n:159_0": "Āyuparicchedavāra",
  "anya-e0907n:160_0": "Pucchā –",
  "anya-e0907n:160_1": "catutthe panāvuso āyuparicchedavāre appaṁ vā bhiyyoti etesaṁ padānaṁ attho kathaṁ aṭṭhakathācariyena kathito.",
  "anya-e0907n:161_0": "Vissajjanā –",
  "anya-e0907n:161_1": "catutthe pana bhante āyuparicchedavāre appaṁ vā bhiyyoti etesaṁ padānaṁ attho ‘‘appaṁ vā bhiyyoti vassasatato vā upari appaṁ,",
  "anya-e0907n:161_2": "aññaṁ vassasataṁ apatvā vīsaṁ vā tiṁsaṁ vā cattālīsaṁ vā paṇṇāsaṁ vā saṭṭhi vā vassāni jīvati.",
  "anya-e0907n:161_3": "Evaṁ dīghāyuko pana atidullabho,",
  "anya-e0907n:161_4": "asuko kira evaṁ ciraṁ jīvatīti tattha tattha gantvā daṭṭhabbo hotī’’ti evamādinā bhante tattha aṭṭhakathācariyena kathito.",
  "anya-e0907n:162_0": "Mayhaṁ bhikkhave etarahi appakaṁ āyuppamāṇaṁ parittaṁ lahukaṁ yo ciraṁ jīvati so vassasataṁ appaṁ vā bhiyyo.",
  "anya-e0907n:163_0": "Appaṁ vā bhiyyoti vassasatato vā upari appaṁ,",
  "anya-e0907n:163_1": "ayyaṁ vassasataṁ apatvā vīsaṁ vā tiṁsaṁ vā cattālīsaṁvā vā paṇṇāsaṁ vā saṭṭhi vā vassāni jīvati–",
  "anya-e0907n:164_0": "Upaṭṭhākaparicchedavāra",
  "anya-e0907n:165_0": "Pucchā – aṭṭhame panāvuso upaṭṭhākaparicchedavāre ānandotipade kathaṁ aṭṭhakathācariyena vaṇṇito.",
  "anya-e0907n:166_0": "Vissajjanā –",
  "anya-e0907n:166_1": "aṭṭhame pana bhante upaṭṭhākaparicchede pana ānandoti nibaddhupaṭṭhākabhāvaṁ sandhāya vuttanti evamādinā bhante aṭṭhakathācariyena vaṇṇito.",
  "anya-e0907n:167_0": "Mayhaṁ bhikkhave etarahi ānando nāma bhikkhu upaṭṭhāko ahosi aggupaṭṭhāko–",
  "anya-e0907n:168_0": "Bhagavatohi paṭhamabodhiyaṁ anibaddhā upaṭṭhākā ahesuṁ.",
  "anya-e0907n:169_0": "Ekadā nāgasamālo pattacīvaraṁ gahetvā vicari.",
  "anya-e0907n:170_0": "Idameva te kāraṇaṁ sallakkhetvā nivārayimha.",
  "anya-e0907n:171_0": "Ekacce bhikkhū iminā maggena gacchāmāti vutte aññena gacchanti.",
  "anya-e0907n:172_0": "Uṭṭhehi āvuso ānanda, uṭṭhehi āvuso ānanda.",
  "anya-e0907n:173_0": "Kaṁ panettha ānanda ādīnavaṁ passasi.",
  "anya-e0907n:174_0": "Kaṁ panettha ānanda ānisaṁsaṁ passasi.",
  "anya-e0907n:175_0": "Samavattakkhandho atulo, suppabuddho ca uttaro;",
  "anya-e0907n:176_0": "Sattavāho vijitaseno, rāhulo bhavati sattamo –",
  "anya-e0907n:177_0": "Sutanā sabbakāmāca, sucittā atha rocinī;",
  "anya-e0907n:178_0": "Rucaggatī sunandāca, bimbā bhavati sattamā.",
  "anya-e0907n:179_0": "Anekajātisaṁsāraṁ , sandhāvissaṁ anibbisaṁ;",
  "anya-e0907n:180_0": "Gahakāraṁ gavesanto, dukkhā jāti punappunaṁ;",
  "anya-e0907n:181_0": "Gahakāraka diṭṭhosi, puna gehaṁ na kāhasi.",
  "anya-e0907n:182_0": "Sabbā te phāsukā bhaggā, gahakūṭaṁ visaṅkhataṁ;",
  "anya-e0907n:183_0": "Visaṅkhāragataṁ cittaṁ, taṇhānaṁ khayamajjhagā.",
  "anya-e0907n:184_0": "Ayoghanahatasseva , jalato jātavedaso;",
  "anya-e0907n:185_0": "Anupubbūpasantassa, yathā na ñāñate gati;",
  "anya-e0907n:186_0": "Evaṁ sammāvimuttānaṁ, kāmabandhoghatārinaṁ;",
  "anya-e0907n:187_0": "Paññāpetuṁ gati natthi, pattānaṁ acalaṁ sukhaṁ.",
  "anya-e0907n:188_0": "Na pana bhagavā milakkhusadiso hoti nāpi āmuttamaṇikuṇḍalo.",
  "anya-e0907n:189_0": "Te pana attano samānasaṇṭhānameva passanti.",
  "anya-e0907n:190_0": "Na kho ānanda ettāvatā tathāgato sakkato vā hoti garukato vā mānito vā pūjito vā apacito vā.",
  "anya-e0907n:191_0": "Kasmā pana bhagavā aññattha ekaṁ umāpupphamattampi gahetvā buddha guṇe āvajjetvā katāya pūjāya buddhañāṇenāpi aparicchinnaṁ vipākaṁ vaṇṇetvā–",
  "anya-e0907n:192_0": "Yo kho ānanda bhikkhu vā bhikkhunī vā upāsako vā upāsikā vā dhammānudhammappaṭipanno viharati sāmīcippaṭipanno",
  "anya-e0907n:192_1": "anudhammacārī so tathā gataṁ sakkaroti garukaroti māneti pūjeti apaciyati paramāya –",
  "anya-e0907n:193_0": "Siyā kho panānanda tumhākaṁ evamassa ‘atītasatthukaṁ pāvacanaṁ, natthi no satthā’ti.",
  "anya-e0907n:194_0": "Na kho panetaṁ ānanda evaṁ daṭṭhabbaṁ.",
  "anya-e0907n:195_0": "Dhammopi desito ceva paññattoca, vinayopi desito ceva paññatto ca–",
  "anya-e0907n:196_0": "Assosi kho rājā māgadho ajātasattu vedehiputto bhagavā kira kusinārāyaṁ parinibbutoti.",
  "anya-e0907n:197_0": "Satthā nāma parinibbuto,",
  "anya-e0907n:197_1": "na so sakkā puna āharituṁ,",
  "anya-e0907n:197_2": "pothujjanikasaddhāya pana amhākaṁ raññā sadiso natthi,",
  "anya-e0907n:197_3": "sace esa imināva niyāmena suṇissati,",
  "anya-e0907n:197_4": "hadayamassa phalissati.",
  "anya-e0907n:197_5": "Rājā kho pana amhehi anurakkhitabboti.",
  "anya-e0907n:198_0": "Deva amhehi supinako diṭṭho,",
  "anya-e0907n:198_1": "tassa paṭighātatthaṁ tumhehi dukūladupaṭṭaṁ nivāsetvā yathā nāsāpuṭamattaṁ paññāyati,",
  "anya-e0907n:198_2": "evaṁ catumadhuradoṇiyā nipajjituṁ vaṭṭatīti.",
  "anya-e0907n:199_0": "Deva maraṇato muccanakasatto nāma natthi,",
  "anya-e0907n:199_1": "amhākaṁ āyuvaḍḍhano cetiyaṭṭhānaṁ puññakkhettaṁ abhisekasiñcako so bhagavā satthā kusinārāya parinibbutoti.",
  "anya-e0907n:200_0": "Bhagavā sabbaññu nanu imasmiṁ ṭhāne nisīditvā dhammaṁ desayittha,",
  "anya-e0907n:200_1": "sokasallaṁ me vinodayittha,",
  "anya-e0907n:200_2": "tumhe mayhaṁ sokasallaṁ nīharittha,",
  "anya-e0907n:200_3": "ahaṁ tumhākaṁ saraṇaṁ gato,",
  "anya-e0907n:200_4": "idāni pana me paṭivacanampi na detha bhagavāti.",
  "anya-e0907n:201_0": "Nanu bhagavā ahaṁ aññadā evarūpe kāle tumhe mahābhikkhu saṅghaparivārā jambudīpatale cārikaṁ carathāti suṇomi.",
  "anya-e0907n:202_0": "Mama parideviteneva na sijjhati, dasabalassa dhātuyo āharāpessāmīti evaṁ assosi.",
  "anya-e0907n:203_0": "Sace dassanti, sundaraṁ.",
  "anya-e0907n:203_1": "No ce dassanti,",
  "anya-e0907n:203_2": "āharaṇupāyena āharissāmīti caturaṅginiṁ senaṁ sannayhitvā sayampi nikkhantoyeva.",
  "anya-e0907n:204_0": "Yathā ca ajātasattu, evaṁ licchavī ādayopi.",
  "anya-e0907n:205_0": "Amhākaṁ dhātuyo vā dentu,",
  "anya-e0907n:205_1": "yuddhaṁ vāti kusinārānagaraṁ parivāretvā ṭhite etaṁ bhagavā amhākaṁ gāmakkhettehi paṭivacanaṁ avocuṁ.",
  "anya-e0907n:206_0": "Na mayaṁ satthu sāsanaṁ pahiṇimha,",
  "anya-e0907n:206_1": "nāpi gantvā ānayimha.",
  "anya-e0907n:206_2": "Satthā pana sayameva āgantvā sāsanaṁ pesetvā amhe pakkosāpesi.",
  "anya-e0907n:206_3": "Tumhepi kho pana yaṁ tumhākaṁ gāmakkhette ratanaṁ uppajjati.",
  "anya-e0907n:206_4": "Na taṁ amhākaṁ detha.",
  "anya-e0907n:206_5": "Sadevake ca loke buddharatanasamaṁ ratanaṁ nāma natthi ,",
  "anya-e0907n:206_6": "evarūpaṁ uttamaratanaṁ labhitvā mayaṁ nadassāma,",
  "anya-e0907n:206_7": "na kho pana tumhehiyeva mātuthanato khīraṁ pītaṁ.",
  "anya-e0907n:206_8": "Amhehipi mātuthanato khīraṁ pītaṁ,",
  "anya-e0907n:206_9": "na tumheyeva purisā,",
  "anya-e0907n:206_10": "amhepi purisā.",
  "anya-e0907n:206_11": "Hotūti aññamaññaṁ ahaṁkāraṁ katvā sāsanapaṭisāsanaṁ pesenti.",
  "anya-e0907n:206_12": "Aññamaññaṁ mānagajjitaṁ gajjanti.",
  "anya-e0907n:207_0": "Ete rājāno bhagavato parinibbutaṭṭhāne vivādaṁ karonti,",
  "anya-e0907n:207_1": "na kho panetaṁ patirūpaṁ,",
  "anya-e0907n:207_2": "alaṁ iminā kalahena,",
  "anya-e0907n:207_3": "vūpasamessāmi nanti.",
  "anya-e0907n:208_0": "Ācariyassa viya bho saddo, ācariyassa viya bho saddoti sabbe niravā ahesuṁ.",
  "anya-e0907n:209_0": "(1)",
  "anya-e0907n:210_0": "Suṇantu bhonto mama ekavācaṁ,",
  "anya-e0907n:211_0": "Amhāka buddho ahu khantivādo;",
  "anya-e0907n:212_0": "Nahi sādhuyaṁ uttamapuggalassa,",
  "anya-e0907n:213_0": "Sarīrabhāge siyā sampahāro.",
  "anya-e0907n:214_0": "(2)",
  "anya-e0907n:215_0": "Sabbeva bhonto sahitā samaggā,",
  "anya-e0907n:216_0": "Sammodamānā karomaṭṭhabhāge;",
  "anya-e0907n:217_0": "Vitthārikā hontu, disāsu thūpā;",
  "anya-e0907n:218_0": "Bahū janā cakkhumato pasannā.",
  "anya-e0907n:219_0": "Na hi sādhukaṁ uttamapuggalassa, sarīrabhāge siyā sampahāroti na hi sādhuyanti na hi sādhu ayaṁ –",
  "anya-e0907n:220_0": "Bhagavā sabbasu pubbe mayaṁ tumhākaṁ dvattiṁsamahāpurisalakkhaṇapaṭimaṇḍitaṁ chabbaṇṇabuddharasmikhacitaṁ",
  "anya-e0907n:220_1": "asītianubyañjanasamujjalitasobhaṁ suvaṇṇavaṇṇaṁ sarīraṁ addasāma,",
  "anya-e0907n:220_2": "idāni pana suvaṇṇavaṇṇāva dhātuyo avasiṭṭhā jātā,",
  "anya-e0907n:220_3": "nayuttamidaṁ bhagavā tumhākanti parideviṁsu.",
  "anya-e0907n:221_0": "Kena nu kho sadevakassa lokassa kaṅkhacchedanatthāya catusaccakathāya paccayabhūtā bhagavato dakkhiṇadāṭhā",
  "anya-e0907n:221_1": "gahitāti olokento brāhmaṇena gahitāti disvā brāhmaṇopi daṭhāya anucchavikaṁ sakkāraṁ nasakkhissati gaṇhāmi",
  "anya-e0907n:221_2": "natthi veṭṭhantarato gahetvā suvaṇṇacaṅkoṭake ṭhapetvā devalokaṁ netvā cūḷāmaṇicetiye patiṭṭhapesi –",
  "anya-e0907n:222_0": "Rājagahe bhagavato sarīrānaṁ thūpañca mahañca akāsi.",
  "anya-e0907n:223_0": "Samaṇassa gotamassa parinibbutakālato paṭṭhāya balakkārena sādhukīḷitāya upaddutumha,",
  "anya-e0907n:223_1": "sabbe no kammantā naṭṭhāti.",
  "anya-e0907n:224_0": "Mahājano manaṁ padosetvā apāye nibbattīti disvā sakkaṁ devarājānaṁ dhātuāharaṇūpāyaṁ kāressāmāti tassa",
  "anya-e0907n:224_1": "santikaṁ gantvā tamatthaṁ ārocetvā dhātuāharaṇūpāyaṁ karomi mahārājāti āhaṁsu.",
  "anya-e0907n:225_0": "Bhante puthujjano nāma ajātasattunā samo saddho nāma natthi,",
  "anya-e0907n:225_1": "na so mama vacanaṁ karissati,",
  "anya-e0907n:225_2": "apica kho māravibhiṁ sakasadisaṁ vibhiṁsakaṁ dassessāmi mahāsaddaṁ sāvessāmi yakkhagāhakakhipitakaarocake karissāmi,",
  "anya-e0907n:225_3": "tumhe amanussā mahārāja kupitā dhātuyo āharāpethāti vadeyyātha,",
  "anya-e0907n:225_4": "evaṁ so āharāpessatīti–",
  "anya-e0907n:226_0": "Mahārāja amanussā kupitā, dhātuyo āharāpehīti bhaṇiṁsu.",
  "anya-e0907n:227_0": "Na tāva bhante mayhaṁ cittaṁ tussati, evaṁ santepi āharantūti āha.",
  "anya-e0907n:228_0": "Mahārāja ekaṁ dhātunidhānaṁ kātuṁ vaṭṭatīti āha.",
  "anya-e0907n:229_0": "Anāgate laṅkādīpe mahāvihāre mahācetiyamhi nidahissanti.",
  "anya-e0907n:230_0": "Mahāsāvaka cetī",
  "anya-e0907n:231_0": "Imasmiṁ ṭhāne yo pāsāṇo atthi,",
  "anya-e0907n:231_1": "so antaradhāyatu,",
  "anya-e0907n:231_2": "paṁsu suvisuddhā hotu,",
  "anya-e0907n:231_3": "udakaṁ mā uṭṭhahatūti adhiṭṭhāsi.",
  "anya-e0907n:232_0": "Idha rājā kiṁ kāretīti pucchantānampi mahāsāvakānaṁ cetiyānīti vadanti.",
  "anya-e0907n:233_0": "Mālā mā milāyantu,",
  "anya-e0907n:233_1": "gandhā mā vinassantu,",
  "anya-e0907n:233_2": "dīpā mā vijjhāyantūti adhiṭṭhahitvā suvaṇṇapaṭṭe akkharāni chindāpesi –",
  "anya-e0907n:234_0": "Anāgate piyadoso nāma kumāro chattaṁ ussāpetvā asoko dhammarājā bhavissati,",
  "anya-e0907n:234_1": "so imā dhātuyo vitthārikā karissatīti.",
  "anya-e0907n:235_0": "Anāgate daliddarājā imaṁ maṇiṁ gahetvā dhātūnaṁ sakkāraṁ karotūti akkharaṁ chindāpesi.",
  "anya-e0907n:236_0": "Tāta ajātasattunā dhātunidhānaṁ kataṁ, ettha ārakkhaṁ paṭṭhapehīti pahiṇi.",
  "anya-e0907n:237_0": "Parikkhīṇodāni me āyūti aññāsi.",
  "anya-e0907n:238_0": "Yesañca devaputtānaṁ maraṇanimittāni āvi bhavanti.",
  "anya-e0907n:239_0": "Nassati vata bho me ayaṁ sampattīti bhayābhibhūto ahosi.",
  "anya-e0907n:240_0": "Atthi nu kho koci samaṇo vā brāhmaṇo vā lokapitā maho mahābrahmāvā,",
  "anya-e0907n:240_1": "yo me hadayanissitaṁ sokasallaṁ samuddharitvā imaṁ sampattiṁ thāvaraṁ kareyyāti olokento kañci adisvā",
  "anya-e0907n:240_2": "puna addasa mādisānaṁ satasahassānampi uppannaṁ sokasallaṁ sammāsambuddho uddharituṁ paṭibaloti.",
  "anya-e0907n:241_0": "Aparipakkaṁ tāvassa ñāṇaṁ,",
  "anya-e0907n:241_1": "katipāhaṁ pana atikkamitvā mayi indasālaguhāyaṁ viharante pañca pubbanimittāni disvā maraṇabhayabhīto",
  "anya-e0907n:241_2": "dvīsu devalokesu devatāhi saddhiṁ upasaṅkamitvā cuddasa pañhe pucchitvā upekkhāpañhavissajjanāvasāne",
  "anya-e0907n:241_3": "asītiyā devatāsahassehi saddhiṁ sotāpattiphale patiṭṭhahissatīti cintetvā okāsaṁ nākāsi.",
  "anya-e0907n:242_0": "Mama pubbepi ekakassa gatattā satthārā okāso nakato,",
  "anya-e0907n:242_1": "addhā me natthi maggaphalassa upanissayo,",
  "anya-e0907n:242_2": "ekassa pana upanissaye sati cakkavāḷapariyantāyapi parisāya bhagavā dhammaṁ desetiyeva.",
  "anya-e0907n:242_3": "Avassaṁ kho pana dvīsu devalokesu kassaci devassa upanissayo bhavissati,",
  "anya-e0907n:242_4": "taṁ sandhāya satthā dammaṁ desessati.",
  "anya-e0907n:242_5": "Taṁ sutvā ahampi attano domanassaṁ vūpasamessāmīti.",
  "anya-e0907n:243_0": "Dvīsu devalokesu devatā gahetvā dhurena paharantassa viya satthāraṁ upasaṅkamituṁ nayuttaṁ,",
  "anya-e0907n:243_1": "ayaṁpana pañcasikho dasabalassa upaṭṭhāko vallabho icchiticchitakkhaṇe gantvā pañhaṁ pucchitvā dhammaṁ suṇāti,",
  "anya-e0907n:243_2": "imaṁ purato pesetvā okāsaṁ kāretvā iminā katokāse upasaṅkamitvā pañhaṁ pucchissāmīti okāsakaraṇatthaṁ āmantesi.",
  "anya-e0907n:244_0": "Evaṁ mahārāja hotu,",
  "anya-e0907n:244_1": "bhaddaṁ tava yo tvaṁ maṁ ehi mārisa uyyāna kīḷādīni vā naṭasamajjādīni vā dassanāya gacchāmāti avatvā",
  "anya-e0907n:244_2": "buddhaṁ passissāma dhammaṁ sossāmāti vadasīti daḷhataraṁ upatthambhento devānamindassa vacanaṁ paṭissutvā",
  "anya-e0907n:244_3": "anucariyaṁ sahacaraṇaṁ ekato gamanaṁ upāgami.",
  "anya-e0907n:245_0": "Vande te pitaraṁ bhadde, timbaruṁ sūriyavacchase;",
  "anya-e0907n:246_0": "Yena jātāsi kalyāṇī, ānandajananī mama.",
  "anya-e0907n:247_0": "Evaṁ vutte bhagavā pañcasikhaṁ gandhabbadevaputtaṁ etadavoca.",
  "anya-e0907n:247_1": "Saṁsandati kho te pañcasikha tantissaro gītassarena gītassaro ca tantissarena,",
  "anya-e0907n:247_2": "naca pana te pañcasikha tantissaro gītassaraṁ ativattati gītassaro ca tantissaraṁ.",
  "anya-e0907n:247_3": "Kadā saṁyūḷhā pana te pañcasikha vmi gāthā buddhūpasañhitā dhammūpasañhitā saṁyūpasañhitā arahantūpasañhitā kāmūpasañhitāti –",
  "anya-e0907n:248_0": "Bhagavatā pañcasikhassa okāso nakatoti devatā gahetvā tatova paṭinivatteyya.",
  "anya-e0907n:248_1": "Tato mahājāniyo bhaveyya,",
  "anya-e0907n:248_2": "vaṇṇe pana kathite kato bhagavatā pañcasikhassa okāsoti devatāhi saddhiṁ upasaṅkamitvā pañhaṁ pucchitvā",
  "anya-e0907n:248_3": "vissajjanāvasāne asītiyā devatāsahassehi saddhiṁ sotāpattiphale patiṭṭhahissatīti ñatvā vaṇṇaṁ kathesi.",
  "anya-e0907n:249_0": "Atha kho bhagavā sakkaṁ devānamindaṁ etadavoca ‘‘acchariyamidaṁ āyasmato kosiyassa,",
  "anya-e0907n:249_1": "abbhutamidaṁ āyasmato kosiyassa tāva bahukiccassa bahukaraṇīyassa yadidaṁ idhāgamana’’nti.",
  "anya-e0907n:250_0": "Cirapaṭikāhaṁ bhante bhagavantaṁ dassanāya upasaṅkamitukāmo,",
  "anya-e0907n:250_1": "api ca devānaṁ tāvatiṁsānaṁ kehici kehici kiccakaraṇīyehi byāvaṭo,",
  "anya-e0907n:250_2": "evāhaṁ nāsakkhiṁ bhagavantaṁ dassanāya upasaṅkamituṁ.",
  "anya-e0907n:251_0": "Te ‘‘tava santakā,",
  "anya-e0907n:251_1": "mama santakā’’ti nicchetuṁ asakkontā aḍḍaṁ karonti,",
  "anya-e0907n:251_2": "sakkaṁ devarājānaṁ pucchanti,",
  "anya-e0907n:251_3": "so ‘‘yassa vimānaṁ āsannataraṁ,",
  "anya-e0907n:251_4": "tassa santakā’’ti vadati.",
  "anya-e0907n:252_0": "Yassa vimānaṁ olokentī ṭhitā, tassa santakāti vadati.",
  "anya-e0907n:253_0": "Idheva bhante kapilavatthusmiṁ gopikā nāma sakyadhītā ahosi buddhe pasannā dhamme pasannā saṅghe pasannā sīlesu paripūrakārinī,",
  "anya-e0907n:253_1": "sā itthittaṁ virājetvā purisattaṁ bhāvetvā kāyassa bhedā paraṁ maraṇā sugatiṁ saggaṁ lokaṁ upapannā.",
  "anya-e0907n:254_0": "Tassa dhammassa pattiyā, āgatamhāsi mārisa;",
  "anya-e0907n:255_0": "Katāvakāsā bhagavatā, pañhaṁ pucchemu mārisa.",
  "anya-e0907n:256_0": "Puccha vāsava maṁ pañhaṁ, yaṁ kiñci manasicchasi;",
  "anya-e0907n:257_0": "Tassa tasseva pañhassa, ahaṁ antaṁ karomi te.",
  "anya-e0907n:258_0": "Kiṁ saṁyojanā nu kho mārisa devā manussā asurā nāgā gandhabbā ye caññe santi puthukāyā,",
  "anya-e0907n:258_1": "te averā adaṇḍā asapattā abyāpajjā viharemu averinoti iti ca nesaṁ hoti.",
  "anya-e0907n:258_2": "Atha ca pana saverā sadaṇḍā sasapattā sabyāpajjā viharanti saverinoti.",
  "anya-e0907n:259_0": "Issāmacchariyasaṁyojanā kho devānaminda devā manussā asurā nāgā gandhabbā yecaññe santi puthukāyā,",
  "anya-e0907n:259_1": "te averā adaṇḍā asapattā abyāpajjā viharemu averinoti iti ca nesaṁhoti,",
  "anya-e0907n:259_2": "atha ca pana saverā sadaṇḍā sasapattā sabyāpajjā viharanti saverinoti.",
  "anya-e0907n:260_0": "Issatīti issā,",
  "anya-e0907n:260_1": "sā parasampattīnaṁ usūyanalakkhaṇā,",
  "anya-e0907n:260_2": "tattheva anabhiratirasā,",
  "anya-e0907n:260_3": "tato vimukhabhāvapaccupaṭṭhānā,",
  "anya-e0907n:260_4": "parasampatti padaṭṭhānā,",
  "anya-e0907n:260_5": "saṁyojananti daṭṭhabbā.",
  "anya-e0907n:261_0": "Maccherabhāvo macchariyaṁ,",
  "anya-e0907n:261_1": "taṁladdhānaṁ vā labhitabbānaṁ vā attano sampattīnaṁ nigūhanalakkhaṇaṁ,",
  "anya-e0907n:261_2": "tāsaṁyeva parehi sādhāraṇabhāva akkhamanarasaṁ,",
  "anya-e0907n:261_3": "saṅkocanapaccupaṭṭhānaṁ,",
  "anya-e0907n:261_4": "kaṭukañcukatā paccupaṭṭhānaṁ vā,",
  "anya-e0907n:261_5": "attasampattipadaṭṭhānaṁ,",
  "anya-e0907n:261_6": "cetaso virūpabhāvoti daṭṭhabbaṁ.",
  "anya-e0907n:262_0": "Kiṁ vaṇṇo esoti taṁ taṁ dosaṁ vadanto pariyattiñca kassaci kiñci adento dubbaṇṇo ceva eḷamūgoca hoti.",
  "anya-e0907n:263_0": "Yāva taṁ nappahīyati, tāva devamanussā averatādīni patthayantāpi verādīni naparimuccantiyeva.",
  "anya-e0907n:264_0": "Atha kho sakko devānamindo bhagavantaṁ uttari pañhaṁ apucchi–",
  "anya-e0907n:265_0": "Issāmacchariyaṁ pana mārisa kiṁ nidānaṁ kiṁ samudayaṁ kiṁ jātikaṁ kiṁ pabhavaṁ,",
  "anya-e0907n:265_1": "kismiṁ sati issāmacchariyaṁ hoti,",
  "anya-e0907n:265_2": "kismiṁ asati issāmacchariyaṁ na hotīti.",
  "anya-e0907n:266_0": "Issāmacchariyaṁ kho devānaminda piyāppiyanidānaṁ piyāppiyasamudayaṁ piyāppiyajātikaṁ piyāppiyapabhavaṁ,",
  "anya-e0907n:266_1": "piyāppiye sati issāmacchariyaṁ hoti,",
  "anya-e0907n:266_2": "piyāppiye asati issāmacchariyaṁ nahotīti.",
  "anya-e0907n:267_0": "Na sakkā dātuṁ, kilamissati vā ukkaṇṭhissati vātiādīni vatvā macchariyaṁ karoti.",
  "anya-e0907n:268_0": "Aho vatassa evarūpaṁ na bhaveyyāti issaṁ karoti.",
  "anya-e0907n:269_0": "Mayampetaṁ mamāyantā na paribhuñjāma, na sakkā dātunti macchariya karoti.",
  "anya-e0907n:270_0": "Ṭhapetvā maṁ ko añño evarūpassa lābhīti issaṁ vā karoti,",
  "anya-e0907n:270_1": "yācito tāvakālikampi adadamāno macchariyaṁ vā karoti.",
  "anya-e0907n:271_0": "Piyāppiyaṁ kho pana mārisa kiṁnidānaṁ kiṁsamudayaṁ kiṁjātikaṁ kiṁpabhavaṁ,",
  "anya-e0907n:271_1": "kismiṁ sati piyāppiyaṁ hoti,",
  "anya-e0907n:271_2": "kismiṁ asati piyāppiyaṁ na hotīti.",
  "anya-e0907n:272_0": "Piyāppiyaṁ kho devānaminda chandanidānaṁ chandasamudayaṁ chandajātikaṁ chandapabhavaṁ,",
  "anya-e0907n:272_1": "chande sati piyāppiyaṁ hoti,",
  "anya-e0907n:272_2": "chande asati piyāppiyaṁ na hotīti.",
  "anya-e0907n:273_0": "Chandanidānantiettha pariyesanachando,",
  "anya-e0907n:273_1": "paṭilābhachando,",
  "anya-e0907n:273_2": "paribhoga chando,",
  "anya-e0907n:273_3": "sannidhichando,",
  "anya-e0907n:273_4": "vissajjanachandoti pañcavidho chando.",
  "anya-e0907n:274_0": "Ime maṁ rakkhissanti gopissanti mamāyissanti samparivārayissantīti.",
  "anya-e0907n:275_0": "Chando kho pana mārisa kiṁnidāno kiṁsamudayo kiṁjātiko kiṁpabhavo,",
  "anya-e0907n:275_1": "kismiṁ sati chando hoti,",
  "anya-e0907n:275_2": "kismiṁ asati chando nahotīti.",
  "anya-e0907n:275_3": "Chando kho devānaminda vitakkanidāno vitakkasamudayo vitakkajātiko vitakkapabhavo,",
  "anya-e0907n:275_4": "vitakke sati chando hoti,",
  "anya-e0907n:275_5": "vitakke asati chando na hotīti.",
  "anya-e0907n:276_0": "Ettakaṁ rūpassa bhavissati,",
  "anya-e0907n:276_1": "ettakaṁ saddassa,",
  "anya-e0907n:276_2": "ettakaṁ gandhassa,",
  "anya-e0907n:276_3": "ettakaṁ rasassa,",
  "anya-e0907n:276_4": "ettakaṁ phoṭṭhabbassa bhavissati,",
  "anya-e0907n:276_5": "ettakaṁ mayhaṁ bhavissati,",
  "anya-e0907n:276_6": "ettakaṁ parassa bhavissati,",
  "anya-e0907n:276_7": "ettakaṁ nidahissāmi,",
  "anya-e0907n:276_8": "ettakaṁ parassa dassāmīti vavatthānaṁ vitakkavinicchayena hoti.",
  "anya-e0907n:276_9": "Tenāha chando kho devānaminda vitakkanidānoti.",
  "anya-e0907n:277_0": "Kathaṁ paṭipanno pana mārisa bhikkhu papañcasaññāsaṅkhānirodhasāruppagāminiṁ paṭipadaṁ paṭipanno hotīti.",
  "anya-e0907n:278_0": "Somanassaṁpāhaṁ devānaminda duvidhena vadāmi sevitabbaṁpi asevitabbaṁpi.",
  "anya-e0907n:278_1": "Domanassaṁpāhaṁ devānaminda duvidhena vadāmi sevitabbaṁpi asevitabbaṁpi.",
  "anya-e0907n:278_2": "Upekkhaṁpāhaṁ devānaminda duvidhena vadāmi sevitabbaṁpi asevitabbaṁpi.",
  "anya-e0907n:279_0": "Kiṁ pana bhagavatā pucchitaṁ kathitaṁ apucchitaṁ, sānusandhikaṁ ananusandhikanti.",
  "anya-e0907n:280_0": "Pucchitameva kathitaṁ no apucchitaṁ. Sānusandhikameva no ananusandhikaṁ.",
  "anya-e0907n:281_0": "Ime pañcakkhandhā kiṁ hetukāti upaparikkhandho avijjādihetukāti passati.",
  "anya-e0907n:282_0": "Ahosukhaṁ ahosukhanti vācaṁ nicchārayamānavasena uppajjati.",
  "anya-e0907n:283_0": "Ahodukkhaṁ ahodukkhanti vippalāpayamānameva uppajjati.",
  "anya-e0907n:284_0": "‘‘Somanassaṁpāhaṁ devānaminda duvidhena vadāmi sevitabbaṁpi asevitabbaṁpī’’ti itikho panetaṁ vuttaṁ,",
  "anya-e0907n:284_1": "kiñcetaṁ paṭicca vuttaṁ.",
  "anya-e0907n:284_2": "Tattha yaṁ jaññā somanassaṁ ‘‘imaṁ kho me somanassaṁ sevato akusalā dhammā abhivaḍḍhanti,",
  "anya-e0907n:284_3": "kusalā dhammā parihāyantī’’ti,",
  "anya-e0907n:284_4": "evarūpaṁ somanassaṁ na sevitabbaṁ.",
  "anya-e0907n:284_5": "Tattha yaṁ jaññā somanassaṁ ‘‘imaṁ kho me somanassaṁ sevato akusalā dhammā parihāyanti,",
  "anya-e0907n:284_6": "kusalā dhammā abhivaḍḍhantī’’ti,",
  "anya-e0907n:284_7": "evarūpaṁ somanassaṁ sevitabbaṁ.",
  "anya-e0907n:284_8": "Tattha yaṁ ce savitakkaṁ savicāraṁ,",
  "anya-e0907n:284_9": "yaṁce avitakkaṁ avicāraṁ,",
  "anya-e0907n:284_10": "ye avitakke avicāre,",
  "anya-e0907n:284_11": "te paṇītatare.",
  "anya-e0907n:284_12": "‘‘Somanassaṁpāhaṁ devānaminda duvidhena vadāmi sevitabbaṁpi asevitabbaṁpī’’ti iti yaṁ taṁ vuttaṁ,",
  "anya-e0907n:284_13": "idametaṁ paṭicca vuttaṁ.",
  "anya-e0907n:285_0": "Na laddhaṁ vata me sabrahmacārīhi saddhiṁ visuddhipavāraṇaṁ pavāretunti āvajjato domanassaṁ uppajjati,",
  "anya-e0907n:285_1": "assudhārā pavattanti gāmanta pabbhāravāsī mahāsīvattherassa viya.",
  "anya-e0907n:286_0": "Amhākaṁ ācariyo aññesaṁ avassayo hoti,",
  "anya-e0907n:286_1": "attano bhavituṁ na sakkoti,",
  "anya-e0907n:286_2": "ovādamassa dassāmīti ākāsena gantvā vihārasamīpe otaritvā divāṭṭhāne nisinnaṁ ācariyaṁ upasaṅkamitvā vattaṁ dassetvā ekamantaṁ nisīdi.",
  "anya-e0907n:287_0": "Kiṁ kāraṇā āgatosi piṇḍapātikāti āha.",
  "anya-e0907n:288_0": "Na te tumhākaṁ anumodanāya atthoti ākāse uppatitvā agamāsi.",
  "anya-e0907n:289_0": "Imassa bhikkhuno pariyattiyā kammaṁ natthi,",
  "anya-e0907n:289_1": "mayhaṁ pana aṅkusako bhavissāmīti āgatoti ñatvā idāni okāso na bhavissati,",
  "anya-e0907n:289_2": "paccūsakāle gamissāmīti pattacīvaraṁ samīpe katvā sabbaṁ divasabhāgaṁ paṭhamayāma majjhimayāmañca dhammaṁ",
  "anya-e0907n:289_3": "vācetvā pacchimayāme ekasmiṁ there uddesaṁ gahetvā nikkhante pattacīvaraṁ gahetvā teneva saddhiṁ nikkhanto.",
  "anya-e0907n:290_0": "Tato ‘‘na mañce mayhaṁ catūhi iriyāpathehi maggaphalaṁ uppajjissati arahattaṁ apatvā neva mañce piṭṭhiṁ pasāressāmi,",
  "anya-e0907n:290_1": "na pāde dhovissāmīti mañcaṁ ussāpetvā ṭhapesi.",
  "anya-e0907n:291_0": "Idāni me tiṁsavassāni samaṇadhammaṁ karontassa,",
  "anya-e0907n:291_1": "nāsakkhiṁ arahattaṁ pāpuṇituṁ,",
  "anya-e0907n:291_2": "addhā me imasmiṁ attabhāve maggovā phalaṁvā natthi,",
  "anya-e0907n:291_3": "na me laddhaṁ sabrahmacārīhi saddhiṁ visuddhipavāraṇaṁ pavāretunti cintesi.",
  "anya-e0907n:292_0": "Bho mahāsīvatthera devatāpi tayā saddhiṁ keḷiṁ karonti,",
  "anya-e0907n:292_1": "anucchavikaṁ nu kho te etanti vipassanaṁ vaḍḍhetvā saha paṭisambhidāhi arahattaṁ aggahesi.",
  "anya-e0907n:292_2": "So idāni nipajjissāmīti senāsanaṁ paṭijaggitvā mañcakaṁ paññapetvā udakaṭṭhāne udakaṁ paccupaṭṭhapetvā pāde dhovissāmīti sopānaphalake nisīdi.",
  "anya-e0907n:293_0": "Apetha bhante mātugāmoti okāsaṁ kāretvā theraṁ upasaṅkamitvā vanditvā purato ukkuṭiko nisīditvā pāde dhovissāmīti āha.",
  "anya-e0907n:294_0": "Te paṇītatarā devā,",
  "anya-e0907n:295_0": "Akaniṭṭhā yasassino;",
  "anya-e0907n:296_0": "Antime vattamānamhi,",
  "anya-e0907n:297_0": "So nivāso bhavissati;",
  "anya-e0907n:298_0": "Dhammadāyādā me bhikkhave bhavatha,",
  "anya-e0907n:298_1": "mā āmisadāyādā,",
  "anya-e0907n:298_2": "atthi me tumhesu anukampā,",
  "anya-e0907n:298_3": "kinti me sāvakā dhammadāyādā bhaveyyuṁ,",
  "anya-e0907n:298_4": "no āmisadāyādāti.",
  "anya-e0907n:298_5": "Tumhe ca bhikkhave āmisadāyādā bhaveyyātha,",
  "anya-e0907n:298_6": "no dhammadāyādā.",
  "anya-e0907n:298_7": "Tumhepi tena ādiyā bhaveyyātha,",
  "anya-e0907n:298_8": "āmisa dāyādā satthusāvakā viharanti,",
  "anya-e0907n:298_9": "no dhammadāyādāti.",
  "anya-e0907n:298_10": "Ahampitena ādiyo bhaveyyaṁ āmisadāyādā satthu sāvakā viharanti,",
  "anya-e0907n:298_11": "no dhammadāyādāti.",
  "anya-e0907n:298_12": "Tumhe ca me bhikkhave dhammadāyādā bhaveyyātha no āmisadāyādā.",
  "anya-e0907n:298_13": "Tumhepi tena ādiyā bhaveyyātha dhammadāyādā satthu sāvakā viharanti,",
  "anya-e0907n:298_14": "no āmisadāyādāti.",
  "anya-e0907n:298_15": "Ahampi tena na ādiyo bhaveyyaṁ.",
  "anya-e0907n:298_16": "Dhammadāyādā satthu sāvakā viharanti,",
  "anya-e0907n:298_17": "no āmisadāyādāti.",
  "anya-e0907n:298_18": "Tasmātiha me bhikkhave dhammadāyādā bhavatha,",
  "anya-e0907n:298_19": "mā āmisadāyādā,",
  "anya-e0907n:298_20": "atthime tumhesu anukampā,",
  "anya-e0907n:298_21": "kinti me sāvakā dhammadāyādā bhaveyyuṁ,",
  "anya-e0907n:298_22": "no āmisadāyādāti.",
  "anya-e0907n:299_0": "Kahaṁ buddho kahaṁ bhagavā kahaṁ devadevo narāsabho purisasīhoti bhagavantaṁ pariyesanti.",
  "anya-e0907n:300_0": "Vuttampicetaṁ ‘‘tena kho pana samayena bhagavā sakkato hoti garukato mānito pūjito apacito lābhī cīvara",
  "anya-e0907n:300_1": "piṇḍapātasenāsanagilānapaccayabhesajjaparikkhārānaṁ,",
  "anya-e0907n:300_2": "bhikkhusaṅghopi kho sakkato hoti…pe…",
  "anya-e0907n:300_3": "parikkhārāna’’nti.",
  "anya-e0907n:301_0": "Yāvatā kho cunda etarahi saṅgho vā gaṇo vā loke uppanno,",
  "anya-e0907n:301_1": "nāhaṁ cunda aññaṁ ekasaṅghampi samanupassāmi,",
  "anya-e0907n:301_2": "evaṁ lābhagga yasaggapattaṁ,",
  "anya-e0907n:301_3": "yathariva cunda bhikkhusaṅghoti.",
  "anya-e0907n:302_0": "Amhākaṁ ācariyassa detha,",
  "anya-e0907n:302_1": "upajjhāyassa dethāti uccāsadda mahāsaddaṁ karonti.",
  "anya-e0907n:302_2": "Sā ca nesaṁ pavatti bhagavatopi pākaṭā ahosi.",
  "anya-e0907n:302_3": "Tato bhagavā ananucchavikanti dhammasaṁvegaṁ uppādetvā cintesi.",
  "anya-e0907n:303_0": "Paccayā akappiyāti na sakkā sikkhāpadaṁ paññapetuṁ.",
  "anya-e0907n:303_1": "Paccayapaṭibaddhā hi kulaputtānaṁ samaṇadhammavutti.",
  "anya-e0907n:303_2": "Handāhaṁ dhammadāyādapaṭipadaṁ desemi.",
  "anya-e0907n:304_0": "Sā sikkhākāmānaṁ kulaputtānaṁ sikkhāpadapaññatti viya bhavissati nagaradvāre ṭhapitasabbakāyikaādāso viya ca,",
  "anya-e0907n:304_1": "yathā hi nagara dvāre ṭhapite sabbakāyike ādāse cattāro vaṇṇā attano chāyaṁ disvā vajjaṁ pahāya niddosā honti.",
  "anya-e0907n:305_0": "So hi brāhmaṇa bhagavā anuppannassa maggassa uppādetā,",
  "anya-e0907n:305_1": "asañjātassa maggassa sañjanetā,",
  "anya-e0907n:305_2": "anakkhātassa maggassa akkhātā,",
  "anya-e0907n:305_3": "maggaññū maggavidū maggakovidotica.",
  "anya-e0907n:305_4": "So hāvuso bhagavā jānaṁ jānāti,",
  "anya-e0907n:305_5": "passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgatotica, ….",
  "anya-e0907n:306_0": "Paṇītena khādanīyena bhojanīyena sahatthā santappesi sampavāresi.",
  "anya-e0907n:307_0": "Are tvaṁ sugatātirittampi piṇḍapātaṁ paṭikkhipitvā īdisaṁ icchaṁ uppādesi.",
  "anya-e0907n:308_0": "Dubbharo bhikkhu na sakkā posituṁ.",
  "anya-e0907n:309_0": "Amhākaṁ bhadanto subharo thokenapi tussati, mayameva naṁ posissāmāti paṭiññaṁ katvā posenti.",
  "anya-e0907n:310_0": "‘‘Are tvaṁ nāma tadā sugatātirittampi piṇḍapātaṁ paṭikkhipitvā tathā jighacchādubbalyaparetopi samaṇadhammaṁ katvā ajja kosajjamanuyuñjasi’’ –",
  "anya-e0907n:311_0": "Yā ca kho ānandakathā abhisallekhitā cetovinīvaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṁvattati.",
  "anya-e0907n:311_1": "Seyyathidaṁ appicchakathāti …,.",
  "anya-e0907n:312_0": "Idamavoca bhagavā, idaṁ vatvāna sugato uṭṭhāyāsanā vihāraṁ pāvisi.",
  "anya-e0907n:313_0": "Imaṁ mayā saṁkhittena uddesaṁ uddiṭṭhaṁ vitthārena avibhattaṁ,",
  "anya-e0907n:313_1": "dhammapaṭiggāhakā bhikkhū uggahetvā ānandaṁ vā kaccānaṁ vā upasaṅkamitvā pucchissanti,",
  "anya-e0907n:313_2": "te mayhaṁ ñāṇena saṁsandetvā kathessanti,",
  "anya-e0907n:313_3": "tato dhammapaṭiggāhakā puna maṁ pucchissanti,",
  "anya-e0907n:313_4": "tesaṁ ahaṁ sukathitaṁ bhikkhave ānandena,",
  "anya-e0907n:313_5": "sukathitaṁ kaccānena,",
  "anya-e0907n:313_6": "maṁ cepi tumhe ekamatthaṁ puccheyyātha,",
  "anya-e0907n:313_7": "ahampi naṁ evameva byākareyyanti.",
  "anya-e0907n:314_0": "Cūḷagosiṅgasutta",
  "anya-e0907n:315_0": "Evaṁ me sutaṁ ekaṁ samayaṁ bhagavā nātike viharati giñjakāvasathe,",
  "anya-e0907n:315_1": "tena kho pana samayena āyasmā ca anuruddho āyasmā ca nandiyo āyasmā ca kimilo gosiṅgasālavanadāye viharanti.",
  "anya-e0907n:315_2": "Athakho bhagavā sāyanhasamayaṁ paṭisallānā vuṭṭhito yena gosiṅgasālavanadāyo,",
  "anya-e0907n:315_3": "tenupasaṅkami.",
  "anya-e0907n:315_4": "Addasā kho dāyapālo bhagavantaṁ dūratova āgacchantaṁ.",
  "anya-e0907n:315_5": "Disvāna bhagavantaṁ etadavoca ‘‘mā mahāsamaṇa etaṁ dāyaṁ pāvisi,",
  "anya-e0907n:315_6": "santettha tayo kulaputtā attakāmarūpā viharanti,",
  "anya-e0907n:315_7": "mā tesaṁ aphāsukamakāsī’’ti.",
  "anya-e0907n:316_0": "Ahaṁ ime kulaputte paggaṇhitvā ukkaṁsitvā paṭisanthāraṁ katvā dhammaṁ nesaṁ desessāmīti.",
  "anya-e0907n:317_0": "Assosi kho āyasmā anuruddho dāyapālassa bhagavatā saddhiṁ mantayamānassa.",
  "anya-e0907n:317_1": "Sutvāna dāyapālaṁ etadavoca,",
  "anya-e0907n:317_2": "mā āvuso dāyapāla bhagavantaṁ vāresi,",
  "anya-e0907n:317_3": "satthā no bhagavā anuppattoti.",
  "anya-e0907n:318_0": "Mayaṁ tayo janā idha viharāma,",
  "anya-e0907n:318_1": "aññe pabbajitā nāma natthi,",
  "anya-e0907n:318_2": "ayañca dāyapālo pabbajitena viya saddhiṁ katheti,",
  "anya-e0907n:318_3": "ko nu kho bhavissatīti.",
  "anya-e0907n:319_0": "Ayaṁ dāyapālo phaṇakataṁ āsivisaṁ gīvāya gahetuṁ hatthaṁ pasārentoviya loke aggapuggalena saddhiṁ kathentova na jānāti,",
  "anya-e0907n:319_1": "aññatarabhikkhunā viya saddhiṁ kathetīti.",
  "anya-e0907n:320_0": "Mayaṁ tayo janā samaggavāyaṁ vasāma.",
  "anya-e0907n:320_1": "Sacāhaṁ ekakova paccuggamanaṁ karissāmi.",
  "anya-e0907n:320_2": "Samaggavāso nāma na bhavissatīti piyamitte gahetvāva paccuggamanaṁ karissāmi.",
  "anya-e0907n:320_3": "Yathā ca bhagavā mayhaṁ piyo,",
  "anya-e0907n:320_4": "evaṁ sahāyānampi me piyoti,",
  "anya-e0907n:320_5": "tehi saddhiṁ paccuggamanaṁ kātukāmo sayaṁ akatvāva upasaṅkami.",
  "anya-e0907n:321_0": "Tassa mayhaṁ bhante evaṁ hoti,",
  "anya-e0907n:321_1": "yaṁ nūnāhaṁ sakaṁ cittaṁ nikkhipitvā imesaṁyeva āyasmantānaṁ cittassa vasena vatteyyanti.",
  "anya-e0907n:321_2": "So kho ahaṁ bhante sakaṁ cittaṁ nikkhipitvā imesaṁyeva āyasmantānaṁ cittassa vasena vattāmi,",
  "anya-e0907n:321_3": "nānāhi kho no bhante kāyā ekañca pana maññe cittanti.",
  "anya-e0907n:322_0": "Sādhu sādhu anuruddhā, kacci pana vo anuruddhā appamattā ātāpino pahitattā viharathāti.",
  "anya-e0907n:323_0": "Taggha mayaṁ bhante appamattā ātāpino pahitattā viharāmāti.",
  "anya-e0907n:324_0": "Yathā kathaṁ pana tumhe anuruddhā appamattā ātāpino pahitattā viharathāti.",
  "anya-e0907n:325_0": "Atthi pana vo anuruddhā evaṁ appamattānaṁ ātāpīnaṁ pahitattānaṁ viharantānaṁ uttarimanussadhammā alamariyañāṇadassanaviseso adhigato phāsuvihāroti.",
  "anya-e0907n:326_0": "Kiṁ hi no siyā bhante.",
  "anya-e0907n:326_1": "Idha mayaṁ bhante yāvadeva ākaṅkhāma,",
  "anya-e0907n:326_2": "vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāma,",
  "anya-e0907n:326_3": "ayaṁ kho no bhante amhākaṁ appamattānaṁ ātāpīnaṁ pahitattānaṁ viharantānaṁ uttarimanussadhammā alamariyañāṇadassanaviseso adhigato phāsuvihāroti.",
  "anya-e0907n:327_0": "Sagāthāvaggasaṁyutta aṭṭhakathā",
  "anya-e0907n:328_0": "Yakkhasaṁyutta",
  "anya-e0907n:329_0": "Āḷavakasutta",
  "anya-e0907n:330_0": "Evaṁ me sutaṁ ekaṁ samayaṁ bhagavā āḷaviyaṁ viharati āḷavakassa yakkhassa bhavane.",
  "anya-e0907n:331_0": "Nāsakkhi migaṁ gahetunti apavādamocanatthaṁ kājenādāya āgacchanto nagarassāvidūre bahalapattapalāsaṁ",
  "anya-e0907n:331_1": "mahānigrodhaṁ disvā parissamavinodanatthaṁ tassa mūlamupagato.",
  "anya-e0907n:332_0": "Ye ye vajjā honti, te te sandhāya ‘‘yo jīvitatthiko, so nikkhamatū’’ti bhaṇati.",
  "anya-e0907n:333_0": "Rājā core gahetvā yakkhassa detīti manussā corakamma to paṭiviratā.",
  "anya-e0907n:333_1": "Tato aparena samayena navacorānaṁ abhāvena purāṇacorānañca parikkhayena bandhanāgārāni suññāni ahesuṁ.",
  "anya-e0907n:334_0": "Rājā amhākaṁ pitaraṁ amhākaṁ pitāmahaṁ pesetīti manussā khobhaṁ karissanti,",
  "anya-e0907n:334_1": "mā vo etaṁ ruccīti vāresi.",
  "anya-e0907n:335_0": "Natthi deva nagare dārako ṭhapetvā antepure tava puttaṁ āḷavakakumāranti.",
  "anya-e0907n:336_0": "Atha kho āḷavako yakkho yena bhagavā tenupasaṅkami,",
  "anya-e0907n:336_1": "upasaṅkamitvā bhagavantaṁ etadavoca nikkhama samaṇāti.",
  "anya-e0907n:336_2": "Sādhāvusoti bhagavā nikkhami.",
  "anya-e0907n:336_3": "Pavisa samaṇāti.",
  "anya-e0907n:336_4": "Sādhāvusoti bhagavā pāvisi.",
  "anya-e0907n:336_5": "Dutiyampi kho oḷavako yakkho bhagavantaṁ etadavoca nikkhama samaṇāti.",
  "anya-e0907n:336_6": "Sādhāvusoti bhagavā nikkhami.",
  "anya-e0907n:336_7": "Pavisa samaṇāti.",
  "anya-e0907n:336_8": "Sādhāvusoti bhagavā pāvisi.",
  "anya-e0907n:336_9": "Tatiyampi kho āḷavako yakkho bhagavantaṁ etadavoca nikkhama samaṇāti.",
  "anya-e0907n:336_10": "Sādhāvusoti bhagavā nikkhami.",
  "anya-e0907n:336_11": "Pavisa samaṇāti.",
  "anya-e0907n:336_12": "Sādhāvusoti bhagavā pāvisi.",
  "anya-e0907n:336_13": "Catutthampi kho āḷavako yakkho bhagavantaṁ etadavoca nikkhama samaṇāti.",
  "anya-e0907n:336_14": "Na khvāhaṁ taṁ āvuso nikkhamissāmi.",
  "anya-e0907n:336_15": "Yaṁ te karaṇīyaṁ,",
  "anya-e0907n:336_16": "taṁ karohīti.",
  "anya-e0907n:336_17": "Pañhaṁ taṁ samaṇa pucchissāmi,",
  "anya-e0907n:336_18": "sace me na byākarissasi,",
  "anya-e0907n:336_19": "cittaṁ vā te khipissāmi,",
  "anya-e0907n:336_20": "hadayaṁ vā te phālessāmi,",
  "anya-e0907n:336_21": "pādesu vā gahetvā pāragaṅgāya khipissāmīti.",
  "anya-e0907n:336_22": "Na khvāhaṁ taṁ āvuso passāmi sadevake loke samārake sabrahmake sassamaṇabrāhmaṇiyā pajāya sadevamanussāya,",
  "anya-e0907n:336_23": "yo me cittaṁ vā khipeyya hadayaṁ vā phāleyya pādesu vā gahetvā pāragaṅgāya khipeyya.",
  "anya-e0907n:336_24": "Apica tvaṁ āvuso puccha yadā kaṅkhasīti.",
  "anya-e0907n:337_0": "Ko so bhagavānāma, yo mama bhavanaṁ paviṭṭhoti āha.",
  "anya-e0907n:338_0": "Na tvaṁ āvuso jānāsi bhagavantaṁ amhākaṁ satthāraṁ,",
  "anya-e0907n:338_1": "yo tusitabhavane ṭhito pañcamahāvilokitaṁ viloketvātiādinā nayena yāva dammacakkapavattanā kathentā paṭisandhiādīsu",
  "anya-e0907n:338_2": "dvattiṁsapubbanimittāni vatvā imānipi tvaṁ āvuso acchariyāni nāddasāti codesuṁ.",
  "anya-e0907n:339_0": "Passatha dāni tumhākaṁ vā satthā mahānubhāvo,",
  "anya-e0907n:339_1": "ahaṁ vāti dakkhiṇapādena saṭṭhiyojanamattaṁ kelāsapabbatakūṭaṁ akkami.",
  "anya-e0907n:340_0": "Yaṁ nūnāhaṁ kenaci ajeyyaṁ dussāvudhaṁ muñceyyanti.",
  "anya-e0907n:341_0": "Idaṁ kāraṇaṁ mettāvihārayutto samaṇo,",
  "anya-e0907n:341_1": "handa naṁ rosetvā mettāya viyojemīti iminā sambandhenetaṁ vuttaṁ,",
  "anya-e0907n:341_2": "atha kho āḷavako yakkho yena bhagavā…pe…",
  "anya-e0907n:341_3": "nikkhama samaṇāti.",
  "anya-e0907n:342_0": "‘‘Subbaco vatāyaṁ samaṇo ekavacaneneva nikkhanto,",
  "anya-e0907n:342_1": "evaṁ nāma nikkhametuṁ sukhaṁ samaṇaṁ akāraṇenevāhaṁ sakalarattiṁ yuddhena abbhuyyāsinti muducitto hutvā puna cintesi –",
  "anya-e0907n:343_0": "Subbaco ayaṁ samaṇo nikkhamāti vutto nikkhamati.",
  "anya-e0907n:343_1": "Pavisāti vutto pavisati.",
  "anya-e0907n:343_2": "Yaṁnūnāhaṁ imaṁ samaṇaṁ evameva sakalarattiṁ kilametvā pāde gahetvā pāragaṅgāya khipeyyanti pāpakaṁ cittaṁ",
  "anya-e0907n:343_3": "uppādetvā catutthavāraṁ āha nikkhama samaṇāti.",
  "anya-e0907n:344_0": "Kiṁ sūdha vittaṁ purisassa seṭṭhaṁ,",
  "anya-e0907n:345_0": "Kiṁsu suciṇṇaṁ sukhamāvahāti;",
  "anya-e0907n:346_0": "Kiṁsu have sādutaraṁ rasānaṁ,",
  "anya-e0907n:347_0": "Kathaṁ jīviṁ jīvitamāhu seṭṭhanti;",
  "anya-e0907n:348_0": "Saddhīdha vittaṁ purisassa seṭṭhaṁ,",
  "anya-e0907n:349_0": "Dhammo suciṇṇo sukhamāvahāti;",
  "anya-e0907n:350_0": "Saccaṁ have sādutaraṁ rasānaṁ,",
  "anya-e0907n:351_0": "Paññājīviṁ jīvitamāhu seṭṭhanti.",
  "anya-e0907n:352_0": "Saddho sīlena sampanno,",
  "anya-e0907n:353_0": "Yaso bhogasamappito;",
  "anya-e0907n:354_0": "Yaṁ yaṁ padesaṁ bhajati,",
  "anya-e0907n:355_0": "Tattha tattheva pūjitoti vacanato –",
  "anya-e0907n:356_0": "Saccena vācenudakampi dhāvati,",
  "anya-e0907n:357_0": "Visampi saccena hananti paṇḍitā;",
  "anya-e0907n:358_0": "Saccena devo thanayaṁ pavassati,",
  "anya-e0907n:359_0": "Sacce ṭhitā nibbutiṁ patthayanti.",
  "anya-e0907n:360_0": "Yekecime atthi rasā pathabyā,",
  "anya-e0907n:361_0": "Saccaṁ tesaṁ sādutaraṁ rasānaṁ;",
  "anya-e0907n:362_0": "Sacce ṭhitā samaṇabrāhmaṇā ca,",
  "anya-e0907n:363_0": "Taranti jātimaraṇassa pāranti.",
  "anya-e0907n:364_0": "Kathaṁsu tarati oghaṁ, kathaṁsu tarati aṇṇavaṁ;",
  "anya-e0907n:365_0": "Kathaṁsu dukkhamacceti, kathaṁsu parisujjhati.",
  "anya-e0907n:366_0": "Saddhāya tarati oghaṁ, appamādena aṇṇavaṁ;",
  "anya-e0907n:367_0": "Vīriyena dukkhamacceti, paññāya parisujjhati.",
  "anya-e0907n:368_0": "Kathaṁsu labhate paññaṁ, kathaṁsu vindate dhanaṁ;",
  "anya-e0907n:369_0": "Kathaṁsu kittiṁ pappoti, kathaṁ mittāni ganthati;",
  "anya-e0907n:370_0": "Asmā lokā paraṁ lokaṁ, kathaṁ pecca na socatīti–",
  "anya-e0907n:371_0": "Saddahāno arahataṁ, dhammaṁ nibbānapattiyā;",
  "anya-e0907n:372_0": "Sussūsaṁ labhate paññaṁ, appamatto vicakkhaṇo.",
  "anya-e0907n:373_0": "Patirūpakārī dhuravā, uṭṭhātā vindate dhanaṁ;",
  "anya-e0907n:374_0": "Saccena kittiṁ pappoti, dadaṁ mittāni ganthati.",
  "anya-e0907n:375_0": "Asmā loko paraṁ lokaṁ, evaṁ pecca na socati.",
  "anya-e0907n:376_0": "Yassete caturo dhammā,",
  "anya-e0907n:377_0": "Saddhassa gharamesino;",
  "anya-e0907n:378_0": "Saccaṁ dammo dhiti cāgo,",
  "anya-e0907n:379_0": "Sa ve pecca na socati;",
  "anya-e0907n:380_0": "Iṅgha aññepi pucchassu,",
  "anya-e0907n:381_0": "Puthū samaṇabrāhmaṇe;",
  "anya-e0907n:382_0": "Yadi saccā dhammā cāgā,",
  "anya-e0907n:383_0": "Khantyā bhiyyodha vijjhati.",
  "anya-e0907n:384_0": "Kathaṁ nu dāni puccheyyaṁ, puthū samaṇabrāhmaṇe;",
  "anya-e0907n:385_0": "Yohaṁ ajja pajānāmi, yo attho samparāyiko.",
  "anya-e0907n:386_0": "Atthāya vata me buddho, vāsāyāḷavimāgamā;",
  "anya-e0907n:387_0": "Yohaṁ ajja pajānāmi, yattha dinnaṁ mahapphalaṁ.",
  "anya-e0907n:388_0": "So ahaṁ vicarissāmi, gāmā gāmaṁ purā puraṁ;",
  "anya-e0907n:389_0": "Namassamāno sambuddhaṁ, dhammassa ca sudhammataṁ.",
  "anya-e0907n:390_0": "Imaṁ kumāraṁ satapuññalakkhaṇaṁ,",
  "anya-e0907n:391_0": "Sabbaṅgupetaṁ paripuṇṇabyañjanaṁ;",
  "anya-e0907n:392_0": "Udaggacitto sumano dadāmi te,",
  "anya-e0907n:393_0": "Paṭiggaha lokahitāya cakkhumāti.",
  "anya-e0907n:394_0": "Dīghāyuko hotu ayaṁ kumāro,",
  "anya-e0907n:395_0": "Tuvañca yakkha sukhito bhavāhi;",
  "anya-e0907n:396_0": "Abyādhitā lokahitāya tiṭṭhatha;",
  "anya-e0907n:397_0": "Ayaṁ kumāro saraṇamupeti buddhaṁ…pe… dhammaṁ…pe… saṅghaṁ.",
  "anya-e0907n:398_0": "Mahāvaggasaṁyutta aṭṭhakathā",
  "anya-e0907n:399_0": "Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
  "anya-e0907n:399_1": "Tena kho pana samayena āyasmā sāriputto magadhesu viharati nālakagāmake ābādhiko dukkhito bāḷhagilāno.",
  "anya-e0907n:399_2": "Cundo ca samaṇuddeso āyasmato sāriputtassa upaṭṭhāko hoti.",
  "anya-e0907n:400_0": "Atha kho āyasmā sāriputto teneva ābādhena parinibbāyi.",
  "anya-e0907n:400_1": "Atha kho cundo samaṇuddeso āyasmato sāriputtassa pattacīvaramādāya yena sāvatthi jetavanaṁ anāthapiṇḍikassa ārāmo,",
  "anya-e0907n:400_2": "yenā yasmā ānando tenupasaṅkami,",
  "anya-e0907n:400_3": "upasaṅkamitvā āyasmantaṁ ānandaṁ abhivādetvā ekamantaṁ nisīdi,",
  "anya-e0907n:400_4": "ekamantaṁ nisinno kho cundo samaṇuddeso āyasmantaṁ ānandaṁ etadavoca ‘‘āyasmā bhante sāriputto parinibbuto,",
  "anya-e0907n:400_5": "idamassa pattacīvara’’nti.",
  "anya-e0907n:400_6": "Atthi kho idaṁ āvuso cunda kathā pābhataṁ bhagavantaṁ dassanāya,",
  "anya-e0907n:400_7": "āyāmāvuso cunda,",
  "anya-e0907n:400_8": "yena bhagavā tenupasaṅkamissāma,",
  "anya-e0907n:400_9": "upasaṅkamitvā bhagavato etamatthaṁ ārocessāmāti.",
  "anya-e0907n:400_10": "‘‘Evaṁ bhante’’ti kho cundo samaṇuddeso āyasmato ānandassa paccassosi.",
  "anya-e0907n:401_0": "Buddhā nu kho paṭhamaṁ parinibbāyanti, udāhu aggasāvakāti.",
  "anya-e0907n:402_0": "Anujānātu me bhante bhagavā, anujānātu sugato. Parinibbāna kālo me, ossaṭṭho me āyusaṅkhāroti.",
  "anya-e0907n:403_0": "Kattha parinibbāyissasi sāriputtāti.",
  "anya-e0907n:404_0": "Atthi bhante magadhesu nālakagāme jātovarako, tatthāhaṁ parinibbāyissāmīti.",
  "anya-e0907n:405_0": "Yassa dāni tvaṁ sāriputta kālaṁ maññasi,",
  "anya-e0907n:405_1": "idāni pana te jeṭṭhakaniṭṭha bhātikānaṁ tādisassa bhikkhuno dassanaṁ dullabhaṁ bhavissati,",
  "anya-e0907n:405_2": "desehi nesaṁ dhammanti āha.",
  "anya-e0907n:406_0": "Athakho āyasmā ca ānando cundo ca samaṇuddeso yena bhagavā tenupasaṅkamiṁsu,",
  "anya-e0907n:406_1": "upasaṅkamitvā bhagavantaṁ abhivādetvā ekamantaṁ nisīdiṁsu,",
  "anya-e0907n:406_2": "ekamantaṁ nisinno kho āyasmā ānando bhagavantaṁ etadavoca ‘‘ayaṁ bhante cundo samaṇuddeso ‘evamāha āyasmā bhante sāriputto parinibbuto,",
  "anya-e0907n:406_3": "idamassa pattacīvara’nti.",
  "anya-e0907n:406_4": "Apica me bhante ‘madhuraka jāto viya kāyo,",
  "anya-e0907n:406_5": "disāpi me na pakkhāyanti,",
  "anya-e0907n:406_6": "dhammāpi maṁ nappaṭibhanti āyasmā sāriputto parinibbuto’ti’’ sutvā–",
  "anya-e0907n:407_0": "Appakenapi medhāvī, pābhatena vicakkhaṇo;",
  "anya-e0907n:408_0": "Samuṭṭhāpeti attānaṁ, aṇuṁ aggiṁva sandhamanti.",
  "anya-e0907n:409_0": "Yo pabbajī jātisatāni pañca,",
  "anya-e0907n:410_0": "Pahāya kāmāni manoramāni;",
  "anya-e0907n:411_0": "Taṁvītarāgaṁ susamāhitindriyaṁ;",
  "anya-e0907n:412_0": "Parinibbutaṁ vandatha sāriputtaṁ.",
  "anya-e0907n:413_0": "Khantibalo pathavisamo na kuppati,",
  "anya-e0907n:414_0": "Nacāpi cittassa vasena vattati;",
  "anya-e0907n:415_0": "Anukampako kāruṇiko ca nibbuto,",
  "anya-e0907n:416_0": "Parinibbutaṁ vandatha sāriputtaṁ.",
  "anya-e0907n:417_0": "Caṇḍālaputto yathā nagaraṁ paviṭṭho,",
  "anya-e0907n:418_0": "Nīcamano carati kaḷopihattho;",
  "anya-e0907n:419_0": "Tathā ayaṁ viharati sāriputto,",
  "anya-e0907n:420_0": "Parinibbutaṁ vandatha sāriputtaṁ.",
  "anya-e0907n:421_0": "Usabho yathā chinnavisāṇako,",
  "anya-e0907n:422_0": "Aheṭṭhayanto carati purantare vane;",
  "anya-e0907n:423_0": "Tathā ayaṁ viharati sāriputto;",
  "anya-e0907n:424_0": "Parinibbutaṁ vandatha sāriputtanti.",
  "anya-e0907n:425_0": "Apica me bhante madhurakajāto viya kāyo.",
  "anya-e0907n:426_0": "Kiṁ nukho te ānanda sāriputto sīlakkhandhaṁ vā ādāya parinibbuto,",
  "anya-e0907n:426_1": "samādhikkhandhaṁ vā ādāya parinibbuto,",
  "anya-e0907n:426_2": "paññākkhandhaṁ vā ādāya parinibbuto,",
  "anya-e0907n:426_3": "vimuttikkhandhaṁ vā ādāya parinibbuto,",
  "anya-e0907n:426_4": "vimutti ñāṇadassanakkhandhaṁ vā ādāya parinibbutoti.",
  "anya-e0907n:427_0": "Nanu taṁ ānanda mayā paṭikacceva akkhātaṁ sabbehi piyehi manā pehi nānābhāvo vinābhāvo aññathābhāvo,",
  "anya-e0907n:427_1": "taṁ kutettha ānanda labbhā ‘‘yaṁ taṁ jātaṁ bhūtaṁ saṅkhataṁ palokadhammaṁ,",
  "anya-e0907n:427_2": "taṁ vata māpalujjī’’ti netaṁ ṭhānaṁ vijjati.",
  "anya-e0907n:428_0": "Dasakaniddesa",
  "anya-e0907n:429_0": "Tattha katamaṁ tathāgatassa ṭhānañca ṭhānato aṭṭhānañca aṭṭhānato yathābhūtaṁ ñāṇaṁ.",
  "anya-e0907n:429_1": "Idha tathāgato ‘‘aṭṭhānametaṁ anavakāso yaṁ diṭṭhisampanno puggalo kañci saṅkhāraṁ niccato upagaccheyya netaṁ ṭhānaṁ vijjatī’’ti pajānāti,",
  "anya-e0907n:429_2": "‘‘ṭhānañca kho etaṁ vijjati yaṁ puthujjano kañci saṅkhāraṁ niccato upagaccheyya ṭhānametaṁ vijjatī’’ti –",
  "anya-e0907n:430_0": "Kammato dvārato ceva;",
  "anya-e0907n:431_0": "Kappaṭṭhitiyato tathā;",
  "anya-e0907n:432_0": "Pākasādhāraṇādīhi;",
  "anya-e0907n:433_0": "Viññātabbo vinicchayo.",
  "anya-e0907n:434_0": "Mayā bhante uppanno coro na sakkā paṭibāhituṁ,",
  "anya-e0907n:434_1": "saṅgho parasamuddaṁ gacchatu,",
  "anya-e0907n:434_2": "ahaṁ samuddārakkhaṁ karissāmīti.",
  "anya-e0907n:435_0": "Āvuso mahāsoṇa abhiruha mahāulumpanti.",
  "anya-e0907n:436_0": "Nāhaṁ bhante tumhesu agacchantesu gamissāmīti yāvatatiyaṁ kathetvāpi theraṁ āropetuṁ asakkontā nivattiṁsu.",
  "anya-e0907n:437_0": "Evarūpassa nāma lābhaggayasaggappattassa sarīradhātunicayaṭṭhānaṁ anāthaṁ jātanti cintayamāno nisīdi.",
  "anya-e0907n:438_0": "Bhante etaṁ paṇṇakhādakamanussānaṁ vasanaṭṭhānaṁ,",
  "anya-e0907n:438_1": "dhūmo paññāyati,",
  "anya-e0907n:438_2": "ahaṁ purato gamissāmīti theraṁ vanditvā attano bhavanaṁ agamāsi.",
  "anya-e0907n:438_3": "Thero sabbampi bhayakālaṁ paṇṇakhādakamanusse nissāya vasi.",
  "anya-e0907n:439_0": "Āvuso mahāsoṇa bhikkhāhāro paññāyatīti vatvā pattacīvaraṁ āropetvā cīvaraṁ pārupitvā pattaṁ nīharitvā aṭṭhāsi.",
  "anya-e0907n:440_0": "Mahāsoṇatthero pañcabhikkhusataparivāro maṇḍalārāmavihāraṁ patto,",
  "anya-e0907n:440_1": "ekeko navahatthasāṭakena saddhiṁ ekekakahāpaṇagghanakaṁ piṇḍapātaṁ detūti manusse avocuṁ.",
  "anya-e0907n:441_0": "Anāyatane naṭṭhānaṁ attabhāvānaṁ pamāṇaṁ natthi,",
  "anya-e0907n:441_1": "buddhānaṁ upaṭṭhānaṁ karissāmīti cetiyaṅgaṇaṁ gantvā appaharitaṁ karoti.",
  "anya-e0907n:442_0": "Mayaṁ tāva mahallakā, idaṁ nāma bhavissatīti na sakkā jānituṁ, tuvaṁ attānaṁ rakkheyyāsīti.",
  "anya-e0907n:443_0": "Kahaṁ vattabbakanigrodhatthero, kahaṁ vattabbakanigrodhattheroti pucchitvā tassa santikaṁ agamaṁsu.",
  "anya-e0907n:444_0": "Kiṁ thero piyāyatīti.",
  "anya-e0907n:445_0": "Kīdiso theroti.",
  "anya-e0907n:446_0": "Dhammasakaṭassa akkho bhijjati akkho bhijjatīti paridevamāno vicari.",
  "anya-e0907n:447_0": "8. Sammappadhānavibhaṅga",
  "anya-e0907n:448_0": "1. Suttantabhājanīyavaṇṇanā",
  "anya-e0907n:449_0": "Cattārome āvuso sammappadhānā.",
  "anya-e0907n:449_1": "Katame cattāro.",
  "anya-e0907n:449_2": "Idhāvuso bhikkhu anuppannā me pāpakā akusalā dhammā uppajjamānā anatthāya saṁvatteyyunti ātappaṁ karoti,",
  "anya-e0907n:449_3": "uppannā me pāpakā akusalā dhammā appahīyamānā anatthāya saṁvatteyyunti ātappaṁ karoti,",
  "anya-e0907n:449_4": "anuppannā me kusalā dhammā anuppajjamānā anatthāya saṁvatteyyunti ātappaṁ karoti,",
  "anya-e0907n:449_5": "anuppannā me kusalā dhammā anuppajjamānā anatthāya saṁvatteyyunti ātappaṁ karoti,",
  "anya-e0907n:449_6": "uppannā me kusalā dhammā nirujjhamānā anatthāya saṁvatteyyunti ātappaṁ karotīti.",
  "anya-e0907n:450_0": "Upajjhāyo me ativiya pasannacitto vandati, kiṁ nu kho pupphāni labhitvā pūjaṁ kareyyāsīti cintesi.",
  "anya-e0907n:451_0": "‘‘Kadā āgatosīti pucchi’’",
  "anya-e0907n:452_0": "Tvaṁ amhe uccākulāti sallakkhesi.",
  "anya-e0907n:453_0": "16. Ñāṇavibhaṅga",
  "anya-e0907n:454_0": "10. Dasakaniddesavaṇṇanā",
  "anya-e0907n:455_0": "Ekissā lokadhātuyā",
  "anya-e0907n:456_0": "Aṭṭhānametaṁ anavakāso yaṁ ekissā lokadhātuyā dve arahanto sammāsambuddhā apubbaṁ acarimaṁ uppajjeyyuṁ,",
  "anya-e0907n:456_1": "netaṁ ṭhānaṁ vijjatīti pajānāti.",
  "anya-e0907n:457_0": "Ajja satthā parinibbāyati,",
  "anya-e0907n:457_1": "ajja sāsanaṁ osakkati,",
  "anya-e0907n:457_2": "pacchimadassanaṁ dāni idaṁ amhākanti dasabalassa parinibbutadivasato mahantataraṁ kāruññaṁ karissanti.",
  "anya-e0907n:458_0": "Ekapuggalo bhikkhave loke uppajjamāno uppajjati acchariyamanusso,",
  "anya-e0907n:458_1": "katamo ekapuggalo tathāgato bhikkhave arahaṁ sammāsambuddhoti.",
  "anya-e0907n:459_0": "Jhānavibhaṅga",
  "anya-e0907n:460_0": "Suttantabhājanīya",
  "anya-e0907n:461_0": "Abhikkante paṭikkante sampajānakārī hoti.",
  "anya-e0907n:462_0": "Sato sampajāno abhikkamati,",
  "anya-e0907n:463_0": "Sato sampajāno paṭikkamatīti vuttaṁ.",
  "anya-e0907n:464_0": "Kinnū me ettha gatena attho atthi natthīti atthānatthaṁ pariggahetvā atthapariggaṇhanaṁ sātthakasampajaññaṁ.",
  "anya-e0907n:465_0": "Āmisatopi vaḍḍhi atthoyeva, taṁ nissāya brahmacariyā nuggahāya paṭipannattāti vadanti.",
  "anya-e0907n:466_0": "Mayā pabbajitadivasato paṭṭhāya bhikkhunā saddhiṁ dvekathā nāma nakathitapubbā,",
  "anya-e0907n:466_1": "aññasmiṁ divase uparivisesaṁ nibbattessāmīti cintetvā ‘‘kiṁ bhante’’ti paṭivacanaṁ adāsi.",
  "anya-e0907n:467_0": "Bhante ete manussā tumhākaṁ kiṁhonti, mātipakkhato sambandhā pitipakkhatoti.",
  "anya-e0907n:468_0": "Āvusoyaṁ mātāpitūhipi dukkaraṁ,",
  "anya-e0907n:468_1": "taṁ ete manussā amhākaṁ karonti,",
  "anya-e0907n:468_2": "pattacīvarampi no etesaṁ santakameva,",
  "anya-e0907n:468_3": "etesaṁ ānubhāvena neva bhaye bhayaṁ na chātake chātakaṁ jānāma,",
  "anya-e0907n:468_4": "edisānāma amhākaṁ upakārino natthīti tesaṁ guṇe kathento gacchati.",
  "anya-e0907n:469_0": "Kammaṭṭhānaṁ nāma atthītipi saññaṁ akatvā gāmaṁ piṇḍāya pavisitvā ananulomikena gihisaṁsaggena saṁsaṭṭho caritvā ca bhuñjitvā ca tuccho nikkhamati.",
  "anya-e0907n:470_0": "Āvuso tumhe na iṇaṭṭā na bhayaṭṭā na ājīvikā pakatā pabbajitā,",
  "anya-e0907n:470_1": "dukkhā muccitukāmā panettha pabbajitā.",
  "anya-e0907n:470_2": "Tasmā gamane uppannakilesaṁ gamaneyeva nigaṇhatha. Ṭhāne,",
  "anya-e0907n:470_3": "nisajjāya,",
  "anya-e0907n:470_4": "sayane uppannakilesaṁ sayaneyeva niggaṇhathāti.",
  "anya-e0907n:471_0": "Ayaṁ bhikkhu tuyhaṁ uppannaṁ vitakkaṁ jānāti,",
  "anya-e0907n:471_1": "ananucchavikaṁ te etanti attānaṁ paṭicodetvā vipassanaṁ vaḍḍhetvā ariyabhūmiṁ okkamati.",
  "anya-e0907n:472_0": "Ayaṁ thero punappunaṁ nivattitvā gacchati, kiṁ nukho maggamūḷho udāhu kiñci pamuṭṭhoti samullapanti.",
  "anya-e0907n:473_0": "Kinnū kho ete amheheva saddhiṁ na sallapanti udāhu añña maññampi,",
  "anya-e0907n:473_1": "yadi aññamaññampi na sallapanti,",
  "anya-e0907n:473_2": "addhā vivādajātā bhavissanti.",
  "anya-e0907n:474_0": "Aññaṁ uppajjate cittaṁ, aññaṁ cittaṁ nirujjhati;",
  "anya-e0907n:475_0": "Avīci manusambandho, nadī sotova vattati.",
  "anya-e0907n:476_0": "Ālokite vilokite sampajānakārī hoti.",
  "anya-e0907n:477_0": "Sace bhikkhave nandassa puratthimā disā āloketabbā hoti,",
  "anya-e0907n:477_1": "sabbaṁ cetasā samannāharitvā nando puratthimaṁ disaṁ āloketi ‘evaṁ me puratthimaṁ disaṁ ālokayato nābhijjhā",
  "anya-e0907n:477_2": "domanassā pāpakā akusalā dhammā anvāssavissantī’ti.",
  "anya-e0907n:477_3": "Itiha sātthaka sampajāno hoti.",
  "anya-e0907n:477_4": "Sace bhikkhave nandassa pacchimā disā,",
  "anya-e0907n:477_5": "uttarā disā,",
  "anya-e0907n:477_6": "dakkhiṇā disā, uddhaṁ, adho,",
  "anya-e0907n:477_7": "anudisā anuviloketabbā hoti,",
  "anya-e0907n:477_8": "sabbaṁ cetasā samannāharitvā nando anudisaṁ anuviloketi ‘evaṁ me anudisaṁ anuvilokayato…pe…",
  "anya-e0907n:477_9": "sampajāno hotīti….",
  "anya-e0907n:478_0": "Bhavaṅgā vajjanañceva, dassanaṁ sampaṭicchanaṁ;",
  "anya-e0907n:479_0": "Santīraṇaṁ voṭṭhabbanaṁ, javanaṁ bhavati sattamaṁ.",
  "anya-e0907n:480_0": "Samiñjite pasārite sampajānakārī hoti.",
  "anya-e0907n:481_0": "Samiñjite pahāriteti pabbānaṁ samiñjana pasāraṇe.",
  "anya-e0907n:482_0": "Kasmā bhante sahasā hatthaṁ samiñjitvā puna yathāṭhāne ṭhapetvā saṇikaṁ samiñjitthāti.",
  "anya-e0907n:483_0": "Yato paṭṭhāya mayā āvuso kammaṭṭhānaṁ manasikātuṁ āraddho,",
  "anya-e0907n:483_1": "na me kammaṭṭhānaṁ muñjitvā hattho samiñjitapubbo,",
  "anya-e0907n:483_2": "idāni pana me tumhehi saddhiṁ kathayamānena kammaṭṭhānaṁ muñcitvā samiñjito,",
  "anya-e0907n:483_3": "tasmā puna yathā ṭhāne ṭhapetvā samiñjesinti.",
  "anya-e0907n:484_0": "Sādhu bhante bhikkhunā nāma evarūpena bhavitabbanti.",
  "anya-e0907n:485_0": "Saṅghāṭipattacīvaradhāraṇe sampajānakārī hoti.",
  "anya-e0907n:486_0": "Puggalapaññattiaṭṭhakathā",
  "anya-e0907n:487_0": "Ekakaniddesa",
  "anya-e0907n:488_0": "Katamo ca puggalo samayavimutto,",
  "anya-e0907n:488_1": "idhekacco puggalo kālena kālaṁ samayena samayaṁ aṭṭha vimokkhe kāyena phusitvā viharati,",
  "anya-e0907n:488_2": "paññāya cassa disvā ekacce āsavā parikkhīṇā honti.",
  "anya-e0907n:488_3": "Ayaṁ vuccati puggalo samayavimutto.",
  "anya-e0907n:489_0": "Asamayavimutta",
  "anya-e0907n:490_0": "Katamo ca puggalo asamayavimutto,",
  "anya-e0907n:490_1": "idhekacco puggalo naheva kho kālena kālaṁ samayena samayaṁ aṭṭhavimokkhe kāyena phusitvā viharati,",
  "anya-e0907n:490_2": "paññāya cassa disvā āsavā parikkhīṇā honti.",
  "anya-e0907n:490_3": "Ayaṁ vuccati puggalo asamayavimutto.",
  "anya-e0907n:490_4": "Sabbepi ariya puggalā ariye vimokkhe asamayavimuttā.",
  "anya-e0907n:491_0": "Kuppākuppaniddesa",
  "anya-e0907n:492_0": "Katamo ca puggalo kuppadhammo,",
  "anya-e0907n:492_1": "idhekacco puggalo lābhī hoti rūpasahagatānaṁ vā arūpasahagatānaṁ vā samāpattīnaṁ,",
  "anya-e0907n:492_2": "so ca kho na nikāmalābhī hoti na akicchalābhī na akasira lābhī,",
  "anya-e0907n:492_3": "na yatthicchakaṁ yadicchakaṁ yāvaticchakaṁ samāpajjatipi vuṭṭhātipi,",
  "anya-e0907n:492_4": "ṭhānaṁ kho panetaṁ vijjhati,",
  "anya-e0907n:492_5": "yaṁ tassa puggalassa pamādamāgamma tā samāpattiyo kuppeyyuṁ.",
  "anya-e0907n:492_6": "Ayaṁ vuccati puggalo kuppadhammo.",
  "anya-e0907n:493_0": "Sattakkhattuparama sotāpanna",
  "anya-e0907n:494_0": "Katamo ca puggalo sattakkhattuparamo,",
  "anya-e0907n:494_1": "idhekacco puggalo tiṇṇaṁ saṁyojanānaṁ parikkhayā sotāpanno hoti avinipāta dhammo niyato sambodhiparāyaṇo,",
  "anya-e0907n:494_2": "so sattakkhattuṁ deve ca mānuse ca sandhāvitvā saṁsaritvā dukkhassantaṁ karoti,",
  "anya-e0907n:494_3": "ayaṁ vuccati puggalo sattakkhattuparamo.",
  "anya-e0907n:495_0": "Sotāpanna adhippāyya",
  "anya-e0907n:496_0": "Soto sototi hidaṁ sāriputta vuccati,",
  "anya-e0907n:496_1": "katamo nukho sāriputta sototi.",
  "anya-e0907n:496_2": "Ayameva hi bhante ariyo aṭṭhaṅgiko maggo soto.",
  "anya-e0907n:496_3": "Seyyathidaṁ,",
  "anya-e0907n:496_4": "sammādiṭṭhi…pe…",
  "anya-e0907n:496_5": "sammāsamādhīti.",
  "anya-e0907n:496_6": "Sotāpanno sotāpannoti hidaṁ sāriputta vuccati,",
  "anya-e0907n:496_7": "katamo nukho sāriputta sotāpannoti.",
  "anya-e0907n:496_8": "Yo hi bhante iminā ariyena aṭṭhaṅgikena maggena samannāgato,",
  "anya-e0907n:496_9": "ayaṁ vuccati sotāpanno,",
  "anya-e0907n:496_10": "svāyaṁ āyasmā evaṁnāmo evaṁgotto iti vāti, itivā….",
  "anya-e0907n:497_0": "Kolaṁ kola sotāpanna",
  "anya-e0907n:498_0": "Katamo ca puggalo kolaṁ kolo.",
  "anya-e0907n:498_1": "Idhekacco puggalo tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇo,",
  "anya-e0907n:498_2": "so dve vā tīṇi vā kulāni sandhāvitvā saṁsaritvā dukkhassantaṁ karoti,",
  "anya-e0907n:498_3": "ayaṁ vuccati kolaṁ kolo.",
  "anya-e0907n:499_0": "Ekabījī sotāpanna",
  "anya-e0907n:500_0": "Katamo ca puggalo ekabījī,",
  "anya-e0907n:500_1": "idhekacco puggalo tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇo,",
  "anya-e0907n:500_2": "so ekaṁyeva mānusakaṁ bhavaṁ nibbattetvā dukkhassantaṁ karoti,",
  "anya-e0907n:500_3": "ayaṁ vuccati puggalo ekabījī.",
  "anya-e0907n:501_0": "Sakadāgāminiddesa",
  "anya-e0907n:502_0": "Katamo ca puggalo sakadāgāmī,",
  "anya-e0907n:502_1": "idhe kacco puggalo tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti sakideva imaṁ lokaṁ āgantvā dukkhassantaṁ karoti.",
  "anya-e0907n:502_2": "Ayaṁ vuccati puggalo sakadāgāmī."
}