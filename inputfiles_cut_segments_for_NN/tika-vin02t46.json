{
  "tika-vin02t46:0_0": "Sedamocanagāthā",
  "tika-vin02t46:1_0": "Avippavāsādipañhavaṇṇanā",
  "tika-vin02t46:2_0": "479.",
  "tika-vin02t46:2_1": "Sedamocanagāthāsu tahinti tasmiṁ puggale.",
  "tika-vin02t46:2_2": "‘‘Akappiyasambhogo nāma methunadhammādī’’ti gaṇṭhipadesu vuttaṁ.",
  "tika-vin02t46:2_3": "Esā pañhā kusalehi cintitāti liṅgavipallāsavasenetaṁ vuttaṁ,",
  "tika-vin02t46:2_4": "eso pañho kusalehi cintitoti attho.",
  "tika-vin02t46:3_0": "Dasāti avandiye dasa.",
  "tika-vin02t46:3_1": "Ekādasāti paṇḍakādayo ekādasa.",
  "tika-vin02t46:3_2": "Ubbhakkhake na vadāmīti iminā mukhe methunadhammābhāvaṁ dīpeti.",
  "tika-vin02t46:3_3": "Adhonābhiṁ vivajjiyāti iminā vaccamaggapassāvamaggesu.",
  "tika-vin02t46:4_0": "Gāmantarapariyāpannaṁ nadīpāraṁ okkantabhikkhuniṁ sandhāyāti ettha nadī bhikkhuniyā gāmapariyāpannā,",
  "tika-vin02t46:4_1": "paratīraṁ gāmantarapariyāpannaṁ.",
  "tika-vin02t46:4_2": "Tattha paratīre paṭhamaleḍḍupātappamāṇo gāmūpacāro nadīpariyantena paricchinno,",
  "tika-vin02t46:4_3": "tasmā paratīre ratanamattampi araññaṁ natthi,",
  "tika-vin02t46:4_4": "paratīrañca tiṇādīhi paṭicchannattā dassanūpacāravirahitaṁ karoti.",
  "tika-vin02t46:4_5": "Tattha attano gāme āpatti natthi,",
  "tika-vin02t46:4_6": "paratīre pana paṭhamaleḍḍupātasaṅkhāte gāmūpacāreyeva pādaṁ ṭhapeti.",
  "tika-vin02t46:4_7": "Antare abhidhamme vuttanayena araññabhūtaṁ sakagāmaṁ atikkamati nāma,",
  "tika-vin02t46:4_8": "tasmā gaṇamhā ohīyanā nāma hotīti veditabbaṁ.",
  "tika-vin02t46:5_0": "Bhikkhūnaṁ santike ekatoupasampannā nāma mahāpajāpatipamukhā pañcasatasākiniyo bhikkhuniyo.",
  "tika-vin02t46:5_1": "Mahāpajāpatipi hi ānandattherena dinnaovādassa paṭiggahitattā bhikkhūnaṁ santike upasampannā nāma.",
  "tika-vin02t46:6_0": "Pārājikādipañhavaṇṇanā",
  "tika-vin02t46:7_0": "480.",
  "tika-vin02t46:7_1": "Saha dussena methunavītikkamassa sakkuṇeyyatāya ‘‘dussakuṭiādīni sandhāyā’’ti vuttaṁ.",
  "tika-vin02t46:7_2": "Liṅgaparivattaṁ sandhāya vuttāti ‘‘liṅgaparivatte sati paṭiggahaṇassa vijahanato sāmaṁ gahetvā bhuñjituṁ",
  "tika-vin02t46:7_3": "na vaṭṭatī’’ti liṅgaparivattanaṁ sandhāya vuttā.",
  "tika-vin02t46:8_0": "481.Suppatiṭṭhitanigrodhasadisanti yojanadviyojanādiparamaṁ mahānigrodhaṁ sandhāya vuttaṁ.",
  "tika-vin02t46:9_0": "Sedamocanagāthāvaṇṇanā niṭṭhitā."
}