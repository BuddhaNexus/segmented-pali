{
  "anya-e0105n5:0_0": "Bāhusaccaguṇamakkhanaṁ",
  "anya-e0105n5:1_0": "5.",
  "anya-e0105n5:1_1": "Punapi dhammānando ācariyassa bāhusaccaguṇaṁ makkhetukāmo evamāha –",
  "anya-e0105n5:1_2": "“tassa (buddhaghosassa) samayantarakovidasaṅkhātaṁ bāhusaccaṁ na tato uttaritaraṁ hoti,",
  "anya-e0105n5:1_3": "yaṁ ādhunikānaṁ ganthantarakovidānaṁ sīhaḷikabhikkhūnaṁ yaṁ vā ekādasame kharistavassasatake (1001-1100)",
  "anya-e0105n5:1_4": "uppannānaṁ dakkhiṇaindiyaraṭṭhikānaṁ anuruddha-dhammapālādīnaṁ bhikkhūna”nti.",
  "anya-e0105n5:2_0": "Taṁ pana sabbathāpi ayuttavacanameva.",
  "anya-e0105n5:2_1": "Yadi hi ādhunikā vā sīhaḷikabhikkhū,",
  "anya-e0105n5:2_2": "porāṇā vā ācariyaanuruddha-dhammapālattherādayo samayantarabāhusaccavasena ācariyabuddhaghosena samānā vā uttaritarā vā bhaveyyuṁ,",
  "anya-e0105n5:2_3": "te ācariyabuddhaghosattherassa aṭṭhakathāhi anāraddhacittā hutvā tato sundaratarā paripuṇṇatarā ca abhinavaṭṭhakathāyo kareyyuṁ,",
  "anya-e0105n5:2_4": "na pana te tathā karonti,",
  "anya-e0105n5:2_5": "na kevalaṁ na karontiyeva,",
  "anya-e0105n5:2_6": "atha kho tesaṁ ekopi na evaṁ vadati “ahaṁ buddhaghosena bāhusaccavasena samasamoti vā uttaritaro”ti vā,",
  "anya-e0105n5:2_7": "aññadatthu te ācariyassa aṭṭhakathāyoyeva saṁvaṇṇenti ca upatthambhenti ca,",
  "anya-e0105n5:2_8": "ācariyaṭṭhāne ca ṭhapenti.",
  "anya-e0105n5:2_9": "Tenetaṁ ñāyati sabbathāpi ayuttavacananti."
}