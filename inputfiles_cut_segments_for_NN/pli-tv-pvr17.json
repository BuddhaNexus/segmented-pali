{
  "pli-tv-pvr17:0.1_0": "Parivāra",
  "pli-tv-pvr17:0.2_0": "Upālipañcaka",
  "pli-tv-pvr17:0.3_0": "1. Anissitavagga",
  "pli-tv-pvr17:1.1_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-pvr17:1.2_0": "Atha kho āyasmā upāli yena bhagavā tenupasaṅkami;",
  "pli-tv-pvr17:1.2_1": "upasaṅkamitvā bhagavantaṁ abhivādetvā ekamantaṁ nisīdi.",
  "pli-tv-pvr17:1.3_0": "Ekamantaṁ nisinno kho āyasmā upāli bhagavantaṁ etadavoca—",
  "pli-tv-pvr17:1.4_0": "“katihi nu kho, bhante, aṅgehi samannāgatena bhikkhunā yāvajīvaṁ nānissitena vatthabban”ti?",
  "pli-tv-pvr17:2.1_0": "“Pañcahupāli, aṅgehi samannāgatena bhikkhunā yāvajīvaṁ nānissitena vatthabbaṁ.",
  "pli-tv-pvr17:2.2_0": "Katamehi pañcahi?",
  "pli-tv-pvr17:2.3_0": "Uposathaṁ na jānāti,",
  "pli-tv-pvr17:2.3_1": "uposathakammaṁ na jānāti,",
  "pli-tv-pvr17:2.3_2": "pātimokkhaṁ na jānāti,",
  "pli-tv-pvr17:2.3_3": "pātimokkhuddesaṁ na jānāti,",
  "pli-tv-pvr17:2.3_4": "ūnapañcavasso hoti—",
  "pli-tv-pvr17:2.4_0": "imehi kho, upāli, pañcahaṅgehi samannāgatena bhikkhunā yāvajīvaṁ nānissitena vatthabbaṁ.",
  "pli-tv-pvr17:2.5_0": "Pañcahupāli, aṅgehi samannāgatena bhikkhunā yāvajīvaṁ anissitena vatthabbaṁ.",
  "pli-tv-pvr17:2.6_0": "Katamehi pañcahi?",
  "pli-tv-pvr17:2.7_0": "Uposathaṁ jānāti,",
  "pli-tv-pvr17:2.7_1": "uposathakammaṁ jānāti,",
  "pli-tv-pvr17:2.7_2": "pātimokkhaṁ jānāti,",
  "pli-tv-pvr17:2.7_3": "pātimokkhuddesaṁ jānāti,",
  "pli-tv-pvr17:2.7_4": "pañcavasso vā hoti atirekapañcavasso vā—",
  "pli-tv-pvr17:2.8_0": "imehi kho, upāli, pañcahaṅgehi samannāgatena bhikkhunā yāvajīvaṁ anissitena vatthabbaṁ.",
  "pli-tv-pvr17:3.1_0": "Aparehipi, upāli, pañcahaṅgehi samannāgatena bhikkhunā yāvajīvaṁ nānissitena vatthabbaṁ.",
  "pli-tv-pvr17:3.2_0": "Katamehi pañcahi?",
  "pli-tv-pvr17:3.3_0": "Pavāraṇaṁ na jānāti,",
  "pli-tv-pvr17:3.3_1": "pavāraṇākammaṁ na jānāti,",
  "pli-tv-pvr17:3.3_2": "pātimokkhaṁ na jānāti,",
  "pli-tv-pvr17:3.3_3": "pātimokkhuddesaṁ na jānāti,",
  "pli-tv-pvr17:3.3_4": "ūnapañcavasso hoti—",
  "pli-tv-pvr17:3.4_0": "imehi kho, upāli, pañcahaṅgehi samannāgatena bhikkhunā yāvajīvaṁ nānissitena vatthabbaṁ.",
  "pli-tv-pvr17:3.5_0": "Pañcahupāli, aṅgehi samannāgatena bhikkhunā yāvajīvaṁ anissitena vatthabbaṁ.",
  "pli-tv-pvr17:3.6_0": "Katamehi pañcahi?",
  "pli-tv-pvr17:3.7_0": "Pavāraṇaṁ jānāti,",
  "pli-tv-pvr17:3.7_1": "pavāraṇākammaṁ jānāti,",
  "pli-tv-pvr17:3.7_2": "pātimokkhaṁ jānāti,",
  "pli-tv-pvr17:3.7_3": "pātimokkhuddesaṁ jānāti,",
  "pli-tv-pvr17:3.7_4": "pañcavasso vā hoti atirekapañcavasso vā—",
  "pli-tv-pvr17:3.8_0": "imehi kho, upāli, pañcahaṅgehi samannāgatena bhikkhunā yāvajīvaṁ anissitena vatthabbaṁ.",
  "pli-tv-pvr17:4.1_0": "Aparehipi, upāli, pañcahaṅgehi samannāgatena bhikkhunā yāvajīvaṁ nānissitena vatthabbaṁ.",
  "pli-tv-pvr17:4.2_0": "Katamehi pañcahi?",
  "pli-tv-pvr17:4.3_0": "Āpattānāpattiṁ na jānāti,",
  "pli-tv-pvr17:4.3_1": "lahukagarukaṁ āpattiṁ na jānāti,",
  "pli-tv-pvr17:4.3_2": "sāvasesānavasesaṁ āpattiṁ na jānāti,",
  "pli-tv-pvr17:4.3_3": "duṭṭhullāduṭṭhullaṁ āpattiṁ na jānāti,",
  "pli-tv-pvr17:4.3_4": "ūnapañcavasso hoti—",
  "pli-tv-pvr17:4.4_0": "imehi kho, upāli, pañcahaṅgehi samannāgatena bhikkhunā yāvajīvaṁ nānissitena vatthabbaṁ.",
  "pli-tv-pvr17:4.5_0": "Pañcahupāli, aṅgehi samannāgatena bhikkhunā yāvajīvaṁ anissitena vatthabbaṁ.",
  "pli-tv-pvr17:4.6_0": "Katamehi pañcahi?",
  "pli-tv-pvr17:4.7_0": "Āpattānāpattiṁ jānāti,",
  "pli-tv-pvr17:4.7_1": "lahukagarukaṁ āpattiṁ jānāti,",
  "pli-tv-pvr17:4.7_2": "sāvasesānavasesaṁ āpattiṁ jānāti,",
  "pli-tv-pvr17:4.7_3": "duṭṭhullāduṭṭhullaṁ āpattiṁ jānāti,",
  "pli-tv-pvr17:4.7_4": "pañcavasso vā hoti atirekapañcavasso vā—",
  "pli-tv-pvr17:4.8_0": "imehi kho, upāli, pañcahaṅgehi samannāgatena bhikkhunā yāvajīvaṁ anissitena vatthabbaṁ”.",
  "pli-tv-pvr17:5.1_0": "“Katihi nu kho, bhante,",
  "pli-tv-pvr17:5.1_1": "aṅgehi samannāgatena bhikkhunā na upasampādetabbaṁ,",
  "pli-tv-pvr17:5.1_2": "na nissayo dātabbo,",
  "pli-tv-pvr17:5.1_3": "na sāmaṇero upaṭṭhāpetabbo”ti?",
  "pli-tv-pvr17:6.1_0": "“Pañcahupāli,",
  "pli-tv-pvr17:6.1_1": "aṅgehi samannāgatena bhikkhunā na upasampādetabbaṁ,",
  "pli-tv-pvr17:6.1_2": "na nissayo dātabbo,",
  "pli-tv-pvr17:6.1_3": "na sāmaṇero upaṭṭhāpetabbo.",
  "pli-tv-pvr17:6.2_0": "Katamehi pañcahi?",
  "pli-tv-pvr17:6.3_0": "Na paṭibalo hoti antevāsiṁ vā saddhivihāriṁ vā gilānaṁ upaṭṭhātuṁ vā upaṭṭhāpetuṁ vā,",
  "pli-tv-pvr17:6.3_1": "anabhirataṁ vūpakāsetuṁ vā vūpakāsāpetuṁ vā,",
  "pli-tv-pvr17:6.3_2": "uppannaṁ kukkuccaṁ dhammato vinodetuṁ,",
  "pli-tv-pvr17:6.3_3": "abhidhamme vinetuṁ,",
  "pli-tv-pvr17:6.3_4": "abhivinaye vinetuṁ—",
  "pli-tv-pvr17:6.4_0": "imehi kho, upāli,",
  "pli-tv-pvr17:6.4_1": "pañcahaṅgehi samannāgatena bhikkhunā na upasampādetabbaṁ,",
  "pli-tv-pvr17:6.4_2": "na nissayo dātabbo,",
  "pli-tv-pvr17:6.4_3": "na sāmaṇero upaṭṭhāpetabbo.",
  "pli-tv-pvr17:6.5_0": "Pañcahupāli,",
  "pli-tv-pvr17:6.5_1": "aṅgehi samannāgatena bhikkhunā upasampādetabbaṁ,",
  "pli-tv-pvr17:6.5_2": "nissayo dātabbo,",
  "pli-tv-pvr17:6.5_3": "sāmaṇero upaṭṭhāpetabbo.",
  "pli-tv-pvr17:6.6_0": "Katamehi pañcahi?",
  "pli-tv-pvr17:6.7_0": "Paṭibalo hoti antevāsiṁ vā saddhivihāriṁ vā gilānaṁ upaṭṭhātuṁ vā upaṭṭhāpetuṁ vā,",
  "pli-tv-pvr17:6.7_1": "anabhirataṁ vūpakāsetuṁ vā vūpakāsāpetuṁ vā,",
  "pli-tv-pvr17:6.7_2": "uppannaṁ kukkuccaṁ dhammato vinodetuṁ,",
  "pli-tv-pvr17:6.7_3": "abhidhamme vinetuṁ,",
  "pli-tv-pvr17:6.7_4": "abhivinaye vinetuṁ—",
  "pli-tv-pvr17:6.8_0": "imehi kho, upāli,",
  "pli-tv-pvr17:6.8_1": "pañcahaṅgehi samannāgatena bhikkhunā upasampādetabbaṁ,",
  "pli-tv-pvr17:6.8_2": "nissayo dātabbo,",
  "pli-tv-pvr17:6.8_3": "sāmaṇero upaṭṭhāpetabbo.",
  "pli-tv-pvr17:7.1_0": "Aparehipi, upāli,",
  "pli-tv-pvr17:7.1_1": "pañcahaṅgehi samannāgatena bhikkhunā na upasampādetabbaṁ,",
  "pli-tv-pvr17:7.1_2": "na nissayo dātabbo,",
  "pli-tv-pvr17:7.1_3": "na sāmaṇero upaṭṭhāpetabbo.",
  "pli-tv-pvr17:7.2_0": "Katamehi pañcahi?",
  "pli-tv-pvr17:7.3_0": "Na paṭibalo hoti antevāsiṁ vā saddhivihāriṁ vā abhisamācārikāya sikkhāya sikkhāpetuṁ,",
  "pli-tv-pvr17:7.3_1": "ādibrahmacāriyakāya sikkhāya vinetuṁ,",
  "pli-tv-pvr17:7.3_2": "adhisīle vinetuṁ,",
  "pli-tv-pvr17:7.3_3": "adhicitte vinetuṁ,",
  "pli-tv-pvr17:7.3_4": "adhipaññāya vinetuṁ—",
  "pli-tv-pvr17:7.4_0": "imehi kho, upāli,",
  "pli-tv-pvr17:7.4_1": "pañcahaṅgehi samannāgatena bhikkhunā na upasampādetabbaṁ,",
  "pli-tv-pvr17:7.4_2": "na nissayo dātabbo,",
  "pli-tv-pvr17:7.4_3": "na sāmaṇero upaṭṭhāpetabbo.",
  "pli-tv-pvr17:7.5_0": "Pañcahupāli,",
  "pli-tv-pvr17:7.5_1": "aṅgehi samannāgatena bhikkhunā upasampādetabbaṁ,",
  "pli-tv-pvr17:7.5_2": "nissayo dātabbo,",
  "pli-tv-pvr17:7.5_3": "sāmaṇero upaṭṭhāpetabbo.",
  "pli-tv-pvr17:7.6_0": "Katamehi pañcahi?",
  "pli-tv-pvr17:7.7_0": "Paṭibalo hoti antevāsiṁ vā saddhivihāriṁ vā abhisamācārikāya sikkhāya sikkhāpetuṁ,",
  "pli-tv-pvr17:7.7_1": "ādibrahmacāriyakāya sikkhāya vinetuṁ,",
  "pli-tv-pvr17:7.7_2": "adhisīle vinetuṁ,",
  "pli-tv-pvr17:7.7_3": "adhicitte vinetuṁ,",
  "pli-tv-pvr17:7.7_4": "adhipaññāya vinetuṁ—",
  "pli-tv-pvr17:7.8_0": "imehi kho, upāli,",
  "pli-tv-pvr17:7.8_1": "pañcahaṅgehi samannāgatena bhikkhunā upasampādetabbaṁ,",
  "pli-tv-pvr17:7.8_2": "nissayo dātabbo,",
  "pli-tv-pvr17:7.8_3": "sāmaṇero upaṭṭhāpetabbo”ti.",
  "pli-tv-pvr17:8.1_0": "“Katihi nu kho, bhante, aṅgehi samannāgatassa bhikkhuno kammaṁ kātabban”ti?",
  "pli-tv-pvr17:9.1_0": "Pañcahupāli, aṅgehi samannāgatassa bhikkhuno kammaṁ kātabbaṁ.",
  "pli-tv-pvr17:9.2_0": "Katamehi pañcahi?",
  "pli-tv-pvr17:9.3_0": "Alajjī ca hoti, bālo ca, apakatatto ca, micchādiṭṭhiko ca hoti, ājīvavipanno ca—",
  "pli-tv-pvr17:9.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:10.1_0": "“Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:10.2_0": "Katamehi pañcahi?",
  "pli-tv-pvr17:10.3_0": "Adhisīle sīlavipanno hoti,",
  "pli-tv-pvr17:10.3_1": "ajjhācāre ācāravipanno hoti,",
  "pli-tv-pvr17:10.3_2": "atidiṭṭhiyā diṭṭhivipanno hoti,",
  "pli-tv-pvr17:10.3_3": "micchādiṭṭhiko ca hoti,",
  "pli-tv-pvr17:10.3_4": "ājīvavipanno ca—",
  "pli-tv-pvr17:10.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:11.1_0": "Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:11.2_0": "Katamehi pañcahi?",
  "pli-tv-pvr17:11.3_0": "Kāyikena davena samannāgato hoti,",
  "pli-tv-pvr17:11.3_1": "vācasikena davena samannāgato hoti,",
  "pli-tv-pvr17:11.3_2": "kāyikavācasikena davena samannāgato hoti,",
  "pli-tv-pvr17:11.3_3": "micchādiṭṭhiko ca hoti,",
  "pli-tv-pvr17:11.3_4": "ājīvavipanno ca—",
  "pli-tv-pvr17:11.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:12.1_0": "Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:12.2_0": "Katamehi pañcahi?",
  "pli-tv-pvr17:12.3_0": "Kāyikena anācārena samannāgato hoti,",
  "pli-tv-pvr17:12.3_1": "vācasikena anācārena samannāgato hoti,",
  "pli-tv-pvr17:12.3_2": "kāyikavācasikena anācārena samannāgato hoti,",
  "pli-tv-pvr17:12.3_3": "micchādiṭṭhiko ca hoti,",
  "pli-tv-pvr17:12.3_4": "ājīvavipanno ca—",
  "pli-tv-pvr17:12.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:13.1_0": "Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:13.2_0": "Katamehi pañcahi?",
  "pli-tv-pvr17:13.3_0": "Kāyikena upaghātikena samannāgato hoti,",
  "pli-tv-pvr17:13.3_1": "vācasikena upaghātikena samannāgato hoti,",
  "pli-tv-pvr17:13.3_2": "kāyikavācasikena upaghātikena samannāgato hoti,",
  "pli-tv-pvr17:13.3_3": "micchādiṭṭhiko ca hoti,",
  "pli-tv-pvr17:13.3_4": "ājīvavipanno ca—",
  "pli-tv-pvr17:13.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:14.1_0": "Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:14.2_0": "Katamehi pañcahi?",
  "pli-tv-pvr17:14.3_0": "Kāyikena micchājīvena samannāgato hoti,",
  "pli-tv-pvr17:14.3_1": "vācasikena micchājīvena samannāgato hoti,",
  "pli-tv-pvr17:14.3_2": "kāyikavācasikena micchājīvena samannāgato hoti,",
  "pli-tv-pvr17:14.3_3": "micchādiṭṭhiko ca hoti,",
  "pli-tv-pvr17:14.3_4": "ājīvavipanno ca—",
  "pli-tv-pvr17:14.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:15.1_0": "Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:15.2_0": "Katamehi pañcahi?",
  "pli-tv-pvr17:15.3_0": "Āpattiṁ āpanno kammakato upasampādeti,",
  "pli-tv-pvr17:15.3_1": "nissayaṁ deti,",
  "pli-tv-pvr17:15.3_2": "sāmaṇeraṁ upaṭṭhāpeti,",
  "pli-tv-pvr17:15.3_3": "bhikkhunovādakasammutiṁ sādiyati,",
  "pli-tv-pvr17:15.3_4": "sammatopi bhikkhuniyo ovadati—",
  "pli-tv-pvr17:15.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:16.1_0": "Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:16.2_0": "Katamehi pañcahi?",
  "pli-tv-pvr17:16.3_0": "Yāya āpattiyā saṅghena kammaṁ kataṁ hoti taṁ āpattiṁ āpajjati,",
  "pli-tv-pvr17:16.3_1": "aññaṁ vā tādisikaṁ,",
  "pli-tv-pvr17:16.3_2": "tato vā pāpiṭṭhataraṁ,",
  "pli-tv-pvr17:16.3_3": "kammaṁ garahati,",
  "pli-tv-pvr17:16.3_4": "kammike garahati—",
  "pli-tv-pvr17:16.4_0": "imehi kho, upāli, pañcahaṅgehi samannāgatassa bhikkhuno kammaṁ kātabbaṁ. ",
  "pli-tv-pvr17:17.1_0": "Aparehipi, upāli, pañcahaṅgehi samannāgatassa bhikkhuno kammaṁ kātabbaṁ.",
  "pli-tv-pvr17:17.2_0": "Katamehi pañcahi?",
  "pli-tv-pvr17:17.3_0": "Buddhassa avaṇṇaṁ bhāsati,",
  "pli-tv-pvr17:17.3_1": "dhammassa avaṇṇaṁ bhāsati,",
  "pli-tv-pvr17:17.3_2": "saṅghassa avaṇṇaṁ bhāsati,",
  "pli-tv-pvr17:17.3_3": "micchādiṭṭhiko ca hoti,",
  "pli-tv-pvr17:17.3_4": "ājīvavipanno ca—",
  "pli-tv-pvr17:17.4_0": "imehi kho, upāli, pañcahaṅgehi samannāgatassa bhikkhuno kammaṁ kātabban”ti. ",
  "pli-tv-pvr17:18.1_0": "Anissitavaggo niṭṭhito paṭhamo.",
  "pli-tv-pvr17:19.1_0": "Tassuddānaṁ",
  "pli-tv-pvr17:20.1_0": "Uposathaṁ pavāraṇaṁ,",
  "pli-tv-pvr17:20.2_0": "āpatti ca gilānakaṁ;",
  "pli-tv-pvr17:20.3_0": "Abhisamācāralajjī ca,",
  "pli-tv-pvr17:20.4_0": "adhisīle davena ca.",
  "pli-tv-pvr17:21.1_0": "Anācāraṁ upaghāti,",
  "pli-tv-pvr17:21.2_0": "micchā āpattimeva ca;",
  "pli-tv-pvr17:21.3_0": "Yāyāpattiyā buddhassa,",
  "pli-tv-pvr17:21.4_0": "paṭhamo vaggasaṅgahoti.",
  "pli-tv-pvr17:22.0_0": "2. Nappaṭippassambhanavagga",
  "pli-tv-pvr17:22.1_0": "“Katihi nu kho, bhante, aṅgehi samannāgatassa bhikkhuno kammaṁ nappaṭippassambhetabban”ti?",
  "pli-tv-pvr17:23.1_0": "“Pañcahupāli, aṅgehi samannāgatassa bhikkhuno kammaṁ nappaṭippassambhetabbaṁ.",
  "pli-tv-pvr17:23.2_0": "Katamehi pañcahi?",
  "pli-tv-pvr17:23.3_0": "Āpattiṁ āpanno kammakato upasampādeti,",
  "pli-tv-pvr17:23.3_1": "nissayaṁ deti,",
  "pli-tv-pvr17:23.3_2": "sāmaṇeraṁ upaṭṭhāpeti,",
  "pli-tv-pvr17:23.3_3": "bhikkhunovādakasammutiṁ sādiyati,",
  "pli-tv-pvr17:23.3_4": "sammatopi bhikkhuniyo ovadati—",
  "pli-tv-pvr17:23.4_0": "imehi kho, upāli, pañcahaṅgehi samannāgatassa bhikkhuno kammaṁ nappaṭippassambhetabbaṁ. ",
  "pli-tv-pvr17:24.1_0": "Aparehipi, upāli, pañcahaṅgehi samannāgatassa bhikkhuno kammaṁ nappaṭippassambhetabbaṁ.",
  "pli-tv-pvr17:24.2_0": "Katamehi pañcahi?",
  "pli-tv-pvr17:24.3_0": "Yāya āpattiyā saṅghena kammaṁ kataṁ hoti taṁ āpattiṁ āpajjati,",
  "pli-tv-pvr17:24.3_1": "aññaṁ vā tādisikaṁ,",
  "pli-tv-pvr17:24.3_2": "tato vā pāpiṭṭhataraṁ,",
  "pli-tv-pvr17:24.3_3": "kammaṁ garahati,",
  "pli-tv-pvr17:24.3_4": "kammike garahati—",
  "pli-tv-pvr17:24.4_0": "imehi kho, upāli, pañcahaṅgehi samannāgatassa bhikkhuno kammaṁ nappaṭippassambhetabbaṁ. ",
  "pli-tv-pvr17:25.1_0": "Aparehipi, upāli, pañcahaṅgehi samannāgatassa bhikkhuno kammaṁ nappaṭippassambhetabbaṁ.",
  "pli-tv-pvr17:25.2_0": "Katamehi pañcahi?",
  "pli-tv-pvr17:25.3_0": "Buddhassa avaṇṇaṁ bhāsati,",
  "pli-tv-pvr17:25.3_1": "dhammassa avaṇṇaṁ bhāsati,",
  "pli-tv-pvr17:25.3_2": "saṅghassa avaṇṇaṁ bhāsati,",
  "pli-tv-pvr17:25.3_3": "micchādiṭṭhiko ca hoti,",
  "pli-tv-pvr17:25.3_4": "ājīvavipanno ca—",
  "pli-tv-pvr17:25.4_0": "imehi kho, upāli, pañcahaṅgehi samannāgatassa bhikkhuno kammaṁ nappaṭippassambhetabbaṁ. ",
  "pli-tv-pvr17:26.1_0": "Aparehipi, upāli, pañcahaṅgehi samannāgatassa bhikkhuno kammaṁ nappaṭippassambhetabbaṁ.",
  "pli-tv-pvr17:26.2_0": "Katamehi pañcahi?",
  "pli-tv-pvr17:26.3_0": "Alajjī ca hoti, bālo ca, apakatatto ca, omaddakārako ca hoti, vattesu sikkhāya ca na paripūrakārī—",
  "pli-tv-pvr17:26.4_0": "imehi kho, upāli, pañcahaṅgehi samannāgatassa bhikkhuno kammaṁ nappaṭippassambhetabban”ti. ",
  "pli-tv-pvr17:27.1_0": "“Saṅgāmāvacarena, bhante,",
  "pli-tv-pvr17:27.1_1": "bhikkhunā saṅghaṁ upasaṅkamantena kati dhamme ajjhattaṁ upaṭṭhāpetvā saṅgho upasaṅkamitabbo”ti?",
  "pli-tv-pvr17:28.1_0": "“Saṅgāmāvacarena, upāli,",
  "pli-tv-pvr17:28.1_1": "bhikkhunā saṅghaṁ upasaṅkamantena pañca dhamme ajjhattaṁ upaṭṭhāpetvā saṅgho upasaṅkamitabbo.",
  "pli-tv-pvr17:28.2_0": "Katame pañca?",
  "pli-tv-pvr17:28.3_0": "Saṅgāmāvacarena, upāli,",
  "pli-tv-pvr17:28.3_1": "bhikkhunā saṅghaṁ upasaṅkamantena nīcacittena saṅgho upasaṅkamitabbo,",
  "pli-tv-pvr17:28.3_2": "rajoharaṇasamena cittena,",
  "pli-tv-pvr17:28.3_3": "āsanakusalena bhavitabbaṁ nissajjakusalena,",
  "pli-tv-pvr17:28.3_4": "there bhikkhū anupakhajjantena,",
  "pli-tv-pvr17:28.3_5": "nave bhikkhū āsanena appaṭibāhantena yathāpatirūpe āsane nisīditabbaṁ,",
  "pli-tv-pvr17:28.3_6": "anānākathikena bhavitabbaṁ atiracchānakathikena,",
  "pli-tv-pvr17:28.3_7": "sāmaṁ vā dhammo bhāsitabbo,",
  "pli-tv-pvr17:28.3_8": "paro vā ajjhesitabbo,",
  "pli-tv-pvr17:28.3_9": "ariyo vā tuṇhībhāvo nātimaññitabbo, sace, upāli,",
  "pli-tv-pvr17:28.3_10": "saṅgho samaggakaraṇīyāni kammāni karoti;",
  "pli-tv-pvr17:28.4_0": "tatra ce, upāli, bhikkhuno nakkhamati, api diṭṭhāvikammaṁ katvā ñāpetabbā sāmaggī.",
  "pli-tv-pvr17:28.5_0": "Taṁ kissahetu?",
  "pli-tv-pvr17:28.6_0": "Māhaṁ saṅghena nānatto assanti.",
  "pli-tv-pvr17:28.7_0": "Saṅgāmāvacarenupāli,",
  "pli-tv-pvr17:28.7_1": "bhikkhunā saṅghaṁ upasaṅkamantena ime pañca dhamme ajjhattaṁ upaṭṭhāpetvā saṅgho upasaṅkamitabbo”ti.",
  "pli-tv-pvr17:29.1_0": "“Katihi nu kho, bhante,",
  "pli-tv-pvr17:29.1_1": "aṅgehi samannāgato bhikkhu saṅghe voharanto bahujanaakanto ca hoti bahujanaamanāpo ca bahujanaarucito cā”ti?",
  "pli-tv-pvr17:30.1_0": "“Pañcahupāli,",
  "pli-tv-pvr17:30.1_1": "aṅgehi samannāgato bhikkhu saṅghe voharanto bahujanaakanto ca hoti bahujanaamanāpo ca bahujanarucito ca.",
  "pli-tv-pvr17:30.2_0": "Katamehi pañcahi?",
  "pli-tv-pvr17:30.3_0": "Ussitamantī ca hoti,",
  "pli-tv-pvr17:30.3_1": "nissitajappī ca,",
  "pli-tv-pvr17:30.3_2": "na ca bhāsānusandhikusalo hoti,",
  "pli-tv-pvr17:30.3_3": "na yathādhamme yathāvinaye yathāpattiyā codetā hoti,",
  "pli-tv-pvr17:30.3_4": "na yathādhamme yathāvinaye yathāpattiyā kāretā hoti—",
  "pli-tv-pvr17:30.4_0": "imehi kho, upāli,",
  "pli-tv-pvr17:30.4_1": "pañcahaṅgehi samannāgato bhikkhu saṅghe voharanto bahujanaakanto ca hoti bahujanaamanāpo ca bahujanaarucito ca.",
  "pli-tv-pvr17:30.5_0": "Pañcahupāli,",
  "pli-tv-pvr17:30.5_1": "aṅgehi samannāgato bhikkhu saṅghe voharanto bahujanakanto ca hoti bahujanamanāpo ca bahujanarucito ca.",
  "pli-tv-pvr17:30.6_0": "Katamehi pañcahi?",
  "pli-tv-pvr17:30.7_0": "Na ussitamantī ca hoti,",
  "pli-tv-pvr17:30.7_1": "na nissitajappī ca,",
  "pli-tv-pvr17:30.7_2": "bhāsānusandhikusalo ca hoti,",
  "pli-tv-pvr17:30.7_3": "yathādhamme yathāvinaye yathāpattiyā codetā hoti,",
  "pli-tv-pvr17:30.7_4": "yathādhamme yathāvinaye yathāpattiyā kāretā hoti—",
  "pli-tv-pvr17:30.8_0": "imehi kho, upāli,",
  "pli-tv-pvr17:30.8_1": "pañcahaṅgehi samannāgato bhikkhu saṅghe voharanto bahujanakanto ca hoti bahujanamanāpo ca bahujanarucito ca.",
  "pli-tv-pvr17:31.1_0": "Aparehipi, upāli,",
  "pli-tv-pvr17:31.1_1": "pañcahaṅgehi samannāgato bhikkhu saṅghe voharanto bahujanaakanto ca hoti bahujanaamanāpo ca bahujanaarucito ca.",
  "pli-tv-pvr17:31.2_0": "Katamehi pañcahi?",
  "pli-tv-pvr17:31.3_0": "Ussādetā ca hoti, apasādetā ca, adhammaṁ gaṇhāti, dhammaṁ paṭibāhati, samphañca bahuṁ bhāsati—",
  "pli-tv-pvr17:31.4_0": "imehi kho, upāli,",
  "pli-tv-pvr17:31.4_1": "pañcahaṅgehi samannāgato bhikkhu saṅghe voharanto bahujanaakanto ca hoti bahujanaamanāpo ca bahujanaarucito ca.",
  "pli-tv-pvr17:31.5_0": "Pañcahupāli,",
  "pli-tv-pvr17:31.5_1": "aṅgehi samannāgato bhikkhu saṅghe voharanto bahujanakanto ca hoti bahujanamanāpo ca bahujanarucito ca.",
  "pli-tv-pvr17:31.6_0": "Katamehi pañcahi?",
  "pli-tv-pvr17:31.7_0": "Na ussādetā ca hoti,",
  "pli-tv-pvr17:31.7_1": "na apasādetā ca,",
  "pli-tv-pvr17:31.7_2": "dhammaṁ gaṇhāti,",
  "pli-tv-pvr17:31.7_3": "adhammaṁ paṭibāhati,",
  "pli-tv-pvr17:31.7_4": "samphañca na bahuṁ bhāsati—",
  "pli-tv-pvr17:31.8_0": "imehi kho, upāli,",
  "pli-tv-pvr17:31.8_1": "pañcahaṅgehi samannāgato bhikkhu saṅghe voharanto bahujanakanto ca hoti bahujanamanāpo ca bahujanarucito ca.",
  "pli-tv-pvr17:32.1_0": "Aparehipi, upāli,",
  "pli-tv-pvr17:32.1_1": "pañcahaṅgehi samannāgato bhikkhu saṅghe voharanto bahujanaakanto ca hoti bahujanaamanāpo ca bahujanaarucito ca.",
  "pli-tv-pvr17:32.2_0": "Katamehi pañcahi?",
  "pli-tv-pvr17:32.3_0": "Pasayhapavattā hoti,",
  "pli-tv-pvr17:32.3_1": "anokāsakammaṁ kāretvā pavattā hoti,",
  "pli-tv-pvr17:32.3_2": "na yathādhamme yathāvinaye yathāpattiyā codetā hoti,",
  "pli-tv-pvr17:32.3_3": "na yathādhamme yathāvinaye yathāpattiyā kāretā hoti,",
  "pli-tv-pvr17:32.3_4": "na yathādiṭṭhiyā byākatā hoti—",
  "pli-tv-pvr17:32.4_0": "imehi kho, upāli,",
  "pli-tv-pvr17:32.4_1": "pañcahaṅgehi samannāgato bhikkhu saṅghe voharanto bahujanaakanto ca hoti bahujanaamanāpo ca bahujanaarucito ca.",
  "pli-tv-pvr17:32.5_0": "Pañcahupāli,",
  "pli-tv-pvr17:32.5_1": "aṅgehi samannāgato bhikkhu saṅghe voharanto bahujanakanto ca hoti bahujanamanāpo ca bahujanarucito ca.",
  "pli-tv-pvr17:32.6_0": "Katamehi pañcahi?",
  "pli-tv-pvr17:32.7_0": "Na pasayhapavattā hoti,",
  "pli-tv-pvr17:32.7_1": "okāsakammaṁ kāretvā pavattā hoti,",
  "pli-tv-pvr17:32.7_2": "yathādhamme yathāvinaye yathāpattiyā codetā hoti,",
  "pli-tv-pvr17:32.7_3": "yathādhamme yathāvinaye yathāpattiyā kāretā hoti,",
  "pli-tv-pvr17:32.7_4": "yathādiṭṭhiyā byākatā hoti—",
  "pli-tv-pvr17:32.8_0": "imehi kho, upāli,",
  "pli-tv-pvr17:32.8_1": "pañcahaṅgehi samannāgato bhikkhu saṅghe voharanto bahujanakanto ca hoti bahujanamanāpo ca bahujanarucito cā”ti.",
  "pli-tv-pvr17:33.1_0": "“Kati nu kho, bhante, ānisaṁsā vinayapariyattiyā”ti?",
  "pli-tv-pvr17:34.1_0": "“Pañcime, upāli, ānisaṁsā vinayapariyattiyā.",
  "pli-tv-pvr17:34.2_0": "Katame pañca?",
  "pli-tv-pvr17:34.3_0": "Attano sīlakkhandho sugutto hoti surakkhito,",
  "pli-tv-pvr17:34.3_1": "kukkuccapakatānaṁ paṭisaraṇaṁ hoti,",
  "pli-tv-pvr17:34.3_2": "visārado saṅghamajjhe voharati,",
  "pli-tv-pvr17:34.3_3": "paccatthike sahadhammena suniggahitaṁ niggaṇhāti,",
  "pli-tv-pvr17:34.3_4": "saddhammaṭṭhitiyā paṭipanno hoti—",
  "pli-tv-pvr17:34.4_0": "imehi kho, upāli, pañcānisaṁsā vinayapariyattiyā”.",
  "pli-tv-pvr17:35.1_0": "Nappaṭippassambhanavaggo niṭṭhito dutiyo.",
  "pli-tv-pvr17:36.1_0": "Tassuddānaṁ",
  "pli-tv-pvr17:37.1_0": "Āpanno yāyavaṇṇañca,",
  "pli-tv-pvr17:37.2_0": "alajjī saṅgāmena ca;",
  "pli-tv-pvr17:37.3_0": "Ussitā ussādetā ca,",
  "pli-tv-pvr17:37.4_0": "pasayha pariyattiyāti.",
  "pli-tv-pvr17:38.1_0": "Paṭhamayamakapaññatti.",
  "pli-tv-pvr17:39.0_0": "3. Vohāravagga",
  "pli-tv-pvr17:39.1_0": "“Katihi nu kho, bhante, aṅgehi samannāgatena bhikkhunā saṅghe na voharitabban”ti",
  "pli-tv-pvr17:40.1_0": "“Pañcahupāli, aṅgehi samannāgatena bhikkhunā saṅghe na voharitabbaṁ.",
  "pli-tv-pvr17:40.2_0": "Katamehi pañcahi?",
  "pli-tv-pvr17:40.3_0": "Āpattiṁ na jānāti,",
  "pli-tv-pvr17:40.3_1": "āpattisamuṭṭhānaṁ na jānāti,",
  "pli-tv-pvr17:40.3_2": "āpattiyā payogaṁ na jānāti,",
  "pli-tv-pvr17:40.3_3": "āpattiyā vūpasamaṁ na jānāti,",
  "pli-tv-pvr17:40.3_4": "āpattiyā na vinicchayakusalo hoti—",
  "pli-tv-pvr17:40.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:40.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:40.6_0": "Katamehi pañcahi?",
  "pli-tv-pvr17:40.7_0": "Āpattiṁ jānāti,",
  "pli-tv-pvr17:40.7_1": "āpattisamuṭṭhānaṁ jānāti,",
  "pli-tv-pvr17:40.7_2": "āpattiyā payogaṁ jānāti,",
  "pli-tv-pvr17:40.7_3": "āpattiyā vūpasamaṁ jānāti,",
  "pli-tv-pvr17:40.7_4": "āpattiyā vinicchayakusalo hoti—",
  "pli-tv-pvr17:40.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:41.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:41.2_0": "Katamehi pañcahi?",
  "pli-tv-pvr17:41.3_0": "Adhikaraṇaṁ na jānāti,",
  "pli-tv-pvr17:41.3_1": "adhikaraṇasamuṭṭhānaṁ na jānāti,",
  "pli-tv-pvr17:41.3_2": "adhikaraṇassa payogaṁ na jānāti,",
  "pli-tv-pvr17:41.3_3": "adhikaraṇassa vūpasamaṁ na jānāti,",
  "pli-tv-pvr17:41.3_4": "adhikaraṇassa na vinicchayakusalo hoti—",
  "pli-tv-pvr17:41.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:41.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:41.6_0": "Katamehi pañcahi?",
  "pli-tv-pvr17:41.7_0": "Adhikaraṇaṁ jānāti,",
  "pli-tv-pvr17:41.7_1": "adhikaraṇasamuṭṭhānaṁ jānāti,",
  "pli-tv-pvr17:41.7_2": "adhikaraṇassa payogaṁ jānāti,",
  "pli-tv-pvr17:41.7_3": "adhikaraṇassa vūpasamaṁ jānāti,",
  "pli-tv-pvr17:41.7_4": "adhikaraṇassa vinicchayakusalo hoti—",
  "pli-tv-pvr17:41.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:42.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:42.2_0": "Katamehi pañcahi?",
  "pli-tv-pvr17:42.3_0": "Pasayhapavattā hoti,",
  "pli-tv-pvr17:42.3_1": "anokāsakammaṁ kāretvā pavattā hoti,",
  "pli-tv-pvr17:42.3_2": "na yathādhamme yathāvinaye yathāpattiyā codetā hoti,",
  "pli-tv-pvr17:42.3_3": "na yathādhamme yathāvinaye yathāpattiyā kāretā hoti,",
  "pli-tv-pvr17:42.3_4": "na yathādiṭṭhiyā byākatā hoti—",
  "pli-tv-pvr17:42.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:42.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:42.6_0": "Katamehi pañcahi?",
  "pli-tv-pvr17:42.7_0": "Na pasayhapavattā hoti,",
  "pli-tv-pvr17:42.7_1": "okāsakammaṁ kāretvā pavattā hoti,",
  "pli-tv-pvr17:42.7_2": "yathādhamme yathāvinaye yathāpattiyā codetā hoti,",
  "pli-tv-pvr17:42.7_3": "yathādhamme yathāvinaye yathāpattiyā kāretā hoti,",
  "pli-tv-pvr17:42.7_4": "yathādiṭṭhiyā byākatā hoti—",
  "pli-tv-pvr17:42.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:43.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:43.2_0": "Katamehi pañcahi?",
  "pli-tv-pvr17:43.3_0": "Āpattānāpattiṁ na jānāti,",
  "pli-tv-pvr17:43.3_1": "lahukagarukaṁ āpattiṁ na jānāti,",
  "pli-tv-pvr17:43.3_2": "sāvasesānavasesaṁ āpattiṁ na jānāti,",
  "pli-tv-pvr17:43.3_3": "duṭṭhullāduṭṭhullaṁ āpattiṁ na jānāti,",
  "pli-tv-pvr17:43.3_4": "sappaṭikammaṁ appaṭikammaṁ āpattiṁ na jānāti—",
  "pli-tv-pvr17:43.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:43.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:43.6_0": "Katamehi pañcahi?",
  "pli-tv-pvr17:43.7_0": "Āpattānāpattiṁ jānāti,",
  "pli-tv-pvr17:43.7_1": "lahukagarukaṁ āpattiṁ jānāti,",
  "pli-tv-pvr17:43.7_2": "sāvasesānavasesaṁ āpattiṁ jānāti,",
  "pli-tv-pvr17:43.7_3": "duṭṭhullāduṭṭhullaṁ āpattiṁ jānāti,",
  "pli-tv-pvr17:43.7_4": "sappaṭikammaṁ appaṭikammaṁ āpattiṁ jānāti—",
  "pli-tv-pvr17:43.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:44.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:44.2_0": "Katamehi pañcahi?",
  "pli-tv-pvr17:44.3_0": "Kammaṁ na jānāti,",
  "pli-tv-pvr17:44.3_1": "kammassa karaṇaṁ na jānāti,",
  "pli-tv-pvr17:44.3_2": "kammassa vatthuṁ na jānāti,",
  "pli-tv-pvr17:44.3_3": "kammassa vattaṁ na jānāti,",
  "pli-tv-pvr17:44.3_4": "kammassa vūpasamaṁ na jānāti—",
  "pli-tv-pvr17:44.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:44.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:44.6_0": "Katamehi pañcahi?",
  "pli-tv-pvr17:44.7_0": "Kammaṁ jānāti,",
  "pli-tv-pvr17:44.7_1": "kammassa karaṇaṁ jānāti,",
  "pli-tv-pvr17:44.7_2": "kammassa vatthuṁ jānāti,",
  "pli-tv-pvr17:44.7_3": "kammassa vattaṁ jānāti,",
  "pli-tv-pvr17:44.7_4": "kammassa vūpasamaṁ jānāti—",
  "pli-tv-pvr17:44.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:45.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:45.2_0": "Katamehi pañcahi?",
  "pli-tv-pvr17:45.3_0": "Vatthuṁ na jānāti,",
  "pli-tv-pvr17:45.3_1": "nidānaṁ na jānāti,",
  "pli-tv-pvr17:45.3_2": "paññattiṁ na jānāti,",
  "pli-tv-pvr17:45.3_3": "padapaccābhaṭṭhaṁ na jānāti,",
  "pli-tv-pvr17:45.3_4": "anusandhivacanapathaṁ na jānāti—",
  "pli-tv-pvr17:45.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:45.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:45.6_0": "Katamehi pañcahi?",
  "pli-tv-pvr17:45.7_0": "Vatthuṁ jānāti,",
  "pli-tv-pvr17:45.7_1": "nidānaṁ jānāti,",
  "pli-tv-pvr17:45.7_2": "paññattiṁ jānāti,",
  "pli-tv-pvr17:45.7_3": "padapaccābhaṭṭhaṁ jānāti,",
  "pli-tv-pvr17:45.7_4": "anusandhivacanapathaṁ jānāti—",
  "pli-tv-pvr17:45.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:46.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:46.2_0": "Katamehi pañcahi?",
  "pli-tv-pvr17:46.3_0": "Chandāgatiṁ gacchati, dosāgatiṁ gacchati, mohāgatiṁ gacchati, bhayāgatiṁ gacchati, alajjī ca hoti—",
  "pli-tv-pvr17:46.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:46.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:46.6_0": "Katamehi pañcahi?",
  "pli-tv-pvr17:46.7_0": "Na chandāgatiṁ gacchati,",
  "pli-tv-pvr17:46.7_1": "na dosāgatiṁ gacchati,",
  "pli-tv-pvr17:46.7_2": "na mohāgatiṁ gacchati,",
  "pli-tv-pvr17:46.7_3": "na bhayāgatiṁ gacchati,",
  "pli-tv-pvr17:46.7_4": "lajjī ca hoti—",
  "pli-tv-pvr17:46.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:47.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:47.2_0": "Katamehi pañcahi?",
  "pli-tv-pvr17:47.3_0": "Chandāgatiṁ gacchati,",
  "pli-tv-pvr17:47.3_1": "dosāgatiṁ gacchati,",
  "pli-tv-pvr17:47.3_2": "mohāgatiṁ gacchati,",
  "pli-tv-pvr17:47.3_3": "bhayāgatiṁ gacchati,",
  "pli-tv-pvr17:47.3_4": "akusalo ca hoti vinaye—",
  "pli-tv-pvr17:47.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:47.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:47.6_0": "Katamehi pañcahi?",
  "pli-tv-pvr17:47.7_0": "Na chandāgatiṁ gacchati,",
  "pli-tv-pvr17:47.7_1": "na dosāgatiṁ gacchati,",
  "pli-tv-pvr17:47.7_2": "na mohāgatiṁ gacchati,",
  "pli-tv-pvr17:47.7_3": "na bhayāgatiṁ gacchati,",
  "pli-tv-pvr17:47.7_4": "kusalo ca hoti vinaye—",
  "pli-tv-pvr17:47.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:48.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:48.2_0": "Katamehi pañcahi?",
  "pli-tv-pvr17:48.3_0": "Ñattiṁ na jānāti,",
  "pli-tv-pvr17:48.3_1": "ñattiyā karaṇaṁ na jānāti,",
  "pli-tv-pvr17:48.3_2": "ñattiyā anussāvanaṁ na jānāti,",
  "pli-tv-pvr17:48.3_3": "ñattiyā samathaṁ na jānāti,",
  "pli-tv-pvr17:48.3_4": "ñattiyā vūpasamaṁ na jānāti—",
  "pli-tv-pvr17:48.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:48.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:48.6_0": "Katamehi pañcahi?",
  "pli-tv-pvr17:48.7_0": "Ñattiṁ jānāti,",
  "pli-tv-pvr17:48.7_1": "ñattiyā karaṇaṁ jānāti,",
  "pli-tv-pvr17:48.7_2": "ñattiyā anussāvanaṁ jānāti,",
  "pli-tv-pvr17:48.7_3": "ñattiyā samathaṁ jānāti,",
  "pli-tv-pvr17:48.7_4": "ñattiyā vūpasamaṁ jānāti—",
  "pli-tv-pvr17:48.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:49.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:49.2_0": "Katamehi pañcahi?",
  "pli-tv-pvr17:49.3_0": "Suttaṁ na jānāti,",
  "pli-tv-pvr17:49.3_1": "suttānulomaṁ na jānāti,",
  "pli-tv-pvr17:49.3_2": "vinayaṁ na jānāti,",
  "pli-tv-pvr17:49.3_3": "vinayānulomaṁ na jānāti,",
  "pli-tv-pvr17:49.3_4": "na ca ṭhānāṭhānakusalo hoti—",
  "pli-tv-pvr17:49.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:49.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:49.6_0": "Katamehi pañcahi?",
  "pli-tv-pvr17:49.7_0": "Suttaṁ jānāti, suttānulomaṁ jānāti, vinayaṁ jānāti, vinayānulomaṁ jānāti, ṭhānāṭhānakusalo ca hoti—",
  "pli-tv-pvr17:49.8_0": "imehi kho, upāli, pañcahaṅgehi samannāgatena bhikkhunā saṅghe voharitabbaṁ. ",
  "pli-tv-pvr17:50.1_0": "Aparehipi, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:50.2_0": "Katamehi pañcahi?",
  "pli-tv-pvr17:50.3_0": "Dhammaṁ na jānāti,",
  "pli-tv-pvr17:50.3_1": "dhammānulomaṁ na jānāti,",
  "pli-tv-pvr17:50.3_2": "vinayaṁ na jānāti,",
  "pli-tv-pvr17:50.3_3": "vinayānulomaṁ na jānāti,",
  "pli-tv-pvr17:50.3_4": "na ca pubbāparakusalo hoti—",
  "pli-tv-pvr17:50.4_0": "imehi kho, upāli, pañcahaṅgehi samannāgatena bhikkhunā saṅghe na voharitabbaṁ.",
  "pli-tv-pvr17:50.5_0": "Pañcahupāli, aṅgehi samannāgatena bhikkhunā saṅghe voharitabbaṁ.",
  "pli-tv-pvr17:50.6_0": "Katamehi pañcahi?",
  "pli-tv-pvr17:50.7_0": "Dhammaṁ jānāti, dhammānulomaṁ jānāti, vinayaṁ jānāti, vinayānulomaṁ jānāti, pubbāparakusalo ca hoti—",
  "pli-tv-pvr17:50.8_0": "imehi kho, upāli, pañcahaṅgehi samannāgatena bhikkhunā saṅghe voharitabban”ti. ",
  "pli-tv-pvr17:51.1_0": "Vohāravaggo niṭṭhito tatiyo.",
  "pli-tv-pvr17:52.1_0": "Tassuddānaṁ",
  "pli-tv-pvr17:53.1_0": "Āpatti adhikaraṇaṁ,",
  "pli-tv-pvr17:53.2_0": "pasayhāpatti jānanā;",
  "pli-tv-pvr17:53.3_0": "Kammaṁ vatthuṁ alajjī ca,",
  "pli-tv-pvr17:53.4_0": "akusalo ca ñattiyā;",
  "pli-tv-pvr17:53.5_0": "Suttaṁ na jānāti dhammaṁ,",
  "pli-tv-pvr17:53.6_0": "tatiyo vaggasaṅgahoti.",
  "pli-tv-pvr17:54.0_0": "4. Diṭṭhāvikammavagga",
  "pli-tv-pvr17:54.1_0": "“Kati nu kho, bhante, adhammikā diṭṭhāvikammā”ti?",
  "pli-tv-pvr17:55.1_0": "“Pañcime, upāli, adhammikā diṭṭhāvikammā.",
  "pli-tv-pvr17:55.2_0": "Katame pañca?",
  "pli-tv-pvr17:55.3_0": "Anāpattiyā diṭṭhiṁ āvi karoti,",
  "pli-tv-pvr17:55.3_1": "adesanāgāminiyā āpattiyā diṭṭhiṁ āvi karoti,",
  "pli-tv-pvr17:55.3_2": "desitāya āpattiyā diṭṭhiṁ āvi karoti,",
  "pli-tv-pvr17:55.3_3": "catūhi pañcahi diṭṭhiṁ āvi karoti,",
  "pli-tv-pvr17:55.3_4": "mano mānasena diṭṭhiṁ āvi karoti—",
  "pli-tv-pvr17:55.4_0": "ime kho, upāli, pañca adhammikā diṭṭhāvikammā.",
  "pli-tv-pvr17:56.1_0": "Pañcime, upāli, dhammikā diṭṭhāvikammā.",
  "pli-tv-pvr17:56.2_0": "Katame pañca?",
  "pli-tv-pvr17:56.3_0": "Āpattiyā diṭṭhiṁ āvi karoti,",
  "pli-tv-pvr17:56.3_1": "desanāgāminiyā āpattiyā diṭṭhiṁ āvi karoti,",
  "pli-tv-pvr17:56.3_2": "adesitāya āpattiyā diṭṭhiṁ āvi karoti,",
  "pli-tv-pvr17:56.3_3": "na catūhi pañcahi diṭṭhiṁ āvi karoti,",
  "pli-tv-pvr17:56.3_4": "na mano mānasena diṭṭhiṁ āvi karoti—",
  "pli-tv-pvr17:56.4_0": "ime kho, upāli, pañca dhammikā diṭṭhāvikammā.",
  "pli-tv-pvr17:57.1_0": "Aparepi, upāli, pañca adhammikā diṭṭhāvikammā.",
  "pli-tv-pvr17:57.2_0": "Katame pañca?",
  "pli-tv-pvr17:57.3_0": "Nānāsaṁvāsakassa santike diṭṭhiṁ āvi karoti,",
  "pli-tv-pvr17:57.3_1": "nānāsīmāya ṭhitassa santike diṭṭhiṁ āvi karoti,",
  "pli-tv-pvr17:57.3_2": "apakatattassa santike diṭṭhiṁ āvi karoti,",
  "pli-tv-pvr17:57.3_3": "catūhi pañcahi diṭṭhiṁ āvi karoti,",
  "pli-tv-pvr17:57.3_4": "mano mānasena diṭṭhiṁ āvi karoti—",
  "pli-tv-pvr17:57.4_0": "ime kho, upāli, pañca adhammikā diṭṭhāvikammā.",
  "pli-tv-pvr17:58.1_0": "Pañcime, upāli, dhammikā diṭṭhāvikammā.",
  "pli-tv-pvr17:58.2_0": "Katame pañca?",
  "pli-tv-pvr17:58.3_0": "Samānasaṁvāsakassa santike diṭṭhiṁ āvi karoti,",
  "pli-tv-pvr17:58.3_1": "samānasīmāya ṭhitassa santike diṭṭhiṁ āvi karoti,",
  "pli-tv-pvr17:58.3_2": "pakatattassa santike diṭṭhiṁ āvi karoti,",
  "pli-tv-pvr17:58.3_3": "na catūhi pañcahi diṭṭhiṁ āvi karoti,",
  "pli-tv-pvr17:58.3_4": "na mano mānasena diṭṭhiṁ āvi karoti—",
  "pli-tv-pvr17:58.4_0": "ime kho, upāli, pañca dhammikā diṭṭhāvikammā”ti.",
  "pli-tv-pvr17:59.1_0": "“Kati nu kho, bhante, adhammikā paṭiggahā”ti?",
  "pli-tv-pvr17:60.1_0": "“Pañcime, upāli, adhammikā paṭiggahā.",
  "pli-tv-pvr17:60.2_0": "Katame pañca?",
  "pli-tv-pvr17:60.3_0": "Kāyena diyyamānaṁ kāyena appaṭiggahitaṁ,",
  "pli-tv-pvr17:60.3_1": "kāyena diyyamānaṁ kāyappaṭibaddhena appaṭiggahitaṁ,",
  "pli-tv-pvr17:60.3_2": "kāyappaṭibaddhena diyyamānaṁ kāyena appaṭiggahitaṁ,",
  "pli-tv-pvr17:60.3_3": "kāyappaṭibaddhena diyyamānaṁ kāyappaṭibaddhena appaṭiggahitaṁ,",
  "pli-tv-pvr17:60.3_4": "nissaggiyena diyyamānaṁ kāyena vā kāyappaṭibaddhena vā appaṭiggahitaṁ—",
  "pli-tv-pvr17:60.4_0": "ime kho, upāli, pañca adhammikā paṭiggahā.",
  "pli-tv-pvr17:61.1_0": "Pañcime, upāli, dhammikā paṭiggahā.",
  "pli-tv-pvr17:61.2_0": "Katame pañca?",
  "pli-tv-pvr17:61.3_0": "Kāyena diyyamānaṁ kāyena paṭiggahitaṁ,",
  "pli-tv-pvr17:61.3_1": "kāyena diyyamānaṁ kāyappaṭibaddhena paṭiggahitaṁ,",
  "pli-tv-pvr17:61.3_2": "kāyappaṭibaddhena diyyamānaṁ kāyena paṭiggahitaṁ,",
  "pli-tv-pvr17:61.3_3": "kāyappaṭibaddhena diyyamānaṁ kāyappaṭibaddhena paṭiggahitaṁ,",
  "pli-tv-pvr17:61.3_4": "nissaggiyena diyyamānaṁ kāyena vā kāyappaṭibaddhena vā paṭiggahitaṁ—",
  "pli-tv-pvr17:61.4_0": "ime kho, upāli, pañca dhammikā paṭiggahā”ti.",
  "pli-tv-pvr17:62.1_0": "“Kati nu kho, bhante, anatirittā”ti?",
  "pli-tv-pvr17:63.1_0": "“Pañcime, upāli, anatirittā.",
  "pli-tv-pvr17:63.2_0": "Katame pañca?",
  "pli-tv-pvr17:63.3_0": "Akappiyakataṁ hoti,",
  "pli-tv-pvr17:63.3_1": "appaṭiggahitakataṁ hoti anuccāritakataṁ hoti,",
  "pli-tv-pvr17:63.3_2": "ahatthapāse kataṁ hoti,",
  "pli-tv-pvr17:63.3_3": "alametaṁ sabbanti avuttaṁ hoti—",
  "pli-tv-pvr17:63.4_0": "ime kho, upāli, pañca anatirittā.",
  "pli-tv-pvr17:64.1_0": "Pañcime, upāli, atirittā.",
  "pli-tv-pvr17:64.2_0": "Katame pañca?",
  "pli-tv-pvr17:64.3_0": "Kappiyakataṁ hoti,",
  "pli-tv-pvr17:64.3_1": "paṭiggahitakataṁ hoti,",
  "pli-tv-pvr17:64.3_2": "uccāritakataṁ hoti,",
  "pli-tv-pvr17:64.3_3": "hatthapāse kataṁ hoti,",
  "pli-tv-pvr17:64.3_4": "alametaṁ sabbanti vuttaṁ hoti—",
  "pli-tv-pvr17:64.4_0": "ime kho, upāli, pañca atirittā”ti.",
  "pli-tv-pvr17:65.1_0": "“Katihi nu kho, bhante, ākārehi pavāraṇā paññāyatī”ti?",
  "pli-tv-pvr17:66.1_0": "“Pañcahupāli, ākārehi pavāraṇā paññāyati.",
  "pli-tv-pvr17:66.2_0": "Katamehi pañcahi?",
  "pli-tv-pvr17:66.3_0": "Asanaṁ paññāyati, bhojanaṁ paññāyati, hatthapāse ṭhito abhiharati, paṭikkhepo paññāyati—",
  "pli-tv-pvr17:66.4_0": "imehi kho, upāli, pañcahākārehi pavāraṇā paññāyatī”ti.",
  "pli-tv-pvr17:67.1_0": "“Kati nu kho, bhante, adhammikā paṭiññātakaraṇā”ti?",
  "pli-tv-pvr17:68.1_0": "“Pañcime, upāli, adhammikā paṭiññātakaraṇā.",
  "pli-tv-pvr17:68.2_0": "Katame pañca?",
  "pli-tv-pvr17:68.3_0": "Bhikkhu pārājikaṁ ajjhāpanno hoti,",
  "pli-tv-pvr17:68.3_1": "pārājikena codiyamāno saṅghādisesaṁ ajjhāpanno paṭijānāti,",
  "pli-tv-pvr17:68.3_2": "taṁ saṅgho saṅghādisesena kāreti,",
  "pli-tv-pvr17:68.3_3": "adhammikaṁ paṭiññātakaraṇaṁ.",
  "pli-tv-pvr17:68.4_0": "Bhikkhu pārājikaṁ ajjhāpanno hoti, pārājikena codiyamāno pācittiyaṁ …pe…",
  "pli-tv-pvr17:68.5_0": "pāṭidesanīyaṁ …",
  "pli-tv-pvr17:68.6_0": "dukkaṭaṁ ajjhāpanno paṭijānāti, taṁ saṅgho dukkaṭena kāreti, adhammikaṁ paṭiññātakaraṇaṁ.",
  "pli-tv-pvr17:68.7_0": "Bhikkhu saṅghādisesaṁ …pe…",
  "pli-tv-pvr17:68.8_0": "pācittiyaṁ …",
  "pli-tv-pvr17:68.9_0": "pāṭidesanīyaṁ …",
  "pli-tv-pvr17:68.10_0": "dukkaṭaṁ ajjhāpanno hoti.",
  "pli-tv-pvr17:68.10_1": "Dukkaṭena codiyamāno pārājikaṁ ajjhāpanno paṭijānāti,",
  "pli-tv-pvr17:68.10_2": "taṁ saṅgho pārājikena kāreti,",
  "pli-tv-pvr17:68.10_3": "adhammikaṁ paṭiññātakaraṇaṁ.",
  "pli-tv-pvr17:68.11_0": "Bhikkhu dukkaṭaṁ ajjhāpanno hoti, dukkaṭena codiyamāno saṅghādisesaṁ …pe…",
  "pli-tv-pvr17:68.12_0": "pācittiyaṁ …",
  "pli-tv-pvr17:68.13_0": "pāṭidesanīyaṁ ajjhāpanno paṭijānāti, taṁ saṅgho pāṭidesanīyena kāreti, adhammikaṁ paṭiññātakaraṇaṁ.",
  "pli-tv-pvr17:68.14_0": "Ime kho, upāli, pañca adhammikā paṭiññātakaraṇā.",
  "pli-tv-pvr17:69.1_0": "Pañcime, upāli, dhammikā paṭiññātakaraṇā.",
  "pli-tv-pvr17:69.2_0": "Katame pañca?",
  "pli-tv-pvr17:69.3_0": "Bhikkhu pārājikaṁ ajjhāpanno hoti,",
  "pli-tv-pvr17:69.3_1": "pārājikena codiyamāno pārājikaṁ ajjhāpanno paṭijānāti,",
  "pli-tv-pvr17:69.3_2": "taṁ saṅgho pārājikena kāreti,",
  "pli-tv-pvr17:69.3_3": "dhammikaṁ paṭiññātakaraṇaṁ.",
  "pli-tv-pvr17:69.4_0": "Bhikkhu saṅghādisesaṁ …pe…",
  "pli-tv-pvr17:69.5_0": "pācittiyaṁ …",
  "pli-tv-pvr17:69.6_0": "pāṭidesanīyaṁ …",
  "pli-tv-pvr17:69.7_0": "dukkaṭaṁ ajjhāpanno hoti,",
  "pli-tv-pvr17:69.7_1": "dukkaṭena codiyamāno dukkaṭaṁ ajjhāpanno paṭijānāti,",
  "pli-tv-pvr17:69.7_2": "taṁ saṅgho dukkaṭena kāreti,",
  "pli-tv-pvr17:69.7_3": "dhammikaṁ paṭiññātakaraṇaṁ.",
  "pli-tv-pvr17:69.8_0": "Ime kho, upāli, pañca dhammikā paṭiññātakaraṇā”ti.",
  "pli-tv-pvr17:70.1_0": "“Katihi nu kho, bhante,",
  "pli-tv-pvr17:70.1_1": "aṅgehi samannāgatassa bhikkhuno okāsakammaṁ kārāpentassa nālaṁ okāsakammaṁ kātun”ti?",
  "pli-tv-pvr17:71.1_0": "“Pañcahupāli, aṅgehi samannāgatassa bhikkhuno okāsakammaṁ kārāpentassa nālaṁ okāsakammaṁ kātuṁ.",
  "pli-tv-pvr17:71.2_0": "Katamehi pañcahi?",
  "pli-tv-pvr17:71.3_0": "Alajjī ca hoti, bālo ca, apakatatto ca, cāvanādhippāyo vattā hoti, no vuṭṭhānādhippāyo—",
  "pli-tv-pvr17:71.4_0": "imehi kho, upāli,",
  "pli-tv-pvr17:71.4_1": "pañcahaṅgehi samannāgatassa bhikkhuno okāsakammaṁ kārāpentassa nālaṁ okāsakammaṁ kātuṁ.",
  "pli-tv-pvr17:72.1_0": "Pañcahupāli, aṅgehi samannāgatassa bhikkhuno okāsakammaṁ kārāpentassa alaṁ okāsakammaṁ kātuṁ.",
  "pli-tv-pvr17:72.2_0": "Katamehi pañcahi?",
  "pli-tv-pvr17:72.3_0": "Lajjī ca hoti, paṇḍito ca, pakatatto ca, vuṭṭhānādhippāyo vattā hoti, no cāvanādhippāyo—",
  "pli-tv-pvr17:72.4_0": "imehi kho, upāli,",
  "pli-tv-pvr17:72.4_1": "pañcahaṅgehi samannāgatassa bhikkhuno okāsakammaṁ kārāpentassa alaṁ okāsakammaṁ kātun”ti.",
  "pli-tv-pvr17:73.1_0": "“Katihi nu kho, bhante, aṅgehi samannāgatena bhikkhunā saddhiṁ vinayo na sākacchitabbo”ti?",
  "pli-tv-pvr17:74.1_0": "“Pañcahupāli, aṅgehi samannāgatena bhikkhunā saddhiṁ vinayo na sākacchitabbo.",
  "pli-tv-pvr17:74.2_0": "Katamehi pañcahi?",
  "pli-tv-pvr17:74.3_0": "Vatthuṁ na jānāti,",
  "pli-tv-pvr17:74.3_1": "nidānaṁ na jānāti,",
  "pli-tv-pvr17:74.3_2": "paññattiṁ na jānāti,",
  "pli-tv-pvr17:74.3_3": "padapaccābhaṭṭhaṁ na jānāti,",
  "pli-tv-pvr17:74.3_4": "anusandhivacanapathaṁ na jānāti—",
  "pli-tv-pvr17:74.4_0": "imehi kho, upāli, pañcahaṅgehi samannāgatena bhikkhunā saddhiṁ vinayo na sākacchitabbo.",
  "pli-tv-pvr17:75.1_0": "Pañcahupāli, aṅgehi samannāgatena bhikkhunā saddhiṁ vinayo sākacchitabbo.",
  "pli-tv-pvr17:75.2_0": "Katamehi pañcahi?",
  "pli-tv-pvr17:75.3_0": "Vatthuṁ jānāti,",
  "pli-tv-pvr17:75.3_1": "nidānaṁ jānāti,",
  "pli-tv-pvr17:75.3_2": "paññattiṁ jānāti,",
  "pli-tv-pvr17:75.3_3": "padapaccābhaṭṭhaṁ jānāti,",
  "pli-tv-pvr17:75.3_4": "anusandhivacanapathaṁ jānāti—",
  "pli-tv-pvr17:75.4_0": "imehi kho, upāli, pañcahaṅgehi samannāgatena bhikkhunā saddhiṁ vinayo sākacchitabbo”ti.",
  "pli-tv-pvr17:76.1_0": "“Kati nu kho, bhante, pañhāpucchā”ti?",
  "pli-tv-pvr17:77.1_0": "“Pañcimā, upāli, pañhāpucchā.",
  "pli-tv-pvr17:77.2_0": "Katamā pañca?",
  "pli-tv-pvr17:77.3_0": "Mandattā momūhattā pañhaṁ pucchati,",
  "pli-tv-pvr17:77.3_1": "pāpiccho icchāpakato pañhaṁ pucchati,",
  "pli-tv-pvr17:77.3_2": "paribhavā pañhaṁ pucchati,",
  "pli-tv-pvr17:77.3_3": "aññātukāmo pañhaṁ pucchati,",
  "pli-tv-pvr17:77.3_4": "sace me pañhaṁ puṭṭho sammadeva byākarissati iccetaṁ kusalaṁ no ce pañhaṁ puṭṭho sammadeva byākarissati",
  "pli-tv-pvr17:77.3_5": "ahamassa sammadeva byākarissāmīti pañhaṁ pucchati—",
  "pli-tv-pvr17:77.4_0": "imā kho, upāli, pañca pañhāpucchā”ti.",
  "pli-tv-pvr17:78.1_0": "“Kati nu kho, bhante, aññabyākaraṇā”ti?",
  "pli-tv-pvr17:79.1_0": "“Pañcime, upāli, aññabyākaraṇā.",
  "pli-tv-pvr17:79.2_0": "Katame pañca?",
  "pli-tv-pvr17:79.3_0": "Mandattā momūhattā aññaṁ byākaroti,",
  "pli-tv-pvr17:79.3_1": "pāpiccho icchāpakato aññaṁ byākaroti,",
  "pli-tv-pvr17:79.3_2": "ummādā cittakkhepā aññaṁ byākaroti,",
  "pli-tv-pvr17:79.3_3": "adhimānena aññaṁ byākaroti,",
  "pli-tv-pvr17:79.3_4": "bhūtaṁ aññaṁ byākaroti—",
  "pli-tv-pvr17:79.4_0": "ime kho, upāli, pañca aññabyākaraṇā”ti.",
  "pli-tv-pvr17:80.1_0": "“Kati nu kho, bhante, visuddhiyo”ti?",
  "pli-tv-pvr17:81.1_0": "“Pañcimā, upāli, visuddhiyo.",
  "pli-tv-pvr17:81.2_0": "Katamā pañca?",
  "pli-tv-pvr17:81.3_0": "Nidānaṁ uddisitvā avasesaṁ sutena sāvetabbaṁ ayaṁ paṭhamā visuddhi,",
  "pli-tv-pvr17:81.3_1": "nidānaṁ uddisitvā cattāri pārājikāni uddisitvā avasesaṁ sutena sāvetabbaṁ ayaṁ dutiyā visuddhi,",
  "pli-tv-pvr17:81.3_2": "nidānaṁ uddisitvā cattāri pārājikāni uddisitvā terasa saṅghādisese uddisitvā avasesaṁ sutena sāvetabbaṁ ayaṁ tatiyā visuddhi,",
  "pli-tv-pvr17:81.3_3": "nidānaṁ uddisitvā cattāri pārājikāni uddisitvā terasa saṅghādisese uddisitvā dve aniyate uddisitvā avasesaṁ sutena sāvetabbaṁ ayaṁ catutthā visuddhi,",
  "pli-tv-pvr17:81.3_4": "vitthāreneva pañcamī—",
  "pli-tv-pvr17:81.4_0": "imā kho, upāli, pañca visuddhiyo”ti.",
  "pli-tv-pvr17:82.1_0": "“Kati nu kho, bhante, bhojanā”ti?",
  "pli-tv-pvr17:83.1_0": "“Pañcime, upāli, bhojanā.",
  "pli-tv-pvr17:83.2_0": "Katame pañca?",
  "pli-tv-pvr17:83.3_0": "Odano, kummāso, sattu, maccho, maṁsaṁ—",
  "pli-tv-pvr17:83.4_0": "ime kho, upāli, pañca bhojanā”ti.",
  "pli-tv-pvr17:84.1_0": "Diṭṭhāvikammavaggo niṭṭhito catuttho.",
  "pli-tv-pvr17:85.1_0": "Tassuddānaṁ",
  "pli-tv-pvr17:86.1_0": "Diṭṭhāvikammā apare,",
  "pli-tv-pvr17:86.2_0": "paṭiggahānatirittā;",
  "pli-tv-pvr17:86.3_0": "Pavāraṇā paṭiññātaṁ,",
  "pli-tv-pvr17:86.4_0": "okāsaṁ sākacchena ca;",
  "pli-tv-pvr17:86.5_0": "Pañhaṁ aññabyākaraṇā,",
  "pli-tv-pvr17:86.6_0": "visuddhi cāpi bhojanāti.",
  "pli-tv-pvr17:87.0_0": "5. Attādānavagga",
  "pli-tv-pvr17:87.1_0": "“Codakena, bhante,",
  "pli-tv-pvr17:87.1_1": "bhikkhunā paraṁ codetukāmena kati dhamme ajjhattaṁ paccavekkhitvā paro codetabbo”ti?",
  "pli-tv-pvr17:88.1_0": "“Codakenupāli, bhikkhunā paraṁ codetukāmena pañca dhamme ajjhattaṁ paccavekkhitvā paro codetabbo.",
  "pli-tv-pvr17:88.2_0": "Katame pañca?",
  "pli-tv-pvr17:88.3_0": "Codakenupāli, bhikkhunā paraṁ codetukāmena evaṁ paccavekkhitabbaṁ—",
  "pli-tv-pvr17:89.1_0": "‘Parisuddhakāyasamācāro nu khomhi,",
  "pli-tv-pvr17:89.1_1": "parisuddhenamhi kāyasamācārena samannāgato acchiddena appaṭimaṁsena,",
  "pli-tv-pvr17:89.1_2": "saṁvijjati nu kho me eso dhammo udāhu no’ti.",
  "pli-tv-pvr17:89.2_0": "No ce, upāli,",
  "pli-tv-pvr17:89.2_1": "bhikkhu parisuddhakāyasamācāro hoti,",
  "pli-tv-pvr17:89.2_2": "parisuddhena kāyasamācārena samannāgato acchiddena appaṭimaṁsena,",
  "pli-tv-pvr17:89.2_3": "tassa bhavanti vattāro—",
  "pli-tv-pvr17:89.3_0": "‘iṅgha tāva āyasmā kāyikaṁ sikkhassū’ti itissa bhavanti vattāro.",
  "pli-tv-pvr17:90.1_0": "Puna caparaṁ, upāli, codakena bhikkhunā paraṁ codetukāmena evaṁ paccavekkhitabbaṁ—",
  "pli-tv-pvr17:90.2_0": "‘parisuddhavacīsamācāro nu khomhi,",
  "pli-tv-pvr17:90.2_1": "parisuddhenamhi vacīsamācārena samannāgato acchiddena appaṭimaṁsena,",
  "pli-tv-pvr17:90.2_2": "saṁvijjati nu kho me eso dhammo udāhu no’ti.",
  "pli-tv-pvr17:90.3_0": "No ce, upāli,",
  "pli-tv-pvr17:90.3_1": "bhikkhu parisuddhavacīsamācāro hoti,",
  "pli-tv-pvr17:90.3_2": "parisuddhena vacīsamācārena samannāgato acchiddena appaṭimaṁsena,",
  "pli-tv-pvr17:90.3_3": "tassa bhavanti vattāro—",
  "pli-tv-pvr17:90.4_0": "‘iṅgha tāva āyasmā vācasikaṁ sikkhassū’ti itissa bhavanti vattāro.",
  "pli-tv-pvr17:91.1_0": "Puna caparaṁ, upāli, codakena bhikkhunā paraṁ codetukāmena evaṁ paccavekkhitabbaṁ—",
  "pli-tv-pvr17:91.2_0": "‘mettaṁ nu kho me cittaṁ paccupaṭṭhitaṁ sabrahmacārīsu anāghātaṁ,",
  "pli-tv-pvr17:91.2_1": "saṁvijjati nu kho me eso dhammo udāhu no’ti.",
  "pli-tv-pvr17:91.3_0": "No ce, upāli,",
  "pli-tv-pvr17:91.3_1": "bhikkhuno mettaṁ cittaṁ paccupaṭṭhitaṁ hoti sabrahmacārīsu anāghātaṁ,",
  "pli-tv-pvr17:91.3_2": "tassa bhavanti vattāro—",
  "pli-tv-pvr17:91.4_0": "‘iṅgha tāva āyasmā sabrahmacārīsu mettaṁ cittaṁ upaṭṭhāpehī’ti itissa bhavanti vattāro.",
  "pli-tv-pvr17:92.1_0": "Puna caparaṁ, upāli, codakena bhikkhunā paraṁ codetukāmena evaṁ paccavekkhitabbaṁ—",
  "pli-tv-pvr17:92.2_0": "‘bahussuto nu khomhi sutadharo sutasannicayo,",
  "pli-tv-pvr17:92.2_1": "ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti,",
  "pli-tv-pvr17:92.2_2": "tathārūpā me dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā,",
  "pli-tv-pvr17:92.2_3": "saṁvijjati nu kho me eso dhammo udāhu no’ti.",
  "pli-tv-pvr17:92.3_0": "No ce, upāli,",
  "pli-tv-pvr17:92.3_1": "bhikkhu bahussuto hoti sutadharo sutasannicayo,",
  "pli-tv-pvr17:92.3_2": "ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti,",
  "pli-tv-pvr17:92.3_3": "tathārūpassa dhammā na bahussutā honti dhātā vacasā paricitā manasānupekkhitā diṭṭhiyā suppaṭividdhā,",
  "pli-tv-pvr17:92.3_4": "tassa bhavanti vattāro—",
  "pli-tv-pvr17:92.4_0": "‘iṅgha tāva āyasmā āgamaṁ pariyāpuṇassū’ti itissa bhavanti vattāro.",
  "pli-tv-pvr17:93.1_0": "Puna caparaṁ, upāli, codakena bhikkhunā paraṁ codetukāmena evaṁ paccavekkhitabbaṁ—",
  "pli-tv-pvr17:93.2_0": "‘ubhayāni kho me pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso,",
  "pli-tv-pvr17:93.2_1": "saṁvijjati nu kho me eso dhammo udāhu no’ti.",
  "pli-tv-pvr17:93.3_0": "No ce, upāli,",
  "pli-tv-pvr17:93.3_1": "bhikkhuno ubhayāni pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso,",
  "pli-tv-pvr17:93.3_2": "‘idaṁ panāvuso kattha vuttaṁ bhagavatā’ti iti puṭṭho na sampāyati,",
  "pli-tv-pvr17:93.3_3": "(…) tassa bhavanti vattāro—",
  "pli-tv-pvr17:93.4_0": "‘iṅgha tāva āyasmā vinayaṁ pariyāpuṇassū’ti itissa bhavanti vattāro.",
  "pli-tv-pvr17:93.5_0": "Codakenupāli,",
  "pli-tv-pvr17:93.5_1": "bhikkhunā paraṁ codetukāmena ime pañca dhamme ajjhattaṁ paccavekkhitvā paro codetabbo”ti.",
  "pli-tv-pvr17:94.1_0": "“Codakena, bhante,",
  "pli-tv-pvr17:94.1_1": "bhikkhunā paraṁ codetukāmena kati dhamme ajjhattaṁ upaṭṭhāpetvā paro codetabbo”ti?",
  "pli-tv-pvr17:95.1_0": "“Codakenupāli, bhikkhunā paraṁ codetukāmena pañca dhamme ajjhattaṁ upaṭṭhāpetvā paro codetabbo.",
  "pli-tv-pvr17:95.2_0": "Katame pañca?",
  "pli-tv-pvr17:95.3_0": "Kālena vakkhāmi no akālena,",
  "pli-tv-pvr17:95.3_1": "bhūtena vakkhāmi no abhūtena,",
  "pli-tv-pvr17:95.3_2": "saṇhena vakkhāmi no pharusena,",
  "pli-tv-pvr17:95.3_3": "atthasaṁhitena vakkhāmi no anatthasaṁhitena,",
  "pli-tv-pvr17:95.3_4": "mettācitto vakkhāmi no dosantaroti—",
  "pli-tv-pvr17:95.4_0": "codakenupāli,",
  "pli-tv-pvr17:95.4_1": "bhikkhunā paraṁ codetukāmena ime pañca dhamme ajjhattaṁ upaṭṭhāpetvā paro codetabbo”ti.",
  "pli-tv-pvr17:96.1_0": "“Codakena, bhante,",
  "pli-tv-pvr17:96.1_1": "bhikkhunā paraṁ codetukāmena kati dhamme ajjhattaṁ manasi karitvā paro codetabbo”ti?",
  "pli-tv-pvr17:97.1_0": "“Codakenupāli, bhikkhunā paraṁ codetukāmena pañca dhamme ajjhattaṁ manasi karitvā paro codetabbo.",
  "pli-tv-pvr17:97.2_0": "Katame pañca?",
  "pli-tv-pvr17:97.3_0": "Kāruññatā, hitesitā, anukampatā, āpattivuṭṭhānatā, vinayapurekkhāratā—",
  "pli-tv-pvr17:97.4_0": "codakenupāli,",
  "pli-tv-pvr17:97.4_1": "bhikkhunā paraṁ codetukāmena ime pañca dhamme ajjhattaṁ manasi karitvā paro codetabbo”ti.",
  "pli-tv-pvr17:98.1_0": "“Katihi nu kho, bhante,",
  "pli-tv-pvr17:98.1_1": "aṅgehi samannāgatassa bhikkhuno okāsakammaṁ kārāpentassa nālaṁ okāsakammaṁ kātun”ti?",
  "pli-tv-pvr17:99.1_0": "“Pañcahupāli, aṅgehi samannāgatassa bhikkhuno okāsakammaṁ kārāpentassa nālaṁ okāsakammaṁ kātuṁ.",
  "pli-tv-pvr17:99.2_0": "Katamehi pañcahi?",
  "pli-tv-pvr17:99.3_0": "Aparisuddhakāyasamācāro hoti,",
  "pli-tv-pvr17:99.3_1": "aparisuddhavacīsamācāro hoti,",
  "pli-tv-pvr17:99.3_2": "aparisuddhājīvo hoti,",
  "pli-tv-pvr17:99.3_3": "bālo hoti abyatto,",
  "pli-tv-pvr17:99.3_4": "na paṭibalo anuyuñjiyamāno anuyogaṁ dātuṁ—",
  "pli-tv-pvr17:99.4_0": "imehi kho, upāli,",
  "pli-tv-pvr17:99.4_1": "pañcahaṅgehi samannāgatassa bhikkhuno okāsakammaṁ kārāpentassa nālaṁ okāsakammaṁ kātuṁ.",
  "pli-tv-pvr17:100.1_0": "Pañcahupāli, aṅgehi samannāgatassa bhikkhuno okāsakammaṁ kārāpentassa alaṁ okāsakammaṁ kātuṁ.",
  "pli-tv-pvr17:100.2_0": "Katamehi pañcahi?",
  "pli-tv-pvr17:100.3_0": "Parisuddhakāyasamācāro hoti,",
  "pli-tv-pvr17:100.3_1": "parisuddhavacīsamācāro hoti,",
  "pli-tv-pvr17:100.3_2": "parisuddhājīvo hoti,",
  "pli-tv-pvr17:100.3_3": "paṇḍito hoti byatto paṭibalo anuyuñjiyamāno anuyogaṁ dātuṁ—",
  "pli-tv-pvr17:100.4_0": "imehi kho, upāli,",
  "pli-tv-pvr17:100.4_1": "pañcahaṅgehi samannāgatassa bhikkhuno okāsakammaṁ kārāpentassa alaṁ okāsakammaṁ kātun”ti.",
  "pli-tv-pvr17:101.1_0": "“Attādānaṁ ādātukāmena, bhante, bhikkhunā katihaṅgehi samannāgataṁ attādānaṁ ādātabban”ti?",
  "pli-tv-pvr17:102.1_0": "“Attādānaṁ ādātukāmenupāli, bhikkhunā pañcaṅgasamannāgataṁ attādānaṁ ādātabbaṁ.",
  "pli-tv-pvr17:102.2_0": "Katame pañca?",
  "pli-tv-pvr17:102.3_0": "Attādānaṁ ādātukāmena, upāli, bhikkhunā evaṁ paccavekkhitabbaṁ—",
  "pli-tv-pvr17:102.4_0": "‘yaṁ kho ahaṁ imaṁ attādānaṁ ādātukāmo, kālo nu kho imaṁ attādānaṁ ādātuṁ udāhu no’ti.",
  "pli-tv-pvr17:102.5_0": "Sace, upāli, bhikkhu paccavekkhamāno evaṁ jānāti—",
  "pli-tv-pvr17:102.6_0": "‘akālo imaṁ attādānaṁ ādātuṁ no kālo’ti, na taṁ, upāli, attādānaṁ ādātabbaṁ.",
  "pli-tv-pvr17:103.1_0": "Sace panupāli, bhikkhu paccavekkhamāno evaṁ jānāti—",
  "pli-tv-pvr17:103.2_0": "‘kālo imaṁ attādānaṁ ādātuṁ no akālo’ti, tenupāli, bhikkhunā uttari paccavekkhitabbaṁ—",
  "pli-tv-pvr17:103.3_0": "‘yaṁ kho ahaṁ imaṁ attādānaṁ ādātukāmo bhūtaṁ nu kho idaṁ attādānaṁ udāhu no’ti.",
  "pli-tv-pvr17:103.4_0": "Sace, upāli, bhikkhu paccavekkhamāno evaṁ jānāti—",
  "pli-tv-pvr17:103.5_0": "‘abhūtaṁ idaṁ attādānaṁ no bhūtan’ti, na taṁ, upāli, attādānaṁ ādātabbaṁ.",
  "pli-tv-pvr17:104.1_0": "Sace panupāli, bhikkhu paccavekkhamāno evaṁ jānāti—",
  "pli-tv-pvr17:104.2_0": "‘bhūtaṁ idaṁ attādānaṁ no abhūtan’ti, tenupāli, bhikkhunā uttari paccavekkhitabbaṁ—",
  "pli-tv-pvr17:104.3_0": "‘yaṁ kho ahaṁ imaṁ attādānaṁ ādātukāmo, atthasaṁhitaṁ nu kho idaṁ attādānaṁ udāhu no’ti.",
  "pli-tv-pvr17:104.4_0": "Sace, upāli, bhikkhu paccavekkhamāno evaṁ jānāti—",
  "pli-tv-pvr17:104.5_0": "‘anatthasaṁhitaṁ idaṁ attādānaṁ no atthasaṁhitan’ti, na taṁ, upāli, attādānaṁ ādātabbaṁ.",
  "pli-tv-pvr17:105.1_0": "Sace panupāli, bhikkhu paccavekkhamāno evaṁ jānāti—",
  "pli-tv-pvr17:105.2_0": "‘atthasaṁhitaṁ idaṁ attādānaṁ no anatthasaṁhitan’ti, tenupāli, bhikkhunā uttari paccavekkhitabbaṁ—",
  "pli-tv-pvr17:105.3_0": "‘imaṁ kho ahaṁ attādānaṁ ādiyamāno labhissāmi sandiṭṭhe sambhatte bhikkhū dhammato vinayato pakkhe udāhu no’ti.",
  "pli-tv-pvr17:105.4_0": "Sace, upāli, bhikkhu paccavekkhamāno evaṁ jānāti—",
  "pli-tv-pvr17:105.5_0": "‘imaṁ kho ahaṁ attādānaṁ ādiyamāno na labhissāmi sandiṭṭhe sambhatte bhikkhū dhammato vinayato pakkhe’ti, na taṁ, upāli,",
  "pli-tv-pvr17:105.5_1": "attādānaṁ ādātabbaṁ.",
  "pli-tv-pvr17:106.1_0": "Sace panupāli, bhikkhu paccavekkhamāno evaṁ jānāti—",
  "pli-tv-pvr17:106.2_0": "‘idaṁ kho ahaṁ attādānaṁ ādiyamāno labhissāmi sandiṭṭhe sambhatte bhikkhū dhammato vinayato pakkhe’ti, tenupāli,",
  "pli-tv-pvr17:106.2_1": "bhikkhunā uttari paccavekkhitabbaṁ—",
  "pli-tv-pvr17:106.3_0": "‘imaṁ kho me attādānaṁ ādiyato bhavissati saṅghassa tatonidānaṁ bhaṇḍanaṁ kalaho viggaho vivādo saṅghabhedo",
  "pli-tv-pvr17:106.3_1": "saṅgharāji saṅghavavatthānaṁ saṅghanānākaraṇaṁ udāhu no’ti.",
  "pli-tv-pvr17:106.4_0": "Sace, upāli, bhikkhu paccavekkhamāno evaṁ jānāti—",
  "pli-tv-pvr17:106.5_0": "‘imaṁ kho me attādānaṁ ādiyato bhavissati saṅghassa tatonidānaṁ bhaṇḍanaṁ kalaho viggaho vivādo saṅghabhedo",
  "pli-tv-pvr17:106.5_1": "saṅgharāji saṅghavavatthānaṁ saṅghanānākaraṇan’ti, na taṁ, upāli,",
  "pli-tv-pvr17:106.5_2": "attādānaṁ ādātabbaṁ.",
  "pli-tv-pvr17:107.1_0": "Sace panupāli, bhikkhu paccavekkhamāno evaṁ jānāti—",
  "pli-tv-pvr17:107.2_0": "‘imaṁ kho me attādānaṁ ādiyato na bhavissati saṅghassa tatonidānaṁ bhaṇḍanaṁ kalaho viggaho vivādo saṅghabhedo",
  "pli-tv-pvr17:107.2_1": "saṅgharāji saṅghavavatthānaṁ saṅghanānākaraṇan’ti,",
  "pli-tv-pvr17:107.2_2": "taṁ ādātabbaṁ, upāli,",
  "pli-tv-pvr17:107.2_3": "attādānaṁ.",
  "pli-tv-pvr17:107.3_0": "Evaṁ pañcaṅgasamannāgataṁ kho, upāli, attādānaṁ ādinnaṁ pacchāpi avippaṭisārakaraṁ bhavissatī”ti.",
  "pli-tv-pvr17:108.1_0": "“Katihi nu kho, bhante, aṅgehi samannāgato bhikkhu adhikaraṇajātānaṁ bhikkhūnaṁ bahūpakāro hotī”ti?",
  "pli-tv-pvr17:109.1_0": "“Pañcahupāli, aṅgehi samannāgato bhikkhu adhikaraṇajātānaṁ bhikkhūnaṁ bahūpakāro hoti.",
  "pli-tv-pvr17:109.2_0": "Katamehi pañcahi?",
  "pli-tv-pvr17:109.3_0": "Sīlavā hoti,",
  "pli-tv-pvr17:109.3_1": "pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī,",
  "pli-tv-pvr17:109.3_2": "samādāya sikkhati sikkhāpadesu;",
  "pli-tv-pvr17:109.4_0": "bahussuto hoti sutadharo sutasannicayo;",
  "pli-tv-pvr17:109.5_0": "ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ",
  "pli-tv-pvr17:109.5_1": "brahmacariyaṁ abhivadanti tathārūpassa dhammā bahussutā honti dhātā vacasā paricitā manasānupekkhitā",
  "pli-tv-pvr17:109.5_2": "diṭṭhiyā suppaṭividdhā,",
  "pli-tv-pvr17:109.5_3": "ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso;",
  "pli-tv-pvr17:109.6_0": "vinaye kho pana ṭhito hoti asaṁhīro;",
  "pli-tv-pvr17:109.7_0": "paṭibalo hoti ubho atthapaccatthike assāsetuṁ saññāpetuṁ nijjhāpetuṁ pekkhetuṁ pasādetuṁ—",
  "pli-tv-pvr17:109.8_0": "imehi kho, upāli, pañcahaṅgehi samannāgato bhikkhu adhikaraṇajātānaṁ bhikkhūnaṁ bahūpakāro hoti.",
  "pli-tv-pvr17:110.1_0": "Aparehipi, upāli, pañcahaṅgehi samannāgato bhikkhu adhikaraṇajātānaṁ bhikkhūnaṁ bahūpakāro hoti.",
  "pli-tv-pvr17:110.2_0": "Katamehi pañcahi?",
  "pli-tv-pvr17:110.3_0": "Parisuddhakāyasamācāro hoti,",
  "pli-tv-pvr17:110.3_1": "parisuddhavacīsamācāro hoti,",
  "pli-tv-pvr17:110.3_2": "parisuddhājīvo hoti,",
  "pli-tv-pvr17:110.3_3": "paṇḍito hoti byatto,",
  "pli-tv-pvr17:110.3_4": "paṭibalo anuyuñjiyamāno anuyogaṁ dātuṁ—",
  "pli-tv-pvr17:110.4_0": "imehi kho, upāli, pañcahaṅgehi samannāgato bhikkhu adhikaraṇajātānaṁ bhikkhūnaṁ bahūpakāro hoti.",
  "pli-tv-pvr17:111.1_0": "Aparehipi, upāli, pañcahaṅgehi samannāgato bhikkhu adhikaraṇajātānaṁ bhikkhūnaṁ bahūpakāro hoti.",
  "pli-tv-pvr17:111.2_0": "Katamehi pañcahi?",
  "pli-tv-pvr17:111.3_0": "Vatthuṁ jānāti,",
  "pli-tv-pvr17:111.3_1": "nidānaṁ jānāti,",
  "pli-tv-pvr17:111.3_2": "paññattiṁ jānāti,",
  "pli-tv-pvr17:111.3_3": "padapaccābhaṭṭhaṁ jānāti,",
  "pli-tv-pvr17:111.3_4": "anusandhivacanapathaṁ jānāti—",
  "pli-tv-pvr17:111.4_0": "imehi kho, upāli, pañcahaṅgehi samannāgato bhikkhu adhikaraṇajātānaṁ bhikkhūnaṁ bahūpakāro hotī”ti.",
  "pli-tv-pvr17:112.1_0": "“Katihi nu kho, bhante, aṅgehi samannāgatena bhikkhunā nānuyuñjitabban”ti?",
  "pli-tv-pvr17:113.1_0": "“Pañcahupāli, aṅgehi samannāgatena bhikkhunā nānuyuñjitabbaṁ.",
  "pli-tv-pvr17:113.2_0": "Katamehi pañcahi?",
  "pli-tv-pvr17:113.3_0": "Suttaṁ na jānāti,",
  "pli-tv-pvr17:113.3_1": "suttānulomaṁ na jānāti,",
  "pli-tv-pvr17:113.3_2": "vinayaṁ na jānāti,",
  "pli-tv-pvr17:113.3_3": "vinayānulomaṁ na jānāti,",
  "pli-tv-pvr17:113.3_4": "na ca ṭhānāṭhānakusalo hoti—",
  "pli-tv-pvr17:113.4_0": "imehi kho, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:114.1_0": "Pañcahupāli, aṅgehi samannāgatena bhikkhunā anuyuñjitabbaṁ.",
  "pli-tv-pvr17:114.2_0": "Katamehi pañcahi?",
  "pli-tv-pvr17:114.3_0": "Suttaṁ jānāti, suttānulomaṁ jānāti, vinayaṁ jānāti, vinayānulomaṁ jānāti, ṭhānāṭhānakusalo ca hoti—",
  "pli-tv-pvr17:114.4_0": "imehi kho, upāli, pañcahaṅgehi samannāgatena bhikkhunā anuyuñjitabbaṁ.",
  "pli-tv-pvr17:115.1_0": "Aparehipi, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:115.2_0": "Katamehi pañcahi?",
  "pli-tv-pvr17:115.3_0": "Dhammaṁ na jānāti,",
  "pli-tv-pvr17:115.3_1": "dhammānulomaṁ na jānāti,",
  "pli-tv-pvr17:115.3_2": "vinayaṁ na jānāti,",
  "pli-tv-pvr17:115.3_3": "vinayānulomaṁ na jānāti,",
  "pli-tv-pvr17:115.3_4": "na ca pubbāparakusalo hoti—",
  "pli-tv-pvr17:115.4_0": "imehi kho, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:116.1_0": "Pañcahupāli, aṅgehi samannāgatena bhikkhunā anuyuñjitabbaṁ.",
  "pli-tv-pvr17:116.2_0": "Katamehi pañcahi?",
  "pli-tv-pvr17:116.3_0": "Dhammaṁ jānāti, dhammānulomaṁ jānāti, vinayaṁ jānāti, vinayānulomaṁ jānāti, pubbāparakusalo ca hoti—",
  "pli-tv-pvr17:116.4_0": "imehi kho, upāli, pañcahaṅgehi samannāgatena bhikkhunā anuyuñjitabbaṁ.",
  "pli-tv-pvr17:117.1_0": "Aparehipi, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:117.2_0": "Katamehi pañcahi?",
  "pli-tv-pvr17:117.3_0": "Vatthuṁ na jānāti,",
  "pli-tv-pvr17:117.3_1": "nidānaṁ na jānāti,",
  "pli-tv-pvr17:117.3_2": "paññattiṁ na jānāti,",
  "pli-tv-pvr17:117.3_3": "padapaccābhaṭṭhaṁ na jānāti,",
  "pli-tv-pvr17:117.3_4": "anusandhivacanapathaṁ na jānāti—",
  "pli-tv-pvr17:117.4_0": "imehi kho, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:118.1_0": "Pañcahupāli, aṅgehi samannāgatena bhikkhunā anuyuñjitabbaṁ.",
  "pli-tv-pvr17:118.2_0": "Katamehi pañcahi?",
  "pli-tv-pvr17:118.3_0": "Vatthuṁ jānāti,",
  "pli-tv-pvr17:118.3_1": "nidānaṁ jānāti,",
  "pli-tv-pvr17:118.3_2": "paññattiṁ jānāti,",
  "pli-tv-pvr17:118.3_3": "padapaccābhaṭṭhaṁ jānāti,",
  "pli-tv-pvr17:118.3_4": "anusandhivacanapathaṁ jānāti—",
  "pli-tv-pvr17:118.4_0": "imehi kho, upāli, pañcahaṅgehi samannāgatena bhikkhunā anuyuñjitabbaṁ.",
  "pli-tv-pvr17:119.1_0": "Aparehipi, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:119.2_0": "Katamehi pañcahi?",
  "pli-tv-pvr17:119.3_0": "Āpattiṁ na jānāti,",
  "pli-tv-pvr17:119.3_1": "āpattisamuṭṭhānaṁ na jānāti,",
  "pli-tv-pvr17:119.3_2": "āpattiyā payogaṁ na jānāti,",
  "pli-tv-pvr17:119.3_3": "āpattiyā vūpasamaṁ na jānāti,",
  "pli-tv-pvr17:119.3_4": "āpattiyā na vinicchayakusalo hoti—",
  "pli-tv-pvr17:119.4_0": "imehi kho, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:120.1_0": "Pañcahupāli, aṅgehi samannāgatena bhikkhunā anuyuñjitabbaṁ.",
  "pli-tv-pvr17:120.2_0": "Katamehi pañcahi?",
  "pli-tv-pvr17:120.3_0": "Āpattiṁ jānāti,",
  "pli-tv-pvr17:120.3_1": "āpattisamuṭṭhānaṁ jānāti,",
  "pli-tv-pvr17:120.3_2": "āpattiyā payogaṁ jānāti,",
  "pli-tv-pvr17:120.3_3": "āpattiyā vūpasamaṁ jānāti,",
  "pli-tv-pvr17:120.3_4": "āpattiyā vinicchayakusalo hoti—",
  "pli-tv-pvr17:120.4_0": "imehi kho, upāli, pañcahaṅgehi samannāgatena bhikkhunā anuyuñjitabbaṁ.",
  "pli-tv-pvr17:121.1_0": "Aparehipi, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:121.2_0": "Katamehi pañcahi?",
  "pli-tv-pvr17:121.3_0": "Adhikaraṇaṁ na jānāti,",
  "pli-tv-pvr17:121.3_1": "adhikaraṇasamuṭṭhānaṁ na jānāti,",
  "pli-tv-pvr17:121.3_2": "adhikaraṇassa payogaṁ na jānāti,",
  "pli-tv-pvr17:121.3_3": "adhikaraṇassa vūpasamaṁ na jānāti,",
  "pli-tv-pvr17:121.3_4": "adhikaraṇassa na vinicchayakusalo hoti—",
  "pli-tv-pvr17:121.4_0": "imehi kho, upāli, pañcahaṅgehi samannāgatena bhikkhunā nānuyuñjitabbaṁ.",
  "pli-tv-pvr17:122.1_0": "Pañcahupāli, aṅgehi samannāgatena bhikkhunā anuyuñjitabbaṁ.",
  "pli-tv-pvr17:122.2_0": "Katamehi pañcahi?",
  "pli-tv-pvr17:122.3_0": "Adhikaraṇaṁ jānāti,",
  "pli-tv-pvr17:122.3_1": "adhikaraṇasamuṭṭhānaṁ jānāti,",
  "pli-tv-pvr17:122.3_2": "adhikaraṇassa payogaṁ jānāti,",
  "pli-tv-pvr17:122.3_3": "adhikaraṇassa vūpasamaṁ jānāti,",
  "pli-tv-pvr17:122.3_4": "adhikaraṇassa vinicchayakusalo hoti—",
  "pli-tv-pvr17:122.4_0": "imehi kho, upāli, pañcahaṅgehi samannāgatena bhikkhunā anuyuñjitabban”ti.",
  "pli-tv-pvr17:123.1_0": "Attādānavaggo niṭṭhito pañcamo.",
  "pli-tv-pvr17:124.1_0": "Tassuddānaṁ",
  "pli-tv-pvr17:125.1_0": "Parisuddhañca kālena,",
  "pli-tv-pvr17:125.2_0": "Kāruññaṁ okāsena ca;",
  "pli-tv-pvr17:125.3_0": "Attādānaṁ adhikaraṇaṁ,",
  "pli-tv-pvr17:125.4_0": "Aparehipi vatthuñca;",
  "pli-tv-pvr17:125.5_0": "Suttaṁ dhammaṁ puna vatthuñca,",
  "pli-tv-pvr17:125.6_0": "Āpatti adhikaraṇena cāti.",
  "pli-tv-pvr17:126.0_0": "6. Dhutaṅgavagga",
  "pli-tv-pvr17:126.1_0": "“Kati nu kho, bhante, āraññikā”ti?",
  "pli-tv-pvr17:126.2_0": "“Pañcime, upāli, āraññikā.",
  "pli-tv-pvr17:126.3_0": "Katame pañca?",
  "pli-tv-pvr17:126.4_0": "Mandattā momūhattā āraññiko hoti,",
  "pli-tv-pvr17:126.4_1": "pāpiccho icchāpakato āraññiko hoti,",
  "pli-tv-pvr17:126.4_2": "ummādā cittakkhepā āraññiko hoti,",
  "pli-tv-pvr17:126.4_3": "vaṇṇitaṁ buddhehi buddhasāvakehīti āraññiko hoti,",
  "pli-tv-pvr17:126.4_4": "api ca appicchaññeva nissāya santuṭṭhiññeva nissāya,",
  "pli-tv-pvr17:126.4_5": "sallekhaññeva nissāya pavivekaññeva nissāya idamatthitaññeva nissāya āraññiko hoti—",
  "pli-tv-pvr17:126.5_0": "ime kho, upāli, pañca āraññikā”ti.",
  "pli-tv-pvr17:127.1_0": "“Kati nu kho, bhante, piṇḍapātikāti …pe…",
  "pli-tv-pvr17:127.2_0": "kati nu kho, bhante, paṁsukūlikāti …pe…",
  "pli-tv-pvr17:127.3_0": "kati nu kho, bhante, rukkhamūlikāti …pe…",
  "pli-tv-pvr17:127.4_0": "kati nu kho, bhante, sosānikāti …pe…",
  "pli-tv-pvr17:127.5_0": "kati nu kho, bhante, abbhokāsikāti …pe…",
  "pli-tv-pvr17:127.6_0": "kati nu kho, bhante, tecīvarikāti …pe…",
  "pli-tv-pvr17:127.7_0": "kati nu kho, bhante, sapadānacārikāti …pe…",
  "pli-tv-pvr17:127.8_0": "kati nu kho, bhante, nesajjikāti …pe…",
  "pli-tv-pvr17:127.9_0": "kati nu kho, bhante, yathāsanthatikāti …pe…",
  "pli-tv-pvr17:127.10_0": "kati nu kho, bhante, ekāsanikāti …pe…",
  "pli-tv-pvr17:127.11_0": "kati nu kho, bhante, khalupacchābhattikāti …pe…",
  "pli-tv-pvr17:127.12_0": "kati nu kho, bhante, pattapiṇḍikā”ti?",
  "pli-tv-pvr17:127.13_0": "“Pañcime, upāli, pattapiṇḍikā.",
  "pli-tv-pvr17:127.14_0": "Katame pañca?",
  "pli-tv-pvr17:127.15_0": "Mandattā momūhattā pattapiṇḍiko hoti,",
  "pli-tv-pvr17:127.15_1": "pāpiccho icchāpakato pattapiṇḍiko hoti,",
  "pli-tv-pvr17:127.15_2": "ummādā cittakkhepā pattapiṇḍiko hoti,",
  "pli-tv-pvr17:127.15_3": "vaṇṇitaṁ buddhehi buddhasāvakehīti pattapiṇḍiko hoti,",
  "pli-tv-pvr17:127.15_4": "api ca appicchaññeva nissāya santuṭṭhiññeva nissāya sallekhaññeva nissāya pavivekaññeva nissāya idamatthitaññeva nissāya pattapiṇḍiko hoti—",
  "pli-tv-pvr17:127.16_0": "ime kho, upāli, pañca pattapiṇḍikā”ti.",
  "pli-tv-pvr17:128.1_0": "Dhutaṅgavaggo niṭṭhito chaṭṭho.",
  "pli-tv-pvr17:129.1_0": "Tassuddānaṁ",
  "pli-tv-pvr17:130.1_0": "Āraññiko piṇḍipaṁsu,",
  "pli-tv-pvr17:130.2_0": "Rukkhasusānapañcamaṁ;",
  "pli-tv-pvr17:130.3_0": "Abbho tecīvarañceva,",
  "pli-tv-pvr17:130.4_0": "Sapadānanesajjikā;",
  "pli-tv-pvr17:130.5_0": "Santhatekāsanañceva,",
  "pli-tv-pvr17:130.6_0": "Khalupacchā pattapiṇḍikāti.",
  "pli-tv-pvr17:131.0_0": "7. Musāvādavagga",
  "pli-tv-pvr17:131.1_0": "“Kati nu kho, bhante, musāvādā”ti?",
  "pli-tv-pvr17:131.2_0": "“Pañcime, upāli, musāvādā.",
  "pli-tv-pvr17:131.3_0": "Katame pañca?",
  "pli-tv-pvr17:131.4_0": "Atthi musāvādo pārājikagāmī,",
  "pli-tv-pvr17:131.4_1": "atthi musāvādo saṅghādisesagāmī,",
  "pli-tv-pvr17:131.4_2": "atthi musāvādo thullaccayagāmī,",
  "pli-tv-pvr17:131.4_3": "atthi musāvādo pācittiyagāmī,",
  "pli-tv-pvr17:131.4_4": "atthi musāvādo dukkaṭagāmī—",
  "pli-tv-pvr17:131.5_0": "ime kho, upāli, pañca musāvādā”ti.",
  "pli-tv-pvr17:132.1_0": "“Katihi nu kho, bhante,",
  "pli-tv-pvr17:132.1_1": "aṅgehi samannāgatassa bhikkhuno saṅghamajjhe uposathaṁ vā pavāraṇaṁ vā ṭhapentassa—‘alaṁ, bhikkhu,",
  "pli-tv-pvr17:132.1_2": "mā bhaṇḍanaṁ,",
  "pli-tv-pvr17:132.1_3": "mā kalahaṁ,",
  "pli-tv-pvr17:132.1_4": "mā viggahaṁ,",
  "pli-tv-pvr17:132.1_5": "mā vivādan’ti omadditvā saṅghena uposatho vā pavāraṇā vā kātabbā”ti?",
  "pli-tv-pvr17:133.1_0": "“Pañcahupāli,",
  "pli-tv-pvr17:133.1_1": "aṅgehi samannāgatassa bhikkhuno saṅghamajjhe uposathaṁ vā pavāraṇaṁ vā ṭhapentassa—‘alaṁ, bhikkhu,",
  "pli-tv-pvr17:133.1_2": "mā bhaṇḍanaṁ,",
  "pli-tv-pvr17:133.1_3": "mā kalahaṁ,",
  "pli-tv-pvr17:133.1_4": "mā viggahaṁ,",
  "pli-tv-pvr17:133.1_5": "mā vivādan’ti omadditvā saṅghena uposatho vā pavāraṇā vā kātabbā.",
  "pli-tv-pvr17:133.2_0": "Katamehi pañcahi?",
  "pli-tv-pvr17:133.3_0": "Alajjī ca hoti, bālo ca, apakatatto ca, cāvanādhippāyo vattā hoti, no vuṭṭhānādhippāyo—",
  "pli-tv-pvr17:133.4_0": "imehi kho, upāli,",
  "pli-tv-pvr17:133.4_1": "pañcahaṅgehi samannāgatassa bhikkhuno saṅghamajjhe uposathaṁ vā pavāraṇaṁ vā ṭhapentassa—",
  "pli-tv-pvr17:133.5_0": "‘alaṁ, bhikkhu,",
  "pli-tv-pvr17:133.5_1": "mā bhaṇḍanaṁ,",
  "pli-tv-pvr17:133.5_2": "mā kalahaṁ,",
  "pli-tv-pvr17:133.5_3": "mā viggahaṁ,",
  "pli-tv-pvr17:133.5_4": "mā vivādan’ti omadditvā saṅghena uposatho vā pavāraṇā vā kātabbā.",
  "pli-tv-pvr17:134.1_0": "Aparehipi, upāli,",
  "pli-tv-pvr17:134.1_1": "pañcahaṅgehi samannāgatassa bhikkhuno saṅghamajjhe uposathaṁ vā pavāraṇaṁ vā ṭhapentassa—‘alaṁ, bhikkhu,",
  "pli-tv-pvr17:134.1_2": "mā bhaṇḍanaṁ,",
  "pli-tv-pvr17:134.1_3": "mā kalahaṁ,",
  "pli-tv-pvr17:134.1_4": "mā viggahaṁ,",
  "pli-tv-pvr17:134.1_5": "mā vivādan’ti omadditvā saṅghena uposatho vā pavāraṇā vā kātabbā.",
  "pli-tv-pvr17:134.2_0": "Katamehi pañcahi?",
  "pli-tv-pvr17:134.3_0": "Aparisuddhakāyasamācāro hoti,",
  "pli-tv-pvr17:134.3_1": "aparisuddhavacīsamācāro hoti,",
  "pli-tv-pvr17:134.3_2": "aparisuddhājīvo hoti,",
  "pli-tv-pvr17:134.3_3": "bālo hoti abyatto,",
  "pli-tv-pvr17:134.3_4": "bhaṇḍanakārako hoti kalahakārako—",
  "pli-tv-pvr17:134.4_0": "imehi kho, upāli,",
  "pli-tv-pvr17:134.4_1": "pañcahaṅgehi samannāgatassa bhikkhuno saṅghamajjhe uposathaṁ vā pavāraṇaṁ vā ṭhapentassa—‘alaṁ, bhikkhu,",
  "pli-tv-pvr17:134.4_2": "mā bhaṇḍanaṁ,",
  "pli-tv-pvr17:134.4_3": "mā kalahaṁ,",
  "pli-tv-pvr17:134.4_4": "mā viggahaṁ,",
  "pli-tv-pvr17:134.4_5": "mā vivādan’ti omadditvā saṅghena uposatho vā pavāraṇā vā kātabbā”ti.",
  "pli-tv-pvr17:135.1_0": "“Katihi nu kho, bhante, aṅgehi samannāgatassa bhikkhuno anuyogo na dātabbo”ti?",
  "pli-tv-pvr17:136.1_0": "“Pañcahupāli, aṅgehi samannāgatassa bhikkhuno anuyogo na dātabbo.",
  "pli-tv-pvr17:136.2_0": "Katamehi pañcahi?",
  "pli-tv-pvr17:136.3_0": "Āpattānāpattiṁ na jānāti,",
  "pli-tv-pvr17:136.3_1": "lahukagarukaṁ āpattiṁ na jānāti,",
  "pli-tv-pvr17:136.3_2": "sāvasesānavasesaṁ āpattiṁ na jānāti,",
  "pli-tv-pvr17:136.3_3": "duṭṭhullāduṭṭhullaṁ āpattiṁ na jānāti,",
  "pli-tv-pvr17:136.3_4": "sappaṭikammāpaṭikammaṁ āpattiṁ na jānāti—",
  "pli-tv-pvr17:136.4_0": "imehi kho, upāli, pañcahaṅgehi samannāgatassa bhikkhuno anuyogo na dātabbo.",
  "pli-tv-pvr17:137.1_0": "Pañcahupāli, aṅgehi samannāgatassa bhikkhuno anuyogo dātabbo.",
  "pli-tv-pvr17:137.2_0": "Katamehi pañcahi?",
  "pli-tv-pvr17:137.3_0": "Āpattānāpattiṁ jānāti,",
  "pli-tv-pvr17:137.3_1": "lahukagarukaṁ āpattiṁ jānāti,",
  "pli-tv-pvr17:137.3_2": "sāvasesānavasesaṁ āpattiṁ jānāti,",
  "pli-tv-pvr17:137.3_3": "duṭṭhullāduṭṭhullaṁ āpattiṁ jānāti,",
  "pli-tv-pvr17:137.3_4": "sappaṭikammāpaṭikammaṁ āpattiṁ jānāti—",
  "pli-tv-pvr17:137.4_0": "imehi kho, upāli, pañcahaṅgehi samannāgatassa bhikkhuno anuyogo dātabbo”ti.",
  "pli-tv-pvr17:138.1_0": "“Katihi nu kho, bhante, ākārehi bhikkhu āpattiṁ āpajjatī”ti?",
  "pli-tv-pvr17:138.2_0": "“Pañcahupāli, ākārehi bhikkhu āpattiṁ āpajjati.",
  "pli-tv-pvr17:138.3_0": "Katamehi pañcahi?",
  "pli-tv-pvr17:138.4_0": "Alajjitā, aññāṇatā, kukkuccapakatatā, akappiye kappiyasaññitā, kappiye akappiyasaññitā—",
  "pli-tv-pvr17:138.5_0": "imehi kho, upāli, pañcahākārehi bhikkhu āpattiṁ āpajjati.",
  "pli-tv-pvr17:139.1_0": "Aparehipi, upāli, pañcahākārehi bhikkhu āpattiṁ āpajjati.",
  "pli-tv-pvr17:139.2_0": "Katamehi pañcahi?",
  "pli-tv-pvr17:139.3_0": "Adassanena, assavanena, pasuttakatā, tathāsaññī, satisammosā—",
  "pli-tv-pvr17:139.4_0": "imehi kho, upāli, pañcahākārehi bhikkhu āpattiṁ āpajjatī”ti.",
  "pli-tv-pvr17:140.1_0": "“Kati nu kho, bhante, verā”ti?",
  "pli-tv-pvr17:140.2_0": "“Pañcime, upāli, verā.",
  "pli-tv-pvr17:140.3_0": "Katame pañca?",
  "pli-tv-pvr17:140.4_0": "Pāṇātipāto, adinnādānaṁ, kāmesumicchācāro, musāvādo, surāmerayamajjappamādaṭṭhānaṁ—",
  "pli-tv-pvr17:140.5_0": "ime kho, upāli, pañca verā”ti.",
  "pli-tv-pvr17:141.1_0": "“Kati nu kho, bhante, veramaṇiyo”ti?",
  "pli-tv-pvr17:141.2_0": "“Pañcimā, upāli, veramaṇiyo.",
  "pli-tv-pvr17:141.3_0": "Katamā pañca?",
  "pli-tv-pvr17:141.4_0": "Pāṇātipātā veramaṇī,",
  "pli-tv-pvr17:141.4_1": "adinnādānā veramaṇī,",
  "pli-tv-pvr17:141.4_2": "kāmesumicchācārā veramaṇī,",
  "pli-tv-pvr17:141.4_3": "musāvādā veramaṇī,",
  "pli-tv-pvr17:141.4_4": "surāmerayamajjappamādaṭṭhānā veramaṇī—",
  "pli-tv-pvr17:141.5_0": "imā kho, upāli, pañca veramaṇiyo”ti.",
  "pli-tv-pvr17:142.1_0": "“Kati nu kho, bhante, byasanānī”ti?",
  "pli-tv-pvr17:142.2_0": "“Pañcimāni, upāli, byasanāni.",
  "pli-tv-pvr17:142.3_0": "Katamāni pañca?",
  "pli-tv-pvr17:142.4_0": "Ñātibyasanaṁ, bhogabyasanaṁ, rogabyasanaṁ, sīlabyasanaṁ, diṭṭhibyasanaṁ—",
  "pli-tv-pvr17:142.5_0": "imāni kho, upāli, pañca byasanānī”ti.",
  "pli-tv-pvr17:143.1_0": "“Kati nu kho, bhante, sampadā”ti?",
  "pli-tv-pvr17:143.2_0": "“Pañcimā, upāli, sampadā.",
  "pli-tv-pvr17:143.3_0": "Katamā pañca?",
  "pli-tv-pvr17:143.4_0": "Ñātisampadā, bhogasampadā, ārogyasampadā, sīlasampadā, diṭṭhisampadā—",
  "pli-tv-pvr17:143.5_0": "imā kho, upāli, pañca sampadā”ti.",
  "pli-tv-pvr17:144.1_0": "Musāvādavaggo niṭṭhito sattamo.",
  "pli-tv-pvr17:145.1_0": "Tassuddānaṁ",
  "pli-tv-pvr17:146.1_0": "Musāvādo ca omaddi,",
  "pli-tv-pvr17:146.2_0": "aparehi anuyogo;",
  "pli-tv-pvr17:146.3_0": "Āpattiñca aparehi,",
  "pli-tv-pvr17:146.4_0": "verā veramaṇīpi ca;",
  "pli-tv-pvr17:146.5_0": "Byasanaṁ sampadā ceva,",
  "pli-tv-pvr17:146.6_0": "sattamo vaggasaṅgahoti.",
  "pli-tv-pvr17:147.0_0": "8. Bhikkhunovādavagga",
  "pli-tv-pvr17:147.1_0": "“Katihi nu kho, bhante, aṅgehi samannāgatassa bhikkhuno bhikkhunisaṅgheneva kammaṁ kātabban”ti?",
  "pli-tv-pvr17:148.1_0": "“Pañcahupāli,",
  "pli-tv-pvr17:148.1_1": "aṅgehi samannāgatassa bhikkhuno bhikkhunisaṅgheneva kammaṁ kātabbaṁ,",
  "pli-tv-pvr17:148.1_2": "avandiyo so bhikkhu bhikkhunisaṅghena.",
  "pli-tv-pvr17:148.2_0": "Katamehi pañcahi?",
  "pli-tv-pvr17:148.3_0": "Vivaritvā kāyaṁ bhikkhunīnaṁ dasseti,",
  "pli-tv-pvr17:148.3_1": "ūruṁ dasseti,",
  "pli-tv-pvr17:148.3_2": "aṅgajātaṁ dasseti,",
  "pli-tv-pvr17:148.3_3": "ubho aṁsakūṭe dasseti, obhāsati,",
  "pli-tv-pvr17:148.3_4": "gihī sampayojeti—",
  "pli-tv-pvr17:148.4_0": "imehi kho, upāli, pañcahaṅgehi samannāgatassa bhikkhuno bhikkhunisaṅgheneva kammaṁ kātabbaṁ.",
  "pli-tv-pvr17:148.5_0": "Avandiyo so bhikkhu bhikkhunisaṅghena.",
  "pli-tv-pvr17:149.1_0": "Aparehipi, upāli,",
  "pli-tv-pvr17:149.1_1": "pañcahaṅgehi samannāgatassa bhikkhuno bhikkhunisaṅgheneva kammaṁ kātabbaṁ,",
  "pli-tv-pvr17:149.1_2": "avandiyo so bhikkhu bhikkhunisaṅghena.",
  "pli-tv-pvr17:149.2_0": "Katamehi pañcahi?",
  "pli-tv-pvr17:149.3_0": "Bhikkhunīnaṁ alābhāya parisakkati,",
  "pli-tv-pvr17:149.3_1": "bhikkhunīnaṁ anatthāya parisakkati,",
  "pli-tv-pvr17:149.3_2": "bhikkhunīnaṁ avāsāya parisakkati,",
  "pli-tv-pvr17:149.3_3": "bhikkhuniyo akkosati paribhāsati,",
  "pli-tv-pvr17:149.3_4": "bhikkhū bhikkhunīhi bhedeti—",
  "pli-tv-pvr17:149.4_0": "imehi kho, upāli,",
  "pli-tv-pvr17:149.4_1": "pañcahaṅgehi samannāgatassa bhikkhuno bhikkhunisaṅgheneva kammaṁ kātabbaṁ,",
  "pli-tv-pvr17:149.4_2": "avandiyo so bhikkhu bhikkhunisaṅghena.",
  "pli-tv-pvr17:150.1_0": "Aparehipi, upāli,",
  "pli-tv-pvr17:150.1_1": "pañcahaṅgehi samannāgatassa bhikkhuno bhikkhunisaṅgheneva kammaṁ kātabbaṁ,",
  "pli-tv-pvr17:150.1_2": "avandiyo so bhikkhu bhikkhunisaṅghena.",
  "pli-tv-pvr17:150.2_0": "Katamehi pañcahi?",
  "pli-tv-pvr17:150.3_0": "Bhikkhunīnaṁ alābhāya parisakkati,",
  "pli-tv-pvr17:150.3_1": "bhikkhunīnaṁ anatthāya parisakkati,",
  "pli-tv-pvr17:150.3_2": "bhikkhunīnaṁ avāsāya parisakkati,",
  "pli-tv-pvr17:150.3_3": "bhikkhuniyo akkosati paribhāsati,",
  "pli-tv-pvr17:150.3_4": "bhikkhū bhikkhunīhi sampayojeti—",
  "pli-tv-pvr17:150.4_0": "imehi kho, upāli,",
  "pli-tv-pvr17:150.4_1": "pañcahaṅgehi samannāgatassa bhikkhuno bhikkhunisaṅgheneva kammaṁ kātabbaṁ,",
  "pli-tv-pvr17:150.4_2": "avandiyo so bhikkhu bhikkhunisaṅghenā”ti.",
  "pli-tv-pvr17:151.1_0": "“Katihi nu kho, bhante, aṅgehi samannāgatāya bhikkhuniyā kammaṁ kātabban”ti?",
  "pli-tv-pvr17:152.1_0": "“Pañcahupāli, aṅgehi samannāgatāya bhikkhuniyā kammaṁ kātabbaṁ.",
  "pli-tv-pvr17:152.2_0": "Katamehi pañcahi?",
  "pli-tv-pvr17:152.3_0": "Vivaritvā kāyaṁ bhikkhūnaṁ dasseti,",
  "pli-tv-pvr17:152.3_1": "ūruṁ dasseti,",
  "pli-tv-pvr17:152.3_2": "aṅgajātaṁ dasseti,",
  "pli-tv-pvr17:152.3_3": "ubho aṁsakūṭe dasseti, obhāsati,",
  "pli-tv-pvr17:152.3_4": "gihī sampayojeti—",
  "pli-tv-pvr17:152.4_0": "imehi kho, upāli, pañcahaṅgehi samannāgatāya bhikkhuniyā kammaṁ kātabbaṁ.",
  "pli-tv-pvr17:153.1_0": "Aparehipi, upāli, pañcahaṅgehi samannāgatāya bhikkhuniyā kammaṁ kātabbaṁ.",
  "pli-tv-pvr17:153.2_0": "Katamehi pañcahi?",
  "pli-tv-pvr17:153.3_0": "Bhikkhūnaṁ alābhāya parisakkati,",
  "pli-tv-pvr17:153.3_1": "bhikkhūnaṁ anatthāya parisakkati,",
  "pli-tv-pvr17:153.3_2": "bhikkhūnaṁ avāsāya parisakkati,",
  "pli-tv-pvr17:153.3_3": "bhikkhū akkosati paribhāsati,",
  "pli-tv-pvr17:153.3_4": "bhikkhuniyo bhikkhūhi bhedeti—",
  "pli-tv-pvr17:153.4_0": "imehi kho, upāli, pañcahaṅgehi samannāgatāya bhikkhuniyā kammaṁ kātabbaṁ.",
  "pli-tv-pvr17:154.1_0": "Aparehipi, upāli, pañcahaṅgehi samannāgatāya bhikkhuniyā kammaṁ kātabbaṁ.",
  "pli-tv-pvr17:154.2_0": "Katamehi pañcahi?",
  "pli-tv-pvr17:154.3_0": "Bhikkhūnaṁ alābhāya parisakkati,",
  "pli-tv-pvr17:154.3_1": "bhikkhūnaṁ anatthāya parisakkati,",
  "pli-tv-pvr17:154.3_2": "bhikkhūnaṁ avāsāya parisakkati,",
  "pli-tv-pvr17:154.3_3": "bhikkhū akkosati paribhāsati,",
  "pli-tv-pvr17:154.3_4": "bhikkhuniyo bhikkhūhi sampayojeti—",
  "pli-tv-pvr17:154.4_0": "imehi kho, upāli, pañcahaṅgehi samannāgatāya bhikkhuniyā kammaṁ kātabban”ti.",
  "pli-tv-pvr17:155.1_0": "“Katihi nu kho, bhante, aṅgehi samannāgatena bhikkhunā bhikkhunīnaṁ ovādo na ṭhapetabbo”ti?",
  "pli-tv-pvr17:156.1_0": "“Pañcahupāli, aṅgehi samannāgatena bhikkhunā bhikkhunīnaṁ ovādo na ṭhapetabbo.",
  "pli-tv-pvr17:156.2_0": "Katamehi pañcahi?",
  "pli-tv-pvr17:156.3_0": "Alajjī ca hoti, bālo ca, apakatatto ca, cāvanādhippāyo vattā hoti, no vuṭṭhānādhippāyo—",
  "pli-tv-pvr17:156.4_0": "imehi kho, upāli, pañcahaṅgehi samannāgatena bhikkhunā bhikkhunīnaṁ ovādo na ṭhapetabbo.",
  "pli-tv-pvr17:157.1_0": "Aparehipi, upāli, pañcahaṅgehi samannāgatena bhikkhunā bhikkhunīnaṁ ovādo na ṭhapetabbo.",
  "pli-tv-pvr17:157.2_0": "Katamehi pañcahi?",
  "pli-tv-pvr17:157.3_0": "Aparisuddhakāyasamācāro hoti,",
  "pli-tv-pvr17:157.3_1": "aparisuddhavacīsamācāro hoti,",
  "pli-tv-pvr17:157.3_2": "aparisuddhājīvo hoti,",
  "pli-tv-pvr17:157.3_3": "bālo hoti, abyatto,",
  "pli-tv-pvr17:157.3_4": "na paṭibalo anuyuñjiyamāno anuyogaṁ dātuṁ—",
  "pli-tv-pvr17:157.4_0": "imehi kho, upāli, pañcahaṅgehi samannāgatena bhikkhunā bhikkhunīnaṁ ovādo na ṭhapetabbo.",
  "pli-tv-pvr17:158.1_0": "Aparehipi, upāli, pañcahaṅgehi samannāgatena bhikkhunā bhikkhunīnaṁ ovādo na ṭhapetabbo.",
  "pli-tv-pvr17:158.2_0": "Katamehi pañcahi?",
  "pli-tv-pvr17:158.3_0": "Kāyikena anācārena samannāgato hoti,",
  "pli-tv-pvr17:158.3_1": "vācasikena anācārena samannāgato hoti,",
  "pli-tv-pvr17:158.3_2": "kāyikavācasikena anācārena samannāgato hoti,",
  "pli-tv-pvr17:158.3_3": "bhikkhunīnaṁ akkosakaparibhāsako hoti,",
  "pli-tv-pvr17:158.3_4": "bhikkhunīhi saddhiṁ saṁsaṭṭho viharati ananulomikena saṁsaggena—",
  "pli-tv-pvr17:158.4_0": "imehi kho, upāli, pañcahaṅgehi samannāgatena bhikkhunā bhikkhunīnaṁ ovādo na ṭhapetabbo.",
  "pli-tv-pvr17:159.1_0": "Aparehipi, upāli, pañcahaṅgehi samannāgatena bhikkhunā bhikkhunīnaṁ ovādo na ṭhapetabbo.",
  "pli-tv-pvr17:159.2_0": "Katamehi pañcahi?",
  "pli-tv-pvr17:159.3_0": "Alajjī ca hoti, bālo ca,",
  "pli-tv-pvr17:159.3_1": "apakatatto ca,",
  "pli-tv-pvr17:159.3_2": "bhaṇḍanakārako ca hoti kalahakārako,",
  "pli-tv-pvr17:159.3_3": "sikkhāya ca na paripūrikārī—",
  "pli-tv-pvr17:159.4_0": "imehi kho, upāli, pañcahaṅgehi samannāgatena bhikkhunā bhikkhunīnaṁ ovādo na ṭhapetabbo”ti.",
  "pli-tv-pvr17:160.1_0": "“Katihi nu kho, bhante, aṅgehi samannāgatena bhikkhunā bhikkhunīnaṁ ovādo na gahetabbo”ti?",
  "pli-tv-pvr17:161.1_0": "“Pañcahupāli, aṅgehi samannāgatena bhikkhunā bhikkhunīnaṁ ovādo na gahetabbo.",
  "pli-tv-pvr17:161.2_0": "Katamehi pañcahi?",
  "pli-tv-pvr17:161.3_0": "Kāyikena anācārena samannāgato hoti,",
  "pli-tv-pvr17:161.3_1": "vācasikena anācārena samannāgato hoti,",
  "pli-tv-pvr17:161.3_2": "kāyikavācasikena anācārena samannāgato hoti,",
  "pli-tv-pvr17:161.3_3": "bhikkhunīnaṁ akkosakaparibhāsako hoti,",
  "pli-tv-pvr17:161.3_4": "bhikkhunīhi saddhiṁ saṁsaṭṭho viharati ananulomikena saṁsaggena—",
  "pli-tv-pvr17:161.4_0": "imehi kho, upāli, pañcahaṅgehi samannāgatena bhikkhunā bhikkhunīnaṁ ovādo na gahetabbo.",
  "pli-tv-pvr17:162.1_0": "Aparehipi, upāli, pañcahaṅgehi samannāgatena bhikkhunā bhikkhunīnaṁ ovādo na gahetabbo.",
  "pli-tv-pvr17:162.2_0": "Katamehi pañcahi?",
  "pli-tv-pvr17:162.3_0": "Alajjī ca hoti, bālo ca, apakatatto ca, gamiko vā hoti, gilāno vā—",
  "pli-tv-pvr17:162.4_0": "imehi kho, upāli, pañcahaṅgehi samannāgatena bhikkhunā bhikkhunīnaṁ ovādo na gahetabbo”ti.",
  "pli-tv-pvr17:163.1_0": "“Katihi nu kho, bhante, aṅgehi samannāgatena bhikkhunā saddhiṁ na sākacchitabbo”ti?",
  "pli-tv-pvr17:164.1_0": "“Pañcahupāli, aṅgehi samannāgatena bhikkhunā saddhiṁ na sākacchitabbo.",
  "pli-tv-pvr17:164.2_0": "Katamehi pañcahi?",
  "pli-tv-pvr17:164.3_0": "Na asekkhena sīlakkhandhena samannāgato hoti,",
  "pli-tv-pvr17:164.3_1": "na asekkhena samādhikkhandhena samannāgato hoti,",
  "pli-tv-pvr17:164.3_2": "na asekkhena paññākkhandhena samannāgato hoti,",
  "pli-tv-pvr17:164.3_3": "na asekkhena vimuttikkhandhena samannāgato hoti,",
  "pli-tv-pvr17:164.3_4": "na asekkhena vimuttiñāṇadassanakkhandhena samannāgato hoti—",
  "pli-tv-pvr17:164.4_0": "imehi kho, upāli, pañcahaṅgehi samannāgatena bhikkhunā saddhiṁ na sākacchitabbo.",
  "pli-tv-pvr17:164.5_0": "Pañcahupāli, aṅgehi samannāgatena bhikkhunā saddhiṁ sākacchitabbo.",
  "pli-tv-pvr17:164.6_0": "Katamehi pañcahi?",
  "pli-tv-pvr17:164.7_0": "Asekkhena sīlakkhandhena samannāgato hoti,",
  "pli-tv-pvr17:164.7_1": "asekkhena samādhikkhandhena samannāgato hoti,",
  "pli-tv-pvr17:164.7_2": "asekkhena paññākkhandhena samannāgato hoti,",
  "pli-tv-pvr17:164.7_3": "asekkhena vimuttikkhandhena samannāgato hoti,",
  "pli-tv-pvr17:164.7_4": "asekkhena vimuttiñāṇadassanakkhandhena samannāgato hoti—",
  "pli-tv-pvr17:164.8_0": "imehi kho, upāli, pañcahaṅgehi samannāgatena bhikkhunā saddhiṁ sākacchitabbo.",
  "pli-tv-pvr17:165.1_0": "Aparehipi, upāli, pañcahaṅgehi samannāgatena bhikkhunā saddhiṁ na sākacchitabbo.",
  "pli-tv-pvr17:165.2_0": "Katamehi pañcahi?",
  "pli-tv-pvr17:165.3_0": "Na atthapaṭisambhidāpatto hoti,",
  "pli-tv-pvr17:165.3_1": "na dhammapaṭisambhidāpatto hoti,",
  "pli-tv-pvr17:165.3_2": "na niruttipaṭisambhidāpatto hoti,",
  "pli-tv-pvr17:165.3_3": "na paṭibhānapaṭisambhidāpatto hoti,",
  "pli-tv-pvr17:165.3_4": "yathāvimuttaṁ cittaṁ na paccavekkhitā—",
  "pli-tv-pvr17:165.4_0": "imehi kho, upāli, pañcahaṅgehi samannāgatena bhikkhunā saddhiṁ na sākacchitabbo.",
  "pli-tv-pvr17:165.5_0": "Pañcahupāli, aṅgehi samannāgatena bhikkhunā saddhiṁ sākacchitabbo.",
  "pli-tv-pvr17:165.6_0": "Katamehi pañcahi?",
  "pli-tv-pvr17:165.7_0": "Atthapaṭisambhidāpatto hoti,",
  "pli-tv-pvr17:165.7_1": "dhammapaṭisambhidāpatto hoti,",
  "pli-tv-pvr17:165.7_2": "niruttipaṭisambhidāpatto hoti,",
  "pli-tv-pvr17:165.7_3": "paṭibhānapaṭisambhidāpatto hoti,",
  "pli-tv-pvr17:165.7_4": "yathāvimuttaṁ cittaṁ paccavekkhitā—",
  "pli-tv-pvr17:165.8_0": "imehi kho, upāli, pañcahaṅgehi samannāgatena bhikkhunā saddhiṁ sākacchitabbo”ti.",
  "pli-tv-pvr17:166.1_0": "Bhikkhunovādavaggo niṭṭhito aṭṭhamo.",
  "pli-tv-pvr17:167.1_0": "Tassuddānaṁ",
  "pli-tv-pvr17:168.1_0": "Bhikkhunīheva kātabbaṁ,",
  "pli-tv-pvr17:168.2_0": "aparehi tathā duve;",
  "pli-tv-pvr17:168.3_0": "Bhikkhunīnaṁ tayo kammā,",
  "pli-tv-pvr17:168.4_0": "na ṭhapetabbā dve dukā;",
  "pli-tv-pvr17:168.5_0": "Na gahetabbā dve vuttā,",
  "pli-tv-pvr17:168.6_0": "sākacchāsu ca dve dukāti.",
  "pli-tv-pvr17:169.0_0": "9. Ubbāhikavagga",
  "pli-tv-pvr17:169.1_0": "“Katihi nu kho, bhante, aṅgehi samannāgato bhikkhu ubbāhikāya na sammannitabbo”ti?",
  "pli-tv-pvr17:170.1_0": "“Pañcahupāli, aṅgehi samannāgato bhikkhu ubbāhikāya na sammannitabbo.",
  "pli-tv-pvr17:170.2_0": "Katamehi pañcahi?",
  "pli-tv-pvr17:170.3_0": "Na atthakusalo hoti,",
  "pli-tv-pvr17:170.3_1": "na dhammakusalo hoti,",
  "pli-tv-pvr17:170.3_2": "na niruttikusalo hoti,",
  "pli-tv-pvr17:170.3_3": "na byañjanakusalo hoti,",
  "pli-tv-pvr17:170.3_4": "na pubbāparakusalo hoti—",
  "pli-tv-pvr17:170.4_0": "imehi kho, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:170.5_0": "Pañcahupāli, aṅgehi samannāgato bhikkhu ubbāhikāya sammannitabbo.",
  "pli-tv-pvr17:170.6_0": "Katamehi pañcahi?",
  "pli-tv-pvr17:170.7_0": "Atthakusalo hoti, dhammakusalo hoti, niruttikusalo hoti, byañjanakusalo hoti, pubbāparakusalo hoti—",
  "pli-tv-pvr17:170.8_0": "imehi kho, upāli, pañcahaṅgehi samannāgato bhikkhu ubbāhikāya sammannitabbo.",
  "pli-tv-pvr17:171.1_0": "Aparehipi, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:171.2_0": "Katamehi pañcahi?",
  "pli-tv-pvr17:171.3_0": "Kodhano hoti kodhābhibhūto,",
  "pli-tv-pvr17:171.3_1": "makkhī hoti makkhābhibhūto,",
  "pli-tv-pvr17:171.3_2": "paḷāsī hoti paḷāsābhibhūto,",
  "pli-tv-pvr17:171.3_3": "issukī hoti issābhibhūto,",
  "pli-tv-pvr17:171.3_4": "sandiṭṭhiparāmāsī hoti ādhānaggāhī duppaṭinissaggī—",
  "pli-tv-pvr17:171.4_0": "imehi kho, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:171.5_0": "Pañcahupāli, aṅgehi samannāgato bhikkhu ubbāhikāya sammannitabbo.",
  "pli-tv-pvr17:171.6_0": "Katamehi pañcahi?",
  "pli-tv-pvr17:171.7_0": "Na kodhano hoti na kodhābhibhūto,",
  "pli-tv-pvr17:171.7_1": "na makkhī hoti na makkhābhibhūto,",
  "pli-tv-pvr17:171.7_2": "na paḷāsī hoti na paḷāsābhibhūto,",
  "pli-tv-pvr17:171.7_3": "na issukī hoti na issābhibhūto,",
  "pli-tv-pvr17:171.7_4": "asandiṭṭhiparāmāsī hoti anādhānaggāhī suppaṭinissaggī—",
  "pli-tv-pvr17:171.8_0": "imehi kho, upāli, pañcahaṅgehi samannāgato bhikkhu ubbāhikāya sammannitabbo.",
  "pli-tv-pvr17:172.1_0": "Aparehipi, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:172.2_0": "Katamehi pañcahi?",
  "pli-tv-pvr17:172.3_0": "Kuppati, byāpajjati, patiṭṭhiyati, kopaṁ janeti, akkhamo hoti apadakkhiṇaggāhī anusāsaniṁ—",
  "pli-tv-pvr17:172.4_0": "imehi kho, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:172.5_0": "Pañcahupāli, aṅgehi samannāgato bhikkhu ubbāhikāya sammannitabbo.",
  "pli-tv-pvr17:172.6_0": "Katamehi pañcahi?",
  "pli-tv-pvr17:172.7_0": "Na kuppati, na byāpajjati, na patiṭṭhiyati, na kopaṁ janeti, khamo hoti padakkhiṇaggāhī anusāsaniṁ—",
  "pli-tv-pvr17:172.8_0": "imehi kho, upāli, pañcahaṅgehi samannāgato bhikkhu ubbāhikāya sammannitabbo.",
  "pli-tv-pvr17:173.1_0": "Aparehipi, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:173.2_0": "Katamehi pañcahi?",
  "pli-tv-pvr17:173.3_0": "Pasāretā hoti no sāretā,",
  "pli-tv-pvr17:173.3_1": "anokāsakammaṁ kāretvā pavattā hoti,",
  "pli-tv-pvr17:173.3_2": "na yathādhamme yathāvinaye yathāpattiyā codetā hoti,",
  "pli-tv-pvr17:173.3_3": "na yathādhamme yathāvinaye yathāpattiyā kāretā hoti,",
  "pli-tv-pvr17:173.3_4": "na yathādiṭṭhiyā byākatā hoti—",
  "pli-tv-pvr17:173.4_0": "imehi kho, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:173.5_0": "Pañcahupāli, aṅgehi samannāgato bhikkhu ubbāhikāya sammannitabbo.",
  "pli-tv-pvr17:173.6_0": "Katamehi pañcahi?",
  "pli-tv-pvr17:173.7_0": "Sāretā hoti no pasāretā,",
  "pli-tv-pvr17:173.7_1": "okāsakammaṁ kāretvā pavattā hoti,",
  "pli-tv-pvr17:173.7_2": "yathādhamme yathāvinaye yathāpattiyā codetā hoti,",
  "pli-tv-pvr17:173.7_3": "yathādhamme yathāvinaye yathāpattiyā kāretā hoti,",
  "pli-tv-pvr17:173.7_4": "yathādiṭṭhiyā byākatā hoti—",
  "pli-tv-pvr17:173.8_0": "imehi kho, upāli, pañcahaṅgehi samannāgato bhikkhu ubbāhikāya sammannitabbo.",
  "pli-tv-pvr17:174.1_0": "Aparehipi, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:174.2_0": "Katamehi pañcahi?",
  "pli-tv-pvr17:174.3_0": "Chandāgatiṁ gacchati, dosāgatiṁ gacchati, mohāgatiṁ gacchati, bhayāgatiṁ gacchati, alajjī ca hoti—",
  "pli-tv-pvr17:174.4_0": "imehi kho, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:174.5_0": "Pañcahupāli, aṅgehi samannāgato bhikkhu ubbāhikāya sammannitabbo.",
  "pli-tv-pvr17:174.6_0": "Katamehi pañcahi?",
  "pli-tv-pvr17:174.7_0": "Na chandāgatiṁ gacchati,",
  "pli-tv-pvr17:174.7_1": "na dosāgatiṁ gacchati,",
  "pli-tv-pvr17:174.7_2": "na mohāgatiṁ gacchati,",
  "pli-tv-pvr17:174.7_3": "na bhayāgatiṁ gacchati,",
  "pli-tv-pvr17:174.7_4": "lajjī ca hoti—",
  "pli-tv-pvr17:174.8_0": "imehi kho, upāli, pañcahaṅgehi samannāgato bhikkhu ubbāhikāya sammannitabbo.",
  "pli-tv-pvr17:175.1_0": "Aparehipi, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:175.2_0": "Katamehi pañcahi?",
  "pli-tv-pvr17:175.3_0": "Chandāgatiṁ gacchati,",
  "pli-tv-pvr17:175.3_1": "dosāgatiṁ gacchati,",
  "pli-tv-pvr17:175.3_2": "mohāgatiṁ gacchati,",
  "pli-tv-pvr17:175.3_3": "bhayāgatiṁ gacchati,",
  "pli-tv-pvr17:175.3_4": "akusalo ca hoti vinaye—",
  "pli-tv-pvr17:175.4_0": "imehi kho, upāli, pañcahaṅgehi samannāgato bhikkhu ubbāhikāya na sammannitabbo.",
  "pli-tv-pvr17:175.5_0": "Pañcahupāli, aṅgehi samannāgato bhikkhu ubbāhikāya sammannitabbo.",
  "pli-tv-pvr17:175.6_0": "Katamehi pañcahi?",
  "pli-tv-pvr17:175.7_0": "Na chandāgatiṁ gacchati,",
  "pli-tv-pvr17:175.7_1": "na dosāgatiṁ gacchati,",
  "pli-tv-pvr17:175.7_2": "na mohāgatiṁ gacchati,",
  "pli-tv-pvr17:175.7_3": "na bhayāgatiṁ gacchati,",
  "pli-tv-pvr17:175.7_4": "kusalo ca hoti vinaye—",
  "pli-tv-pvr17:175.8_0": "imehi kho, upāli, pañcahaṅgehi samannāgato bhikkhu ubbāhikāya sammannitabbo”ti.",
  "pli-tv-pvr17:176.1_0": "“Katihi nu kho, bhante, aṅgehi samannāgato bhikkhu bālotveva saṅkhaṁ gacchatī”ti?",
  "pli-tv-pvr17:177.1_0": "“Pañcahupāli, aṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:177.2_0": "Katamehi pañcahi?",
  "pli-tv-pvr17:177.3_0": "Suttaṁ na jānāti,",
  "pli-tv-pvr17:177.3_1": "suttānulomaṁ na jānāti,",
  "pli-tv-pvr17:177.3_2": "vinayaṁ na jānāti,",
  "pli-tv-pvr17:177.3_3": "vinayānulomaṁ na jānāti,",
  "pli-tv-pvr17:177.3_4": "na ca ṭhānāṭhānakusalo hoti—",
  "pli-tv-pvr17:177.4_0": "imehi kho, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:177.5_0": "Pañcahupāli, aṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:177.6_0": "Katamehi pañcahi?",
  "pli-tv-pvr17:177.7_0": "Suttaṁ jānāti, suttānulomaṁ jānāti, vinayaṁ jānāti, vinayānulomaṁ jānāti, ṭhānāṭhānakusalo ca hoti—",
  "pli-tv-pvr17:177.8_0": "imehi kho, upāli, pañcahaṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:178.1_0": "Aparehipi, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:178.2_0": "Katamehi pañcahi?",
  "pli-tv-pvr17:178.3_0": "Dhammaṁ na jānāti,",
  "pli-tv-pvr17:178.3_1": "dhammānulomaṁ jānāti,",
  "pli-tv-pvr17:178.3_2": "vinayaṁ na jānāti,",
  "pli-tv-pvr17:178.3_3": "vinayānulomaṁ na jānāti,",
  "pli-tv-pvr17:178.3_4": "na ca pubbāparakusalo hoti—",
  "pli-tv-pvr17:178.4_0": "imehi kho, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:178.5_0": "Pañcahupāli, aṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:178.6_0": "Katamehi pañcahi?",
  "pli-tv-pvr17:178.7_0": "Dhammaṁ jānāti, dhammānulomaṁ jānāti, vinayaṁ jānāti, vinayānulomaṁ jānāti, pubbāparakusalo ca hoti—",
  "pli-tv-pvr17:178.8_0": "imehi kho, upāli, pañcahaṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:179.1_0": "Aparehipi, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:179.2_0": "Katamehi pañcahi?",
  "pli-tv-pvr17:179.3_0": "Vatthuṁ na jānāti,",
  "pli-tv-pvr17:179.3_1": "nidānaṁ na jānāti,",
  "pli-tv-pvr17:179.3_2": "paññattiṁ na jānāti,",
  "pli-tv-pvr17:179.3_3": "padapaccābhaṭṭhaṁ na jānāti,",
  "pli-tv-pvr17:179.3_4": "anusandhivacanapathaṁ na jānāti—",
  "pli-tv-pvr17:179.4_0": "imehi kho, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:179.5_0": "Pañcahupāli, aṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:179.6_0": "Katamehi pañcahi?",
  "pli-tv-pvr17:179.7_0": "Vatthuṁ jānāti,",
  "pli-tv-pvr17:179.7_1": "nidānaṁ jānāti,",
  "pli-tv-pvr17:179.7_2": "paññattiṁ jānāti,",
  "pli-tv-pvr17:179.7_3": "padapaccābhaṭṭhaṁ jānāti,",
  "pli-tv-pvr17:179.7_4": "anusandhivacanapathaṁ jānāti—",
  "pli-tv-pvr17:179.8_0": "imehi kho, upāli, pañcahaṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:180.1_0": "Aparehipi, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:180.2_0": "Katamehi pañcahi?",
  "pli-tv-pvr17:180.3_0": "Āpattiṁ na jānāti,",
  "pli-tv-pvr17:180.3_1": "āpattisamuṭṭhānaṁ na jānāti,",
  "pli-tv-pvr17:180.3_2": "āpattiyā payogaṁ na jānāti,",
  "pli-tv-pvr17:180.3_3": "āpattiyā vūpasamaṁ na jānāti,",
  "pli-tv-pvr17:180.3_4": "āpattiyā na vinicchayakusalo hoti—",
  "pli-tv-pvr17:180.4_0": "imehi kho, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:180.5_0": "Pañcahupāli, aṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:180.6_0": "Katamehi pañcahi?",
  "pli-tv-pvr17:180.7_0": "Āpattiṁ jānāti,",
  "pli-tv-pvr17:180.7_1": "āpattisamuṭṭhānaṁ jānāti,",
  "pli-tv-pvr17:180.7_2": "āpattiyā payogaṁ jānāti,",
  "pli-tv-pvr17:180.7_3": "āpattiyā vūpasamaṁ jānāti,",
  "pli-tv-pvr17:180.7_4": "āpattiyā vinicchayakusalo hoti—",
  "pli-tv-pvr17:180.8_0": "imehi kho, upāli, pañcahaṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:181.1_0": "Aparehipi, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:181.2_0": "Katamehi pañcahi?",
  "pli-tv-pvr17:181.3_0": "Adhikaraṇaṁ na jānāti,",
  "pli-tv-pvr17:181.3_1": "adhikaraṇasamuṭṭhānaṁ na jānāti,",
  "pli-tv-pvr17:181.3_2": "adhikaraṇassa payogaṁ na jānāti,",
  "pli-tv-pvr17:181.3_3": "adhikaraṇassa vūpasamaṁ na jānāti,",
  "pli-tv-pvr17:181.3_4": "adhikaraṇassa na vinicchayakusalo hoti—",
  "pli-tv-pvr17:181.4_0": "imehi kho, upāli, pañcahaṅgehi samannāgato bhikkhu bālotveva saṅkhaṁ gacchati.",
  "pli-tv-pvr17:181.5_0": "Pañcahupāli, aṅgehi samannāgato bhikkhu paṇḍitotveva saṅkhaṁ gacchati.",
  "pli-tv-pvr17:181.6_0": "Katamehi pañcahi?",
  "pli-tv-pvr17:181.7_0": "Adhikaraṇaṁ jānāti,",
  "pli-tv-pvr17:181.7_1": "adhikaraṇasamuṭṭhānaṁ jānāti,",
  "pli-tv-pvr17:181.7_2": "adhikaraṇassa payogaṁ jānāti,",
  "pli-tv-pvr17:181.7_3": "adhikaraṇassa vūpasamaṁ jānāti,",
  "pli-tv-pvr17:181.7_4": "adhikaraṇassa vinicchayakusalo hoti—",
  "pli-tv-pvr17:181.8_0": "imehi kho, upāli, pañcahaṅgehi samannāgato bhikkhu paṇḍitotveva saṅkhaṁ gacchatī”ti.",
  "pli-tv-pvr17:182.1_0": "Ubbāhikavaggo niṭṭhito navamo.",
  "pli-tv-pvr17:183.1_0": "Tassuddānaṁ",
  "pli-tv-pvr17:184.1_0": "Na atthakusalo ceva,",
  "pli-tv-pvr17:184.2_0": "kodhano kuppatī ca yo;",
  "pli-tv-pvr17:184.3_0": "Pasāretā chandāgatiṁ,",
  "pli-tv-pvr17:184.4_0": "akusalo tatheva ca.",
  "pli-tv-pvr17:185.1_0": "Suttaṁ dhammañca vatthuñca,",
  "pli-tv-pvr17:185.2_0": "āpatti adhikaraṇaṁ;",
  "pli-tv-pvr17:185.3_0": "Dve dve pakāsitā sabbe,",
  "pli-tv-pvr17:185.4_0": "kaṇhasukkaṁ vijānathāti.",
  "pli-tv-pvr17:186.0_0": "10. Adhikaraṇavūpasamavagga",
  "pli-tv-pvr17:186.1_0": "“Katihi nu kho, bhante, aṅgehi samannāgato bhikkhu nālaṁ adhikaraṇaṁ vūpasametun”ti?",
  "pli-tv-pvr17:187.1_0": "“Pañcahupāli, aṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:187.2_0": "Katamehi pañcahi?",
  "pli-tv-pvr17:187.3_0": "Āpattiṁ na jānāti,",
  "pli-tv-pvr17:187.3_1": "āpattisamuṭṭhānaṁ na jānāti,",
  "pli-tv-pvr17:187.3_2": "āpattiyā payogaṁ na jānāti,",
  "pli-tv-pvr17:187.3_3": "āpattiyā vūpasamaṁ na jānāti,",
  "pli-tv-pvr17:187.3_4": "āpattiyā na vinicchayakusalo hoti—",
  "pli-tv-pvr17:187.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:187.5_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:187.6_0": "Katamehi pañcahi?",
  "pli-tv-pvr17:187.7_0": "Āpattiṁ jānāti,",
  "pli-tv-pvr17:187.7_1": "āpattisamuṭṭhānaṁ jānāti,",
  "pli-tv-pvr17:187.7_2": "āpattiyā payogaṁ jānāti,",
  "pli-tv-pvr17:187.7_3": "āpattiyā vūpasamaṁ jānāti,",
  "pli-tv-pvr17:187.7_4": "āpattiyā vinicchayakusalo hoti—",
  "pli-tv-pvr17:187.8_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:188.1_0": "Aparehipi, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:188.2_0": "Katamehi pañcahi?",
  "pli-tv-pvr17:188.3_0": "Adhikaraṇaṁ na jānāti,",
  "pli-tv-pvr17:188.3_1": "adhikaraṇasamuṭṭhānaṁ na jānāti,",
  "pli-tv-pvr17:188.3_2": "adhikaraṇassa payogaṁ na jānāti,",
  "pli-tv-pvr17:188.3_3": "adhikaraṇassa vūpasamaṁ na jānāti,",
  "pli-tv-pvr17:188.3_4": "adhikaraṇassa na vinicchayakusalo hoti—",
  "pli-tv-pvr17:188.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:189.1_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:189.2_0": "Katamehi pañcahi?",
  "pli-tv-pvr17:189.3_0": "Adhikaraṇaṁ jānāti,",
  "pli-tv-pvr17:189.3_1": "adhikaraṇasamuṭṭhānaṁ jānāti,",
  "pli-tv-pvr17:189.3_2": "adhikaraṇassa payogaṁ jānāti,",
  "pli-tv-pvr17:189.3_3": "adhikaraṇassa vūpasamaṁ jānāti,",
  "pli-tv-pvr17:189.3_4": "adhikaraṇassa vinicchayakusalo hoti—",
  "pli-tv-pvr17:189.4_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:190.1_0": "Aparehipi, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:190.2_0": "Katamehi pañcahi?",
  "pli-tv-pvr17:190.3_0": "Chandāgatiṁ gacchati, dosāgatiṁ gacchati, mohāgatiṁ gacchati, bhayāgatiṁ gacchati, alajjī ca hoti—",
  "pli-tv-pvr17:190.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:190.5_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:190.6_0": "Katamehi pañcahi?",
  "pli-tv-pvr17:190.7_0": "Na chandāgatiṁ gacchati,",
  "pli-tv-pvr17:190.7_1": "na dosāgatiṁ gacchati,",
  "pli-tv-pvr17:190.7_2": "na mohāgatiṁ gacchati,",
  "pli-tv-pvr17:190.7_3": "na bhayāgatiṁ gacchati,",
  "pli-tv-pvr17:190.7_4": "lajjī ca hoti—",
  "pli-tv-pvr17:190.8_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:191.1_0": "Aparehipi, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:191.2_0": "Katamehi pañcahi?",
  "pli-tv-pvr17:191.3_0": "Chandāgatiṁ gacchati,",
  "pli-tv-pvr17:191.3_1": "dosāgatiṁ gacchati,",
  "pli-tv-pvr17:191.3_2": "mohāgatiṁ gacchati,",
  "pli-tv-pvr17:191.3_3": "bhayāgatiṁ gacchati,",
  "pli-tv-pvr17:191.3_4": "appassuto ca hoti—",
  "pli-tv-pvr17:191.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:191.5_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:191.6_0": "Katamehi pañcahi?",
  "pli-tv-pvr17:191.7_0": "Na chandāgatiṁ gacchati,",
  "pli-tv-pvr17:191.7_1": "na dosāgatiṁ gacchati,",
  "pli-tv-pvr17:191.7_2": "na mohāgatiṁ gacchati,",
  "pli-tv-pvr17:191.7_3": "na bhayāgatiṁ gacchati,",
  "pli-tv-pvr17:191.7_4": "bahussuto ca hoti—",
  "pli-tv-pvr17:191.8_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:192.1_0": "Aparehipi, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:192.2_0": "Katamehi pañcahi?",
  "pli-tv-pvr17:192.3_0": "Vatthuṁ na jānāti,",
  "pli-tv-pvr17:192.3_1": "nidānaṁ na jānāti,",
  "pli-tv-pvr17:192.3_2": "paññattiṁ na jānāti,",
  "pli-tv-pvr17:192.3_3": "padapaccābhaṭṭhaṁ na jānāti,",
  "pli-tv-pvr17:192.3_4": "anusandhivacanapathaṁ na jānāti—",
  "pli-tv-pvr17:192.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:192.5_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:192.6_0": "Katamehi pañcahi?",
  "pli-tv-pvr17:192.7_0": "Vatthuṁ jānāti,",
  "pli-tv-pvr17:192.7_1": "nidānaṁ jānāti,",
  "pli-tv-pvr17:192.7_2": "paññattiṁ jānāti,",
  "pli-tv-pvr17:192.7_3": "padapaccābhaṭṭhaṁ jānāti,",
  "pli-tv-pvr17:192.7_4": "anusandhivacanapathaṁ jānāti—",
  "pli-tv-pvr17:192.8_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:193.1_0": "Aparehipi, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:193.2_0": "Katamehi pañcahi?",
  "pli-tv-pvr17:193.3_0": "Chandāgatiṁ gacchati,",
  "pli-tv-pvr17:193.3_1": "dosāgatiṁ gacchati,",
  "pli-tv-pvr17:193.3_2": "mohāgatiṁ gacchati,",
  "pli-tv-pvr17:193.3_3": "bhayāgatiṁ gacchati,",
  "pli-tv-pvr17:193.3_4": "akusalo ca hoti vinaye—",
  "pli-tv-pvr17:193.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:193.5_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:193.6_0": "Katamehi pañcahi?",
  "pli-tv-pvr17:193.7_0": "Na chandāgatiṁ gacchati,",
  "pli-tv-pvr17:193.7_1": "na dosāgatiṁ gacchati,",
  "pli-tv-pvr17:193.7_2": "na mohāgatiṁ gacchati,",
  "pli-tv-pvr17:193.7_3": "na bhayāgatiṁ gacchati,",
  "pli-tv-pvr17:193.7_4": "kusalo ca hoti vinaye—",
  "pli-tv-pvr17:193.8_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:194.1_0": "Aparehipi, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:194.2_0": "Katamehi pañcahi?",
  "pli-tv-pvr17:194.3_0": "Chandāgatiṁ gacchati,",
  "pli-tv-pvr17:194.3_1": "dosāgatiṁ gacchati,",
  "pli-tv-pvr17:194.3_2": "mohāgatiṁ gacchati,",
  "pli-tv-pvr17:194.3_3": "bhayāgatiṁ gacchati,",
  "pli-tv-pvr17:194.3_4": "puggalagaru hoti no saṅghagaru—",
  "pli-tv-pvr17:194.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:194.5_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:194.6_0": "Katamehi pañcahi?",
  "pli-tv-pvr17:194.7_0": "Na chandāgatiṁ gacchati,",
  "pli-tv-pvr17:194.7_1": "na dosāgatiṁ gacchati,",
  "pli-tv-pvr17:194.7_2": "na mohāgatiṁ gacchati,",
  "pli-tv-pvr17:194.7_3": "na bhayāgatiṁ gacchati,",
  "pli-tv-pvr17:194.7_4": "saṅghagaru hoti no puggalagaru—",
  "pli-tv-pvr17:194.8_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:195.1_0": "Aparehipi, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:195.2_0": "Katamehi pañcahi?",
  "pli-tv-pvr17:195.3_0": "Chandāgatiṁ gacchati,",
  "pli-tv-pvr17:195.3_1": "dosāgatiṁ gacchati,",
  "pli-tv-pvr17:195.3_2": "mohāgatiṁ gacchati,",
  "pli-tv-pvr17:195.3_3": "bhayāgatiṁ gacchati,",
  "pli-tv-pvr17:195.3_4": "āmisagaru hoti no saddhammagaru—",
  "pli-tv-pvr17:195.4_0": "imehi kho, upāli, pañcahaṅgehi samannāgato bhikkhu nālaṁ adhikaraṇaṁ vūpasametuṁ.",
  "pli-tv-pvr17:195.5_0": "Pañcahupāli, aṅgehi samannāgato bhikkhu alaṁ adhikaraṇaṁ vūpasametuṁ.",
  "pli-tv-pvr17:195.6_0": "Katamehi pañcahi?",
  "pli-tv-pvr17:195.7_0": "Na chandāgatiṁ gacchati,",
  "pli-tv-pvr17:195.7_1": "na dosāgatiṁ gacchati,",
  "pli-tv-pvr17:195.7_2": "na mohāgatiṁ gacchati,",
  "pli-tv-pvr17:195.7_3": "na bhayāgatiṁ gacchati,",
  "pli-tv-pvr17:195.7_4": "saddhammagaru hoti no āmisagaru—",
  "pli-tv-pvr17:195.8_0": "imehi kho, upāli, pañcahaṅgehi samannāgato bhikkhu alaṁ adhikaraṇaṁ vūpasametun”ti.",
  "pli-tv-pvr17:196.1_0": "“Katihi nu kho, bhante, ākārehi saṅgho bhijjatī”ti?",
  "pli-tv-pvr17:196.2_0": "“Pañcahupāli, ākārehi saṅgho bhijjati.",
  "pli-tv-pvr17:196.3_0": "Katamehi pañcahi?",
  "pli-tv-pvr17:196.4_0": "Kammena, uddesena, voharanto, anussāvanena, salākaggāhena—",
  "pli-tv-pvr17:196.5_0": "imehi kho, upāli, pañcahākārehi saṅgho bhijjatī”ti.",
  "pli-tv-pvr17:197.1_0": "“Saṅgharāji saṅgharājīti, bhante, vuccati.",
  "pli-tv-pvr17:197.2_0": "Kittāvatā nu kho, bhante, saṅgharāji hoti no ca saṅghabhedo?",
  "pli-tv-pvr17:197.3_0": "Kittāvatā ca pana saṅgharāji ceva hoti saṅghabhedo cā”ti?",
  "pli-tv-pvr17:197.4_0": "“Paññattetaṁ, upāli, mayā āgantukānaṁ bhikkhūnaṁ āgantukavattaṁ.",
  "pli-tv-pvr17:197.5_0": "Evaṁ supaññatte kho, upāli, mayā sikkhāpade āgantukā bhikkhū āgantukavatte na vattanti.",
  "pli-tv-pvr17:197.6_0": "Evampi kho, upāli, saṅgharāji hoti no ca saṅghabhedo.",
  "pli-tv-pvr17:197.7_0": "Paññattetaṁ, upāli, mayā āvāsikānaṁ bhikkhūnaṁ āvāsikavattaṁ.",
  "pli-tv-pvr17:197.8_0": "Evaṁ supaññatte kho, upāli, mayā sikkhāpade āvāsikā bhikkhū āvāsikavatte na vattanti.",
  "pli-tv-pvr17:197.9_0": "Evampi kho, upāli, saṅgharāji hoti no ca saṅghabhedo.",
  "pli-tv-pvr17:197.10_0": "Paññattetaṁ, upāli, mayā bhikkhūnaṁ bhattagge bhattaggavattaṁ—",
  "pli-tv-pvr17:197.11_0": "yathāvuḍḍhaṁ yathārattaṁ yathāpatirūpaṁ aggāsanaṁ aggodakaṁ aggapiṇḍaṁ.",
  "pli-tv-pvr17:197.12_0": "Evaṁ supaññatte kho, upāli,",
  "pli-tv-pvr17:197.12_1": "mayā sikkhāpade navā bhikkhū bhattagge therānaṁ bhikkhūnaṁ āsanaṁ paṭibāhanti.",
  "pli-tv-pvr17:197.13_0": "Evampi kho, upāli, saṅgharāji hoti no ca saṅghabhedo.",
  "pli-tv-pvr17:197.14_0": "Paññattetaṁ, upāli, mayā bhikkhūnaṁ senāsane senāsanavattaṁ—",
  "pli-tv-pvr17:197.15_0": "yathāvuḍḍhaṁ yathārattaṁ yathāpatirūpaṁ.",
  "pli-tv-pvr17:197.16_0": "Evaṁ supaññatte kho, upāli, mayā sikkhāpade navā bhikkhū therānaṁ bhikkhūnaṁ senāsanaṁ paṭibāhanti.",
  "pli-tv-pvr17:197.17_0": "Evampi kho, upāli, saṅgharāji hoti no ca saṅghabhedo.",
  "pli-tv-pvr17:197.18_0": "Paññattetaṁ, upāli,",
  "pli-tv-pvr17:197.18_1": "mayā bhikkhūnaṁ antosīmāya ekaṁ uposathaṁ ekaṁ pavāraṇaṁ ekaṁ saṅghakammaṁ ekaṁ kammākammaṁ.",
  "pli-tv-pvr17:197.19_0": "Evaṁ supaññatte kho, upāli,",
  "pli-tv-pvr17:197.19_1": "mayā sikkhāpade tattheva antosīmāya āvenibhāvaṁ karitvā gaṇaṁ bandhitvā āveniṁ uposathaṁ karonti āveniṁ",
  "pli-tv-pvr17:197.19_2": "pavāraṇaṁ karonti āveniṁ saṅghakammaṁ karonti āveniṁ kammākammāni karonti.",
  "pli-tv-pvr17:197.20_0": "Evaṁ kho, upāli, saṅgharāji ceva hoti saṅghabhedo cā”ti.",
  "pli-tv-pvr17:198.1_0": "Adhikaraṇavūpasamavaggo niṭṭhito dasamo.",
  "pli-tv-pvr17:199.1_0": "Tassuddānaṁ",
  "pli-tv-pvr17:200.1_0": "Āpattiṁ adhikaraṇaṁ,",
  "pli-tv-pvr17:200.2_0": "chandā appassutena ca;",
  "pli-tv-pvr17:200.3_0": "Vatthuñca akusalo ca,",
  "pli-tv-pvr17:200.4_0": "puggalo āmisena ca;",
  "pli-tv-pvr17:200.5_0": "Bhijjati saṅgharāji ca,",
  "pli-tv-pvr17:200.6_0": "saṅghabhedo tatheva cāti.",
  "pli-tv-pvr17:201.0_0": "11. Saṅghabhedakavagga",
  "pli-tv-pvr17:201.1_0": "“Katihi nu kho, bhante, aṅgehi samannāgato saṅghabhedako āpāyiko nerayiko kappaṭṭho atekiccho”ti?",
  "pli-tv-pvr17:202.1_0": "“Pañcahupāli, aṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:202.2_0": "Katamehi pañcahi?",
  "pli-tv-pvr17:202.3_0": "Idhupāli,",
  "pli-tv-pvr17:202.3_1": "bhikkhu adhammaṁ dhammoti dīpeti,",
  "pli-tv-pvr17:202.3_2": "dhammaṁ adhammoti dīpeti,",
  "pli-tv-pvr17:202.3_3": "avinayaṁ vinayoti dīpeti,",
  "pli-tv-pvr17:202.3_4": "vinayaṁ avinayoti dīpeti,",
  "pli-tv-pvr17:202.3_5": "vinidhāya diṭṭhiṁ kammena—",
  "pli-tv-pvr17:202.4_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:203.1_0": "Aparehipi, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:203.2_0": "Katamehi pañcahi?",
  "pli-tv-pvr17:203.3_0": "Idhupāli,",
  "pli-tv-pvr17:203.3_1": "bhikkhu adhammaṁ dhammoti dīpeti,",
  "pli-tv-pvr17:203.3_2": "dhammaṁ adhammoti dīpeti,",
  "pli-tv-pvr17:203.3_3": "avinayaṁ vinayoti dīpeti,",
  "pli-tv-pvr17:203.3_4": "vinayaṁ avinayoti dīpeti,",
  "pli-tv-pvr17:203.3_5": "vinidhāya diṭṭhiṁ uddesena—",
  "pli-tv-pvr17:203.4_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:204.1_0": "Aparehipi, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:204.2_0": "Katamehi pañcahi?",
  "pli-tv-pvr17:204.3_0": "Idhupāli,",
  "pli-tv-pvr17:204.3_1": "bhikkhu adhammaṁ dhammoti dīpeti,",
  "pli-tv-pvr17:204.3_2": "dhammaṁ adhammoti dīpeti,",
  "pli-tv-pvr17:204.3_3": "avinayaṁ vinayoti dīpeti,",
  "pli-tv-pvr17:204.3_4": "vinayaṁ avinayoti dīpeti,",
  "pli-tv-pvr17:204.3_5": "vinidhāya diṭṭhi voharanto—",
  "pli-tv-pvr17:204.4_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:205.1_0": "Aparehipi, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:205.2_0": "Katamehi pañcahi?",
  "pli-tv-pvr17:205.3_0": "Idhupāli,",
  "pli-tv-pvr17:205.3_1": "bhikkhu adhammaṁ dhammoti dīpeti,",
  "pli-tv-pvr17:205.3_2": "dhammaṁ adhammoti dīpeti,",
  "pli-tv-pvr17:205.3_3": "avinayaṁ vinayoti dīpeti,",
  "pli-tv-pvr17:205.3_4": "vinayaṁ avinayoti dīpeti,",
  "pli-tv-pvr17:205.3_5": "vinidhāya diṭṭhiṁ anussāvanena—",
  "pli-tv-pvr17:205.4_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:206.1_0": "Aparehipi, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:206.2_0": "Katamehi pañcahi?",
  "pli-tv-pvr17:206.3_0": "Idhupāli,",
  "pli-tv-pvr17:206.3_1": "bhikkhu adhammaṁ dhammoti dīpeti,",
  "pli-tv-pvr17:206.3_2": "dhammaṁ adhammoti dīpeti,",
  "pli-tv-pvr17:206.3_3": "avinayaṁ vinayoti dīpeti,",
  "pli-tv-pvr17:206.3_4": "vinayaṁ avinayoti dīpeti,",
  "pli-tv-pvr17:206.3_5": "vinidhāya diṭṭhiṁ salākaggāhena—",
  "pli-tv-pvr17:206.4_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:207.1_0": "Aparehipi, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:207.2_0": "Katamehi pañcahi?",
  "pli-tv-pvr17:207.3_0": "Idhupāli,",
  "pli-tv-pvr17:207.3_1": "bhikkhu adhammaṁ dhammoti dīpeti,",
  "pli-tv-pvr17:207.3_2": "dhammaṁ adhammoti dīpeti,",
  "pli-tv-pvr17:207.3_3": "avinayaṁ vinayoti dīpeti,",
  "pli-tv-pvr17:207.3_4": "vinayaṁ avinayoti dīpeti,",
  "pli-tv-pvr17:207.3_5": "vinidhāya khantiṁ kammena …pe…",
  "pli-tv-pvr17:207.4_0": "vinidhāya khantiṁ uddesena …pe…",
  "pli-tv-pvr17:207.5_0": "vinidhāya khantiṁ voharanto …pe…",
  "pli-tv-pvr17:207.6_0": "vinidhāya khantiṁ anussāvanena …pe…",
  "pli-tv-pvr17:207.7_0": "vinidhāya khantiṁ salākaggāhena—",
  "pli-tv-pvr17:207.8_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:208.1_0": "Aparehipi, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:208.2_0": "Katamehi pañcahi?",
  "pli-tv-pvr17:208.3_0": "Idhupāli,",
  "pli-tv-pvr17:208.3_1": "bhikkhu adhammaṁ dhammoti dīpeti,",
  "pli-tv-pvr17:208.3_2": "dhammaṁ adhammoti dīpeti avinayaṁ vinayoti dīpeti,",
  "pli-tv-pvr17:208.3_3": "vinayaṁ avinayoti dīpeti,",
  "pli-tv-pvr17:208.3_4": "vinidhāya ruciṁ kammena …pe…",
  "pli-tv-pvr17:208.4_0": "vinidhāya ruciṁ uddesena …pe…",
  "pli-tv-pvr17:208.5_0": "vinidhāya ruciṁ voharanto …pe…",
  "pli-tv-pvr17:208.6_0": "vinidhāya ruciṁ anussāvanena …pe…",
  "pli-tv-pvr17:208.7_0": "vinidhāya ruciṁ salākaggāhena—",
  "pli-tv-pvr17:208.8_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:209.1_0": "Aparehipi, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho.",
  "pli-tv-pvr17:209.2_0": "Katamehi pañcahi?",
  "pli-tv-pvr17:209.3_0": "Idhupāli,",
  "pli-tv-pvr17:209.3_1": "bhikkhu adhammaṁ dhammoti dīpeti,",
  "pli-tv-pvr17:209.3_2": "dhammaṁ adhammoti dīpeti,",
  "pli-tv-pvr17:209.3_3": "avinayaṁ vinayoti dīpeti,",
  "pli-tv-pvr17:209.3_4": "vinayaṁ avinayoti dīpeti,",
  "pli-tv-pvr17:209.3_5": "vinidhāya saññaṁ kammena …pe…",
  "pli-tv-pvr17:209.4_0": "vinidhāya saññaṁ uddesena …pe…",
  "pli-tv-pvr17:209.5_0": "vinidhāya saññaṁ voharanto …pe…",
  "pli-tv-pvr17:209.6_0": "vinidhāya saññaṁ anussāvanena …pe…",
  "pli-tv-pvr17:209.7_0": "vinidhāya saññaṁ salākaggāhena—",
  "pli-tv-pvr17:209.8_0": "imehi kho, upāli, pañcahaṅgehi samannāgato saṅghabhedako āpāyiko nerayiko kappaṭṭho atekiccho”ti.",
  "pli-tv-pvr17:210.1_0": "Saṅghabhedakavaggo niṭṭhito ekādasamo.",
  "pli-tv-pvr17:211.1_0": "Tassuddānaṁ",
  "pli-tv-pvr17:212.1_0": "Vinidhāya diṭṭhiṁ kammena,",
  "pli-tv-pvr17:212.2_0": "uddese voharena ca;",
  "pli-tv-pvr17:212.3_0": "Anussāvane salākena,",
  "pli-tv-pvr17:212.4_0": "pañcete diṭṭhinissitā;",
  "pli-tv-pvr17:212.5_0": "Khantiṁ ruciñca saññañca,",
  "pli-tv-pvr17:212.6_0": "tayo te pañcadhā nayāti.",
  "pli-tv-pvr17:213.0_0": "12. Dutiyasaṅghabhedakavagga",
  "pli-tv-pvr17:213.1_0": "“Katihi nu kho, bhante,",
  "pli-tv-pvr17:213.1_1": "aṅgehi samannāgato saṅghabhedako na āpāyiko na nerayiko na kappaṭṭho na atekiccho”ti?",
  "pli-tv-pvr17:214.1_0": "“Pañcahupāli, aṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:214.2_0": "Katamehi pañcahi?",
  "pli-tv-pvr17:214.3_0": "Idhupāli,",
  "pli-tv-pvr17:214.3_1": "bhikkhu adhammaṁ dhammoti dīpeti,",
  "pli-tv-pvr17:214.3_2": "dhammaṁ adhammoti dīpeti,",
  "pli-tv-pvr17:214.3_3": "avinayaṁ vinayoti dīpeti,",
  "pli-tv-pvr17:214.3_4": "vinayaṁ avinayoti dīpeti,",
  "pli-tv-pvr17:214.3_5": "avinidhāya diṭṭhiṁ kammena—",
  "pli-tv-pvr17:214.4_0": "imehi kho, upāli,",
  "pli-tv-pvr17:214.4_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:215.1_0": "Aparehipi, upāli,",
  "pli-tv-pvr17:215.1_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:215.2_0": "Katamehi pañcahi?",
  "pli-tv-pvr17:215.3_0": "Idhupāli,",
  "pli-tv-pvr17:215.3_1": "bhikkhu adhammaṁ dhammoti dīpeti,",
  "pli-tv-pvr17:215.3_2": "dhammaṁ adhammoti dīpeti,",
  "pli-tv-pvr17:215.3_3": "avinayaṁ vinayoti dīpeti,",
  "pli-tv-pvr17:215.3_4": "vinayaṁ avinayoti dīpeti,",
  "pli-tv-pvr17:215.3_5": "avinidhāya diṭṭhiṁ uddesena—",
  "pli-tv-pvr17:215.4_0": "imehi kho, upāli,",
  "pli-tv-pvr17:215.4_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:216.1_0": "Aparehipi, upāli,",
  "pli-tv-pvr17:216.1_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:216.2_0": "Katamehi pañcahi?",
  "pli-tv-pvr17:216.3_0": "Idhupāli,",
  "pli-tv-pvr17:216.3_1": "bhikkhu adhammaṁ dhammoti dīpeti,",
  "pli-tv-pvr17:216.3_2": "dhammaṁ adhammoti dīpeti,",
  "pli-tv-pvr17:216.3_3": "avinayaṁ vinayoti dīpeti,",
  "pli-tv-pvr17:216.3_4": "vinayaṁ avinayoti dīpeti,",
  "pli-tv-pvr17:216.3_5": "avinidhāya diṭṭhiṁ voharanto.",
  "pli-tv-pvr17:216.4_0": "Imehi kho, upāli,",
  "pli-tv-pvr17:216.4_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:217.1_0": "Aparehipi, upāli,",
  "pli-tv-pvr17:217.1_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:217.2_0": "Katamehi pañcahi?",
  "pli-tv-pvr17:217.3_0": "Idhupāli,",
  "pli-tv-pvr17:217.3_1": "bhikkhu adhammaṁ dhammoti dīpeti,",
  "pli-tv-pvr17:217.3_2": "dhammaṁ adhammoti dīpeti,",
  "pli-tv-pvr17:217.3_3": "avinayaṁ vinayoti dīpeti,",
  "pli-tv-pvr17:217.3_4": "vinayaṁ avinayoti dīpeti,",
  "pli-tv-pvr17:217.3_5": "avinidhāya diṭṭhiṁ anussāvanena—",
  "pli-tv-pvr17:217.4_0": "imehi kho, upāli,",
  "pli-tv-pvr17:217.4_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:218.1_0": "Aparehipi, upāli,",
  "pli-tv-pvr17:218.1_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:218.2_0": "Katamehi pañcahi?",
  "pli-tv-pvr17:218.3_0": "Idhupāli,",
  "pli-tv-pvr17:218.3_1": "bhikkhu adhammaṁ dhammoti dīpeti,",
  "pli-tv-pvr17:218.3_2": "dhammaṁ adhammoti dīpeti,",
  "pli-tv-pvr17:218.3_3": "avinayaṁ vinayoti dīpeti,",
  "pli-tv-pvr17:218.3_4": "vinayaṁ avinayoti dīpeti,",
  "pli-tv-pvr17:218.3_5": "avinidhāya diṭṭhiṁ salākaggāhena—",
  "pli-tv-pvr17:218.4_0": "imehi kho, upāli,",
  "pli-tv-pvr17:218.4_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:219.1_0": "Aparehipi, upāli,",
  "pli-tv-pvr17:219.1_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:219.2_0": "Katamehi pañcahi?",
  "pli-tv-pvr17:219.3_0": "Idhupāli,",
  "pli-tv-pvr17:219.3_1": "bhikkhu adhammaṁ dhammoti dīpeti,",
  "pli-tv-pvr17:219.3_2": "dhammaṁ adhammoti dīpeti,",
  "pli-tv-pvr17:219.3_3": "avinayaṁ vinayoti dīpeti,",
  "pli-tv-pvr17:219.3_4": "vinayaṁ avinayoti dīpeti,",
  "pli-tv-pvr17:219.3_5": "avinidhāya khantiṁ kammena …pe…",
  "pli-tv-pvr17:219.4_0": "avinidhāya khantiṁ uddesena …pe…",
  "pli-tv-pvr17:219.5_0": "avinidhāya khantiṁ voharanto …pe…",
  "pli-tv-pvr17:219.6_0": "avinidhāya khantiṁ anussāvanena …pe…",
  "pli-tv-pvr17:219.7_0": "avinidhāya khantiṁ salākaggāhena—",
  "pli-tv-pvr17:219.8_0": "imehi kho, upāli,",
  "pli-tv-pvr17:219.8_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:220.1_0": "Aparehipi, upāli,",
  "pli-tv-pvr17:220.1_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:220.2_0": "Katamehi pañcahi?",
  "pli-tv-pvr17:220.3_0": "Idhupāli,",
  "pli-tv-pvr17:220.3_1": "bhikkhu adhammaṁ dhammoti dīpeti,",
  "pli-tv-pvr17:220.3_2": "dhammaṁ adhammoti dīpeti,",
  "pli-tv-pvr17:220.3_3": "avinayaṁ vinayoti dīpeti,",
  "pli-tv-pvr17:220.3_4": "vinayaṁ avinayoti dīpeti,",
  "pli-tv-pvr17:220.3_5": "avinidhāya ruciṁ kammena …pe…",
  "pli-tv-pvr17:220.4_0": "avinidhāya ruciṁ uddesena …pe…",
  "pli-tv-pvr17:220.5_0": "avinidhāya ruciṁ voharanto …pe…",
  "pli-tv-pvr17:220.6_0": "avinidhāya ruciṁ anussāvanena …pe…",
  "pli-tv-pvr17:220.7_0": "avinidhāya ruciṁ salākaggāhena—",
  "pli-tv-pvr17:220.8_0": "imehi kho, upāli,",
  "pli-tv-pvr17:220.8_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:221.1_0": "Aparehipi, upāli,",
  "pli-tv-pvr17:221.1_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho.",
  "pli-tv-pvr17:221.2_0": "Katamehi pañcahi?",
  "pli-tv-pvr17:221.3_0": "Idhupāli,",
  "pli-tv-pvr17:221.3_1": "bhikkhu adhammaṁ dhammoti dīpeti,",
  "pli-tv-pvr17:221.3_2": "dhammaṁ adhammoti dīpeti,",
  "pli-tv-pvr17:221.3_3": "avinayaṁ vinayoti dīpeti,",
  "pli-tv-pvr17:221.3_4": "vinayaṁ avinayoti dīpeti,",
  "pli-tv-pvr17:221.3_5": "avinidhāya saññaṁ kammena …pe…",
  "pli-tv-pvr17:221.4_0": "avinidhāya saññaṁ uddesena …pe…",
  "pli-tv-pvr17:221.5_0": "avinidhāya saññaṁ voharanto …pe…",
  "pli-tv-pvr17:221.6_0": "avinidhāya saññaṁ anussāvanena …pe…",
  "pli-tv-pvr17:221.7_0": "avinidhāya saññaṁ salākaggāhena—",
  "pli-tv-pvr17:221.8_0": "imehi kho, upāli,",
  "pli-tv-pvr17:221.8_1": "pañcahaṅgehi samannāgato saṅghabhedako na āpāyiko na nerayiko na kappaṭṭho na atekiccho”ti.",
  "pli-tv-pvr17:222.1_0": "Dutiyasaṅghabhedakavaggo niṭṭhito dvādasamo.",
  "pli-tv-pvr17:223.1_0": "Tassuddānaṁ",
  "pli-tv-pvr17:224.1_0": "Avinidhāya diṭṭhiṁ kammena,",
  "pli-tv-pvr17:224.2_0": "Uddese voharena ca;",
  "pli-tv-pvr17:224.3_0": "Anussāvane salākena,",
  "pli-tv-pvr17:224.4_0": "Pañcete diṭṭhinissitā;",
  "pli-tv-pvr17:224.5_0": "Khantiṁ ruciñca saññañca,",
  "pli-tv-pvr17:224.6_0": "Tayo te pañcadhā nayā.",
  "pli-tv-pvr17:225.1_0": "Heṭṭhime kaṇhapakkhamhi,",
  "pli-tv-pvr17:225.2_0": "samavīsati vidhī yathā;",
  "pli-tv-pvr17:225.3_0": "Tatheva sukkapakkhamhi,",
  "pli-tv-pvr17:225.4_0": "samavīsati jānathāti.",
  "pli-tv-pvr17:226.0_0": "13. Āvāsikavagga",
  "pli-tv-pvr17:226.1_0": "“Katihi nu kho, bhante, aṅgehi samannāgato āvāsiko bhikkhu yathābhataṁ nikkhitto evaṁ niraye”ti?",
  "pli-tv-pvr17:227.1_0": "“Pañcahupāli, aṅgehi samannāgato āvāsiko bhikkhu yathābhataṁ nikkhitto evaṁ niraye.",
  "pli-tv-pvr17:227.2_0": "Katamehi pañcahi?",
  "pli-tv-pvr17:227.3_0": "Chandāgatiṁ gacchati,",
  "pli-tv-pvr17:227.3_1": "dosāgatiṁ gacchati,",
  "pli-tv-pvr17:227.3_2": "mohāgatiṁ gacchati,",
  "pli-tv-pvr17:227.3_3": "bhayāgatiṁ gacchati,",
  "pli-tv-pvr17:227.3_4": "saṅghikaṁ puggalikaparibhogena paribhuñjati—",
  "pli-tv-pvr17:227.4_0": "imehi kho, upāli, pañcahaṅgehi samannāgato āvāsiko bhikkhu yathābhataṁ nikkhitto evaṁ niraye.",
  "pli-tv-pvr17:228.1_0": "Pañcahupāli, aṅgehi samannāgato āvāsiko bhikkhu yathābhataṁ nikkhitto evaṁ sagge.",
  "pli-tv-pvr17:228.2_0": "Katamehi pañcahi?",
  "pli-tv-pvr17:228.3_0": "Na chandāgatiṁ gacchati,",
  "pli-tv-pvr17:228.3_1": "na dosāgatiṁ gacchati,",
  "pli-tv-pvr17:228.3_2": "na mohāgatiṁ gacchati,",
  "pli-tv-pvr17:228.3_3": "na bhayāgatiṁ gacchati,",
  "pli-tv-pvr17:228.3_4": "saṅghikaṁ na puggalikaparibhogena paribhuñjati—",
  "pli-tv-pvr17:228.4_0": "imehi kho, upāli, pañcahaṅgehi samannāgato āvāsiko bhikkhu yathābhataṁ nikkhitto evaṁ sagge”ti.",
  "pli-tv-pvr17:229.1_0": "“Kati nu kho, bhante, adhammikā vinayabyākaraṇā”ti?",
  "pli-tv-pvr17:230.1_0": "“Pañcime, upāli, adhammikā vinayabyākaraṇā.",
  "pli-tv-pvr17:230.2_0": "Katame pañca?",
  "pli-tv-pvr17:230.3_0": "Idhupāli,",
  "pli-tv-pvr17:230.3_1": "bhikkhu adhammaṁ dhammoti pariṇāmeti,",
  "pli-tv-pvr17:230.3_2": "dhammaṁ adhammoti pariṇāmeti,",
  "pli-tv-pvr17:230.3_3": "avinayaṁ vinayoti pariṇāmeti,",
  "pli-tv-pvr17:230.3_4": "vinayaṁ avinayoti pariṇāmeti,",
  "pli-tv-pvr17:230.3_5": "apaññattaṁ paññāpeti,",
  "pli-tv-pvr17:230.3_6": "paññattaṁ samucchindati—",
  "pli-tv-pvr17:230.4_0": "ime kho, upāli, pañca adhammikā vinayabyākaraṇā.",
  "pli-tv-pvr17:230.5_0": "Pañcime, upāli, dhammikā vinayabyākaraṇā.",
  "pli-tv-pvr17:230.6_0": "Katame pañca?",
  "pli-tv-pvr17:230.7_0": "Idhupāli,",
  "pli-tv-pvr17:230.7_1": "bhikkhu adhammaṁ adhammoti pariṇāmeti,",
  "pli-tv-pvr17:230.7_2": "dhammaṁ dhammoti pariṇāmeti,",
  "pli-tv-pvr17:230.7_3": "avinayaṁ avinayoti pariṇāmeti,",
  "pli-tv-pvr17:230.7_4": "vinayaṁ vinayoti pariṇāmeti,",
  "pli-tv-pvr17:230.7_5": "apaññattaṁ na paññapeti,",
  "pli-tv-pvr17:230.7_6": "paññattaṁ na samucchindati—",
  "pli-tv-pvr17:230.8_0": "ime kho, upāli, pañca dhammikā vinayabyākaraṇā”ti.",
  "pli-tv-pvr17:231.1_0": "“Katihi nu kho, bhante, aṅgehi samannāgato bhattuddesako yathābhataṁ nikkhitto evaṁ niraye”ti?",
  "pli-tv-pvr17:232.1_0": "“Pañcahupāli, aṅgehi samannāgato bhattuddesako yathābhataṁ nikkhitto evaṁ niraye.",
  "pli-tv-pvr17:232.2_0": "Katamehi pañcahi?",
  "pli-tv-pvr17:232.3_0": "Chandāgatiṁ gacchati,",
  "pli-tv-pvr17:232.3_1": "dosāgatiṁ gacchati,",
  "pli-tv-pvr17:232.3_2": "mohāgatiṁ gacchati,",
  "pli-tv-pvr17:232.3_3": "bhayāgatiṁ gacchati,",
  "pli-tv-pvr17:232.3_4": "uddiṭṭhānuddiṭṭhaṁ na jānāti—",
  "pli-tv-pvr17:232.4_0": "imehi kho, upāli, pañcahaṅgehi samannāgato bhattuddesako yathābhataṁ nikkhitto evaṁ niraye.",
  "pli-tv-pvr17:233.1_0": "Pañcahupāli, aṅgehi samannāgato bhattuddesako yathābhataṁ nikkhitto evaṁ sagge.",
  "pli-tv-pvr17:233.2_0": "Katamehi pañcahi?",
  "pli-tv-pvr17:233.3_0": "Na chandāgatiṁ gacchati,",
  "pli-tv-pvr17:233.3_1": "na dosāgatiṁ gacchati,",
  "pli-tv-pvr17:233.3_2": "na mohāgatiṁ gacchati,",
  "pli-tv-pvr17:233.3_3": "na bhayāgatiṁ gacchati,",
  "pli-tv-pvr17:233.3_4": "uddiṭṭhānuddiṭṭhaṁ jānāti—",
  "pli-tv-pvr17:233.4_0": "imehi kho, upāli, pañcahaṅgehi samannāgato bhattuddesako yathābhataṁ nikkhitto evaṁ sagge”ti.",
  "pli-tv-pvr17:234.1_0": "“Katihi nu kho, bhante, aṅgehi samannāgato senāsanapaññāpako …pe…",
  "pli-tv-pvr17:234.2_0": "bhaṇḍāgāriko …pe…",
  "pli-tv-pvr17:234.3_0": "cīvarapaṭiggāhako …pe…",
  "pli-tv-pvr17:234.4_0": "cīvarabhājako …pe…",
  "pli-tv-pvr17:234.5_0": "yāgubhājako …pe…",
  "pli-tv-pvr17:234.6_0": "phalabhājako …pe…",
  "pli-tv-pvr17:234.7_0": "khajjabhājako …pe…",
  "pli-tv-pvr17:234.8_0": "appamattakavissajjako …pe…",
  "pli-tv-pvr17:234.9_0": "sāṭiyaggāhāpako …pe…",
  "pli-tv-pvr17:234.10_0": "pattaggāhāpako …pe…",
  "pli-tv-pvr17:234.11_0": "ārāmikapesako …pe…",
  "pli-tv-pvr17:234.12_0": "sāmaṇerapesako yathābhataṁ nikkhitto evaṁ niraye”ti?",
  "pli-tv-pvr17:235.1_0": "“Pañcahupāli, aṅgehi samannāgato sāmaṇerapesako yathābhataṁ nikkhitto evaṁ niraye.",
  "pli-tv-pvr17:235.2_0": "Katamehi pañcahi?",
  "pli-tv-pvr17:235.3_0": "Chandāgatiṁ gacchati,",
  "pli-tv-pvr17:235.3_1": "dosāgatiṁ gacchati,",
  "pli-tv-pvr17:235.3_2": "mohāgatiṁ gacchati,",
  "pli-tv-pvr17:235.3_3": "bhayāgatiṁ gacchati,",
  "pli-tv-pvr17:235.3_4": "pesitāpesitaṁ na jānāti—",
  "pli-tv-pvr17:235.4_0": "imehi kho, upāli, pañcahaṅgehi samannāgato sāmaṇerapesako yathābhataṁ nikkhitto evaṁ niraye.",
  "pli-tv-pvr17:235.5_0": "Pañcahupāli, aṅgehi samannāgato sāmaṇerapesako yathābhataṁ nikkhitto evaṁ sagge.",
  "pli-tv-pvr17:235.6_0": "Katamehi pañcahi?",
  "pli-tv-pvr17:235.7_0": "Na chandāgatiṁ gacchati,",
  "pli-tv-pvr17:235.7_1": "na dosāgatiṁ gacchati,",
  "pli-tv-pvr17:235.7_2": "na mohāgatiṁ gacchati,",
  "pli-tv-pvr17:235.7_3": "na bhayāgatiṁ gacchati,",
  "pli-tv-pvr17:235.7_4": "pesitāpesitaṁ jānāti—",
  "pli-tv-pvr17:235.8_0": "imehi kho, upāli, pañcahaṅgehi samannāgato sāmaṇerapesako yathābhataṁ nikkhitto evaṁ sagge”ti.",
  "pli-tv-pvr17:236.1_0": "Āvāsikavaggo niṭṭhito terasamo.",
  "pli-tv-pvr17:237.1_0": "Tassuddānaṁ",
  "pli-tv-pvr17:238.1_0": "Āvāsikabyākaraṇā,",
  "pli-tv-pvr17:238.2_0": "bhattusenāsanāni ca;",
  "pli-tv-pvr17:238.3_0": "Bhaṇḍacīvaraggāho ca,",
  "pli-tv-pvr17:238.4_0": "cīvarassa ca bhājako.",
  "pli-tv-pvr17:239.1_0": "Yāgu phalaṁ khajjakañca,",
  "pli-tv-pvr17:239.2_0": "appasāṭiyagāhako;",
  "pli-tv-pvr17:239.3_0": "Patto ārāmiko ceva,",
  "pli-tv-pvr17:239.4_0": "sāmaṇerena pesakoti.",
  "pli-tv-pvr17:240.0_0": "14. Kathinatthāravagga",
  "pli-tv-pvr17:240.1_0": "“Kati nu kho, bhante, ānisaṁsā kathinatthāre”ti?",
  "pli-tv-pvr17:241.1_0": "“Pañcime, upāli, ānisaṁsā kathinatthāre.",
  "pli-tv-pvr17:241.2_0": "Katame pañca?",
  "pli-tv-pvr17:241.3_0": "Anāmantacāro,",
  "pli-tv-pvr17:241.3_1": "asamādānacāro,",
  "pli-tv-pvr17:241.3_2": "gaṇabhojanaṁ,",
  "pli-tv-pvr17:241.3_3": "yāvadatthacīvaraṁ,",
  "pli-tv-pvr17:241.3_4": "yo ca tattha cīvaruppādo so nesaṁ bhavissati—",
  "pli-tv-pvr17:241.4_0": "ime kho, upāli, pañca ānisaṁsā kathinatthāre”ti.",
  "pli-tv-pvr17:242.1_0": "“Kati nu kho, bhante, ādīnavā muṭṭhassatissa asampajānassa niddaṁ okkamato”ti?",
  "pli-tv-pvr17:243.1_0": "“Pañcime, upāli, ādīnavā muṭṭhassatissa asampajānassa niddaṁ okkamato.",
  "pli-tv-pvr17:243.2_0": "Katame pañca?",
  "pli-tv-pvr17:243.3_0": "Dukkhaṁ supati, dukkhaṁ paṭibujjhati, pāpakaṁ supinaṁ passati, devatā na rakkhanti, asuci muccati—",
  "pli-tv-pvr17:243.4_0": "ime kho, upāli, pañca ādīnavā muṭṭhassatissa asampajānassa niddaṁ okkamato.",
  "pli-tv-pvr17:244.1_0": "Pañcime, upāli, ānisaṁsā upaṭṭhitassatissa sampajānassa niddaṁ okkamato.",
  "pli-tv-pvr17:244.2_0": "Katame pañca?",
  "pli-tv-pvr17:244.3_0": "Sukhaṁ supati, sukhaṁ paṭibujjhati, na pāpakaṁ supinaṁ passati, devatā rakkhanti, asuci na muccati—",
  "pli-tv-pvr17:244.4_0": "ime kho, upāli, pañca ānisaṁsā upaṭṭhitassatissa sampajānassa niddaṁ okkamato”ti.",
  "pli-tv-pvr17:245.1_0": "“Kati nu kho, bhante, avandiyā”ti?",
  "pli-tv-pvr17:246.1_0": "“Pañcime, upāli, avandiyā.",
  "pli-tv-pvr17:246.2_0": "Katame pañca?",
  "pli-tv-pvr17:246.3_0": "Antaragharaṁ paviṭṭho avandiyo,",
  "pli-tv-pvr17:246.3_1": "racchagato avandiyo,",
  "pli-tv-pvr17:246.3_2": "otamasiko avandiyo,",
  "pli-tv-pvr17:246.3_3": "asamannāharanto avandiyo,",
  "pli-tv-pvr17:246.3_4": "sutto avandiyo—",
  "pli-tv-pvr17:246.4_0": "ime kho, upāli, pañca avandiyā.",
  "pli-tv-pvr17:247.1_0": "Aparepi, upāli, pañca avandiyā.",
  "pli-tv-pvr17:247.2_0": "Katame pañca?",
  "pli-tv-pvr17:247.3_0": "Yāgupāne avandiyo, bhattagge avandiyo, ekāvatto avandiyo, aññavihito avandiyo, naggo avandiyo—",
  "pli-tv-pvr17:247.4_0": "ime kho, upāli, pañca avandiyā.",
  "pli-tv-pvr17:248.1_0": "Aparepi, upāli, pañca avandiyā.",
  "pli-tv-pvr17:248.2_0": "Katame pañca?",
  "pli-tv-pvr17:248.3_0": "Khādanto avandiyo,",
  "pli-tv-pvr17:248.3_1": "bhuñjanto avandiyo,",
  "pli-tv-pvr17:248.3_2": "uccāraṁ karonto avandiyo,",
  "pli-tv-pvr17:248.3_3": "passāvaṁ karonto avandiyo,",
  "pli-tv-pvr17:248.3_4": "ukkhittako avandiyo—",
  "pli-tv-pvr17:248.4_0": "ime kho, upāli, pañca avandiyā.",
  "pli-tv-pvr17:249.1_0": "Aparepi, upāli, pañca avandiyā.",
  "pli-tv-pvr17:249.2_0": "Katame pañca?",
  "pli-tv-pvr17:249.3_0": "Pure upasampannena pacchā upasampanno avandiyo,",
  "pli-tv-pvr17:249.3_1": "anupasampanno avandiyo,",
  "pli-tv-pvr17:249.3_2": "nānāsaṁvāsako vuḍḍhataro adhammavādī avandiyo,",
  "pli-tv-pvr17:249.3_3": "mātugāmo avandiyo,",
  "pli-tv-pvr17:249.3_4": "paṇḍako avandiyo—",
  "pli-tv-pvr17:249.4_0": "ime kho, upāli, pañca avandiyā.",
  "pli-tv-pvr17:250.1_0": "Aparepi, upāli, pañca avandiyā.",
  "pli-tv-pvr17:250.2_0": "Katame pañca?",
  "pli-tv-pvr17:250.3_0": "Pārivāsiko avandiyo,",
  "pli-tv-pvr17:250.3_1": "mūlāyapaṭikassanāraho avandiyo,",
  "pli-tv-pvr17:250.3_2": "mānattāraho avandiyo,",
  "pli-tv-pvr17:250.3_3": "mānattacāriko avandiyo,",
  "pli-tv-pvr17:250.3_4": "abbhānāraho avandiyo—",
  "pli-tv-pvr17:250.4_0": "ime kho, upāli, pañca avandiyā”ti.",
  "pli-tv-pvr17:251.1_0": "“Kati nu kho, bhante, vandiyā”ti?",
  "pli-tv-pvr17:252.1_0": "“Pañcime, upāli, vandiyā.",
  "pli-tv-pvr17:252.2_0": "Katame pañca?",
  "pli-tv-pvr17:252.3_0": "Pacchā upasampannena pure upasampanno vandiyo,",
  "pli-tv-pvr17:252.3_1": "nānāsaṁvāsako vuḍḍhataro dhammavādī vandiyo,",
  "pli-tv-pvr17:252.3_2": "ācariyo vandiyo,",
  "pli-tv-pvr17:252.3_3": "upajjhāyo vandiyo,",
  "pli-tv-pvr17:252.3_4": "sadevake loke samārake sabrahmake sassamaṇabrāhmaṇiyā pajāya sadevamanussāya tathāgato arahaṁ sammāsambuddho vandiyo—",
  "pli-tv-pvr17:252.4_0": "ime kho, upāli, pañca vandiyā”ti.",
  "pli-tv-pvr17:253.1_0": "“Navakatarena, bhante,",
  "pli-tv-pvr17:253.1_1": "bhikkhunā vuḍḍhatarassa bhikkhuno pāde vandantena kati dhamme ajjhattaṁ upaṭṭhāpetvā pādā vanditabbā”ti?",
  "pli-tv-pvr17:254.1_0": "“Navakatarenupāli,",
  "pli-tv-pvr17:254.1_1": "bhikkhunā vuḍḍhatarassa bhikkhuno pāde vandantena pañca dhamme ajjhattaṁ upaṭṭhāpetvā pādā vanditabbā.",
  "pli-tv-pvr17:254.2_0": "Katame pañca?",
  "pli-tv-pvr17:254.3_0": "Navakatarenupāli,",
  "pli-tv-pvr17:254.3_1": "bhikkhunā vuḍḍhatarassa bhikkhuno pāde vandantena ekaṁsaṁ uttarāsaṅgaṁ karitvā,",
  "pli-tv-pvr17:254.3_2": "añjaliṁ paggahetvā,",
  "pli-tv-pvr17:254.3_3": "ubhohi pāṇitalehi pādāni parisambāhantena,",
  "pli-tv-pvr17:254.3_4": "pemañca gāravañca upaṭṭhāpetvā pādā vanditabbā—",
  "pli-tv-pvr17:254.4_0": "navakatarenupāli bhikkhunā vuḍḍhatarassa bhikkhuno pāde vandantena ime pañca dhamme ajjhattaṁ upaṭṭhāpetvā pādā vanditabbā”ti.",
  "pli-tv-pvr17:255.1_0": "Kathinatthāravaggo niṭṭhito cuddasamo.",
  "pli-tv-pvr17:256.1_0": "Tassuddānaṁ",
  "pli-tv-pvr17:257.1_0": "Kathinatthāraniddā ca,",
  "pli-tv-pvr17:257.2_0": "antarā yāgukhādane;",
  "pli-tv-pvr17:257.3_0": "Pure ca pārivāsi ca,",
  "pli-tv-pvr17:257.4_0": "vandiyo vanditabbakanti.",
  "pli-tv-pvr17:258.1_0": "Upālipañcakaṁ niṭṭhitaṁ.",
  "pli-tv-pvr17:259.1_0": "Tesaṁ vaggānaṁ uddānaṁ",
  "pli-tv-pvr17:260.1_0": "Anissitena kammañca,",
  "pli-tv-pvr17:260.2_0": "vohārāvikammena ca;",
  "pli-tv-pvr17:260.3_0": "Codanā ca dhutaṅgā ca,",
  "pli-tv-pvr17:260.4_0": "musā bhikkhunimeva ca.",
  "pli-tv-pvr17:261.1_0": "Ubbāhikādhikaraṇaṁ,",
  "pli-tv-pvr17:261.2_0": "bhedakā pañcamā pure;",
  "pli-tv-pvr17:261.3_0": "Āvāsikā kathinañca,",
  "pli-tv-pvr17:261.4_0": "cuddasā suppakāsitāti."
}