{
  "ud4.6:0.1_0": "Udāna 4.6",
  "ud4.6:0.2_0": "Piṇḍolasutta",
  "ud4.6:1.1_0": "Evaṁ me sutaṁ—",
  "ud4.6:1.2_0": " ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
  "ud4.6:1.3_0": "Tena kho pana samayena āyasmā piṇḍolabhāradvājo bhagavato avidūre nisinno hoti pallaṅkaṁ ābhujitvā ujuṁ",
  "ud4.6:1.3_1": "kāyaṁ paṇidhāya āraññiko piṇḍapātiko paṁsukūliko tecīvariko appiccho santuṭṭho pavivitto asaṁsaṭṭho āraddhavīriyo",
  "ud4.6:1.3_2": "dhutavādo adhicittamanuyutto.",
  "ud4.6:2.1_0": "Addasā kho bhagavā āyasmantaṁ piṇḍolabhāradvājaṁ avidūre nisinnaṁ pallaṅkaṁ ābhujitvā ujuṁ kāyaṁ paṇidhāya",
  "ud4.6:2.1_1": "āraññikaṁ piṇḍapātikaṁ paṁsukūlikaṁ tecīvarikaṁ appicchaṁ santuṭṭhaṁ pavivittaṁ asaṁsaṭṭhaṁ āraddhavīriyaṁ",
  "ud4.6:2.1_2": "dhutavādaṁ adhicittamanuyuttaṁ.",
  "ud4.6:3.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud4.6:4.1_0": "“Anūpavādo anūpaghāto,",
  "ud4.6:4.2_0": "Pātimokkhe ca saṁvaro;",
  "ud4.6:4.3_0": "Mattaññutā ca bhattasmiṁ,",
  "ud4.6:4.4_0": "Pantañca sayanāsanaṁ;",
  "ud4.6:4.5_0": "Adhicitte ca āyogo,",
  "ud4.6:4.6_0": "Etaṁ buddhāna sāsanan”ti.",
  "ud4.6:4.7_0": "Chaṭṭhaṁ."
}