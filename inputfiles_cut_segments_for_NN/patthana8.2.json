{
  "patthana8.2:0.1_0": "Paṭṭhānapakaraṇa",
  "patthana8.2:0.2_0": "Dhammapaccanīya (2), Dukapaṭṭhānapāḷi (2)",
  "patthana8.2:0.3_0": "8.2. Sahetukaduka",
  "patthana8.2:1.0_0": "Hetu",
  "patthana8.2:1.1_0": "Nasahetukaṁ dhammaṁ paṭicca nasahetuko dhammo uppajjati hetupaccayā— vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ,",
  "patthana8.2:1.1_1": "ekaṁ mahābhūtaṁ paṭicca tayo mahābhūtā …pe… dve mahābhūte paṭicca dve mahābhūtā,",
  "patthana8.2:1.1_2": "mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ.",
  "patthana8.2:1.1_3": "Nasahetukaṁ dhammaṁ paṭicca naahetuko dhammo uppajjati hetupaccayā— vicikicchāsahagataṁ uddhaccasahagataṁ mohaṁ paṭicca sampayuttakā khandhā;",
  "patthana8.2:1.1_4": "paṭisandhikkhaṇe vatthuṁ paṭicca sahetukā khandhā.",
  "patthana8.2:1.1_5": "Nasahetukaṁ dhammaṁ paṭicca nasahetuko ca naahetuko ca dhammā uppajjanti hetupaccayā.",
  "patthana8.2:2.1_0": "Naahetukaṁ dhammaṁ paṭicca naahetuko dhammo uppajjati hetupaccayā … tīṇi.",
  "patthana8.2:3.1_0": "Nasahetukañca naahetukañca dhammaṁ paṭicca nasahetuko dhammo uppajjati hetupaccayā.",
  "patthana8.2:3.1_1": "Nasahetukañca naahetukañca dhammaṁ paṭicca naahetuko dhammo uppajjati hetupaccayā.",
  "patthana8.2:3.1_2": "Nasahetukañca naahetukañca dhammaṁ paṭicca nasahetuko ca naahetuko ca dhammā uppajjanti hetupaccayā. (Saṅkhittaṁ.)",
  "patthana8.2:4.1_0": "Hetuyā nava, ārammaṇe cha,",
  "patthana8.2:4.1_1": "adhipatiyā pañca …pe… avigate nava.",
  "patthana8.2:5.1_0": "(Sahajātavārampi …pe… sampayuttavārampi paṭiccavārasadisaṁ evaṁ vitthāretabbaṁ.)",
  "patthana8.2:6.0_0": "Hetu-ārammaṇa",
  "patthana8.2:6.1_0": "Nasahetuko dhammo nasahetukassa dhammassa hetupaccayena paccayo.",
  "patthana8.2:6.1_1": "Nasahetuko dhammo naahetukassa dhammassa hetupaccayena paccayo.",
  "patthana8.2:6.1_2": "Nasahetuko dhammo nasahetukassa ca naahetukassa ca dhammassa hetupaccayena paccayo.",
  "patthana8.2:7.1_0": "Naahetuko dhammo naahetukassa dhammassa hetupaccayena paccayo … tīṇi.",
  "patthana8.2:8.1_0": "Nasahetuko dhammo nasahetukassa dhammassa ārammaṇapaccayena paccayo. (Saṅkhittaṁ.)",
  "patthana8.2:9.1_0": "Hetuyā cha, ārammaṇe nava, adhipatiyā cattāri,",
  "patthana8.2:9.1_1": "anantare nava …pe… sahajāte nava, aññamaññe cha, nissaye upanissaye nava, purejāte pacchājāte tīṇi, āsevane nava, kamme …pe… jhāne cattāri, magge tīṇi, sampayutte cha,",
  "patthana8.2:9.1_2": "vippayutte pañca …pe… avigate nava.",
  "patthana8.2:10.1_0": "(Yathā kusalattike pañhāvāraṁ, evaṁ vitthāretabbaṁ.)"
}