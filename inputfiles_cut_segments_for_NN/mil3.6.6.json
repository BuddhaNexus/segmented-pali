{
  "mil3.6.6:0.1_0": "Milindapañha",
  "mil3.6.6:0.2_0": "Sativagga",
  "mil3.6.6:0.3_0": "6. Assubhesajjābhesajjapañha",
  "mil3.6.6:1.1_0": "Rājā āha—",
  "mil3.6.6:1.2_0": "“bhante nāgasena, yo ca mātari matāya rodati, yo ca dhammapemena rodati,",
  "mil3.6.6:1.2_1": "ubhinnaṁ tesaṁ rodantānaṁ kassa assu bhesajjaṁ, kassa na bhesajjan”ti?",
  "mil3.6.6:1.3_0": "“Ekassa kho, mahārāja,",
  "mil3.6.6:1.3_1": "assu rāgadosamohehi samalaṁ uṇhaṁ,",
  "mil3.6.6:1.3_2": "ekassa pītisomanassena vimalaṁ sītalaṁ.",
  "mil3.6.6:1.4_0": "Yaṁ kho, mahārāja, sītalaṁ, taṁ bhesajjaṁ, yaṁ uṇhaṁ, taṁ na bhesajjan”ti.",
  "mil3.6.6:2.1_0": "“Kallosi, bhante nāgasenā”ti.",
  "mil3.6.6:3.1_0": "Assubhesajjābhesajjapañho chaṭṭho."
}