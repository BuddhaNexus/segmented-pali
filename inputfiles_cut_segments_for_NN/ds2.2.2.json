{
  "ds2.2.2:0.1_0": "Dhammasaṅgaṇī",
  "ds2.2.2:0.2_0": "2 Niddesa",
  "ds2.2.2:0.3_0": "2.2 Rūpakaṇḍa",
  "ds2.2.2:0.4_0": "2.2.2. Mātikā",
  "ds2.2.2:1.0_0": "2.2.2.1. Ekaka",
  "ds2.2.2:1.1_0": "Tattha katamaṁ sabbaṁ rūpaṁ?",
  "ds2.2.2:1.2_0": "Cattāro ca mahābhūtā,",
  "ds2.2.2:1.2_1": "catunnañca mahābhūtānaṁ upādāya rūpaṁ—",
  "ds2.2.2:1.3_0": "idaṁ vuccati sabbaṁ rūpaṁ.",
  "ds2.2.2:1.4_0": "Sabbaṁ rūpaṁ na hetu, ahetukaṁ, hetuvippayuttaṁ, sappaccayaṁ, saṅkhataṁ, rūpaṁ, lokiyaṁ, sāsavaṁ, saññojaniyaṁ, ganthaniyaṁ, oghaniyaṁ, yoganiyaṁ, nīvaraṇiyaṁ, parāmaṭṭhaṁ, upādāniyaṁ, saṅkilesikaṁ, abyākataṁ, anārammaṇaṁ, acetasikaṁ, cittavippayuttaṁ,",
  "ds2.2.2:1.4_1": "nevavipākanavipākadhammadhammaṁ, asaṅkiliṭṭhasaṅkilesikaṁ, na savitakkasavicāraṁ, na avitakkavicāramattaṁ, avitakkaavicāraṁ, na pītisahagataṁ, na sukhasahagataṁ, na upekkhāsahagataṁ,",
  "ds2.2.2:1.4_2": "neva dassanena na bhāvanāya pahātabbaṁ,",
  "ds2.2.2:1.4_3": "neva dassanena na bhāvanāya pahātabbahetukaṁ,",
  "ds2.2.2:1.4_4": "neva ācayagāmi na apacayagāmi, nevasekkhanāsekkhaṁ, parittaṁ, kāmāvacaraṁ, na rūpāvacaraṁ, na arūpāvacaraṁ, pariyāpannaṁ, no apariyāpannaṁ, aniyataṁ, aniyyānikaṁ, uppannaṁ, chahi viññāṇehi viññeyyaṁ, aniccaṁ, jarābhibhūtaṁ.",
  "ds2.2.2:1.5_0": "Evaṁ ekavidhena rūpasaṅgaho.",
  "ds2.2.2:1.6_0": "Ekakaṁ.",
  "ds2.2.2:2.0_0": "2.2.2.2. Duka",
  "ds2.2.2:2.1_0": "Duvidhena rūpasaṅgaho—",
  "ds2.2.2:3.1_0": "Atthi rūpaṁ upādā, atthi rūpaṁ no upādā.",
  "ds2.2.2:4.1_0": "Atthi rūpaṁ upādinnaṁ, atthi rūpaṁ anupādinnaṁ.",
  "ds2.2.2:5.1_0": "Atthi rūpaṁ upādinnupādāniyaṁ,",
  "ds2.2.2:5.1_1": "atthi rūpaṁ anupādinnupādāniyaṁ.",
  "ds2.2.2:6.1_0": "Atthi rūpaṁ sanidassanaṁ, atthi rūpaṁ anidassanaṁ.",
  "ds2.2.2:7.1_0": "Atthi rūpaṁ sappaṭighaṁ, atthi rūpaṁ appaṭighaṁ.",
  "ds2.2.2:8.1_0": "Atthi rūpaṁ indriyaṁ, atthi rūpaṁ na indriyaṁ.",
  "ds2.2.2:9.1_0": "Atthi rūpaṁ mahābhūtaṁ, atthi rūpaṁ na mahābhūtaṁ.",
  "ds2.2.2:10.1_0": "Atthi rūpaṁ viññatti, atthi rūpaṁ na viññatti.",
  "ds2.2.2:11.1_0": "Atthi rūpaṁ cittasamuṭṭhānaṁ,",
  "ds2.2.2:11.1_1": "atthi rūpaṁ na cittasamuṭṭhānaṁ.",
  "ds2.2.2:12.1_0": "Atthi rūpaṁ cittasahabhu, atthi rūpaṁ na cittasahabhu.",
  "ds2.2.2:13.1_0": "Atthi rūpaṁ cittānuparivatti,",
  "ds2.2.2:13.1_1": "atthi rūpaṁ na cittānuparivatti.",
  "ds2.2.2:14.1_0": "Atthi rūpaṁ ajjhattikaṁ, atthi rūpaṁ bāhiraṁ.",
  "ds2.2.2:15.1_0": "Atthi rūpaṁ oḷārikaṁ, atthi rūpaṁ sukhumaṁ.",
  "ds2.2.2:16.1_0": "Atthi rūpaṁ dūre, atthi rūpaṁ santike. [14]",
  "ds2.2.2:16.2_0": "Pakiṇṇakadukaṁ.",
  "ds2.2.2:17.1_0": "Atthi rūpaṁ cakkhusamphassassa vatthu,",
  "ds2.2.2:17.1_1": "atthi rūpaṁ cakkhusamphassassa na vatthu.",
  "ds2.2.2:17.2_0": "Atthi rūpaṁ cakkhusamphassajāya vedanāya …pe…",
  "ds2.2.2:17.3_0": "saññāya …pe…",
  "ds2.2.2:17.4_0": "cetanāya …pe…",
  "ds2.2.2:17.5_0": "cakkhuviññāṇassa vatthu,",
  "ds2.2.2:17.5_1": "atthi rūpaṁ cakkhuviññāṇassa na vatthu.",
  "ds2.2.2:18.1_0": "Atthi rūpaṁ sotasamphassassa …pe…",
  "ds2.2.2:18.2_0": "ghānasamphassassa …pe…",
  "ds2.2.2:18.3_0": "jivhāsamphassassa …pe…",
  "ds2.2.2:18.4_0": "kāyasamphassassa vatthu,",
  "ds2.2.2:18.4_1": "atthi rūpaṁ kāyasamphassassa na vatthu.",
  "ds2.2.2:18.5_0": "Atthi rūpaṁ kāyasamphassajāya vedanāya …pe…",
  "ds2.2.2:18.6_0": "saññāya …pe…",
  "ds2.2.2:18.7_0": "cetanāya …pe…",
  "ds2.2.2:18.8_0": "kāyaviññāṇassa vatthu,",
  "ds2.2.2:18.8_1": "atthi rūpaṁ kāyaviññāṇassa na vatthu. [25]",
  "ds2.2.2:18.9_0": "Vatthudukaṁ.",
  "ds2.2.2:19.1_0": "Atthi rūpaṁ cakkhusamphassassa ārammaṇaṁ,",
  "ds2.2.2:19.1_1": "atthi rūpaṁ cakkhusamphassassa nārammaṇaṁ.",
  "ds2.2.2:19.2_0": "Atthi rūpaṁ cakkhusamphassajāya vedanāya …pe…",
  "ds2.2.2:19.3_0": "saññāya …pe…",
  "ds2.2.2:19.4_0": "cetanāya …pe…",
  "ds2.2.2:19.5_0": "cakkhuviññāṇassa ārammaṇaṁ,",
  "ds2.2.2:19.5_1": "atthi rūpaṁ cakkhuviññāṇassa nārammaṇaṁ.",
  "ds2.2.2:20.1_0": "Atthi rūpaṁ sotasamphassassa …pe…",
  "ds2.2.2:20.2_0": "ghānasamphassassa …pe…",
  "ds2.2.2:20.3_0": "jivhāsamphassassa …pe…",
  "ds2.2.2:20.4_0": "kāyasamphassassa ārammaṇaṁ,",
  "ds2.2.2:20.4_1": "atthi rūpaṁ kāyasamphassassa nārammaṇaṁ.",
  "ds2.2.2:20.5_0": "Atthi rūpaṁ kāyasamphassajāya vedanāya …pe…",
  "ds2.2.2:20.6_0": "saññāya …pe…",
  "ds2.2.2:20.7_0": "cetanāya …pe…",
  "ds2.2.2:20.8_0": "kāyaviññāṇassa ārammaṇaṁ,",
  "ds2.2.2:20.8_1": "atthi rūpaṁ kāyaviññāṇassa nārammaṇaṁ. [25]",
  "ds2.2.2:20.9_0": "Ārammaṇadukaṁ.",
  "ds2.2.2:21.1_0": "Atthi rūpaṁ cakkhāyatanaṁ, atthi rūpaṁ na cakkhāyatanaṁ.",
  "ds2.2.2:21.2_0": "Atthi rūpaṁ sotāyatanaṁ …pe…",
  "ds2.2.2:21.3_0": "ghānāyatanaṁ …pe…",
  "ds2.2.2:21.4_0": "jivhāyatanaṁ …pe…",
  "ds2.2.2:21.5_0": "kāyāyatanaṁ, atthi rūpaṁ na kāyāyatanaṁ.",
  "ds2.2.2:22.1_0": "Atthi rūpaṁ rūpāyatanaṁ, atthi rūpaṁ na rūpāyatanaṁ.",
  "ds2.2.2:22.2_0": "Atthi rūpaṁ saddāyatanaṁ …pe…",
  "ds2.2.2:22.3_0": "gandhāyatanaṁ …pe…",
  "ds2.2.2:22.4_0": "rasāyatanaṁ …pe…",
  "ds2.2.2:22.5_0": "phoṭṭhabbāyatanaṁ,",
  "ds2.2.2:22.5_1": "atthi rūpaṁ na phoṭṭhabbāyatanaṁ. [10]",
  "ds2.2.2:22.6_0": "Āyatanadukaṁ.",
  "ds2.2.2:23.1_0": "Atthi rūpaṁ cakkhudhātu, atthi rūpaṁ na cakkhudhātu.",
  "ds2.2.2:23.2_0": "Atthi rūpaṁ sotadhātu …pe…",
  "ds2.2.2:23.3_0": "ghānadhātu …pe…",
  "ds2.2.2:23.4_0": "jivhādhātu …pe…",
  "ds2.2.2:23.5_0": "kāyadhātu, atthi rūpaṁ na kāyadhātu.",
  "ds2.2.2:24.1_0": "Atthi rūpaṁ rūpadhātu, atthi rūpaṁ na rūpadhātu.",
  "ds2.2.2:24.2_0": "Atthi rūpaṁ saddadhātu …pe…",
  "ds2.2.2:24.3_0": "gandhadhātu …pe…",
  "ds2.2.2:24.4_0": "rasadhātu …pe…",
  "ds2.2.2:24.5_0": "phoṭṭhabbadhātu,",
  "ds2.2.2:24.5_1": "atthi rūpaṁ na phoṭṭhabbadhātu. [10]",
  "ds2.2.2:24.6_0": "Dhātudukaṁ.",
  "ds2.2.2:25.1_0": "Atthi rūpaṁ cakkhundriyaṁ, atthi rūpaṁ na cakkhundriyaṁ.",
  "ds2.2.2:25.2_0": "Atthi rūpaṁ sotindriyaṁ …pe…",
  "ds2.2.2:25.3_0": "ghānindriyaṁ …pe…",
  "ds2.2.2:25.4_0": "jivhindriyaṁ …pe…",
  "ds2.2.2:25.5_0": "kāyindriyaṁ, atthi rūpaṁ na kāyindriyaṁ.",
  "ds2.2.2:26.1_0": "Atthi rūpaṁ itthindriyaṁ, atthi rūpaṁ na itthindriyaṁ.",
  "ds2.2.2:27.1_0": "Atthi rūpaṁ purisindriyaṁ, atthi rūpaṁ na purisindriyaṁ.",
  "ds2.2.2:28.1_0": "Atthi rūpaṁ jīvitindriyaṁ, atthi rūpaṁ na jīvitindriyaṁ. [8]",
  "ds2.2.2:28.2_0": "Indriyadukaṁ.",
  "ds2.2.2:29.1_0": "Atthi rūpaṁ kāyaviññatti, atthi rūpaṁ na kāyaviññatti.",
  "ds2.2.2:30.1_0": "Atthi rūpaṁ vacīviññatti, atthi rūpaṁ na vacīviññatti.",
  "ds2.2.2:31.1_0": "Atthi rūpaṁ ākāsadhātu, atthi rūpaṁ na ākāsadhātu.",
  "ds2.2.2:32.1_0": "Atthi rūpaṁ āpodhātu, atthi rūpaṁ na āpodhātu.",
  "ds2.2.2:33.1_0": "Atthi rūpaṁ rūpassa lahutā,",
  "ds2.2.2:33.1_1": "atthi rūpaṁ rūpassa na lahutā.",
  "ds2.2.2:34.1_0": "Atthi rūpaṁ rūpassa mudutā,",
  "ds2.2.2:34.1_1": "atthi rūpaṁ rūpassa na mudutā.",
  "ds2.2.2:35.1_0": "Atthi rūpaṁ rūpassa kammaññatā,",
  "ds2.2.2:35.1_1": "atthi rūpaṁ rūpassa na kammaññatā.",
  "ds2.2.2:36.1_0": "Atthi rūpaṁ rūpassa upacayo,",
  "ds2.2.2:36.1_1": "atthi rūpaṁ rūpassa na upacayo.",
  "ds2.2.2:37.1_0": "Atthi rūpaṁ rūpassa santati,",
  "ds2.2.2:37.1_1": "atthi rūpaṁ rūpassa na santati.",
  "ds2.2.2:38.1_0": "Atthi rūpaṁ rūpassa jaratā,",
  "ds2.2.2:38.1_1": "atthi rūpaṁ rūpassa na jaratā.",
  "ds2.2.2:39.1_0": "Atthi rūpaṁ rūpassa aniccatā,",
  "ds2.2.2:39.1_1": "atthi rūpaṁ rūpassa na aniccatā.",
  "ds2.2.2:40.1_0": "Atthi rūpaṁ kabaḷīkāro āhāro,",
  "ds2.2.2:40.1_1": "atthi rūpaṁ na kabaḷīkāro āhāro. [12]",
  "ds2.2.2:40.2_0": "Evaṁ duvidhena rūpasaṅgaho.",
  "ds2.2.2:40.3_0": "Sukhumarūpadukaṁ.",
  "ds2.2.2:40.4_0": "Dukaṁ.",
  "ds2.2.2:41.0_0": "2.2.2.3. Tika",
  "ds2.2.2:41.1_0": "Tividhena rūpasaṅgaho—",
  "ds2.2.2:42.1_0": "Yaṁ taṁ rūpaṁ ajjhattikaṁ, taṁ upādā.",
  "ds2.2.2:42.2_0": "Yaṁ taṁ rūpaṁ bāhiraṁ, taṁ atthi upādā, atthi no upādā.",
  "ds2.2.2:43.1_0": "Yaṁ taṁ rūpaṁ ajjhattikaṁ, taṁ upādinnaṁ.",
  "ds2.2.2:43.2_0": "Yaṁ taṁ rūpaṁ bāhiraṁ, taṁ atthi upādinnaṁ, atthi anupādinnaṁ.",
  "ds2.2.2:44.1_0": "Yaṁ taṁ rūpaṁ ajjhattikaṁ, taṁ upādinnupādāniyaṁ.",
  "ds2.2.2:44.2_0": "Yaṁ taṁ rūpaṁ bāhiraṁ, taṁ atthi upādinnupādāniyaṁ, atthi anupādinnupādāniyaṁ.",
  "ds2.2.2:45.1_0": "Yaṁ taṁ rūpaṁ ajjhattikaṁ, taṁ anidassanaṁ.",
  "ds2.2.2:45.2_0": "Yaṁ taṁ rūpaṁ bāhiraṁ, taṁ atthi sanidassanaṁ, atthi anidassanaṁ.",
  "ds2.2.2:46.1_0": "Yaṁ taṁ rūpaṁ ajjhattikaṁ, taṁ sappaṭighaṁ.",
  "ds2.2.2:46.2_0": "Yaṁ taṁ rūpaṁ bāhiraṁ, taṁ atthi sappaṭighaṁ, atthi appaṭighaṁ.",
  "ds2.2.2:47.1_0": "Yaṁ taṁ rūpaṁ ajjhattikaṁ, taṁ indriyaṁ.",
  "ds2.2.2:47.2_0": "Yaṁ taṁ rūpaṁ bāhiraṁ, taṁ atthi indriyaṁ, atthi na indriyaṁ.",
  "ds2.2.2:48.1_0": "Yaṁ taṁ rūpaṁ ajjhattikaṁ, taṁ na mahābhūtaṁ.",
  "ds2.2.2:48.2_0": "Yaṁ taṁ rūpaṁ bāhiraṁ, taṁ atthi mahābhūtaṁ, atthi na mahābhūtaṁ.",
  "ds2.2.2:49.1_0": "Yaṁ taṁ rūpaṁ ajjhattikaṁ, taṁ na viññatti.",
  "ds2.2.2:49.2_0": "Yaṁ taṁ rūpaṁ bāhiraṁ, taṁ atthi viññatti, atthi na viññatti.",
  "ds2.2.2:50.1_0": "Yaṁ taṁ rūpaṁ ajjhattikaṁ, taṁ na cittasamuṭṭhānaṁ.",
  "ds2.2.2:50.2_0": "Yaṁ taṁ rūpaṁ bāhiraṁ, taṁ atthi cittasamuṭṭhānaṁ, atthi na cittasamuṭṭhānaṁ.",
  "ds2.2.2:51.1_0": "Yaṁ taṁ rūpaṁ ajjhattikaṁ, taṁ na cittasahabhu.",
  "ds2.2.2:51.2_0": "Yaṁ taṁ rūpaṁ bāhiraṁ, taṁ atthi cittasahabhu, atthi na cittasahabhu.",
  "ds2.2.2:52.1_0": "Yaṁ taṁ rūpaṁ ajjhattikaṁ, taṁ na cittānuparivatti.",
  "ds2.2.2:52.2_0": "Yaṁ taṁ rūpaṁ bāhiraṁ, taṁ atthi cittānuparivatti, atthi na cittānuparivatti.",
  "ds2.2.2:53.1_0": "Yaṁ taṁ rūpaṁ ajjhattikaṁ, taṁ oḷārikaṁ.",
  "ds2.2.2:53.2_0": "Yaṁ taṁ rūpaṁ bāhiraṁ, taṁ atthi oḷārikaṁ, atthi sukhumaṁ.",
  "ds2.2.2:54.1_0": "Yaṁ taṁ rūpaṁ ajjhattikaṁ, taṁ santike.",
  "ds2.2.2:54.2_0": "Yaṁ taṁ rūpaṁ bāhiraṁ, taṁ atthi dūre, atthi santike. [13]",
  "ds2.2.2:54.3_0": "Pakiṇṇakatikaṁ.",
  "ds2.2.2:55.1_0": "Yaṁ taṁ rūpaṁ bāhiraṁ,",
  "ds2.2.2:55.1_1": "taṁ cakkhusamphassassa na vatthu.",
  "ds2.2.2:55.2_0": "Yaṁ taṁ rūpaṁ ajjhattikaṁ,",
  "ds2.2.2:55.2_1": "taṁ atthi cakkhusamphassassa vatthu,",
  "ds2.2.2:55.2_2": "atthi cakkhusamphassassa na vatthu.",
  "ds2.2.2:56.1_0": "Yaṁ taṁ rūpaṁ bāhiraṁ,",
  "ds2.2.2:56.1_1": "taṁ cakkhusamphassajāya vedanāya …pe…",
  "ds2.2.2:56.2_0": "saññāya …pe…",
  "ds2.2.2:56.3_0": "cetanāya …pe…",
  "ds2.2.2:56.4_0": "cakkhuviññāṇassa na vatthu.",
  "ds2.2.2:56.5_0": "Yaṁ taṁ rūpaṁ ajjhattikaṁ,",
  "ds2.2.2:56.5_1": "taṁ atthi cakkhuviññāṇassa vatthu,",
  "ds2.2.2:56.5_2": "atthi cakkhuviññāṇassa na vatthu.",
  "ds2.2.2:57.1_0": "Yaṁ taṁ rūpaṁ bāhiraṁ, taṁ sotasamphassassa …pe…",
  "ds2.2.2:57.2_0": "ghānasamphassassa …pe…",
  "ds2.2.2:57.3_0": "jivhāsamphassassa …pe…",
  "ds2.2.2:57.4_0": "kāyasamphassassa na vatthu.",
  "ds2.2.2:57.5_0": "Yaṁ taṁ rūpaṁ ajjhattikaṁ,",
  "ds2.2.2:57.5_1": "taṁ atthi kāyasamphassassa vatthu,",
  "ds2.2.2:57.5_2": "atthi kāyasamphassassa na vatthu.",
  "ds2.2.2:57.6_0": "Yaṁ taṁ rūpaṁ bāhiraṁ,",
  "ds2.2.2:57.6_1": "taṁ kāyasamphassajāya vedanāya …pe…",
  "ds2.2.2:57.7_0": "saññāya …pe…",
  "ds2.2.2:57.8_0": "cetanāya …pe…",
  "ds2.2.2:57.9_0": "kāyaviññāṇassa na vatthu.",
  "ds2.2.2:57.10_0": "Yaṁ taṁ rūpaṁ ajjhattikaṁ,",
  "ds2.2.2:57.10_1": "taṁ atthi kāyaviññāṇassa vatthu,",
  "ds2.2.2:57.10_2": "atthi kāyaviññāṇassa na vatthu. [25]",
  "ds2.2.2:57.11_0": "Vatthutikaṁ.",
  "ds2.2.2:58.1_0": "Yaṁ taṁ rūpaṁ ajjhattikaṁ,",
  "ds2.2.2:58.1_1": "taṁ cakkhusamphassassa nārammaṇaṁ.",
  "ds2.2.2:58.2_0": "Yaṁ taṁ rūpaṁ bāhiraṁ,",
  "ds2.2.2:58.2_1": "taṁ atthi cakkhusamphassassa ārammaṇaṁ,",
  "ds2.2.2:58.2_2": "atthi cakkhusamphassassa nārammaṇaṁ.",
  "ds2.2.2:58.3_0": "Yaṁ taṁ rūpaṁ ajjhattikaṁ,",
  "ds2.2.2:58.3_1": "taṁ cakkhusamphassajāya vedanāya …pe…",
  "ds2.2.2:58.4_0": "saññāya …pe…",
  "ds2.2.2:58.5_0": "cetanāya …pe…",
  "ds2.2.2:58.6_0": "cakkhuviññāṇassa nārammaṇaṁ.",
  "ds2.2.2:58.7_0": "Yaṁ taṁ rūpaṁ bāhiraṁ,",
  "ds2.2.2:58.7_1": "taṁ atthi cakkhuviññāṇassa ārammaṇaṁ,",
  "ds2.2.2:58.7_2": "atthi cakkhuviññāṇassa nārammaṇaṁ.",
  "ds2.2.2:59.1_0": "Yaṁ taṁ rūpaṁ ajjhattikaṁ, taṁ sotasamphassassa …pe…",
  "ds2.2.2:59.2_0": "ghānasamphassassa …pe…",
  "ds2.2.2:59.3_0": "jivhāsamphassassa …pe…",
  "ds2.2.2:59.4_0": "kāyasamphassassa nārammaṇaṁ.",
  "ds2.2.2:59.5_0": "Yaṁ taṁ rūpaṁ bāhiraṁ,",
  "ds2.2.2:59.5_1": "taṁ atthi kāyasamphassassa ārammaṇaṁ,",
  "ds2.2.2:59.5_2": "atthi kāyasamphassassa nārammaṇaṁ.",
  "ds2.2.2:59.6_0": "Yaṁ taṁ rūpaṁ ajjhattikaṁ,",
  "ds2.2.2:59.6_1": "taṁ kāyasamphassajāya vedanāya …pe…",
  "ds2.2.2:59.7_0": "saññāya …pe…",
  "ds2.2.2:59.8_0": "cetanāya …pe…",
  "ds2.2.2:59.9_0": "kāyaviññāṇassa nārammaṇaṁ.",
  "ds2.2.2:59.10_0": "Yaṁ taṁ rūpaṁ bāhiraṁ,",
  "ds2.2.2:59.10_1": "taṁ atthi kāyaviññāṇassa ārammaṇaṁ,",
  "ds2.2.2:59.10_2": "atthi kāyaviññāṇassa nārammaṇaṁ. [25]",
  "ds2.2.2:59.11_0": "Ārammaṇatikaṁ.",
  "ds2.2.2:60.1_0": "Yaṁ taṁ rūpaṁ bāhiraṁ, taṁ na cakkhāyatanaṁ.",
  "ds2.2.2:60.2_0": "Yaṁ taṁ rūpaṁ ajjhattikaṁ, taṁ atthi cakkhāyatanaṁ, atthi na cakkhāyatanaṁ.",
  "ds2.2.2:60.3_0": "Yaṁ taṁ rūpaṁ bāhiraṁ, taṁ na sotāyatanaṁ …pe…",
  "ds2.2.2:60.4_0": "na ghānāyatanaṁ …pe…",
  "ds2.2.2:60.5_0": "na jivhāyatanaṁ …pe…",
  "ds2.2.2:60.6_0": "na kāyāyatanaṁ.",
  "ds2.2.2:60.7_0": "Yaṁ taṁ rūpaṁ ajjhattikaṁ, taṁ atthi kāyāyatanaṁ, atthi na kāyāyatanaṁ.",
  "ds2.2.2:61.1_0": "Yaṁ taṁ rūpaṁ ajjhattikaṁ, taṁ na rūpāyatanaṁ.",
  "ds2.2.2:61.2_0": "Yaṁ taṁ rūpaṁ bāhiraṁ, taṁ atthi rūpāyatanaṁ, atthi na rūpāyatanaṁ.",
  "ds2.2.2:61.3_0": "Yaṁ taṁ rūpaṁ ajjhattikaṁ, taṁ na saddāyatanaṁ …pe…",
  "ds2.2.2:61.4_0": "na gandhāyatanaṁ …pe…",
  "ds2.2.2:61.5_0": "na rasāyatanaṁ …pe…",
  "ds2.2.2:61.6_0": "na phoṭṭhabbāyatanaṁ.",
  "ds2.2.2:61.7_0": "Yaṁ taṁ rūpaṁ bāhiraṁ, taṁ atthi phoṭṭhabbāyatanaṁ, atthi na phoṭṭhabbāyatanaṁ. [10]",
  "ds2.2.2:61.8_0": "Āyatanatikaṁ.",
  "ds2.2.2:62.1_0": "Yaṁ taṁ rūpaṁ bāhiraṁ, taṁ na cakkhudhātu.",
  "ds2.2.2:62.2_0": "Yaṁ taṁ rūpaṁ ajjhattikaṁ, taṁ atthi cakkhudhātu, atthi na cakkhudhātu.",
  "ds2.2.2:62.3_0": "Yaṁ taṁ rūpaṁ bāhiraṁ, taṁ na sotadhātu …pe…",
  "ds2.2.2:62.4_0": "na ghānadhātu …pe…",
  "ds2.2.2:62.5_0": "na jivhādhātu …pe…",
  "ds2.2.2:62.6_0": "na kāyadhātu.",
  "ds2.2.2:62.7_0": "Yaṁ taṁ rūpaṁ ajjhattikaṁ, taṁ atthi kāyadhātu, atthi na kāyadhātu.",
  "ds2.2.2:63.1_0": "Yaṁ taṁ rūpaṁ ajjhattikaṁ, taṁ na rūpadhātu.",
  "ds2.2.2:63.2_0": "Yaṁ taṁ rūpaṁ bāhiraṁ, taṁ atthi rūpadhātu, atthi na rūpadhātu.",
  "ds2.2.2:63.3_0": "Yaṁ taṁ rūpaṁ ajjhattikaṁ, taṁ na saddadhātu …pe…",
  "ds2.2.2:63.4_0": "na gandhadhātu …pe…",
  "ds2.2.2:63.5_0": "na rasadhātu …pe…",
  "ds2.2.2:63.6_0": "na phoṭṭhabbadhātu.",
  "ds2.2.2:63.7_0": "Yaṁ taṁ rūpaṁ bāhiraṁ, taṁ atthi phoṭṭhabbadhātu, atthi na phoṭṭhabbadhātu. [10]",
  "ds2.2.2:63.8_0": "Dhātutikaṁ.",
  "ds2.2.2:64.1_0": "Yaṁ taṁ rūpaṁ bāhiraṁ, taṁ na cakkhundriyaṁ.",
  "ds2.2.2:64.2_0": "Yaṁ taṁ rūpaṁ ajjhattikaṁ, taṁ atthi cakkhundriyaṁ, atthi na cakkhundriyaṁ.",
  "ds2.2.2:64.3_0": "Yaṁ taṁ rūpaṁ bāhiraṁ, taṁ na sotindriyaṁ …pe…",
  "ds2.2.2:64.4_0": "na ghānindriyaṁ …pe…",
  "ds2.2.2:64.5_0": "na jivhindriyaṁ …pe…",
  "ds2.2.2:64.6_0": "na kāyindriyaṁ.",
  "ds2.2.2:64.7_0": "Yaṁ taṁ rūpaṁ ajjhattikaṁ, taṁ atthi kāyindriyaṁ, atthi na kāyindriyaṁ.",
  "ds2.2.2:65.1_0": "Yaṁ taṁ rūpaṁ ajjhattikaṁ, taṁ na itthindriyaṁ.",
  "ds2.2.2:65.2_0": "Yaṁ taṁ rūpaṁ bāhiraṁ, taṁ atthi itthindriyaṁ, atthi na itthindriyaṁ.",
  "ds2.2.2:66.1_0": "Yaṁ taṁ rūpaṁ ajjhattikaṁ, taṁ na purisindriyaṁ.",
  "ds2.2.2:66.2_0": "Yaṁ taṁ rūpaṁ bāhiraṁ, taṁ atthi purisindriyaṁ, atthi na purisindriyaṁ.",
  "ds2.2.2:67.1_0": "Yaṁ taṁ rūpaṁ ajjhattikaṁ, taṁ na jīvitindriyaṁ.",
  "ds2.2.2:67.2_0": "Yaṁ taṁ rūpaṁ bāhiraṁ, taṁ atthi jīvitindriyaṁ, atthi na jīvitindriyaṁ. [8]",
  "ds2.2.2:67.3_0": "Indriyatikaṁ.",
  "ds2.2.2:68.1_0": "Yaṁ taṁ rūpaṁ ajjhattikaṁ, taṁ na kāyaviññatti.",
  "ds2.2.2:68.2_0": "Yaṁ taṁ rūpaṁ bāhiraṁ, taṁ atthi kāyaviññatti, atthi na kāyaviññatti.",
  "ds2.2.2:69.1_0": "Yaṁ taṁ rūpaṁ ajjhattikaṁ, taṁ na vacīviññatti.",
  "ds2.2.2:69.2_0": "Yaṁ taṁ rūpaṁ bāhiraṁ, taṁ atthi vacīviññatti, atthi na vacīviññatti.",
  "ds2.2.2:70.1_0": "Yaṁ taṁ rūpaṁ ajjhattikaṁ, taṁ na ākāsadhātu.",
  "ds2.2.2:70.2_0": "Yaṁ taṁ rūpaṁ bāhiraṁ, taṁ atthi ākāsadhātu, atthi na ākāsadhātu.",
  "ds2.2.2:71.1_0": "Yaṁ taṁ rūpaṁ ajjhattikaṁ, taṁ na āpodhātu.",
  "ds2.2.2:71.2_0": "Yaṁ taṁ rūpaṁ bāhiraṁ, taṁ atthi āpodhātu, atthi na āpodhātu.",
  "ds2.2.2:72.1_0": "Yaṁ taṁ rūpaṁ ajjhattikaṁ, taṁ rūpassa na lahutā.",
  "ds2.2.2:72.2_0": "Yaṁ taṁ rūpaṁ bāhiraṁ, taṁ atthi rūpassa lahutā, atthi rūpassa na lahutā.",
  "ds2.2.2:73.1_0": "Yaṁ taṁ rūpaṁ ajjhattikaṁ, taṁ rūpassa na mudutā.",
  "ds2.2.2:73.2_0": "Yaṁ taṁ rūpaṁ bāhiraṁ, taṁ atthi rūpassa mudutā, atthi rūpassa na mudutā.",
  "ds2.2.2:74.1_0": "Yaṁ taṁ rūpaṁ ajjhattikaṁ, taṁ rūpassa na kammaññatā.",
  "ds2.2.2:74.2_0": "Yaṁ taṁ rūpaṁ bāhiraṁ,",
  "ds2.2.2:74.2_1": "taṁ atthi rūpassa kammaññatā, atthi rūpassa na kammaññatā.",
  "ds2.2.2:75.1_0": "Yaṁ taṁ rūpaṁ ajjhattikaṁ, taṁ rūpassa na upacayo.",
  "ds2.2.2:75.2_0": "Yaṁ taṁ rūpaṁ bāhiraṁ, taṁ atthi rūpassa upacayo, atthi rūpassa na upacayo.",
  "ds2.2.2:76.1_0": "Yaṁ taṁ rūpaṁ ajjhattikaṁ, taṁ rūpassa na santati.",
  "ds2.2.2:76.2_0": "Yaṁ taṁ rūpaṁ bāhiraṁ, taṁ atthi rūpassa santati, atthi rūpassa na santati.",
  "ds2.2.2:77.1_0": "Yaṁ taṁ rūpaṁ ajjhattikaṁ, taṁ rūpassa na jaratā.",
  "ds2.2.2:77.2_0": "Yaṁ taṁ rūpaṁ bāhiraṁ, taṁ atthi rūpassa jaratā, atthi rūpassa na jaratā.",
  "ds2.2.2:78.1_0": "Yaṁ taṁ rūpaṁ ajjhattikaṁ, taṁ rūpassa na aniccatā.",
  "ds2.2.2:78.2_0": "Yaṁ taṁ rūpaṁ bāhiraṁ, taṁ atthi rūpassa aniccatā, atthi rūpassa na aniccatā.",
  "ds2.2.2:79.1_0": "Yaṁ taṁ rūpaṁ ajjhattikaṁ, taṁ na kabaḷīkāro āhāro.",
  "ds2.2.2:79.2_0": "Yaṁ taṁ rūpaṁ bāhiraṁ, taṁ atthi kabaḷīkāro āhāro, atthi na kabaḷīkāro āhāro. [12]",
  "ds2.2.2:79.3_0": "Evaṁ tividhena rūpasaṅgaho.",
  "ds2.2.2:79.4_0": "Sukhumarūpatikaṁ.",
  "ds2.2.2:79.5_0": "Tikaṁ.",
  "ds2.2.2:80.0_0": "2.2.2.4. Catukka",
  "ds2.2.2:80.1_0": "Catubbidhena rūpasaṅgaho—",
  "ds2.2.2:81.1_0": "Yaṁ taṁ rūpaṁ upādā, taṁ atthi upādinnaṁ, atthi anupādinnaṁ.",
  "ds2.2.2:81.2_0": "Yaṁ taṁ rūpaṁ no upādā, taṁ atthi upādinnaṁ, atthi anupādinnaṁ.",
  "ds2.2.2:82.1_0": "Yaṁ taṁ rūpaṁ upādā, taṁ atthi upādinnupādāniyaṁ, atthi anupādinnupādāniyaṁ.",
  "ds2.2.2:82.2_0": "Yaṁ taṁ rūpaṁ no upādā, taṁ atthi upādinnupādāniyaṁ, atthi anupādinnupādāniyaṁ.",
  "ds2.2.2:83.1_0": "Yaṁ taṁ rūpaṁ upādā, taṁ atthi sappaṭighaṁ, atthi appaṭighaṁ.",
  "ds2.2.2:83.2_0": "Yaṁ taṁ rūpaṁ no upādā, taṁ atthi sappaṭighaṁ, atthi appaṭighaṁ.",
  "ds2.2.2:84.1_0": "Yaṁ taṁ rūpaṁ upādā, taṁ atthi oḷārikaṁ, atthi sukhumaṁ.",
  "ds2.2.2:84.2_0": "Yaṁ taṁ rūpaṁ no upādā, taṁ atthi oḷārikaṁ, atthi sukhumaṁ.",
  "ds2.2.2:85.1_0": "Yaṁ taṁ rūpaṁ upādā, taṁ atthi dūre, atthi santike.",
  "ds2.2.2:85.2_0": "Yaṁ taṁ rūpaṁ no upādā, taṁ atthi dūre, atthi santike.",
  "ds2.2.2:86.1_0": "Yaṁ taṁ rūpaṁ upādinnaṁ, taṁ atthi sanidassanaṁ, atthi anidassanaṁ.",
  "ds2.2.2:86.2_0": "Yaṁ taṁ rūpaṁ anupādinnaṁ, taṁ atthi sanidassanaṁ, atthi anidassanaṁ.",
  "ds2.2.2:87.1_0": "Yaṁ taṁ rūpaṁ upādinnaṁ,",
  "ds2.2.2:87.1_1": "taṁ atthi sappaṭighaṁ atthi appaṭighaṁ.",
  "ds2.2.2:87.2_0": "Yaṁ taṁ rūpaṁ anupādinnaṁ, taṁ atthi sappaṭighaṁ, atthi appaṭighaṁ.",
  "ds2.2.2:88.1_0": "Yaṁ taṁ rūpaṁ upādinnaṁ, taṁ atthi mahābhūtaṁ, atthi na mahābhūtaṁ.",
  "ds2.2.2:88.2_0": "Yaṁ taṁ rūpaṁ anupādinnaṁ, taṁ atthi mahābhūtaṁ, atthi na mahābhūtaṁ.",
  "ds2.2.2:89.1_0": "Yaṁ taṁ rūpaṁ upādinnaṁ, taṁ atthi oḷārikaṁ, atthi sukhumaṁ.",
  "ds2.2.2:89.2_0": "Yaṁ taṁ rūpaṁ anupādinnaṁ, taṁ atthi oḷārikaṁ, atthi sukhumaṁ.",
  "ds2.2.2:90.1_0": "Yaṁ taṁ rūpaṁ upādinnaṁ, taṁ atthi dūre, atthi santike.",
  "ds2.2.2:90.2_0": "Yaṁ taṁ rūpaṁ anupādinnaṁ, taṁ atthi dūre, atthi santike.",
  "ds2.2.2:91.1_0": "Yaṁ taṁ rūpaṁ upādinnupādāniyaṁ, taṁ atthi sanidassanaṁ, atthi anidassanaṁ.",
  "ds2.2.2:91.2_0": "Yaṁ taṁ rūpaṁ anupādinnupādāniyaṁ, taṁ atthi sanidassanaṁ, atthi anidassanaṁ.",
  "ds2.2.2:92.1_0": "Yaṁ taṁ rūpaṁ upādinnupādāniyaṁ, taṁ atthi sappaṭighaṁ, atthi appaṭighaṁ.",
  "ds2.2.2:92.2_0": "Yaṁ taṁ rūpaṁ anupādinnupādāniyaṁ, taṁ atthi sappaṭighaṁ, atthi appaṭighaṁ.",
  "ds2.2.2:93.1_0": "Yaṁ taṁ rūpaṁ upādinnupādāniyaṁ, taṁ atthi mahābhūtaṁ, atthi na mahābhūtaṁ.",
  "ds2.2.2:93.2_0": "Yaṁ taṁ rūpaṁ anupādinnupādāniyaṁ, taṁ atthi mahābhūtaṁ, atthi na mahābhūtaṁ.",
  "ds2.2.2:94.1_0": "Yaṁ taṁ rūpaṁ upādinnupādāniyaṁ, taṁ atthi oḷārikaṁ, atthi sukhumaṁ.",
  "ds2.2.2:94.2_0": "Yaṁ taṁ rūpaṁ anupādinnupādāniyaṁ, taṁ atthi oḷārikaṁ, atthi sukhumaṁ.",
  "ds2.2.2:95.1_0": "Yaṁ taṁ rūpaṁ upādinnupādāniyaṁ, taṁ atthi dūre, atthi santike.",
  "ds2.2.2:95.2_0": "Yaṁ taṁ rūpaṁ anupādinnupādāniyaṁ, taṁ atthi dūre, atthi santike.",
  "ds2.2.2:96.1_0": "Yaṁ taṁ rūpaṁ sappaṭighaṁ, taṁ atthi indriyaṁ, atthi na indriyaṁ.",
  "ds2.2.2:96.2_0": "Yaṁ taṁ rūpaṁ appaṭighaṁ, taṁ atthi indriyaṁ, atthi na indriyaṁ.",
  "ds2.2.2:97.1_0": "Yaṁ taṁ rūpaṁ sappaṭighaṁ, taṁ atthi mahābhūtaṁ, atthi na mahābhūtaṁ.",
  "ds2.2.2:97.2_0": "Yaṁ taṁ rūpaṁ appaṭighaṁ, taṁ atthi mahābhūtaṁ, atthi na mahābhūtaṁ.",
  "ds2.2.2:98.1_0": "Yaṁ taṁ rūpaṁ indriyaṁ, taṁ atthi oḷārikaṁ, atthi sukhumaṁ.",
  "ds2.2.2:98.2_0": "Yaṁ taṁ rūpaṁ na indriyaṁ, taṁ atthi oḷārikaṁ, atthi sukhumaṁ.",
  "ds2.2.2:99.1_0": "Yaṁ taṁ rūpaṁ indriyaṁ, taṁ atthi dūre, atthi santike.",
  "ds2.2.2:99.2_0": "Yaṁ taṁ rūpaṁ na indriyaṁ, taṁ atthi dūre, atthi santike.",
  "ds2.2.2:100.1_0": "Yaṁ taṁ rūpaṁ mahābhūtaṁ, taṁ atthi oḷārikaṁ, atthi sukhumaṁ.",
  "ds2.2.2:100.2_0": "Yaṁ taṁ rūpaṁ na mahābhūtaṁ, taṁ atthi oḷārikaṁ, atthi sukhumaṁ.",
  "ds2.2.2:101.1_0": "Yaṁ taṁ rūpaṁ mahābhūtaṁ, taṁ atthi dūre, atthi santike.",
  "ds2.2.2:101.2_0": "Yaṁ taṁ rūpaṁ na mahābhūtaṁ, taṁ atthi dūre, atthi santike. [22]",
  "ds2.2.2:101.3_0": "Diṭṭhaṁ sutaṁ mutaṁ viññātaṁ rūpaṁ.",
  "ds2.2.2:101.4_0": "Evaṁ catubbidhena rūpasaṅgaho.",
  "ds2.2.2:101.5_0": "Catukkaṁ.",
  "ds2.2.2:102.0_0": "2.2.2.5. Pañcaka",
  "ds2.2.2:102.1_0": "Pañcavidhena rūpasaṅgaho—",
  "ds2.2.2:103.1_0": "Pathavīdhātu, āpodhātu, tejodhātu, vāyodhātu, yañca rūpaṁ upādā.",
  "ds2.2.2:103.2_0": "Evaṁ pañcavidhena rūpasaṅgaho.",
  "ds2.2.2:103.3_0": "Pañcakaṁ.",
  "ds2.2.2:104.0_0": "2.2.2.6. Chakka",
  "ds2.2.2:104.1_0": "Chabbidhena rūpasaṅgaho—",
  "ds2.2.2:105.1_0": "Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, manoviññeyyaṁ rūpaṁ.",
  "ds2.2.2:105.2_0": "Evaṁ chabbidhena rūpasaṅgaho.",
  "ds2.2.2:105.3_0": "Chakkaṁ.",
  "ds2.2.2:106.0_0": "2.2.2.7. Sattaka",
  "ds2.2.2:106.1_0": "Sattavidhena rūpasaṅgaho—",
  "ds2.2.2:107.1_0": "Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, manodhātuviññeyyaṁ rūpaṁ,",
  "ds2.2.2:107.1_1": "manoviññāṇadhātuviññeyyaṁ rūpaṁ.",
  "ds2.2.2:107.2_0": "Evaṁ sattavidhena rūpasaṅgaho.",
  "ds2.2.2:107.3_0": "Sattakaṁ.",
  "ds2.2.2:108.0_0": "2.2.2.8. Aṭṭhaka",
  "ds2.2.2:108.1_0": "Aṭṭhavidhena rūpasaṅgaho—",
  "ds2.2.2:109.1_0": "Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, atthi sukhasamphassaṁ, atthi dukkhasamphassaṁ, manodhātuviññeyyaṁ rūpaṁ,",
  "ds2.2.2:109.1_1": "manoviññāṇadhātuviññeyyaṁ rūpaṁ.",
  "ds2.2.2:109.2_0": "Evaṁ aṭṭhavidhena rūpasaṅgaho.",
  "ds2.2.2:109.3_0": "Aṭṭhakaṁ.",
  "ds2.2.2:110.0_0": "2.2.2.9. Navaka",
  "ds2.2.2:110.1_0": "Navavidhena rūpasaṅgaho—",
  "ds2.2.2:111.1_0": "Cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, itthindriyaṁ, purisindriyaṁ, jīvitindriyaṁ, yañca rūpaṁ na indriyaṁ.",
  "ds2.2.2:111.2_0": "Evaṁ navavidhena rūpasaṅgaho.",
  "ds2.2.2:111.3_0": "Navakaṁ.",
  "ds2.2.2:112.0_0": "2.2.2.10. Dasaka",
  "ds2.2.2:112.1_0": "Dasavidhena rūpasaṅgaho—",
  "ds2.2.2:113.1_0": "Cakkhundriyaṁ, sotindriyaṁ, ghānindriyaṁ, jivhindriyaṁ kāyindriyaṁ, itthindriyaṁ, purisindriyaṁ, jīvitindriyaṁ,",
  "ds2.2.2:113.1_1": "na indriyaṁ rūpaṁ atthi sappaṭighaṁ, atthi appaṭighaṁ.",
  "ds2.2.2:113.2_0": "Evaṁ dasavidhena rūpasaṅgaho.",
  "ds2.2.2:113.3_0": "Dasakaṁ.",
  "ds2.2.2:114.0_0": "2.2.2.11. Ekādasaka",
  "ds2.2.2:114.1_0": "Ekādasavidhena rūpasaṅgaho—",
  "ds2.2.2:115.1_0": "Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, rūpāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ,",
  "ds2.2.2:115.1_1": "yañca rūpaṁ anidassanaappaṭighaṁ dhammāyatanapariyāpannaṁ.",
  "ds2.2.2:115.2_0": "Evaṁ ekādasavidhena rūpasaṅgaho.",
  "ds2.2.2:115.3_0": "Ekādasakaṁ.",
  "ds2.2.2:115.4_0": "Mātikā."
}