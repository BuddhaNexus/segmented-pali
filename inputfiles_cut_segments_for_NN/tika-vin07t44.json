{
  "tika-vin07t44:0_0": "Khandhakapucchāvāro",
  "tika-vin07t44:1_0": "Pucchāvissajjanāvaṇṇanā",
  "tika-vin07t44:2_0": "320.Upasampadakkhandhakanti pabbajjākhandhakaṁ (mahāva. 84).",
  "tika-vin07t44:2_1": "Saha niddesenāti saniddesaṁ.",
  "tika-vin07t44:2_2": "‘‘Sanniddesa’’nti vā pāṭho,",
  "tika-vin07t44:2_3": "so evattho.",
  "tika-vin07t44:2_4": "Nidānena ca niddesena ca saddhinti ettha paññattiṭṭhānapuggalādippakāsakaṁ nidānavacanaṁ nidānaṁ nāma,",
  "tika-vin07t44:2_5": "tannidānaṁ paṭicca niddiṭṭhasikkhāpadāni niddeso nāma,",
  "tika-vin07t44:2_6": "tehi avayavabhūtehi sahitaṁ taṁsamudāyabhūtaṁ khandhakaṁ pucchāmīti attho.",
  "tika-vin07t44:2_7": "Uttamāni padānīti āpattipaññāpakāni vacanāni adhippetāni. Tesaṁ…pe…",
  "tika-vin07t44:2_8": "kati āpattiyo hontīti tehi vacanehi paññattā kati āpattikkhandhā hontīti attho.",
  "tika-vin07t44:2_9": "Nanu āpattiyo nāma puggalānaññeva honti,",
  "tika-vin07t44:2_10": "na padānaṁ,",
  "tika-vin07t44:2_11": "kasmā pana ‘‘samukkaṭṭhapadānaṁ kati āpattiyo’’ti sāmivasena niddeso katoti āha ‘‘yena yena hi padenā’’tiādi.",
  "tika-vin07t44:2_12": "Pāḷiyaṁ uposathantiādi uposathakkhandhakādīnaññeva (mahāva.",
  "tika-vin07t44:2_13": "132 ādayo) gahaṇaṁ.",
  "tika-vin07t44:3_0": "Pucchāvissajjanāvaṇṇanā niṭṭhitā."
}