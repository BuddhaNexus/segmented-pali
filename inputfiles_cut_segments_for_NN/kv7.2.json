{
  "kv7.2:0.1_0": "Kathāvatthu",
  "kv7.2:0.2_0": "Mahāpaṇṇāsaka",
  "kv7.2:0.3_0": "Sattamavagga",
  "kv7.2:0.4_0": "Sampayuttakathā",
  "kv7.2:1.1_0": "Natthi keci dhammā kehici dhammehi sampayuttāti?",
  "kv7.2:1.2_0": "Āmantā.",
  "kv7.2:1.3_0": "Nanu atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇāti?",
  "kv7.2:1.4_0": "Āmantā.",
  "kv7.2:1.5_0": "Hañci atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇā,",
  "kv7.2:1.5_1": "no ca vata re vattabbe—",
  "kv7.2:1.6_0": "“natthi keci dhammā kehici dhammehi sampayuttā”ti.",
  "kv7.2:2.1_0": "Vedanākkhandho saññākkhandhena sahajātoti?",
  "kv7.2:2.2_0": "Āmantā.",
  "kv7.2:2.3_0": "Hañci vedanākkhandho saññākkhandhena sahajāto, tena vata re vattabbe—",
  "kv7.2:2.4_0": "“vedanākkhandho saññākkhandhena sampayutto”ti.",
  "kv7.2:3.1_0": "Vedanākkhandho saṅkhārakkhandhena …",
  "kv7.2:3.2_0": "viññāṇakkhandhena sahajātoti?",
  "kv7.2:3.3_0": "Āmantā.",
  "kv7.2:3.4_0": "Hañci vedanākkhandho viññāṇakkhandhena sahajāto, tena vata re vattabbe—",
  "kv7.2:3.5_0": "“vedanākkhandho viññāṇakkhandhena sampayutto”ti.",
  "kv7.2:4.1_0": "Saññākkhandho …",
  "kv7.2:4.2_0": "saṅkhārakkhandho …",
  "kv7.2:4.3_0": "viññāṇakkhandho vedanākkhandhena …",
  "kv7.2:4.4_0": "saññākkhandhena …",
  "kv7.2:4.5_0": "saṅkhārakkhandhena sahajātoti?",
  "kv7.2:4.6_0": "Āmantā.",
  "kv7.2:4.7_0": "Hañci viññāṇakkhandho saṅkhārakkhandhena sahajāto, tena vata re vattabbe—",
  "kv7.2:4.8_0": "“viññāṇakkhandho saṅkhārakkhandhena sampayutto”ti.",
  "kv7.2:5.1_0": "Yathā tilamhi telaṁ anugataṁ anupaviṭṭhaṁ, ucchumhi raso anugato anupaviṭṭho;",
  "kv7.2:5.2_0": "evameva te dhammā tehi dhammehi anugatā anupaviṭṭhāti?",
  "kv7.2:5.3_0": "Na hevaṁ vattabbe …pe….",
  "kv7.2:5.4_0": "Sampayuttakathā niṭṭhitā."
}