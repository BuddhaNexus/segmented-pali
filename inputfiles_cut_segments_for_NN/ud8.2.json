{
  "ud8.2:0.1_0": "Udāna 8.2",
  "ud8.2:0.2_0": "Dutiyanibbānapaṭisaṁyuttasutta",
  "ud8.2:1.1_0": "Evaṁ me sutaṁ—",
  "ud8.2:1.2_0": " ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
  "ud8.2:1.3_0": "Tena kho pana samayena bhagavā bhikkhū nibbānapaṭisaṁyuttāya dhammiyā kathāya sandasseti samādapeti samuttejeti sampahaṁseti.",
  "ud8.2:1.4_0": "Tedha bhikkhū aṭṭhiṁ katvā manasi katvā sabbaṁ cetaso samannāharitvā ohitasotā dhammaṁ suṇanti.",
  "ud8.2:2.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud8.2:3.1_0": "“Duddasaṁ anataṁ nāma,",
  "ud8.2:3.2_0": "na hi saccaṁ sudassanaṁ;",
  "ud8.2:3.3_0": "Paṭividdhā taṇhā jānato,",
  "ud8.2:3.4_0": "passato natthi kiñcanan”ti.",
  "ud8.2:3.5_0": "Dutiyaṁ."
}