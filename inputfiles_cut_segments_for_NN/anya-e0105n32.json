{
  "anya-e0105n32:0_0": "Kaṅkhāvitaraṇīaṭṭhakathākaraṇaṁ",
  "anya-e0105n32:1_0": "Kaṅkhāvitaraṇiṁ nāma pātimokkhaṭṭhakathaṁ ācariyabuddhaghosatthero soṇattherena yācito mahāvihāravāsīnaṁ",
  "anya-e0105n32:1_1": "vācanāmagganissitaṁ sīhaḷapātimokkhaṭṭhakathānayaṁ nissāya ekampi padaṁ pāḷiyā vā mahāvihāravāsīnaṁ porāṇaṭṭhakathāhi",
  "anya-e0105n32:1_2": "vā avirodhetvā akāsi.",
  "anya-e0105n32:1_3": "Tena vuttaṁ tissaṁ aṭṭhakathāyaṁ –",
  "anya-e0105n32:2_0": "‘‘Sūratena nivātena, sucisallekhavuttinā;",
  "anya-e0105n32:3_0": "Vinayācārayuttena, soṇattherena yācito.",
  "anya-e0105n32:4_0": "Tattha sañjātakaṅkhānaṁ, bhikkhūnaṁ tassa vaṇṇanaṁ;",
  "anya-e0105n32:5_0": "Kaṅkhāvitaraṇatthāya, paripuṇṇavinicchayaṁ.",
  "anya-e0105n32:6_0": "Mahāvihāravāsīnaṁ, vācanāmagganissitaṁ;",
  "anya-e0105n32:7_0": "Vattayissāmi nāmena, kaṅkhāvitaraṇiṁ subha’’nti kaṅkhā aṭṭha. ganthārambhakathā ca.",
  "anya-e0105n32:8_0": "‘‘Ārabhiṁ yamahaṁ sabbaṁ, sīhaḷaṭṭhakathānayaṁ;",
  "anya-e0105n32:9_0": "Mahāvihāravāsīnaṁ, vācanāmagganissitaṁ.",
  "anya-e0105n32:10_0": "Nissāya sā ayaṁ niṭṭhaṁ, gatā ādāya sabbaso;",
  "anya-e0105n32:11_0": "Sabbaṁ aṭṭhakathāsāraṁ, pāḷiyatthañca kevalaṁ.",
  "anya-e0105n32:12_0": "Na hettha taṁ padaṁ atthi, yaṁ virujjheyya pāḷiyā;",
  "anya-e0105n32:13_0": "Mahāvihāravāsīnaṁ, porāṇaṭṭhakathāhi vā’’ti kaṅkhā. aṭṭha. nigamanakathā ca."
}