{
  "pli-tv-bu-vb-pc2:0.1_0": "Theravāda Vinaya",
  "pli-tv-bu-vb-pc2:0.2_0": "Mahāvibhaṅga",
  "pli-tv-bu-vb-pc2:0.3_0": "Pācittiyakaṇḍa",
  "pli-tv-bu-vb-pc2:0.4_0": "Musāvādavagga",
  "pli-tv-bu-vb-pc2:0.5_0": "2. Omasavādasikkhāpada",
  "pli-tv-bu-vb-pc2:1.1.1_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-bu-vb-pc2:1.1.2_0": "Tena kho pana samayena chabbaggiyā bhikkhū pesalehi bhikkhūhi saddhiṁ bhaṇḍantā pesale bhikkhū omasanti—",
  "pli-tv-bu-vb-pc2:1.1.3_0": "jātiyāpi, nāmenapi,",
  "pli-tv-bu-vb-pc2:1.1.3_1": "gottenapi,",
  "pli-tv-bu-vb-pc2:1.1.3_2": "kammenapi,",
  "pli-tv-bu-vb-pc2:1.1.3_3": "sippenapi,",
  "pli-tv-bu-vb-pc2:1.1.3_4": "ābādhenapi,",
  "pli-tv-bu-vb-pc2:1.1.3_5": "liṅgenapi,",
  "pli-tv-bu-vb-pc2:1.1.3_6": "kilesenapi,",
  "pli-tv-bu-vb-pc2:1.1.3_7": "āpattiyāpi;",
  "pli-tv-bu-vb-pc2:1.1.3_8": "hīnenapi akkosena khuṁsenti vambhenti.",
  "pli-tv-bu-vb-pc2:1.1.4_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-bu-vb-pc2:1.1.5_0": "“kathañhi nāma chabbaggiyā bhikkhū pesalehi bhikkhūhi saddhiṁ bhaṇḍantā pesale bhikkhū omasissanti—",
  "pli-tv-bu-vb-pc2:1.1.6_0": "jātiyāpi, nāmenapi,",
  "pli-tv-bu-vb-pc2:1.1.6_1": "gottenapi,",
  "pli-tv-bu-vb-pc2:1.1.6_2": "kammenapi,",
  "pli-tv-bu-vb-pc2:1.1.6_3": "sippenapi,",
  "pli-tv-bu-vb-pc2:1.1.6_4": "ābādhenapi,",
  "pli-tv-bu-vb-pc2:1.1.6_5": "liṅgenapi,",
  "pli-tv-bu-vb-pc2:1.1.6_6": "kilesenapi,",
  "pli-tv-bu-vb-pc2:1.1.6_7": "āpattiyāpi;",
  "pli-tv-bu-vb-pc2:1.1.6_8": "hīnenapi akkosena khuṁsessanti vambhessantī”ti.",
  "pli-tv-bu-vb-pc2:1.1.7_0": "Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṁ ārocesuṁ …pe…",
  "pli-tv-bu-vb-pc2:1.1.8_0": "“saccaṁ kira tumhe,",
  "pli-tv-bu-vb-pc2:1.1.8_1": "bhikkhave,",
  "pli-tv-bu-vb-pc2:1.1.8_2": "pesalehi bhikkhūhi saddhiṁ bhaṇḍantā pesale bhikkhū omasatha—jātiyāpi …pe…",
  "pli-tv-bu-vb-pc2:1.1.8_3": "hīnenapi akkosena khuṁsetha vambhethā”ti?",
  "pli-tv-bu-vb-pc2:1.1.9_0": "“Saccaṁ, bhagavā”ti.",
  "pli-tv-bu-vb-pc2:1.1.10_0": "Vigarahi buddho bhagavā …pe…",
  "pli-tv-bu-vb-pc2:1.1.11_0": "“kathañhi nāma tumhe, moghapurisā, pesalehi bhikkhūhi saddhiṁ bhaṇḍantā pesale bhikkhū omasissatha—",
  "pli-tv-bu-vb-pc2:1.1.12_0": "jātiyāpi …pe… hīnenapi akkosena khuṁsessatha vambhessatha.",
  "pli-tv-bu-vb-pc2:1.1.13_0": "Netaṁ, moghapurisā, appasannānaṁ vā pasādāya …pe…",
  "pli-tv-bu-vb-pc2:1.1.14_0": "vigarahitvā …pe…",
  "pli-tv-bu-vb-pc2:1.1.15_0": "dhammiṁ kathaṁ katvā bhikkhū āmantesi—",
  "pli-tv-bu-vb-pc2:1.2.1_0": "“Bhūtapubbaṁ, bhikkhave, takkasilāyaṁ aññatarassa brāhmaṇassa nandivisālo nāma balībaddo ahosi.",
  "pli-tv-bu-vb-pc2:1.2.2_0": "Atha kho, bhikkhave, nandivisālo balībaddo taṁ brāhmaṇaṁ etadavoca—",
  "pli-tv-bu-vb-pc2:1.2.3_0": "‘gaccha tvaṁ, brāhmaṇa, seṭṭhinā saddhiṁ sahassena abbhutaṁ karohi—",
  "pli-tv-bu-vb-pc2:1.2.4_0": "mayhaṁ balībaddo sakaṭasataṁ atibaddhaṁ pavaṭṭessatī’ti.",
  "pli-tv-bu-vb-pc2:1.2.5_0": "Atha kho, bhikkhave, so brāhmaṇo seṭṭhinā saddhiṁ sahassena abbhutaṁ akāsi—",
  "pli-tv-bu-vb-pc2:1.2.6_0": "mayhaṁ balībaddo sakaṭasataṁ atibaddhaṁ pavaṭṭessatīti.",
  "pli-tv-bu-vb-pc2:1.2.7_0": "Atha kho,",
  "pli-tv-bu-vb-pc2:1.2.7_1": "bhikkhave,",
  "pli-tv-bu-vb-pc2:1.2.7_2": "so brāhmaṇo sakaṭasataṁ atibandhitvā nandivisālaṁ balībaddaṁ yuñjitvā etadavoca—",
  "pli-tv-bu-vb-pc2:1.2.8_0": "‘gaccha, kūṭa, vahassu, kūṭā’ti.",
  "pli-tv-bu-vb-pc2:1.2.9_0": "Atha kho, bhikkhave, nandivisālo balībaddo tattheva aṭṭhāsi.",
  "pli-tv-bu-vb-pc2:1.2.10_0": "Atha kho, bhikkhave, so brāhmaṇo sahassena parājito pajjhāyi.",
  "pli-tv-bu-vb-pc2:1.2.11_0": "Atha kho, bhikkhave, nandivisālo balībaddo taṁ brāhmaṇaṁ etadavoca—",
  "pli-tv-bu-vb-pc2:1.2.12_0": "‘kissa tvaṁ, brāhmaṇa, pajjhāyasī’ti?",
  "pli-tv-bu-vb-pc2:1.2.13_0": "‘Tathā hi panāhaṁ, bho, tayā sahassena parājito’ti.",
  "pli-tv-bu-vb-pc2:1.2.14_0": "‘Kissa pana maṁ tvaṁ, brāhmaṇa, akūṭaṁ kūṭavādena pāpesi?",
  "pli-tv-bu-vb-pc2:1.2.15_0": "Gaccha tvaṁ, brāhmaṇa, seṭṭhinā saddhiṁ dvīhi sahassehi abbhutaṁ karohi—",
  "pli-tv-bu-vb-pc2:1.2.16_0": "“mayhaṁ balībaddo sakaṭasataṁ atibaddhaṁ pavaṭṭessatī”’ti.",
  "pli-tv-bu-vb-pc2:1.2.17_0": "‘Mā ca maṁ akūṭaṁ kūṭavādena pāpesī’ti.",
  "pli-tv-bu-vb-pc2:1.2.18_0": "Atha kho, bhikkhave, so brāhmaṇo seṭṭhinā saddhiṁ dvīhi sahassehi abbhutaṁ akāsi—",
  "pli-tv-bu-vb-pc2:1.2.19_0": "‘mayhaṁ balībaddo sakaṭasataṁ atibaddhaṁ pavaṭṭessatī’ti.",
  "pli-tv-bu-vb-pc2:1.2.20_0": "Atha kho,",
  "pli-tv-bu-vb-pc2:1.2.20_1": "bhikkhave,",
  "pli-tv-bu-vb-pc2:1.2.20_2": "so brāhmaṇo sakaṭasataṁ atibandhitvā nandivisālaṁ balībaddaṁ yuñjitvā etadavoca—",
  "pli-tv-bu-vb-pc2:1.2.21_0": "‘gaccha, bhadra, vahassu, bhadrā’ti.",
  "pli-tv-bu-vb-pc2:1.2.22_0": "Atha kho, bhikkhave, nandivisālo balībaddo sakaṭasataṁ atibaddhaṁ pavaṭṭesi.",
  "pli-tv-bu-vb-pc2:1.2.23_0": "Manāpameva bhāseyya,",
  "pli-tv-bu-vb-pc2:1.2.24_0": "nāmanāpaṁ kudācanaṁ;",
  "pli-tv-bu-vb-pc2:1.2.25_0": "Manāpaṁ bhāsamānassa,",
  "pli-tv-bu-vb-pc2:1.2.26_0": "garuṁ bhāraṁ udabbahi;",
  "pli-tv-bu-vb-pc2:1.2.27_0": "Dhanañca naṁ alābhesi,",
  "pli-tv-bu-vb-pc2:1.2.28_0": "tena cattamano ahūti.",
  "pli-tv-bu-vb-pc2:1.2.29_0": "Tadāpi me, bhikkhave, amanāpā khuṁsanā vambhanā.",
  "pli-tv-bu-vb-pc2:1.2.30_0": "Kimaṅgaṁ pana etarahi manāpā bhavissati khuṁsanā vambhanā?",
  "pli-tv-bu-vb-pc2:1.2.31_0": "Netaṁ, bhikkhave, appasannānaṁ vā pasādāya …pe…",
  "pli-tv-bu-vb-pc2:1.2.32_0": "evañca pana, bhikkhave, imaṁ sikkhāpadaṁ uddiseyyātha—",
  "pli-tv-bu-vb-pc2:1.2.33.1_0": "“Omasavāde pācittiyan”ti.",
  "pli-tv-bu-vb-pc2:2.1.1_0": "Omasavādo nāma",
  "pli-tv-bu-vb-pc2:2.1.2_0": "dasahi ākārehi omasati— jātiyāpi, nāmenapi,",
  "pli-tv-bu-vb-pc2:2.1.2_1": "gottenapi,",
  "pli-tv-bu-vb-pc2:2.1.2_2": "kammenapi,",
  "pli-tv-bu-vb-pc2:2.1.2_3": "sippenapi,",
  "pli-tv-bu-vb-pc2:2.1.2_4": "ābādhenapi,",
  "pli-tv-bu-vb-pc2:2.1.2_5": "liṅgenapi,",
  "pli-tv-bu-vb-pc2:2.1.2_6": "kilesenapi,",
  "pli-tv-bu-vb-pc2:2.1.2_7": "āpattiyāpi,",
  "pli-tv-bu-vb-pc2:2.1.2_8": "akkosenapi.",
  "pli-tv-bu-vb-pc2:2.1.3.1_0": "Jāti nāma",
  "pli-tv-bu-vb-pc2:2.1.4_0": "dve jātiyo— hīnā ca jāti ukkaṭṭhā ca jāti.",
  "pli-tv-bu-vb-pc2:2.1.5_0": "Hīnā nāma jāti—",
  "pli-tv-bu-vb-pc2:2.1.6_0": "caṇḍālajāti, venajāti, nesādajāti, rathakārajāti, pukkusajāti. Esā hīnā nāma jāti.",
  "pli-tv-bu-vb-pc2:2.1.7_0": "Ukkaṭṭhā nāma jāti—",
  "pli-tv-bu-vb-pc2:2.1.8_0": "khattiyajāti, brāhmaṇajāti. Esā ukkaṭṭhā nāma jāti.",
  "pli-tv-bu-vb-pc2:2.1.9_0": "Nāmaṁ nāma",
  "pli-tv-bu-vb-pc2:2.1.10_0": "dve nāmāni— hīnañca nāmaṁ ukkaṭṭhañca nāmaṁ.",
  "pli-tv-bu-vb-pc2:2.1.11_0": "Hīnaṁ nāma nāmaṁ—",
  "pli-tv-bu-vb-pc2:2.1.12_0": "avakaṇṇakaṁ,",
  "pli-tv-bu-vb-pc2:2.1.12_1": "javakaṇṇakaṁ,",
  "pli-tv-bu-vb-pc2:2.1.12_2": "dhaniṭṭhakaṁ,",
  "pli-tv-bu-vb-pc2:2.1.12_3": "saviṭṭhakaṁ,",
  "pli-tv-bu-vb-pc2:2.1.12_4": "kulavaḍḍhakaṁ,",
  "pli-tv-bu-vb-pc2:2.1.12_5": "tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ,",
  "pli-tv-bu-vb-pc2:2.1.12_6": "etaṁ hīnaṁ nāma nāmaṁ.",
  "pli-tv-bu-vb-pc2:2.1.13_0": "Ukkaṭṭhaṁ nāma nāmaṁ—",
  "pli-tv-bu-vb-pc2:2.1.14_0": "buddhappaṭisaṁyuttaṁ,",
  "pli-tv-bu-vb-pc2:2.1.14_1": "dhammappaṭisaṁyuttaṁ,",
  "pli-tv-bu-vb-pc2:2.1.14_2": "saṅghappaṭisaṁyuttaṁ,",
  "pli-tv-bu-vb-pc2:2.1.14_3": "tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ,",
  "pli-tv-bu-vb-pc2:2.1.14_4": "etaṁ ukkaṭṭhaṁ nāma nāmaṁ.",
  "pli-tv-bu-vb-pc2:2.1.15_0": "Gottaṁ nāma",
  "pli-tv-bu-vb-pc2:2.1.16_0": "dve gottāni— hīnañca gottaṁ ukkaṭṭhañca gottaṁ.",
  "pli-tv-bu-vb-pc2:2.1.17_0": "Hīnaṁ nāma gottaṁ—",
  "pli-tv-bu-vb-pc2:2.1.18_0": "kosiyagottaṁ,",
  "pli-tv-bu-vb-pc2:2.1.18_1": "bhāradvājagottaṁ,",
  "pli-tv-bu-vb-pc2:2.1.18_2": "tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ,",
  "pli-tv-bu-vb-pc2:2.1.18_3": "etaṁ hīnaṁ nāma gottaṁ.",
  "pli-tv-bu-vb-pc2:2.1.19_0": "Ukkaṭṭhaṁ nāma gottaṁ—",
  "pli-tv-bu-vb-pc2:2.1.20_0": "gotamagottaṁ,",
  "pli-tv-bu-vb-pc2:2.1.20_1": "moggallānagottaṁ,",
  "pli-tv-bu-vb-pc2:2.1.20_2": "kaccānagottaṁ,",
  "pli-tv-bu-vb-pc2:2.1.20_3": "vāsiṭṭhagottaṁ,",
  "pli-tv-bu-vb-pc2:2.1.20_4": "tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ,",
  "pli-tv-bu-vb-pc2:2.1.20_5": "etaṁ ukkaṭṭhaṁ nāma gottaṁ.",
  "pli-tv-bu-vb-pc2:2.1.21_0": "Kammaṁ nāma",
  "pli-tv-bu-vb-pc2:2.1.22_0": "dve kammāni— hīnañca kammaṁ ukkaṭṭhañca kammaṁ.",
  "pli-tv-bu-vb-pc2:2.1.23_0": "Hīnaṁ nāma kammaṁ—",
  "pli-tv-bu-vb-pc2:2.1.24_0": "koṭṭhakakammaṁ,",
  "pli-tv-bu-vb-pc2:2.1.24_1": "pupphachaḍḍakakammaṁ,",
  "pli-tv-bu-vb-pc2:2.1.24_2": "tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ,",
  "pli-tv-bu-vb-pc2:2.1.24_3": "etaṁ hīnaṁ nāma kammaṁ.",
  "pli-tv-bu-vb-pc2:2.1.25_0": "Ukkaṭṭhaṁ nāma kammaṁ—",
  "pli-tv-bu-vb-pc2:2.1.26_0": "kasi, vaṇijjā, gorakkhā,",
  "pli-tv-bu-vb-pc2:2.1.26_1": "tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ.",
  "pli-tv-bu-vb-pc2:2.1.26_2": "Etaṁ ukkaṭṭhaṁ nāma kammaṁ.",
  "pli-tv-bu-vb-pc2:2.1.27_0": "Sippaṁ nāma",
  "pli-tv-bu-vb-pc2:2.1.28_0": "dve sippāni— hīnañca sippaṁ ukkaṭṭhañca sippaṁ.",
  "pli-tv-bu-vb-pc2:2.1.29_0": "Hīnaṁ nāma sippaṁ—",
  "pli-tv-bu-vb-pc2:2.1.30_0": "naḷakārasippaṁ,",
  "pli-tv-bu-vb-pc2:2.1.30_1": "kumbhakārasippaṁ,",
  "pli-tv-bu-vb-pc2:2.1.30_2": "pesakārasippaṁ,",
  "pli-tv-bu-vb-pc2:2.1.30_3": "cammakārasippaṁ,",
  "pli-tv-bu-vb-pc2:2.1.30_4": "nahāpitasippaṁ,",
  "pli-tv-bu-vb-pc2:2.1.30_5": "tesu tesu vā pana janapadesu oññātaṁ avaññātaṁ hīḷitaṁ paribhūtaṁ acittīkataṁ.",
  "pli-tv-bu-vb-pc2:2.1.30_6": "Etaṁ hīnaṁ nāma sippaṁ.",
  "pli-tv-bu-vb-pc2:2.1.31_0": "Ukkaṭṭhaṁ nāma sippaṁ—",
  "pli-tv-bu-vb-pc2:2.1.32_0": "muddā, gaṇanā, lekhā,",
  "pli-tv-bu-vb-pc2:2.1.32_1": "tesu tesu vā pana janapadesu anoññātaṁ anavaññātaṁ ahīḷitaṁ aparibhūtaṁ cittīkataṁ,",
  "pli-tv-bu-vb-pc2:2.1.32_2": "etaṁ ukkaṭṭhaṁ nāma sippaṁ.",
  "pli-tv-bu-vb-pc2:2.1.33_0": "Sabbepi ābādhā hīnā, ",
  "pli-tv-bu-vb-pc2:2.1.34_0": "api ca madhumeho ābādho ukkaṭṭho.",
  "pli-tv-bu-vb-pc2:2.1.35_0": "Liṅgaṁ nāma",
  "pli-tv-bu-vb-pc2:2.1.36_0": "dve liṅgāni— hīnañca liṅgaṁ ukkaṭṭhañca liṅgaṁ.",
  "pli-tv-bu-vb-pc2:2.1.37_0": "Hīnaṁ nāma liṅgaṁ—",
  "pli-tv-bu-vb-pc2:2.1.38_0": "atidīghaṁ, atirassaṁ, atikaṇhaṁ, accodātaṁ, etaṁ hīnaṁ nāma liṅgaṁ.",
  "pli-tv-bu-vb-pc2:2.1.39_0": "Ukkaṭṭhaṁ nāma liṅgaṁ—",
  "pli-tv-bu-vb-pc2:2.1.40_0": "nātidīghaṁ, nātirassaṁ, nātikaṇhaṁ, nāccodātaṁ. Etaṁ ukkaṭṭhaṁ nāma liṅgaṁ.",
  "pli-tv-bu-vb-pc2:2.1.41_0": "",
  "pli-tv-bu-vb-pc2:2.1.42_0": "Sabbepi kilesā hīnā.",
  "pli-tv-bu-vb-pc2:2.1.43_0": "Sabbāpi āpattiyo hīnā. ",
  "pli-tv-bu-vb-pc2:2.1.44_0": "Api ca sotāpattisamāpatti ukkaṭṭhā.",
  "pli-tv-bu-vb-pc2:2.1.45_0": "Akkoso nāma",
  "pli-tv-bu-vb-pc2:2.1.46_0": "dve akkosā— hīno ca akkoso ukkaṭṭho ca akkoso.",
  "pli-tv-bu-vb-pc2:2.1.47_0": "Hīno nāma akkoso—",
  "pli-tv-bu-vb-pc2:2.1.48_0": "oṭṭhosi, meṇḍosi, goṇosi,",
  "pli-tv-bu-vb-pc2:2.1.48_1": "gadrabhosi,",
  "pli-tv-bu-vb-pc2:2.1.48_2": "tiracchānagatosi,",
  "pli-tv-bu-vb-pc2:2.1.48_3": "nerayikosi;",
  "pli-tv-bu-vb-pc2:2.1.48_4": "natthi tuyhaṁ sugati,",
  "pli-tv-bu-vb-pc2:2.1.48_5": "duggatiyeva tuyhaṁ pāṭikaṅkhāti,",
  "pli-tv-bu-vb-pc2:2.1.48_6": "yakārena vā bhakārena vā,",
  "pli-tv-bu-vb-pc2:2.1.48_7": "kāṭakoṭacikāya vā,",
  "pli-tv-bu-vb-pc2:2.1.48_8": "eso hīno nāma akkoso.",
  "pli-tv-bu-vb-pc2:2.1.49_0": "Ukkaṭṭho nāma akkoso—",
  "pli-tv-bu-vb-pc2:2.1.50_0": "paṇḍitosi, byattosi,",
  "pli-tv-bu-vb-pc2:2.1.50_1": "medhāvīsi,",
  "pli-tv-bu-vb-pc2:2.1.50_2": "bahussutosi,",
  "pli-tv-bu-vb-pc2:2.1.50_3": "dhammakathikosi,",
  "pli-tv-bu-vb-pc2:2.1.50_4": "natthi tuyhaṁ duggati,",
  "pli-tv-bu-vb-pc2:2.1.50_5": "sugatiyeva tuyhaṁ pāṭikaṅkhāti,",
  "pli-tv-bu-vb-pc2:2.1.50_6": "eso ukkaṭṭho nāma akkoso.",
  "pli-tv-bu-vb-pc2:2.2.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.1_1": "caṇḍālaṁ venaṁ nesādaṁ rathakāraṁ pukkusaṁ— “caṇḍālosi, venosi, nesādosi,",
  "pli-tv-bu-vb-pc2:2.2.1_2": "rathakārosi,",
  "pli-tv-bu-vb-pc2:2.2.1_3": "pukkusosī”ti bhaṇati,",
  "pli-tv-bu-vb-pc2:2.2.1_4": "āpatti vācāya,",
  "pli-tv-bu-vb-pc2:2.2.1_5": "vācāya pācittiyassa.",
  "pli-tv-bu-vb-pc2:2.2.2_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.2_1": "khattiyaṁ brāhmaṇaṁ— “caṇḍālosi, venosi, nesādosi,",
  "pli-tv-bu-vb-pc2:2.2.2_2": "rathakārosi,",
  "pli-tv-bu-vb-pc2:2.2.2_3": "pukkusosī”ti bhaṇati,",
  "pli-tv-bu-vb-pc2:2.2.2_4": "āpatti vācāya,",
  "pli-tv-bu-vb-pc2:2.2.2_5": "vācāya pācittiyassa.",
  "pli-tv-bu-vb-pc2:2.2.3_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.3_1": "caṇḍālaṁ venaṁ nesādaṁ rathakāraṁ pukkusaṁ— “khattiyosi,",
  "pli-tv-bu-vb-pc2:2.2.3_2": "brāhmaṇosī”ti bhaṇati,",
  "pli-tv-bu-vb-pc2:2.2.3_3": "āpatti vācāya,",
  "pli-tv-bu-vb-pc2:2.2.3_4": "vācāya pācittiyassa.",
  "pli-tv-bu-vb-pc2:2.2.4_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.4_1": "khattiyaṁ brāhmaṇaṁ— “khattiyosi,",
  "pli-tv-bu-vb-pc2:2.2.4_2": "brāhmaṇosī”ti bhaṇati,",
  "pli-tv-bu-vb-pc2:2.2.4_3": "āpatti vācāya,",
  "pli-tv-bu-vb-pc2:2.2.4_4": "vācāya pācittiyassa.",
  "pli-tv-bu-vb-pc2:2.2.5.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.5.1_1": "avakaṇṇakaṁ javakaṇṇakaṁ dhaniṭṭhakaṁ saviṭṭhakaṁ kulavaḍḍhakaṁ—",
  "pli-tv-bu-vb-pc2:2.2.6_0": "“avakaṇṇakosi,",
  "pli-tv-bu-vb-pc2:2.2.6_1": "javakaṇṇakosi,",
  "pli-tv-bu-vb-pc2:2.2.6_2": "dhaniṭṭhakosi,",
  "pli-tv-bu-vb-pc2:2.2.6_3": "saviṭṭhakosi,",
  "pli-tv-bu-vb-pc2:2.2.6_4": "kulavaḍḍhakosī”ti bhaṇati,",
  "pli-tv-bu-vb-pc2:2.2.6_5": "āpatti vācāya,",
  "pli-tv-bu-vb-pc2:2.2.6_6": "vācāya pācittiyassa.",
  "pli-tv-bu-vb-pc2:2.2.7_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.7_1": "buddharakkhitaṁ dhammarakkhitaṁ saṅgharakkhitaṁ— “avakaṇṇakosi,",
  "pli-tv-bu-vb-pc2:2.2.7_2": "javakaṇṇakosi,",
  "pli-tv-bu-vb-pc2:2.2.7_3": "dhaniṭṭhakosi,",
  "pli-tv-bu-vb-pc2:2.2.7_4": "saviṭṭhakosi,",
  "pli-tv-bu-vb-pc2:2.2.7_5": "kulavaḍḍhakosī”ti bhaṇati,",
  "pli-tv-bu-vb-pc2:2.2.7_6": "āpatti vācāya,",
  "pli-tv-bu-vb-pc2:2.2.7_7": "vācāya pācittiyassa.",
  "pli-tv-bu-vb-pc2:2.2.8_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.8_1": "avakaṇṇakaṁ javakaṇṇakaṁ dhaniṭṭhakaṁ saviṭṭhakaṁ kulavaḍḍhakaṁ— “buddharakkhitosi,",
  "pli-tv-bu-vb-pc2:2.2.8_2": "dhammarakkhitosi,",
  "pli-tv-bu-vb-pc2:2.2.8_3": "saṅgharakkhitosī”ti bhaṇati,",
  "pli-tv-bu-vb-pc2:2.2.8_4": "āpatti vācāya,",
  "pli-tv-bu-vb-pc2:2.2.8_5": "vācāya pācittiyassa.",
  "pli-tv-bu-vb-pc2:2.2.9_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.9_1": "buddharakkhitaṁ dhammarakkhitaṁ saṅgharakkhitaṁ— “buddharakkhitosi,",
  "pli-tv-bu-vb-pc2:2.2.9_2": "dhammarakkhitosi,",
  "pli-tv-bu-vb-pc2:2.2.9_3": "saṅgharakkhitosī”ti bhaṇati,",
  "pli-tv-bu-vb-pc2:2.2.9_4": "āpatti vācāya,",
  "pli-tv-bu-vb-pc2:2.2.9_5": "vācāya pācittiyassa.",
  "pli-tv-bu-vb-pc2:2.2.10.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.10.1_1": "kosiyaṁ bhāradvājaṁ— “kosiyosi,",
  "pli-tv-bu-vb-pc2:2.2.10.1_2": "bhāradvājosī”ti bhaṇati,",
  "pli-tv-bu-vb-pc2:2.2.10.1_3": "āpatti vācāya,",
  "pli-tv-bu-vb-pc2:2.2.10.1_4": "vācāya pācittiyassa.",
  "pli-tv-bu-vb-pc2:2.2.11_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.11_1": "gotamaṁ moggallānaṁ kaccānaṁ vāsiṭṭhaṁ— “kosiyosi,",
  "pli-tv-bu-vb-pc2:2.2.11_2": "bhāradvājosī”ti bhaṇati,",
  "pli-tv-bu-vb-pc2:2.2.11_3": "āpatti vācāya,",
  "pli-tv-bu-vb-pc2:2.2.11_4": "vācāya pācittiyassa.",
  "pli-tv-bu-vb-pc2:2.2.12_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.12_1": "kosiyaṁ bhāradvājaṁ— “gotamosi,",
  "pli-tv-bu-vb-pc2:2.2.12_2": "moggallānosi,",
  "pli-tv-bu-vb-pc2:2.2.12_3": "kaccānosi,",
  "pli-tv-bu-vb-pc2:2.2.12_4": "vāsiṭṭhosī”ti bhaṇati,",
  "pli-tv-bu-vb-pc2:2.2.12_5": "āpatti vācāya,",
  "pli-tv-bu-vb-pc2:2.2.12_6": "vācāya pācittiyassa.",
  "pli-tv-bu-vb-pc2:2.2.13_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.13_1": "gotamaṁ moggallānaṁ kaccānaṁ vāsiṭṭhaṁ— “gotamosi,",
  "pli-tv-bu-vb-pc2:2.2.13_2": "moggallānosi,",
  "pli-tv-bu-vb-pc2:2.2.13_3": "kaccānosi,",
  "pli-tv-bu-vb-pc2:2.2.13_4": "vāsiṭṭhosī”ti bhaṇati,",
  "pli-tv-bu-vb-pc2:2.2.13_5": "āpatti vācāya,",
  "pli-tv-bu-vb-pc2:2.2.13_6": "vācāya pācittiyassa.",
  "pli-tv-bu-vb-pc2:2.2.14.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.14.1_1": "koṭṭhakaṁ pupphachaḍḍakaṁ— “koṭṭhakosi,",
  "pli-tv-bu-vb-pc2:2.2.14.1_2": "pupphachaḍḍakosī”ti bhaṇati,",
  "pli-tv-bu-vb-pc2:2.2.14.1_3": "āpatti vācāya,",
  "pli-tv-bu-vb-pc2:2.2.14.1_4": "vācāya pācittiyassa.",
  "pli-tv-bu-vb-pc2:2.2.15_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.15_1": "kassakaṁ vāṇijaṁ gorakkhaṁ—",
  "pli-tv-bu-vb-pc2:2.2.16_0": "“koṭṭhakosi, pupphachaḍḍakosī”ti bhaṇati, āpatti vācāya, vācāya pācittiyassa.",
  "pli-tv-bu-vb-pc2:2.2.17_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.17_1": "koṭṭhakaṁ pupphachaḍḍakaṁ— “kassakosi, vāṇijosi,",
  "pli-tv-bu-vb-pc2:2.2.17_2": "gorakkhosī”ti bhaṇati,",
  "pli-tv-bu-vb-pc2:2.2.17_3": "āpatti vācāya,",
  "pli-tv-bu-vb-pc2:2.2.17_4": "vācāya pācittiyassa.",
  "pli-tv-bu-vb-pc2:2.2.18_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.18_1": "kassakaṁ vāṇijaṁ gorakkhaṁ— “kassakosi, vāṇijosi,",
  "pli-tv-bu-vb-pc2:2.2.18_2": "gorakkhosī”ti bhaṇati,",
  "pli-tv-bu-vb-pc2:2.2.18_3": "āpatti vācāya,",
  "pli-tv-bu-vb-pc2:2.2.18_4": "vācāya pācittiyassa.",
  "pli-tv-bu-vb-pc2:2.2.19.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.19.1_1": "naḷakāraṁ kumbhakāraṁ pesakāraṁ cammakāraṁ nahāpitaṁ— “naḷakārosi,",
  "pli-tv-bu-vb-pc2:2.2.19.1_2": "kumbhakārosi,",
  "pli-tv-bu-vb-pc2:2.2.19.1_3": "pesakārosi,",
  "pli-tv-bu-vb-pc2:2.2.19.1_4": "cammakārosi,",
  "pli-tv-bu-vb-pc2:2.2.19.1_5": "nahāpitosī”ti bhaṇati,",
  "pli-tv-bu-vb-pc2:2.2.19.1_6": "āpatti vācāya,",
  "pli-tv-bu-vb-pc2:2.2.19.1_7": "vācāya pācittiyassa.",
  "pli-tv-bu-vb-pc2:2.2.20_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.20_1": "muddikaṁ gaṇakaṁ lekhakaṁ— “naḷakārosi,",
  "pli-tv-bu-vb-pc2:2.2.20_2": "kumbhakārosi,",
  "pli-tv-bu-vb-pc2:2.2.20_3": "pesakārosi,",
  "pli-tv-bu-vb-pc2:2.2.20_4": "cammakārosi,",
  "pli-tv-bu-vb-pc2:2.2.20_5": "nahāpitosī”ti bhaṇati,",
  "pli-tv-bu-vb-pc2:2.2.20_6": "āpatti vācāya,",
  "pli-tv-bu-vb-pc2:2.2.20_7": "vācāya pācittiyassa.",
  "pli-tv-bu-vb-pc2:2.2.21_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.21_1": "naḷakāraṁ kumbhakāraṁ pesakāraṁ cammakāraṁ nahāpitaṁ— “muddikosi, gaṇakosi,",
  "pli-tv-bu-vb-pc2:2.2.21_2": "lekhakosī”ti bhaṇati,",
  "pli-tv-bu-vb-pc2:2.2.21_3": "āpatti vācāya,",
  "pli-tv-bu-vb-pc2:2.2.21_4": "vācāya pācittiyassa.",
  "pli-tv-bu-vb-pc2:2.2.22_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.22_1": "muddikaṁ gaṇakaṁ lekhakaṁ— “muddikosi, gaṇakosi,",
  "pli-tv-bu-vb-pc2:2.2.22_2": "lekhakosī”ti bhaṇati,",
  "pli-tv-bu-vb-pc2:2.2.22_3": "āpatti vācāya,",
  "pli-tv-bu-vb-pc2:2.2.22_4": "vācāya pācittiyassa.",
  "pli-tv-bu-vb-pc2:2.2.23.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.23.1_1": "kuṭṭhikaṁ gaṇḍikaṁ kilāsikaṁ sosikaṁ apamārikaṁ— “kuṭṭhikosi,",
  "pli-tv-bu-vb-pc2:2.2.23.1_2": "gaṇḍikosi,",
  "pli-tv-bu-vb-pc2:2.2.23.1_3": "kilāsikosi, sosikosi,",
  "pli-tv-bu-vb-pc2:2.2.23.1_4": "apamārikosī”ti bhaṇati,",
  "pli-tv-bu-vb-pc2:2.2.23.1_5": "āpatti vācāya,",
  "pli-tv-bu-vb-pc2:2.2.23.1_6": "vācāya pācittiyassa.",
  "pli-tv-bu-vb-pc2:2.2.24_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.24_1": "madhumehikaṁ— “kuṭṭhikosi,",
  "pli-tv-bu-vb-pc2:2.2.24_2": "gaṇḍikosi,",
  "pli-tv-bu-vb-pc2:2.2.24_3": "kilāsikosi, sosikosi,",
  "pli-tv-bu-vb-pc2:2.2.24_4": "apamārikosī”ti bhaṇati,",
  "pli-tv-bu-vb-pc2:2.2.24_5": "āpatti vācāya,",
  "pli-tv-bu-vb-pc2:2.2.24_6": "vācāya pācittiyassa.",
  "pli-tv-bu-vb-pc2:2.2.25_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.25_1": "kuṭṭhikaṁ gaṇḍikaṁ kilāsikaṁ sosikaṁ apamārikaṁ— “madhumehikosī”ti bhaṇati,",
  "pli-tv-bu-vb-pc2:2.2.25_2": "āpatti vācāya,",
  "pli-tv-bu-vb-pc2:2.2.25_3": "vācāya pācittiyassa.",
  "pli-tv-bu-vb-pc2:2.2.26_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.26_1": "madhumehikaṁ— “madhumehikosī”ti bhaṇati,",
  "pli-tv-bu-vb-pc2:2.2.26_2": "āpatti vācāya,",
  "pli-tv-bu-vb-pc2:2.2.26_3": "vācāya pācittiyassa.",
  "pli-tv-bu-vb-pc2:2.2.27.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.27.1_1": "atidīghaṁ atirassaṁ atikaṇhaṁ accodātaṁ— “atidīghosi,",
  "pli-tv-bu-vb-pc2:2.2.27.1_2": "atirassosi,",
  "pli-tv-bu-vb-pc2:2.2.27.1_3": "atikaṇhosi,",
  "pli-tv-bu-vb-pc2:2.2.27.1_4": "accodātosī”ti bhaṇati,",
  "pli-tv-bu-vb-pc2:2.2.27.1_5": "āpatti vācāya,",
  "pli-tv-bu-vb-pc2:2.2.27.1_6": "vācāya pācittiyassa.",
  "pli-tv-bu-vb-pc2:2.2.28_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.28_1": "nātidīghaṁ nātirassaṁ nātikaṇhaṁ nāccodātaṁ— “atidīghosi,",
  "pli-tv-bu-vb-pc2:2.2.28_2": "atirassosi,",
  "pli-tv-bu-vb-pc2:2.2.28_3": "atikaṇhosi,",
  "pli-tv-bu-vb-pc2:2.2.28_4": "accodātosī”ti bhaṇati,",
  "pli-tv-bu-vb-pc2:2.2.28_5": "āpatti vācāya,",
  "pli-tv-bu-vb-pc2:2.2.28_6": "vācāya pācittiyassa.",
  "pli-tv-bu-vb-pc2:2.2.29_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.29_1": "atidīghaṁ atirassaṁ atikaṇhaṁ accodātaṁ— “nātidīghosi,",
  "pli-tv-bu-vb-pc2:2.2.29_2": "nātirassosi,",
  "pli-tv-bu-vb-pc2:2.2.29_3": "nātikaṇhosi,",
  "pli-tv-bu-vb-pc2:2.2.29_4": "nāccodātosī”ti bhaṇati,",
  "pli-tv-bu-vb-pc2:2.2.29_5": "āpatti vācāya,",
  "pli-tv-bu-vb-pc2:2.2.29_6": "vācāya pācittiyassa.",
  "pli-tv-bu-vb-pc2:2.2.30_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.30_1": "nātidīghaṁ nātirassaṁ nātikaṇhaṁ nāccodātaṁ— “nātidīghosi,",
  "pli-tv-bu-vb-pc2:2.2.30_2": "nātirassosi,",
  "pli-tv-bu-vb-pc2:2.2.30_3": "nātikaṇhosi,",
  "pli-tv-bu-vb-pc2:2.2.30_4": "nāccodātosī”ti bhaṇati,",
  "pli-tv-bu-vb-pc2:2.2.30_5": "āpatti vācāya,",
  "pli-tv-bu-vb-pc2:2.2.30_6": "vācāya pācittiyassa.",
  "pli-tv-bu-vb-pc2:2.2.31.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.31.1_1": "rāgapariyuṭṭhitaṁ dosapariyuṭṭhitaṁ mohapariyuṭṭhitaṁ— “rāgapariyuṭṭhitosi,",
  "pli-tv-bu-vb-pc2:2.2.31.1_2": "dosapariyuṭṭhitosi,",
  "pli-tv-bu-vb-pc2:2.2.31.1_3": "mohapariyuṭṭhitosī”ti bhaṇati,",
  "pli-tv-bu-vb-pc2:2.2.31.1_4": "āpatti vācāya,",
  "pli-tv-bu-vb-pc2:2.2.31.1_5": "vācāya pācittiyassa.",
  "pli-tv-bu-vb-pc2:2.2.32_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.32_1": "vītarāgaṁ vītadosaṁ vītamohaṁ— “rāgapariyuṭṭhitosi,",
  "pli-tv-bu-vb-pc2:2.2.32_2": "dosapariyuṭṭhitosi,",
  "pli-tv-bu-vb-pc2:2.2.32_3": "mohapariyuṭṭhitosī”ti bhaṇati,",
  "pli-tv-bu-vb-pc2:2.2.32_4": "āpatti vācāya,",
  "pli-tv-bu-vb-pc2:2.2.32_5": "vācāya pācittiyassa.",
  "pli-tv-bu-vb-pc2:2.2.33_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.33_1": "rāgapariyuṭṭhitaṁ dosapariyuṭṭhitaṁ mohapariyuṭṭhitaṁ— “vītarāgosi,",
  "pli-tv-bu-vb-pc2:2.2.33_2": "vītadososi,",
  "pli-tv-bu-vb-pc2:2.2.33_3": "vītamohosī”ti bhaṇati,",
  "pli-tv-bu-vb-pc2:2.2.33_4": "āpatti vācāya,",
  "pli-tv-bu-vb-pc2:2.2.33_5": "vācāya pācittiyassa.",
  "pli-tv-bu-vb-pc2:2.2.34_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.34_1": "vītarāgaṁ vītadosaṁ vītamohaṁ— “vītarāgosi,",
  "pli-tv-bu-vb-pc2:2.2.34_2": "vītadososi,",
  "pli-tv-bu-vb-pc2:2.2.34_3": "vītamohosī”ti bhaṇati,",
  "pli-tv-bu-vb-pc2:2.2.34_4": "āpatti vācāya,",
  "pli-tv-bu-vb-pc2:2.2.34_5": "vācāya pācittiyassa.",
  "pli-tv-bu-vb-pc2:2.2.35.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.35.1_1": "pārājikaṁ ajjhāpannaṁ saṅghādisesaṁ ajjhāpannaṁ thullaccayaṁ ajjhāpannaṁ pācittiyaṁ ajjhāpannaṁ pāṭidesanīyaṁ",
  "pli-tv-bu-vb-pc2:2.2.35.1_2": "ajjhāpannaṁ dukkaṭaṁ ajjhāpannaṁ dubbhāsitaṁ ajjhāpannaṁ— “pārājikaṁ ajjhāpannosi,",
  "pli-tv-bu-vb-pc2:2.2.35.1_3": "saṅghādisesaṁ ajjhāpannosi,",
  "pli-tv-bu-vb-pc2:2.2.35.1_4": "thullaccayaṁ ajjhāpannosi,",
  "pli-tv-bu-vb-pc2:2.2.35.1_5": "pācittiyaṁ ajjhāpannosi,",
  "pli-tv-bu-vb-pc2:2.2.35.1_6": "pāṭidesanīyaṁ ajjhāpannosi,",
  "pli-tv-bu-vb-pc2:2.2.35.1_7": "dukkaṭaṁ ajjhāpannosi,",
  "pli-tv-bu-vb-pc2:2.2.35.1_8": "dubbhāsitaṁ ajjhāpannosī”ti bhaṇati,",
  "pli-tv-bu-vb-pc2:2.2.35.1_9": "āpatti vācāya,",
  "pli-tv-bu-vb-pc2:2.2.35.1_10": "vācāya pācittiyassa.",
  "pli-tv-bu-vb-pc2:2.2.36_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.36_1": "sotāpannaṁ— “pārājikaṁ ajjhāpannosi …pe…",
  "pli-tv-bu-vb-pc2:2.2.36_2": "dubbhāsitaṁ ajjhāpannosī”ti bhaṇati,",
  "pli-tv-bu-vb-pc2:2.2.36_3": "āpatti vācāya,",
  "pli-tv-bu-vb-pc2:2.2.36_4": "vācāya pācittiyassa.",
  "pli-tv-bu-vb-pc2:2.2.37_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.37_1": "pārājikaṁ ajjhāpannaṁ …pe…",
  "pli-tv-bu-vb-pc2:2.2.37_2": "dubbhāsitaṁ ajjhāpannaṁ— “sotāpannosī”ti bhaṇati,",
  "pli-tv-bu-vb-pc2:2.2.37_3": "āpatti vācāya,",
  "pli-tv-bu-vb-pc2:2.2.37_4": "vācāya pācittiyassa.",
  "pli-tv-bu-vb-pc2:2.2.38_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.38_1": "sotāpannaṁ— “sotāpannosī”ti bhaṇati,",
  "pli-tv-bu-vb-pc2:2.2.38_2": "āpatti vācāya,",
  "pli-tv-bu-vb-pc2:2.2.38_3": "vācāya pācittiyassa.",
  "pli-tv-bu-vb-pc2:2.2.39.1_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti,",
  "pli-tv-bu-vb-pc2:2.2.39.1_1": "oṭṭhaṁ meṇḍaṁ goṇaṁ gadrabhaṁ tiracchānagataṁ nerayikaṁ— “oṭṭhosi, meṇḍosi, goṇosi,",
  "pli-tv-bu-vb-pc2:2.2.39.1_2": "gadrabhosi,",
  "pli-tv-bu-vb-pc2:2.2.39.1_3": "tiracchānagatosi,",
  "pli-tv-bu-vb-pc2:2.2.39.1_4": "nerayikosi,",
  "pli-tv-bu-vb-pc2:2.2.39.1_5": "natthi tuyhaṁ sugati,",
  "pli-tv-bu-vb-pc2:2.2.39.1_6": "duggati yeva tuyhaṁ pāṭikaṅkhā”ti bhaṇati,",
  "pli-tv-bu-vb-pc2:2.2.39.1_7": "āpatti vācāya,",
  "pli-tv-bu-vb-pc2:2.2.39.1_8": "vācāya pācittiyassa.",
  "pli-tv-bu-vb-pc2:2.2.40_0": "Upasampanno upasampannaṁ khuṁsetukāmo vambhetukāmo maṅkukattukāmo hīnena ukkaṭṭhaṁ vadeti,",
  "pli-tv-bu-vb-pc2:2.2.40_1": "paṇḍitaṁ byattaṁ medhāviṁ bahussutaṁ dhammakathikaṁ— “oṭṭhosi, meṇḍosi, goṇosi,",
  "pli-tv-bu-vb-pc2:2.2.40_2": "gadrabhosi,",
  "pli-tv-bu-vb-pc2:2.2.40_3": "tiracchānagatosi,",
  "pli-tv-bu-vb-pc2:2.2.40_4": "nerayikosi,",
  "pli-tv-bu-vb-pc2:2.2.40_5": "natthi tuyhaṁ sugati,",
  "pli-tv-bu-vb-pc2:2.2.40_6": "duggatiyeva tuyhaṁ pāṭikaṅkhā”ti bhaṇati,",
  "pli-tv-bu-vb-pc2:2.2.40_7": "āpatti vācāya,",
  "pli-tv-bu-vb-pc2:2.2.40_8": "vācāya pācittiyassa.",
  "pli-tv-bu-vb-pc2:2.2.41_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena hīnaṁ vadeti,",
  "pli-tv-bu-vb-pc2:2.2.41_1": "oṭṭhaṁ meṇḍaṁ goṇaṁ gadrabhaṁ tiracchānagataṁ nerayikaṁ— “paṇḍitosi, byattosi,",
  "pli-tv-bu-vb-pc2:2.2.41_2": "medhāvīsi,",
  "pli-tv-bu-vb-pc2:2.2.41_3": "bahussutosi,",
  "pli-tv-bu-vb-pc2:2.2.41_4": "dhammakathikosi,",
  "pli-tv-bu-vb-pc2:2.2.41_5": "natthi tuyhaṁ duggati,",
  "pli-tv-bu-vb-pc2:2.2.41_6": "sugatiyeva tuyhaṁ pāṭikaṅkhā”ti bhaṇati,",
  "pli-tv-bu-vb-pc2:2.2.41_7": "āpatti vācāya,",
  "pli-tv-bu-vb-pc2:2.2.41_8": "vācāya pācittiyassa.",
  "pli-tv-bu-vb-pc2:2.2.42_0": "Upasampanno upasampannaṁ khuṁsetukāmo vambhetukāmo maṅkukattukāmo ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.2.42_1": "paṇḍitaṁ byattaṁ medhāviṁ bahussutaṁ dhammakathikaṁ— “paṇḍitosi, byattosi,",
  "pli-tv-bu-vb-pc2:2.2.42_2": "medhāvīsi,",
  "pli-tv-bu-vb-pc2:2.2.42_3": "bahussutosi,",
  "pli-tv-bu-vb-pc2:2.2.42_4": "dhammakathikosi,",
  "pli-tv-bu-vb-pc2:2.2.42_5": "natthi tuyhaṁ duggati,",
  "pli-tv-bu-vb-pc2:2.2.42_6": "sugati yeva tuyhaṁ pāṭikaṅkhā”ti bhaṇati,",
  "pli-tv-bu-vb-pc2:2.2.42_7": "āpatti vācāya,",
  "pli-tv-bu-vb-pc2:2.2.42_8": "vācāya pācittiyassa.",
  "pli-tv-bu-vb-pc2:2.3.1_0": "Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.3.1_1": "“santi idhekacce caṇḍālā venā nesādā rathakārā pukkusā”ti bhaṇati,",
  "pli-tv-bu-vb-pc2:2.3.1_2": "āpatti vācāya,",
  "pli-tv-bu-vb-pc2:2.3.1_3": "vācāya dukkaṭassa.",
  "pli-tv-bu-vb-pc2:2.3.2_0": "Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.3.2_1": "“santi idhekacce khattiyā,",
  "pli-tv-bu-vb-pc2:2.3.2_2": "brāhmaṇā”ti bhaṇati,",
  "pli-tv-bu-vb-pc2:2.3.2_3": "āpatti vācāya,",
  "pli-tv-bu-vb-pc2:2.3.2_4": "vācāya dukkaṭassa.",
  "pli-tv-bu-vb-pc2:2.3.3_0": "Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.3.3_1": "“santi idhekacce avakaṇṇakā javakaṇṇakā dhaniṭṭhakā saviṭṭhakā kulavaḍḍhakā”ti bhaṇati …pe….",
  "pli-tv-bu-vb-pc2:2.3.4_0": "“Santi idhekacce buddharakkhitā dhammarakkhitā saṅgharakkhitā”ti bhaṇati …pe….",
  "pli-tv-bu-vb-pc2:2.3.5_0": "“Santi idhekacce kosiyā bhāradvājā”ti bhaṇati …pe….",
  "pli-tv-bu-vb-pc2:2.3.6_0": "“Santi idhekacce gotamā moggallānā kaccānā vāsiṭṭhā”ti bhaṇati …pe….",
  "pli-tv-bu-vb-pc2:2.3.7_0": "“Santi idhekacce koṭṭhakā pupphachaḍḍakā”ti bhaṇati …pe….",
  "pli-tv-bu-vb-pc2:2.3.8_0": "“Santi idhekacce kassakā vāṇijā gorakkhā”ti bhaṇati …pe….",
  "pli-tv-bu-vb-pc2:2.3.9_0": "“Santi idhekacce naḷakārā kumbhakārā pesakārā cammakārā nahāpitā”ti bhaṇati …pe….",
  "pli-tv-bu-vb-pc2:2.3.10_0": "“Santi idhekacce muddikā gaṇakā lekhakā”ti bhaṇati …pe….",
  "pli-tv-bu-vb-pc2:2.3.11_0": "“Santi idhekacce kuṭṭhikā gaṇḍikā kilāsikā sosikā apamārikā”ti bhaṇati …pe….",
  "pli-tv-bu-vb-pc2:2.3.12_0": "“Santi idhekacce madhumehikā”ti bhaṇati …pe….",
  "pli-tv-bu-vb-pc2:2.3.13_0": "“Santi idhekacce atidīghā atirassā atikaṇhā accodātā”ti bhaṇati …pe….",
  "pli-tv-bu-vb-pc2:2.3.14_0": "“Santi idhekacce nātidīghā nātirassā nātikaṇhā nāccodātā”ti bhaṇati …pe….",
  "pli-tv-bu-vb-pc2:2.3.15_0": "“Santi idhekacce rāgapariyuṭṭhitā dosapariyuṭṭhitā mohapariyuṭṭhitā”ti bhaṇati …pe….",
  "pli-tv-bu-vb-pc2:2.3.16_0": "“Santi idhekacce vītarāgā vītadosā vītamohā”ti bhaṇati …pe….",
  "pli-tv-bu-vb-pc2:2.3.17_0": "“Santi idhekacce pārājikaṁ ajjhāpannā …pe….",
  "pli-tv-bu-vb-pc2:2.3.18_0": "dubbhāsitaṁ ajjhāpannā”ti bhaṇati …pe….",
  "pli-tv-bu-vb-pc2:2.3.19_0": "“Santi idhekacce sotāpannā”ti bhaṇati …pe….",
  "pli-tv-bu-vb-pc2:2.3.20_0": "“Santi idhekacce oṭṭhā meṇḍā goṇā gadrabhā tiracchānagatā nerayikā,",
  "pli-tv-bu-vb-pc2:2.3.20_1": "natthi tesaṁ sugati,",
  "pli-tv-bu-vb-pc2:2.3.20_2": "duggatiyeva tesaṁ pāṭikaṅkhā”ti bhaṇati,",
  "pli-tv-bu-vb-pc2:2.3.20_3": "āpatti vācāya,",
  "pli-tv-bu-vb-pc2:2.3.20_4": "vācāya dukkaṭassa.",
  "pli-tv-bu-vb-pc2:2.3.21_0": "Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.3.21_1": "“santi idhekacce paṇḍitā byattā,",
  "pli-tv-bu-vb-pc2:2.3.21_2": "medhāvī bahussutā dhammakathikā,",
  "pli-tv-bu-vb-pc2:2.3.21_3": "natthi tesaṁ duggati,",
  "pli-tv-bu-vb-pc2:2.3.21_4": "sugatiyeva tesaṁ pāṭikaṅkhā”ti bhaṇati,",
  "pli-tv-bu-vb-pc2:2.3.21_5": "āpatti vācāya,",
  "pli-tv-bu-vb-pc2:2.3.21_6": "vācāya dukkaṭassa.",
  "pli-tv-bu-vb-pc2:2.4.1_0": "Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.4.1_1": "“ye nūna caṇḍālā venā nesādā rathakārā pukkusā”ti bhaṇati,",
  "pli-tv-bu-vb-pc2:2.4.1_2": "āpatti vācāya,",
  "pli-tv-bu-vb-pc2:2.4.1_3": "vācāya dukkaṭassa …pe….",
  "pli-tv-bu-vb-pc2:2.4.2_0": "Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.4.2_1": "“ye nūna paṇḍitā byattā medhāvī bahussutā dhammakathikā”ti bhaṇati,",
  "pli-tv-bu-vb-pc2:2.4.2_2": "āpatti vācāya,",
  "pli-tv-bu-vb-pc2:2.4.2_3": "vācāya dukkaṭassa.",
  "pli-tv-bu-vb-pc2:2.5.1_0": "Upasampanno upasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.5.1_1": "“na mayaṁ caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.5.2_0": "“Na mayaṁ paṇḍitā byattā medhāvī bahussutā dhammakathikā,",
  "pli-tv-bu-vb-pc2:2.5.2_1": "natthamhākaṁ duggati,",
  "pli-tv-bu-vb-pc2:2.5.2_2": "sugatiyeva amhākaṁ pāṭikaṅkhā”ti bhaṇati.",
  "pli-tv-bu-vb-pc2:2.5.2_3": "Āpatti vācāya,",
  "pli-tv-bu-vb-pc2:2.5.2_4": "vācāya dukkaṭassa.",
  "pli-tv-bu-vb-pc2:2.6.1_0": "Upasampanno anupasampannaṁ khuṁsetukāmo vambhetukāmo maṅkukattukāmo hīnena hīnaṁ vadeti …pe…",
  "pli-tv-bu-vb-pc2:2.6.2_0": "hīnena ukkaṭṭhaṁ vadeti …pe…",
  "pli-tv-bu-vb-pc2:2.6.3_0": "ukkaṭṭhena hīnaṁ vadeti …pe…",
  "pli-tv-bu-vb-pc2:2.6.4_0": "ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.6.4_1": "paṇḍitaṁ byattaṁ medhāviṁ bahussutaṁ dhammakathikaṁ— “paṇḍitosi, byattosi,",
  "pli-tv-bu-vb-pc2:2.6.4_2": "medhāvīsi,",
  "pli-tv-bu-vb-pc2:2.6.4_3": "bahussutosi,",
  "pli-tv-bu-vb-pc2:2.6.4_4": "dhammakathikosi,",
  "pli-tv-bu-vb-pc2:2.6.4_5": "natthi tuyhaṁ duggati,",
  "pli-tv-bu-vb-pc2:2.6.4_6": "sugatiyeva tuyhaṁ pāṭikaṅkhā”ti bhaṇati,",
  "pli-tv-bu-vb-pc2:2.6.4_7": "āpatti vācāya,",
  "pli-tv-bu-vb-pc2:2.6.4_8": "vācāya dukkaṭassa.",
  "pli-tv-bu-vb-pc2:2.6.5_0": "Upasampanno anupasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.6.5_1": "“santi idhekacce caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.6.6_0": "“Santi idhekacce paṇḍitā byattā medhāvī bahussutā dhammakathikā,",
  "pli-tv-bu-vb-pc2:2.6.6_1": "natthi tesaṁ duggati,",
  "pli-tv-bu-vb-pc2:2.6.6_2": "sugatiyeva tesaṁ pāṭikaṅkhā”ti bhaṇati,",
  "pli-tv-bu-vb-pc2:2.6.6_3": "āpatti vācāya,",
  "pli-tv-bu-vb-pc2:2.6.6_4": "vācāya dukkaṭassa.",
  "pli-tv-bu-vb-pc2:2.6.7_0": "Upasampanno anupasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.6.7_1": "“ye nūna caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.6.8_0": "“Ye nūna paṇḍitā byattā medhāvī bahussutā dhammakathikā”ti bhaṇati,",
  "pli-tv-bu-vb-pc2:2.6.8_1": "āpatti vācāya,",
  "pli-tv-bu-vb-pc2:2.6.8_2": "vācāya dukkaṭassa.",
  "pli-tv-bu-vb-pc2:2.6.9_0": "Upasampanno anupasampannaṁ khuṁsetukāmo vambhetukāmo maṅkukattukāmo evaṁ vadeti,",
  "pli-tv-bu-vb-pc2:2.6.9_1": "“na mayaṁ caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.6.10_0": "“Na mayaṁ paṇḍitā byattā medhāvī bahussutā dhammakathikā,",
  "pli-tv-bu-vb-pc2:2.6.10_1": "natthamhākaṁ duggati,",
  "pli-tv-bu-vb-pc2:2.6.10_2": "sugatiyeva amhākaṁ pāṭikaṅkhā”ti bhaṇati.",
  "pli-tv-bu-vb-pc2:2.6.10_3": "Āpatti vācāya,",
  "pli-tv-bu-vb-pc2:2.6.10_4": "vācāya dukkaṭassa.",
  "pli-tv-bu-vb-pc2:2.7.1_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.1_1": "davakamyatā hīnena hīnaṁ vadeti,",
  "pli-tv-bu-vb-pc2:2.7.1_2": "caṇḍālaṁ venaṁ nesādaṁ rathakāraṁ pukkusaṁ— “caṇḍālosi, venosi, nesādosi,",
  "pli-tv-bu-vb-pc2:2.7.1_3": "rathakārosi,",
  "pli-tv-bu-vb-pc2:2.7.1_4": "pukkusosī”ti bhaṇati,",
  "pli-tv-bu-vb-pc2:2.7.1_5": "āpatti vācāya,",
  "pli-tv-bu-vb-pc2:2.7.1_6": "vācāya dubbhāsitassa.",
  "pli-tv-bu-vb-pc2:2.7.2_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.2_1": "davakamyatā hīnena ukkaṭṭhaṁ vadeti,",
  "pli-tv-bu-vb-pc2:2.7.2_2": "khattiyaṁ brāhmaṇaṁ— “caṇḍālosi, venosi, nesādosi,",
  "pli-tv-bu-vb-pc2:2.7.2_3": "rathakārosi,",
  "pli-tv-bu-vb-pc2:2.7.2_4": "pukkusosī”ti bhaṇati,",
  "pli-tv-bu-vb-pc2:2.7.2_5": "āpatti vācāya,",
  "pli-tv-bu-vb-pc2:2.7.2_6": "vācāya dubbhāsitassa.",
  "pli-tv-bu-vb-pc2:2.7.3_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.3_1": "davakamyatā ukkaṭṭhena hīnaṁ vadeti,",
  "pli-tv-bu-vb-pc2:2.7.3_2": "caṇḍālaṁ venaṁ nesādaṁ rathakāraṁ pukkusaṁ— “khattiyosi,",
  "pli-tv-bu-vb-pc2:2.7.3_3": "brāhmaṇosī”ti bhaṇati,",
  "pli-tv-bu-vb-pc2:2.7.3_4": "āpatti vācāya,",
  "pli-tv-bu-vb-pc2:2.7.3_5": "vācāya dubbhāsitassa.",
  "pli-tv-bu-vb-pc2:2.7.4_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.4_1": "davakamyatā ukkaṭṭhena ukkaṭṭhaṁ vadeti,",
  "pli-tv-bu-vb-pc2:2.7.4_2": "khattiyaṁ brāhmaṇaṁ— “khattiyosi,",
  "pli-tv-bu-vb-pc2:2.7.4_3": "brāhmaṇosī”ti bhaṇati,",
  "pli-tv-bu-vb-pc2:2.7.4_4": "āpatti vācāya,",
  "pli-tv-bu-vb-pc2:2.7.4_5": "vācāya dubbhāsitassa.",
  "pli-tv-bu-vb-pc2:2.7.5_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.5_1": "davakamyatā hīnena hīnaṁ vadeti …pe…",
  "pli-tv-bu-vb-pc2:2.7.6_0": "hīnena ukkaṭṭhaṁ vadeti …pe…",
  "pli-tv-bu-vb-pc2:2.7.7_0": "ukkaṭṭhena hīnaṁ vadeti …pe…",
  "pli-tv-bu-vb-pc2:2.7.8_0": "ukkaṭṭhena ukkaṭṭhaṁ vadeti, paṇḍitaṁ byattaṁ medhāviṁ bahussutaṁ dhammakathikaṁ—",
  "pli-tv-bu-vb-pc2:2.7.9_0": "“paṇḍitosi, byattosi,",
  "pli-tv-bu-vb-pc2:2.7.9_1": "medhāvīsi,",
  "pli-tv-bu-vb-pc2:2.7.9_2": "bahussutosi,",
  "pli-tv-bu-vb-pc2:2.7.9_3": "dhammakathikosi,",
  "pli-tv-bu-vb-pc2:2.7.9_4": "natthi tuyhaṁ duggati,",
  "pli-tv-bu-vb-pc2:2.7.9_5": "sugatiyeva tuyhaṁ pāṭikaṅkhā”ti bhaṇati,",
  "pli-tv-bu-vb-pc2:2.7.9_6": "āpatti vācāya,",
  "pli-tv-bu-vb-pc2:2.7.9_7": "vācāya dubbhāsitassa.",
  "pli-tv-bu-vb-pc2:2.7.10.1_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.10.1_1": "davakamyatā evaṁ vadeti,",
  "pli-tv-bu-vb-pc2:2.7.10.1_2": "“santi idhekacce caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.7.11_0": "“Santi idhekacce paṇḍitā byattā medhāvī bahussutā dhammakathikā,",
  "pli-tv-bu-vb-pc2:2.7.11_1": "natthi tesaṁ duggati,",
  "pli-tv-bu-vb-pc2:2.7.11_2": "sugatiyeva tesaṁ pāṭikaṅkhā”ti bhaṇati,",
  "pli-tv-bu-vb-pc2:2.7.11_3": "āpatti vācāya,",
  "pli-tv-bu-vb-pc2:2.7.11_4": "vācāya dubbhāsitassa.",
  "pli-tv-bu-vb-pc2:2.7.12_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.12_1": "davakamyatā evaṁ vadeti,",
  "pli-tv-bu-vb-pc2:2.7.12_2": "“ye nūna caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.7.13_0": "“Ye nūna paṇḍitā byattā medhāvī bahussutā dhammakathikā”ti bhaṇati,",
  "pli-tv-bu-vb-pc2:2.7.13_1": "āpatti vācāya,",
  "pli-tv-bu-vb-pc2:2.7.13_2": "vācāya dubbhāsitassa.",
  "pli-tv-bu-vb-pc2:2.7.14_0": "Upasampanno upasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.7.14_1": "davakamyatā evaṁ vadeti,",
  "pli-tv-bu-vb-pc2:2.7.14_2": "“na mayaṁ caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.7.15_0": "“Na mayaṁ paṇḍitā byattā medhāvī bahussutā dhammakathikā,",
  "pli-tv-bu-vb-pc2:2.7.15_1": "natthamhākaṁ duggati,",
  "pli-tv-bu-vb-pc2:2.7.15_2": "sugatiyeva amhākaṁ pāṭikaṅkhā”ti bhaṇati.",
  "pli-tv-bu-vb-pc2:2.7.15_3": "Āpatti vācāya,",
  "pli-tv-bu-vb-pc2:2.7.15_4": "vācāya dubbhāsitassa.",
  "pli-tv-bu-vb-pc2:2.8.1_0": "Upasampanno anupasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.8.1_1": "davakamyatā hīnena hīnaṁ vadeti …pe…",
  "pli-tv-bu-vb-pc2:2.8.2_0": "hīnena ukkaṭṭhaṁ vadeti …pe…",
  "pli-tv-bu-vb-pc2:2.8.3_0": "ukkaṭṭhena hīnaṁ vadeti …pe…",
  "pli-tv-bu-vb-pc2:2.8.4_0": "ukkaṭṭhena ukkaṭṭhaṁ vadeti, paṇḍitaṁ byattaṁ medhāviṁ bahussutaṁ dhammakathikaṁ—",
  "pli-tv-bu-vb-pc2:2.8.5_0": "“paṇḍitosi, byattosi,",
  "pli-tv-bu-vb-pc2:2.8.5_1": "medhāvīsi,",
  "pli-tv-bu-vb-pc2:2.8.5_2": "bahussutosi dhammakathikosi,",
  "pli-tv-bu-vb-pc2:2.8.5_3": "natthi tuyhaṁ duggati,",
  "pli-tv-bu-vb-pc2:2.8.5_4": "sugatiyeva tuyhaṁ pāṭikaṅkhā”ti bhaṇati,",
  "pli-tv-bu-vb-pc2:2.8.5_5": "āpatti vācāya,",
  "pli-tv-bu-vb-pc2:2.8.5_6": "vācāya dubbhāsitassa.",
  "pli-tv-bu-vb-pc2:2.8.6_0": "Upasampanno anupasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.8.6_1": "davakamyatā evaṁ vadeti,",
  "pli-tv-bu-vb-pc2:2.8.6_2": "“santi idhekacce caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.8.7_0": "“Santi idhekacce paṇḍitā byattā medhāvī bahussutā dhammakathikā,",
  "pli-tv-bu-vb-pc2:2.8.7_1": "natthi tesaṁ duggati,",
  "pli-tv-bu-vb-pc2:2.8.7_2": "sugatiyeva tesaṁ pāṭikaṅkhā”ti bhaṇati,",
  "pli-tv-bu-vb-pc2:2.8.7_3": "āpatti vācāya,",
  "pli-tv-bu-vb-pc2:2.8.7_4": "vācāya dubbhāsitassa.",
  "pli-tv-bu-vb-pc2:2.8.8_0": "Upasampanno anupasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.8.8_1": "davakamyatā evaṁ vadeti,",
  "pli-tv-bu-vb-pc2:2.8.8_2": "“ye nūna caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.8.9_0": "“Ye nūna paṇḍitā byattā medhāvī bahussutā dhammakathikā”ti bhaṇati,",
  "pli-tv-bu-vb-pc2:2.8.9_1": "āpatti vācāya,",
  "pli-tv-bu-vb-pc2:2.8.9_2": "vācāya dubbhāsitassa.",
  "pli-tv-bu-vb-pc2:2.8.10_0": "Upasampanno anupasampannaṁ na khuṁsetukāmo na vambhetukāmo na maṅkukattukāmo,",
  "pli-tv-bu-vb-pc2:2.8.10_1": "davakamyatā evaṁ vadeti,",
  "pli-tv-bu-vb-pc2:2.8.10_2": "“na mayaṁ caṇḍālā venā nesādā rathakārā pukkusā”ti bhaṇati …pe….",
  "pli-tv-bu-vb-pc2:2.8.11_0": "“Na mayaṁ paṇḍitā byattā medhāvī bahussutā dhammakathikā,",
  "pli-tv-bu-vb-pc2:2.8.11_1": "natthamhākaṁ duggati,",
  "pli-tv-bu-vb-pc2:2.8.11_2": "sugatiyeva amhākaṁ pāṭikaṅkhā”ti bhaṇati,",
  "pli-tv-bu-vb-pc2:2.8.11_3": "āpatti vācāya,",
  "pli-tv-bu-vb-pc2:2.8.11_4": "vācāya dubbhāsitassa.",
  "pli-tv-bu-vb-pc2:2.9.1_0": "Anāpatti—",
  "pli-tv-bu-vb-pc2:2.9.2_0": "atthapurekkhārassa,",
  "pli-tv-bu-vb-pc2:2.9.3_0": "dhammapurekkhārassa,",
  "pli-tv-bu-vb-pc2:2.9.4_0": "anusāsanipurekkhārassa,",
  "pli-tv-bu-vb-pc2:2.9.5_0": "ummattakassa,",
  "pli-tv-bu-vb-pc2:2.9.6_0": "khittacittassa,",
  "pli-tv-bu-vb-pc2:2.9.7_0": "vedanāṭṭassa,",
  "pli-tv-bu-vb-pc2:2.9.8_0": "ādikammikassāti.",
  "pli-tv-bu-vb-pc2:2.9.9_0": "Omasavādasikkhāpadaṁ niṭṭhitaṁ dutiyaṁ."
}