{
  "anya-e0703n61:0_0": "Dvisaṭṭhimapariccheda",
  "anya-e0703n61:1_0": "Paramaṇḍalābhigamano",
  "anya-e0703n61:2_0": "1.",
  "anya-e0703n61:3_0": " Attanābhimatassā’su, jātadesassa pattiyā;",
  "anya-e0703n61:4_0": "Sampuṇṇamanasaṅkappo, dussaṅkapavivajjito.",
  "anya-e0703n61:5_0": "2.",
  "anya-e0703n61:6_0": " Vajirūpamorupaññā, balena gurusantike;",
  "anya-e0703n61:7_0": "Lahuṁ bahuñca gaṇhanto, sippajātamaneka kaṁ.",
  "anya-e0703n61:8_0": "3.",
  "anya-e0703n61:9_0": " Jināgamesu nekesu, koṭillā dīsu nītisu;",
  "anya-e0703n61:10_0": "Saddasatthe ca kāveyye, sanighaṇḍuka keṭubhe.",
  "anya-e0703n61:11_0": "4.",
  "anya-e0703n61:12_0": " Naccagītesu satthesu, hatthisippādikesu ca;",
  "anya-e0703n61:13_0": "Dhanu khaggādinekesu, satthesu ca visesato.",
  "anya-e0703n61:14_0": "5.",
  "anya-e0703n61:15_0": " Pārappatto vinītatto, pitu rañño samācari;",
  "anya-e0703n61:16_0": "Adhippāyānukulaṁ’va, sadā bhattipurassaro.",
  "anya-e0703n61:17_0": "6.",
  "anya-e0703n61:18_0": " Tadā sadā darācāra-guṇārādhitamānaso;",
  "anya-e0703n61:19_0": "Piyena viya mittena, tena saddhiṁ mahīpati.",
  "anya-e0703n61:20_0": "7.",
  "anya-e0703n61:21_0": " Uyyānajalakīḷādi-sukhaṁ nānappakārakaṁ;",
  "anya-e0703n61:22_0": "Anubhotvā sadesasmiṁ, sañcaranto tahiṁ tahiṁ.",
  "anya-e0703n61:23_0": "8.",
  "anya-e0703n61:24_0": " Ekadāsaṅkhasenādhi-patinā daḷhabhattinā;",
  "anya-e0703n61:25_0": "Saraṭṭhasīmā rakkhāya, yo jitena balīyasā.",
  "anya-e0703n61:26_0": "9.",
  "anya-e0703n61:27_0": " Ajjhāvutthassa ca balattha-linamassa ca santikaṁ;",
  "anya-e0703n61:28_0": "Gāmasā’gañchi sutvāna, tamatthaṁ dhajinīpati.",
  "anya-e0703n61:29_0": "10.",
  "anya-e0703n61:30_0": " Gāmaṁ taṁ sādhukaṁ sajju, sajjāpetvā saputtakaṁ;",
  "anya-e0703n61:31_0": "Paccuggantvā mahīpālaṁ, paṇamitvā ṭhito tadā.",
  "anya-e0703n61:32_0": "11.",
  "anya-e0703n61:33_0": " Pitā putto ubho tassa, sambhāsiya piyaṁ vaco;",
  "anya-e0703n61:34_0": "Nekadhā’rādhitā tena, taṁ gāmaṁ samupāgaguṁ.",
  "anya-e0703n61:35_0": "12.",
  "anya-e0703n61:36_0": " Tahiṁ katici bhūpālo, vāsare vītināmiya;",
  "anya-e0703n61:37_0": "Senāpatiṁ samāhūya, idaṁ vacanaṁ mabravi.",
  "anya-e0703n61:38_0": "13.",
  "anya-e0703n61:39_0": " Putto me dānivayasi, ṭhito’ panayanārahe;",
  "anya-e0703n61:40_0": "Tassopanayanaṁ kātuṁ, mahopakaraṇaṁ lahuṁ.",
  "anya-e0703n61:41_0": "14.",
  "anya-e0703n61:42_0": " Sajjetabbanti taṁ sutvā, sopi senādhināyako;",
  "anya-e0703n61:43_0": "Sabbupakaraṇaṁ khippaṁ, maṅgalatthaṁ susajjayi.",
  "anya-e0703n61:44_0": "15.",
  "anya-e0703n61:45_0": " Sugandha dīpapupphādi-vatthūhi divasattayaṁ;",
  "anya-e0703n61:46_0": "Pubbakāraṁ karitvāna, mahantaṁ ratanattaye.",
  "anya-e0703n61:47_0": "16.",
  "anya-e0703n61:48_0": " Vedikācāradakkhehi, dvijehi puthuvīpati;",
  "anya-e0703n61:49_0": "Sampabhāvānu rūpaṁva, maṅgalaṁ taṁ samāpiya.",
  "anya-e0703n61:50_0": "17.",
  "anya-e0703n61:51_0": " Parakkamakumārena, tena saddhiṁ samārabhi;",
  "anya-e0703n61:52_0": "Vasantakīḷaṁ mahatiṁ, sāmacco kīḷituṁ tadā.",
  "anya-e0703n61:53_0": "18.",
  "anya-e0703n61:54_0": " Rājā kitti sirīmegho-rohaṇe vasato tadā;",
  "anya-e0703n61:55_0": "Sirīvallabhanāmassa, sabhātu maraṇampi ca.",
  "anya-e0703n61:56_0": "19.",
  "anya-e0703n61:57_0": " Māṇabharaṇanāmassa, rajjalābhañca deviyā;",
  "anya-e0703n61:58_0": "Mittāya paṭilābhañca, sirīvallabhasūnu no.",
  "anya-e0703n61:59_0": "20.",
  "anya-e0703n61:60_0": " Rohaṇāgatadūtehi, suṇitvā sakabhātuno;",
  "anya-e0703n61:61_0": "Kālakriyāya sañjāta-sokavegaṁ sudussahaṁ.",
  "anya-e0703n61:62_0": "21.",
  "anya-e0703n61:63_0": " Mittāyatanayuppatti pavattiṁ savaṇena taṁ;",
  "anya-e0703n61:64_0": "Vineyya virato tamhā, vasantasamayussavā.",
  "anya-e0703n61:65_0": "22.",
  "anya-e0703n61:66_0": " Nivattetvāna tattheva, senāniṁ saṅkhanāmakaṁ;",
  "anya-e0703n61:67_0": "Puttena saha so saṅkha-tthali nāmaṁ puraṁ gami.",
  "anya-e0703n61:68_0": "23.",
  "anya-e0703n61:69_0": " Parakkamakumārena, tena saddhiṁ tahiṁ sukhaṁ;",
  "anya-e0703n61:70_0": "Vasato tassa bhūpassa, vassamekamatikkami.",
  "anya-e0703n61:71_0": "24.",
  "anya-e0703n61:72_0": " Māṇābharaṇabhūpassa , devī cāpi pabhāvatī;",
  "anya-e0703n61:73_0": "Labhittha dutiyā kitti-sirī meghavhayaṁ sutaṁ.",
  "anya-e0703n61:74_0": "25.",
  "anya-e0703n61:75_0": " Suṇitvā tañca so amhaṁ, vaṁso jāto mahā’’iti;",
  "anya-e0703n61:76_0": "Ahu kittisirīmegho, tadā attamano bhusaṁ.",
  "anya-e0703n61:77_0": "26.",
  "anya-e0703n61:78_0": " Laṁkādīpopabhogeka-hetunā mahatā satā;",
  "anya-e0703n61:79_0": "Asādhāraṇabhūbhena, codito puññakammunā.",
  "anya-e0703n61:80_0": "27.",
  "anya-e0703n61:81_0": " Kumāro so’tha pitarā, piyamitte viyattani;",
  "anya-e0703n61:82_0": "Kariyamānaṁ sasnehaṁ, mahantaṁ co’palālanaṁ.",
  "anya-e0703n61:83_0": "28.",
  "anya-e0703n61:84_0": " Sacivānamanekesaṁ, bhayabhattī purassaraṁ;",
  "anya-e0703n61:85_0": "Kriyamānamupaṭṭhānaṁ, na maññanto tiṇāyapi.",
  "anya-e0703n61:86_0": "29.",
  "anya-e0703n61:87_0": " Laṁkādīpamimaṁ sabba mekacchatto pasobhitaṁ;",
  "anya-e0703n61:88_0": "Khippaṁ kāretukāmo so, sayaṁ iti vicintayi.",
  "anya-e0703n61:89_0": "30.",
  "anya-e0703n61:90_0": " Kesa akkhaka gīvaṭṭhi-dāṭhā pattāna meva ca;",
  "anya-e0703n61:91_0": "Padacetya mahābodhi-sākhānañcāpi satthuno.",
  "anya-e0703n61:92_0": "31.",
  "anya-e0703n61:93_0": " Caturāsītisahassānaṁ, dhammakkhandhāna meva ca;",
  "anya-e0703n61:94_0": "Sammāsambuddhakappānaṁ, ādhārattā ca niccaso.",
  "anya-e0703n61:95_0": "32.",
  "anya-e0703n61:96_0": " Ākarattā ca nekesaṁ, maṇimuttādivatthūnaṁ;",
  "anya-e0703n61:97_0": "Sammatopi visiṭṭhoti, dīponāti mahā ayaṁ.",
  "anya-e0703n61:98_0": "33.",
  "anya-e0703n61:99_0": " Tayo me pitaro bhūpā, mātulopi ca sabbathā;",
  "anya-e0703n61:100_0": "Ekacchattena vattetu, masamatthā vibhajji’maṁ.",
  "anya-e0703n61:101_0": "34.",
  "anya-e0703n61:102_0": " Bhuñjantā ettakeneva, katakiccā mayaṁ iti;",
  "anya-e0703n61:103_0": "Maññantā vigatacchandā’bhisekamhi kulocite.",
  "anya-e0703n61:104_0": "35.",
  "anya-e0703n61:105_0": " Raṭṭhesake sakeyeva, isseraṁ sampavattayuṁ;",
  "anya-e0703n61:106_0": "Kasikammādikaṁ gāma-bhojakā viya nissitā.",
  "anya-e0703n61:107_0": "36.",
  "anya-e0703n61:108_0": " Tesu kittisiri meghaṁ, petteyyaṁ me ṭhapetva te;",
  "anya-e0703n61:109_0": "Agamaṁsu yathākammaṁ, sesā bhūpatayo tayo.",
  "anya-e0703n61:110_0": "37.",
  "anya-e0703n61:111_0": " Maccānaṁ paramaṁ āyu, vate’dāni parittakaṁ;",
  "anya-e0703n61:112_0": "Bālāyuvāno vuddhā ca, ime sattā’nupubbaso.",
  "anya-e0703n61:113_0": "38.",
  "anya-e0703n61:114_0": " Pāpuṇissanti maraṇa-mīti’yaṁ niyamopi ca;",
  "anya-e0703n61:115_0": "Na heva asmiṁ lokasmiṁ, saṁvijjati kadācipi.",
  "anya-e0703n61:116_0": "39.",
  "anya-e0703n61:117_0": " Tasmā sarīrake asmiṁ, bhaṅgure sāravajjite;",
  "anya-e0703n61:118_0": "Hīḷite sāradassīhi, apekkhaṁ hitvā sabbathā.",
  "anya-e0703n61:119_0": "40.",
  "anya-e0703n61:120_0": " Pihaniye yasodehe, ciraṭṭhāyimhi sabbadā;",
  "anya-e0703n61:121_0": "Amhādisehi kattabbo, rājaputtehi ādaro.",
  "anya-e0703n61:122_0": "41.",
  "anya-e0703n61:123_0": " Ummaggajātakādīsu, cārittañcāpi bhūmisu;",
  "anya-e0703n61:124_0": "Vihitaṁ bodhisattena, vīrabhāvādinissitaṁ.",
  "anya-e0703n61:125_0": "42.",
  "anya-e0703n61:126_0": " Rāmāyaṇabhāratādi-lokiyāsu kathāsupi;",
  "anya-e0703n61:127_0": "Rāmassa vikkamañceva, tassa rāvaṇaghātino.",
  "anya-e0703n61:128_0": "43.",
  "anya-e0703n61:129_0": " Duyodhanādirājāno, hantvāyuddhe pavattitaṁ;",
  "anya-e0703n61:130_0": "Vikkamāti sayañceva, pañcannaṁ paṇḍusūnūnaṁ.",
  "anya-e0703n61:131_0": "44.",
  "anya-e0703n61:132_0": " Itihāsakathāyañca, devāsuraraṇe purā;",
  "anya-e0703n61:133_0": "Dussantādimahīpehi, katañca caritabbhūtaṁ.",
  "anya-e0703n61:134_0": "45.",
  "anya-e0703n61:135_0": " Ummūlitavato tassa, nandavaṁsanarissare;",
  "anya-e0703n61:136_0": "Cārakkadvijaseṭṭhassa, sutvā buddhibalampi ca.",
  "anya-e0703n61:137_0": "46.",
  "anya-e0703n61:138_0": " Sabbā netāni lokamhi, yāvajjadivasā bhuvi;",
  "anya-e0703n61:139_0": "Tesaṁ asannidhānepi, suppasiddhiṁ gatāni hi.",
  "anya-e0703n61:140_0": "47.",
  "anya-e0703n61:141_0": " Suladdhaṁ jīvitaṁ tesaṁ, asādhāraṇamīdisaṁ;",
  "anya-e0703n61:142_0": "Caritātisayaṁ kattuṁ, samatthā honti ye bhuvi.",
  "anya-e0703n61:143_0": "48.",
  "anya-e0703n61:144_0": " Jāyitvā khattavaṁsamhi, khattavīravarodhitaṁ;",
  "anya-e0703n61:145_0": "Yadihaṁ na karissāmi, moghā me jāti hessati.",
  "anya-e0703n61:146_0": "49.",
  "anya-e0703n61:147_0": " Tesamabbhadhikā kāla-sampadāyeva kevalaṁ;",
  "anya-e0703n61:148_0": "Mayā te adhikā kintu, paññādīhīti cintiya.",
  "anya-e0703n61:149_0": "50.",
  "anya-e0703n61:150_0": " Piturājā ca me’dāni, pacchime vayasiṭṭhito;",
  "anya-e0703n61:151_0": "Yadidaṁ pettikaṁ rajjaṁ, mama hatthagatabbhave.",
  "anya-e0703n61:152_0": "51.",
  "anya-e0703n61:153_0": " Rājalakkhiva so peta-cetaso me pamādato;",
  "anya-e0703n61:154_0": "Yathicchitañce na bhave, mahatī jāni me bhusaṁ.",
  "anya-e0703n61:155_0": "52.",
  "anya-e0703n61:156_0": " Ettheva nivasanto’haṁ, carāpiya sake vare;",
  "anya-e0703n61:157_0": "Paramaṇḍalavuttantaṁ, jāneyyaṁ yadi tattano.",
  "anya-e0703n61:158_0": "53.",
  "anya-e0703n61:159_0": " Randhaṁ paccatthikānantu, pakāsetuṁ rathātathaṁ;",
  "anya-e0703n61:160_0": "Adhippāyānurūpaṁ me, samatthā vā na vācarā.",
  "anya-e0703n61:161_0": "54.",
  "anya-e0703n61:162_0": " Ye keci’dha janā santi, sabbe te mama sammukhā;",
  "anya-e0703n61:163_0": "Balīyattaṁ’va sattūnaṁ, kathayanti anekaso.",
  "anya-e0703n61:164_0": "55.",
  "anya-e0703n61:165_0": " Paccekaraṭṭhasāmīhi, pitubhūpehi tihipi;",
  "anya-e0703n61:166_0": "Ekībhūya karitvāna, sattakkhattuṁ mahāhavaṁ.",
  "anya-e0703n61:167_0": "56.",
  "anya-e0703n61:168_0": " Sādhetuṁ dukkaraṁ raṭṭhaṁ, bhavate kākinā kathaṁ;",
  "anya-e0703n61:169_0": "Sisunā gaṇhituṁ sakkā, khuddarajjo pabhoginā.",
  "anya-e0703n61:170_0": "57.",
  "anya-e0703n61:171_0": " Sukaraṁ mūlabhūtassa, tassa rajjassa sādhanaṁ;",
  "anya-e0703n61:172_0": "Iti duccintaṁtaṁ tuyhaṁ, dūre tabbamidaṁ’’iti.",
  "anya-e0703n61:173_0": "58.",
  "anya-e0703n61:174_0": " Kaṇṇe tatthasalākāyo, pavesentā’va nekaso;",
  "anya-e0703n61:175_0": "Mahantattaṁ kathente’vaṁ, bahudhā paramaṇḍale.",
  "anya-e0703n61:176_0": "59.",
  "anya-e0703n61:177_0": " Ajānanaṁ yathābhūtaṁ, vadantānaṁ kubuddhinaṁ;",
  "anya-e0703n61:178_0": "Sabbametaṁ vaco jātu, saddhātabbaṁ siyā na hi.",
  "anya-e0703n61:179_0": "60.",
  "anya-e0703n61:180_0": " Lesenekena gantvāna, khippaṁ’va paramaṇḍalaṁ;",
  "anya-e0703n61:181_0": "Sarūpaṁ tattha ussāmi, ahameveti cintayi.",
  "anya-e0703n61:182_0": "61.",
  "anya-e0703n61:183_0": " Yadi me pītubhūpālo, viññāyetaṁ vitakkitaṁ;",
  "anya-e0703n61:184_0": "Abhijātassa puttassa, vaṁsajotikarassa me.",
  "anya-e0703n61:185_0": "62.",
  "anya-e0703n61:186_0": " Gatassa satthu visaya-manatthopi siyā iti;",
  "anya-e0703n61:187_0": "Anukampādhiyā mayhaṁ, gamanaṁ vārayissati.",
  "anya-e0703n61:188_0": "63.",
  "anya-e0703n61:189_0": " Manorathassa saṁsiddhi, sabbathā mena hessati;",
  "anya-e0703n61:190_0": "Tasmā niguḷarūpena, gamanaṁ bhaddakaṁ iti.",
  "anya-e0703n61:191_0": "64.",
  "anya-e0703n61:192_0": " Laddhāna rattiyama thekadinaṁ khaṇaññū,",
  "anya-e0703n61:193_0": "So tādisaṁ khaṇamakhīṇatarorūpāyo;",
  "anya-e0703n61:194_0": "Jānāti no sakapitāgamanaṁ tathātaṁ,",
  "anya-e0703n61:195_0": "Gehā’bhinikkhamitathā caturo kumāro.",
  "anya-e0703n61:196_0": "Sujanappasādasaṁvegatthāya kate mahāvaṁse",
  "anya-e0703n61:197_0": "Paramaṇḍalābhigamano nāma",
  "anya-e0703n61:198_0": "Dvisaṭṭhimo paricchedo."
}