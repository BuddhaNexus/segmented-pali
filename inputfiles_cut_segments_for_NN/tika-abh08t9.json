{
  "tika-abh08t9:0_0": "10. Dasamo paricchedo",
  "tika-abh08t9:1_0": "Rūpavibhāgavaṇṇanā",
  "tika-abh08t9:2_0": "622.Vuttamādimhi yaṁ rūpaṁ,",
  "tika-abh08t9:2_1": "cittajānamanantaraṁ yaṁ rūpaṁ cittacetasikānaṁ anantaraṁ ādimhi pakaraṇādimhi ‘‘cittaṁ cetasikaṁ rūpa’’ntiādinā vacanena ācariyena vuttaṁ,",
  "tika-abh08t9:2_2": "ito paraṁ idāni tassa rūpassa vibhāvanaṁ samāsena saṅkhepena karissaṁ.",
  "tika-abh08t9:3_0": "623.Yaṁ ruppatīti rūpanti yaṁ dhammajātaṁ ruppati sītādinā viruddhapaccayena vikāramāpajjati.",
  "tika-abh08t9:3_1": "Tathā rūpayatīti rūpaṁ yaṁ dhammajātaṁ vaṇṇavikāramāpajjamānaṁ hadayaṅgatabhāvaṁ ajjhāsayaṁ pakāseti, iti tasmā rūpaṁ, kiṁ taṁ? Vaṇṇāyatanaṁ. Rūpārūpabhavātīto,",
  "tika-abh08t9:3_2": "surūpo rūpamabrvi bhagavā rūpārūpabhavaatīto surūpo rūpaṁ abrvi kathesi.",
  "tika-abh08t9:4_0": "625-6.Mahābhūtenāti mahanto bhūto uppatti etassāti mahābhūto, tena.",
  "tika-abh08t9:4_1": "Vañcakattā mahābhūtasamāti vā.",
  "tika-abh08t9:5_0": "630.Nirupādānamānasoti upādānavirahitacitto.",
  "tika-abh08t9:6_0": "633.Tassasampattīti tassa kiccassa sampatti.",
  "tika-abh08t9:7_0": "634.Upabrūhanarasāti vaḍḍhanakiccā.",
  "tika-abh08t9:8_0": "637.Āsayānusaye ñāṇanti ettha āsayo nāma",
  "tika-abh08t9:9_0": "Sassatucchedadiṭṭhī ca, khantī saccānulomikaṁ;",
  "tika-abh08t9:10_0": "Yathābhūtañca yaṁ ñāṇaṁ, etaṁ āsayasadditaṁ.",
  "tika-abh08t9:11_0": "Atthīti kho, kaccāna, ayameko anto, anto kho, kaccāna,",
  "tika-abh08t9:11_1": "atthi iti ayaṁ eko anto koṭṭhāso, ayaṁ sassatadiṭṭhi. Natthīti kho, kaccāna, ayaṁ dutiyo anto, ayaṁ ucchedadiṭṭhi.",
  "tika-abh08t9:11_2": "Khantī saccānulomikanti catunnaṁ saccānaṁ anulomikañāṇaṁ, saṅkhārupekkhāñāṇanti attho.",
  "tika-abh08t9:11_3": "Yathābhūtañca yaṁ ñāṇanti sappaccayanāmarūpadassanaṁ ñāṇaṁ.",
  "tika-abh08t9:11_4": "Etaṁāsayasadditanti etaṁ āsayaṁ iti kathitaṁ.",
  "tika-abh08t9:11_5": "Evaṁ vuttappakārena āsaye ñāṇaṁ nāma.",
  "tika-abh08t9:11_6": "Anusayo nāma diṭṭhānusayādayo anusayā satta.",
  "tika-abh08t9:11_7": "Indriyānaṁ paropareti pare adhikabhāvena opare ca tikkhānubhāvena ayaṁ satto tikkhasaddhindriyo mudusaddhindriyo hīnasaddhindriyoti attho.",
  "tika-abh08t9:11_8": "Samādhindriyādīsupi eseva nayo.",
  "tika-abh08t9:11_9": "Iti sattānaṁ indriyānaṁ paraopare ñāṇaṁ.",
  "tika-abh08t9:12_0": "638.Sabbaññutā ñāṇanti tihetukakāmāvacarakriyācatukkaṁ gahetabbaṁ.",
  "tika-abh08t9:13_0": "641. Akkhikūṭehi matthaluṅgena paricchinno antato.",
  "tika-abh08t9:14_0": "645.Bhāvasambhavasaṇṭhānāti itthipumasambhavabhūtavaṇṇāyatanaṁ.",
  "tika-abh08t9:15_0": "647.",
  "tika-abh08t9:15_1": "Ete dasa catusamuṭṭhānā sambhārā catūhi paccayehi cattālīsa bhavanti.",
  "tika-abh08t9:16_0": "652.Niviṭṭheti patiṭṭhite.",
  "tika-abh08t9:17_0": "658.Ubbiadhikānaṁ pathavīadhikānaṁ.",
  "tika-abh08t9:18_0": "660-2.Visese satīti nissayabhūtānaṁ catunnaṁ visese sati,",
  "tika-abh08t9:18_1": "sabbaso sabbesaṁ visesaparikappanaṁ pahāya eva kammavisesena pasādānaṁ visesatā ñeyyā.",
  "tika-abh08t9:19_0": "663.Saddīyatīti uccārīyate. Rasantīti assādenti.",
  "tika-abh08t9:20_0": "668.Paratoti paṭhamakappato aparabhāge paṭisandhiyaṁ bhāvadvayaṁ samuṭṭhātīti viññeyyaṁ.",
  "tika-abh08t9:20_1": "‘‘Pavattepi samuṭṭhāyā’’tiādikaṁ soṇakumārādayo sandhāya vuttaṁ.",
  "tika-abh08t9:21_0": "672.Na taṁ byañjanakāraṇanti taṁ indriyadvayaṁ byañjanassa kāraṇaṁ na siyā. Tassāti byañjanassa.",
  "tika-abh08t9:22_0": "674.Ubbāhananti nīharaṇaṁ.",
  "tika-abh08t9:23_0": "676-7.",
  "tika-abh08t9:23_1": "Annapānādikaṁ vatthu yaṁ kammajaṁ aggiṁ harati,",
  "tika-abh08t9:23_2": "kevalaṁ ekaṁ hutvā taṁ annapānādikaṁ vatthu jīvitaṁ pana pāletuṁ na ca sakkoti.",
  "tika-abh08t9:23_3": "Ekato jīvitaṁ pāletuñca sakkonti.",
  "tika-abh08t9:24_0": "Kāyena rūpakāyena attano bhāvaṁ viññāpentānaṁ bhāvo kāyaggahaṇānusārena kāyaggahaṇassa anucintanena gahitāya vāyodhātuvikārasaṅkhātāya etāya dhammajātiyā paṇḍitehi viññāyate. Itipi tasmā kāyaviññatti.",
  "tika-abh08t9:25_0": "681.",
  "tika-abh08t9:25_1": "Ekāvajjanavīthiyaṁ heṭṭhā chahi cittehi vāyodhātusamuṭṭhitaṁ upatthambhaṁ labhitvā.",
  "tika-abh08t9:26_0": "684.Saha saddena vāti saddena saheva.",
  "tika-abh08t9:27_0": "690-1.Etāsaṁ pana lahutādīnaṁ tissannaṁ pavattiyaṁ nidassanaṁ kamato ārogyaṁ lahutā , madditaṁ dhammaṁ mudutā, dhantahemaṁ kammaññatā hoti.",
  "tika-abh08t9:27_1": "Lahutādittayaṁ pana kammaṁ kātuṁ na sakkoti,",
  "tika-abh08t9:27_2": "āhārādittayaṁyeva lahutādittayaṁ karoti yasmā, tato taṁ tijaṁ nāma.",
  "tika-abh08t9:28_0": "693.Vuttamākāranānattāti ettha ākāranānattā nāma ācayākāraanubandhatākāravasena vuttaṁ.",
  "tika-abh08t9:28_1": "Veneyyānaṁ vasena vāti eke veneyyā ācayavasena jātirūpaṁ jānanti,",
  "tika-abh08t9:28_2": "eke anubandhatāvasena jānanti.",
  "tika-abh08t9:28_3": "Iti veneyyānaṁ jānanavasena jātirūpaṁ dvidhā vuttaṁ.",
  "tika-abh08t9:29_0": "694.Sabhāvānapagame attano sabhāvassa anapagame sati.",
  "tika-abh08t9:30_0": "Te middharūpavādācariyā paṭikkhipitabbā. Kathaṁ? Addhā munisi sambuddho,",
  "tika-abh08t9:30_1": "natthi nīvaraṇā tavāti yo tvaṁ addhā ekantena muni asi sambuddho asi nīvaraṇā dhammā tava tuyhaṁ natthi,",
  "tika-abh08t9:30_2": "iti vacane sace middhaṁ nīvaraṇaṁ rūpe paviṭṭhaṁ siyā.",
  "tika-abh08t9:30_3": "Bhagavatā rūpakāyassa vijjamānattā ‘‘natthi nīvaraṇā tavā’’ti vacanaṁ vattabbaṁ siyā.",
  "tika-abh08t9:30_4": "Thinamiddhanīvaraṇaṁ avijjānīvaraṇena saha nīvaraṇañceva hoti, nīvaraṇasampayuttañca hoti.",
  "tika-abh08t9:30_5": "Iti sampayuttavacanato sampayuttassa rūpassa abhāvato tampi na vattabbaṁ siyā.",
  "tika-abh08t9:30_6": "Na purejātapaccayāti aññamaññapaccayāti attho.",
  "tika-abh08t9:30_7": "Sace thinamiddhaṁ rūpaṁ siyā,",
  "tika-abh08t9:30_8": "kathaṁ arūpepi aññamaññaṁ siyā, na siyāti attho.",
  "tika-abh08t9:30_9": "Arūpepi kāmacchandanīvaraṇaṁ paṭicca thinamiddhanīvaraṇaṁ uppajjati.",
  "tika-abh08t9:30_10": "Iti vacanena ca na middharūpaṁ siyā, arūpe kathaṁ siyāti attho.",
  "tika-abh08t9:30_11": "Arūpameva middhaṁ iti paṭikkhipitabbā.",
  "tika-abh08t9:30_12": "Arūpepi etassa middhassa uppattiyā sādhakavacanato niṭṭhaṁ ettha ca avagantabbaṁ ‘‘arūpa’’nti viññunā.",
  "tika-abh08t9:31_0": "705-6.Kammena vīsati rūpāti aṭṭhindriyavatthuaṭṭhāvinibbhogasantatūpacayākāsā kammajā.",
  "tika-abh08t9:31_1": "Cetasā viññattidvayasaddalahutādittayaavinibbhogasantatūpacayākāsā cittajā.",
  "tika-abh08t9:31_2": "Utunā saddalahutādittayaavinibbhogasantatūpacayākāsā utujā.",
  "tika-abh08t9:31_3": "Āhārato lahutādittayaavinibbhogasantatūpacayākāsā āhārajā.",
  "tika-abh08t9:32_0": "707-17.Jāyeyyuṁ yadi tānipīti tāni jaratāaniccatārūpā yadi jāyeyyuṁ,",
  "tika-abh08t9:32_1": "evaṁ sante tu tesaṁ jaratāaniccatā bhedā siyuṁ.",
  "tika-abh08t9:32_2": "Hi saccaṁ vacanaṁ pāko na paccati,",
  "tika-abh08t9:32_3": "bhedo vā na ca bhijjati yasmā,",
  "tika-abh08t9:32_4": "tasmā tesaṁ pākabhedā siyunti, taṁ vacanaṁ natthi.",
  "tika-abh08t9:32_5": "Etaṁ jaratāaniccatādvayaṁ jātassa nipphannarūpassa pākabhedattā na jāyati.",
  "tika-abh08t9:32_6": "Siyā kassaci buddhetthāti ettha jaratāaniccatāvinicchayādhikāre kassaci janassa buddhi ñāṇaṁ yadi siyā,",
  "tika-abh08t9:32_7": "‘‘rūpassūpacayo’’ti vacanena ‘‘jāti jāyatī’’ti vacanaṁ dīpitaṁ yathā, evaṁ tathā pākopi paccatu, bhedopi paribhijjatu, evaṁ buddhi siyā. Jāti na ceva jāyate.",
  "tika-abh08t9:32_8": "Iti iminā pakārena vibhāvinā ñeyyā.",
  "tika-abh08t9:32_9": "Jāti jāyamānassa nipphannarūpassa nibbatti nāma pakāsitā.",
  "tika-abh08t9:32_10": "Tattha yassa siyā tattha vacane yassa janassa buddhi siyā.",
  "tika-abh08t9:32_11": "Yesaṁ nipphannarūpadhammānaṁ jāti atthi,",
  "tika-abh08t9:32_12": "sā jāti abhinibbattisammutiṁ tappaccayattavohāraṁ tesaṁ nipphannarūpadhammānaṁ paccayaṭṭhena laddhavohāraṁ kammajādikaṁ vohāraṁ labhateva yathā,",
  "tika-abh08t9:32_13": "tathā tesaṁ nipphannarūpadhammānaṁ te pākabhedā abhinibbattisammutiṁ nāma tappaccayattavohāraṁ labhanti, iti buddhi siyā.",
  "tika-abh08t9:32_14": "Tassa janassa evaṁ vattabbaṁ – idaṁ santatūpacayadvayaṁ kammādisambhavaṁ hoti yathā,",
  "tika-abh08t9:32_15": "evaṁ pākabhedā taṁ kammādisambhavavohāraṁ kadācipi na labhanti.",
  "tika-abh08t9:32_16": "Hi saccaṁ vacanaṁ kasmā kāraṇā janakānaṁ kammādipaccayānaṁ ānubhāvasaṅkhāte khaṇuppāde tesaṁ pākabhedānaṁ abhāvato na labhanti.",
  "tika-abh08t9:32_17": "Vuttappakārena khaṇuppāde jātiparamparābhāvato sā jāti labbhate,",
  "tika-abh08t9:32_18": "tasmā kāraṇā jāti eva abhinibbattisammutiṁ paccayattavohāraṁ labhati,",
  "tika-abh08t9:32_19": "itaraṁ jaratāaniccatādvayaṁ pana na labhati.",
  "tika-abh08t9:32_20": "Taṁ jaratāaniccatādvayaṁ jiyyati iti bhijjati iti vā na vattabbaṁ hoti. Kasmā?",
  "tika-abh08t9:32_21": "Kammādipaccayānaṁ ānubhāvakkhaṇe tassa jaratāaniccatādvayassa paccayānaṁ abhāvato.",
  "tika-abh08t9:33_0": "718-23.Aniccaṁ saṅkhatañcetaṁ jarāmaraṇaṁ aniccasaṅkhātaṁ itipi vacanassa bhagavatā vuttattā jaratāaniccatādvayaṁ jāyati, evaṁ iti tvaṁ ce maññasi,",
  "tika-abh08t9:33_1": "evaṁ ‘‘jāyati evā’’ti vacanaṁ bhagavatā na vattabbaṁ. Hi kasmā kāraṇā? ‘‘Aniccaṁ saṅkhatañcetaṁ,",
  "tika-abh08t9:33_2": "jarāmaraṇamiccapī’’tivuttabhāvādinā ākāradesanāpariyāyena lesena bhagavatā aniccānaṁ nipphannarūpadhammānaṁ jarāmaraṇasaṅkhātaṁ sabhāvato jarāmaraṇaṁ aniccaṁ saṅkhatañcāpi cittajānaṁ vikārattā viññattiyo ‘‘cittajā’’ti vuttā viya, tathā evaṁ bhagavatā vuttaṁ.",
  "tika-abh08t9:33_3": "Yadi evaṁ atthe sati etaṁ ruppanalakkhaṇattayaṁ ajātattā ca sabbathā sabbākārena khaṁpupphaṁva natthi,",
  "tika-abh08t9:33_4": "asaṅkhataṁ nibbānaṁ viya niccaṁvāti ca codako vadeyya,",
  "tika-abh08t9:33_5": "natthi niccanti idaṁ ubhayavacanaṁ no bhagavatā vattabbaṁ. Kasmā?",
  "tika-abh08t9:33_6": "Nissayadhammānaṁ āyattabhāvena pavattito pathaviyādīnaṁ nissayānaṁ bhāve sati tassa lakkhaṇattayassa bhāvato,",
  "tika-abh08t9:33_7": "tasmā khaṁpupphaṁva taṁ lakkhaṇattayaṁ na natthi, atthīti attho.",
  "tika-abh08t9:33_8": "Pathavīādīnaṁ abhāve taṁ lakkhaṇattayaṁ na ca labbhati yasmā, tasmā nibbānaṁ viya, tathā niccaṁ na.",
  "tika-abh08t9:34_0": "724-5. Paricchedādayo anipphannā.",
  "tika-abh08t9:34_1": "Tesameva ca rūpānaṁ tesameva nipphannarūpadhammānaṁ vikārattā nipphannā ceva saṅkhatā sesavasena vuttānaṁ pabhedakatoti dassanato. Sesaṁ uttānatthameva.",
  "tika-abh08t9:35_0": "767.",
  "tika-abh08t9:36_0": "Gantuṁ panicche piṭakebhidhamme,",
  "tika-abh08t9:37_0": "Yo dhammasenāpatinā samattaṁ;",
  "tika-abh08t9:38_0": "Hitatthinā tena ca bhikkhunāyaṁ,",
  "tika-abh08t9:39_0": "Sakkacca sammā pana sikkhitabbo.",
  "tika-abh08t9:40_0": "Yo bhikkhu abhidhamme piṭake dhammasenāpatinā samattaṁ sabhāvaṁ gantuṁ pāpuṇituṁ iccheyya,",
  "tika-abh08t9:40_1": "tena ca bhikkhunā hitatthinā sakkaccaṁ ādarena sammā tīraṇacintanasajjhāyanehi ayaṁ abhidhammāvatāro sikkhitabbo.",
  "tika-abh08t9:41_0": "Iti abhidhammāvatāraṭīkāya",
  "tika-abh08t9:42_0": "Rūpavibhāgavaṇṇanā niṭṭhitā.",
  "tika-abh08t9:43_0": "Dasamo paricchedo."
}