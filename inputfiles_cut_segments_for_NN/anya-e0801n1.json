{
  "anya-e0801n1:0_0": "1. Paṭhamo saññādikaṇḍo",
  "anya-e0801n1:1_0": "Siddhamiddhaguṇaṁ sādhu, namassitvā tathāgataṁ;",
  "anya-e0801n1:2_0": "Sadhammasaṅghaṁ bhāsissaṁ, māgadhaṁ saddalakkhaṇaṁ.",
  "anya-e0801n1:3_0": "1. Aādayo titālīsa vaṇṇā.",
  "anya-e0801n1:4_0": "Akārādayo niggahītantā tecattālīsa-kkharā vaṇṇā nāma honti.",
  "anya-e0801n1:4_1": "A ā i ī u ū e e o o,",
  "anya-e0801n1:4_2": "ka kha ga gha ṅa ca cha ja jha ñña,",
  "anya-e0801n1:4_3": "ṭa ṭha ḍa ḍha ṇa,",
  "anya-e0801n1:4_4": "ta tha da dha na,",
  "anya-e0801n1:4_5": "pa pha ba bha ma,",
  "anya-e0801n1:4_6": "ya ra la va sa ha ḷa aṁ.",
  "anya-e0801n1:4_7": "Tena kvattho?",
  "anya-e0801n1:4_8": "‘‘E o na mavaṇṇe’’ 1. 37.",
  "anya-e0801n1:4_9": "Titālīsābhi vacanaṁ katthaci vaṇṇalopaṁ ñāpeti.",
  "anya-e0801n1:4_10": "Tena ‘paṭisaṅkhā yoniso’tiādi siddhaṁ.",
  "anya-e0801n1:5_0": "2. Dasādo sarā.",
  "anya-e0801n1:6_0": "Tatthādimhi dasa vaṇṇā sarā nāma honti. Tena kvattho? ‘‘Saro lopo sare’’ 1, 26 iccādi.",
  "anya-e0801n1:7_0": "3.",
  "anya-e0801n1:7_1": "Dvedve savaṇṇā.",
  "anya-e0801n1:7_2": "Tesu dvedve sarā savaṇṇā nāma honti.",
  "anya-e0801n1:7_3": "Tena kvattho?",
  "anya-e0801n1:7_4": "‘‘Vaṇṇaparena savaṇṇopi’’ 1, 24.",
  "anya-e0801n1:8_0": "4. Pubbo rasso.",
  "anya-e0801n1:9_0": "Tesu dvīsu yo yo pubbo,",
  "anya-e0801n1:9_1": "so so rassasañño hoti.",
  "anya-e0801n1:9_2": "Tesu e.o.saṁyogato pubbāva dissanti.",
  "anya-e0801n1:9_3": "Tena kvattho?",
  "anya-e0801n1:9_4": "‘‘Rasso vā’’ 2,62 iccādi.",
  "anya-e0801n1:10_0": "5. Paro dīgho.",
  "anya-e0801n1:11_0": "Te sveva dvīsuyo yo paro, so so dīghasañño hoti. Tena kvattho? ‘‘Yo lo panisu dīgho’’ 2,88 iccādi.",
  "anya-e0801n1:12_0": "6. Kādayo byañjanā.",
  "anya-e0801n1:13_0": "Kakārādayo vaṇṇā niggahītapariyantā byañjanasaññāhonti.",
  "anya-e0801n1:13_1": "Tena kvattho?",
  "anya-e0801n1:13_2": "‘‘Byañjane dīgharassā’’ 1,33 iccādi.",
  "anya-e0801n1:14_0": "7. Pañca pañcakā vaggā.",
  "anya-e0801n1:15_0": "Kādayo pañca pañcakā vagga, nāma honti. Tena kvattho? ‘‘Vagge vagganto’’ 1,41 iccādi.",
  "anya-e0801n1:16_0": "8. Bindu niggahītaṁ.",
  "anya-e0801n1:17_0": "Yvāyaṁ vaṇṇo bindumatto,",
  "anya-e0801n1:17_1": "so niggahītasañño hoti.",
  "anya-e0801n1:17_2": "Tena kvattho?",
  "anya-e0801n1:17_3": "‘‘Niggahītaṁ’’ 1,38 icādi.",
  "anya-e0801n1:17_4": "Garusaññākaraṇaṁ anvatthasaññatthaṁ.",
  "anya-e0801n1:18_0": "9. Iyuvaṇṇā jhalā nāmassante.",
  "anya-e0801n1:19_0": "Nāmaṁ pāṭipadikaṁ,",
  "anya-e0801n1:19_1": "tassaante vattamānā ivaṇṇuvaṇṇā jhalasaññā honti yathākkamaṁ.",
  "anya-e0801n1:19_2": "Tena kvattho?",
  "anya-e0801n1:19_3": "‘‘Jhalā vā’’ 2,111 iccādi.",
  "anya-e0801n1:20_0": "10. Pitthiyaṁ.",
  "anya-e0801n1:21_0": "Itthiyaṁ vattamānassa nāmassa-nte vattamānā ivaṇṇuvaṇṇā pasaññā honti.",
  "anya-e0801n1:21_1": "Tena kvattho?",
  "anya-e0801n1:21_2": "Ye passivaṇṇassa’’ 2,116 iccādi.",
  "anya-e0801n1:22_0": "11. Ghā.",
  "anya-e0801n1:23_0": "Itthiyaṁ vattamānassa nāmassa-nte vatthamāno ākāro ghasañño hoti.",
  "anya-e0801n1:23_1": "Tena kvattho?",
  "anya-e0801n1:23_2": "‘‘Ghabrahmādite’’ 2,60 iccādi.",
  "anya-e0801n1:24_0": "12. Go syālapane.",
  "anya-e0801n1:25_0": "Ālapane si gasañño hoti.",
  "anya-e0801n1:26_0": "Tena kvattho? ‘‘Gevā’’ 2,65 iccādi.",
  "anya-e0801n1:27_0": "(Saññā)",
  "anya-e0801n1:28_0": "13. Vidhibbisesanantassa.",
  "anya-e0801n1:29_0": "Yaṁ visesanaṁ, tadantassa vidhi ñātabbo ‘‘ato yonaṁ ṭāṭe’’ 2,41 narānare.",
  "anya-e0801n1:30_0": "14. Sattamiyaṁ pubbassa.",
  "anya-e0801n1:31_0": "Sattamīniddese pubbasseva kāriyaṁ ñātabbaṁ ‘‘saro lopo sare’’ 1,26 veḷaggaṁ.",
  "anya-e0801n1:31_1": "‘Tamaha’ntīdha kasmā na hoti?,",
  "anya-e0801n1:31_2": "Saretopasilesikādhāro tatthetāva vuccate ‘pubbasseva hoti na parassā’ti.",
  "anya-e0801n1:32_0": "15. Pañcamiyaṁ parassa.",
  "anya-e0801n1:33_0": "Pañcamīniddese parassa kāriyaṁ ñātabbaṁ ‘‘atoyonaṁ ṭāṭe’’ 2,41 narānare.",
  "anya-e0801n1:33_1": "Idha na hotaṁ ‘jantuho anattā’.",
  "anya-e0801n1:33_2": "Idha kasmā na hoti? Osakhyo,",
  "anya-e0801n1:33_3": "anantare katatthatāya na byavahitassa kāriyaṁ.",
  "anya-e0801n1:34_0": "16. Ādissa.",
  "anya-e0801n1:35_0": "Parassa ssissamānaṁ kāriyamādivaṇṇassa ñātabbaṁ ‘‘ra saṅkhyāto vā’’ 3,103 terasa.",
  "anya-e0801n1:36_0": "17. Chaṭṭhiyantassa.",
  "anya-e0801n1:37_0": "Chaṭṭhīniddiṭṭhassa yaṁ kāriyaṁ, tadantassa vaṇṇassa viññeyyaṁ ‘‘rājassi nāmhi’’ 2,23 rājinā.",
  "anya-e0801n1:38_0": "18. Ṅānubandho.",
  "anya-e0801n1:39_0": "Ṅakāro anubandho yassa, so antassa hoti ‘‘gossā vaṅa’’ 1,32 gavāssaṁ.",
  "anya-e0801n1:40_0": "19. Ṭānubandhānekavaṇṇā sabbassa.",
  "anya-e0801n1:41_0": "Ṭakāro-nubandho yassa,",
  "anya-e0801n1:41_1": "so-nekakkharo cādeso sabbassa hoti ‘‘imassānitthiyaṁ ṭe’’ 2,128 esu,",
  "anya-e0801n1:41_2": "‘‘nāmha-nimi’’ 2,126 anena.",
  "anya-e0801n1:42_0": "20. Ñakānubandhādyantā.",
  "anya-e0801n1:43_0": "Chaṭṭhīniddiṭṭhassa ñānubandhakānubandhā ādyantā honti ‘‘brūto tissīña’’ 6,36 bravīti,",
  "anya-e0801n1:43_1": "‘‘bhūssa vuka’’ 6,17 babhūva.",
  "anya-e0801n1:44_0": "21. Mānubandho sarānamantā paro.",
  "anya-e0801n1:45_0": "Makāro-nubandho yassa, so sarā namantā sarā paro hoti ‘‘mañca rudhādīnaṁ’’ 5-19 rundhati.",
  "anya-e0801n1:46_0": "22. Vippaṭisedhe.",
  "anya-e0801n1:47_0": "Dvinnaṁ sāvakāsānamekatthappasaṅge paro hoti.",
  "anya-e0801n1:47_1": "Yathā dvinnaṁ tiṇṇaṁ vāpurisānaṁ sahappattiyaṁ paro,",
  "anya-e0801n1:47_2": "so ca (gacchati) tvaṁ ca (gacchasi,",
  "anya-e0801n1:47_3": "tumhe) gacchatha.",
  "anya-e0801n1:47_4": "So ca (gacchati,) tvaṁ ca (gacchasi,) ahaṁ ca (gacchāmi,",
  "anya-e0801n1:47_5": "mayaṁ) gacchāma.",
  "anya-e0801n1:48_0": "23. Saṅketo-navayavo-nubandho.",
  "anya-e0801n1:49_0": "Yo navayavabhūtosaṅketo, so-nubandhoti ñātabbo, ‘‘lupitādīnamāsimhi’’ 2-57 kattā.",
  "anya-e0801n1:50_0": "Saṅketaggahaṇaṁ kiṁ?",
  "anya-e0801n1:50_1": "Pakatiyādisamudāyassānubandhatā mā hotūti,",
  "anya-e0801n1:50_2": "anavayavohi samudāyo…",
  "anya-e0801n1:50_3": "samudāyarūpattāyeva.",
  "anya-e0801n1:51_0": "Anavayavaggahaṇaṁ kiṁ?",
  "anya-e0801n1:51_1": "‘‘Atena’’ 2-108 janena.",
  "anya-e0801n1:51_2": "Imināva lopassāvagatattā nānubandhalopāya vacanamāraddhaṁ.",
  "anya-e0801n1:52_0": "24. Vaṇṇaparena savaṇṇopi.",
  "anya-e0801n1:53_0": "Vaṇṇasaddo paro yasmā tena savaṇṇopi gayhati saṁca rūpaṁ ‘‘yuvaṇṇānameo luttā’’ 1-29 vākeritaṁ, samonā.",
  "anya-e0801n1:54_0": "25. Ntu vantumantvāvantutavantusambandhī.",
  "anya-e0801n1:55_0": "Vantvādisambandhīyevantu gayhati, ‘‘ntantūnaṁ nto yomhi paṭhame’’ 2-215 guṇavanto.",
  "anya-e0801n1:56_0": "Vantvādisambandhīti kiṁ? Jantū tantū.",
  "anya-e0801n1:57_0": "(Paribhāsāyo.)",
  "anya-e0801n1:58_0": "26. Saro lopo sare.",
  "anya-e0801n1:59_0": "Sare saro lopanīyo hoti. Tatri-me,",
  "anya-e0801n1:59_1": "saddhi-ndriyaṁ, nohe-taṁ,",
  "anya-e0801n1:59_2": "bhikkhuno-vādo,",
  "anya-e0801n1:59_3": "sametā-yasmā,",
  "anya-e0801n1:59_4": "abhibhā-yatanaṁ,",
  "anya-e0801n1:59_5": "puttāma-tthi,",
  "anya-e0801n1:59_6": "asante-ttha.",
  "anya-e0801n1:60_0": "27. Paro kvaci.",
  "anya-e0801n1:61_0": "Saramhā paro saro kvaci lopanīyo hoti. So-pi, sāva,",
  "anya-e0801n1:61_1": "yato-dakaṁ, tato-va.",
  "anya-e0801n1:61_2": "Kvacītikiṁ?",
  "anya-e0801n1:61_3": "Saddhi-ndriyaṁ,",
  "anya-e0801n1:61_4": "ayamadhikāro āparicchedāvasānā,",
  "anya-e0801n1:61_5": "tena nātippasaṅgo.",
  "anya-e0801n1:62_0": "28. Na dvevā.",
  "anya-e0801n1:63_0": "Pubbaparasarā dvepi vā kvaci na lupyante, latā iva, late-va, latā-va.",
  "anya-e0801n1:64_0": "29. Yuvaṇṇānameo luttā.",
  "anya-e0801n1:65_0": "Luttā sarā paresaṁ ivaṇṇuvaṇṇānaṁ eo honti vā yathākkamaṁ.",
  "anya-e0801n1:66_0": "Tasse-daṁ,",
  "anya-e0801n1:66_1": "vāte-ritaṁ, no-peti, vāmo-rū,",
  "anya-e0801n1:66_2": "ate-vaññehi, vo-dakaṁ.",
  "anya-e0801n1:66_3": "Kathaṁ ‘‘paccorasmi’’nti?",
  "anya-e0801n1:66_4": "Yogavibhāgā. Vātveva? Tassidaṁ.",
  "anya-e0801n1:67_0": "Lutteti kiṁ? Latā iva.",
  "anya-e0801n1:68_0": "30. Yavā sare.",
  "anya-e0801n1:69_0": "Sare pare ivaṇṇuvaṇṇānaṁ yakāravakārā honti vā yathākkamaṁ. Byākato, iccassa,",
  "anya-e0801n1:69_1": "ajjhiṇamutto, svāgataṁ,",
  "anya-e0801n1:69_2": "svāpanalānilaṁ, vātveva? Iti-ssa.",
  "anya-e0801n1:69_3": "Kvacitveva? Yānī-dha,",
  "anya-e0801n1:69_4": "sū-paṭṭhitaṁ.",
  "anya-e0801n1:70_0": "31. Eonaṁ.",
  "anya-e0801n1:71_0": "Eonaṁyavāyonti vā sare yathākkamaṁ.",
  "anya-e0801n1:71_1": "Tyajja te-jja,",
  "anya-e0801n1:71_2": "svāhaṁ so-haṁ.",
  "anya-e0801n1:71_3": "Kvacitveva?",
  "anya-e0801n1:71_4": "Puttāma-tthi,",
  "anya-e0801n1:71_5": "asante-ttha.",
  "anya-e0801n1:72_0": "32. Gossā-vaṅa.",
  "anya-e0801n1:73_0": "Sare gossa avaṅa hoti. Gavā-ssaṁ. ‘Yatharīva, tatharive’ti nipātāva, ‘bhusāmive’ti ivasaddo evattho.",
  "anya-e0801n1:74_0": "33. Byañjane dīgharassā.",
  "anya-e0801n1:75_0": "Rassadīghānaṁ kvaci dīgharassā honti byañjane. Tatrā-yaṁ, munīcare, sammadeva, mālabhārī.",
  "anya-e0801n1:76_0": "34. Saramhā dve.",
  "anya-e0801n1:77_0": "Saramhā parassa byañjanassa kvaci dve rūpāni honti. Paggaho. Saramhāti kiṁ? Taṁ khaṇaṁ.",
  "anya-e0801n1:78_0": "35. Catutthadutiyesvesaṁ tatiyapaṭhamā.",
  "anya-e0801n1:79_0": "Catutthadutiyesu paresvesaṁ catutthadutiyānaṁ tabbagge tatiya paṭhamā honti.",
  "anya-e0801n1:79_1": "Paccāsatthyā, nigghoso, akkhanti,",
  "anya-e0801n1:79_2": "bojjhaṅgā,",
  "anya-e0801n1:79_3": "setacchattaṁ, daḍḍho,",
  "anya-e0801n1:79_4": "niṭṭhānaṁ,",
  "anya-e0801n1:79_5": "mahaddhano,",
  "anya-e0801n1:79_6": "yasatthero, apphuṭaṁ,",
  "anya-e0801n1:79_7": "abbhuggato.",
  "anya-e0801n1:79_8": "Esvīti kiṁ? Thero.",
  "anya-e0801n1:79_9": "Esanti kiṁ? Pattho.",
  "anya-e0801n1:80_0": "36. Vitisseve vā.",
  "anya-e0801n1:81_0": "Evasadde pare itissa vo hoti vā. Itveva, icceva. Eveti kiṁ? Iccāha.",
  "anya-e0801n1:82_0": "37. Eonama vaṇṇe.",
  "anya-e0801n1:83_0": "Eonaṁ vaṇṇe kvaci a hoti vā.",
  "anya-e0801n1:83_1": "Disvā yācaka māgate,",
  "anya-e0801n1:83_2": "akaramhasa te,",
  "anya-e0801n1:83_3": "esa attho,",
  "anya-e0801n1:83_4": "esa dhammo,",
  "anya-e0801n1:83_5": "aggamakkhāyati,",
  "anya-e0801n1:83_6": "svātanaṁ ,",
  "anya-e0801n1:83_7": "hiyyattanaṁ, karassu. Vātveva?",
  "anya-e0801n1:83_8": "Yācake āgate eso dhammo.",
  "anya-e0801n1:83_9": "Vaṇṇeti kiṁ? So.",
  "anya-e0801n1:84_0": "38. Niggahītaṁ.",
  "anya-e0801n1:85_0": "Niggahītamāgamo hoti vā kvaci.",
  "anya-e0801n1:85_1": "Cakkhuṁ udapādi cakkhuudapādi,",
  "anya-e0801n1:85_2": "purimaṁ jātiṁ purimajātiṁ,",
  "anya-e0801n1:85_3": "kattabbaṁ kusalaṁ bahuṁ.",
  "anya-e0801n1:85_4": "Avaṁsirotiādīsu niccaṁ…",
  "anya-e0801n1:85_5": "vavatthitavibhāsattā vādhikārassa,",
  "anya-e0801n1:85_6": "sāmattiyenāgamova,",
  "anya-e0801n1:85_7": "sa ca rassa sarasseva hoti…",
  "anya-e0801n1:85_8": "tassa rassānugatattā.",
  "anya-e0801n1:86_0": "39. Lopo.",
  "anya-e0801n1:87_0": "Niggahītassa lopo hoti vā kvaci.",
  "anya-e0801n1:87_1": "Kyāhaṁ kimahaṁsāratto saṁratto.",
  "anya-e0801n1:87_2": "Salle kho-gantukāmo gantumanoti,",
  "anya-e0801n1:87_3": "ādīsu niccaṁ.",
  "anya-e0801n1:88_0": "40. Parasarassa.",
  "anya-e0801n1:89_0": "Niggahītamhā parassa sarassa lopo hoti vā kvaci. Tvaṁ-si tvamasi.",
  "anya-e0801n1:90_0": "41. Vagge vagganto.",
  "anya-e0801n1:91_0": "Niggahītassa kho vagge vagganto vā hoti paccāsattyā.",
  "anya-e0801n1:91_1": "Taṅkaroti taṁ karoti,",
  "anya-e0801n1:91_2": "tañcarati taṁ carati,",
  "anya-e0801n1:91_3": "taṇṭhānaṁ taṁ ṭhānaṁ,",
  "anya-e0801n1:91_4": "tandhanaṁ taṁ dhanaṁ,",
  "anya-e0801n1:91_5": "tampāti taṁ pāti.",
  "anya-e0801n1:91_6": "Niccaṁ padamajjhe gantvā,",
  "anya-e0801n1:91_7": "kvacaññātrapi santiṭṭhati.",
  "anya-e0801n1:92_0": "42. Yevahisu ño.",
  "anya-e0801n1:93_0": "Ya eva hi saddesu niggahītassa vā ño hoti. Yaññadeva, taññeva, tañhi, vātveva? Yaṁ yadeva.",
  "anya-e0801n1:94_0": "43. Ye saṁssa.",
  "anya-e0801n1:95_0": "Saṁsaddassa yaṁ niggahītaṁ tassa vā ño hoti yakāre. Saññamo saṁyamo.",
  "anya-e0801n1:96_0": "44. Mayadā sare.",
  "anya-e0801n1:97_0": "Niggahītassa mayadā honti vā sare kvaci. Tamahaṁ, tayidaṁ, tadalaṁ. Vā tveva? Taṁ ahaṁ.",
  "anya-e0801n1:98_0": "45. Vanataragā cāgamā.",
  "anya-e0801n1:99_0": "Ete mayadā ca āgamā honti sare vā kvaci.",
  "anya-e0801n1:99_1": "Tivaṅgikaṁ,",
  "anya-e0801n1:99_2": "ito nāyati, cinitvā,",
  "anya-e0801n1:99_3": "tasmātiha, nirojaṁ,",
  "anya-e0801n1:99_4": "puthageva, idhamāhu,",
  "anya-e0801n1:99_5": "yathayidaṁ,",
  "anya-e0801n1:99_6": "attadatthaṁ. Vā tveva?",
  "anya-e0801n1:99_7": "Attatthaṁ.",
  "anya-e0801n1:99_8": "‘Atippago kho tāvā’ti-paṭhamanto pagasaddova.",
  "anya-e0801n1:100_0": "46. Chā ḷo.",
  "anya-e0801n1:101_0": "Chasaddā parassa sarassa ḷakāro āgamo hoti vā. Chaḷaṅgaṁ, chaḷāyatanaṁ. Vātveva? Chaabhiññā.",
  "anya-e0801n1:102_0": "47. Tadaminādīni.",
  "anya-e0801n1:103_0": "Tadaminādīni sādhūni bhavanti.",
  "anya-e0801n1:103_1": "Taṁ iminā tadaminā,",
  "anya-e0801n1:103_2": "sakiṁ āgāmī sakadāgāmī,",
  "anya-e0801n1:103_3": "ekaṁ idha ahaṁ ekamidāhaṁ,",
  "anya-e0801n1:103_4": "saṁvidhāya avahāro saṁvidāvahāro,",
  "anya-e0801n1:103_5": "vārino vāhako valāhako,",
  "anya-e0801n1:103_6": "jīvanassa mūto jīmūto,",
  "anya-e0801n1:103_7": "chavassa sayanaṁ susānaṁ,",
  "anya-e0801n1:103_8": "uddhaṁ khamassa udukkhalaṁ,",
  "anya-e0801n1:103_9": "pisitāso pisāco,",
  "anya-e0801n1:103_10": "mahiyaṁ ravatīti mayūro,",
  "anya-e0801n1:103_11": "evamaññepi payogato-nugantabbā,",
  "anya-e0801n1:103_12": "paresaṁ pisodarādimivedaṁ daṭṭhabbaṁ.",
  "anya-e0801n1:104_0": "48. Tavaggavaraṇānaṁ ye cavaggabayañā.",
  "anya-e0801n1:105_0": "Tavaggavaraṇānaṁ kvaci cavaggabayañā honti yathākkamaṁ yakāre.",
  "anya-e0801n1:105_1": "Apuccaṇḍatāya, tacchaṁ, yajjevaṁ,",
  "anya-e0801n1:105_2": "ajjhattaṁ, thaññaṁ, dibbaṁ,",
  "anya-e0801n1:105_3": "payyosanā,",
  "anya-e0801n1:105_4": "pokkharañño.",
  "anya-e0801n1:105_5": "Kvacitveva? Rattyā",
  "anya-e0801n1:106_0": "49. Vaggalasehi te.",
  "anya-e0801n1:107_0": "Vaggalasehi parassa yakārassa kvaci te vaggalasā honti.",
  "anya-e0801n1:108_0": "Sakkate, paccate, aṭṭate, kuppate, phallate, assate. Kvacitveva? Kyāhaṁ.",
  "anya-e0801n1:109_0": "50. Hassa vipallāso.",
  "anya-e0801n1:110_0": "Hassa vipallāso hoti yakāre. Guyhaṁ.",
  "anya-e0801n1:111_0": "51. Ve vā.",
  "anya-e0801n1:112_0": "Hassa vipallāso hoti vā vakāre. Bavhābādho bavhābādho.",
  "anya-e0801n1:113_0": "52. Tathānarānaṁ ṭaṭhaṇalā",
  "anya-e0801n1:114_0": "Tathanarānaṁ ṭaṭhaṇalā honti vā. Dukkaṭaṁ,",
  "anya-e0801n1:114_1": "aṭṭhakathā, gahaṇaṁ, paligho, palāyati. Vātveva? Dukkataṁ.",
  "anya-e0801n1:114_2": "Kvacitveva? Sugato.",
  "anya-e0801n1:115_0": "53. Saṁyogādi lopo.",
  "anya-e0801n1:116_0": "Saṁyogassa yo ādībhūto-vayavo tassa vā kvaci lopo hoti. Pupphaṁ-sā jāyate-gini.",
  "anya-e0801n1:117_0": "54. Vicchābhikkhaññesu dve.",
  "anya-e0801n1:118_0": "Vicchāyamābhikkhaññe ca yaṁ vattate,",
  "anya-e0801n1:118_1": "tassa dve rūpāni honti.",
  "anya-e0801n1:118_2": "Kriyāya guṇena dabbena vā bhinne atthe byāpitumicchā vicchā.",
  "anya-e0801n1:118_3": "Rukkhaṁ rukkhaṁ siñcati,",
  "anya-e0801n1:118_4": "gāmo gāmo ramaṇīyo,",
  "anya-e0801n1:118_5": "gāme gāme pānīyaṁ,",
  "anya-e0801n1:118_6": "gehe gehe issaro,",
  "anya-e0801n1:118_7": "rasaṁ rasaṁ bhakkhayati,",
  "anya-e0801n1:118_8": "kiriyaṁ kiriyamārabhate.",
  "anya-e0801n1:119_0": "Atthiyevā-nupubbiyepi vicchā mūle mūle thūlā,",
  "anya-e0801n1:119_1": "agge agge sukhumā,",
  "anya-e0801n1:119_2": "yadi hi ettha mūlaggabhedo na siyā,",
  "anya-e0801n1:119_3": "ānupubbiyampi na bhaveyya.",
  "anya-e0801n1:119_4": "Māsakaṁ māsakaṁ imamhā kahāpaṇā bhavanthānaṁ dvinnaṁ dehīti māsakaṁ māsakamiccetasmā vicchāgamyate,",
  "anya-e0801n1:119_5": "saddantarato pana imamhā kahāpaṇāti avadhāraṇaṁ.",
  "anya-e0801n1:119_6": "Pubbaṁ pubbaṁ pupphanti,",
  "anya-e0801n1:119_7": "paṭhamaṁ paṭhamaṁ paccantītyatrāpi vicchāva.",
  "anya-e0801n1:119_8": "Ime ubho aḍḍhā katarā katarā esaṁ dvinnamaḍḍhatā,",
  "anya-e0801n1:119_9": "sabbe ime aḍḍhā katamā katamā imesaṁ aḍḍhutā ihāpi vicchāva.",
  "anya-e0801n1:119_10": "Ābhikkhaññaṁ ponopuññaṁ pacati pacati,",
  "anya-e0801n1:119_11": "papacati papacati,",
  "anya-e0801n1:119_12": "lunāhi lunāhitvevāyaṁ lunāti,",
  "anya-e0801n1:119_13": "bhutvā bhutvā gacchati,",
  "anya-e0801n1:119_14": "paṭapaṭā karoti,",
  "anya-e0801n1:119_15": "paṭapaṭāyati.",
  "anya-e0801n1:120_0": "55. Syādilopo pubbassekassa.",
  "anya-e0801n1:121_0": "Vicchāyamekassa dvitte pubbassa syādilopo hoti. Ekekassa.",
  "anya-e0801n1:121_1": "Kathaṁ matthakamatthakenāti?",
  "anya-e0801n1:121_2": "‘Syādilopo pubbassā’ti yogavibhāgā,",
  "anya-e0801n1:121_3": "nācātippasaṅgo yogavibhāgā iṭṭhappasiddhīti.",
  "anya-e0801n1:122_0": "56. Sabbādīnaṁ vītihāre.",
  "anya-e0801n1:123_0": "Sabbādīnaṁ vītihāre dve bhavanti pubbassa syādilopo ca. Aññamaññassa bhojakā, itarītarassa bhojakā.",
  "anya-e0801n1:124_0": "57. Yāvabodhaṁ sambhame.",
  "anya-e0801n1:125_0": "Turitenāpāyahetupadassanaṁ sambhamo,",
  "anya-e0801n1:125_1": "tasmiṁsati vatthu yāvantehi saddehi so-ttho viññāyate,",
  "anya-e0801n1:125_2": "tāvanto saddā payujjante.",
  "anya-e0801n1:125_3": "Sappo sappo sappo,",
  "anya-e0801n1:125_4": "bujjhassu bujjhassu bujjhassu,",
  "anya-e0801n1:125_5": "bhinno bhikkhusaṅgho bhinno bhikkhusaṅgho.",
  "anya-e0801n1:126_0": "58. Bahulaṁ.",
  "anya-e0801n1:127_0": "Ayamadhikāro āsatthaparisamattiyā. Tena nātippasaṅgo iṭṭhappasiddhi ca.",
  "anya-e0801n1:128_0": "Iti moggallāne byākaraṇe vuttiyaṁ",
  "anya-e0801n1:129_0": "Paṭhamo kaṇḍo."
}