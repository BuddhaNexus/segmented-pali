{
  "anya-e1202n2:0_0": "Cūḷāmaṇidussa thupadvayakathā",
  "anya-e1202n2:1_0": "9.",
  "anya-e1202n2:1_1": "Bodhisatto pabbajitvā anukkamena rājagahaṁ gantvā tattha piṇḍāya caritvā paṇḍava pabbatapabbhāre nisinno",
  "anya-e1202n2:1_2": "magadharājena rajjena nimantiyamāno taṁ paṭikkhipitvā sabbaññutaṁ patvā tissavijitaṁ āgamanatthāyatenagahita",
  "anya-e1202n2:1_3": "paṭiñño āḷāraṁ-uddakañca upasaṅkamitvā tesaṁ santike adhigatavisesena aparituṭṭho chabbassāni mahāpadhānaṁ",
  "anya-e1202n2:1_4": "padahitvā visākha puṇṇama divase senāninigame sujātāya dinnapāyāsaṁ paribhuñjitvā nerañjarāya nadiyā",
  "anya-e1202n2:1_5": "suvaṇṇapātiṁ pavāhetvā nerañjarāya tīre mahāvanasaṇḍe nānāsamāpattīhi divābhāgaṁ vitināmetvā sāyaṇha",
  "anya-e1202n2:1_6": "samaye sotthiyena dinnaṁ tiṇamuṭṭhiṁ gahetvā kāḷena nāgarājena abhitthutaguṇo bodhimaṇḍaṁ āruyha tiṇāni.",
  "anya-e1202n2:1_7": "Sattharitvā na tāvīmaṁ pallaṅkaṁ bhiṇdissāmi yāva me anupādāya āsavehi cittaṁ vimuccissatī’’ti paṭiññaṁ",
  "anya-e1202n2:1_8": "katvā pācīna dāsābhimukho nisīditvā-sūriye anatthamiteyeva mārabalaṁ vidhametvā paṭhamayāme pubbe nivāsañāṇaṁ",
  "anya-e1202n2:1_9": "majjhimayāme cutūpapātañāṇaṁ patvā pacchimayāmāvasāne dasabala catuvesārajjādi sabbaguṇapatimaṇḍitaṁsabbaññutañāṇaṁ",
  "anya-e1202n2:1_10": "paṭivijjhitvā satta sattāhaṁ bodhisamīpeyeva vītināmetvā aṭṭhame sattāhe ajapāla nigrodhamūle nisinno",
  "anya-e1202n2:1_11": "dhammagambhīratā paccavekkhanena appossukkataṁ āpajjamāno dasadahassī mahābrahma parivārena sahampati",
  "anya-e1202n2:1_12": "mahābrahmunā āyācita dhammadesano buddhacakkhunā lokaṁ olokento brahmuno ajjhesanaṁ ādāya kassa nu kho",
  "anya-e1202n2:1_13": "paṭhamaṁ dhammaṁ deseyyanti olokento āḷāruddakānaṁ kālakatabhāvaṁ ñatvā pañcavaggīyānaṁ bhikkhunaṁ bahūpakārataṁ",
  "anya-e1202n2:1_14": "anussaritvā uṭṭhāyāsanā kāsipuraṁ gacchanto antarāmagge upakena saddhiṁ mantetvā āsāḷahipuṇṇama divase",
  "anya-e1202n2:1_15": "isipatane migadāye pañca vaggiyānaṁ bhikkhunaṁ vasanaṭṭhānaṁ patvā te ananucchavikena āvuso vādena samudācarante",
  "anya-e1202n2:1_16": "aññāpetvā dhammacakkaṁ pavattento aññākoṇḍaññattherapamukhe aṭṭhārasa koṭiyo amatapānaṁ pāyesi.",
  "anya-e1202n2:2_0": "Tato paṭṭhāya cattālīsa saṁvaccharāni ṭhatvā caturāsīti dhammakkhaṇdha sahassāni desetvā gaṇanapathamatīte",
  "anya-e1202n2:2_1": "satte bhavakantārato santāretvā sabbabuddhakiccāni niṭṭhapetvā kusinārāyaṁ upavattane mallānaṁ sālavane",
  "anya-e1202n2:2_2": "yamakasālāna mantare uttasīsakaṁ paññatte mañcake visākhapuṇṇama divase dakkhiṇena passena sato sampajāno",
  "anya-e1202n2:2_3": "anuṭṭhānaseyyāya nipajji.",
  "anya-e1202n2:2_4": "Tadā kira bhagavato pūjāya yamakasālā sabbapāliphullā mūlato paṭṭhāya yāva aggā ekacchannā ahesuṁ.",
  "anya-e1202n2:2_5": "Na kevalañca yamakasālāyeva sabbepi rukkhasākhā sabbapāliphullāva ahesuṁ.",
  "anya-e1202n2:3_0": "Na kevalañca tasmiṁyeva uyyāne sakalepi dasasahassa cakkavāḷe phalupaga rukkhā phalaṁ gaṇhiṁsu.",
  "anya-e1202n2:3_1": "Sabbarukkhānaṁ khaṇdhesu khaṇdha padumāni,",
  "anya-e1202n2:3_2": "valalīsu valalipadumāni.",
  "anya-e1202n2:3_3": "Ākāse ullokapadumāni,",
  "anya-e1202n2:3_4": "pathavitalaṁ bhiṇditvā daṇḍakapadumāni pupphiṁsu.",
  "anya-e1202n2:3_5": "Sabbo mahā samuddo pañcavaṇṇa padumasañchanno ahosi tiyojana sahassavitthato pana himavā ghanabaddhamorapiñchakalāpo",
  "anya-e1202n2:3_6": "viya nirantaraṁ mālādāmagavakkhito viya suṭṭhu pīḷetvā ābaddhapupphavaṭaṁsako viya supūrita pupphacaṅgeṭakaṁ",
  "anya-e1202n2:3_7": "viya ca atiramaṇīyo ahosi.",
  "anya-e1202n2:4_0": "Yamakasālā bhummadevatāni sañcālitakkhaviṇdhaṭapā tathāgatasarīrassa uparipupphāni vikiranti.",
  "anya-e1202n2:4_1": "Dibbānipi maṇdārava pupphāni antalikkhā patanti.",
  "anya-e1202n2:4_2": "Tāni honti suvaṇṇa vaṇṇāni paṇṇacchattappamāṇāni mahātumbamattaṁ reṇu gaṇhanti na kevalañca maṇdārava pupphāneca,",
  "anya-e1202n2:4_3": "aññānipi sabbāni pāricchattaka pupphādīni suvaṇṇavaṅgoṭakāni rajatacaṅgoṭakāni ca pūretvā pūretvā tidasa",
  "anya-e1202n2:4_4": "purepi brahmalokepi ṭhitāhi devatāhi vividhāni antarā avippakiṇṇāneva hutvā āgantvā pattakiṁjakkha reṇu",
  "anya-e1202n2:4_5": "cuṇṇehi tathāgatassa sarīrameva okīranti na kevalañca devatānaṁyeva nāga supaṇṇa manussānampi upakappana",
  "anya-e1202n2:4_6": "caṇdana cuṇṇāni na kevalañca caṇdanacuṇṇāneva kāḷānusārī tagara lohitacaṇdanādi sabbagaṇdhajātacuṇṇāni,",
  "anya-e1202n2:4_7": "haritālañjana suvaṇṇa rajata cuṇṇāni,",
  "anya-e1202n2:4_8": "sabbagaṇdhavāsa vikatiyo suvaṇṇa rajatādisamugge pūretvā cakkavāḷa mukhavaṭṭiādisu ṭhitāhi devatāhi paviddhā",
  "anya-e1202n2:4_9": "antarā avippakiritvā tathāgatasseva sarīraṁ okiranti dibbānipi turiyāni antalikkhe vajjanti.",
  "anya-e1202n2:4_10": "Na kevalañca tāniyeva sabbānipi tantibaddha cammapariyonaddha susirādi bhedāni dasasahassacakkavāḷe deva-nāgava-supaṇṇa-manussānaṁ",
  "anya-e1202n2:4_11": "turiyāni ekacakkavāḷe sannipatitvā antalikkhe vajjanti.",
  "anya-e1202n2:5_0": "Varacāraṇadevatā kira nāmekā dīghāyukā devatā mahāpuriso manussapathe nibbattitvā buddho bhavissatīti",
  "anya-e1202n2:5_1": "sutva paṭisaṇdhidivase gaṇhitvā gamissāmāti mālā ganthituṁ ārabhiṁsu tā gaṇthamānāva mahāpurise mātukucchiyaṁ",
  "anya-e1202n2:5_2": "nibbatte tumbhe kassa gaṇthathāti vuttā na tāva tiṭṭhāti kucchito nikkhamana divase gahetvā gamissāmāti",
  "anya-e1202n2:5_3": "āhaṁsu puna nikkhentoti sutvā mahābhinikkhamanadivase gamissāmāti mahābhinikkhamanaṁ nikkhantoti sutvā",
  "anya-e1202n2:5_4": "abhisambodhi divase gamissāmāti.",
  "anya-e1202n2:5_5": "Ajja abhisambuddhoti sutvā dhammacakkappavattanadivase gamissāmāti dhammacakkaṁ pavattayīti sutvā yamakapāṭihāriyadivase gamissāmāti.",
  "anya-e1202n2:5_6": "Ajja yamakapāṭihāriyaṁ karīti sutvā devo rohanadivase gamissāmāti.",
  "anya-e1202n2:5_7": "Ajja devorohanaṁ karīti sutvā āyusaṅkhārossajjane gamissāmāti āyusaṅkhāraṁ ossajīti sutvā na tāva niṭṭhāti parinibbānadivase gamissāmāti?",
  "anya-e1202n2:6_0": "Ajja bhagavā yamakasālānamantare dakkhiṇena passena sato sampajāno sīhaseyyaṁ upagato balava paccusamaye",
  "anya-e1202n2:6_1": "parinibbāyissati tumhe kassa gaṇthathāti vuttā pana kinnāmetaṁ ajjeva mātukucchiyaṁ paṭisaṇdhiṁ gaṇhi",
  "anya-e1202n2:6_2": "ajjeva kucchito nikkhanto,",
  "anya-e1202n2:6_3": "ajjeva mahābhinikkhamanaṁ nikkhami.",
  "anya-e1202n2:6_4": "Ajjevabuddho ahosi ajjeva dhammacakkaṁ pavattayi.",
  "anya-e1202n2:6_5": "Ajjeva yamakapāṭihāriyaṁ akāsi.",
  "anya-e1202n2:6_6": "Ajjeva devalokā otinaṇṇā.",
  "anya-e1202n2:6_7": "Ajjeva āyusaṅkharaṁ ossaji.",
  "anya-e1202n2:6_8": "Ajjeva kira parinibbuto.",
  "anya-e1202n2:6_9": "Nanu nāma dutiya divase yāgupāna kālamattampi ṭhātabbaṁ assa,",
  "anya-e1202n2:6_10": "dasa pāramiyo pūretvā buddhattaṁ pattassa nāma ananucchavikanti apari niṭṭhitāva mālāyo gahetvā āgamma",
  "anya-e1202n2:6_11": "anto cakkavāḷe okāsaṁ ālabhamānā cakkavāḷa mukhavaṭṭiyaṁ labhitvā ādhāvantiyo hatthena hatthaṁ gīvāya",
  "anya-e1202n2:6_12": "gīvaṁ gahetvā tīṇi ratanāni ārabbhadvattiṁsamahapurisalakkhaṇāni chabbaṇṇaraṁsiyo dasapāramiyo addhacchaṭṭhāni",
  "anya-e1202n2:6_13": "jātakasatāni cuddassa buddhañāṇāni ārabbha gāyitvā tassa tassa avasāne sahāya he sahāya heti vadanti.",
  "anya-e1202n2:6_14": "Idametaṁ paṭiccavuttaṁ-dibbānipi saṁgītāni antalikkhe vattantiti.",
  "anya-e1202n2:7_0": "Bhagavā pana evaṁ mahatiyā pūjāya vattamānayā paṭhamayāme mallānaṁ dhammaṁ desesi majjhimayāme subhaddassa",
  "anya-e1202n2:7_1": "dhammaṁ desetvā taṁ maggaphale patiṭṭhāpesi pacchimayāme bhikkhu ovaditvā balava paccūsa samaye mahāpathaviṁ",
  "anya-e1202n2:7_2": "kampento anupādisesāya nibbānadhātuyā parinibbāyi parinibbute pana bhagavati lokanāthe ānaṇdatthero mallarājunaṁ",
  "anya-e1202n2:7_3": "taṁ pavattiṁ āroceti te sutvāva gaṇdhamālaṁ sabbañca tālāvacaraṁ pañca ca dussayugasatāni ādāya gantvā",
  "anya-e1202n2:7_4": "bhagavato sarīraṁ naccehi - gītehi - vāditehi - mālehi - gaṇdhehi sakkarontā garukarontā mānentā - pūjentā",
  "anya-e1202n2:7_5": "celavitānāni karontā maṇḍala mālāni paṭiyādentā evaṁ tā divasaṁ vītināmesuṁ.",
  "anya-e1202n2:8_0": "Atha devatānañca kosinārakānaṁ mallānañca etadahosi-ativikālo kho ajja bhagavato sarīra jhāpetuṁ,",
  "anya-e1202n2:8_1": "svedāni bhagavato sarīraṁ jhapessāmāti tathā dutiyampi divasaṁ vītināmesuṁ.",
  "anya-e1202n2:8_2": "Tathā tatiyaṁ catutthaṁ pañcamaṁ chaṭṭhampi divasaṁ vītināmesuṁ satta me divase devatā ca dosinārakā",
  "anya-e1202n2:8_3": "mallā ca bhagavato sarīraṁ dibbehi mānusakehi ca nacchehi - gītehi - vāditehi - mālehi - gaṇdhehi sakkāronto",
  "anya-e1202n2:8_4": "garukarontā mānentā pūjentā nagaramajjhena nīharitvā yattha makuṭabaṇdhanaṁ nāma mallānaṁ cetiyaṁ tattha",
  "anya-e1202n2:8_5": "nikkhipiṁsu",
  "anya-e1202n2:9_0": "Tena kho pana samayena kusinārā yāva saṇdhisamala saṁkaṭīrājannumattena odhinā maṇdārava pupphena satthatā",
  "anya-e1202n2:9_1": "hoti atha kho kosinārakā mallā bhagavato sarīraṁ cakkavattissa sarīraṁ viya ahatena vatthena veṭhesuṁ",
  "anya-e1202n2:9_2": "ahatena vatthena veṭhetvā vihatena kappāsena veṭhesuṁ vihatena kappāsena veṭhetvā ahatena vatthena veṭhesuṁ.",
  "anya-e1202n2:9_3": "Eteneva nayena pañcahiyugasatehi veṭhetvā āyasāya teladoṇiyā pakkhipitvā aññissā āyasāya doṇiyā paṭikujjetvā",
  "anya-e1202n2:9_4": "sabbagaṇdhānaṁ citakaṁ karitvā bhagavato sarīraṁ citakaṁ āropesuṁ.",
  "anya-e1202n2:9_5": "Tena kho pana samayena āyasmā mahā kassapo pāvāya kusināraṁ addhānamagga paṭipanno hoti mahatābhikkhusaṅghena",
  "anya-e1202n2:9_6": "saddhiṁ pañcamattehi bhikkhusatehi tena kho pana samayena there cittaṁ pasādetvā sagge nibbattā devatā",
  "anya-e1202n2:9_7": "tasmiṁ samāgame theraṁ adisvā kuhinnu kho amhākaṁ kulupaga theroti āvajjento antarāmaggapaṭipannaṁ disvā",
  "anya-e1202n2:9_8": "amhākaṁ kulupaga there avaṇdite citako mā pajjalitthāti adhiṭṭhihiṁsu.",
  "anya-e1202n2:10_0": "Atha kho cattāro mallapāmokkhā sīsaṁ nahātā ahatāni vatthāni nicatthā vī saṁratanasatikaṁ caṇdanacitakaṁ",
  "anya-e1202n2:10_1": "ālimpessāmāti aṭṭhapi solasapi dvattiṁsāpi janā hutvā yamaka ukkayo gahetvā tālavaṇeṭahi vijantā bhastāni",
  "anya-e1202n2:10_2": "dhamantā na sakkontiyeva aggiṁ gāhāpetuṁ.",
  "anya-e1202n2:10_3": "Atha kho kosinārakā mallā citakassa apajjalana kāraṇaṁ āyasmantaṁ anuruddhaṁ pucchitvaṁ devatānaṁ abhippāyaṁ",
  "anya-e1202n2:10_4": "sutvā mahākassapo kira bho pañcahi bhikkhusatehi saddhiṁ dasabalassa pāde vaṇdissāmīti āgacchati tasmiṁ",
  "anya-e1202n2:10_5": "kira anāgate citako na pajjalati kīdiso bhoso bhikkhu kālo odāto dīgho rasso evarūpe nāma bho bhikkhumhi",
  "anya-e1202n2:10_6": "ṭhito kiṁ dasabalassa parinibbānaṁ nāmāti deci gaṇdhamālādi hatthā paṭipathaṁ gacchiṁsu keci vīthiyo",
  "anya-e1202n2:10_7": "vicittā katvā āgamanamaggaṁ olokayamānā aṭṭhaṁsu.",
  "anya-e1202n2:10_8": "Atha kho āyasmā mahākassapo yena kusinārā makūṭabaṇdhanaṁ nāma mallānaṁ cetiyaṁ,",
  "anya-e1202n2:10_9": "yena bhagavato citako tenupasaṅkami.",
  "anya-e1202n2:10_10": "Upasaṅkamitvā ekaṁsaṁ cīvaraṁ katvā tikkhattuṁ citakaṁ padakkhiṇaṁ katvā āvajjentova sallakkhesi-imasmiṁ",
  "anya-e1202n2:10_11": "ṭhāne pādāti tate pādasamīpe ṭhatvā abhiññāpādakaṁ catutthajjhānaṁ samāpajjitvā vuṭṭhāya arasahassa patimaṇḍitā",
  "anya-e1202n2:10_12": "dasabalassa pādā saddhiṁ kappāsa paṭalehi pañcadussayugasatāni suvaṇṇadoṇiṁ vaṇdanacitakañca dvedhā katvā",
  "anya-e1202n2:10_13": "mayhaṁ uttamaṅge sirasi patiṭṭhahantūti adhiṭṭhāsi saha adhiṭṭhāna cittena tāni dussayugādini dvedhā",
  "anya-e1202n2:10_14": "katvā valāhakantarā puṇṇacaṇdo viya pādā nikkhamiṁsu.",
  "anya-e1202n2:11_0": "Thero vikasita rattapaduma sadise hatthe pasāretvā suvaṇṇavaṇṇe satthu pāde yāva gopphakā bāḷhaṁ gahetva",
  "anya-e1202n2:11_1": "attano siravare patiṭṭhāpesi mahājano taṁ acchariyaṁ disvā ekappahāre neva mahānādaṁ nadi.",
  "anya-e1202n2:11_2": "Gaṇdhamālādīhi pūjetvā yathāruciṁ vaṇdi.",
  "anya-e1202n2:11_3": "Eva pana therena ca mahājanena ca tehi ca pañcahi bhikkhusatehi vaṇdita mattetherassa hatthato muñcitvā",
  "anya-e1202n2:11_4": "alattaka vaṇṇāni bhagavato pādatālāni dāruādisu kiñci acāletvāva yathāṭṭhāne patiṭṭhahiṁsu.",
  "anya-e1202n2:11_5": "Bhagavato pādesu nikkhamantesu vā pavisantesu vā kappāsaaṁsu vā dasātantu vā telabiṇdu vā dārukhaṇḍaṁ vā ṭhānā calitaṁ nāma nāhosi.",
  "anya-e1202n2:11_6": "Sabbaṁ yathāṭṭhāne ṭhitameva ahosi.",
  "anya-e1202n2:11_7": "Uṭṭhahitvā pana atthaṅgate caṇde viya sūriye viya ca tathāgatassa pādesu antarahitesu mahājano mahākaṇditaṁ kaṇdi.",
  "anya-e1202n2:11_8": "Parinibbutakālato adhikataraṁ kāruññaṁ ahosi atha kho devātānubhāvena panesa citake samantato ekappahāreneva pajjali.",
  "anya-e1202n2:11_9": "Jhāyamānassa bhagavato sarīrassa chavi camma maṁsādīnaṁ neva chārikāmattampi antamaso paññāyittha na masi,",
  "anya-e1202n2:11_10": "sumana makula sadisā pana dhotamutta sadisā suvaṇṇasadisā ca dhātuyo avasissiṁsu.",
  "anya-e1202n2:12_0": "Dīghāyuka buddhānañhi sarīraṁ suvaṇṇakkhaṇdhasadisaṁ ekaghanameva hoti.",
  "anya-e1202n2:12_1": "Bhagavā pana ahaṁna ciraṁ ṭhatvā ṭhatvā parinibbāyāmi.",
  "anya-e1202n2:12_2": "Mayhaṁ sāsanaṁ na tāva sabbattha vitthāritaṁ,",
  "anya-e1202n2:12_3": "tasmā parinibbutassapi me sāsasamattampi dhātuṁ gahetvā attano attano vasanaṭṭhāne cetiyaṁ katvā paricaranto",
  "anya-e1202n2:12_4": "mahājano saggaparāyano hotiti dhātūnaṁ vikiraṇaṁ adhiṭṭhāsi.",
  "anya-e1202n2:12_5": "Kati panassa dhātuyo vippakiṇṇā,",
  "anya-e1202n2:12_6": "kati na vippakiṇṇāti catasso dāṭṭhā,",
  "anya-e1202n2:12_7": "dve akkhakā,",
  "anya-e1202n2:12_8": "uṇhīsanti imā sattadhātuyo na vippakiṇṇā.",
  "anya-e1202n2:12_9": "Sesā vippakiriṁsu.",
  "anya-e1202n2:12_10": "Tattha sabbakhuddakā dhātu sāsapa bījamattā ahosi mahādhātu majjhe bhinna taṇḍulamattā.",
  "anya-e1202n2:12_11": "Atimahatī majjhe bhinnamugga bījamattā ahosi.",
  "anya-e1202n2:13_0": "Daḍḍhe kho pana bhagavato sarīre ākāsato aggabāhumattāpi jaṅghamattāpi tālakkhaṇdhamattāpi udakadhārā",
  "anya-e1202n2:13_1": "patitvā citakaṁ nibbāpesi na kevalaṁ ākāsatoyeva parivāretvā ṭhitasālarukkhānampi sākhattara viṭapantarehi",
  "anya-e1202n2:13_2": "udakadhārā nikkhamitvā nibbāpesuṁ,",
  "anya-e1202n2:13_3": "bhagavato citako mahanto,",
  "anya-e1202n2:13_4": "samantā pathaviṁ bhiṇditvā taṁṅgalasīsamattā udakavaṭṭi eḷika vaṭaṁsaka sadisā gantvā citakameva gaṇhi",
  "anya-e1202n2:13_5": "mallarājāno ca suvaṇṇaghaṭe rajataghaṭe ca pūretvā ābhata nānāgaṇdhodakena suvaṇṇa rajatamayehi aṭṭhadantakehi",
  "anya-e1202n2:13_6": "vikiritvā caṇdanacitakaṁ nibbāpesuṁ.",
  "anya-e1202n2:13_7": "Tattha citake jhayamāne parivāretvā ṭhita sālarukkhānaṁ sākhantarehi viṭapantarehi pattantarehi ca jāle",
  "anya-e1202n2:13_8": "uggacchante pattaṁ vā sākhā vā daḍḍhā nāma natthi kipillikāpi makkaṭakāpi pāṇakāpi jālānaṁ antare neva",
  "anya-e1202n2:13_9": "vicaranti.",
  "anya-e1202n2:14_0": "Ākāsato patita udakadhārāsupi sālarukkhehi nikkhantौdakadhārāsupi pathaviṁ bhiṇditvā nikkhanta udakadhārāsupi",
  "anya-e1202n2:14_1": "dhammatāva pamāṇaṁ evaṁ citakaṁ nibbāpetvā pana mallarājāno saṇthāgāre catujātigaṇdha paribhaṇḍaṁ kāretvā",
  "anya-e1202n2:14_2": "lāja pañcamāni pupphāni vikiritvā upari celavitānaṁ baṇdhāpetvā suvaṇṇatārakāhi khacetvā tattha gaṇdhadāma",
  "anya-e1202n2:14_3": "mālādāma ratanadāmāni olambetvā satthāgārato yāva makuṭa baṇdhana saṅkhātā sīsappasādhana maṅgalasālā",
  "anya-e1202n2:14_4": "tāva ubhohi passehi sāṇikilañja parikkhepaṁ kāretvā upari celavitānaṁ baṇdhāpetvā suvaṇṇatārakāhi khacetvā",
  "anya-e1202n2:14_5": "tatthāpi gaṇdhadāma mālādāma ratanadāmāni olambetvā maṇidaṇḍehi pañcavaṇṇadhaje ussapetvā samantā dhajapatākā",
  "anya-e1202n2:14_6": "pirikkhipitvā sittasammaṭṭhāsu vīthisu kadaliyo puṇṇaghaṭe ca ṭhapetvā daṇḍadīpikā jāletvā alaṅkata hatthikkhaṇdhe",
  "anya-e1202n2:14_7": "sahadhātūhi suvaṇṇadoṇiṁ ṭhapetvā mālāgaṇdhādīhi pūjetvā sādhukīḷaṁ kīḷantā antonagaraṁ pavesetvā saṇthāgāre",
  "anya-e1202n2:14_8": "sarabhamaya pallaṅke ṭhapetvā upari setacchattaṁ dhārayitvā satti hatthehi purisehi parikkhipāpetvā hatthīhi",
  "anya-e1202n2:14_9": "kumbhena kumbhaṁ paharantehi parikkhipāpetvā tato assehi gīvāya gīvaṁ paharantehi tato rathehi āṇikoṭiyā",
  "anya-e1202n2:14_10": "āṇikoṭiṁ pahantehi tato yodhehi bāhūhi bāhuṁ paharantehi tesaṁ pariyante koṭiyā koṭiṁ paharamānehi dhanūhi",
  "anya-e1202n2:14_11": "parikkhipāpesuṁ.",
  "anya-e1202n2:15_0": "Iti samantā yojanappamāṇaṁ ṭhānaṁ sannāhagacchitaṁ viya katvā ārakkhaṁ saṁvidahiṁsu.",
  "anya-e1202n2:15_1": "Kasmā panete evamakaṁsūti.",
  "anya-e1202n2:15_2": "Ito purimesu dvīsu sattāhesu te bhikkhusaṅghassa ṭhānanisajjokāsaṁ karontā khādanīya bhojanīyaṁ saṁvidahantā",
  "anya-e1202n2:15_3": "sādhukīḷāya okāsaṁ na labhiṁsu tato tesaṁ ahosi - imaṁ sattāhaṁ sādhukīḷaṁ kīḷissāma.",
  "anya-e1202n2:15_4": "Ṭhānaṁ kho panetaṁ vijjati yaṁ amhākaṁ pamattabhāvaṁ ñatvā kocīdeva āgantvā dhātuyo gaṇhayya-tasmā ārakkhaṁ ṭhapetvā kīḷissāmāti tena te evamakaṁsu.",
  "anya-e1202n2:16_0": "Atha kho assosi kho rājā māgadho ajātasattu bhagavā kira kusinārāyaṁ parinibbutoti kathaṁ assosi paṭhamamevassa amaccā sutvā cintayiṁsu?",
  "anya-e1202n2:16_1": "Satthā nāma parinibbuto,",
  "anya-e1202n2:16_2": "na so sakkā puna āhariṁtu pothujjanika saddhāya pana amhākaṁ raññā sadiso natthi.",
  "anya-e1202n2:16_3": "Sace esa imināva niyāmena suṇissati,",
  "anya-e1202n2:16_4": "hadayamassa eḷissati rājā kho panambhehi anurakkhitabboti te tisso suvaṇṇadoṇiyo āharitvā catumadhurassa pūretvā rañño santikaṁ gantvā etadavocuṁ.",
  "anya-e1202n2:16_5": "Dve amhehi supinako diṭṭho tassa paṭighātatthaṁ tumhehi dukūlapaṭṭaṁ nivāsetvā yathā nāsāpuṭamattaṁ paññāyati",
  "anya-e1202n2:16_6": "evaṁ catumadhuradoṇiyaṁ nipajjituṁ vaṭṭatīti.",
  "anya-e1202n2:16_7": "Rājā atthavarakānaṁ vacanaṁ sutvā evaṁ hotu tātā’ti sampaṭicchitvā tathā akāsi.",
  "anya-e1202n2:17_0": "Atheko amacco alaṅkāraṁ omuñcitvā kese parikiriya yāya disāya satthā parinibbuto tadabhimukho hutvā añjalimpaggayha",
  "anya-e1202n2:17_1": "rājānaṁ āha- devamaraṇato muñcanakasatto nāma natthi.",
  "anya-e1202n2:17_2": "Amhākaṁ āyuvaddhakenā cetiyaṭṭhānaṁ puññakkhettaṁ abhisekapiṭṭhikā bhagavā satthā kusinārāyaṁ parinibbutoti",
  "anya-e1202n2:17_3": "rājā sutvā visaññī jāto catumadhuradoṇi usumaṁ muñci rājānaṁ ukkhipitvā dutiyāya doṇiyā nipajjāpesuṁ",
  "anya-e1202n2:17_4": "so saññaṁ labhitvā tāta kiṁ vadathāti pucchi.",
  "anya-e1202n2:17_5": "Satthā mahārāja parinibbutoti,",
  "anya-e1202n2:17_6": "puna visaññi jāto catumadhuradoṇiṁ usumaṁ muñci.",
  "anya-e1202n2:17_7": "Atha naṁ tatopi ukkhipitvā tatiyāya doṇiyā nipajjāpesuṁ so puna saññaṁ paṭilabhitvā tāta kiṁ vadathāti pucchi satthā mahārāja parinibbutoti.",
  "anya-e1202n2:17_8": "Rājā puna visaññī jāto ca madhuradoṇi usumaṁ muñci.",
  "anya-e1202n2:18_0": "Atha naṁ tatopi ukkhipitvā nahāpetvā matthake ghaṭehi udakaṁ āsiñciṁsu rājā saññaṁ paṭilabhitvā āsanā",
  "anya-e1202n2:18_1": "uṭṭhāya gaṇdhaparibhāvīte maṇivaṇṇakese suvaṇṇaphalaka vaṇṇāya piṭṭhiyaṁ pakiritvā pavāḷaṅguravaṇṇāhi",
  "anya-e1202n2:18_2": "suvaṭṭitaṅgulīhi suvaṇṇabimbaka vaṇṇaṁ uraṁ saṁsibbanto viya gahetvā paridevamāno ummattakaveseneva antaravīthiṁ",
  "anya-e1202n2:18_3": "otiṇṇo so alaṅkata nāṭaka parivuto nagarā nikkhamma jīvakambavanaṁ gantvā yasmiṁ ṭhāne nisinnena bhagavatā",
  "anya-e1202n2:18_4": "dhammo desito taṁ oloketvā bhagavā sabbaññu nanu me imasmiṁ ṭhāne nisīditvā dhammaṁ desayittha tumhe",
  "anya-e1202n2:18_5": "sokasallaṁ vinodayittha.",
  "anya-e1202n2:18_6": "Tumhe mayhaṁ sokasallaṁ nīharittha.",
  "anya-e1202n2:18_7": "Ahaṁ tumhākaṁ saraṇaṁ gato.",
  "anya-e1202n2:18_8": "Idāni pana me paṭivacanampi na detha bhagavāti punappuna paridevitvā nanu bhagavā ahaṁ aññadā evarūpe",
  "anya-e1202n2:18_9": "kāle tuṭṭhe mahābhikkhusaṅghaparivārā jambudīpatale cārikaṁ carathāti suṇāma idāni pana ahaṁ tumhākaṁ",
  "anya-e1202n2:18_10": "ananurūpaṁ ayuttaṁ pavattiṁ suṇāmīti evamādīni ca vattā saṭṭhimattāhi gāthāhi bhagavato guṇaṁ anussaritvā",
  "anya-e1202n2:18_11": "cintesi mama paridevite neva na sijjhati.",
  "anya-e1202n2:18_12": "Dasabalassa dhātuyo āharāpessāmiti mallarājunaṁ dūtañca paṇṇañca pāhesi.",
  "anya-e1202n2:19_0": "Bhagavāpi khattiyo,",
  "anya-e1202n2:19_1": "ahampi khattiyo,",
  "anya-e1202n2:19_2": "ahampi arahāmi bhagavato sarīrānaṁ thūpañca mahañca kāretunti pesetvā pana sace dassanti suṇdaraṁ,",
  "anya-e1202n2:19_3": "no ce dassanti āharaṇupāyena āharissāmīti caturaṅginiṁ senaṁ sannayhitvā sayampi nikkhantoyeva yathā",
  "anya-e1202n2:19_4": "ca ajātasattu evaṁ vesāliyaṁ licchavirājāno kapilavatthumhi sakyarājāno allakappake bulayo rāmagāmake",
  "anya-e1202n2:19_5": "koḷiyā veṭhadīpake brāhmaṇo pāvāyañca mallā dūtaṁ pesetvā sayampi caturaṅginiyā senāya nikkhamiṁsuyeva",
  "anya-e1202n2:19_6": "tattha pāceyyakā sabbehi āsannatarā kusinārāto tigāvutantare nagare vasanti.",
  "anya-e1202n2:19_7": "Bhagavāpi pāvaṁ pavisitvā kusināraṁ gato.",
  "anya-e1202n2:19_8": "Mahāparihārā panete rājāno parihārā kāreṁntāva pacchato jātā.",
  "anya-e1202n2:19_9": "Te sabbepi sattanagaravāsino āgattvā amhākaṁ dhātuyo vā dentu yuddhaṁ vāti kusinārā nagaraṁ parivārayiṁsu.",
  "anya-e1202n2:20_0": "Tato mallarājānoetadavocuṁ-bhagavāamhākaṁgāmakkhette parinibbuto,",
  "anya-e1202n2:20_1": "na mayaṁ satthu sāsanaṁ pahiṇimha na gattvā ānayimha.",
  "anya-e1202n2:20_2": "Satthā pasa sayameva āgantvā sāsanaṁ pesetvā amhe pakkosapesi tumhepi kho pana yaṁ tumhākaṁ gāmakkhette",
  "anya-e1202n2:20_3": "ratanaṁ uppajjati na taṁ amhākaṁ detha sadevake loke buddharatanasamaṁ ratanaṁ nāma natthi, evarūpaṁ.",
  "anya-e1202n2:20_4": "Uttamaṁ ratanaṁ labhitvā mayaṁ na dassamāti evaṁ te kalahaṁ vaḍḍhetvā na kho pana tumhehiyeva mātu thanato khiraṁ pītaṁ,",
  "anya-e1202n2:20_5": "amhehipi pītaṁ tumheyeva purisā amhe na purisā hotu hotūti aññamaññaṁ ahaṁkāraṁ katvā sāsana paṭisāsanaṁ",
  "anya-e1202n2:20_6": "pesentā aññamaññaṁ mānagajjitaṁ gajjiṁsu yuddhe pana sati kosinārakānaṁyeva jayo abhavissa,",
  "anya-e1202n2:20_7": "kasmā dhātupāsanatthaṁ āgatā devatā tesaṁ pakkhāahesuṁ.",
  "anya-e1202n2:21_0": "Tato doṇo brāhmaṇo imaṁ vivādaṁ sutvā ete rājāno bhagavate parinibbutaṭṭhāne vividaṁ karonti na kho panetaṁ",
  "anya-e1202n2:21_1": "patirūpaṁ alaṁ iminā kalahena cūpasamessāmi na nti uṇṇatappadese ṭhatvā dvebhāṇavāraparimāṇaṁ doṇagajjitaṁ",
  "anya-e1202n2:21_2": "nāma avoca tattha paṭṭhamakabhāṇavāre tāva ekapadampi te na jāniṁsu dutiyaka bhāṇavāra pariyosāne’ācariyassa",
  "anya-e1202n2:21_3": "viya bhosaddo,",
  "anya-e1202n2:21_4": "ācariyassa viya bho saddo’ti sabbe nī ravā ahesuṁ sakalajambudīpatale kira kulaghare jāto yebhuyyena",
  "anya-e1202n2:21_5": "tassa na antevāsiko nāma natthi atha so te attano vacanaṁ sutvā tuṇhībhūte viditvā puna etadavoca",
  "anya-e1202n2:22_0": "‘‘Suṇantu bhonto mama ekavākyaṁ",
  "anya-e1202n2:23_0": "Amhākaṁ buddho ahu khantivādo,",
  "anya-e1202n2:24_0": "Na hi sādhayaṁ uttama puggalassa",
  "anya-e1202n2:25_0": "Sarīrabhaṅge siyā sampahāro",
  "anya-e1202n2:26_0": "Sabbeva bhonto sahitā samaggā",
  "anya-e1202n2:27_0": "Sammodamānā karomaṭṭhabhāge,",
  "anya-e1202n2:28_0": "Vitthārikā hontu disāyu thūpā",
  "anya-e1202n2:29_0": "Bahujjano cakkhumato pasanno’’ti;",
  "anya-e1202n2:30_0": "Tatrāyamattho ‘‘amhākaṁ buddho ahu khantivādo‘‘ti buddhabhūmiṁ appatvāpi pāramiyo pūrento khantivāda",
  "anya-e1202n2:30_1": "tāpasakāle dhammapālakumāra kāle chaddantahatthikāle bhūridatta nāgarāja kāle campeyya nāgarāja kāle",
  "anya-e1202n2:30_2": "saṅkhapāla nāgarāja kāle mahākapikāle aññesupi bahūsu jātakesu paresu kopaṁ akatvā khantimeva akāsi.",
  "anya-e1202n2:30_3": "Khantimeva vaṇṇayi,",
  "anya-e1202n2:30_4": "kimaṅga pana etarahi iṭṭhāniṭṭhesu tādilakkhaṇaṁ patto sabbathāpi amhākaṁ buddho khantivādo ahosi.",
  "anya-e1202n2:31_0": "Tassa evaṁ vidhassa na hi sādhaya uttamapuggalassa sarīrabhaṅge siyā sampahāro,",
  "anya-e1202n2:31_1": "‘‘na hi sādhayanti‘‘na hi sādhu ayaṁ,",
  "anya-e1202n2:31_2": "‘‘sarīrabhaṅgeti sarīra bhaṅganimittaṁ dhātukoṭṭhāsahetūti attho ‘‘siyā sampahāro‘‘ti āyudha sampahāro na hi sādhu siyāti vuttaṁ hoti.",
  "anya-e1202n2:31_3": "‘‘Sabbeva bhonto sahitā‘‘ti sabbeva bhavanto sahitā bhotha mā bhijjittha.",
  "anya-e1202n2:31_4": "‘‘Samaggāti‘‘ kāyena vācāya ca ekasannipātā ekavacanā samaggā bhotha ‘‘sammodamānā‘‘ti cittenāpi aññamaññaṁ",
  "anya-e1202n2:31_5": "modamānā bhotha.’Karomaṭṭhabhāge‘‘ti bhagavatā sarīrāni aṭṭhabhāge karoma.",
  "anya-e1202n2:31_6": "‘‘Cakkhumato‘‘ti pañcahi cakkhuhī cakkhutā buddhassa,",
  "anya-e1202n2:31_7": "na kevalaṁ tumheyeva bahujjano pasanno tesu ekopi laddhu ayutto nāma natthiti bahuṁ kāraṇaṁ vatvā saññāpesi.",
  "anya-e1202n2:32_0": "Atha sabbepi rājāno evamāhaṁsu-tena hi brāhmaṇa tvaññeva bhagavato sarīrāni aṭṭhadhā samaṁ suvibhattaṁ vibhajāhīti.",
  "anya-e1202n2:32_1": "Evaṁ bhoti kho doṇo brāhmaṇo tesaṁ rājūnaṁ paṭissutvā dhātuyo samaṁ suvibhattaṁ vibhaji.",
  "anya-e1202n2:33_0": "Tatrāyamanukkamo doṇo kira tesaṁ paṭissutvā suvaṇṇadoṇiṁ vivarāpesi.",
  "anya-e1202n2:33_1": "Rājāno āgantvā doṇiyaṁ yevatā suvaṇṇavaṇṇā dhātuyo disvā bhagavā sabbaññu pubbe mayaṁ tumhākaṁ dvattiṁsa",
  "anya-e1202n2:33_2": "lakkhaṇa patimaṇḍitaṁ chabbaṇṇabuddharasmikhacitaṁ suvaṇṇavaṇṇaṁ sarīraṁ addasāma idāni pana suvaṇṇavaṇṇā",
  "anya-e1202n2:33_3": "dhātuyova avasiṭṭhā jātā,",
  "anya-e1202n2:33_4": "na yuttamidaṁ bhagavā tumhākanti parideviṁsu.",
  "anya-e1202n2:33_5": "Brāhmaṇo tasmiṁ samaye tesaṁ pamattabhāvaṁ ñatvā dakkhiṇadāṭhaṁ gahetvā veṭhantare ṭhapesi atha pacchā samaṁ suvibhattaṁ vibhaji.",
  "anya-e1202n2:33_6": "Sabbāpi dhātuyo pākatika nāḷiyā soḷasa nāḷiyo ahosuṁ.",
  "anya-e1202n2:33_7": "Ekeka nagaravāsino dve dve nāḷiyo labhiṁsu.",
  "anya-e1202n2:34_0": "Brāhmaṇassa pana dhātuyo vibhajantasseva sakkodevānamiṇdo kena nu kho sadevakassa lokassa kaṅkhācchedanāya",
  "anya-e1202n2:34_1": "catusaccakathāya paccayabhūtā bhagavato dakkhiṇadāṭhā gahitāti olokento brāhmaṇena gahitāti disvā brāhmaṇo",
  "anya-e1202n2:34_2": "dāṭhāya anucchavikaṁ sakkāraṁ kātuṁ na sakkhissati gaṇhāmi nanti veṭhantarato gahetvā suvaṇṇa caṅgoṭake",
  "anya-e1202n2:34_3": "ṭhapetvā devalokaṁ netvā cuḷāmaṇī cetiye patiṭṭhāpesi brāhmaṇopi dhātuyo vibhajitvā dāṭhaṁ apassanto",
  "anya-e1202n2:34_4": "kena me ṭhā gahitāti pucchitumpi nāsakkhi.",
  "anya-e1202n2:34_5": "Nanu tayā dhātuyo vibhajitā,",
  "anya-e1202n2:34_6": "kiṁ tvaṁ paṭhamaṁyeva attano dhātūhi atthibhāvaṁ na aññāsīti,",
  "anya-e1202n2:34_7": "attani dosāropanaṁ sampassamāno mayhampi koṭṭhāsaṁ dethāti vattumpi nāsakkhi.",
  "anya-e1202n2:35_0": "Tato ayaṁ suvaṇṇakumbhopi dhātugatikoyeva yena tathāgatassa dhātuyo minitā.",
  "anya-e1202n2:35_1": "Imassāhaṁ thūpaṁ karissāmīti cintetvā imaṁ me bhonto kumbhaṁ dadantūti āha tato rājāno brāhmaṇassa kumbhamadaṁsu",
  "anya-e1202n2:35_2": "pipphalivaniyāpi kho moriyā bhagavato parinibbutabhāvaṁ sutvā bhagavāpi khattiyo,",
  "anya-e1202n2:35_3": "mayampi khattiyo mayampi,",
  "anya-e1202n2:35_4": "arahāma labhituṁ bhagavato sarīrānaṁ bhāganti dūtaṁ pesetvā yuddha sajjā nikkhamitvā āgatā tesaṁ rājāno",
  "anya-e1202n2:35_5": "evamāhaṁsu - natthi bhagavato sarīrānaṁ bhāgo,",
  "anya-e1202n2:35_6": "vibhattāni bhagavato sarīrāni ito aṅgāraṁ garathāti.",
  "anya-e1202n2:35_7": "Te tato aṅgāraṁ hariṁsu.",
  "anya-e1202n2:36_0": "Atha kho rājā ajātasattu kusinārāya ca rājagahassa ca antare pañcavīsati yojanamaggaṁ aṭṭha usabhavitthataṁ",
  "anya-e1202n2:36_1": "samatalaṁ kāretvā sādisaṁ mallarājāno makuṭabaṇdhanassa ca saṇthāgārassa ca antare pūjaṁ kāresuṁ tādisaṁ",
  "anya-e1202n2:36_2": "pañcavīsatiyojanepi magge pūjā kāretvā lokassa anukkaṇṭhanatthaṁ sabbattha antarāpaṇe pasāretvā suvaṇṇadoṇiyaṁ",
  "anya-e1202n2:36_3": "pakkhittadhātuyo sattipañjarena parikkhipāpetvā attano vijite pañcayojanasata parimaṇḍale manusse sannipātāpesi.",
  "anya-e1202n2:37_0": "Te dhātuyo gahetvā kusinārāto dhātukīḷaṁ kīḷantā nikkhamitvā yattha yattha vaṇṇavantāni pupphāni passanti,",
  "anya-e1202n2:37_1": "tattha tattha dhātuyo satti antare ṭhapetvā tesaṁ pupphānaṁ khīṇakāle gacchanti.",
  "anya-e1202n2:37_2": "Rathassa dhuraṭṭhānaṁ pacchimaṭṭhāne sampatte satta divase sādhukīḷaṁ kīḷanti evaṁ dhātuyo gahetvā āgacchantānaṁ",
  "anya-e1202n2:37_3": "sattavassāni sattamāsāni satta ca divasāni vitivattāni micchādiṭṭhikā samaṇassa gotamassa parinibbuta",
  "anya-e1202n2:37_4": "kālato paṭṭhāya balakkārena sādhukīḷikāya upaddutamhā,",
  "anya-e1202n2:37_5": "sabbe no kammantā naṭṭhāti ujjhāyantā manaṁ padūsetvā chaḷāsītisahassamattā apāye nibbattā,",
  "anya-e1202n2:37_6": "khīṇāsava āvajjitvā mahājano manaṁ padūsetvā apāye nibbattoti sakkaṁ devarājānaṁ disvā dhātu āharaṇupāyaṁ",
  "anya-e1202n2:37_7": "karissāmāti tassa santikaṁ gantvā tamatthaṁ ārocetvā dhātu āharaṇupāyaṁ kārohi mahārājāti āhaṁsu.",
  "anya-e1202n2:37_8": "Sakko āha ‘‘puthujjano nāma ajātasattunā samo saddho natthi,",
  "anya-e1202n2:37_9": "na so mama vacanaṁ karissati api ca kho māravibhisakasadisaṁ vibhīsakaṁ dassessāmi yakkha gāhaka khipanaka",
  "anya-e1202n2:37_10": "arocake karissāmi tumhe ’mahārāja amanussā kupitā,",
  "anya-e1202n2:37_11": "dhātuyo āharāpethāti’.",
  "anya-e1202n2:37_12": "Vadeyyātha evaṁ so āharāpessatīti.",
  "anya-e1202n2:37_13": "Atha kho sakko taṁ sabbaṁ akāsi.",
  "anya-e1202n2:38_0": "Therāpi rājānaṁ upasaṅkamitvā mahārāja amanussā kupitaṁ,",
  "anya-e1202n2:38_1": "dhātuyo āharāpehīti bhaṇiṁsu rājā na tāva bhante mayhaṁ cittaṁ tussati.",
  "anya-e1202n2:38_2": "Evaṁ santepi āharatūti āha sattame divase dhātuyo āhariṁsu.",
  "anya-e1202n2:38_3": "Evaṁ āhatadhātuyo gahetvā rājā rājagahe thupamakāsi itarepi rājāno attano attano balānurūpena nīharitvā sakasakaṭṭhāne thūpamakaṁsu.",
  "anya-e1202n2:38_4": "Doṇipi brāhmaṇo piphphalīvaniyāpi moriyā sakasakaṭṭhāne thūpamakaṁsūti.",
  "anya-e1202n2:39_0": "Eko thūpo rājagahe - eko vesāliyā pure,",
  "anya-e1202n2:40_0": "Eko kapilavatthusmiṁ - eko ca allakappake;",
  "anya-e1202n2:41_0": "Eko thūpo rāmagāme - eko ca veṭhadīpake,",
  "anya-e1202n2:42_0": "Eko pāceyyake malle - eko ca kusinārake;",
  "anya-e1202n2:43_0": "Ye te sārīrikā thūpā - jambuvadīpe patiṭṭhitā;",
  "anya-e1202n2:44_0": "Aṅgārakumbhathūpehi - dasa thūpā bhavanti te;",
  "anya-e1202n2:45_0": "Dasāpi thūpā purisuttamassa ye-",
  "anya-e1202n2:46_0": "Yathānurūpaṁ nararāja pūjitā,",
  "anya-e1202n2:47_0": "Sabbena lokena sadevakena te-",
  "anya-e1202n2:48_0": "Namassaneyyāca bhavanti sabbadāti;"
}