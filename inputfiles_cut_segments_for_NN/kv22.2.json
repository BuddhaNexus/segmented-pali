{
  "kv22.2:0.1_0": "Kathāvatthu",
  "kv22.2:0.2_0": "Mahāpaṇṇāsaka",
  "kv22.2:0.3_0": "Bāvīsatimavagga",
  "kv22.2:0.4_0": "Kusalacittakathā",
  "kv22.2:1.1_0": "Arahā kusalacitto parinibbāyatīti?",
  "kv22.2:1.2_0": "Āmantā.",
  "kv22.2:1.3_0": "Arahā puññābhisaṅkhāraṁ abhisaṅkharonto …",
  "kv22.2:1.4_0": "āneñjābhisaṅkhāraṁ abhisaṅkharonto …",
  "kv22.2:1.5_0": "gatisaṁvattaniyaṁ kammaṁ karonto …",
  "kv22.2:1.6_0": "bhavasaṁvattaniyaṁ kammaṁ karonto …",
  "kv22.2:1.7_0": "issariyasaṁvattaniyaṁ kammaṁ karonto …",
  "kv22.2:1.8_0": "adhipaccasaṁvattaniyaṁ kammaṁ karonto …",
  "kv22.2:1.9_0": "mahābhogasaṁvattaniyaṁ kammaṁ karonto …",
  "kv22.2:1.10_0": "mahāparivārasaṁvattaniyaṁ kammaṁ karonto …",
  "kv22.2:1.11_0": "devasobhagyasaṁvattaniyaṁ kammaṁ karonto …",
  "kv22.2:1.12_0": "manussasobhagyasaṁvattaniyaṁ kammaṁ karonto parinibbāyatīti?",
  "kv22.2:1.13_0": "Na hevaṁ vattabbe …pe….",
  "kv22.2:2.1_0": "Arahā kusalacitto parinibbāyatīti?",
  "kv22.2:2.2_0": "Āmantā.",
  "kv22.2:2.3_0": "Arahā ācinanto apacinanto pajahanto upādiyanto visinento ussinento vidhūpento sandhūpento parinibbāyatīti?",
  "kv22.2:2.4_0": "Na hevaṁ vattabbe …pe…",
  "kv22.2:2.5_0": "nanu arahā nevācināti na apacināti apacinitvā ṭhitoti?",
  "kv22.2:2.6_0": "Āmantā.",
  "kv22.2:2.7_0": "Hañci arahā nevācināti na apacināti apacinitvā ṭhito, no ca vata re vattabbe—",
  "kv22.2:2.8_0": "“arahā kusalacitto parinibbāyatī”ti.",
  "kv22.2:2.9_0": "Nanu arahā neva pajahati na upādiyati pajahitvā ṭhito, neva visineti na ussineti visinetvā ṭhito;",
  "kv22.2:2.10_0": "nanu arahā neva vidhūpeti na sandhūpeti vidhūpetvā ṭhitoti?",
  "kv22.2:2.11_0": "Āmantā.",
  "kv22.2:2.12_0": "Hañci arahā neva vidhūpeti na sandhūpeti vidhūpetvā ṭhito, no ca vata re vattabbe—",
  "kv22.2:2.13_0": "“arahā kusalacitto parinibbāyatī”ti.",
  "kv22.2:3.1_0": "Na vattabbaṁ—",
  "kv22.2:3.2_0": "“arahā kusalacitto parinibbāyatī”ti?",
  "kv22.2:3.3_0": "Āmantā.",
  "kv22.2:3.4_0": "Nanu arahā upaṭṭhitassati sato sampajāno parinibbāyatīti?",
  "kv22.2:3.5_0": "Āmantā.",
  "kv22.2:3.6_0": "Hañci arahā upaṭṭhitassati sato sampajāno parinibbāyati, tena vata re vattabbe—",
  "kv22.2:3.7_0": "“arahā kusalacitto parinibbāyatī”ti.",
  "kv22.2:3.8_0": "Kusalacittakathā niṭṭhitā."
}