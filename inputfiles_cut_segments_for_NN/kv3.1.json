{
  "kv3.1:0.1_0": "Kathāvatthu",
  "kv3.1:0.2_0": "Mahāpaṇṇāsaka",
  "kv3.1:0.3_0": "Tatiyavagga",
  "kv3.1:0.4_0": "Balakathā",
  "kv3.1:1.1_0": "Tathāgatabalaṁ sāvakasādhāraṇanti?",
  "kv3.1:1.2_0": "Āmantā.",
  "kv3.1:1.3_0": "Tathāgatabalaṁ sāvakabalaṁ, sāvakabalaṁ tathāgatabalanti?",
  "kv3.1:1.4_0": "Na hevaṁ vattabbe …pe…",
  "kv3.1:2.1_0": "Tathāgatabalaṁ sāvakasādhāraṇanti?",
  "kv3.1:2.2_0": "Āmantā.",
  "kv3.1:2.3_0": "Taññeva tathāgatabalaṁ taṁ sāvakabalaṁ,",
  "kv3.1:2.3_1": "taññeva sāvakabalaṁ taṁ tathāgatabalanti?",
  "kv3.1:2.4_0": "Na hevaṁ vattabbe …pe….",
  "kv3.1:3.1_0": "Tathāgatabalaṁ sāvakasādhāraṇanti?",
  "kv3.1:3.2_0": "Āmantā.",
  "kv3.1:3.3_0": "Yādisaṁ tathāgatabalaṁ tādisaṁ sāvakabalaṁ,",
  "kv3.1:3.3_1": "yādisaṁ sāvakabalaṁ tādisaṁ tathāgatabalanti?",
  "kv3.1:3.4_0": "Na hevaṁ vattabbe …pe….",
  "kv3.1:4.1_0": "Tathāgatabalaṁ sāvakasādhāraṇanti?",
  "kv3.1:4.2_0": "Āmantā.",
  "kv3.1:4.3_0": "Yādiso tathāgatassa pubbayogo pubbacariyā dhammakkhānaṁ dhammadesanā tādiso sāvakassa pubbayogo pubbacariyā dhammakkhānaṁ dhammadesanāti?",
  "kv3.1:4.4_0": "Na hevaṁ vattabbe …pe….",
  "kv3.1:5.1_0": "Tathāgatabalaṁ sāvakasādhāraṇanti?",
  "kv3.1:5.2_0": "Āmantā.",
  "kv3.1:5.3_0": "Tathāgato jino satthā sammāsambuddho sabbaññū sabbadassāvī dhammassāmī dhammappaṭisaraṇoti?",
  "kv3.1:5.4_0": "Āmantā.",
  "kv3.1:5.5_0": "Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti?",
  "kv3.1:5.6_0": "Na hevaṁ vattabbe …pe….",
  "kv3.1:6.1_0": "Tathāgatabalaṁ sāvakasādhāraṇanti?",
  "kv3.1:6.2_0": "Āmantā.",
  "kv3.1:6.3_0": "Tathāgato anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?",
  "kv3.1:6.4_0": "Āmantā.",
  "kv3.1:6.5_0": "Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti?",
  "kv3.1:6.6_0": "Na hevaṁ vattabbe …pe….",
  "kv3.1:7.1_0": "Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:7.2_0": "Āmantā.",
  "kv3.1:7.3_0": "Sāvako sabbaññū sabbadassāvīti?",
  "kv3.1:7.4_0": "Na hevaṁ vattabbe …pe….",
  "kv3.1:8.1_0": "Sāvako ṭhānāṭhānaṁ jānātīti?",
  "kv3.1:8.2_0": "Āmantā.",
  "kv3.1:8.3_0": "Hañci sāvako ṭhānāṭhānaṁ jānāti, tena vata re vattabbe—",
  "kv3.1:8.4_0": "“ṭhānāṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:9.1_0": "Sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānātīti?",
  "kv3.1:9.2_0": "Āmantā.",
  "kv3.1:9.3_0": "Hañci sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānāti, tena vata re vattabbe—",
  "kv3.1:9.4_0": "“atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:10.1_0": "Sāvako sabbatthagāminiṁ paṭipadaṁ jānātīti?",
  "kv3.1:10.2_0": "Āmantā.",
  "kv3.1:10.3_0": "Hañci sāvako sabbatthagāminiṁ paṭipadaṁ jānāti, tena vata re vattabbe—",
  "kv3.1:10.4_0": "“sabbatthagāminiṁ paṭipadaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:11.1_0": "Sāvako anekadhātuṁ nānādhātuṁ lokaṁ jānātīti?",
  "kv3.1:11.2_0": "Āmantā.",
  "kv3.1:11.3_0": "Hañci sāvako anekadhātuṁ nānādhātuṁ lokaṁ jānāti, tena vata re vattabbe—",
  "kv3.1:11.4_0": "“anekadhātuṁ nānādhātuṁ lokaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:12.1_0": "Sāvako sattānaṁ nānādhimuttikataṁ jānātīti?",
  "kv3.1:12.2_0": "Āmantā.",
  "kv3.1:12.3_0": "Hañci sāvako sattānaṁ nānādhimuttikataṁ jānāti, tena vata re vattabbe—",
  "kv3.1:12.4_0": "“sattānaṁ nānādhimuttikataṁ yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:13.1_0": "Sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānātīti?",
  "kv3.1:13.2_0": "Āmantā.",
  "kv3.1:13.3_0": "Hañci sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānāti, tena vata re vattabbe—",
  "kv3.1:13.4_0": "“jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:14.1_0": "Sāvako pubbenivāsānussatiṁ jānātīti?",
  "kv3.1:14.2_0": "Āmantā.",
  "kv3.1:14.3_0": "Hañci sāvako pubbenivāsānussatiṁ jānāti, tena vata re vattabbe—",
  "kv3.1:14.4_0": "“pubbenivāsānussati yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:15.1_0": "Sāvako sattānaṁ cutūpapātaṁ jānātīti?",
  "kv3.1:15.2_0": "Āmantā.",
  "kv3.1:15.3_0": "Hañci sāvako sattānaṁ cutūpapātaṁ jānāti, tena vata re vattabbe—",
  "kv3.1:15.4_0": "“sattānaṁ cutūpapātaṁ yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:16.1_0": "Nanu tathāgatassāpi āsavā khīṇā sāvakassāpi āsavā khīṇāti?",
  "kv3.1:16.2_0": "Āmantā.",
  "kv3.1:16.3_0": "Atthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimuttīti?",
  "kv3.1:16.4_0": "Natthi.",
  "kv3.1:16.5_0": "Hañci natthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimutti, tena vata re vattabbe—",
  "kv3.1:16.6_0": "“āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇan”ti.",
  "kv3.1:17.1_0": "Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:17.2_0": "Āmantā.",
  "kv3.1:17.3_0": "Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:17.4_0": "Na hevaṁ vattabbe …pe….",
  "kv3.1:18.1_0": "Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:18.2_0": "Āmantā.",
  "kv3.1:18.3_0": "Sattānaṁ cutūpapāte yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:18.4_0": "Na hevaṁ vattabbe …pe….",
  "kv3.1:19.1_0": "Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:19.2_0": "Āmantā.",
  "kv3.1:19.3_0": "Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:19.4_0": "Na hevaṁ vattabbe …pe….",
  "kv3.1:20.1_0": "Sattānaṁ cutūpapāte yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:20.2_0": "Āmantā.",
  "kv3.1:20.3_0": "Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:20.4_0": "Na hevaṁ vattabbe …pe….",
  "kv3.1:21.1_0": "Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:21.2_0": "Āmantā.",
  "kv3.1:21.3_0": "Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:21.4_0": "Na hevaṁ vattabbe …pe….",
  "kv3.1:22.1_0": "Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:22.2_0": "Āmantā …pe….",
  "kv3.1:22.3_0": "Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti?",
  "kv3.1:22.4_0": "Na hevaṁ vattabbe …pe….",
  "kv3.1:23.1_0": "Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:23.2_0": "Āmantā.",
  "kv3.1:23.3_0": "Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:23.4_0": "Na hevaṁ vattabbe …pe….",
  "kv3.1:24.1_0": "Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:24.2_0": "Āmantā.",
  "kv3.1:24.3_0": "Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti?",
  "kv3.1:24.4_0": "Na hevaṁ vattabbe …pe….",
  "kv3.1:24.5_0": "Balakathā niṭṭhitā."
}