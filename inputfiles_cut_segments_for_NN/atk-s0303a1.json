{
  "atk-s0303a1:0_0": "2. Rādhasaṁyuttaṁ",
  "atk-s0303a1:1_0": "1. Paṭhamavaggo",
  "atk-s0303a1:2_0": "1. Mārasuttavaṇṇanā",
  "atk-s0303a1:3_0": "160.",
  "atk-s0303a1:3_1": "Rādhasaṁyuttassa paṭhame māro vā assāti maraṇaṁ vā bhaveyya. Māretā vāti māretabbo vā.",
  "atk-s0303a1:3_2": "Yo vā pana mīyatīti yo vā pana marati.",
  "atk-s0303a1:3_3": "Nibbidatthanti nibbidāñāṇatthaṁ.",
  "atk-s0303a1:3_4": "Nibbānatthāti phalavimutti nāmesā anupādānibbānatthāti attho. Accayāsīti atikkantosi.",
  "atk-s0303a1:3_5": "Nibbānogadhanti nibbāne patiṭṭhitaṁ.",
  "atk-s0303a1:3_6": "Idaṁ maggabrahmacariyaṁ nāma nibbānabbhantare vussati,",
  "atk-s0303a1:3_7": "na nibbānaṁ atikkamitvāti attho.",
  "atk-s0303a1:3_8": "Nibbānapariyosānanti nibbānaṁ assa pariyosānaṁ, nipphatti niṭṭhāti attho. Paṭhamaṁ.",
  "atk-s0303a1:4_0": "2-10. Sattasuttādivaṇṇanā",
  "atk-s0303a1:5_0": "161-169.",
  "atk-s0303a1:5_1": "Dutiye satto sattoti laggapucchā.",
  "atk-s0303a1:5_2": "Tatra satto tatra visattoti tatra laggo tatra vilaggo.",
  "atk-s0303a1:5_3": "Paṁsvāgārakehīti paṁsugharakehi. Keḷāyantīti kīḷanti.",
  "atk-s0303a1:5_4": "Dhanāyantīti dhanaṁ viya maññanti. Mamāyantīti ‘‘mama idaṁ,",
  "atk-s0303a1:5_5": "mama ida’’nti mamattaṁ karonti, aññassa phusitumpi na denti.",
  "atk-s0303a1:5_6": "Vikīḷaniyaṁ karontīti ‘‘niṭṭhitā kīḷā’’ti te bhindamānā kīḷāvigamaṁ karonti.",
  "atk-s0303a1:5_7": "Tatiye bhavanettīti bhavarajju. Catutthaṁ uttānameva.",
  "atk-s0303a1:5_8": "Pañcamādīsu catūsu cattāri saccāni kathitāni, dvīsu kilesappahānanti. Dutiyādīni.",
  "atk-s0303a1:6_0": "Paṭhamo vaggo.",
  "atk-s0303a1:7_0": "2. Dutiyavaggo",
  "atk-s0303a1:8_0": "1-12. Mārasuttādivaṇṇanā",
  "atk-s0303a1:9_0": "170-181. Dutiyavaggassa paṭhame māro, māroti maraṇaṁ pucchati.",
  "atk-s0303a1:9_1": "Yasmā pana rūpādivinimuttaṁ maraṇaṁ nāma natthi, tenassa bhagavā rūpaṁ kho, rādha, mārotiādimāha .",
  "atk-s0303a1:9_2": "Dutiye māradhammoti maraṇadhammo.",
  "atk-s0303a1:9_3": "Etenupāyena sabbattha attho veditabboti.",
  "atk-s0303a1:10_0": "Dutiyo vaggo.",
  "atk-s0303a1:11_0": "3-4. Āyācanavaggādi",
  "atk-s0303a1:12_0": "1-11. Mārādisuttaekādasakavaṇṇanā",
  "atk-s0303a1:13_0": "182-205. Tato paraṁ uttānatthameva.",
  "atk-s0303a1:13_1": "Ayañhi rādhatthero paṭibhāniyatthero nāma.",
  "atk-s0303a1:13_2": "Tathāgatassa imaṁ theraṁ disvā sukhumaṁ kāraṇaṁ upaṭṭhāti.",
  "atk-s0303a1:13_3": "Tenassa bhagavā nānānayehi dhammaṁ deseti.",
  "atk-s0303a1:13_4": "Evaṁ imasmiṁ rādhasaṁyutte ādito dve vaggā pucchāvasena desitā, tatiyo āyācanena,",
  "atk-s0303a1:13_5": "catuttho upanisinnakakathāvasena.",
  "atk-s0303a1:13_6": "Sakalampi panetaṁ rādhasaṁyuttaṁ therassa vimuttiparipācanīyadhammavaseneva gahitanti veditabbaṁ.",
  "atk-s0303a1:14_0": "Rādhasaṁyuttavaṇṇanā niṭṭhitā."
}