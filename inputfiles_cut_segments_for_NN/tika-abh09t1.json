{
  "tika-abh09t1:0_0": "2. Vibhaṅgamātikā",
  "tika-abh09t1:1_0": "Khandhavibhaṅgo",
  "tika-abh09t1:2_0": "Pañcakkhandhā – (vibha.",
  "tika-abh09t1:2_1": "1) rūpakkhandho vedanākkhandho saññākkhandho saṅkhārakkhandho viññāṇakkhandhoti. Khandhavibhaṅgaṁ.",
  "tika-abh09t1:3_0": "Āyatanavibhaṅgo",
  "tika-abh09t1:4_0": "Dvādasāyatanāni (vibha.",
  "tika-abh09t1:4_1": "154) – cakkhāyatanaṁ rūpāyatanaṁ sotāyatanaṁ saddāyatanaṁ ghānāyatanaṁ gandhāyatanaṁ jivhāyatanaṁ rasāyatanaṁ kāyāyatanaṁ phoṭṭhabbāyatanaṁ manāyatanaṁ dhammāyatananti. Āyatanavibhaṅgaṁ.",
  "tika-abh09t1:5_0": "Dhātuvibhaṅgo",
  "tika-abh09t1:6_0": "Aṭṭhārasadhātuyo (vibha.",
  "tika-abh09t1:6_1": "183) – cakkhudhātu rūpadhātu cakkhuviññāṇadhātu,",
  "tika-abh09t1:6_2": "sotadhātu saddadhātu sotaviññāṇadhātu,",
  "tika-abh09t1:6_3": "ghānadhātu gandhadhātu ghānaviññāṇadhātu,",
  "tika-abh09t1:6_4": "jivhādhātu rasadhātu jivhāviññāṇadhātu,",
  "tika-abh09t1:6_5": "kāyadhātu phoṭṭhabbadhātu kāyaviññāṇadhātu,",
  "tika-abh09t1:6_6": "manodhātu dhammadhātu manoviññāṇadhātūti. Dhātuvibhaṅgaṁ.",
  "tika-abh09t1:7_0": "Saccavibhaṅgo",
  "tika-abh09t1:8_0": "Cattāri ariyasaccāni (vibha. 189) – dukkhaṁ ariyasaccaṁ, dukkhasamudayaṁ ariyasaccaṁ, dukkhanirodhaṁ ariyasaccaṁ,",
  "tika-abh09t1:8_1": "dukkhanirodhagāminī paṭipadā ariyasaccanti. Saccavibhaṅgaṁ.",
  "tika-abh09t1:9_0": "Indriyavibhaṅgo",
  "tika-abh09t1:10_0": "Bāvīsatindriyāni (vibha.",
  "tika-abh09t1:10_1": "219) – cakkhundriyaṁ sotindriyaṁ ghānindriyaṁ jivhindriyaṁ kāyindriyaṁ manindriyaṁ itthindriyaṁ purisindriyaṁ jīvitindriyaṁ sukhindriyaṁ dukkhindriyaṁ somanassindriyaṁ domanassindriyaṁ upekkhindriyaṁ saddhindriyaṁ vīriyindriyaṁ satindriyaṁ samādhindriyaṁ paññindriyaṁ anaññātaññassāmītindriyaṁ aññindriyaṁ aññātāvindriyanti. Indriyavibhaṅgaṁ.",
  "tika-abh09t1:11_0": "Paṭiccasamuppādavibhaṅgo",
  "tika-abh09t1:12_0": "Avijjāpaccayā saṅkhārā (vibha. 225), saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti,",
  "tika-abh09t1:12_1": "jātipaccayā jarāmaraṇaṁ sokaparidevadukkhadomanassupāyāsā sambhavanti,",
  "tika-abh09t1:12_2": "evametassa kevalassa dukkhakkhandhassa samudayo hoti. Paṭiccasamuppādavibhaṅgaṁ.",
  "tika-abh09t1:13_0": "Satipaṭṭhānavibhaṅgo",
  "tika-abh09t1:14_0": "Cattārosatipaṭṭhānā (vibha.",
  "tika-abh09t1:14_1": "355) – idha bhikkhu ajjhattaṁ kāye kāyānupassī viharati,",
  "tika-abh09t1:14_2": "bahiddhā kāye kāyānupassī viharati,",
  "tika-abh09t1:14_3": "ajjhattabahiddhā kāye kāyānupassī viharati ātāpī sampajāno satimā vineyya loke abhijjhādomanassaṁ.",
  "tika-abh09t1:15_0": "Ajjhattaṁ vedanāsu vedanānupassī viharati,",
  "tika-abh09t1:15_1": "bahiddhā vedanāsu vedanānupassī viharati,",
  "tika-abh09t1:15_2": "ajjhattabahiddhā vedanāsu vedanānupassī viharati ātāpī sampajāno satimā vineyya loke abhijjhādomanassaṁ.",
  "tika-abh09t1:16_0": "Ajjhattaṁ citte cittānupassī viharati,",
  "tika-abh09t1:16_1": "bahiddhā citte cittānupassī viharati,",
  "tika-abh09t1:16_2": "ajjhattabahiddhā citte cittānupassī viharati ātāpī sampajāno satimā vineyya loke abhijjhādomanassaṁ.",
  "tika-abh09t1:17_0": "Ajjhattaṁ dhammesu dhammānupassī viharati,",
  "tika-abh09t1:17_1": "bahiddhā dhammesu dhammānupassī viharati,",
  "tika-abh09t1:17_2": "ajjhattabahiddhā dhammesu dhammānupassī viharati ātāpī sampajāno satimā vineyya loke abhijjhādomanassaṁ. Satipaṭṭhānavibhaṅgaṁ.",
  "tika-abh09t1:18_0": "Sammappadhānavibhaṅgo",
  "tika-abh09t1:19_0": "Cattāro sammappadhānā (vibha.",
  "tika-abh09t1:19_1": "390) – idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati.",
  "tika-abh09t1:20_0": "Uppannānaṁ pāpakānaṁ akusalānaṁ dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati.",
  "tika-abh09t1:21_0": "Anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti padahati.",
  "tika-abh09t1:22_0": "Uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati. Sammappadhānavibhaṅgaṁ.",
  "tika-abh09t1:23_0": "Iddhipādavibhaṅgo",
  "tika-abh09t1:24_0": "Cattāro iddhipādā (vibha.",
  "tika-abh09t1:24_1": "430) – idha bhikkhu chandasamādhipadhānasaṅkhārasamannāgataṁ iddhipādaṁ bhāveti,",
  "tika-abh09t1:24_2": "vīriyasamādhipadhānasaṅkhārasamannāgataṁ iddhipādaṁ bhāveti,",
  "tika-abh09t1:24_3": "cittasamādhipadhānasaṅkhārasamannāgataṁ iddhipādaṁ bhāveti,",
  "tika-abh09t1:24_4": "vīmaṁsāsamādhipadhānasaṅkhārasamannāgataṁ iddhipādaṁ bhāveti. Iddhipādavibhaṅgaṁ.",
  "tika-abh09t1:25_0": "Bojjhaṅgavibhaṅgo",
  "tika-abh09t1:26_0": "Sattabojjhaṅgā (vibha.",
  "tika-abh09t1:26_1": "466) – satisambojjhaṅgo dhammavicayasambojjhaṅgo vīriyasambojjhaṅgo pītisambojjhaṅgo passaddhisambojjhaṅgo samādhisambojjhaṅgo upekkhāsambojjhaṅgo. Bojjhaṅgavibhaṅgaṁ.",
  "tika-abh09t1:27_0": "Maggaṅgavibhaṅgo",
  "tika-abh09t1:28_0": "Ariyo aṭṭhaṅgiko maggo (vibha. 486).",
  "tika-abh09t1:28_1": "Seyyathidaṁ – sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. Maggaṅgavibhaṅgaṁ.",
  "tika-abh09t1:29_0": "Jhānavibhaṅgo",
  "tika-abh09t1:30_0": "Idha bhikkhu pātimokkhasaṁvarasaṁvuto viharati (vibha.",
  "tika-abh09t1:30_1": "508) ācāragocarasampanno aṇumattesu vajjesu bhayadassāvī samādāya sikkhati sikkhāpadesu indriyesu guttadvāro bhojane mattaññū pubbarattāpararattaṁ jāgariyānuyogamanuyutto sātaccaṁ nepakkaṁ bodhipakkhikānaṁ dhammānaṁ bhāvanānuyogamanuyutto.",
  "tika-abh09t1:31_0": "So abhikkante paṭikkante sampajānakārī hoti,",
  "tika-abh09t1:31_1": "ālokite vilokite sampajānakārī hoti,",
  "tika-abh09t1:31_2": "samiñjite pasārite sampajānakārī hoti,",
  "tika-abh09t1:31_3": "saṅghāṭipattacīvaradhāraṇe sampajānakārī hoti,",
  "tika-abh09t1:31_4": "asite pīte khāyite sāyite sampajānakārī hoti,",
  "tika-abh09t1:31_5": "uccārapassāvakamme sampajānakārī hoti,",
  "tika-abh09t1:31_6": "gate ṭhite nisinne sutte jāgarite bhāsite tuṇhībhāve sampajānakārī hoti.",
  "tika-abh09t1:32_0": "So vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ appasaddaṁ appanigghosaṁ vijanavātaṁ manussarāhasseyyakaṁ paṭisallānasāruppaṁ.",
  "tika-abh09t1:33_0": "So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā,",
  "tika-abh09t1:33_1": "so abhijjhaṁ loke pahāya vigatābhijjhena cetasā viharati,",
  "tika-abh09t1:33_2": "abhijjhāya cittaṁ parisodheti,",
  "tika-abh09t1:33_3": "byāpādapadosaṁ pahāya abyāpannacitto viharati sabbapāṇabhūtahitānukampī,",
  "tika-abh09t1:33_4": "byāpādapadosā cittaṁ parisodheti,",
  "tika-abh09t1:33_5": "thinamiddhaṁ pahāya vigatathinamiddho viharati ālokasaññī sato sampajāno,",
  "tika-abh09t1:33_6": "thinamiddhā cittaṁ parisodheti,",
  "tika-abh09t1:33_7": "uddhaccakukkuccaṁ pahāya anuddhato viharati ajjhattaṁ vūpasantacitto,",
  "tika-abh09t1:33_8": "uddhaccakukkuccā cittaṁ parisodheti,",
  "tika-abh09t1:33_9": "vicikicchaṁ pahāya tiṇṇavicikiccho viharati akathaṁkathī kusalesu dhammesu,",
  "tika-abh09t1:33_10": "vicikicchāya cittaṁ parisodheti.",
  "tika-abh09t1:34_0": "So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati,",
  "tika-abh09t1:34_1": "vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati,",
  "tika-abh09t1:34_2": "pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti,",
  "tika-abh09t1:34_3": "yaṁ taṁ ariyā ācikkhanti ‘‘upekkhako satimā sukhavihārī’’ti,",
  "tika-abh09t1:34_4": "tatiyaṁ jhānaṁ upasampajja viharati,",
  "tika-abh09t1:34_5": "sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.",
  "tika-abh09t1:35_0": "Sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘‘ananto ākāso’’ti ākāsānañcāyatanaṁ upasampajja viharati,",
  "tika-abh09t1:35_1": "sabbaso ākāsānañcāyatanaṁ samatikkamma ‘‘anantaṁ viññāṇa’’nti viññāṇañcāyatanaṁ upasampajja viharati,",
  "tika-abh09t1:35_2": "sabbaso viññāṇañcāyatanaṁ samatikkamma ‘‘natthi kiñcī’’ti ākiñcaññāyatanaṁ upasampajja viharati,",
  "tika-abh09t1:35_3": "sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. Jhānavibhaṅgaṁ.",
  "tika-abh09t1:36_0": "Appamaññāvibhaṅgo",
  "tika-abh09t1:37_0": "Catasso appamaññāyo (vibha.",
  "tika-abh09t1:37_1": "642) – idha bhikkhu mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.",
  "tika-abh09t1:37_2": "Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.",
  "tika-abh09t1:38_0": "Karuṇāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.",
  "tika-abh09t1:38_1": "Iti uddhamadho tiriyaṁ sabbadhisabbattatāya sabbāvantaṁ lokaṁ karuṇāsahagatena cetasā vipulena mahaggatena appamāṇena averena abyāpajjena pharitvā viharati.",
  "tika-abh09t1:39_0": "Muditāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.",
  "tika-abh09t1:39_1": "Iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena appamāṇena averena abyāpajjena pharitvā viharati.",
  "tika-abh09t1:40_0": "Upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.",
  "tika-abh09t1:40_1": "Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati. Appamaññāvibhaṅgaṁ.",
  "tika-abh09t1:41_0": "Sikkhāpadavibhaṅgo",
  "tika-abh09t1:42_0": "Pañcasikkhāpadāni (vibha.",
  "tika-abh09t1:42_1": "703) – pāṇātipātā veramaṇī sikkhāpadaṁ,",
  "tika-abh09t1:42_2": "adinnādānā veramaṇī sikkhāpadaṁ,",
  "tika-abh09t1:42_3": "kāmesumicchācārā veramaṇī sikkhāpadaṁ,",
  "tika-abh09t1:42_4": "musāvādā veramaṇī sikkhāpadaṁ,",
  "tika-abh09t1:42_5": "surāmerayamajjapamādaṭṭhānā veramaṇī sikkhāpadaṁ. Sikkhāpadavibhaṅgaṁ.",
  "tika-abh09t1:43_0": "Paṭisambhidāvibhaṅgo",
  "tika-abh09t1:44_0": "Catasso paṭisambhidā (vibha.",
  "tika-abh09t1:44_1": "718) – atthapaṭisambhidā dhammapaṭisambhidā niruttipaṭisambhidā paṭibhānapaṭisambhidā. Paṭisambhidāvibhaṅgaṁ.",
  "tika-abh09t1:45_0": "Ñāṇavibhaṅgo",
  "tika-abh09t1:46_0": "Ekavidhena ñāṇavatthu (vibha.",
  "tika-abh09t1:46_1": "751) – pañca viññāṇā na hetū, ahetukā, hetuvippayuttā, sappaccayā, saṅkhatā, arūpā, lokiyā, sāsavā, saṁyojaniyā, ganthaniyā, oghaniyā, yoganiyā, nīvaraṇiyā, parāmaṭṭhā, upādāniyā, saṁkilesikā, abyākatā, sārammaṇā, acetasikā, vipākā, upādiṇṇupādāniyā, asaṁkiliṭṭhasaṁkilesikā, na savitakkasavicārā, na avitakkavicāramattā, avitakkaavicārā, na pītisahagatā,",
  "tika-abh09t1:46_2": "neva dassanena na bhāvanāya pahātabbā,",
  "tika-abh09t1:46_3": "neva dassanena na bhāvanāya pahātabbahetukā, nevācayagāmināpacayagāmino, nevasekkhanāsekkhā, parittā, kāmāvacarā, na rūpāvacarā, na arūpāvacarā, pariyāpannā, no apariyāpannā, aniyatā, aniyyānikā.",
  "tika-abh09t1:47_0": "Uppannavatthukā, uppannārammaṇā, purejātavatthukā, purejātārammaṇā, ajjhattikavatthukā, bāhirārammaṇā, asambhinnavatthukā, asambhinnārammaṇā, nānāvatthukā, nānārammaṇā,",
  "tika-abh09t1:47_1": "na aññamaññassa gocaravisayaṁ paccanubhonti, na asamannāhārā uppajjanti, na amanasikārā uppajjanti, na abbokiṇṇā uppajjanti,",
  "tika-abh09t1:47_2": "na apubbaṁ acarimaṁ uppajjanti,",
  "tika-abh09t1:47_3": "na aññamaññassa samanantarā uppajjanti.",
  "tika-abh09t1:48_0": "Pañca viññāṇā anābhogā,",
  "tika-abh09t1:48_1": "pañcahi viññāṇehi na kañci dhammaṁ paṭivijānāti, aññatra abhinipātamattā,",
  "tika-abh09t1:48_2": "pañcannaṁ viññāṇānaṁ samanantarāpi na kañci dhammaṁ paṭivijānāti,",
  "tika-abh09t1:48_3": "pañcahi viññāṇehi na kañci iriyāpathaṁ kappeti,",
  "tika-abh09t1:48_4": "pañcannaṁ viññāṇānaṁ samanantarāpi na kañci iriyāpathaṁ kappeti,",
  "tika-abh09t1:48_5": "pañcahi viññāṇehi na kāyakammaṁ na vacīkammaṁ paṭṭhapeti,",
  "tika-abh09t1:48_6": "pañcannaṁ viññāṇānaṁ samanantarāpi na kāyakammaṁ na vacīkammaṁ paṭṭhapeti,",
  "tika-abh09t1:48_7": "pañcahi viññāṇehi na kusalākusalaṁ dhammaṁ samādiyati,",
  "tika-abh09t1:48_8": "pañcannaṁ viññāṇānaṁ samanantarāpi na kusalākusalaṁ dhammaṁ samādiyati,",
  "tika-abh09t1:48_9": "pañcahi viññāṇehi na samāpajjati na vuṭṭhāti,",
  "tika-abh09t1:48_10": "pañcannaṁ viññāṇānaṁ samanantarāpi na samāpajjati na vuṭṭhāti,",
  "tika-abh09t1:48_11": "pañcahi viññāṇehi na cavati na uppajjati,",
  "tika-abh09t1:48_12": "pañcannaṁ viññāṇānaṁ samanantarāpi na cavati na uppajjati,",
  "tika-abh09t1:48_13": "pañcahi viññāṇehi na supati na paṭibujjhati na supinaṁ passati,",
  "tika-abh09t1:48_14": "pañcannaṁ viññāṇānaṁ samanantarāpi na supati na paṭibujjhati na supinaṁ passati,",
  "tika-abh09t1:48_15": "yāthāvakavatthuvibhāvanā paññā. Evaṁ ekavidhena ñāṇavatthu.",
  "tika-abh09t1:49_0": "Duvidhenañāṇavatthu – lokiyā paññā, lokuttarā paññā. Kenaci viññeyyā paññā, kenaci na viññeyyā paññā. Sāsavā paññā, anāsavā paññā.",
  "tika-abh09t1:49_1": "Āsavavippayuttā sāsavā paññā,",
  "tika-abh09t1:49_2": "āsavavippayuttā anāsavā paññā. Saṁyojaniyā paññā, asaṁyojaniyā paññā.",
  "tika-abh09t1:49_3": "Saṁyojanavippayuttā saṁyojaniyā paññā,",
  "tika-abh09t1:49_4": "saṁyojanavippayuttā asaṁyojaniyā paññā. Ganthaniyā paññā, aganthaniyā paññā.",
  "tika-abh09t1:49_5": "Ganthavippayuttā ganthaniyā paññā,",
  "tika-abh09t1:49_6": "ganthavippayuttā aganthaniyā paññā.",
  "tika-abh09t1:50_0": "Oghaniyā paññā, anoghaniyā paññā.",
  "tika-abh09t1:50_1": "Oghavippayuttā oghaniyā paññā,",
  "tika-abh09t1:50_2": "oghavippayuttā anoghaniyā paññā. Yoganiyā paññā, ayoganiyā paññā.",
  "tika-abh09t1:50_3": "Yogavippayuttā yoganiyā paññā,",
  "tika-abh09t1:50_4": "yogavippayuttā ayoganiyā paññā. Nīvaraṇiyā paññā, anīvaraṇiyā paññā.",
  "tika-abh09t1:50_5": "Nīvaraṇavippayuttā nīvaraṇiyā paññā,",
  "tika-abh09t1:50_6": "nīvaraṇavippayuttā anīvaraṇiyā paññā. Parāmaṭṭhā paññā, aparāmaṭṭhā paññā.",
  "tika-abh09t1:50_7": "Parāmāsavippayuttā parāmaṭṭhā paññā,",
  "tika-abh09t1:50_8": "parāmāsavippayuttā aparāmaṭṭhā paññā. Upādiṇṇā paññā, anupādiṇṇā paññā. Upādāniyā paññā, anupādāniyā paññā.",
  "tika-abh09t1:50_9": "Upādānavippayuttā upādāniyā paññā,",
  "tika-abh09t1:50_10": "upādānavippayuttā anupādāniyā paññā.",
  "tika-abh09t1:51_0": "Saṁkilesikā paññā, asaṁkilesikā paññā.",
  "tika-abh09t1:51_1": "Kilesavippayuttā saṁkilesikā paññā,",
  "tika-abh09t1:51_2": "kilesavippayuttā asaṁkilesikā paññā. Savitakkā paññā, avitakkā paññā. Savicārā paññā, avicārā paññā. Sappītikā paññā, appītikā paññā. Pītisahagatā paññā, na pītisahagatā paññā. Sukhasahagatā paññā, na sukhasahagatā paññā. Upekkhāsahagatā paññā, na upekkhāsahagatā paññā . Kāmāvacarā paññā, na kāmāvacarā paññā. Rūpāvacarā paññā, na rūpāvacarā paññā. Arūpāvacarā paññā, na arūpāvacarā paññā. Pariyāpannā paññā, apariyāpannā paññā. Niyyānikā paññā, aniyyānikā paññā. Niyatā paññā, aniyatā paññā. Sauttarā paññā, anuttarā paññā. Atthajāpikā paññā, jāpitatthā paññā. Evaṁ duvidhena ñāṇavatthu.",
  "tika-abh09t1:52_0": "Tividhena ñāṇavatthu – cintāmayā paññā, sutamayā paññā, bhāvanāmayā paññā. Dānamayā paññā, sīlamayā paññā, bhāvanāmayā paññā. Adhisīle paññā, adhicitte paññā, adhipaññāya paññā. Āyakosallaṁ, apāyakosallaṁ, upāyakosallaṁ.",
  "tika-abh09t1:53_0": "Vipākā paññā, vipākadhammadhammā paññā,",
  "tika-abh09t1:53_1": "nevavipākanavipākadhammadhammā paññā. Upādiṇṇupādāniyā paññā, anupādiṇṇupādāniyā paññā, anupādiṇṇaanupādāniyā paññā. Savitakkasavicārā paññā, avitakkavicāramattā paññā, avitakkaavicārā paññā. Pītisahagatā paññā, sukhasahagatā paññā, upekkhāsahagatā paññā. Ācayagāminī paññā, apacayagāminī paññā,",
  "tika-abh09t1:53_2": "nevācayagāmināpacayagāminī paññā. Sekkhā paññā, asekkhā paññā, nevasekkhanāsekkhā paññā. Parittā paññā, mahaggatā paññā, appamāṇā paññā. Parittārammaṇā paññā, mahaggatārammaṇā paññā, appamāṇārammaṇā paññā. Maggārammaṇā paññā, maggahetukā paññā, maggādhipatinī paññā. Uppannā paññā, anuppannā paññā, uppādinī paññā. Atītā paññā, anāgatā paññā, paccuppannā paññā. Atītārammaṇā paññā, anāgatārammaṇā paññā, paccuppannārammaṇā paññā. Ajjhattā paññā, bahiddhā paññā, ajjhattabahiddhā paññā. Ajjhattārammaṇā paññā, bahiddhārammaṇā paññā,",
  "tika-abh09t1:53_3": "ajjhattabahiddhārammaṇā paññā.",
  "tika-abh09t1:54_0": "Savitakkasavicārāpaññā atthi vipākā, atthi vipākadhammadhammā,",
  "tika-abh09t1:54_1": "atthi nevavipākanavipākadhammadhammā. Atthi upādiṇṇupādāniyā, atthi anupādiṇṇupādāniyā, atthi anupādiṇṇaanupādāniyā . Atthi pītisahagatā, atthi sukhasahagatā, atthi upekkhāsahagatā. Atthi ācayagāminī, atthi apacayagāminī,",
  "tika-abh09t1:54_2": "atthi nevācayagāmināpacayagāminī. Atthi sekkhā, atthi asekkhā, atthi nevasekkhanāsekkhā. Atthi parittā, atthi mahaggatā, atthi appamāṇā. Atthi parittārammaṇā, atthi mahaggatārammaṇā, atthi appamāṇārammaṇā. Atthi maggārammaṇā, atthi maggahetukā, atthi maggādhipatinī. Atthi uppannā, atthi anuppannā, atthi uppādinī. Atthi atītā, atthi anāgatā, atthi paccuppannā. Atthi atītārammaṇā, atthi anāgatārammaṇā, atthi paccuppannārammaṇā. Atthi ajjhattā, atthi bahiddhā, atthi ajjhattabahiddhā. Atthi ajjhattārammaṇā, atthi bahiddhārammaṇā,",
  "tika-abh09t1:54_3": "atthi ajjhattabahiddhārammaṇā.",
  "tika-abh09t1:55_0": "Avitakkavicāramattā paññā atthi vipākā, atthi vipākadhammadhammā,",
  "tika-abh09t1:55_1": "atthi nevavipākanavipākadhammadhammā. Atthi upādiṇṇupādāniyā, atthi anupādiṇṇupādāniyā, atthi anupādiṇṇaanupādāniyā. Atthi ācayagāminī, atthi apacayagāminī,",
  "tika-abh09t1:55_2": "atthi nevācayagāmināpacayagāminī. Atthi sekkhā, atthi asekkhā, atthi nevasekkhanāsekkhā. Atthi uppannā, atthi anuppannā, atthi uppādinī. Atthi atītā, atthi anāgatā, atthi paccuppannā. Atthi ajjhattā, atthi bahiddhā, atthi ajjhattabahiddhā.",
  "tika-abh09t1:56_0": "Avitakkaavicārā paññā atthi vipākā, atthi vipākadhammadhammā,",
  "tika-abh09t1:56_1": "atthi nevavipākanavipākadhammadhammā. Atthi upādiṇṇupādāniyā, atthi anupādiṇṇupādāniyā, atthi anupādiṇṇaanupādāniyā. Atthi pītisahagatā, atthi sukhasahagatā, atthi upekkhāsahagatā. Atthi ācayagāminī, atthi apacayagāminī,",
  "tika-abh09t1:56_2": "atthi nevācayagāmināpacayagāminī. Atthi sekkhā, atthi asekkhā, atthi nevasekkhanāsekkhā. Atthi parittārammaṇā, atthi mahaggatārammaṇā, atthi appamāṇārammaṇā. Atthi maggārammaṇā, atthi maggahetukā, atthi maggādhipatinī. Atthi uppannā, atthi anuppannā, atthi uppādinī. Atthi atītā, atthi anāgatā, atthi paccuppannā. Atthi atītārammaṇā, atthi anāgatārammaṇā, atthi paccuppannārammaṇā. Atthi ajjhattā, atthi bahiddhā, atthi ajjhattabahiddhā. Atthi ajjhattārammaṇā, atthi bahiddhārammaṇā,",
  "tika-abh09t1:56_3": "atthi ajjhattabahiddhārammaṇā.",
  "tika-abh09t1:57_0": "Pītisahagatā paññā,",
  "tika-abh09t1:57_1": "sukhasahagatā paññā atthi vipākā, atthi vipākadhammadhammā,",
  "tika-abh09t1:57_2": "atthi nevavipākanavipākadhammadhammā . Atthi upādiṇṇupādāniyā, atthi anupādiṇṇupādāniyā, atthi anupādiṇṇaanupādāniyā. Atthi savitakkasavicārā, atthi avitakkavicāramattā, atthi avitakkaavicārā. Atthi ācayagāminī, atthi apacayagāminī,",
  "tika-abh09t1:57_3": "atthi nevācayagāmināpacayagāminī. Atthi sekkhā, atthi asekkhā, atthi nevasekkhanāsekkhā. Atthi parittā, atthi mahaggatā, atthi appamāṇā. Atthi parittārammaṇā, atthi mahaggatārammaṇā, atthi appamāṇārammaṇā. Atthi maggārammaṇā, atthi maggahetukā, atthi maggādhipatinī. Atthi uppannā, atthi anuppannā, atthi uppādinī. Atthi atītā, atthi anāgatā, atthi paccuppannā. Atthi atītārammaṇā, atthi anāgatārammaṇā, atthi paccuppannārammaṇā. Atthi ajjhattā, atthi bahiddhā, atthi ajjhattabahiddhā. Atthi ajjhattārammaṇā, atthi bahiddhārammaṇā,",
  "tika-abh09t1:57_4": "atthi ajjhattabahiddhārammaṇā.",
  "tika-abh09t1:58_0": "Upekkhāsahagatā paññā atthi vipākā, atthi vipākadhammadhammā,",
  "tika-abh09t1:58_1": "atthi nevavipākanavipākadhammadhammā. Atthi upādiṇṇupādāniyā , atthi anupādiṇṇupādāniyā, atthi anupādiṇṇaanupādāniyā. Atthi ācayagāminī, atthi apacayagāminī,",
  "tika-abh09t1:58_2": "atthi nevācayagāmināpacayagāminī. Atthi sekkhā, atthi asekkhā, atthi nevasekkhanāsekkhā. Atthi parittā, atthi mahaggatā, atthi appamāṇā. Atthi parittārammaṇā, atthi mahaggatārammaṇā, atthi appamāṇārammaṇā. Atthi maggārammaṇā, atthi maggahetukā, atthi maggādhipatinī. Atthi uppannā, atthi anuppannā, atthi uppādinī. Atthi atītā, atthi anāgatā, atthi paccuppannā. Atthi atītārammaṇā, atthi anāgatārammaṇā, atthi paccuppannārammaṇā. Atthi ajjhattā, atthi bahiddhā, atthi ajjhattabahiddhā. Atthi ajjhattārammaṇā, atthi bahiddhārammaṇā,",
  "tika-abh09t1:58_3": "atthi ajjhattabahiddhārammaṇā. Evaṁ tividhena ñāṇavatthu.",
  "tika-abh09t1:59_0": "Catubbidhena ñāṇavatthu – kammassakatañāṇaṁ, saccānulomikaṁ ñāṇaṁ, maggasamaṅgissa ñāṇaṁ, phalasamaṅgissa ñāṇaṁ. Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ,",
  "tika-abh09t1:59_1": "dukkhanirodhagāminiyā paṭipadāya ñāṇaṁ. Kāmāvacarā paññā, rūpāvacarā paññā, arūpāvacarā paññā, apariyāpannā paññā. Dhamme ñāṇaṁ, anvaye ñāṇaṁ, paricce ñāṇaṁ, sammuti ñāṇaṁ. Atthi paññā ācayāya, no apacayāya, atthi paññā apacayāya, no ācayāya, atthi paññā ācayāya ceva, apacayāya ca, atthi paññā nevācayāya, no apacayāya. Atthi paññā nibbidāya, no paṭivedhāya, atthi paññā paṭivedhāya, no nibbidāya , atthi paññā nibbidāya ceva, paṭivedhāya ca, atthi paññā neva nibbidāya, no paṭivedhāya. Hānabhāginī paññā, ṭhitibhāginī paññā, visesabhāginī paññā, nibbedhabhāginī paññā.",
  "tika-abh09t1:60_0": "Catasso paṭisambhidā. Catasso paṭipadā. Cattāri ārammaṇāni. Jarāmaraṇe ñāṇaṁ, jarāmaraṇasamudaye ñāṇaṁ, jarāmaraṇanirodhe ñāṇaṁ,",
  "tika-abh09t1:60_1": "jarāmaraṇanirodhagāminiyā paṭipadāya ñāṇaṁ.",
  "tika-abh09t1:60_2": "Jātiyā ñāṇaṁ…pe… bhave ñāṇaṁ…pe… upādāne ñāṇaṁ…pe… taṇhāya ñāṇaṁ…pe… vedanāya ñāṇaṁ…pe… phasse ñāṇaṁ…pe… saḷāyatane ñāṇaṁ…pe… nāmarūpe ñāṇaṁ…pe… viññāṇe ñāṇaṁ…pe… saṅkhāresu ñāṇaṁ, saṅkhārasamudaye ñāṇaṁ, saṅkhāranirodhe ñāṇaṁ,",
  "tika-abh09t1:60_3": "saṅkhāranirodhagāminiyā paṭipadāya ñāṇaṁ. Evaṁ catubbidhena ñāṇavatthu.",
  "tika-abh09t1:61_0": "Pañcavidhena ñāṇavatthu – pañcaṅgiko sammāsamādhi, pañcañāṇiko sammāsamādhi. Evaṁ pañcavidhena ñāṇavatthu.",
  "tika-abh09t1:62_0": "Chabbidhena ñāṇavatthu – chasu abhiññāsu paññā. Evaṁ chabbidhena ñāṇavatthu.",
  "tika-abh09t1:63_0": "Sattavidhena ñāṇavatthu – sattasattati ñāṇavatthūni. Evaṁ sattavidhena ñāṇavatthu.",
  "tika-abh09t1:64_0": "Aṭṭhavidhena ñāṇavatthu – catūsu maggesu, catūsu phalesu paññā. Evaṁ aṭṭhavidhena ñāṇavatthu.",
  "tika-abh09t1:65_0": "Navavidhena ñāṇavatthu – navasu anupubbavihārasamāpattīsu paññā. Evaṁ navavidhena ñāṇavatthu.",
  "tika-abh09t1:66_0": "Dasavidhena ñāṇavatthu – dasa tathāgatassa tathāgatabalāni,",
  "tika-abh09t1:66_1": "yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. Katamāni dasa?",
  "tika-abh09t1:66_2": "Idha tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti,",
  "tika-abh09t1:66_3": "yampi tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti,",
  "tika-abh09t1:66_4": "idampi tathāgatassa tathāgatabalaṁ hoti.",
  "tika-abh09t1:66_5": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:67_0": "Puna caparaṁ tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.",
  "tika-abh09t1:67_1": "Yampi tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti,",
  "tika-abh09t1:67_2": "idampi tathāgatassa tathāgatabalaṁ hoti.",
  "tika-abh09t1:67_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:68_0": "Puna caparaṁ tathāgato sabbatthagāminiṁ paṭipadaṁ yathābhūtaṁ pajānāti,",
  "tika-abh09t1:68_1": "yampi tathāgato sabbatthagāminiṁ paṭipadaṁ yathābhūtaṁ pajānāti,",
  "tika-abh09t1:68_2": "idampi tathāgatassa tathāgatabalaṁ hoti.",
  "tika-abh09t1:68_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:69_0": "Puna caparaṁ tathāgato anekadhātunānādhātulokaṁ yathābhūtaṁ pajānāti,",
  "tika-abh09t1:69_1": "yampi tathāgato anekadhātunānādhātulokaṁ yathābhūtaṁ pajānāti,",
  "tika-abh09t1:69_2": "idampi tathāgatassa tathāgatabalaṁ hoti.",
  "tika-abh09t1:69_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:70_0": "Puna caparaṁ tathāgato sattānaṁ nānādhimuttikataṁ yathābhūtaṁ pajānāti,",
  "tika-abh09t1:70_1": "yampi tathāgato sattānaṁ nānādhimuttikataṁ yathābhūtaṁ pajānāti,",
  "tika-abh09t1:70_2": "idampi tathāgatassa tathāgatabalaṁ hoti.",
  "tika-abh09t1:70_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:71_0": "Puna caparaṁ tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti,",
  "tika-abh09t1:71_1": "yampi tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti,",
  "tika-abh09t1:71_2": "idampi tathāgatassa tathāgatabalaṁ hoti.",
  "tika-abh09t1:71_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:72_0": "Puna caparaṁ tathāgato jhānavimokkhasamādhisamāpattīnaṁ saṁkilesaṁ vodānaṁ vuṭṭhānaṁ yathābhūtaṁ pajānāti,",
  "tika-abh09t1:72_1": "yampi tathāgato jhānavimokkhasamādhisamāpattīnaṁ saṁkilesaṁ vodānaṁ vuṭṭhānaṁ yathābhūtaṁ pajānāti ,",
  "tika-abh09t1:72_2": "idampi tathāgatassa tathāgatabalaṁ hoti.",
  "tika-abh09t1:72_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:73_0": "Puna caparaṁ tathāgato pubbenivāsānussatiṁ yathābhūtaṁ pajānāti,",
  "tika-abh09t1:73_1": "yampi tathāgato pubbenivāsānussatiṁ yathābhūtaṁ pajānāti,",
  "tika-abh09t1:73_2": "idampi tathāgatassa tathāgatabalaṁ hoti.",
  "tika-abh09t1:73_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:74_0": "Puna caparaṁ tathāgato sattānaṁ cutūpapātaṁ yathābhūtaṁ pajānāti,",
  "tika-abh09t1:74_1": "yampi tathāgato sattānaṁ cutūpapātaṁ yathābhūtaṁ pajānāti,",
  "tika-abh09t1:74_2": "idampi tathāgatassa tathāgatabalaṁ hoti.",
  "tika-abh09t1:74_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:75_0": "Puna caparaṁ tathāgato āsavānaṁ khayaṁ yathābhūtaṁ pajānāti,",
  "tika-abh09t1:75_1": "yampi tathāgato āsavānaṁ khayaṁ yathābhūtaṁ pajānāti,",
  "tika-abh09t1:75_2": "idampi tathāgatassa tathāgatabalaṁ hoti.",
  "tika-abh09t1:75_3": "Yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.",
  "tika-abh09t1:76_0": "Imāni dasa tathāgatassa tathāgatabalāni.",
  "tika-abh09t1:76_1": "Yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. Evaṁ dasavidhena ñāṇavatthu.",
  "tika-abh09t1:77_0": "Ñāṇavibhaṅgaṁ.",
  "tika-abh09t1:78_0": "Khuddakavatthuvibhaṅgo",
  "tika-abh09t1:79_0": "Ekakaṁ",
  "tika-abh09t1:80_0": "Jātimado (vibha. 832), gottamado, ārogyamado, yobbanamado, jīvitamado, lābhamado, sakkāramado, garukāramado, purekkhāramado, parivāramado, bhogamado, vaṇṇamado, sutamado , paṭibhānamado, rattaññumado, piṇḍapātikamado, anavaññātamado, iriyāpathamado, iddhimado, yasamado, sīlamado, jhānamado, sippamado, ārohamado, pariṇāhamado, saṇṭhānamado, pāripūrimado, mado, pamādo, thambho, sārambho, atricchatā, mahicchatā, pāpicchatā, siṅgaṁ, tintiṇaṁ, cāpalyaṁ, asabhāgavutti, arati, tandī, vijambhitā, bhattasammado, cetaso ca līnattaṁ, kuhanā, lapanā, nemittikatā, nippesikatā, lābhena lābhaṁ nijigīsanatā, ‘‘seyyohamasmī’’ti māno, ‘‘sadisohamasmī’’ti māno, ‘‘hīnohamasmī’’ti māno.",
  "tika-abh09t1:80_1": "Seyyassa ‘‘seyyohamasmī’’ti māno,",
  "tika-abh09t1:80_2": "seyyassa ‘‘sadisohamasmī’’ti māno,",
  "tika-abh09t1:80_3": "seyyassa ‘‘hīnohamasmī’’ti māno,",
  "tika-abh09t1:80_4": "sadisassa ‘‘seyyohamasmī’’ti māno,",
  "tika-abh09t1:80_5": "sadisassa ‘‘sadisohamasmī’’ti māno,",
  "tika-abh09t1:80_6": "sadisassa ‘‘hīnohamasmī’’ti māno,",
  "tika-abh09t1:80_7": "hīnassa ‘‘seyyohamasmī’’ti māno,",
  "tika-abh09t1:80_8": "hīnassa ‘‘sadisohamasmī’’ti māno,",
  "tika-abh09t1:80_9": "hīnassa ‘‘hīnohamasmī’’ti māno, māno, atimāno, mānātimāno, omāno, adhimāno, asmimāno, micchāmāno, ñātivitakko, janapadavitakko, amaravitakko,",
  "tika-abh09t1:80_10": "parānuddayatāpaṭisaṁyutto vitakko,",
  "tika-abh09t1:80_11": "lābhasakkārasilokapaṭisaṁyutto vitakko,",
  "tika-abh09t1:80_12": "anavaññattipaṭisaṁyutto vitakko (vibha. 832). Ekakaṁ.",
  "tika-abh09t1:81_0": "Dukaṁ",
  "tika-abh09t1:82_0": "Kodho ca upanāho ca, makkho ca paḷāso ca, issā ca macchariyañca, māyā ca sāṭheyyañca, avijjā ca bhavataṇhā ca,",
  "tika-abh09t1:82_1": "bhavadiṭṭhi ca vibhavadiṭṭhi ca,",
  "tika-abh09t1:82_2": "sassatadiṭṭhi ca ucchedadiṭṭhi ca,",
  "tika-abh09t1:82_3": "antavādiṭṭhi ca anantavādiṭṭhi ca,",
  "tika-abh09t1:82_4": "pubbantānudiṭṭhi ca aparantānudiṭṭhi ca, ahirikañca anottappañca,",
  "tika-abh09t1:82_5": "dovacassatā ca pāpamittatā ca, anajjavo ca amaddavo ca, akkhanti ca asoraccañca,",
  "tika-abh09t1:82_6": "asākhalyañca appaṭisanthāro ca,",
  "tika-abh09t1:82_7": "indriyesu aguttadvāratā ca bhojane amattaññutā ca,",
  "tika-abh09t1:82_8": "muṭṭhassaccañca asampajaññañca,",
  "tika-abh09t1:82_9": "sīlavipatti ca diṭṭhivipatti ca,",
  "tika-abh09t1:82_10": "ajjhattasaṁyojanañca bahiddhāsaṁyojanañca. Dukaṁ.",
  "tika-abh09t1:83_0": "Tikaṁ",
  "tika-abh09t1:84_0": "Tīṇi akusalamūlāni, tayo akusalavitakkā, tisso akusalasaññā, tisso akusaladhātuyo, tīṇi duccaritāni, tayo āsavā, tīṇi saṁyojanāni, tisso taṇhā, aparāpi tisso taṇhā, aparāpi tisso taṇhā, tisso esanā, tisso vidhā, tīṇi bhayāni , tīṇi tamāni, tīṇi titthāyatanāni, tayo kiñcanā, tīṇi aṅgaṇāni, tīṇi malāni, tīṇi visamāni, aparānipi tīṇi visamāni, tayo aggī, tayo kasāvā, aparepi tayo kasāvā.",
  "tika-abh09t1:85_0": "Assādadiṭṭhi attānudiṭṭhi micchādiṭṭhi, arati vihesā adhammacariyā,",
  "tika-abh09t1:85_1": "dovacassatā pāpamittatā nānattasaññā, uddhaccaṁ kosajjaṁ pamādo,",
  "tika-abh09t1:85_2": "asantuṭṭhitā asampajaññatā mahicchatā, ahirikaṁ anottappaṁ pamādo,",
  "tika-abh09t1:85_3": "anādariyaṁ dovacassatā pāpamittatā,",
  "tika-abh09t1:85_4": "assaddhiyaṁ avadaññutā kosajjaṁ,",
  "tika-abh09t1:85_5": "uddhaccaṁ asaṁvaro dussīlyaṁ,",
  "tika-abh09t1:85_6": "ariyānaṁ adassanakamyatā saddhammaṁ asotukamyatā upārambhacittatā,",
  "tika-abh09t1:85_7": "muṭṭhassaccaṁ asampajaññaṁ cetaso vikkhepo,",
  "tika-abh09t1:85_8": "ayoniso manasikāro kummaggasevanā cetaso ca līnattaṁ. Tikaṁ.",
  "tika-abh09t1:86_0": "Catukkaṁ",
  "tika-abh09t1:87_0": "Cattāro āsavā, cattāro ganthā, cattāro oghā, cattāro yogā, cattāri upādānāni, cattāro taṇhuppādā, cattāri agatigamanāni, cattāro vipariyāsā, cattāro anariyavohārā,",
  "tika-abh09t1:87_1": "aparepi cattāro anariyavohārā, cattāri duccaritāni, aparāpi cattāri duccaritāni, cattāri bhayāni,",
  "tika-abh09t1:87_2": "(aparānipi cattāri bhayāni,) catasso diṭṭhiyo. Catukkaṁ.",
  "tika-abh09t1:88_0": "Pañcakaṁ",
  "tika-abh09t1:89_0": "Pañcorambhāgiyāni saṁyojanāni,",
  "tika-abh09t1:89_1": "pañcuddhambhāgiyāni saṁyojanāni, pañca macchariyāni, pañca saṅgā, pañca sallā, pañca cetokhilā, pañca cetasovinibandhā, pañca nīvaraṇāni, pañca kammāni ānantarikāni, pañca diṭṭhiyo, pañca verā, pañca byasanā, pañca akkhantiyā ādīnavā, pañca bhayāni,",
  "tika-abh09t1:89_2": "pañca diṭṭhadhammanibbānavādā. Pañcakaṁ.",
  "tika-abh09t1:90_0": "Chakkaṁ",
  "tika-abh09t1:91_0": "Cha vivādamūlāni, cha chandarāgā dhammā, cha virodhavatthūni, cha taṇhākāyā, cha agāravā, cha parihāniyā dhammā,",
  "tika-abh09t1:91_1": "aparepi cha parihāniyā dhammā, cha somanassupavicārā, cha domanassupavicārā, cha upekkhupavicārā, cha gehasitāni somanassāni, cha gehasitāni domanassāni, cha gehasitā upekkhā, cha diṭṭhiyo. Chakkaṁ.",
  "tika-abh09t1:92_0": "Sattakaṁ",
  "tika-abh09t1:93_0": "Satta anusayā, satta saṁyojanāni, satta pariyuṭṭhānāni, satta asaddhammā, satta duccaritāni, satta mānā, satta diṭṭhiyo. Sattakaṁ.",
  "tika-abh09t1:94_0": "Aṭṭhakaṁ",
  "tika-abh09t1:95_0": "Aṭṭha kilesavatthūni, aṭṭha kusītavatthūni,",
  "tika-abh09t1:95_1": "aṭṭhasu lokadhammesu cittassa paṭighāto, aṭṭha anariyavohārā, aṭṭha micchattā, aṭṭha purisadosā, aṭṭha asaññivādā, aṭṭha nevasaññināsaññivādā. Aṭṭhakaṁ.",
  "tika-abh09t1:96_0": "Navakaṁ",
  "tika-abh09t1:97_0": "Nava āghātavatthūni, nava purisamalāni, navavidhā mānā, nava taṇhāmūlakā dhammā, nava iñjitāni, nava maññitāni, nava phanditāni, nava papañcitāni, nava saṅkhatāni. Navakaṁ.",
  "tika-abh09t1:98_0": "Dasakaṁ",
  "tika-abh09t1:99_0": "Dasa kilesavatthūni, dasa āghātavatthūni, dasa akusalakammapathā, dasa saṁyojanāni, dasa micchattā, dasavatthukā micchādiṭṭhi,",
  "tika-abh09t1:99_1": "dasavatthukā antaggāhikā diṭṭhi. Dasakaṁ.",
  "tika-abh09t1:100_0": "Aṭṭhārasa taṇhāvicaritāni ajjhattikassa upādāya,",
  "tika-abh09t1:100_1": "aṭṭhārasa taṇhāvicaritāni bāhirassa upādāya,",
  "tika-abh09t1:100_2": "tadekajjhaṁ abhisaññuhitvā abhisaṅkhipitvā chattiṁsa taṇhāvicaritāni honti ,",
  "tika-abh09t1:100_3": "iti atītāni chattiṁsa taṇhāvicaritāni,",
  "tika-abh09t1:100_4": "anāgatāni chattiṁsa taṇhāvicaritāni,",
  "tika-abh09t1:100_5": "paccuppannāni chattiṁsa taṇhāvicaritāni,",
  "tika-abh09t1:100_6": "tadekajjhaṁ abhisaññuhitvā abhisaṅkhipitvā aṭṭha taṇhāvicaritasataṁ hoti,",
  "tika-abh09t1:100_7": "yāni ca dvāsaṭṭhi diṭṭhigatāni brahmajāle veyyākaraṇe vuttāni bhagavatā.",
  "tika-abh09t1:101_0": "Khuddakavatthuvibhaṅgaṁ.",
  "tika-abh09t1:102_0": "Dhammahadayavibhaṅgo",
  "tika-abh09t1:103_0": "Kati khandhā, kati āyatanāni, kati dhātuyo, kati saccāni, kati indriyāni, kati hetū, kati āhārā, kati phassā, kati vedanā, kati saññā, kati cetanā, kati cittāni (vibha. 978)?",
  "tika-abh09t1:104_0": "Pañcakkhandhā, dvādasāyatanāni, aṭṭhārasa dhātuyo, cattāri saccāni, bāvīsatindriyāni, nava hetū, cattāro āhārā, satta phassā, satta vedanā, satta saññā, satta cetanā, satta cittāni (vibha. 978).",
  "tika-abh09t1:105_0": "Dhammahadayavibhaṅgaṁ.",
  "tika-abh09t1:106_0": "Vibhaṅgamātikā niṭṭhitā."
}