{
  "sn14:1.0.1_0": "Saṁyutta Nikāya 14",
  "sn14:1.0.2_0": "1. Nānattavagga",
  "sn14:1.0.3_0": "1. Dhātunānattasutta",
  "sn14:1.1.1_0": "Sāvatthiyaṁ viharati.",
  "sn14:1.1.2_0": "“Dhātunānattaṁ vo, bhikkhave, desessāmi.",
  "sn14:1.1.3_0": "Taṁ suṇātha, sādhukaṁ manasi karotha, bhāsissāmī”ti.",
  "sn14:1.1.4_0": "“Evaṁ, bhante”ti kho te bhikkhū bhagavato paccassosuṁ.",
  "sn14:1.1.5_0": "Bhagavā etadavoca:",
  "sn14:1.2.1_0": "“Katamañca, bhikkhave, dhātunānattaṁ?",
  "sn14:1.2.2_0": "Cakkhudhātu rūpadhātu cakkhuviññāṇadhātu,",
  "sn14:1.2.2_1": "sotadhātu saddadhātu sotaviññāṇadhātu,",
  "sn14:1.2.2_2": "ghānadhātu gandhadhātu ghānaviññāṇadhātu,",
  "sn14:1.2.2_3": "jivhādhātu rasadhātu jivhāviññāṇadhātu,",
  "sn14:1.2.2_4": "kāyadhātu phoṭṭhabbadhātu kāyaviññāṇadhātu,",
  "sn14:1.2.2_5": "manodhātu dhammadhātu manoviññāṇadhātu—",
  "sn14:1.2.3_0": "idaṁ vuccati, bhikkhave, dhātunānattan”ti.",
  "sn14:1.2.4_0": "Paṭhamaṁ.",
  "sn14:2.0.1_0": "Saṁyutta Nikāya 14",
  "sn14:2.0.2_0": "1. Nānattavagga",
  "sn14:2.0.3_0": "2. Phassanānattasutta",
  "sn14:2.1.1_0": "Sāvatthiyaṁ viharati.",
  "sn14:2.1.2_0": "“Dhātunānattaṁ, bhikkhave, paṭicca uppajjati phassanānattaṁ.",
  "sn14:2.1.3_0": "Katamañca, bhikkhave, dhātunānattaṁ?",
  "sn14:2.1.4_0": "Cakkhudhātu sotadhātu ghānadhātu jivhādhātu kāyadhātu manodhātu—",
  "sn14:2.1.5_0": "idaṁ vuccati, bhikkhave, dhātunānattaṁ.",
  "sn14:2.2.1_0": "Kathañca, bhikkhave, dhātunānattaṁ paṭicca uppajjati phassanānattaṁ?",
  "sn14:2.2.2_0": "Cakkhudhātuṁ, bhikkhave, paṭicca uppajjati cakkhusamphasso.",
  "sn14:2.2.3_0": "Sotadhātuṁ paṭicca …",
  "sn14:2.2.4_0": "ghānadhātuṁ paṭicca …",
  "sn14:2.2.5_0": "jivhādhātuṁ paṭicca …",
  "sn14:2.2.6_0": "kāyadhātuṁ paṭicca …",
  "sn14:2.2.7_0": "manodhātuṁ paṭicca uppajjati manosamphasso.",
  "sn14:2.2.8_0": "Evaṁ kho, bhikkhave, dhātunānattaṁ paṭicca uppajjati phassanānattan”ti.",
  "sn14:2.2.9_0": "Dutiyaṁ.",
  "sn14:3.0.1_0": "Saṁyutta Nikāya 14",
  "sn14:3.0.2_0": "1. Nānattavagga",
  "sn14:3.0.3_0": "3. Nophassanānattasutta",
  "sn14:3.1.1_0": "Sāvatthiyaṁ viharati.",
  "sn14:3.1.2_0": "“Dhātunānattaṁ,",
  "sn14:3.1.2_1": "bhikkhave,",
  "sn14:3.1.2_2": "paṭicca uppajjati phassanānattaṁ,",
  "sn14:3.1.2_3": "no phassanānattaṁ paṭicca uppajjati dhātunānattaṁ.",
  "sn14:3.1.3_0": "Katamañca, bhikkhave, dhātunānattaṁ?",
  "sn14:3.1.4_0": "Cakkhudhātu …pe…",
  "sn14:3.1.5_0": "manodhātu—",
  "sn14:3.1.6_0": "idaṁ vuccati, bhikkhave, dhātunānattaṁ.",
  "sn14:3.2.1_0": "Kathañca,",
  "sn14:3.2.1_1": "bhikkhave,",
  "sn14:3.2.1_2": "dhātunānattaṁ paṭicca uppajjati phassanānattaṁ,",
  "sn14:3.2.1_3": "no phassanānattaṁ paṭicca uppajjati dhātunānattaṁ?",
  "sn14:3.2.2_0": "Cakkhudhātuṁ,",
  "sn14:3.2.2_1": "bhikkhave,",
  "sn14:3.2.2_2": "paṭicca uppajjati cakkhusamphasso,",
  "sn14:3.2.2_3": "no cakkhusamphassaṁ paṭicca uppajjati cakkhudhātu …pe…",
  "sn14:3.2.3_0": "manodhātuṁ paṭicca uppajjati manosamphasso, no manosamphassaṁ paṭicca uppajjati manodhātu.",
  "sn14:3.2.4_0": "Evaṁ kho,",
  "sn14:3.2.4_1": "bhikkhave,",
  "sn14:3.2.4_2": "dhātunānattaṁ paṭicca uppajjati phassanānattaṁ,",
  "sn14:3.2.4_3": "no phassanānattaṁ paṭicca uppajjati dhātunānattan”ti.",
  "sn14:3.2.5_0": "Tatiyaṁ.",
  "sn14:4.0.1_0": "Saṁyutta Nikāya 14",
  "sn14:4.0.2_0": "1. Nānattavagga",
  "sn14:4.0.3_0": "4. Vedanānānattasutta",
  "sn14:4.1.1_0": "Sāvatthiyaṁ viharati.",
  "sn14:4.1.2_0": "“Dhātunānattaṁ,",
  "sn14:4.1.2_1": "bhikkhave,",
  "sn14:4.1.2_2": "paṭicca uppajjati phassanānattaṁ,",
  "sn14:4.1.2_3": "phassanānattaṁ paṭicca uppajjati vedanānānattaṁ.",
  "sn14:4.1.3_0": "Katamañca, bhikkhave, dhātunānattaṁ?",
  "sn14:4.1.4_0": "Cakkhudhātu …pe… manodhātu—",
  "sn14:4.1.5_0": "idaṁ vuccati, bhikkhave, dhātunānattaṁ.",
  "sn14:4.2.1_0": "Kathañca,",
  "sn14:4.2.1_1": "bhikkhave,",
  "sn14:4.2.1_2": "dhātunānattaṁ paṭicca uppajjati phassanānattaṁ,",
  "sn14:4.2.1_3": "phassanānattaṁ paṭicca uppajjati vedanānānattaṁ?",
  "sn14:4.2.2_0": "Cakkhudhātuṁ,",
  "sn14:4.2.2_1": "bhikkhave,",
  "sn14:4.2.2_2": "paṭicca uppajjati cakkhusamphasso,",
  "sn14:4.2.2_3": "cakkhusamphassaṁ paṭicca uppajjati cakkhusamphassajā vedanā …pe…",
  "sn14:4.2.3_0": "manodhātuṁ paṭicca uppajjati manosamphasso, manosamphassaṁ paṭicca uppajjati manosamphassajā vedanā.",
  "sn14:4.2.4_0": "Evaṁ kho,",
  "sn14:4.2.4_1": "bhikkhave,",
  "sn14:4.2.4_2": "dhātunānattaṁ paṭicca uppajjati phassanānattaṁ,",
  "sn14:4.2.4_3": "phassanānattaṁ paṭicca uppajjati vedanānānattan”ti.",
  "sn14:4.2.5_0": "Catutthaṁ.",
  "sn14:5.0.1_0": "Saṁyutta Nikāya 14",
  "sn14:5.0.2_0": "1. Nānattavagga",
  "sn14:5.0.3_0": "5. Dutiyavedanānānattasutta",
  "sn14:5.1.1_0": "Sāvatthiyaṁ viharati.",
  "sn14:5.1.2_0": "“Dhātunānattaṁ,",
  "sn14:5.1.2_1": "bhikkhave,",
  "sn14:5.1.2_2": "paṭicca uppajjati phassanānattaṁ,",
  "sn14:5.1.2_3": "phassanānattaṁ paṭicca uppajjati vedanānānattaṁ,",
  "sn14:5.1.2_4": "no vedanānānattaṁ paṭicca uppajjati phassanānattaṁ,",
  "sn14:5.1.2_5": "no phassanānattaṁ paṭicca uppajjati dhātunānattaṁ.",
  "sn14:5.1.3_0": "Katamañca, bhikkhave, dhātunānattaṁ?",
  "sn14:5.1.4_0": "Cakkhudhātu …pe… manodhātu—",
  "sn14:5.1.5_0": "idaṁ vuccati, bhikkhave, dhātunānattaṁ.",
  "sn14:5.2.1_0": "Kathañca,",
  "sn14:5.2.1_1": "bhikkhave,",
  "sn14:5.2.1_2": "dhātunānattaṁ paṭicca uppajjati phassanānattaṁ,",
  "sn14:5.2.1_3": "phassanānattaṁ paṭicca uppajjati vedanānānattaṁ,",
  "sn14:5.2.1_4": "no vedanānānattaṁ paṭicca uppajjati phassanānattaṁ,",
  "sn14:5.2.1_5": "no phassanānattaṁ paṭicca uppajjati dhātunānattaṁ?",
  "sn14:5.2.2_0": "Cakkhudhātuṁ,",
  "sn14:5.2.2_1": "bhikkhave,",
  "sn14:5.2.2_2": "paṭicca uppajjati cakkhusamphasso,",
  "sn14:5.2.2_3": "cakkhusamphassaṁ paṭicca uppajjati cakkhusamphassajā vedanā,",
  "sn14:5.2.2_4": "no cakkhusamphassajaṁ vedanaṁ paṭicca uppajjati cakkhusamphasso,",
  "sn14:5.2.2_5": "no cakkhusamphassaṁ paṭicca uppajjati cakkhudhātu …pe…",
  "sn14:5.2.3_0": "manodhātuṁ paṭicca uppajjati manosamphasso,",
  "sn14:5.2.3_1": "manosamphassaṁ paṭicca uppajjati manosamphassajā vedanā,",
  "sn14:5.2.3_2": "no manosamphassajaṁ vedanaṁ paṭicca uppajjati manosamphasso,",
  "sn14:5.2.3_3": "no manosamphassaṁ paṭicca uppajjati manodhātu.",
  "sn14:5.2.4_0": "Evaṁ kho,",
  "sn14:5.2.4_1": "bhikkhave,",
  "sn14:5.2.4_2": "dhātunānattaṁ paṭicca uppajjati phassanānattaṁ,",
  "sn14:5.2.4_3": "phassanānattaṁ paṭicca uppajjati vedanānānattaṁ,",
  "sn14:5.2.4_4": "no vedanānānattaṁ paṭicca uppajjati phassanānattaṁ,",
  "sn14:5.2.4_5": "no phassanānattaṁ paṭicca uppajjati dhātunānattan”ti.",
  "sn14:5.2.5_0": "Pañcamaṁ.",
  "sn14:6.0.1_0": "Saṁyutta Nikāya 14",
  "sn14:6.0.2_0": "1. Nānattavagga",
  "sn14:6.0.3_0": "6. Bāhiradhātunānattasutta",
  "sn14:6.1.1_0": "Sāvatthiyaṁ viharati.",
  "sn14:6.1.2_0": "“Dhātunānattaṁ vo, bhikkhave, desessāmi.",
  "sn14:6.1.3_0": "Taṁ suṇātha …pe…",
  "sn14:6.1.4_0": "katamañca, bhikkhave, dhātunānattaṁ?",
  "sn14:6.1.5_0": "Rūpadhātu saddadhātu gandhadhātu rasadhātu phoṭṭhabbadhātu dhammadhātu—",
  "sn14:6.1.6_0": "idaṁ vuccati, bhikkhave, dhātunānattan”ti.",
  "sn14:6.1.7_0": "Chaṭṭhaṁ.",
  "sn14:7.0.1_0": "Saṁyutta Nikāya 14",
  "sn14:7.0.2_0": "1. Nānattavagga",
  "sn14:7.0.3_0": "7. Saññānānattasutta",
  "sn14:7.1.1_0": "Sāvatthiyaṁ viharati.",
  "sn14:7.1.2_0": "“Dhātunānattaṁ,",
  "sn14:7.1.2_1": "bhikkhave,",
  "sn14:7.1.2_2": "paṭicca uppajjati saññānānattaṁ,",
  "sn14:7.1.2_3": "saññānānattaṁ paṭicca uppajjati saṅkappanānattaṁ,",
  "sn14:7.1.2_4": "saṅkappanānattaṁ paṭicca uppajjati chandanānattaṁ,",
  "sn14:7.1.2_5": "chandanānattaṁ paṭicca uppajjati pariḷāhanānattaṁ,",
  "sn14:7.1.2_6": "pariḷāhanānattaṁ paṭicca uppajjati pariyesanānānattaṁ.",
  "sn14:7.1.3_0": "Katamañca, bhikkhave, dhātunānattaṁ?",
  "sn14:7.1.4_0": "Rūpadhātu …pe… dhammadhātu—",
  "sn14:7.1.5_0": "idaṁ vuccati, bhikkhave, dhātunānattaṁ.",
  "sn14:7.2.1_0": "Kathañca,",
  "sn14:7.2.1_1": "bhikkhave,",
  "sn14:7.2.1_2": "dhātunānattaṁ paṭicca uppajjati saññānānattaṁ,",
  "sn14:7.2.1_3": "saññānānattaṁ paṭicca uppajjati saṅkappanānattaṁ,",
  "sn14:7.2.1_4": "saṅkappanānattaṁ paṭicca uppajjati chandanānattaṁ,",
  "sn14:7.2.1_5": "chandanānattaṁ paṭicca uppajjati pariḷāhanānattaṁ,",
  "sn14:7.2.1_6": "pariḷāhanānattaṁ paṭicca uppajjati pariyesanānānattaṁ?",
  "sn14:7.3.1_0": "Rūpadhātuṁ,",
  "sn14:7.3.1_1": "bhikkhave,",
  "sn14:7.3.1_2": "paṭicca uppajjati rūpasaññā,",
  "sn14:7.3.1_3": "rūpasaññaṁ paṭicca uppajjati rūpasaṅkappo,",
  "sn14:7.3.1_4": "rūpasaṅkappaṁ paṭicca uppajjati rūpacchando,",
  "sn14:7.3.1_5": "rūpacchandaṁ paṭicca uppajjati rūpapariḷāho,",
  "sn14:7.3.1_6": "rūpapariḷāhaṁ paṭicca uppajjati rūpapariyesanā …pe…",
  "sn14:7.3.2_0": "dhammadhātuṁ paṭicca uppajjati dhammasaññā,",
  "sn14:7.3.2_1": "dhammasaññaṁ paṭicca uppajjati dhammasaṅkappo,",
  "sn14:7.3.2_2": "dhammasaṅkappaṁ paṭicca uppajjati dhammacchando,",
  "sn14:7.3.2_3": "dhammacchandaṁ paṭicca uppajjati dhammapariḷāho,",
  "sn14:7.3.2_4": "dhammapariḷāhaṁ paṭicca uppajjati dhammapariyesanā.",
  "sn14:7.4.1_0": "Evaṁ, kho,",
  "sn14:7.4.1_1": "bhikkhave,",
  "sn14:7.4.1_2": "dhātunānattaṁ paṭicca uppajjati saññānānattaṁ,",
  "sn14:7.4.1_3": "saññānānattaṁ paṭicca uppajjati saṅkappanānattaṁ,",
  "sn14:7.4.1_4": "saṅkappanānattaṁ paṭicca uppajjati chandanānattaṁ,",
  "sn14:7.4.1_5": "chandanānattaṁ paṭicca uppajjati pariḷāhanānattaṁ,",
  "sn14:7.4.1_6": "pariḷāhanānattaṁ paṭicca uppajjati pariyesanānānattan”ti.",
  "sn14:7.4.2_0": "Sattamaṁ.",
  "sn14:8.0.1_0": "Saṁyutta Nikāya 14",
  "sn14:8.0.2_0": "1. Nānattavagga",
  "sn14:8.0.3_0": "8. Nopariyesanānānattasutta",
  "sn14:8.1.1_0": "Sāvatthiyaṁ viharati.",
  "sn14:8.1.2_0": "“Dhātunānattaṁ,",
  "sn14:8.1.2_1": "bhikkhave,",
  "sn14:8.1.2_2": "paṭicca uppajjati saññānānattaṁ,",
  "sn14:8.1.2_3": "saññānānattaṁ paṭicca uppajjati saṅkappanānattaṁ,",
  "sn14:8.1.2_4": "saṅkappanānattaṁ paṭicca uppajjati chandanānattaṁ,",
  "sn14:8.1.2_5": "chandanānattaṁ paṭicca uppajjati pariḷāhanānattaṁ,",
  "sn14:8.1.2_6": "pariḷāhanānattaṁ paṭicca uppajjati pariyesanānānattaṁ;",
  "sn14:8.1.3_0": "no pariyesanānānattaṁ paṭicca uppajjati pariḷāhanānattaṁ,",
  "sn14:8.1.3_1": "no pariḷāhanānattaṁ paṭicca uppajjati chandanānattaṁ,",
  "sn14:8.1.3_2": "no chandanānattaṁ paṭicca uppajjati saṅkappanānattaṁ,",
  "sn14:8.1.3_3": "no saṅkappanānattaṁ paṭicca uppajjati saññānānattaṁ,",
  "sn14:8.1.3_4": "no saññānānattaṁ paṭicca uppajjati dhātunānattaṁ.",
  "sn14:8.1.4_0": "Katamañca, bhikkhave, dhātunānattaṁ?",
  "sn14:8.1.5_0": "Rūpadhātu …pe… dhammadhātu—",
  "sn14:8.1.6_0": "idaṁ vuccati, bhikkhave, dhātunānattaṁ.",
  "sn14:8.2.1_0": "Kathañca,",
  "sn14:8.2.1_1": "bhikkhave,",
  "sn14:8.2.1_2": "dhātunānattaṁ paṭicca uppajjati saññānānattaṁ,",
  "sn14:8.2.1_3": "saññānānattaṁ paṭicca uppajjati …pe…",
  "sn14:8.2.1_4": "pariyesanānānattaṁ;",
  "sn14:8.2.2_0": "no pariyesanānānattaṁ paṭicca uppajjati pariḷāhanānattaṁ,",
  "sn14:8.2.2_1": "no pariḷāhanānattaṁ paṭicca uppajjati chandanānattaṁ,",
  "sn14:8.2.2_2": "no chandanānattaṁ paṭicca uppajjati saṅkappanānattaṁ,",
  "sn14:8.2.2_3": "no saṅkappanānattaṁ paṭicca uppajjati saññānānattaṁ,",
  "sn14:8.2.2_4": "no saññānānattaṁ paṭicca uppajjati dhātunānattaṁ?",
  "sn14:8.3.1_0": "Rūpadhātuṁ, bhikkhave, paṭicca uppajjati rūpasaññā …pe…",
  "sn14:8.3.2_0": "dhammadhātuṁ paṭicca uppajjati dhammasaññā, dhammasaññaṁ paṭicca uppajjati …pe… dhammapariyesanā;",
  "sn14:8.3.3_0": "no dhammapariyesanaṁ paṭicca uppajjati dhammapariḷāho,",
  "sn14:8.3.3_1": "no dhammapariḷāhaṁ paṭicca uppajjati dhammacchando,",
  "sn14:8.3.3_2": "no dhammacchandaṁ paṭicca uppajjati dhammasaṅkappo,",
  "sn14:8.3.3_3": "no dhammasaṅkappaṁ paṭicca uppajjati dhammasaññā,",
  "sn14:8.3.3_4": "no dhammasaññaṁ paṭicca uppajjati dhammadhātu.",
  "sn14:8.4.1_0": "Evaṁ kho,",
  "sn14:8.4.1_1": "bhikkhave,",
  "sn14:8.4.1_2": "dhātunānattaṁ paṭicca uppajjati saññānānattaṁ,",
  "sn14:8.4.1_3": "saññānānattaṁ paṭicca uppajjati …pe…",
  "sn14:8.4.1_4": "pariyesanānānattaṁ;",
  "sn14:8.4.2_0": "no pariyesanānānattaṁ paṭicca uppajjati pariḷāhanānattaṁ,",
  "sn14:8.4.2_1": "no pariḷāhanānattaṁ paṭicca uppajjati chandanānattaṁ,",
  "sn14:8.4.2_2": "no chandanānattaṁ paṭicca uppajjati saṅkappanānattaṁ,",
  "sn14:8.4.2_3": "no saṅkappanānattaṁ paṭicca uppajjati saññānānattaṁ,",
  "sn14:8.4.2_4": "no saññānānattaṁ paṭicca uppajjati dhātunānattan”ti.",
  "sn14:8.4.3_0": "Aṭṭhamaṁ.",
  "sn14:9.0.1_0": "Saṁyutta Nikāya 14",
  "sn14:9.0.2_0": "1. Nānattavagga",
  "sn14:9.0.3_0": "9. Bāhiraphassanānattasutta",
  "sn14:9.1.1_0": "Sāvatthiyaṁ viharati.",
  "sn14:9.1.2_0": "“Dhātunānattaṁ,",
  "sn14:9.1.2_1": "bhikkhave,",
  "sn14:9.1.2_2": "paṭicca uppajjati saññānānattaṁ,",
  "sn14:9.1.2_3": "saññānānattaṁ paṭicca uppajjati saṅkappanānattaṁ,",
  "sn14:9.1.2_4": "saṅkappanānattaṁ paṭicca uppajjati phassanānattaṁ,",
  "sn14:9.1.2_5": "phassanānattaṁ paṭicca uppajjati vedanānānattaṁ,",
  "sn14:9.1.2_6": "vedanānānattaṁ paṭicca uppajjati chandanānattaṁ,",
  "sn14:9.1.2_7": "chandanānattaṁ paṭicca uppajjati pariḷāhanānattaṁ,",
  "sn14:9.1.2_8": "pariḷāhanānattaṁ paṭicca uppajjati pariyesanānānattaṁ,",
  "sn14:9.1.2_9": "pariyesanānānattaṁ paṭicca uppajjati lābhanānattaṁ.",
  "sn14:9.1.3_0": "Katamañca, bhikkhave, dhātunānattaṁ?",
  "sn14:9.1.4_0": "Rūpadhātu …pe… dhammadhātu—",
  "sn14:9.1.5_0": "idaṁ vuccati, bhikkhave, dhātunānattaṁ.",
  "sn14:9.2.1_0": "Kathañca,",
  "sn14:9.2.1_1": "bhikkhave,",
  "sn14:9.2.1_2": "dhātunānattaṁ paṭicca uppajjati saññānānattaṁ,",
  "sn14:9.2.1_3": "saññānānattaṁ paṭicca uppajjati …pe…",
  "sn14:9.2.1_4": "lābhanānattaṁ?",
  "sn14:9.3.1_0": "Rūpadhātuṁ,",
  "sn14:9.3.1_1": "bhikkhave,",
  "sn14:9.3.1_2": "paṭicca uppajjati rūpasaññā,",
  "sn14:9.3.1_3": "rūpasaññaṁ paṭicca uppajjati rūpasaṅkappo,",
  "sn14:9.3.1_4": "rūpasaṅkappaṁ paṭicca uppajjati rūpasamphasso,",
  "sn14:9.3.1_5": "rūpasamphassaṁ paṭicca uppajjati rūpasamphassajā vedanā,",
  "sn14:9.3.1_6": "rūpasamphassajaṁ vedanaṁ paṭicca uppajjati rūpacchando,",
  "sn14:9.3.1_7": "rūpacchandaṁ paṭicca uppajjati rūpapariḷāho,",
  "sn14:9.3.1_8": "rūpapariḷāhaṁ paṭicca uppajjati rūpapariyesanā,",
  "sn14:9.3.1_9": "rūpapariyesanaṁ paṭicca uppajjati rūpalābho …pe…",
  "sn14:9.3.2_0": "dhammadhātuṁ paṭicca uppajjati dhammasaññā,",
  "sn14:9.3.2_1": "dhammasaññaṁ paṭicca uppajjati dhammasaṅkappo,",
  "sn14:9.3.2_2": "dhammasaṅkappaṁ paṭicca uppajjati dhammasamphasso,",
  "sn14:9.3.2_3": "dhammasamphassaṁ paṭicca uppajjati dhammasamphassajā vedanā,",
  "sn14:9.3.2_4": "dhammasamphassajaṁ vedanaṁ paṭicca uppajjati dhammacchando,",
  "sn14:9.3.2_5": "dhammacchandaṁ paṭicca uppajjati dhammapariḷāho,",
  "sn14:9.3.2_6": "dhammapariḷāhaṁ paṭicca uppajjati dhammapariyesanā,",
  "sn14:9.3.2_7": "dhammapariyesanaṁ paṭicca uppajjati dhammalābho.",
  "sn14:9.4.1_0": "Evaṁ kho,",
  "sn14:9.4.1_1": "bhikkhave,",
  "sn14:9.4.1_2": "dhātunānattaṁ paṭicca uppajjati saññānānattaṁ,",
  "sn14:9.4.1_3": "saññānānattaṁ paṭicca uppajjati …pe…",
  "sn14:9.4.1_4": "pariyesanānānattaṁ,",
  "sn14:9.4.1_5": "pariyesanānānattaṁ paṭicca uppajjati lābhanānattan”ti.",
  "sn14:9.4.2_0": "Navamaṁ.",
  "sn14:10.0.1_0": "Saṁyutta Nikāya 14",
  "sn14:10.0.2_0": "1. Nānattavagga",
  "sn14:10.0.3_0": "10. Dutiyabāhiraphassanānattasutta",
  "sn14:10.1.1_0": "Sāvatthiyaṁ viharati.",
  "sn14:10.1.2_0": "“Dhātunānattaṁ, bhikkhave, paṭicca uppajjati saññānānattaṁ,",
  "sn14:10.1.3_0": "saññānānattaṁ paṭicca uppajjati saṅkappanānattaṁ,",
  "sn14:10.1.4_0": "phassa …",
  "sn14:10.1.5_0": "vedanā …",
  "sn14:10.1.6_0": "chanda …",
  "sn14:10.1.7_0": "pariḷāha …",
  "sn14:10.1.8_0": "pariyesanānānattaṁ paṭicca uppajjati lābhanānattaṁ;",
  "sn14:10.1.9_0": "no lābhanānattaṁ paṭicca uppajjati pariyesanānānattaṁ,",
  "sn14:10.1.10_0": "no pariyesanānānattaṁ paṭicca uppajjati pariḷāhanānattaṁ, no pariḷāhanānattaṁ paṭicca uppajjati …pe…",
  "sn14:10.1.11_0": "chanda …",
  "sn14:10.1.12_0": "vedanā …",
  "sn14:10.1.13_0": "phassa …",
  "sn14:10.1.14_0": "saṅkappa …",
  "sn14:10.1.15_0": "saññānānattaṁ, no saññānānattaṁ paṭicca uppajjati dhātunānattaṁ.",
  "sn14:10.1.16_0": "Katamañca, bhikkhave, dhātunānattaṁ?",
  "sn14:10.1.17_0": "Rūpadhātu …pe… dhammadhātu—",
  "sn14:10.1.18_0": "idaṁ vuccati, bhikkhave, dhātunānattaṁ.",
  "sn14:10.2.1_0": "Kathañca, bhikkhave, dhātunānattaṁ paṭicca uppajjati saññānānattaṁ,",
  "sn14:10.2.2_0": "saññānānattaṁ paṭicca uppajjati saṅkappanānattaṁ?",
  "sn14:10.2.3_0": "Phassa …",
  "sn14:10.2.4_0": "vedanā …",
  "sn14:10.2.5_0": "chanda …",
  "sn14:10.2.6_0": "pariḷāha …",
  "sn14:10.2.7_0": "pariyesanā …",
  "sn14:10.2.8_0": "lābha …",
  "sn14:10.2.9_0": "no lābhanānattaṁ paṭicca uppajjati pariyesanānānattaṁ,",
  "sn14:10.2.10_0": "no pariyesanānānattaṁ paṭicca uppajjati pariḷāha …",
  "sn14:10.2.11_0": "chanda …",
  "sn14:10.2.12_0": "vedanā …",
  "sn14:10.2.13_0": "phassa …",
  "sn14:10.2.14_0": "no saṅkappanānattaṁ paṭicca uppajjati saññānānattaṁ,",
  "sn14:10.2.14_1": "no saññānānattaṁ paṭicca uppajjati dhātunānattaṁ?",
  "sn14:10.3.1_0": "Rūpadhātuṁ, bhikkhave, paṭicca uppajjati rūpasaññā …pe…",
  "sn14:10.3.2_0": "dhammadhātuṁ paṭicca uppajjati dhammasaññā, dhammasaññaṁ paṭicca uppajjati …pe…",
  "sn14:10.3.3_0": "dhammapariyesanā, dhammapariyesanaṁ paṭicca uppajjati dhammalābho;",
  "sn14:10.3.4_0": "no dhammalābhaṁ paṭicca uppajjati dhammapariyesanā,",
  "sn14:10.3.4_1": "no dhammapariyesanaṁ paṭicca uppajjati dhammapariḷāho,",
  "sn14:10.3.4_2": "no dhammapariḷāhaṁ paṭicca uppajjati dhammacchando,",
  "sn14:10.3.4_3": "no dhammacchandaṁ paṭicca uppajjati dhammasamphassajā vedanā,",
  "sn14:10.3.4_4": "no dhammasamphassajaṁ vedanaṁ paṭicca uppajjati dhammasamphasso,",
  "sn14:10.3.4_5": "no dhammasamphassaṁ paṭicca uppajjati dhammasaṅkappo,",
  "sn14:10.3.4_6": "no dhammasaṅkappaṁ paṭicca uppajjati dhammasaññā,",
  "sn14:10.3.4_7": "no dhammasaññaṁ paṭicca uppajjati dhammadhātu.",
  "sn14:10.4.1_0": "Evaṁ kho,",
  "sn14:10.4.1_1": "bhikkhave,",
  "sn14:10.4.1_2": "dhātunānattaṁ paṭicca uppajjati saññānānattaṁ,",
  "sn14:10.4.1_3": "saññānānattaṁ paṭicca uppajjati …pe…",
  "sn14:10.4.2_0": "saṅkappa …",
  "sn14:10.4.3_0": "phassa …",
  "sn14:10.4.4_0": "vedanā …",
  "sn14:10.4.5_0": "chanda …",
  "sn14:10.4.6_0": "pariḷāha …",
  "sn14:10.4.7_0": "pariyesanā …",
  "sn14:10.4.8_0": "lābha …",
  "sn14:10.4.9_0": "no lābhanānattaṁ paṭicca uppajjati pariyesanānānattaṁ,",
  "sn14:10.4.9_1": "no pariyesanānānattaṁ paṭicca uppajjati pariḷāhanānattaṁ,",
  "sn14:10.4.9_2": "no pariḷāhanānattaṁ paṭicca uppajjati chandanānattaṁ,",
  "sn14:10.4.9_3": "no chandanānattaṁ paṭicca uppajjati vedanānānattaṁ,",
  "sn14:10.4.9_4": "no vedanānānattaṁ paṭicca uppajjati phassanānattaṁ,",
  "sn14:10.4.9_5": "no phassanānattaṁ paṭicca uppajjati saṅkappanānattaṁ,",
  "sn14:10.4.9_6": "no saṅkappanānattaṁ paṭicca uppajjati saññānānattaṁ,",
  "sn14:10.4.9_7": "no saññānānattaṁ paṭicca uppajjati dhātunānattan”ti.",
  "sn14:10.4.10_0": "Dasamaṁ.",
  "sn14:10.4.11_0": "Nānattavaggo paṭhamo.",
  "sn14:10.5.0_0": "Tassuddānaṁ",
  "sn14:10.5.1_0": "Dhātuphassañca no cetaṁ,",
  "sn14:10.5.2_0": "vedanā apare duve;",
  "sn14:10.5.3_0": "Etaṁ ajjhattapañcakaṁ,",
  "sn14:10.5.4_0": "dhātusaññañca no cetaṁ;",
  "sn14:10.5.5_0": "Phassassa apare duve,",
  "sn14:10.5.6_0": "etaṁ bāhirapañcakanti.",
  "sn14:11.0.1_0": "Saṁyutta Nikāya 14",
  "sn14:11.0.2_0": "2. Dutiyavagga",
  "sn14:11.0.3_0": "11. Sattadhātusutta",
  "sn14:11.1.1_0": "Sāvatthiyaṁ viharati.",
  "sn14:11.1.2_0": "“Sattimā, bhikkhave, dhātuyo.",
  "sn14:11.1.3_0": "Katamā satta?",
  "sn14:11.1.4_0": "Ābhādhātu,",
  "sn14:11.1.4_1": "subhadhātu,",
  "sn14:11.1.4_2": "ākāsānañcāyatanadhātu,",
  "sn14:11.1.4_3": "viññāṇañcāyatanadhātu,",
  "sn14:11.1.4_4": "ākiñcaññāyatanadhātu,",
  "sn14:11.1.4_5": "nevasaññānāsaññāyatanadhātu,",
  "sn14:11.1.4_6": "saññāvedayitanirodhadhātu—",
  "sn14:11.1.5_0": "imā kho, bhikkhave, satta dhātuyo”ti.",
  "sn14:11.2.1_0": "Evaṁ vutte, aññataro bhikkhu bhagavantaṁ etadavoca:",
  "sn14:11.2.2_0": "“yā cāyaṁ, bhante,",
  "sn14:11.2.2_1": "ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu",
  "sn14:11.2.2_2": "yā ca nevasaññānāsaññāyatanadhātu yā ca saññāvedayitanirodhadhātu—imā nu kho, bhante,",
  "sn14:11.2.2_3": "dhātuyo kiṁ paṭicca paññāyantī”ti?",
  "sn14:11.3.1_0": "“Yāyaṁ, bhikkhu, ābhādhātu—ayaṁ dhātu andhakāraṁ paṭicca paññāyati.",
  "sn14:11.3.2_0": "Yāyaṁ, bhikkhu, subhadhātu—ayaṁ dhātu asubhaṁ paṭicca paññāyati.",
  "sn14:11.3.3_0": "Yāyaṁ, bhikkhu, ākāsānañcāyatanadhātu—ayaṁ dhātu rūpaṁ paṭicca paññāyati.",
  "sn14:11.3.4_0": "Yāyaṁ, bhikkhu, viññāṇañcāyatanadhātu—ayaṁ dhātu ākāsānañcāyatanaṁ paṭicca paññāyati.",
  "sn14:11.3.5_0": "Yāyaṁ, bhikkhu, ākiñcaññāyatanadhātu—ayaṁ dhātu viññāṇañcāyatanaṁ paṭicca paññāyati.",
  "sn14:11.3.6_0": "Yāyaṁ, bhikkhu, nevasaññānāsaññāyatanadhātu—ayaṁ dhātu ākiñcaññāyatanaṁ paṭicca paññāyati.",
  "sn14:11.3.7_0": "Yāyaṁ, bhikkhu, saññāvedayitanirodhadhātu—ayaṁ dhātu nirodhaṁ paṭicca paññāyatī”ti.",
  "sn14:11.4.1_0": "“Yā cāyaṁ, bhante,",
  "sn14:11.4.1_1": "ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu",
  "sn14:11.4.1_2": "yā ca nevasaññānāsaññāyatanadhātu yā ca saññāvedayitanirodhadhātu—imā nu kho, bhante,",
  "sn14:11.4.1_3": "dhātuyo kathaṁ samāpatti pattabbā”ti?",
  "sn14:11.5.1_0": "“Yā cāyaṁ, bhikkhu,",
  "sn14:11.5.1_1": "ābhādhātu yā ca subhadhātu yā ca ākāsānañcāyatanadhātu yā ca viññāṇañcāyatanadhātu yā ca ākiñcaññāyatanadhātu—imā dhātuyo saññāsamāpatti pattabbā.",
  "sn14:11.5.2_0": "Yāyaṁ, bhikkhu, nevasaññānāsaññāyatanadhātu—ayaṁ dhātu saṅkhārāvasesasamāpatti pattabbā.",
  "sn14:11.5.3_0": "Yāyaṁ, bhikkhu, saññāvedayitanirodhadhātu—ayaṁ dhātu nirodhasamāpatti pattabbā”ti.",
  "sn14:11.5.4_0": "Paṭhamaṁ.",
  "sn14:12.0.1_0": "Saṁyutta Nikāya 14",
  "sn14:12.0.2_0": "2. Dutiyavagga",
  "sn14:12.0.3_0": "12. Sanidānasutta",
  "sn14:12.1.1_0": "Sāvatthiyaṁ viharati.",
  "sn14:12.1.2_0": "“Sanidānaṁ,",
  "sn14:12.1.2_1": "bhikkhave,",
  "sn14:12.1.2_2": "uppajjati kāmavitakko,",
  "sn14:12.1.2_3": "no anidānaṁ;",
  "sn14:12.1.2_4": "sanidānaṁ uppajjati byāpādavitakko,",
  "sn14:12.1.2_5": "no anidānaṁ;",
  "sn14:12.1.2_6": "sanidānaṁ uppajjati vihiṁsāvitakko,",
  "sn14:12.1.2_7": "no anidānaṁ.",
  "sn14:12.2.1_0": "Kathañca,",
  "sn14:12.2.1_1": "bhikkhave,",
  "sn14:12.2.1_2": "sanidānaṁ uppajjati kāmavitakko,",
  "sn14:12.2.1_3": "no anidānaṁ;",
  "sn14:12.2.1_4": "sanidānaṁ uppajjati byāpādavitakko,",
  "sn14:12.2.1_5": "no anidānaṁ;",
  "sn14:12.2.1_6": "sanidānaṁ uppajjati vihiṁsāvitakko,",
  "sn14:12.2.1_7": "no anidānaṁ?",
  "sn14:12.2.2_0": "Kāmadhātuṁ,",
  "sn14:12.2.2_1": "bhikkhave,",
  "sn14:12.2.2_2": "paṭicca uppajjati kāmasaññā,",
  "sn14:12.2.2_3": "kāmasaññaṁ paṭicca uppajjati kāmasaṅkappo,",
  "sn14:12.2.2_4": "kāmasaṅkappaṁ paṭicca uppajjati kāmacchando,",
  "sn14:12.2.2_5": "kāmacchandaṁ paṭicca uppajjati kāmapariḷāho,",
  "sn14:12.2.2_6": "kāmapariḷāhaṁ paṭicca uppajjati kāmapariyesanā.",
  "sn14:12.2.3_0": "Kāmapariyesanaṁ,",
  "sn14:12.2.3_1": "bhikkhave,",
  "sn14:12.2.3_2": "pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā.",
  "sn14:12.3.1_0": "Byāpādadhātuṁ,",
  "sn14:12.3.1_1": "bhikkhave,",
  "sn14:12.3.1_2": "paṭicca uppajjati byāpādasaññā,",
  "sn14:12.3.1_3": "byāpādasaññaṁ paṭicca uppajjati byāpādasaṅkappo …pe…",
  "sn14:12.3.1_4": "byāpādacchando …",
  "sn14:12.3.1_5": "byāpādapariḷāho …",
  "sn14:12.3.1_6": "byāpādapariyesanā …",
  "sn14:12.3.2_0": "byāpādapariyesanaṁ,",
  "sn14:12.3.2_1": "bhikkhave,",
  "sn14:12.3.2_2": "pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā.",
  "sn14:12.4.1_0": "Vihiṁsādhātuṁ,",
  "sn14:12.4.1_1": "bhikkhave,",
  "sn14:12.4.1_2": "paṭicca uppajjati vihiṁsāsaññā;",
  "sn14:12.4.1_3": "vihiṁsāsaññaṁ paṭicca uppajjati vihiṁsāsaṅkappo …pe…",
  "sn14:12.4.1_4": "vihiṁsāchando …",
  "sn14:12.4.1_5": "vihiṁsāpariḷāho …",
  "sn14:12.4.1_6": "vihiṁsāpariyesanā …",
  "sn14:12.4.2_0": "vihiṁsāpariyesanaṁ,",
  "sn14:12.4.2_1": "bhikkhave,",
  "sn14:12.4.2_2": "pariyesamāno assutavā puthujjano tīhi ṭhānehi micchā paṭipajjati—kāyena, vācāya, manasā.",
  "sn14:12.5.1_0": "Seyyathāpi,",
  "sn14:12.5.1_1": "bhikkhave,",
  "sn14:12.5.1_2": "puriso ādittaṁ tiṇukkaṁ sukkhe tiṇadāye nikkhipeyya;",
  "sn14:12.5.1_3": "no ce hatthehi ca pādehi ca khippameva nibbāpeyya. Evañhi,",
  "sn14:12.5.1_4": "bhikkhave,",
  "sn14:12.5.1_5": "ye tiṇakaṭṭhanissitā pāṇā te anayabyasanaṁ āpajjeyyuṁ.",
  "sn14:12.5.2_0": "Evameva kho,",
  "sn14:12.5.2_1": "bhikkhave,",
  "sn14:12.5.2_2": "yo hi koci samaṇo vā brāhmaṇo vā uppannaṁ visamagataṁ saññaṁ na khippameva pajahati vinodeti byantīkaroti anabhāvaṁ gameti,",
  "sn14:12.5.2_3": "so diṭṭhe ceva dhamme dukkhaṁ viharati savighātaṁ saupāyāsaṁ sapariḷāhaṁ;",
  "sn14:12.5.3_0": "kāyassa ca bhedā paraṁ maraṇā duggati pāṭikaṅkhā.",
  "sn14:12.6.1_0": "Sanidānaṁ,",
  "sn14:12.6.1_1": "bhikkhave,",
  "sn14:12.6.1_2": "uppajjati nekkhammavitakko,",
  "sn14:12.6.1_3": "no anidānaṁ;",
  "sn14:12.6.1_4": "sanidānaṁ uppajjati abyāpādavitakko,",
  "sn14:12.6.1_5": "no anidānaṁ;",
  "sn14:12.6.1_6": "sanidānaṁ uppajjati avihiṁsāvitakko,",
  "sn14:12.6.1_7": "no anidānaṁ.",
  "sn14:12.7.1_0": "Kathañca,",
  "sn14:12.7.1_1": "bhikkhave,",
  "sn14:12.7.1_2": "sanidānaṁ uppajjati nekkhammavitakko,",
  "sn14:12.7.1_3": "no anidānaṁ;",
  "sn14:12.7.1_4": "sanidānaṁ uppajjati abyāpādavitakko,",
  "sn14:12.7.1_5": "no anidānaṁ;",
  "sn14:12.7.1_6": "sanidānaṁ uppajjati avihiṁsāvitakko,",
  "sn14:12.7.1_7": "no anidānaṁ?",
  "sn14:12.7.2_0": "Nekkhammadhātuṁ, bhikkhave, paṭicca uppajjati nekkhammasaññā,",
  "sn14:12.7.3_0": "nekkhammasaññaṁ paṭicca uppajjati nekkhammasaṅkappo,",
  "sn14:12.7.4_0": "nekkhammasaṅkappaṁ paṭicca uppajjati nekkhammacchando,",
  "sn14:12.7.5_0": "nekkhammacchandaṁ paṭicca uppajjati nekkhammapariḷāho,",
  "sn14:12.7.6_0": "nekkhammapariḷāhaṁ paṭicca uppajjati nekkhammapariyesanā;",
  "sn14:12.7.7_0": "nekkhammapariyesanaṁ,",
  "sn14:12.7.7_1": "bhikkhave,",
  "sn14:12.7.7_2": "pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā.",
  "sn14:12.8.1_0": "Abyāpādadhātuṁ, bhikkhave, paṭicca uppajjati abyāpādasaññā,",
  "sn14:12.8.2_0": "abyāpādasaññaṁ paṭicca uppajjati abyāpādasaṅkappo …pe…",
  "sn14:12.8.3_0": "abyāpādacchando …",
  "sn14:12.8.4_0": "abyāpādapariḷāho …",
  "sn14:12.8.5_0": "abyāpādapariyesanā,",
  "sn14:12.8.6_0": "abyāpādapariyesanaṁ,",
  "sn14:12.8.6_1": "bhikkhave,",
  "sn14:12.8.6_2": "pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā.",
  "sn14:12.9.1_0": "Avihiṁsādhātuṁ, bhikkhave, paṭicca uppajjati avihiṁsāsaññā,",
  "sn14:12.9.2_0": "avihiṁsāsaññaṁ paṭicca uppajjati avihiṁsāsaṅkappo,",
  "sn14:12.9.3_0": "avihiṁsāsaṅkappaṁ paṭicca uppajjati avihiṁsāchando,",
  "sn14:12.9.4_0": "avihiṁsāchandaṁ paṭicca uppajjati avihiṁsāpariḷāho,",
  "sn14:12.9.5_0": "avihiṁsāpariḷāhaṁ paṭicca uppajjati avihiṁsāpariyesanā;",
  "sn14:12.9.6_0": "avihiṁsāpariyesanaṁ,",
  "sn14:12.9.6_1": "bhikkhave,",
  "sn14:12.9.6_2": "pariyesamāno sutavā ariyasāvako tīhi ṭhānehi sammā paṭipajjati—kāyena, vācāya, manasā.",
  "sn14:12.10.1_0": "Seyyathāpi,",
  "sn14:12.10.1_1": "bhikkhave,",
  "sn14:12.10.1_2": "puriso ādittaṁ tiṇukkaṁ sukkhe tiṇadāye nikkhipeyya;",
  "sn14:12.10.1_3": "tamenaṁ hatthehi ca pādehi ca khippameva nibbāpeyya. Evañhi,",
  "sn14:12.10.1_4": "bhikkhave,",
  "sn14:12.10.1_5": "ye tiṇakaṭṭhanissitā pāṇā te na anayabyasanaṁ āpajjeyyuṁ.",
  "sn14:12.10.2_0": "Evameva kho,",
  "sn14:12.10.2_1": "bhikkhave,",
  "sn14:12.10.2_2": "yo hi koci samaṇo vā brāhmaṇo vā uppannaṁ visamagataṁ saññaṁ khippameva pajahati vinodeti byantīkaroti anabhāvaṁ gameti,",
  "sn14:12.10.2_3": "so diṭṭhe ceva dhamme sukhaṁ viharati avighātaṁ anupāyāsaṁ apariḷāhaṁ;",
  "sn14:12.10.3_0": "kāyassa ca bhedā paraṁ maraṇā sugati pāṭikaṅkhā”ti.",
  "sn14:12.10.4_0": "Dutiyaṁ.",
  "sn14:13.0.1_0": "Saṁyutta Nikāya 14",
  "sn14:13.0.2_0": "2. Dutiyavagga",
  "sn14:13.0.3_0": "13. Giñjakāvasathasutta",
  "sn14:13.1.1_0": "Ekaṁ samayaṁ bhagavā ñātike viharati giñjakāvasathe.",
  "sn14:13.1.2_0": "Tatra kho bhagavā bhikkhū āmantesi:",
  "sn14:13.1.3_0": "“bhikkhavo”ti.",
  "sn14:13.1.4_0": "“Bhadante”ti te bhikkhū bhagavato paccassosuṁ.",
  "sn14:13.1.5_0": "Bhagavā etadavoca:",
  "sn14:13.2.1_0": "“Dhātuṁ, bhikkhave, paṭicca uppajjati saññā, uppajjati diṭṭhi, uppajjati vitakko”ti.",
  "sn14:13.2.2_0": "Evaṁ vutte, āyasmā kaccāno bhagavantaṁ etadavoca:",
  "sn14:13.2.3_0": "“yāyaṁ, bhante, diṭṭhi:",
  "sn14:13.2.4_0": "‘asammāsambuddhesu sammāsambuddhā’ti, ayaṁ nu kho, bhante, diṭṭhi kiṁ paṭicca paññāyatī”ti?",
  "sn14:13.3.1_0": "“Mahati kho esā, kaccāna, dhātu yadidaṁ avijjādhātu.",
  "sn14:13.3.2_0": "Hīnaṁ, kaccāna,",
  "sn14:13.3.2_1": "dhātuṁ paṭicca uppajjati hīnā saññā,",
  "sn14:13.3.2_2": "hīnā diṭṭhi,",
  "sn14:13.3.2_3": "hīno vitakko,",
  "sn14:13.3.2_4": "hīnā cetanā,",
  "sn14:13.3.2_5": "hīnā patthanā,",
  "sn14:13.3.2_6": "hīno paṇidhi,",
  "sn14:13.3.2_7": "hīno puggalo,",
  "sn14:13.3.2_8": "hīnā vācā;",
  "sn14:13.3.3_0": "hīnaṁ ācikkhati deseti paññapeti paṭṭhapeti vivarati vibhajati uttānīkaroti;",
  "sn14:13.3.4_0": "hīnā tassa upapattīti vadāmi.",
  "sn14:13.4.1_0": "Majjhimaṁ, kaccāna,",
  "sn14:13.4.1_1": "dhātuṁ paṭicca uppajjati majjhimā saññā,",
  "sn14:13.4.1_2": "majjhimā diṭṭhi,",
  "sn14:13.4.1_3": "majjhimo vitakko,",
  "sn14:13.4.1_4": "majjhimā cetanā,",
  "sn14:13.4.1_5": "majjhimā patthanā,",
  "sn14:13.4.1_6": "majjhimo paṇidhi,",
  "sn14:13.4.1_7": "majjhimo puggalo,",
  "sn14:13.4.1_8": "majjhimā vācā;",
  "sn14:13.4.2_0": "majjhimaṁ ācikkhati deseti paññapeti paṭṭhapeti vivarati vibhajati uttānīkaroti;",
  "sn14:13.4.3_0": "majjhimā tassa upapattīti vadāmi.",
  "sn14:13.5.1_0": "Paṇītaṁ, kaccāna,",
  "sn14:13.5.1_1": "dhātuṁ paṭicca uppajjati paṇītā saññā,",
  "sn14:13.5.1_2": "paṇītā diṭṭhi,",
  "sn14:13.5.1_3": "paṇīto vitakko,",
  "sn14:13.5.1_4": "paṇītā cetanā,",
  "sn14:13.5.1_5": "paṇītā patthanā,",
  "sn14:13.5.1_6": "paṇīto paṇidhi,",
  "sn14:13.5.1_7": "paṇīto puggalo,",
  "sn14:13.5.1_8": "paṇītā vācā;",
  "sn14:13.5.2_0": "paṇītaṁ ācikkhati deseti paññapeti paṭṭhapeti vivarati vibhajati uttānīkaroti;",
  "sn14:13.5.3_0": "paṇītā tassa upapattīti vadāmī”ti.",
  "sn14:13.5.4_0": "Tatiyaṁ.",
  "sn14:14.0.1_0": "Saṁyutta Nikāya 14",
  "sn14:14.0.2_0": "2. Dutiyavagga",
  "sn14:14.0.3_0": "14. Hīnādhimuttikasutta",
  "sn14:14.1.1_0": "Sāvatthiyaṁ viharati.",
  "sn14:14.1.2_0": "“Dhātusova, bhikkhave, sattā saṁsandanti samenti.",
  "sn14:14.1.3_0": "Hīnādhimuttikā hīnādhimuttikehi saddhiṁ saṁsandanti samenti;",
  "sn14:14.1.4_0": "kalyāṇādhimuttikā kalyāṇādhimuttikehi saddhiṁ saṁsandanti samenti.",
  "sn14:14.2.1_0": "Atītampi kho, bhikkhave, addhānaṁ dhātusova sattā saṁsandiṁsu samiṁsu.",
  "sn14:14.2.2_0": "Hīnādhimuttikā hīnādhimuttikehi saddhiṁ saṁsandiṁsu samiṁsu;",
  "sn14:14.2.3_0": "kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu.",
  "sn14:14.3.1_0": "Anāgatampi kho, bhikkhave, addhānaṁ dhātusova sattā saṁsandissanti samessanti.",
  "sn14:14.3.2_0": "Hīnādhimuttikā hīnādhimuttikehi saddhiṁ saṁsandissanti samessanti;",
  "sn14:14.3.3_0": "kalyāṇādhimuttikā kalyāṇādhimuttikehi saddhiṁ saṁsandissanti samessanti.",
  "sn14:14.4.1_0": "Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.",
  "sn14:14.4.2_0": "Hīnādhimuttikā hīnādhimuttikehi saddhiṁ saṁsandanti samenti;",
  "sn14:14.4.3_0": "kalyāṇādhimuttikā kalyāṇādhimuttikehi saddhiṁ saṁsandanti samentī”ti.",
  "sn14:14.4.4_0": "Catutthaṁ.",
  "sn14:15.0.1_0": "Saṁyutta Nikāya 14",
  "sn14:15.0.2_0": "2. Dutiyavagga",
  "sn14:15.0.3_0": "15. Caṅkamasutta",
  "sn14:15.1.1_0": "Ekaṁ samayaṁ bhagavā rājagahe viharati gijjhakūṭe pabbate.",
  "sn14:15.1.2_0": "Tena kho pana samayena āyasmā sāriputto sambahulehi bhikkhūhi saddhiṁ bhagavato avidūre caṅkamati;",
  "sn14:15.1.3_0": "āyasmāpi kho mahāmoggallāno sambahulehi bhikkhūhi saddhiṁ bhagavato avidūre caṅkamati;",
  "sn14:15.1.4_0": "āyasmāpi kho mahākassapo sambahulehi bhikkhūhi saddhiṁ bhagavato avidūre caṅkamati;",
  "sn14:15.1.5_0": "āyasmāpi kho anuruddho sambahulehi bhikkhūhi saddhiṁ bhagavato avidūre caṅkamati;",
  "sn14:15.1.6_0": "āyasmāpi kho puṇṇo mantāniputto sambahulehi bhikkhūhi saddhiṁ bhagavato avidūre caṅkamati;",
  "sn14:15.1.7_0": "āyasmāpi kho upāli sambahulehi bhikkhūhi saddhiṁ bhagavato avidūre caṅkamati;",
  "sn14:15.1.8_0": "āyasmāpi kho ānando sambahulehi bhikkhūhi saddhiṁ bhagavato avidūre caṅkamati;",
  "sn14:15.1.9_0": "devadattopi kho sambahulehi bhikkhūhi saddhiṁ bhagavato avidūre caṅkamati.",
  "sn14:15.2.1_0": "Atha kho bhagavā bhikkhū āmantesi:",
  "sn14:15.2.2_0": "“passatha no tumhe, bhikkhave, sāriputtaṁ sambahulehi bhikkhūhi saddhiṁ caṅkamantan”ti?",
  "sn14:15.2.3_0": "“Evaṁ, bhante”.",
  "sn14:15.2.4_0": "“Sabbe kho ete, bhikkhave, bhikkhū mahāpaññā.",
  "sn14:15.2.5_0": "Passatha no tumhe, bhikkhave, moggallānaṁ sambahulehi bhikkhūhi saddhiṁ caṅkamantan”ti?",
  "sn14:15.2.6_0": "“Evaṁ, bhante”.",
  "sn14:15.2.7_0": "“Sabbe kho ete, bhikkhave, bhikkhū mahiddhikā.",
  "sn14:15.2.8_0": "Passatha no tumhe, bhikkhave, kassapaṁ sambahulehi bhikkhūhi saddhiṁ caṅkamantan”ti?",
  "sn14:15.2.9_0": "“Evaṁ, bhante”.",
  "sn14:15.2.10_0": "“Sabbe kho ete, bhikkhave, bhikkhū dhutavādā.",
  "sn14:15.2.11_0": "Passatha no tumhe, bhikkhave, anuruddhaṁ sambahulehi bhikkhūhi saddhiṁ caṅkamantan”ti?",
  "sn14:15.2.12_0": "“Evaṁ, bhante”.",
  "sn14:15.2.13_0": "“Sabbe kho ete, bhikkhave, bhikkhū dibbacakkhukā.",
  "sn14:15.2.14_0": "Passatha no tumhe, bhikkhave, puṇṇaṁ mantāniputtaṁ sambahulehi bhikkhūhi saddhiṁ caṅkamantan”ti?",
  "sn14:15.2.15_0": "“Evaṁ, bhante”.",
  "sn14:15.2.16_0": "“Sabbe kho ete, bhikkhave, bhikkhū dhammakathikā.",
  "sn14:15.2.17_0": "Passatha no tumhe, bhikkhave, upāliṁ sambahulehi bhikkhūhi saddhiṁ caṅkamantan”ti?",
  "sn14:15.2.18_0": "“Evaṁ, bhante”.",
  "sn14:15.2.19_0": "“Sabbe kho ete, bhikkhave, bhikkhū vinayadharā.",
  "sn14:15.2.20_0": "Passatha no tumhe, bhikkhave, ānandaṁ sambahulehi bhikkhūhi saddhiṁ caṅkamantan”ti?",
  "sn14:15.2.21_0": "“Evaṁ, bhante”.",
  "sn14:15.2.22_0": "“Sabbe kho ete, bhikkhave, bhikkhū bahussutā.",
  "sn14:15.2.23_0": "Passatha no tumhe, bhikkhave, devadattaṁ sambahulehi bhikkhūhi saddhiṁ caṅkamantan”ti?",
  "sn14:15.2.24_0": "“Evaṁ, bhante”.",
  "sn14:15.2.25_0": "“Sabbe kho ete, bhikkhave, bhikkhū pāpicchā.",
  "sn14:15.3.1_0": "Dhātusova, bhikkhave, sattā saṁsandanti samenti.",
  "sn14:15.3.2_0": "Hīnādhimuttikā hīnādhimuttikehi saddhiṁ saṁsandanti samenti;",
  "sn14:15.3.3_0": "kalyāṇādhimuttikā kalyāṇādhimuttikehi saddhiṁ saṁsandanti samenti.",
  "sn14:15.3.4_0": "Atītampi kho, bhikkhave, addhānaṁ dhātusova sattā saṁsandiṁsu samiṁsu.",
  "sn14:15.3.5_0": "Hīnādhimuttikā hīnādhimuttikehi saddhiṁ saṁsandiṁsu samiṁsu;",
  "sn14:15.3.6_0": "kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu.",
  "sn14:15.4.1_0": "Anāgatampi kho, bhikkhave, addhānaṁ dhātusova sattā saṁsandissanti samessanti.",
  "sn14:15.4.2_0": "Hīnādhimuttikā hīnādhimuttikehi saddhiṁ saṁsandissanti samessanti;",
  "sn14:15.4.3_0": "kalyāṇādhimuttikā kalyāṇādhimuttikehi saddhiṁ saṁsandissanti samessanti.",
  "sn14:15.5.1_0": "Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.",
  "sn14:15.5.2_0": "Hīnādhimuttikā hīnādhimuttikehi saddhiṁ saṁsandanti samenti;",
  "sn14:15.5.3_0": "kalyāṇādhimuttikā kalyāṇādhimuttikehi saddhiṁ saṁsandanti samentī”ti.",
  "sn14:15.5.4_0": "Pañcamaṁ.",
  "sn14:16.0.1_0": "Saṁyutta Nikāya 14",
  "sn14:16.0.2_0": "2. Dutiyavagga",
  "sn14:16.0.3_0": "16. Sagāthāsutta",
  "sn14:16.1.1_0": "Sāvatthiyaṁ viharati.",
  "sn14:16.1.2_0": "“Dhātusova, bhikkhave, sattā saṁsandanti samenti.",
  "sn14:16.1.3_0": "Hīnādhimuttikā hīnādhimuttikehi saddhiṁ saṁsandanti samenti.",
  "sn14:16.1.4_0": "Atītampi kho, bhikkhave, addhānaṁ dhātusova sattā saṁsandiṁsu samiṁsu.",
  "sn14:16.1.5_0": "Hīnādhimuttikā hīnādhimuttikehi saddhiṁ saṁsandiṁsu samiṁsu.",
  "sn14:16.2.1_0": "Anāgatampi kho, bhikkhave, addhānaṁ dhātusova sattā saṁsandissanti samessanti.",
  "sn14:16.2.2_0": "Hīnādhimuttikā hīnādhimuttikehi saddhiṁ saṁsandissanti samessanti.",
  "sn14:16.3.1_0": "Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.",
  "sn14:16.3.2_0": "Hīnādhimuttikā hīnādhimuttikehi saddhiṁ saṁsandanti samenti.",
  "sn14:16.4.1_0": "Seyyathāpi, bhikkhave, gūtho gūthena saṁsandati sameti;",
  "sn14:16.4.2_0": "muttaṁ muttena saṁsandati sameti;",
  "sn14:16.4.3_0": "kheḷo kheḷena saṁsandati sameti;",
  "sn14:16.4.4_0": "pubbo pubbena saṁsandati sameti;",
  "sn14:16.4.5_0": "lohitaṁ lohitena saṁsandati sameti;",
  "sn14:16.4.6_0": "evameva kho, bhikkhave, dhātusova sattā saṁsandanti samenti.",
  "sn14:16.4.7_0": "Hīnādhimuttikā hīnādhimuttikehi saddhiṁ saṁsandanti samenti.",
  "sn14:16.4.8_0": "Atītampi kho addhānaṁ …pe…",
  "sn14:16.4.9_0": "anāgatampi kho addhānaṁ …pe…",
  "sn14:16.4.10_0": "etarahipi kho paccuppannaṁ addhānaṁ dhātusova sattā saṁsandanti samenti.",
  "sn14:16.4.11_0": "Hīnādhimuttikā hīnādhimuttikehi saddhiṁ saṁsandanti samenti.",
  "sn14:16.5.1_0": "Dhātusova, bhikkhave, sattā saṁsandanti samenti.",
  "sn14:16.5.2_0": "Kalyāṇādhimuttikā kalyāṇādhimuttikehi saddhiṁ saṁsandanti samenti.",
  "sn14:16.5.3_0": "Atītampi kho, bhikkhave, addhānaṁ dhātusova sattā saṁsandiṁsu samiṁsu.",
  "sn14:16.5.4_0": "Kalyāṇādhimuttikā kalyāṇādhimuttikehi saddhiṁ saṁsandiṁsu samiṁsu.",
  "sn14:16.6.1_0": "Anāgatampi kho, bhikkhave, addhānaṁ …pe…",
  "sn14:16.6.2_0": "etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.",
  "sn14:16.6.3_0": "Kalyāṇādhimuttikā kalyāṇādhimuttikehi saddhiṁ saṁsandanti samenti.",
  "sn14:16.7.1_0": "Seyyathāpi, bhikkhave, khīraṁ khīrena saṁsandati sameti;",
  "sn14:16.7.2_0": "telaṁ telena saṁsandati sameti;",
  "sn14:16.7.3_0": "sappi sappinā saṁsandati sameti;",
  "sn14:16.7.4_0": "madhu madhunā saṁsandati sameti;",
  "sn14:16.7.5_0": "phāṇitaṁ phāṇitena saṁsandati sameti;",
  "sn14:16.7.6_0": "evameva kho, bhikkhave, dhātusova sattā saṁsandanti samenti.",
  "sn14:16.7.7_0": "Kalyāṇādhimuttikā kalyāṇādhimuttikehi saddhiṁ saṁsandanti samenti.",
  "sn14:16.7.8_0": "Atītampi kho addhānaṁ …",
  "sn14:16.7.9_0": "anāgatampi kho addhānaṁ …",
  "sn14:16.7.10_0": "etarahipi kho paccuppannaṁ addhānaṁ dhātusova sattā saṁsandanti samenti.",
  "sn14:16.7.11_0": "Kalyāṇādhimuttikā kalyāṇādhimuttikehi saddhiṁ saṁsandanti samentī”ti.",
  "sn14:16.8.1_0": "Idamavoca bhagavā.",
  "sn14:16.8.2_0": "Idaṁ vatvāna sugato athāparaṁ etadavoca satthā:",
  "sn14:16.9.1_0": "“Saṁsaggā vanatho jāto,",
  "sn14:16.9.2_0": "asaṁsaggena chijjati;",
  "sn14:16.9.3_0": "Parittaṁ dārumāruyha,",
  "sn14:16.9.4_0": "yathā sīde mahaṇṇave.",
  "sn14:16.10.1_0": "Evaṁ kusītamāgamma,",
  "sn14:16.10.2_0": "sādhujīvipi sīdati;",
  "sn14:16.10.3_0": "Tasmā taṁ parivajjeyya,",
  "sn14:16.10.4_0": "kusītaṁ hīnavīriyaṁ.",
  "sn14:16.11.1_0": "Pavivittehi ariyehi,",
  "sn14:16.11.2_0": "pahitattehi jhāyīhi;",
  "sn14:16.11.3_0": "Niccaṁ āraddhavīriyehi,",
  "sn14:16.11.4_0": "paṇḍitehi sahāvase”ti.",
  "sn14:16.11.5_0": "Chaṭṭhaṁ.",
  "sn14:17.0.1_0": "Saṁyutta Nikāya 14",
  "sn14:17.0.2_0": "2. Dutiyavagga",
  "sn14:17.0.3_0": "17. Assaddhasaṁsandanasutta",
  "sn14:17.1.1_0": "Sāvatthiyaṁ viharati.",
  "sn14:17.1.2_0": "“Dhātusova, bhikkhave, sattā saṁsandanti samenti.",
  "sn14:17.1.3_0": "Assaddhā assaddhehi saddhiṁ saṁsandanti samenti;",
  "sn14:17.1.4_0": "ahirikā ahirikehi saddhiṁ saṁsandanti samenti;",
  "sn14:17.1.5_0": "anottappino anottappīhi saddhiṁ saṁsandanti samenti;",
  "sn14:17.1.6_0": "appassutā appassutehi saddhiṁ saṁsandanti samenti;",
  "sn14:17.1.7_0": "kusītā kusītehi saddhiṁ saṁsandanti samenti;",
  "sn14:17.1.8_0": "muṭṭhassatino muṭṭhassatīhi saddhiṁ saṁsandanti samenti;",
  "sn14:17.1.9_0": "duppaññā duppaññehi saddhiṁ saṁsandanti samenti.",
  "sn14:17.2.1_0": "Atītampi kho, bhikkhave, addhānaṁ dhātusova sattā saṁsandiṁsu samiṁsu.",
  "sn14:17.2.2_0": "Assaddhā assaddhehi saddhiṁ saṁsandiṁsu samiṁsu;",
  "sn14:17.2.3_0": "ahirikā ahirikehi saddhiṁ saṁsandiṁsu samiṁsu;",
  "sn14:17.2.4_0": "anottappino anottappīhi saddhiṁ saṁsandiṁsu samiṁsu;",
  "sn14:17.2.5_0": "appassutā appassutehi saddhiṁ saṁsandiṁsu samiṁsu;",
  "sn14:17.2.6_0": "kusītā kusītehi saddhiṁ saṁsandiṁsu samiṁsu;",
  "sn14:17.2.7_0": "muṭṭhassatino muṭṭhassatīhi saddhiṁ saṁsandiṁsu samiṁsu;",
  "sn14:17.2.8_0": "duppaññā duppaññehi saddhiṁ saṁsandiṁsu samiṁsu.",
  "sn14:17.3.1_0": "Anāgatampi kho, bhikkhave, addhānaṁ dhātusova sattā saṁsandissanti samessanti.",
  "sn14:17.3.2_0": "Assaddhā assaddhehi saddhiṁ saṁsandissanti samessanti;",
  "sn14:17.3.3_0": "ahirikā ahirikehi saddhiṁ saṁsandissanti samessanti;",
  "sn14:17.3.4_0": "anottappino anottappīhi saddhiṁ …pe…",
  "sn14:17.3.5_0": "appassutā appassutehi saddhiṁ …pe…",
  "sn14:17.3.6_0": "kusītā kusītehi saddhiṁ …pe…",
  "sn14:17.3.7_0": "muṭṭhassatino muṭṭhassatīhi saddhiṁ …pe…",
  "sn14:17.3.8_0": "duppaññā duppaññehi saddhiṁ saṁsandissanti samessanti.",
  "sn14:17.4.1_0": "Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.",
  "sn14:17.4.2_0": "Assaddhā assaddhehi saddhiṁ saṁsandanti samenti;",
  "sn14:17.4.3_0": "ahirikā ahirikehi saddhiṁ …pe…",
  "sn14:17.4.4_0": "anottappino anottappīhi saddhiṁ …pe…",
  "sn14:17.4.5_0": "appassutā appassutehi saddhiṁ …pe…",
  "sn14:17.4.6_0": "kusītā kusītehi saddhiṁ …pe…",
  "sn14:17.4.7_0": "muṭṭhassatino muṭṭhassatīhi saddhiṁ saṁsandanti samenti;",
  "sn14:17.4.8_0": "duppaññā duppaññehi saddhiṁ saṁsandanti samenti.",
  "sn14:17.5.1_0": "Dhātusova, bhikkhave, sattā saṁsandanti samenti.",
  "sn14:17.5.2_0": "Saddhā saddhehi saddhiṁ saṁsandanti samenti;",
  "sn14:17.5.3_0": "hirimanā hirimanehi saddhiṁ saṁsandanti samenti;",
  "sn14:17.5.4_0": "ottappino ottappīhi saddhiṁ saṁsandanti samenti;",
  "sn14:17.5.5_0": "bahussutā bahussutehi saddhiṁ saṁsandanti samenti;",
  "sn14:17.5.6_0": "āraddhavīriyā āraddhavīriyehi saddhiṁ saṁsandanti samenti;",
  "sn14:17.5.7_0": "upaṭṭhitassatino upaṭṭhitassatīhi saddhiṁ saṁsandanti samenti;",
  "sn14:17.5.8_0": "paññavanto paññavantehi saddhiṁ saṁsandanti samenti.",
  "sn14:17.5.9_0": "Atītampi kho, bhikkhave, addhānaṁ …pe…",
  "sn14:17.5.10_0": "anāgatampi kho, bhikkhave …pe…",
  "sn14:17.5.11_0": "etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.",
  "sn14:17.5.12_0": "Saddhā saddhehi saddhiṁ …pe…",
  "sn14:17.5.13_0": "paññavanto paññavantehi saddhiṁ saṁsandanti samentī”ti.",
  "sn14:17.5.14_0": "Sattamaṁ.",
  "sn14:18.0.1_0": "Saṁyutta Nikāya 14",
  "sn14:18.0.2_0": "2. Dutiyavagga",
  "sn14:18.0.3_0": "18. Assaddhamūlakasutta",
  "sn14:18.1.1_0": "Sāvatthiyaṁ viharati.",
  "sn14:18.1.2_0": "“Dhātusova, bhikkhave, sattā saṁsandanti samenti.",
  "sn14:18.1.3_0": "Assaddhā assaddhehi saddhiṁ saṁsandanti samenti;",
  "sn14:18.1.4_0": "ahirikā ahirikehi saddhiṁ saṁsandanti samenti;",
  "sn14:18.1.5_0": "duppaññā duppaññehi saddhiṁ saṁsandanti samenti;",
  "sn14:18.1.6_0": "saddhā saddhehi saddhiṁ saṁsandanti samenti;",
  "sn14:18.1.7_0": "hirimanā hirimanehi saddhiṁ saṁsandanti samenti;",
  "sn14:18.1.8_0": "paññavanto paññavantehi saddhiṁ saṁsandanti samenti.",
  "sn14:18.1.9_0": "Atītampi kho, bhikkhave, addhānaṁ dhātusova sattā saṁsandiṁsu samiṁsu …pe…",
  "sn14:18.1.10_0": "anāgatampi kho, bhikkhave, addhānaṁ dhātusova sattā saṁsandissanti samessanti …pe….",
  "sn14:18.2.1_0": "Etarahipi kho, bhikkhave, paccuppannaṁ addhānaṁ dhātusova sattā saṁsandanti samenti.",
  "sn14:18.2.2_0": "Assaddhā assaddhehi saddhiṁ saṁsandanti samenti;",
  "sn14:18.2.3_0": "ahirikā ahirikehi saddhiṁ saṁsandanti samenti, duppaññā duppaññehi saddhiṁ saṁsandanti samenti;",
  "sn14:18.2.4_0": "saddhā saddhehi saddhiṁ saṁsandanti samenti;",
  "sn14:18.2.5_0": "hirimanā hirimanehi saddhiṁ saṁsandanti samenti;",
  "sn14:18.2.6_0": "paññavanto paññavantehi saddhiṁ saṁsandanti samentīti.",
  "sn14:18.3.1_0": "Dhātusova, bhikkhave, sattā saṁsandanti samenti.",
  "sn14:18.3.2_0": "Assaddhā assaddhehi saddhiṁ saṁsandanti samenti;",
  "sn14:18.3.3_0": "anottappino anottappīhi saddhiṁ saṁsandanti samenti;",
  "sn14:18.3.4_0": "duppaññā duppaññehi saddhiṁ saṁsandanti samenti;",
  "sn14:18.3.5_0": "saddhā saddhehi saddhiṁ saṁsandanti samenti;",
  "sn14:18.3.6_0": "ottappino ottappīhi saddhiṁ saṁsandanti samenti;",
  "sn14:18.3.7_0": "paññavanto paññavantehi saddhiṁ saṁsandanti samenti …pe…",
  "sn14:18.3.8_0": "paṭhamavāro viya vitthāretabbo.",
  "sn14:18.4.1_0": "Dhātusova, bhikkhave …pe…",
  "sn14:18.4.2_0": "assaddhā assaddhehi saddhiṁ saṁsandanti samenti;",
  "sn14:18.4.3_0": "appassutā appassutehi saddhiṁ saṁsandanti samenti;",
  "sn14:18.4.4_0": "duppaññā duppaññehi saddhiṁ saṁsandanti samenti;",
  "sn14:18.4.5_0": "saddhā saddhehi saddhiṁ saṁsandanti samenti;",
  "sn14:18.4.5_1": "bahussutā bahussutehi saddhiṁ saṁsandanti samenti,",
  "sn14:18.4.5_2": "paññavanto paññavantehi saddhiṁ saṁsandanti samenti …pe….",
  "sn14:18.5.1_0": "Dhātusova, bhikkhave …pe…",
  "sn14:18.5.2_0": "assaddhā assaddhehi saddhiṁ saṁsandanti samenti;",
  "sn14:18.5.3_0": "kusītā kusītehi saddhiṁ saṁsandanti samenti;",
  "sn14:18.5.4_0": "duppaññā duppaññehi saddhiṁ saṁsandanti samenti;",
  "sn14:18.5.5_0": "saddhā saddhehi saddhiṁ saṁsandanti samenti;",
  "sn14:18.5.6_0": "āraddhavīriyā āraddhavīriyehi saddhiṁ saṁsandanti samenti;",
  "sn14:18.5.6_1": "paññavanto paññavantehi saddhiṁ saṁsandanti samenti …pe….",
  "sn14:18.6.1_0": "Dhātusova, bhikkhave …pe…",
  "sn14:18.6.2_0": "assaddhā assaddhehi saddhiṁ saṁsandanti samenti;",
  "sn14:18.6.3_0": "muṭṭhassatino muṭṭhassatīhi saddhiṁ saṁsandanti samenti;",
  "sn14:18.6.4_0": "duppaññā duppaññehi saddhiṁ saṁsandanti samenti;",
  "sn14:18.6.5_0": "saddhā saddhehi saddhiṁ saṁsandanti samenti;",
  "sn14:18.6.6_0": "upaṭṭhitassatino upaṭṭhitassatīhi saddhiṁ saṁsandanti samenti;",
  "sn14:18.6.6_1": "paññavanto paññavantehi saddhiṁ saṁsandanti samentī”ti …pe….",
  "sn14:18.6.7_0": "Aṭṭhamaṁ.",
  "sn14:19.0.1_0": "Saṁyutta Nikāya 14",
  "sn14:19.0.2_0": "2. Dutiyavagga",
  "sn14:19.0.3_0": "19. Ahirikamūlakasutta",
  "sn14:19.1.1_0": "Sāvatthiyaṁ viharati.",
  "sn14:19.1.2_0": "“Dhātusova …pe…",
  "sn14:19.1.3_0": "ahirikā ahirikehi saddhiṁ saṁsandanti samenti,",
  "sn14:19.1.3_1": "anottappino anottappīhi saddhiṁ saṁsandanti samenti,",
  "sn14:19.1.3_2": "duppaññā duppaññehi saddhiṁ saṁsandanti samenti;",
  "sn14:19.1.3_3": "hirimanā hirimanehi saddhiṁ saṁsandanti samenti,",
  "sn14:19.1.3_4": "ottappino ottappīhi saddhiṁ saṁsandanti samenti,",
  "sn14:19.1.3_5": "paññavanto paññavantehi saddhiṁ saṁsandanti samenti …pe….",
  "sn14:19.2.1_0": "Ahirikā ahirikehi saddhiṁ saṁsandanti samenti,",
  "sn14:19.2.1_1": "appassutā appassutehi saddhiṁ saṁsandanti samenti,",
  "sn14:19.2.1_2": "duppaññā duppaññehi saddhiṁ saṁsandanti samenti;",
  "sn14:19.2.1_3": "hirimanā hirimanehi saddhiṁ saṁsandanti samenti,",
  "sn14:19.2.1_4": "bahussutā bahussutehi saddhiṁ saṁsandanti samenti,",
  "sn14:19.2.1_5": "paññavanto paññavantehi saddhiṁ saṁsandanti samenti …pe….",
  "sn14:19.3.1_0": "Ahirikā ahirikehi saddhiṁ saṁsandanti samenti,",
  "sn14:19.3.1_1": "kusītā kusītehi saddhiṁ saṁsandanti samenti,",
  "sn14:19.3.1_2": "duppaññā duppaññehi saddhiṁ saṁsandanti samenti;",
  "sn14:19.3.1_3": "hirimanā hirimanehi saddhiṁ saṁsandanti samenti,",
  "sn14:19.3.1_4": "āraddhavīriyā āraddhavīriyehi saddhiṁ saṁsandanti samenti,",
  "sn14:19.3.1_5": "paññavanto paññavantehi saddhiṁ saṁsandanti samenti …pe….",
  "sn14:19.4.1_0": "Ahirikā ahirikehi saddhiṁ saṁsandanti samenti,",
  "sn14:19.4.1_1": "muṭṭhassatino muṭṭhassatīhi saddhiṁ saṁsandanti samenti,",
  "sn14:19.4.1_2": "duppaññā duppaññehi saddhiṁ saṁsandanti samenti;",
  "sn14:19.4.1_3": "hirimanā hirimanehi saddhiṁ saṁsandanti samenti,",
  "sn14:19.4.1_4": "upaṭṭhitassatino upaṭṭhitassatīhi saddhiṁ saṁsandanti samenti,",
  "sn14:19.4.1_5": "paññavanto paññavantehi saddhiṁ saṁsandanti samentī”ti …pe….",
  "sn14:19.4.2_0": "Navamaṁ.",
  "sn14:20.0.1_0": "Saṁyutta Nikāya 14",
  "sn14:20.0.2_0": "2. Dutiyavagga",
  "sn14:20.0.3_0": "20. Anottappamūlakasutta",
  "sn14:20.1.1_0": "Sāvatthiyaṁ viharati.",
  "sn14:20.1.2_0": "“Dhātusova, bhikkhave, sattā saṁsandanti samenti.",
  "sn14:20.1.3_0": "Anottappino anottappīhi saddhiṁ saṁsandanti samenti;",
  "sn14:20.1.4_0": "appassutā appassutehi saddhiṁ saṁsandanti samenti;",
  "sn14:20.1.5_0": "duppaññā duppaññehi saddhiṁ saṁsandanti samenti;",
  "sn14:20.1.6_0": "ottappino ottappīhi saddhiṁ saṁsandanti samenti;",
  "sn14:20.1.7_0": "bahussutā bahussutehi saddhiṁ saṁsandanti samenti;",
  "sn14:20.1.7_1": "paññavanto paññavantehi saddhiṁ saṁsandanti samenti …pe….",
  "sn14:20.2.1_0": "Anottappino anottappīhi saddhiṁ saṁsandanti samenti;",
  "sn14:20.2.2_0": "kusītā kusītehi saddhiṁ saṁsandanti samenti;",
  "sn14:20.2.3_0": "duppaññā duppaññehi saddhiṁ saṁsandanti samenti;",
  "sn14:20.2.4_0": "ottappino ottappīhi saddhiṁ saṁsandanti samenti;",
  "sn14:20.2.5_0": "āraddhavīriyā āraddhavīriyehi saddhiṁ saṁsandanti samenti;",
  "sn14:20.2.5_1": "paññavanto paññavantehi saddhiṁ saṁsandanti samenti …pe….",
  "sn14:20.3.1_0": "Anottappino anottappīhi saddhiṁ saṁsandanti samenti;",
  "sn14:20.3.2_0": "muṭṭhassatino muṭṭhassatīhi saddhiṁ saṁsandanti samenti;",
  "sn14:20.3.3_0": "duppaññā duppaññehi saddhiṁ saṁsandanti samenti;",
  "sn14:20.3.4_0": "ottappino ottappīhi saddhiṁ saṁsandanti samenti;",
  "sn14:20.3.5_0": "upaṭṭhitassatino upaṭṭhitassatīhi saddhiṁ saṁsandanti samenti;",
  "sn14:20.3.5_1": "paññavanto paññavantehi saddhiṁ saṁsandanti samentī”ti …pe….",
  "sn14:20.3.6_0": "Dasamaṁ.",
  "sn14:21.0.1_0": "Saṁyutta Nikāya 14",
  "sn14:21.0.2_0": "2. Dutiyavagga",
  "sn14:21.0.3_0": "21. Appassutamūlakasutta",
  "sn14:21.1.1_0": "Sāvatthiyaṁ viharati.",
  "sn14:21.1.2_0": "“Dhātusova, bhikkhave, sattā saṁsandanti samenti.",
  "sn14:21.1.3_0": "Appassutā appassutehi saddhiṁ saṁsandanti samenti;",
  "sn14:21.1.4_0": "kusītā kusītehi saddhiṁ saṁsandanti samenti;",
  "sn14:21.1.5_0": "duppaññā duppaññehi saddhiṁ saṁsandanti samenti;",
  "sn14:21.1.6_0": "bahussutā bahussutehi saddhiṁ saṁsandanti samenti;",
  "sn14:21.1.7_0": "āraddhavīriyā āraddhavīriyehi saddhiṁ saṁsandanti samenti;",
  "sn14:21.1.7_1": "paññavanto paññavantehi saddhiṁ saṁsandanti samenti …pe….",
  "sn14:21.2.1_0": "Appassutā appassutehi saddhiṁ saṁsandanti samenti;",
  "sn14:21.2.2_0": "muṭṭhassatino muṭṭhassatīhi saddhiṁ saṁsandanti samenti;",
  "sn14:21.2.3_0": "duppaññā duppaññehi saddhiṁ saṁsandanti samenti;",
  "sn14:21.2.4_0": "bahussutā bahussutehi saddhiṁ saṁsandanti samenti;",
  "sn14:21.2.5_0": "upaṭṭhitassatino upaṭṭhitassatīhi saddhiṁ saṁsandanti samenti;",
  "sn14:21.2.5_1": "paññavanto paññavantehi saddhiṁ saṁsandanti samentī”ti …pe….",
  "sn14:21.2.6_0": "Ekādasamaṁ.",
  "sn14:22.0.1_0": "Saṁyutta Nikāya 14",
  "sn14:22.0.2_0": "2. Dutiyavagga",
  "sn14:22.0.3_0": "22. Kusītamūlakasutta",
  "sn14:22.1.1_0": "Sāvatthiyaṁ viharati.",
  "sn14:22.1.2_0": "“Dhātusova, bhikkhave, sattā saṁsandanti samenti.",
  "sn14:22.1.3_0": "Kusītā kusītehi saddhiṁ saṁsandanti samenti;",
  "sn14:22.1.4_0": "muṭṭhassatino muṭṭhassatīhi saddhiṁ saṁsandanti samenti;",
  "sn14:22.1.5_0": "duppaññā duppaññehi saddhiṁ saṁsandanti samenti;",
  "sn14:22.1.6_0": "āraddhavīriyā āraddhavīriyehi saddhiṁ saṁsandanti samenti;",
  "sn14:22.1.7_0": "upaṭṭhitassatino upaṭṭhitassatīhi saddhiṁ saṁsandanti samenti;",
  "sn14:22.1.7_1": "paññavanto paññavantehi saddhiṁ saṁsandanti samentī”ti …pe….",
  "sn14:22.1.8_0": "Dvādasamaṁ.",
  "sn14:22.1.9_0": "(Sabbattha atītānāgatapaccuppannaṁ kātabbaṁ.)",
  "sn14:22.1.10_0": "Dutiyo vaggo.",
  "sn14:22.2.0_0": "Tassuddānaṁ",
  "sn14:22.2.1_0": "Sattimā sanidānañca,",
  "sn14:22.2.2_0": "giñjakāvasathena ca;",
  "sn14:22.2.3_0": "Hīnādhimutti caṅkamaṁ,",
  "sn14:22.2.4_0": "sagāthā assaddhasattamaṁ.",
  "sn14:22.3.1_0": "Assaddhamūlakā pañca,",
  "sn14:22.3.2_0": "Cattāro ahirikamūlakā;",
  "sn14:22.3.3_0": "Anottappamūlakā tīṇi,",
  "sn14:22.3.4_0": "Duve appassutena ca.",
  "sn14:22.4.1_0": "Kusītaṁ ekakaṁ vuttaṁ,",
  "sn14:22.4.2_0": "Suttantā tīṇi pañcakā;",
  "sn14:22.4.3_0": "Bāvīsati vuttā suttā,",
  "sn14:22.4.4_0": "Dutiyo vaggo pavuccatīti.",
  "sn14:23.0.1_0": "Saṁyutta Nikāya 14",
  "sn14:23.0.2_0": "3. Kammapathavagga",
  "sn14:23.0.3_0": "23. Asamāhitasutta",
  "sn14:23.1.1_0": "Sāvatthiyaṁ viharati.",
  "sn14:23.1.2_0": "“Dhātusova, bhikkhave, sattā saṁsandanti samenti.",
  "sn14:23.1.3_0": "Assaddhā assaddhehi saddhiṁ saṁsandanti samenti;",
  "sn14:23.1.4_0": "ahirikā ahirikehi saddhiṁ saṁsandanti samenti;",
  "sn14:23.1.5_0": "anottappino anottappīhi saddhiṁ saṁsandanti samenti;",
  "sn14:23.1.6_0": "asamāhitā asamāhitehi saddhiṁ saṁsandanti samenti;",
  "sn14:23.1.7_0": "duppaññā duppaññehi saddhiṁ saṁsandanti samenti.",
  "sn14:23.2.1_0": "Saddhā saddhehi saddhiṁ saṁsandanti samenti;",
  "sn14:23.2.2_0": "hirimanā hirimanehi saddhiṁ saṁsandanti samenti;",
  "sn14:23.2.3_0": "ottappino ottappīhi saddhiṁ saṁsandanti samenti;",
  "sn14:23.2.4_0": "samāhitā samāhitehi saddhiṁ saṁsandanti samenti;",
  "sn14:23.2.5_0": "paññavanto paññavantehi saddhiṁ saṁsandanti samentī”ti.",
  "sn14:23.2.6_0": "Paṭhamaṁ.",
  "sn14:24.0.1_0": "Saṁyutta Nikāya 14",
  "sn14:24.0.2_0": "3. Kammapathavagga",
  "sn14:24.0.3_0": "24. Dussīlasutta",
  "sn14:24.1.1_0": "Sāvatthiyaṁ viharati.",
  "sn14:24.1.2_0": "“Dhātusova, bhikkhave, sattā saṁsandanti samenti.",
  "sn14:24.1.3_0": "Assaddhā assaddhehi saddhiṁ saṁsandanti samenti;",
  "sn14:24.1.4_0": "ahirikā ahirikehi saddhiṁ saṁsandanti samenti;",
  "sn14:24.1.5_0": "anottappino anottappīhi saddhiṁ saṁsandanti samenti;",
  "sn14:24.1.6_0": "dussīlā dussīlehi saddhiṁ saṁsandanti samenti;",
  "sn14:24.1.7_0": "duppaññā duppaññehi saddhiṁ saṁsandanti samenti.",
  "sn14:24.2.1_0": "Saddhā saddhehi saddhiṁ saṁsandanti samenti;",
  "sn14:24.2.2_0": "hirimanā hirimanehi saddhiṁ saṁsandanti samenti;",
  "sn14:24.2.3_0": "ottappino ottappīhi saddhiṁ saṁsandanti samenti;",
  "sn14:24.2.4_0": "sīlavanto sīlavantehi saddhiṁ saṁsandanti samenti;",
  "sn14:24.2.5_0": "paññavanto paññavantehi saddhiṁ saṁsandanti samentī”ti.",
  "sn14:24.2.6_0": "Dutiyaṁ.",
  "sn14:25.0.1_0": "Saṁyutta Nikāya 14",
  "sn14:25.0.2_0": "3. Kammapathavagga",
  "sn14:25.0.3_0": "25. Pañcasikkhāpadasutta",
  "sn14:25.1.1_0": "Sāvatthiyaṁ viharati.",
  "sn14:25.1.2_0": "“Dhātusova, bhikkhave, sattā saṁsandanti samenti.",
  "sn14:25.1.3_0": "Pāṇātipātino pāṇātipātīhi saddhiṁ saṁsandanti samenti;",
  "sn14:25.1.4_0": "adinnādāyino adinnādāyīhi saddhiṁ saṁsandanti samenti;",
  "sn14:25.1.5_0": "kāmesumicchācārino kāmesumicchācārīhi saddhiṁ saṁsandanti samenti;",
  "sn14:25.1.6_0": "musāvādino musāvādīhi saddhiṁ saṁsandanti samenti;",
  "sn14:25.1.7_0": "surāmerayamajjappamādaṭṭhāyino surāmerayamajjappamādaṭṭhāyīhi saddhiṁ saṁsandanti samenti.",
  "sn14:25.2.1_0": "Pāṇātipātā paṭiviratā pāṇātipātā paṭiviratehi saddhiṁ saṁsandanti samenti;",
  "sn14:25.2.2_0": "adinnādānā paṭiviratā adinnādānā paṭiviratehi saddhiṁ saṁsandanti samenti;",
  "sn14:25.2.3_0": "kāmesumicchācārā paṭiviratā kāmesumicchācārā paṭiviratehi saddhiṁ saṁsandanti samenti;",
  "sn14:25.2.4_0": "musāvādā paṭiviratā musāvādā paṭiviratehi saddhiṁ saṁsandanti samenti;",
  "sn14:25.2.5_0": "surāmerayamajjappamādaṭṭhānā paṭiviratā surāmerayamajjappamādaṭṭhānā paṭiviratehi saddhiṁ saṁsandanti samentī”ti.",
  "sn14:25.2.6_0": "Tatiyaṁ.",
  "sn14:26.0.1_0": "Saṁyutta Nikāya 14",
  "sn14:26.0.2_0": "3. Kammapathavagga",
  "sn14:26.0.3_0": "26. Sattakammapathasutta",
  "sn14:26.1.1_0": "Sāvatthiyaṁ viharati.",
  "sn14:26.1.2_0": "“Dhātusova, bhikkhave, sattā saṁsandanti samenti.",
  "sn14:26.1.3_0": "Pāṇātipātino pāṇātipātīhi saddhiṁ saṁsandanti samenti;",
  "sn14:26.1.4_0": "adinnādāyino adinnādāyīhi saddhiṁ saṁsandanti samenti;",
  "sn14:26.1.5_0": "kāmesumicchācārino kāmesumicchācārīhi saddhiṁ saṁsandanti samenti;",
  "sn14:26.1.6_0": "musāvādino musāvādīhi saddhiṁ saṁsandanti samenti;",
  "sn14:26.1.7_0": "pisuṇavācā pisuṇavācehi saddhiṁ saṁsandanti samenti;",
  "sn14:26.1.8_0": "pharusavācā pharusavācehi saddhiṁ saṁsandanti samenti;",
  "sn14:26.1.9_0": "samphappalāpino samphappalāpīhi saddhiṁ saṁsandanti samenti.",
  "sn14:26.2.1_0": "Pāṇātipātā paṭiviratā …pe…",
  "sn14:26.2.2_0": "adinnādānā paṭiviratā …",
  "sn14:26.2.3_0": "kāmesumicchācārā paṭiviratā …",
  "sn14:26.2.4_0": "musāvādā paṭiviratā …",
  "sn14:26.2.5_0": "pisuṇāya vācāya paṭiviratā pisuṇāya vācāya paṭiviratehi saddhiṁ saṁsandanti samenti;",
  "sn14:26.2.6_0": "pharusāya vācāya paṭiviratā pharusāya vācāya paṭiviratehi saddhiṁ saṁsandanti samenti;",
  "sn14:26.2.7_0": "samphappalāpā paṭiviratā samphappalāpā paṭiviratehi saddhiṁ saṁsandanti samentī”ti.",
  "sn14:26.2.8_0": "Catutthaṁ.",
  "sn14:27.0.1_0": "Saṁyutta Nikāya 14",
  "sn14:27.0.2_0": "3. Kammapathavagga",
  "sn14:27.0.3_0": "27. Dasakammapathasutta",
  "sn14:27.1.1_0": "Sāvatthiyaṁ viharati.",
  "sn14:27.1.2_0": "“Dhātusova, bhikkhave, sattā saṁsandanti samenti.",
  "sn14:27.1.3_0": "Pāṇātipātino pāṇātipātīhi saddhiṁ saṁsandanti samenti;",
  "sn14:27.1.4_0": "adinnādāyino …pe…",
  "sn14:27.1.5_0": "kāmesumicchācārino …",
  "sn14:27.1.6_0": "musāvādino …",
  "sn14:27.1.7_0": "pisuṇavācā …",
  "sn14:27.1.8_0": "pharusavācā …",
  "sn14:27.1.9_0": "samphappalāpino samphappalāpīhi saddhiṁ saṁsandanti samenti;",
  "sn14:27.1.10_0": "abhijjhāluno abhijjhālūhi saddhiṁ saṁsandanti samenti;",
  "sn14:27.1.11_0": "byāpannacittā byāpannacittehi saddhiṁ saṁsandanti samenti;",
  "sn14:27.1.12_0": "micchādiṭṭhikā micchādiṭṭhikehi saddhiṁ saṁsandanti samenti.",
  "sn14:27.2.1_0": "Pāṇātipātā paṭiviratā pāṇātipātā paṭiviratehi saddhiṁ saṁsandanti samenti;",
  "sn14:27.2.2_0": "adinnādānā paṭiviratā …pe…",
  "sn14:27.2.3_0": "kāmesumicchācārā paṭiviratā …",
  "sn14:27.2.4_0": "musāvādā paṭiviratā …",
  "sn14:27.2.5_0": "pisuṇāya vācāya …",
  "sn14:27.2.6_0": "pharusāya vācāya …",
  "sn14:27.2.7_0": "samphappalāpā paṭiviratā samphappalāpā paṭiviratehi saddhiṁ saṁsandanti samenti;",
  "sn14:27.2.8_0": "anabhijjhāluno anabhijjhālūhi saddhiṁ saṁsandanti samenti;",
  "sn14:27.2.9_0": "abyāpannacittā abyāpannacittehi saddhiṁ saṁsandanti samenti;",
  "sn14:27.2.10_0": "sammādiṭṭhikā sammādiṭṭhikehi saddhiṁ saṁsandanti samentī”ti.",
  "sn14:27.2.11_0": "Pañcamaṁ.",
  "sn14:28.0.1_0": "Saṁyutta Nikāya 14",
  "sn14:28.0.2_0": "3. Kammapathavagga",
  "sn14:28.0.3_0": "28. Aṭṭhaṅgikasutta",
  "sn14:28.1.1_0": "Sāvatthiyaṁ viharati.",
  "sn14:28.1.2_0": "“Dhātusova, bhikkhave, sattā saṁsandanti samenti.",
  "sn14:28.1.3_0": "Micchādiṭṭhikā micchādiṭṭhikehi saddhiṁ saṁsandanti samenti;",
  "sn14:28.1.4_0": "micchāsaṅkappā …pe…",
  "sn14:28.1.5_0": "micchāvācā …",
  "sn14:28.1.6_0": "micchākammantā …",
  "sn14:28.1.7_0": "micchāājīvā …",
  "sn14:28.1.8_0": "micchāvāyāmā …",
  "sn14:28.1.9_0": "micchāsatino …",
  "sn14:28.1.10_0": "micchāsamādhino micchāsamādhīhi saddhiṁ saṁsandanti samenti.",
  "sn14:28.2.1_0": "Sammādiṭṭhikā sammādiṭṭhikehi saddhiṁ saṁsandanti samenti;",
  "sn14:28.2.2_0": "sammāsaṅkappā …pe…",
  "sn14:28.2.3_0": "sammāvācā …",
  "sn14:28.2.4_0": "sammākammantā …",
  "sn14:28.2.5_0": "sammāājīvā …",
  "sn14:28.2.6_0": "sammāvāyāmā …",
  "sn14:28.2.7_0": "sammāsatino …",
  "sn14:28.2.8_0": "sammāsamādhino sammāsamādhīhi saddhiṁ saṁsandanti samentī”ti.",
  "sn14:28.2.9_0": "Chaṭṭhaṁ.",
  "sn14:29.0.1_0": "Saṁyutta Nikāya 14",
  "sn14:29.0.2_0": "3. Kammapathavagga",
  "sn14:29.0.3_0": "29. Dasaṅgasutta",
  "sn14:29.1.1_0": "Sāvatthiyaṁ viharati.",
  "sn14:29.1.2_0": "“Dhātusova, bhikkhave, sattā saṁsandanti samenti.",
  "sn14:29.1.3_0": "Micchādiṭṭhikā micchādiṭṭhikehi saddhiṁ saṁsandanti samenti;",
  "sn14:29.1.4_0": "micchāsaṅkappā …pe…",
  "sn14:29.1.5_0": "micchāvācā …",
  "sn14:29.1.6_0": "micchākammantā …",
  "sn14:29.1.7_0": "micchāājīvā …",
  "sn14:29.1.8_0": "micchāvāyāmā …",
  "sn14:29.1.9_0": "micchāsatino …",
  "sn14:29.1.10_0": "micchāsamādhino micchāsamādhīhi saddhiṁ saṁsandanti samenti;",
  "sn14:29.1.11_0": "micchāñāṇino micchāñāṇīhi saddhiṁ saṁsandanti samenti;",
  "sn14:29.1.12_0": "micchāvimuttino micchāvimuttīhi saddhiṁ saṁsandanti samenti.",
  "sn14:29.2.1_0": "Sammādiṭṭhikā sammādiṭṭhikehi saddhiṁ saṁsandanti samenti;",
  "sn14:29.2.2_0": "sammāsaṅkappā …pe…",
  "sn14:29.2.3_0": "sammāvācā …",
  "sn14:29.2.4_0": "sammākammantā …",
  "sn14:29.2.5_0": "sammāājīvā …",
  "sn14:29.2.6_0": "sammāvāyāmā …",
  "sn14:29.2.7_0": "sammāsatino …",
  "sn14:29.2.8_0": "sammāsamādhino …",
  "sn14:29.2.9_0": "sammāñāṇino sammāñāṇīhi saddhiṁ saṁsandanti samenti;",
  "sn14:29.2.10_0": "sammāvimuttino sammāvimuttīhi saddhiṁ saṁsandanti samentī”ti.",
  "sn14:29.2.11_0": "Sattamaṁ.",
  "sn14:29.2.12_0": "(Sabbattha atītānāgatapaccuppannaṁ kātabbaṁ.)",
  "sn14:29.3.0_0": "Sattannaṁ suttantānaṁ uddānaṁ",
  "sn14:29.3.1_0": "Asamāhitaṁ dussīlaṁ,",
  "sn14:29.3.2_0": "pañca sikkhāpadāni ca;",
  "sn14:29.3.3_0": "Satta kammapathā vuttā,",
  "sn14:29.3.4_0": "dasakammapathena ca;",
  "sn14:29.3.5_0": "Chaṭṭhaṁ aṭṭhaṅgiko vutto,",
  "sn14:29.3.6_0": "dasaṅgena ca sattamaṁ.",
  "sn14:29.3.7_0": "Kammapathavaggo tatiyo.",
  "sn14:30.0.1_0": "Saṁyutta Nikāya 14",
  "sn14:30.0.2_0": "4. Catutthavagga",
  "sn14:30.0.3_0": "30. Catudhātusutta",
  "sn14:30.1.1_0": "Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme …",
  "sn14:30.1.2_0": "“catasso imā, bhikkhave, dhātuyo.",
  "sn14:30.1.3_0": "Katamā catasso?",
  "sn14:30.1.4_0": "Pathavīdhātu, āpodhātu, tejodhātu, vāyodhātu—",
  "sn14:30.1.5_0": "imā kho, bhikkhave, catasso dhātuyo”ti.",
  "sn14:30.1.6_0": "Paṭhamaṁ.",
  "sn14:31.0.1_0": "Saṁyutta Nikāya 14",
  "sn14:31.0.2_0": "4. Catutthavagga",
  "sn14:31.0.3_0": "31. Pubbesambodhasutta",
  "sn14:31.1.1_0": "Sāvatthiyaṁ viharati.",
  "sn14:31.1.2_0": "“Pubbeva me, bhikkhave, sambodhā anabhisambuddhassa bodhisattasseva sato etadahosi:",
  "sn14:31.1.3_0": "‘ko nu kho pathavīdhātuyā assādo, ko ādīnavo, kiṁ nissaraṇaṁ;",
  "sn14:31.1.4_0": "ko āpodhātuyā assādo, ko ādīnavo, kiṁ nissaraṇaṁ;",
  "sn14:31.1.5_0": "ko tejodhātuyā assādo, ko ādīnavo, kiṁ nissaraṇaṁ;",
  "sn14:31.1.6_0": "ko vāyodhātuyā assādo, ko ādīnavo, kiṁ nissaraṇan’ti?",
  "sn14:31.2.1_0": "Tassa mayhaṁ, bhikkhave, etadahosi:",
  "sn14:31.2.2_0": "‘yaṁ kho pathavīdhātuṁ paṭicca uppajjati sukhaṁ somanassaṁ, ayaṁ pathavīdhātuyā assādo;",
  "sn14:31.2.3_0": "yaṁ pathavīdhātu aniccā dukkhā vipariṇāmadhammā, ayaṁ pathavīdhātuyā ādīnavo;",
  "sn14:31.2.4_0": "yo pathavīdhātuyā chandarāgavinayo chandarāgappahānaṁ, idaṁ pathavīdhātuyā nissaraṇaṁ.",
  "sn14:31.2.5_0": "Yaṁ āpodhātuṁ paṭicca …pe…",
  "sn14:31.2.6_0": "yaṁ tejodhātuṁ paṭicca …pe…",
  "sn14:31.2.7_0": "yaṁ vāyodhātuṁ paṭicca uppajjati sukhaṁ somanassaṁ, ayaṁ vāyodhātuyā assādo;",
  "sn14:31.2.8_0": "yaṁ vāyodhātu aniccā dukkhā vipariṇāmadhammā, ayaṁ vāyodhātuyā ādīnavo;",
  "sn14:31.2.9_0": "yo vāyodhātuyā chandarāgavinayo chandarāgappahānaṁ, idaṁ vāyodhātuyā nissaraṇaṁ’.",
  "sn14:31.3.1_0": "Yāvakīvañcāhaṁ,",
  "sn14:31.3.1_1": "bhikkhave,",
  "sn14:31.3.1_2": "imāsaṁ catunnaṁ dhātūnaṁ evaṁ assādañca assādato ādīnavañca ādīnavato nissaraṇañca nissaraṇato yathābhūtaṁ na abbhaññāsiṁ,",
  "sn14:31.3.1_3": "neva tāvāhaṁ,",
  "sn14:31.3.1_4": "bhikkhave,",
  "sn14:31.3.1_5": "sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddhoti paccaññāsiṁ.",
  "sn14:31.4.1_0": "Yato ca khvāhaṁ,",
  "sn14:31.4.1_1": "bhikkhave,",
  "sn14:31.4.1_2": "imāsaṁ catunnaṁ dhātūnaṁ evaṁ assādañca assādato ādīnavañca ādīnavato nissaraṇañca nissaraṇato yathābhūtaṁ abbhaññāsiṁ, athāhaṁ,",
  "sn14:31.4.1_3": "bhikkhave,",
  "sn14:31.4.1_4": "sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddhoti paccaññāsiṁ.",
  "sn14:31.4.2_0": "Ñāṇañca pana me dassanaṁ udapādi:",
  "sn14:31.4.3_0": "‘akuppā me vimutti, ayamantimā jāti, natthi dāni punabbhavo’”ti.",
  "sn14:31.4.4_0": "Dutiyaṁ.",
  "sn14:32.0.1_0": "Saṁyutta Nikāya 14",
  "sn14:32.0.2_0": "4. Catutthavagga",
  "sn14:32.0.3_0": "32. Acariṁsutta",
  "sn14:32.1.1_0": "Sāvatthiyaṁ viharati.",
  "sn14:32.1.2_0": "“Pathavīdhātuyāhaṁ,",
  "sn14:32.1.2_1": "bhikkhave,",
  "sn14:32.1.2_2": "assādapariyesanaṁ acariṁ,",
  "sn14:32.1.2_3": "yo pathavīdhātuyā assādo tadajjhagamaṁ,",
  "sn14:32.1.2_4": "yāvatā pathavīdhātuyā assādo paññāya me so sudiṭṭho.",
  "sn14:32.1.3_0": "Pathavīdhātuyāhaṁ,",
  "sn14:32.1.3_1": "bhikkhave,",
  "sn14:32.1.3_2": "ādīnavapariyesanaṁ acariṁ,",
  "sn14:32.1.3_3": "yo pathavīdhātuyā ādīnavo tadajjhagamaṁ,",
  "sn14:32.1.3_4": "yāvatā pathavīdhātuyā ādīnavo paññāya me so sudiṭṭho.",
  "sn14:32.1.4_0": "Pathavīdhātuyāhaṁ,",
  "sn14:32.1.4_1": "bhikkhave,",
  "sn14:32.1.4_2": "nissaraṇapariyesanaṁ acariṁ,",
  "sn14:32.1.4_3": "yaṁ pathavīdhātuyā nissaraṇaṁ tadajjhagamaṁ,",
  "sn14:32.1.4_4": "yāvatā pathavīdhātuyā nissaraṇaṁ paññāya me taṁ sudiṭṭhaṁ.",
  "sn14:32.2.1_0": "Āpodhātuyāhaṁ, bhikkhave …pe…",
  "sn14:32.2.2_0": "tejodhātuyāhaṁ, bhikkhave …",
  "sn14:32.2.3_0": "vāyodhātuyāhaṁ,",
  "sn14:32.2.3_1": "bhikkhave,",
  "sn14:32.2.3_2": "assādapariyesanaṁ acariṁ,",
  "sn14:32.2.3_3": "yo vāyodhātuyā assādo tadajjhagamaṁ,",
  "sn14:32.2.3_4": "yāvatā vāyodhātuyā assādo paññāya me so sudiṭṭho.",
  "sn14:32.2.4_0": "Vāyodhātuyāhaṁ,",
  "sn14:32.2.4_1": "bhikkhave,",
  "sn14:32.2.4_2": "ādīnavapariyesanaṁ acariṁ,",
  "sn14:32.2.4_3": "yo vāyodhātuyā ādīnavo tadajjhagamaṁ,",
  "sn14:32.2.4_4": "yāvatā vāyodhātuyā ādīnavo paññāya me so sudiṭṭho.",
  "sn14:32.2.5_0": "Vāyodhātuyāhaṁ,",
  "sn14:32.2.5_1": "bhikkhave,",
  "sn14:32.2.5_2": "nissaraṇapariyesanaṁ acariṁ,",
  "sn14:32.2.5_3": "yaṁ vāyodhātuyā nissaraṇaṁ tadajjhagamaṁ,",
  "sn14:32.2.5_4": "yāvatā vāyodhātuyā nissaraṇaṁ paññāya me taṁ sudiṭṭhaṁ.",
  "sn14:32.3.1_0": "Yāvakīvañcāhaṁ,",
  "sn14:32.3.1_1": "bhikkhave,",
  "sn14:32.3.1_2": "imāsaṁ catunnaṁ dhātūnaṁ assādañca assādato ādīnavañca ādīnavato nissaraṇañca nissaraṇato yathābhūtaṁ na abbhaññāsiṁ,",
  "sn14:32.3.1_3": "neva tāvāhaṁ,",
  "sn14:32.3.1_4": "bhikkhave,",
  "sn14:32.3.1_5": "sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddhoti paccaññāsiṁ.",
  "sn14:32.4.1_0": "Yato ca khvāhaṁ,",
  "sn14:32.4.1_1": "bhikkhave,",
  "sn14:32.4.1_2": "imāsaṁ catunnaṁ dhātūnaṁ assādañca assādato ādīnavañca ādīnavato nissaraṇañca nissaraṇato yathābhūtaṁ abbhaññāsiṁ, athāhaṁ,",
  "sn14:32.4.1_3": "bhikkhave,",
  "sn14:32.4.1_4": "sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddhoti paccaññāsiṁ.",
  "sn14:32.4.2_0": "Ñāṇañca pana me dassanaṁ udapādi:",
  "sn14:32.4.3_0": "‘akuppā me vimutti, ayamantimā jāti, natthi dāni punabbhavo’”ti.",
  "sn14:32.4.4_0": "Tatiyaṁ.",
  "sn14:33.0.1_0": "Saṁyutta Nikāya 14",
  "sn14:33.0.2_0": "4. Catutthavagga",
  "sn14:33.0.3_0": "33. Nocedaṁsutta",
  "sn14:33.1.1_0": "Sāvatthiyaṁ viharati.",
  "sn14:33.1.2_0": "“No cedaṁ, bhikkhave, pathavīdhātuyā assādo abhavissa, nayidaṁ sattā pathavīdhātuyā sārajjeyyuṁ.",
  "sn14:33.1.3_0": "Yasmā ca kho, bhikkhave, atthi pathavīdhātuyā assādo, tasmā sattā pathavīdhātuyā sārajjanti.",
  "sn14:33.1.4_0": "No cedaṁ, bhikkhave, pathavīdhātuyā ādīnavo abhavissa, nayidaṁ sattā pathavīdhātuyā nibbindeyyuṁ.",
  "sn14:33.1.5_0": "Yasmā ca kho, bhikkhave, atthi pathavīdhātuyā ādīnavo, tasmā sattā pathavīdhātuyā nibbindanti.",
  "sn14:33.1.6_0": "No cedaṁ, bhikkhave, pathavīdhātuyā nissaraṇaṁ abhavissa, nayidaṁ sattā pathavīdhātuyā nissareyyuṁ.",
  "sn14:33.1.7_0": "Yasmā ca kho, bhikkhave, atthi pathavīdhātuyā nissaraṇaṁ, tasmā sattā pathavīdhātuyā nissaranti.",
  "sn14:33.2.1_0": "No cedaṁ, bhikkhave, āpodhātuyā assādo abhavissa …pe…",
  "sn14:33.2.2_0": "no cedaṁ, bhikkhave, tejodhātuyā …pe…",
  "sn14:33.2.3_0": "no cedaṁ, bhikkhave, vāyodhātuyā assādo abhavissa, nayidaṁ sattā vāyodhātuyā sārajjeyyuṁ.",
  "sn14:33.2.4_0": "Yasmā ca kho, bhikkhave, atthi vāyodhātuyā assādo, tasmā sattā vāyodhātuyā sārajjanti.",
  "sn14:33.2.5_0": "No cedaṁ, bhikkhave, vāyodhātuyā ādīnavo abhavissa, nayidaṁ sattā vāyodhātuyā nibbindeyyuṁ.",
  "sn14:33.2.6_0": "Yasmā ca kho, bhikkhave, atthi vāyodhātuyā ādīnavo, tasmā sattā vāyodhātuyā nibbindanti.",
  "sn14:33.2.7_0": "No cedaṁ, bhikkhave, vāyodhātuyā nissaraṇaṁ abhavissa, nayidaṁ sattā vāyodhātuyā nissareyyuṁ.",
  "sn14:33.2.8_0": "Yasmā ca kho, bhikkhave, atthi vāyodhātuyā nissaraṇaṁ, tasmā sattā vāyodhātuyā nissaranti.",
  "sn14:33.3.1_0": "Yāvakīvañcime,",
  "sn14:33.3.1_1": "bhikkhave,",
  "sn14:33.3.1_2": "sattā imāsaṁ catunnaṁ dhātūnaṁ assādañca assādato ādīnavañca ādīnavato nissaraṇañca nissaraṇato yathābhūtaṁ na abbhaññaṁsu,",
  "sn14:33.3.1_3": "neva tāvime,",
  "sn14:33.3.1_4": "bhikkhave,",
  "sn14:33.3.1_5": "sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya nissaṭā visaṁyuttā vippamuttā vimariyādikatena cetasā vihariṁsu.",
  "sn14:33.4.1_0": "Yato ca kho,",
  "sn14:33.4.1_1": "bhikkhave,",
  "sn14:33.4.1_2": "sattā imāsaṁ catunnaṁ dhātūnaṁ assādañca assādato ādīnavañca ādīnavato nissaraṇañca nissaraṇato yathābhūtaṁ abbhaññaṁsu, atha,",
  "sn14:33.4.1_3": "bhikkhave,",
  "sn14:33.4.1_4": "sattā sadevakā lokā samārakā sabrahmakā sassamaṇabrāhmaṇiyā pajāya sadevamanussāya nissaṭā visaṁyuttā vippamuttā vimariyādikatena cetasā viharantī”ti.",
  "sn14:33.4.2_0": "Catutthaṁ.",
  "sn14:34.0.1_0": "Saṁyutta Nikāya 14",
  "sn14:34.0.2_0": "4. Catutthavagga",
  "sn14:34.0.3_0": "34. Ekantadukkhasutta",
  "sn14:34.1.1_0": "Sāvatthiyaṁ viharati.",
  "sn14:34.1.2_0": "“Pathavīdhātu ce hidaṁ,",
  "sn14:34.1.2_1": "bhikkhave,",
  "sn14:34.1.2_2": "ekantadukkhā abhavissa dukkhānupatitā dukkhāvakkantā anavakkantā sukhena,",
  "sn14:34.1.2_3": "nayidaṁ sattā pathavīdhātuyā sārajjeyyuṁ.",
  "sn14:34.1.3_0": "Yasmā ca kho,",
  "sn14:34.1.3_1": "bhikkhave,",
  "sn14:34.1.3_2": "pathavīdhātu sukhā sukhānupatitā sukhāvakkantā anavakkantā dukkhena,",
  "sn14:34.1.3_3": "tasmā sattā pathavīdhātuyā sārajjanti.",
  "sn14:34.2.1_0": "Āpodhātu ce hidaṁ, bhikkhave …pe…",
  "sn14:34.2.2_0": "tejodhātu ce hidaṁ, bhikkhave …",
  "sn14:34.2.3_0": "vāyodhātu ce hidaṁ,",
  "sn14:34.2.3_1": "bhikkhave,",
  "sn14:34.2.3_2": "ekantadukkhā abhavissa dukkhānupatitā dukkhāvakkantā anavakkantā sukhena,",
  "sn14:34.2.3_3": "nayidaṁ sattā vāyodhātuyā sārajjeyyuṁ.",
  "sn14:34.2.4_0": "Yasmā ca kho,",
  "sn14:34.2.4_1": "bhikkhave,",
  "sn14:34.2.4_2": "vāyodhātu sukhā sukhānupatitā sukhāvakkantā anavakkantā dukkhena,",
  "sn14:34.2.4_3": "tasmā sattā vāyodhātuyā sārajjanti.",
  "sn14:34.3.1_0": "Pathavīdhātu ce hidaṁ,",
  "sn14:34.3.1_1": "bhikkhave,",
  "sn14:34.3.1_2": "ekantasukhā abhavissa sukhānupatitā sukhāvakkantā anavakkantā dukkhena,",
  "sn14:34.3.1_3": "nayidaṁ sattā pathavīdhātuyā nibbindeyyuṁ.",
  "sn14:34.3.2_0": "Yasmā ca kho,",
  "sn14:34.3.2_1": "bhikkhave,",
  "sn14:34.3.2_2": "pathavīdhātu dukkhā dukkhānupatitā dukkhāvakkantā anavakkantā sukhena,",
  "sn14:34.3.2_3": "tasmā sattā pathavīdhātuyā nibbindanti.",
  "sn14:34.4.1_0": "Āpodhātu ce hidaṁ, bhikkhave …pe…",
  "sn14:34.4.2_0": "tejodhātu ce hidaṁ, bhikkhave …",
  "sn14:34.4.3_0": "vāyodhātu ce hidaṁ,",
  "sn14:34.4.3_1": "bhikkhave,",
  "sn14:34.4.3_2": "ekantasukhā abhavissa sukhānupatitā sukhāvakkantā anavakkantā dukkhena,",
  "sn14:34.4.3_3": "nayidaṁ sattā vāyodhātuyā nibbindeyyuṁ.",
  "sn14:34.4.4_0": "Yasmā ca kho,",
  "sn14:34.4.4_1": "bhikkhave,",
  "sn14:34.4.4_2": "vāyodhātu dukkhā dukkhānupatitā dukkhāvakkantā anavakkantā sukhena,",
  "sn14:34.4.4_3": "tasmā sattā vāyodhātuyā nibbindantī”ti.",
  "sn14:34.4.5_0": "Pañcamaṁ.",
  "sn14:35.0.1_0": "Saṁyutta Nikāya 14",
  "sn14:35.0.2_0": "4. Catutthavagga",
  "sn14:35.0.3_0": "35. Abhinandasutta",
  "sn14:35.1.1_0": "Sāvatthiyaṁ viharati.",
  "sn14:35.1.2_0": "“Yo, bhikkhave, pathavīdhātuṁ abhinandati, dukkhaṁ so abhinandati.",
  "sn14:35.1.3_0": "Yo dukkhaṁ abhinandati, aparimutto so dukkhasmāti vadāmi.",
  "sn14:35.1.4_0": "Yo āpodhātuṁ abhinandati …pe…",
  "sn14:35.1.5_0": "yo tejodhātuṁ …",
  "sn14:35.1.6_0": "yo vāyodhātuṁ abhinandati, dukkhaṁ so abhinandati.",
  "sn14:35.1.7_0": "Yo dukkhaṁ abhinandati, aparimutto so dukkhasmāti vadāmi.",
  "sn14:35.2.1_0": "Yo ca kho, bhikkhave, pathavīdhātuṁ nābhinandati, dukkhaṁ so nābhinandati.",
  "sn14:35.2.2_0": "Yo dukkhaṁ nābhinandati, parimutto so dukkhasmāti vadāmi.",
  "sn14:35.2.3_0": "Yo āpodhātuṁ …pe…",
  "sn14:35.2.4_0": "yo tejodhātuṁ …",
  "sn14:35.2.5_0": "yo vāyodhātuṁ nābhinandati, dukkhaṁ so nābhinandati.",
  "sn14:35.2.6_0": "Yo dukkhaṁ nābhinandati, parimutto so dukkhasmāti vadāmī”ti.",
  "sn14:35.2.7_0": "Chaṭṭhaṁ.",
  "sn14:36.0.1_0": "Saṁyutta Nikāya 14",
  "sn14:36.0.2_0": "4. Catutthavagga",
  "sn14:36.0.3_0": "36. Uppādasutta",
  "sn14:36.1.1_0": "Sāvatthiyaṁ viharati.",
  "sn14:36.1.2_0": "“Yo,",
  "sn14:36.1.2_1": "bhikkhave,",
  "sn14:36.1.2_2": "pathavīdhātuyā uppādo ṭhiti abhinibbatti pātubhāvo,",
  "sn14:36.1.2_3": "dukkhasseso uppādo rogānaṁ ṭhiti jarāmaraṇassa pātubhāvo.",
  "sn14:36.1.3_0": "Yo āpodhātuyā …pe…",
  "sn14:36.1.4_0": "yo tejodhātuyā …",
  "sn14:36.1.5_0": "yo vāyodhātuyā uppādo ṭhiti abhinibbatti pātubhāvo,",
  "sn14:36.1.5_1": "dukkhasseso uppādo rogānaṁ ṭhiti jarāmaraṇassa pātubhāvo.",
  "sn14:36.2.1_0": "Yo ca kho,",
  "sn14:36.2.1_1": "bhikkhave,",
  "sn14:36.2.1_2": "pathavīdhātuyā nirodho vūpasamo atthaṅgamo,",
  "sn14:36.2.1_3": "dukkhasseso nirodho rogānaṁ vūpasamo jarāmaraṇassa atthaṅgamo.",
  "sn14:36.2.2_0": "Yo āpodhātuyā …pe…",
  "sn14:36.2.3_0": "yo tejodhātuyā …",
  "sn14:36.2.4_0": "yo vāyodhātuyā nirodho vūpasamo atthaṅgamo,",
  "sn14:36.2.4_1": "dukkhasseso nirodho rogānaṁ vūpasamo jarāmaraṇassa atthaṅgamo”ti.",
  "sn14:36.2.5_0": "Sattamaṁ.",
  "sn14:37.0.1_0": "Saṁyutta Nikāya 14",
  "sn14:37.0.2_0": "4. Catutthavagga",
  "sn14:37.0.3_0": "37. Samaṇabrāhmaṇasutta",
  "sn14:37.1.1_0": "Sāvatthiyaṁ viharati.",
  "sn14:37.1.2_0": "“Catasso imā, bhikkhave, dhātuyo.",
  "sn14:37.1.3_0": "Katamā catasso?",
  "sn14:37.1.4_0": "Pathavīdhātu, āpodhātu, tejodhātu, vāyodhātu.",
  "sn14:37.1.5_0": "Ye hi keci,",
  "sn14:37.1.5_1": "bhikkhave,",
  "sn14:37.1.5_2": "samaṇā vā brāhmaṇā vā imāsaṁ catunnaṁ dhātūnaṁ assādañca ādīnavañca nissaraṇañca yathābhūtaṁ nappajānanti,",
  "sn14:37.1.6_0": "na me te,",
  "sn14:37.1.6_1": "bhikkhave,",
  "sn14:37.1.6_2": "samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā;",
  "sn14:37.1.6_3": "na ca pana te āyasmanto sāmaññatthaṁ vā brahmaññatthaṁ vā diṭṭheva dhamme sayaṁ abhiññā sacchikatvā upasampajja viharanti.",
  "sn14:37.2.1_0": "Ye ca kho keci,",
  "sn14:37.2.1_1": "bhikkhave,",
  "sn14:37.2.1_2": "samaṇā vā brāhmaṇā vā imāsaṁ catunnaṁ dhātūnaṁ assādañca ādīnavañca nissaraṇañca yathābhūtaṁ pajānanti,",
  "sn14:37.2.2_0": "te ca kho me,",
  "sn14:37.2.2_1": "bhikkhave,",
  "sn14:37.2.2_2": "samaṇā vā brāhmaṇā vā samaṇesu ceva samaṇasammatā brāhmaṇesu ca brāhmaṇasammatā;",
  "sn14:37.2.2_3": "te ca panāyasmanto sāmaññatthañca brahmaññatthañca diṭṭheva dhamme sayaṁ abhiññā sacchikatvā upasampajja viharantī”ti.",
  "sn14:37.2.3_0": "Aṭṭhamaṁ.",
  "sn14:38.0.1_0": "Saṁyutta Nikāya 14",
  "sn14:38.0.2_0": "4. Catutthavagga",
  "sn14:38.0.3_0": "38. Dutiyasamaṇabrāhmaṇasutta",
  "sn14:38.1.1_0": "Sāvatthiyaṁ viharati.",
  "sn14:38.1.2_0": "“Catasso imā, bhikkhave, dhātuyo.",
  "sn14:38.1.3_0": "Katamā catasso?",
  "sn14:38.1.4_0": "Pathavīdhātu, āpodhātu, tejodhātu, vāyodhātu.",
  "sn14:38.1.5_0": "Ye hi keci,",
  "sn14:38.1.5_1": "bhikkhave,",
  "sn14:38.1.5_2": "samaṇā vā brāhmaṇā vā imāsaṁ catunnaṁ dhātūnaṁ samudayañca atthaṅgamañca assādañca ādīnavañca nissaraṇañca yathābhūtaṁ nappajānanti …pe…",
  "sn14:38.1.6_0": "(vitthāretabbaṁ) pajānanti …pe…",
  "sn14:38.1.7_0": "sayaṁ abhiññā sacchikatvā upasampajja viharantī”ti.",
  "sn14:38.1.8_0": "Navamaṁ.",
  "sn14:39.0.1_0": "Saṁyutta Nikāya 14",
  "sn14:39.0.2_0": "4. Catutthavagga",
  "sn14:39.0.3_0": "39. Tatiyasamaṇabrāhmaṇasutta",
  "sn14:39.1.1_0": "Sāvatthiyaṁ viharati.",
  "sn14:39.1.2_0": "“Ye hi keci,",
  "sn14:39.1.2_1": "bhikkhave,",
  "sn14:39.1.2_2": "samaṇā vā brāhmaṇā vā pathavīdhātuṁ nappajānanti,",
  "sn14:39.1.2_3": "pathavīdhātusamudayaṁ nappajānanti,",
  "sn14:39.1.2_4": "pathavīdhātunirodhaṁ nappajānanti,",
  "sn14:39.1.2_5": "pathavīdhātunirodhagāminiṁ paṭipadaṁ nappajānanti …pe…",
  "sn14:39.1.3_0": "āpodhātuṁ nappajānanti …",
  "sn14:39.1.4_0": "tejodhātuṁ nappajānanti …",
  "sn14:39.1.5_0": "vāyodhātuṁ nappajānanti,",
  "sn14:39.1.5_1": "vāyodhātusamudayaṁ nappajānanti,",
  "sn14:39.1.5_2": "vāyodhātunirodhaṁ nappajānanti,",
  "sn14:39.1.5_3": "vāyodhātunirodhagāminiṁ paṭipadaṁ nappajānanti, na me te,",
  "sn14:39.1.5_4": "bhikkhave,",
  "sn14:39.1.5_5": "samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā;",
  "sn14:39.1.6_0": "na ca pana te āyasmanto sāmaññatthaṁ vā brahmaññatthaṁ vā diṭṭheva dhamme sayaṁ abhiññā sacchikatvā upasampajja viharanti.",
  "sn14:39.2.1_0": "Ye ca kho keci,",
  "sn14:39.2.1_1": "bhikkhave,",
  "sn14:39.2.1_2": "samaṇā vā brāhmaṇā vā pathavīdhātuṁ pajānanti,",
  "sn14:39.2.1_3": "pathavīdhātusamudayaṁ pajānanti,",
  "sn14:39.2.1_4": "pathavīdhātunirodhaṁ pajānanti,",
  "sn14:39.2.1_5": "pathavīdhātunirodhagāminiṁ paṭipadaṁ pajānanti …",
  "sn14:39.2.2_0": "ye ca kho keci, bhikkhave, samaṇā vā brāhmaṇā vā …pe… āpodhātuṁ pajānanti …",
  "sn14:39.2.3_0": "tejodhātuṁ pajānanti …",
  "sn14:39.2.4_0": "vāyodhātuṁ pajānanti,",
  "sn14:39.2.4_1": "vāyodhātusamudayaṁ pajānanti,",
  "sn14:39.2.4_2": "vāyodhātunirodhaṁ pajānanti,",
  "sn14:39.2.4_3": "vāyodhātunirodhagāminiṁ paṭipadaṁ pajānanti,",
  "sn14:39.2.4_4": "te ca kho me,",
  "sn14:39.2.4_5": "bhikkhave,",
  "sn14:39.2.4_6": "samaṇā vā brāhmaṇā vā samaṇesu ceva samaṇasammatā brāhmaṇesu ca brāhmaṇasammatā;",
  "sn14:39.2.5_0": "te ca panāyasmanto sāmaññatthañca brahmaññatthañca diṭṭheva dhamme sayaṁ abhiññā sacchikatvā upasampajja viharantī”ti.",
  "sn14:39.2.6_0": "Dasamaṁ.",
  "sn14:39.2.7_0": "Catuttho vaggo.",
  "sn14:39.3.0_0": "Tassuddānaṁ",
  "sn14:39.3.1_0": "Catasso pubbe acariṁ,",
  "sn14:39.3.2_0": "nocedañca dukkhena ca;",
  "sn14:39.3.3_0": "Abhinandañca uppādo,",
  "sn14:39.3.4_0": "tayo samaṇabrāhmaṇāti.",
  "sn14:39.3.5_0": "Dhātusaṁyuttaṁ samattaṁ."
}