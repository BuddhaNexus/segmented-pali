{
  "vb15:0.1_0": "Vibhaṅga",
  "vb15:0.2_0": "Paṭisambhidāvibhaṅga",
  "vb15:1.0.1_0": "Suttantabhājanīya",
  "vb15:1.0.2_0": "1. Saṅgahavāra",
  "vb15:1.1_0": "Catasso paṭisambhidā—",
  "vb15:1.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:1.3_0": "Atthe ñāṇaṁ atthapaṭisambhidā,",
  "vb15:1.3_1": "dhamme ñāṇaṁ dhammapaṭisambhidā,",
  "vb15:1.3_2": "tatra dhammaniruttābhilāpe ñāṇaṁ niruttipaṭisambhidā,",
  "vb15:1.3_3": "ñāṇesu ñāṇaṁ paṭibhānapaṭisambhidā.",
  "vb15:1.4_0": "Ayaṁ saṅgahavāro.",
  "vb15:2.0_0": "2. Saccavāra",
  "vb15:2.1_0": "Catasso paṭisambhidā—",
  "vb15:2.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:2.3_0": "Dukkhe ñāṇaṁ atthapaṭisambhidā,",
  "vb15:2.3_1": "dukkhasamudaye ñāṇaṁ dhammapaṭisambhidā,",
  "vb15:2.3_2": "dukkhanirodhe ñāṇaṁ atthapaṭisambhidā,",
  "vb15:2.3_3": "dukkhanirodhagāminiyā paṭipadāya ñāṇaṁ dhammapaṭisambhidā,",
  "vb15:2.3_4": "tatra dhammaniruttābhilāpe ñāṇaṁ niruttipaṭisambhidā,",
  "vb15:2.3_5": "ñāṇesu ñāṇaṁ paṭibhānapaṭisambhidā.",
  "vb15:2.4_0": "Ayaṁ saccavāro.",
  "vb15:3.0_0": "3. Hetuvāra",
  "vb15:3.1_0": "Catasso paṭisambhidā—",
  "vb15:3.2_0": "atthapaṭisambhidā, dhammapaṭisambhidā niruttipaṭisambhidā, paṭibhānapaṭisambhidā.",
  "vb15:3.3_0": "Hetumhi ñāṇaṁ dhammapaṭisambhidā,",
  "vb15:3.3_1": "hetuphale ñāṇaṁ atthapaṭisambhidā,",
  "vb15:3.3_2": "tatra dhammaniruttābhilāpe ñāṇaṁ niruttipaṭisambhidā,",
  "vb15:3.3_3": "ñāṇesu ñāṇaṁ paṭibhānapaṭisambhidā.",
  "vb15:3.4_0": "Ayaṁ hetuvāro.",
  "vb15:4.0_0": "4. Dhammavāra",
  "vb15:4.1_0": "Catasso paṭisambhidā—",
  "vb15:4.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:4.3_0": "Ye dhammā jātā bhūtā sañjātā nibbattā abhinibbattā pātubhūtā,",
  "vb15:4.3_1": "imesu dhammesu ñāṇaṁ atthapaṭisambhidā;",
  "vb15:4.4_0": "yamhā dhammā te dhammā jātā bhūtā sañjātā nibbattā abhinibbattā pātubhūtā,",
  "vb15:4.4_1": "tesu dhammesu ñāṇaṁ dhammapaṭisambhidā,",
  "vb15:4.4_2": "tatra dhammaniruttābhilāpe ñāṇaṁ niruttipaṭisambhidā,",
  "vb15:4.4_3": "ñāṇesu ñāṇaṁ paṭibhānapaṭisambhidā.",
  "vb15:4.5_0": "Ayaṁ dhammavāro.",
  "vb15:5.0_0": "5. Paṭiccasamuppādavāra",
  "vb15:5.1_0": "Catasso paṭisambhidā—",
  "vb15:5.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:5.3_0": "Jarāmaraṇe ñāṇaṁ atthapaṭisambhidā,",
  "vb15:5.3_1": "jarāmaraṇasamudaye ñāṇaṁ dhammapaṭisambhidā,",
  "vb15:5.3_2": "jarāmaraṇanirodhe ñāṇaṁ atthapaṭisambhidā,",
  "vb15:5.3_3": "jarāmaraṇanirodhagāminiyā paṭipadāya ñāṇaṁ dhammapaṭisambhidā,",
  "vb15:5.3_4": "tatra dhammaniruttābhilāpe ñāṇaṁ niruttipaṭisambhidā,",
  "vb15:5.3_5": "ñāṇesu ñāṇaṁ paṭibhānapaṭisambhidā.",
  "vb15:6.1_0": "Catasso paṭisambhidā—",
  "vb15:6.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:6.3_0": "Jātiyā ñāṇaṁ …pe…",
  "vb15:6.4_0": "bhave ñāṇaṁ …pe…",
  "vb15:6.5_0": "upādāne ñāṇaṁ …pe…",
  "vb15:6.6_0": "taṇhāya ñāṇaṁ …pe…",
  "vb15:6.7_0": "vedanāya ñāṇaṁ …pe…",
  "vb15:6.8_0": "phasse ñāṇaṁ …pe…",
  "vb15:6.9_0": "saḷāyatane ñāṇaṁ …pe…",
  "vb15:6.10_0": "nāmarūpe ñāṇaṁ …pe…",
  "vb15:6.11_0": "viññāṇe ñāṇaṁ …pe…",
  "vb15:6.12_0": "saṅkhāresu ñāṇaṁ atthapaṭisambhidā,",
  "vb15:6.12_1": "saṅkhārasamudaye ñāṇaṁ dhammapaṭisambhidā,",
  "vb15:6.12_2": "saṅkhāranirodhe ñāṇaṁ atthapaṭisambhidā,",
  "vb15:6.12_3": "saṅkhāranirodhagāminiyā paṭipadāya ñāṇaṁ dhammapaṭisambhidā,",
  "vb15:6.12_4": "tatra dhammaniruttābhilāpe ñāṇaṁ niruttipaṭisambhidā,",
  "vb15:6.12_5": "ñāṇesu ñāṇaṁ paṭibhānapaṭisambhidā.",
  "vb15:6.13_0": "Ayaṁ paṭiccasamuppādavāro.",
  "vb15:7.0_0": "6. Pariyattivāra",
  "vb15:7.1_0": "Catasso paṭisambhidā—",
  "vb15:7.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:8.1_0": "Tattha katamā dhammapaṭisambhidā?",
  "vb15:8.2_0": "Idha bhikkhu dhammaṁ jānāti—",
  "vb15:8.3_0": "suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.",
  "vb15:8.4_0": "Ayaṁ vuccati “dhammapaṭisambhidā”.",
  "vb15:8.5_0": "So tassa tasseva bhāsitassa atthaṁ jānāti—",
  "vb15:8.6_0": "“ayaṁ imassa bhāsitassa attho, ayaṁ imassa bhāsitassa attho”ti.",
  "vb15:8.7_0": "Ayaṁ vuccati “atthapaṭisambhidā”,",
  "vb15:8.7_1": "tatra dhammaniruttābhilāpe ñāṇaṁ niruttipaṭisambhidā,",
  "vb15:8.7_2": "ñāṇesu ñāṇaṁ paṭibhānapaṭisambhidā.",
  "vb15:8.8_0": "Ayaṁ pariyattivāro.",
  "vb15:9.1_0": "Suttantabhājanīyaṁ.",
  "vb15:10.0.1_0": "Abhidhammabhājanīya",
  "vb15:10.0.2_0": "1. Kusalavāra",
  "vb15:10.0.3_0": "1.1. Kāmāvacara",
  "vb15:10.1_0": "Catasso paṭisambhidā—",
  "vb15:10.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:11.1_0": "Katame dhammā kusalā?",
  "vb15:11.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā …pe…",
  "vb15:11.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti.",
  "vb15:11.4_0": "Ime dhammā kusalā.",
  "vb15:11.5_0": "Imesu dhammesu ñāṇaṁ dhammapaṭisambhidā.",
  "vb15:11.6_0": "Tesaṁ vipāke ñāṇaṁ atthapaṭisambhidā,",
  "vb15:11.6_1": "yāya niruttiyā tesaṁ dhammānaṁ paññatti hoti,",
  "vb15:11.6_2": "tatra dhammaniruttābhilāpe ñāṇaṁ niruttipaṭisambhidā.",
  "vb15:11.7_0": "Yena ñāṇena tāni ñāṇāni jānāti—",
  "vb15:11.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:12.1_0": "Catasso paṭisambhidā—",
  "vb15:12.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:13.1_0": "Katame dhammā kusalā?",
  "vb15:13.2_0": "Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe…",
  "vb15:13.3_0": "somanassasahagataṁ ñāṇavippayuttaṁ …pe…",
  "vb15:13.4_0": "somanassasahagataṁ ñāṇavippayuttaṁ sasaṅkhārena …pe…",
  "vb15:13.5_0": "upekkhāsahagataṁ ñāṇasampayuttaṁ …pe…",
  "vb15:13.6_0": "upekkhāsahagataṁ ñāṇasampayuttaṁ sasaṅkhārena …pe…",
  "vb15:13.7_0": "upekkhāsahagataṁ ñāṇavippayuttaṁ …pe…",
  "vb15:13.8_0": "upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe…",
  "vb15:13.9_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti.",
  "vb15:13.10_0": "Ime dhammā kusalā.",
  "vb15:13.11_0": "Imesu dhammesu ñāṇaṁ dhammapaṭisambhidā.",
  "vb15:13.12_0": "Tesaṁ vipāke ñāṇaṁ atthapaṭisambhidā.",
  "vb15:13.13_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:13.14_0": "Yena ñāṇena tāni ñāṇāni jānāti—",
  "vb15:13.15_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:14.0_0": "1.2. Rūpāvacara",
  "vb15:14.1_0": "Catasso paṭisambhidā—",
  "vb15:14.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:15.1_0": "Katame dhammā kusalā?",
  "vb15:15.2_0": "Yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb15:15.2_1": "paṭhamaṁ jhānaṁ upasampajja viharati pathavīkasiṇaṁ,",
  "vb15:15.2_2": "tasmiṁ samaye phasso hoti …pe…",
  "vb15:15.2_3": "avikkhepo hoti.",
  "vb15:15.3_0": "Ime dhammā kusalā.",
  "vb15:15.4_0": "Imesu dhammesu ñāṇaṁ dhammapaṭisambhidā.",
  "vb15:15.5_0": "Tesaṁ vipāke ñāṇaṁ atthapaṭisambhidā.",
  "vb15:15.6_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:15.7_0": "Yena ñāṇena tāni ñāṇāni jānāti—",
  "vb15:15.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:16.0_0": "1.3. Arūpāvacara",
  "vb15:16.1_0": "Catasso paṭisambhidā—",
  "vb15:16.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:17.1_0": "Katame dhammā kusalā?",
  "vb15:17.2_0": "Yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe…",
  "vb15:17.2_1": "catutthaṁ jhānaṁ upasampajja viharati,",
  "vb15:17.2_2": "tasmiṁ samaye phasso hoti …pe…",
  "vb15:17.2_3": "avikkhepo hoti.",
  "vb15:17.3_0": "Ime dhammā kusalā.",
  "vb15:17.4_0": "Imesu dhammesu ñāṇaṁ dhammapaṭisambhidā.",
  "vb15:17.5_0": "Tesaṁ vipāke ñāṇaṁ atthapaṭisambhidā.",
  "vb15:17.6_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:17.7_0": "Yena ñāṇena tāni ñāṇāni jānāti—",
  "vb15:17.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:18.0_0": "1.4. Lokuttara",
  "vb15:18.1_0": "Catasso paṭisambhidā—",
  "vb15:18.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:19.1_0": "Katame dhammā kusalā?",
  "vb15:19.2_0": "Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe…",
  "vb15:19.2_1": "paṭhamaṁ jhānaṁ upasampajja viharati dukkhapaṭipadaṁ dandhābhiññaṁ,",
  "vb15:19.2_2": "tasmiṁ samaye phasso hoti …pe…",
  "vb15:19.2_3": "avikkhepo hoti.",
  "vb15:19.3_0": "Ime dhammā kusalā.",
  "vb15:19.4_0": "Imesu dhammesu ñāṇaṁ dhammapaṭisambhidā.",
  "vb15:19.5_0": "Tesaṁ vipāke ñāṇaṁ atthapaṭisambhidā.",
  "vb15:19.6_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:19.7_0": "Yena ñāṇena tāni ñāṇāni jānāti—",
  "vb15:19.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:20.0_0": "2. Akusalavāra",
  "vb15:20.1_0": "Catasso paṭisambhidā—",
  "vb15:20.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:21.1_0": "Katame dhammā akusalā?",
  "vb15:21.2_0": "Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ rūpārammaṇaṁ vā …pe…",
  "vb15:21.3_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti.",
  "vb15:21.4_0": "Ime dhammā akusalā.",
  "vb15:21.5_0": "Imesu dhammesu ñāṇaṁ dhammapaṭisambhidā.",
  "vb15:21.6_0": "Tesaṁ vipāke ñāṇaṁ atthapaṭisambhidā.",
  "vb15:21.7_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:21.8_0": "Yena ñāṇena tāni ñāṇāni jānāti—",
  "vb15:21.9_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:22.1_0": "Catasso paṭisambhidā—",
  "vb15:22.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:23.1_0": "Katame dhammā akusalā?",
  "vb15:23.2_0": "Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ sasaṅkhārena …pe…",
  "vb15:23.3_0": "somanassasahagataṁ diṭṭhigatavippayuttaṁ …pe…",
  "vb15:23.4_0": "somanassasahagataṁ diṭṭhigatavippayuttaṁ sasaṅkhārena …pe…",
  "vb15:23.5_0": "upekkhāsahagataṁ diṭṭhigatasampayuttaṁ …pe…",
  "vb15:23.6_0": "upekkhāsahagataṁ diṭṭhigatasampayuttaṁ sasaṅkhārena …pe…",
  "vb15:23.7_0": "upekkhāsahagataṁ diṭṭhigatavippayuttaṁ …pe…",
  "vb15:23.8_0": "upekkhāsahagataṁ diṭṭhigatavippayuttaṁ sasaṅkhārena …pe…",
  "vb15:23.9_0": "domanassasahagataṁ paṭighasampayuttaṁ …pe…",
  "vb15:23.10_0": "domanassasahagataṁ paṭighasampayuttaṁ sasaṅkhārena …pe…",
  "vb15:23.11_0": "upekkhāsahagataṁ vicikicchāsampayuttaṁ …pe…",
  "vb15:23.12_0": "upekkhāsahagataṁ uddhaccasampayuttaṁ rūpārammaṇaṁ vā …pe…",
  "vb15:23.13_0": "dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti.",
  "vb15:23.14_0": "Ime dhammā akusalā.",
  "vb15:23.15_0": "Imesu dhammesu ñāṇaṁ dhammapaṭisambhidā.",
  "vb15:23.16_0": "Tesaṁ vipāke ñāṇaṁ atthapaṭisambhidā.",
  "vb15:23.17_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:23.18_0": "Yena ñāṇena tāni ñāṇāni jānāti—",
  "vb15:23.19_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:24.0.1_0": "3. Vipākavāra",
  "vb15:24.0.2_0": "3.1. Kusalavipāka",
  "vb15:24.0.3_0": "3.1.1. Ahetukakusala",
  "vb15:24.1_0": "Tisso paṭisambhidā—",
  "vb15:24.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:25.1_0": "Katame dhammā abyākatā?",
  "vb15:25.2_0": "Yasmiṁ samaye kāmāvacarassa kusalassa kammassa katattā upacitattā vipākaṁ cakkhuviññāṇaṁ uppannaṁ hoti upekkhāsahagataṁ rūpārammaṇaṁ,",
  "vb15:25.2_1": "tasmiṁ samaye phasso hoti,",
  "vb15:25.2_2": "vedanā hoti,",
  "vb15:25.2_3": "saññā hoti,",
  "vb15:25.2_4": "cetanā hoti,",
  "vb15:25.2_5": "cittaṁ hoti,",
  "vb15:25.2_6": "upekkhā hoti,",
  "vb15:25.2_7": "cittassekaggatā hoti,",
  "vb15:25.2_8": "manindriyaṁ hoti,",
  "vb15:25.2_9": "upekkhindriyaṁ hoti,",
  "vb15:25.2_10": "jīvitindriyaṁ hoti,",
  "vb15:25.2_11": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:25.3_0": "Ime dhammā abyākatā.",
  "vb15:25.4_0": "Imesu dhammesu ñāṇaṁ atthapaṭisambhidā.",
  "vb15:25.5_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:25.6_0": "Yena ñāṇena tāni ñāṇāni jānāti—",
  "vb15:25.7_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:26.1_0": "Tisso paṭisambhidā—",
  "vb15:26.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:27.1_0": "Katame dhammā abyākatā?",
  "vb15:27.2_0": "Yasmiṁ samaye kāmāvacarassa kusalassa kammassa katattā upacitattā vipākaṁ sotaviññāṇaṁ uppannaṁ hoti upekkhāsahagataṁ saddārammaṇaṁ …pe…",
  "vb15:27.3_0": "ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe…",
  "vb15:27.4_0": "jivhāviññāṇaṁ uppannaṁ hoti upekkhāsahagataṁ rasārammaṇaṁ …pe…",
  "vb15:27.5_0": "kāyaviññāṇaṁ uppannaṁ hoti sukhasahagataṁ phoṭṭhabbārammaṇaṁ,",
  "vb15:27.5_1": "tasmiṁ samaye phasso hoti,",
  "vb15:27.5_2": "vedanā hoti,",
  "vb15:27.5_3": "saññā hoti,",
  "vb15:27.5_4": "cetanā hoti,",
  "vb15:27.5_5": "cittaṁ hoti,",
  "vb15:27.5_6": "sukhaṁ hoti,",
  "vb15:27.5_7": "cittassekaggatā hoti,",
  "vb15:27.5_8": "manindriyaṁ hoti,",
  "vb15:27.5_9": "sukhindriyaṁ hoti,",
  "vb15:27.5_10": "jīvitindriyaṁ hoti,",
  "vb15:27.5_11": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:27.6_0": "Ime dhammā abyākatā.",
  "vb15:27.7_0": "Imesu dhammesu ñāṇaṁ atthapaṭisambhidā.",
  "vb15:27.8_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:27.9_0": "Yena ñāṇena tāni ñāṇāni jānāti—",
  "vb15:27.10_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:28.1_0": "Tisso paṭisambhidā—",
  "vb15:28.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:29.1_0": "Katame dhammā abyākatā?",
  "vb15:29.2_0": "Yasmiṁ samaye kāmāvacarassa kusalassa kammassa katattā upacitattā vipākā manodhātu uppannā hoti upekkhāsahagatā rūpārammaṇā vā …pe…",
  "vb15:29.3_0": "phoṭṭhabbārammaṇā vā yaṁ yaṁ vā panārabbha,",
  "vb15:29.3_1": "tasmiṁ samaye phasso hoti,",
  "vb15:29.3_2": "vedanā hoti,",
  "vb15:29.3_3": "saññā hoti,",
  "vb15:29.3_4": "cetanā hoti,",
  "vb15:29.3_5": "cittaṁ hoti,",
  "vb15:29.3_6": "vitakko hoti,",
  "vb15:29.3_7": "vicāro hoti,",
  "vb15:29.3_8": "upekkhā hoti,",
  "vb15:29.3_9": "cittassekaggatā hoti,",
  "vb15:29.3_10": "manindriyaṁ hoti,",
  "vb15:29.3_11": "upekkhindriyaṁ hoti,",
  "vb15:29.3_12": "jīvitindriyaṁ hoti,",
  "vb15:29.3_13": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:29.4_0": "Ime dhammā abyākatā.",
  "vb15:29.5_0": "Imesu dhammesu ñāṇaṁ atthapaṭisambhidā.",
  "vb15:29.6_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:29.7_0": "Yena ñāṇena tāni ñāṇāni jānāti—",
  "vb15:29.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:30.1_0": "Tisso paṭisambhidā—",
  "vb15:30.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:31.1_0": "Katame dhammā abyākatā?",
  "vb15:31.2_0": "Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā rūpārammaṇā vā …pe…",
  "vb15:31.3_0": "dhammārammaṇā vā yaṁ yaṁ vā panārabbha,",
  "vb15:31.3_1": "tasmiṁ samaye phasso hoti,",
  "vb15:31.3_2": "vedanā hoti,",
  "vb15:31.3_3": "saññā hoti,",
  "vb15:31.3_4": "cetanā hoti,",
  "vb15:31.3_5": "cittaṁ hoti,",
  "vb15:31.3_6": "vitakko hoti,",
  "vb15:31.3_7": "vicāro hoti,",
  "vb15:31.3_8": "pīti hoti,",
  "vb15:31.3_9": "sukhaṁ hoti,",
  "vb15:31.3_10": "cittassekaggatā hoti,",
  "vb15:31.3_11": "manindriyaṁ hoti,",
  "vb15:31.3_12": "somanassindriyaṁ hoti,",
  "vb15:31.3_13": "jīvitindriyaṁ hoti,",
  "vb15:31.3_14": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:31.4_0": "Ime dhammā abyākatā.",
  "vb15:31.5_0": "Imesu dhammesu ñāṇaṁ atthapaṭisambhidā.",
  "vb15:31.6_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:31.7_0": "Yena ñāṇena tāni ñāṇāni jānāti—",
  "vb15:31.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:32.1_0": "Tisso paṭisambhidā—",
  "vb15:32.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:33.1_0": "Katame dhammā abyākatā?",
  "vb15:33.2_0": "Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā …pe…",
  "vb15:33.3_0": "dhammārammaṇā vā yaṁ yaṁ vā panārabbha,",
  "vb15:33.3_1": "tasmiṁ samaye phasso hoti,",
  "vb15:33.3_2": "vedanā hoti,",
  "vb15:33.3_3": "saññā hoti,",
  "vb15:33.3_4": "cetanā hoti,",
  "vb15:33.3_5": "cittaṁ hoti,",
  "vb15:33.3_6": "vitakko hoti,",
  "vb15:33.3_7": "vicāro hoti,",
  "vb15:33.3_8": "upekkhā hoti,",
  "vb15:33.3_9": "cittassekaggatā hoti,",
  "vb15:33.3_10": "manindriyaṁ hoti,",
  "vb15:33.3_11": "upekkhindriyaṁ hoti,",
  "vb15:33.3_12": "jīvitindriyaṁ hoti,",
  "vb15:33.3_13": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:33.4_0": "Ime dhammā abyākatā.",
  "vb15:33.5_0": "Imesu dhammesu ñāṇaṁ atthapaṭisambhidā.",
  "vb15:33.6_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:33.7_0": "Yena ñāṇena tāni ñāṇāni jānāti—",
  "vb15:33.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:34.0_0": "3.1.2. Kāmāvacara",
  "vb15:34.1_0": "Tisso paṭisambhidā—",
  "vb15:34.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:35.1_0": "Katame dhammā abyākatā?",
  "vb15:35.2_0": "Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā ñāṇasampayuttā …pe…",
  "vb15:35.3_0": "somanassasahagatā ñāṇasampayuttā sasaṅkhārena …pe…",
  "vb15:35.4_0": "somanassasahagatā ñāṇavippayuttā …pe…",
  "vb15:35.5_0": "somanassasahagatā ñāṇavippayuttā sasaṅkhārena …pe…",
  "vb15:35.6_0": "upekkhāsahagatā ñāṇasampayuttā …pe…",
  "vb15:35.7_0": "upekkhāsahagatā ñāṇasampayuttā sasaṅkhārena …pe…",
  "vb15:35.8_0": "upekkhāsahagatā ñāṇavippayuttā …pe…",
  "vb15:35.9_0": "upekkhāsahagatā ñāṇavippayuttā sasaṅkhārena rūpārammaṇā vā …pe…",
  "vb15:35.10_0": "dhammārammaṇā vā yaṁ yaṁ vā panārabbha, tasmiṁ samaye phasso hoti …pe… avikkhepo hoti.",
  "vb15:35.11_0": "Ime dhammā abyākatā.",
  "vb15:35.12_0": "Imesu dhammesu ñāṇaṁ atthapaṭisambhidā.",
  "vb15:35.13_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:35.14_0": "Yena ñāṇena tāni ñāṇāni jānāti—",
  "vb15:35.15_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:36.1_0": "Tisso paṭisambhidā—",
  "vb15:36.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:37.1_0": "Katame dhammā abyākatā?",
  "vb15:37.2_0": "Yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb15:37.2_1": "paṭhamaṁ jhānaṁ upasampajja viharati pathavīkasiṇaṁ,",
  "vb15:37.2_2": "tasmiṁ samaye phasso hoti …pe…",
  "vb15:37.2_3": "avikkhepo hoti.",
  "vb15:37.3_0": "Ime dhammā kusalā.",
  "vb15:37.4_0": "Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe…",
  "vb15:37.4_1": "paṭhamaṁ jhānaṁ upasampajja viharati pathavīkasiṇaṁ,",
  "vb15:37.4_2": "tasmiṁ samaye phasso hoti …pe…",
  "vb15:37.4_3": "avikkhepo hoti.",
  "vb15:37.5_0": "Ime dhammā abyākatā.",
  "vb15:37.6_0": "Imesu dhammesu ñāṇaṁ atthapaṭisambhidā.",
  "vb15:37.7_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:37.8_0": "Yena ñāṇena tāni ñāṇāni jānāti—",
  "vb15:37.9_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:38.0_0": "3.1.3. Arūpāvacara",
  "vb15:38.1_0": "Tisso paṭisambhidā—",
  "vb15:38.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:39.1_0": "Katame dhammā abyākatā?",
  "vb15:39.2_0": "Yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe…",
  "vb15:39.2_1": "catutthaṁ jhānaṁ upasampajja viharati,",
  "vb15:39.2_2": "tasmiṁ samaye phasso hoti …pe…",
  "vb15:39.2_3": "avikkhepo hoti.",
  "vb15:39.3_0": "Ime dhammā kusalā.",
  "vb15:39.4_0": "Tasseva arūpāvacarassa kusalassa kammassa katattā upacitattā vipākaṁ sabbaso ākiñcaññāyatanaṁ samatikkamma",
  "vb15:39.4_1": "nevasaññānāsaññāyatanasaññāsahagataṁ sukhassa ca pahānā …pe…",
  "vb15:39.4_2": "catutthaṁ jhānaṁ upasampajja viharati,",
  "vb15:39.4_3": "tasmiṁ samaye phasso hoti …pe…",
  "vb15:39.4_4": "avikkhepo hoti.",
  "vb15:39.5_0": "Ime dhammā abyākatā.",
  "vb15:39.6_0": "Imesu dhammesu ñāṇaṁ atthapaṭisambhidā.",
  "vb15:39.7_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:39.8_0": "Yena ñāṇena tāni ñāṇāni jānāti—",
  "vb15:39.9_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:40.0_0": "3.1.4. Lokuttara",
  "vb15:40.1_0": "Tisso paṭisambhidā—",
  "vb15:40.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:41.1_0": "Katame dhammā abyākatā?",
  "vb15:41.2_0": "Yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe…",
  "vb15:41.2_1": "paṭhamaṁ jhānaṁ upasampajja viharati dukkhapaṭipadaṁ dandhābhiññaṁ,",
  "vb15:41.2_2": "tasmiṁ samaye phasso hoti …pe…",
  "vb15:41.2_3": "avikkhepo hoti.",
  "vb15:41.3_0": "Ime dhammā kusalā.",
  "vb15:41.4_0": "Tasseva lokuttarassa kusalassa kammassa katattā bhāvitattā vipākaṁ vivicceva kāmehi …pe…",
  "vb15:41.4_1": "paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ,",
  "vb15:41.4_2": "tasmiṁ samaye phasso hoti …pe…",
  "vb15:41.4_3": "avikkhepo hoti.",
  "vb15:41.5_0": "Ime dhammā abyākatā.",
  "vb15:41.6_0": "Imesu dhammesu ñāṇaṁ atthapaṭisambhidā.",
  "vb15:41.7_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:41.8_0": "Yena ñāṇena tāni ñāṇāni jānāti—",
  "vb15:41.9_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:42.0_0": "3.2. Akusalavipāka",
  "vb15:42.1_0": "Tisso paṭisambhidā—",
  "vb15:42.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:43.1_0": "Katame dhammā abyākatā?",
  "vb15:43.2_0": "Yasmiṁ samaye akusalassa kammassa katattā upacitattā vipākaṁ cakkhuviññāṇaṁ uppannaṁ hoti upekkhāsahagataṁ rūpārammaṇaṁ …pe…",
  "vb15:43.3_0": "sotaviññāṇaṁ uppannaṁ hoti upekkhāsahagataṁ saddārammaṇaṁ …pe…",
  "vb15:43.4_0": "ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe…",
  "vb15:43.5_0": "jivhāviññāṇaṁ uppannaṁ hoti upekkhāsahagataṁ rasārammaṇaṁ …pe…",
  "vb15:43.6_0": "kāyaviññāṇaṁ uppannaṁ hoti dukkhasahagataṁ phoṭṭhabbārammaṇaṁ,",
  "vb15:43.6_1": "tasmiṁ samaye phasso hoti,",
  "vb15:43.6_2": "vedanā hoti,",
  "vb15:43.6_3": "saññā hoti,",
  "vb15:43.6_4": "cetanā hoti,",
  "vb15:43.6_5": "cittaṁ hoti,",
  "vb15:43.6_6": "dukkhaṁ hoti,",
  "vb15:43.6_7": "cittassekaggatā hoti,",
  "vb15:43.6_8": "manindriyaṁ hoti,",
  "vb15:43.6_9": "dukkhindriyaṁ hoti,",
  "vb15:43.6_10": "jīvitindriyaṁ hoti,",
  "vb15:43.6_11": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:43.7_0": "Ime dhammā abyākatā.",
  "vb15:43.8_0": "Imesu dhammesu ñāṇaṁ atthapaṭisambhidā.",
  "vb15:43.9_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:43.10_0": "Yena ñāṇena tāni ñāṇāni jānāti—",
  "vb15:43.11_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:44.1_0": "Tisso paṭisambhidā—",
  "vb15:44.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:45.1_0": "Katame dhammā abyākatā?",
  "vb15:45.2_0": "Yasmiṁ samaye akusalassa kammassa katattā upacitattā vipākā manodhātu uppannā hoti upekkhāsahagatā rūpārammaṇā vā …pe…",
  "vb15:45.3_0": "phoṭṭhabbārammaṇā vā …pe…",
  "vb15:45.4_0": "manoviññāṇadhātu uppannā hoti upekkhāsahagatā rūpārammaṇā vā …pe…",
  "vb15:45.5_0": "dhammārammaṇā vā yaṁ yaṁ vā panārabbha,",
  "vb15:45.5_1": "tasmiṁ samaye phasso hoti,",
  "vb15:45.5_2": "vedanā hoti,",
  "vb15:45.5_3": "saññā hoti,",
  "vb15:45.5_4": "cetanā hoti,",
  "vb15:45.5_5": "cittaṁ hoti,",
  "vb15:45.5_6": "vitakko hoti,",
  "vb15:45.5_7": "vicāro hoti,",
  "vb15:45.5_8": "upekkhā hoti,",
  "vb15:45.5_9": "cittassekaggatā hoti,",
  "vb15:45.5_10": "manindriyaṁ hoti,",
  "vb15:45.5_11": "upekkhindriyaṁ hoti,",
  "vb15:45.5_12": "jīvitindriyaṁ hoti,",
  "vb15:45.5_13": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:45.6_0": "Ime dhammā abyākatā.",
  "vb15:45.7_0": "Imesu dhammesu ñāṇaṁ atthapaṭisambhidā.",
  "vb15:45.8_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:45.9_0": "Yena ñāṇena tāni ñāṇāni jānāti—",
  "vb15:45.10_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:46.0_0": "4. Kiriyavāra",
  "vb15:46.1_0": "Tisso paṭisambhidā—",
  "vb15:46.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:47.1_0": "Katame dhammā abyākatā?",
  "vb15:47.2_0": "Yasmiṁ samaye manodhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā …pe…",
  "vb15:47.3_0": "phoṭṭhabbārammaṇā vā yaṁ yaṁ vā panārabbha,",
  "vb15:47.3_1": "tasmiṁ samaye phasso hoti,",
  "vb15:47.3_2": "vedanā hoti,",
  "vb15:47.3_3": "saññā hoti,",
  "vb15:47.3_4": "cetanā hoti,",
  "vb15:47.3_5": "cittaṁ hoti,",
  "vb15:47.3_6": "vitakko hoti,",
  "vb15:47.3_7": "vicāro hoti,",
  "vb15:47.3_8": "upekkhā hoti,",
  "vb15:47.3_9": "cittassekaggatā hoti,",
  "vb15:47.3_10": "manindriyaṁ hoti,",
  "vb15:47.3_11": "upekkhindriyaṁ hoti,",
  "vb15:47.3_12": "jīvitindriyaṁ hoti,",
  "vb15:47.3_13": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:47.4_0": "Ime dhammā abyākatā.",
  "vb15:47.5_0": "Imesu dhammesu ñāṇaṁ atthapaṭisambhidā.",
  "vb15:47.6_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:47.7_0": "Yena ñāṇena tāni ñāṇāni jānāti—",
  "vb15:47.8_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:48.1_0": "Tisso paṭisambhidā—",
  "vb15:48.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:49.1_0": "Katame dhammā abyākatā?",
  "vb15:49.2_0": "Yasmiṁ samaye manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā rūpārammaṇā vā …pe…",
  "vb15:49.3_0": "dhammārammaṇā vā …pe…",
  "vb15:49.4_0": "manoviññāṇadhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā …pe…",
  "vb15:49.5_0": "dhammārammaṇā vā yaṁ yaṁ vā panārabbha,",
  "vb15:49.5_1": "tasmiṁ samaye phasso hoti,",
  "vb15:49.5_2": "vedanā hoti,",
  "vb15:49.5_3": "saññā hoti,",
  "vb15:49.5_4": "cetanā hoti,",
  "vb15:49.5_5": "cittaṁ hoti,",
  "vb15:49.5_6": "vitakko hoti,",
  "vb15:49.5_7": "vicāro hoti,",
  "vb15:49.5_8": "upekkhā hoti,",
  "vb15:49.5_9": "cittassekaggatā hoti,",
  "vb15:49.5_10": "vīriyindriyaṁ hoti,",
  "vb15:49.5_11": "samādhindriyaṁ hoti,",
  "vb15:49.5_12": "manindriyaṁ hoti,",
  "vb15:49.5_13": "upekkhindriyaṁ hoti,",
  "vb15:49.5_14": "jīvitindriyaṁ hoti,",
  "vb15:49.5_15": "ye vā pana tasmiṁ samaye aññepi atthi paṭiccasamuppannā arūpino dhammā.",
  "vb15:49.6_0": "Ime dhammā abyākatā.",
  "vb15:49.7_0": "Imesu dhammesu ñāṇaṁ atthapaṭisambhidā.",
  "vb15:49.8_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:49.9_0": "Yena ñāṇena tāni ñāṇāni jānāti—",
  "vb15:49.10_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:50.1_0": "Tisso paṭisambhidā—",
  "vb15:50.2_0": "atthapaṭisambhidā, niruttipaṭisambhidā, paṭibhānapaṭisambhidā.",
  "vb15:51.1_0": "Katame dhammā abyākatā?",
  "vb15:51.2_0": "Yasmiṁ samaye manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā ñāṇasampayuttā …pe…",
  "vb15:51.3_0": "somanassasahagatā ñāṇasampayuttā sasaṅkhārena …pe…",
  "vb15:51.4_0": "somanassasahagatā ñāṇavippayuttā …pe…",
  "vb15:51.5_0": "somanassasahagatā ñāṇavippayuttā sasaṅkhārena …pe…",
  "vb15:51.6_0": "upekkhāsahagatā ñāṇasampayuttā …pe…",
  "vb15:51.7_0": "upekkhāsahagatā ñāṇasampayuttā sasaṅkhārena …pe…",
  "vb15:51.8_0": "upekkhāsahagatā ñāṇavippayuttā …pe…",
  "vb15:51.9_0": "upekkhāsahagatā ñāṇavippayuttā sasaṅkhārena …pe…",
  "vb15:51.10_0": "rūpāvacaraṁ jhānaṁ bhāveti …pe…",
  "vb15:51.11_0": "arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ …pe…",
  "vb15:51.12_0": "sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe…",
  "vb15:51.12_1": "catutthaṁ jhānaṁ upasampajja viharati,",
  "vb15:51.12_2": "tasmiṁ samaye phasso hoti …pe…",
  "vb15:51.12_3": "avikkhepo hoti.",
  "vb15:51.13_0": "Ime dhammā abyākatā.",
  "vb15:51.14_0": "Imesu dhammesu ñāṇaṁ atthapaṭisambhidā.",
  "vb15:51.15_0": "Yāya niruttiyā tesaṁ dhammānaṁ paññatti hoti tatra dhammaniruttābhilāpe ñāṇaṁ niruttipaṭisambhidā.",
  "vb15:51.16_0": "Yena ñāṇena tāni ñāṇāni jānāti—",
  "vb15:51.17_0": "“imāni ñāṇāni idamatthajotakānī”ti, ñāṇesu ñāṇaṁ paṭibhānapaṭisambhidā.",
  "vb15:52.1_0": "Catasso paṭisambhidā—",
  "vb15:52.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:52.3_0": "Tisso paṭisambhidā kāmāvacarakusalato catūsu ñāṇasampayuttesu cittuppādesu,",
  "vb15:52.3_1": "kiriyato catūsu ñāṇasampayuttesu cittuppādesu uppajjanti.",
  "vb15:52.4_0": "Atthapaṭisambhidā etesu ceva uppajjati, catūsu maggesu catūsu phalesu ca uppajjati.",
  "vb15:53.1_0": "Abhidhammabhājanīyaṁ.",
  "vb15:54.0_0": "Pañhāpucchaka",
  "vb15:54.1_0": "Catasso paṭisambhidā—",
  "vb15:54.2_0": "atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "vb15:55.1_0": "Catunnaṁ paṭisambhidānaṁ kati kusalā, kati akusalā, kati abyākatā …pe… kati saraṇā, kati araṇā?",
  "vb15:56.0_0": "1. Tika",
  "vb15:56.1_0": "Siyā kusalā, siyā abyākatā. ",
  "vb15:57.1_0": "Siyā sukhāya vedanāya sampayuttā, siyā adukkhamasukhāya vedanāya sampayuttā. ",
  "vb15:58.1_0": "Tisso paṭisambhidā siyā vipākadhammadhammā, siyā nevavipākanavipākadhammadhammā;",
  "vb15:58.2_0": "atthapaṭisambhidā siyā vipākā, siyā vipākadhammadhammā, siyā nevavipākanavipākadhammadhammā. ",
  "vb15:59.1_0": "Tisso paṭisambhidā anupādinnupādāniyā;",
  "vb15:59.2_0": "atthapaṭisambhidā siyā anupādinnupādāniyā, siyā anupādinnaanupādāniyā. ",
  "vb15:60.1_0": "Tisso paṭisambhidā asaṅkiliṭṭhaasaṅkilesikā;",
  "vb15:60.2_0": "atthapaṭisambhidā siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā. ",
  "vb15:61.1_0": "Tisso paṭisambhidā savitakkasavicārā;",
  "vb15:61.2_0": "atthapaṭisambhidā siyā savitakkasavicārā, siyā avitakkavicāramattā, siyā avitakkaavicārā. ",
  "vb15:62.1_0": "Siyā pītisahagatā, siyā sukhasahagatā, siyā upekkhāsahagatā. ",
  "vb15:63.1_0": "Neva dassanena na bhāvanāya pahātabbā. ",
  "vb15:64.1_0": "Neva dassanena na bhāvanāya pahātabbahetukā. ",
  "vb15:65.1_0": "Tisso paṭisambhidā siyā ācayagāmino, siyā nevācayagāmināpacayagāmino;",
  "vb15:65.2_0": "atthapaṭisambhidā siyā ācayagāminī, siyā apacayagāminī, siyā nevācayagāmināpacayagāminī. ",
  "vb15:66.1_0": "Tisso paṭisambhidā nevasekkhanāsekkhā,",
  "vb15:66.1_1": "atthapaṭisambhidā siyā sekkhā,",
  "vb15:66.1_2": "siyā asekkhā,",
  "vb15:66.1_3": "siyā nevasekkhanāsekkhā.",
  "vb15:67.1_0": "Tisso paṭisambhidā parittā;",
  "vb15:67.2_0": "atthapaṭisambhidā siyā parittā, siyā appamāṇā. ",
  "vb15:68.1_0": "Niruttipaṭisambhidā parittārammaṇā;",
  "vb15:68.2_0": "tisso paṭisambhidā siyā parittārammaṇā, siyā mahaggatārammaṇā, siyā appamāṇārammaṇā. ",
  "vb15:69.1_0": "Tisso paṭisambhidā majjhimā;",
  "vb15:69.2_0": "atthapaṭisambhidā siyā majjhimā, siyā paṇītā. ",
  "vb15:70.1_0": "Tisso paṭisambhidā aniyatā;",
  "vb15:70.2_0": "atthapaṭisambhidā siyā sammattaniyatā, siyā aniyatā. ",
  "vb15:71.1_0": "Niruttipaṭisambhidā na vattabbā “maggārammaṇā”tipi, “maggahetukā”tipi, “maggādhipatinī”tipi;",
  "vb15:71.2_0": "atthapaṭisambhidā na maggārammaṇā,",
  "vb15:71.2_1": "siyā maggahetukā,",
  "vb15:71.2_2": "siyā maggādhipatinī,",
  "vb15:71.2_3": "siyā na vattabbā “maggahetukā”tipi,",
  "vb15:71.2_4": "“maggādhipatinī”tipi;",
  "vb15:71.3_0": "dve paṭisambhidā siyā maggārammaṇā,",
  "vb15:71.3_1": "na maggahetukā,",
  "vb15:71.3_2": "siyā maggādhipatino,",
  "vb15:71.3_3": "siyā na vattabbā “maggārammaṇā”tipi,",
  "vb15:71.3_4": "“maggādhipatino”tipi.",
  "vb15:72.1_0": "Tisso paṭisambhidā siyā uppannā, siyā anuppannā, na vattabbā “uppādino”ti;",
  "vb15:72.2_0": "atthapaṭisambhidā siyā uppannā, siyā anuppannā, siyā uppādinī. ",
  "vb15:73.1_0": "Siyā atītā, siyā anāgatā, siyā paccuppannā. ",
  "vb15:74.1_0": "Niruttipaṭisambhidā paccuppannārammaṇā;",
  "vb15:74.2_0": "dve paṭisambhidā siyā atītārammaṇā, siyā anāgatārammaṇā, siyā paccuppannārammaṇā;",
  "vb15:74.3_0": "atthapaṭisambhidā siyā atītārammaṇā,",
  "vb15:74.3_1": "siyā anāgatārammaṇā,",
  "vb15:74.3_2": "siyā paccuppannārammaṇā,",
  "vb15:74.3_3": "siyā na vattabbā “atītārammaṇā”tipi,",
  "vb15:74.3_4": "“anāgatārammaṇā”tipi,",
  "vb15:74.3_5": "paccuppannārammaṇātipi.",
  "vb15:75.1_0": "Siyā ajjhattā, siyā bahiddhā, siyā ajjhattabahiddhā. ",
  "vb15:76.1_0": "Niruttipaṭisambhidā bahiddhārammaṇā;",
  "vb15:76.2_0": "tisso paṭisambhidā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā. ",
  "vb15:77.1_0": "Anidassanaappaṭighā. ",
  "vb15:78.0.1_0": "2. Duka",
  "vb15:78.0.2_0": "2.1. Hetugocchaka",
  "vb15:78.1_0": "Hetū, sahetukā,",
  "vb15:78.1_1": "hetusampayuttā,",
  "vb15:78.1_2": "hetū ceva sahetukā ca,",
  "vb15:78.1_3": "hetū ceva hetusampayuttā ca,",
  "vb15:78.1_4": "na vattabbā “na hetusahetukā”tipi,",
  "vb15:78.1_5": "nahetuahetukātipi.",
  "vb15:79.0_0": "2.2. Cūḷantaraduka",
  "vb15:79.1_0": "Sappaccayā, saṅkhatā,",
  "vb15:79.1_1": "anidassanā,",
  "vb15:79.1_2": "appaṭighā, arūpā,",
  "vb15:79.1_3": "tisso paṭisambhidā lokiyā,",
  "vb15:79.1_4": "atthapaṭisambhidā siyā lokiyā,",
  "vb15:79.1_5": "siyā lokuttarā,",
  "vb15:79.1_6": "kenaci viññeyyā,",
  "vb15:79.1_7": "kenaci na viññeyyā.",
  "vb15:80.0_0": "2.3. Āsavagocchaka",
  "vb15:80.1_0": "No āsavā.",
  "vb15:80.2_0": "Tisso paṭisambhidā sāsavā;",
  "vb15:80.3_0": "atthapaṭisambhidā siyā sāsavā, siyā anāsavā.",
  "vb15:80.4_0": "Āsavavippayuttā.",
  "vb15:80.5_0": "Tisso paṭisambhidā na vattabbā “āsavā ceva sāsavā cā”ti, sāsavā ceva no ca āsavā;",
  "vb15:80.6_0": "atthapaṭisambhidā na vattabbā “āsavo ceva sāsavā cā”ti,",
  "vb15:80.6_1": "siyā sāsavā ceva no ca āsavo,",
  "vb15:80.6_2": "siyā na vattabbā “sāsavā ceva no ca āsavo”ti.",
  "vb15:80.7_0": "Na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi.",
  "vb15:80.8_0": "Tisso paṭisambhidā āsavavippayuttā sāsavā;",
  "vb15:80.9_0": "atthapaṭisambhidā siyā āsavavippayuttā sāsavā, siyā āsavavippayuttā anāsavā.",
  "vb15:81.0_0": "2.4. Saṁyojanagocchakādi",
  "vb15:81.1_0": "No saṁyojanā …pe…",
  "vb15:81.2_0": "no ganthā …pe…",
  "vb15:81.3_0": "no oghā …pe…",
  "vb15:81.4_0": "no yogā …pe…",
  "vb15:81.5_0": "no nīvaraṇā …pe…",
  "vb15:81.6_0": "no parāmāsā …pe….",
  "vb15:82.0_0": "2.10. Mahantaraduka",
  "vb15:82.1_0": "Sārammaṇā.",
  "vb15:82.2_0": "No cittā, cetasikā,",
  "vb15:82.2_1": "cittasampayuttā,",
  "vb15:82.2_2": "cittasaṁsaṭṭhā,",
  "vb15:82.2_3": "cittasamuṭṭhānā,",
  "vb15:82.2_4": "cittasahabhuno,",
  "vb15:82.2_5": "cittānuparivattino.",
  "vb15:82.3_0": "Cittasaṁsaṭṭhasamuṭṭhānā,",
  "vb15:82.3_1": "cittasaṁsaṭṭhasamuṭṭhānasahabhuno,",
  "vb15:82.3_2": "cittasaṁsaṭṭhasamuṭṭhānānuparivattino, bāhirā, no upādā,",
  "vb15:82.3_3": "anupādinnā.",
  "vb15:83.0_0": "2.11. Upādānagocchakādi",
  "vb15:83.1_0": "No upādānā …pe…",
  "vb15:83.2_0": "no kilesā …pe…",
  "vb15:83.3_0": "na dassanena pahātabbā.",
  "vb15:83.4_0": "Na bhāvanāya pahātabbā.",
  "vb15:83.5_0": "Na dassanena pahātabbahetukā.",
  "vb15:83.6_0": "Na bhāvanāya pahātabbahetukā.",
  "vb15:83.7_0": "Tisso paṭisambhidā savitakkā;",
  "vb15:83.8_0": "atthapaṭisambhidā siyā savitakkā, siyā avitakkā.",
  "vb15:83.9_0": "Tisso paṭisambhidā savicārā;",
  "vb15:83.10_0": "atthapaṭisambhidā siyā savicārā, siyā avicārā.",
  "vb15:83.11_0": "Siyā sappītikā, siyā appītikā.",
  "vb15:83.12_0": "Siyā pītisahagatā, siyā na pītisahagatā.",
  "vb15:83.13_0": "Siyā sukhasahagatā, siyā na sukhasahagatā.",
  "vb15:83.14_0": "Siyā upekkhāsahagatā, siyā na upekkhāsahagatā.",
  "vb15:83.15_0": "Tisso paṭisambhidā kāmāvacarā;",
  "vb15:83.16_0": "atthapaṭisambhidā siyā kāmāvacarā, siyā na kāmāvacarā.",
  "vb15:83.17_0": "Na rūpāvacarā.",
  "vb15:83.18_0": "Na arūpāvacarā.",
  "vb15:83.19_0": "Tisso paṭisambhidā pariyāpannā;",
  "vb15:83.20_0": "atthapaṭisambhidā siyā pariyāpannā, siyā apariyāpannā.",
  "vb15:83.21_0": "Tisso paṭisambhidā aniyyānikā;",
  "vb15:83.22_0": "atthapaṭisambhidā siyā niyyānikā, siyā aniyyānikā.",
  "vb15:83.23_0": "Tisso paṭisambhidā aniyatā;",
  "vb15:83.24_0": "atthapaṭisambhidā siyā niyatā, siyā aniyatā.",
  "vb15:83.25_0": "Tisso paṭisambhidā sauttarā;",
  "vb15:83.26_0": "atthapaṭisambhidā siyā sauttarā, siyā anuttarā.",
  "vb15:83.27_0": "Araṇāti.",
  "vb15:84.1_0": "Pañhāpucchakaṁ.",
  "vb15:85.1_0": "Paṭisambhidāvibhaṅgo niṭṭhito."
}