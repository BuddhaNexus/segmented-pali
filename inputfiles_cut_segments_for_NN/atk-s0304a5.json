{
  "atk-s0304a5:0_0": "6. Moggallānasaṁyuttaṁ",
  "atk-s0304a5:1_0": "1-8. Paṭhamajhānapañhāsuttādivaṇṇanā",
  "atk-s0304a5:2_0": "332-339.",
  "atk-s0304a5:2_1": "Moggallānasaṁyutte kāmasahagatāti pañcanīvaraṇasahagatā.",
  "atk-s0304a5:2_2": "Tassa hi paṭhamajjhānavuṭṭhitassa pañca nīvaraṇāni santato upaṭṭhahiṁsu.",
  "atk-s0304a5:2_3": "Tenassa taṁ paṭhamajjhānaṁ hānabhāgiyaṁ nāma ahosi.",
  "atk-s0304a5:2_4": "Taṁ pamādaṁ ñatvā satthā “mā pamādo”ti ovādaṁ adāsi.",
  "atk-s0304a5:2_5": "Dutiyajjhānādīsupi imināva nayena attho veditabbo.",
  "atk-s0304a5:2_6": "Ārammaṇasahagatameva hettha “sahagata”nti vuttaṁ.",
  "atk-s0304a5:3_0": "9. Animittapañhāsuttavaṇṇanā",
  "atk-s0304a5:4_0": "340.Animittaṁ cetosamādhinti niccanimittādīni pahāya pavattaṁ vipassanāsamādhiṁyeva sandhāyetaṁ vuttanti.",
  "atk-s0304a5:4_1": "Nimittānusāri viññāṇaṁ hotīti evaṁ iminā vipassanāsamādhivihārena viharato vipassanāñāṇe tikkhe sūre vahamāne.",
  "atk-s0304a5:4_2": "Yathā nāma purisassa tikhiṇena pharasunā rukkhaṁ chindantassa “suṭṭhu vata me pharasu vahatī”ti khaṇe",
  "atk-s0304a5:4_3": "khaṇe pharasudhāraṁ olokentassa chejjakiccaṁ na nipphajjati,",
  "atk-s0304a5:4_4": "evaṁ therassāpi “sūraṁ vata me hutvā ñāṇaṁ vahatī”ti vipassanaṁ ārabbha nikanti uppajjati.",
  "atk-s0304a5:4_5": "Atha vipassanākiccaṁ sādhetuṁ nāsakkhi.",
  "atk-s0304a5:4_6": "Taṁ sandhāya vuttaṁ “nimittānusāri viññāṇaṁ hotī”ti.",
  "atk-s0304a5:4_7": "Sabbanimittānaṁ amanasikārā animittaṁ cetosamādhiṁ upasampajja vihāsinti sabbesaṁ niccasukhaattanimittānaṁ",
  "atk-s0304a5:4_8": "amanasikārena animittaṁ vuṭṭhānagāminivipassanāsampayuttaṁ cetosamādhiṁ nibbānārammaṇaṁ uparimaggaphalasamādhiṁ",
  "atk-s0304a5:4_9": "upasampajja vihāsiṁ.",
  "atk-s0304a5:5_0": "10-11. Sakkasuttādivaṇṇanā",
  "atk-s0304a5:6_0": "341-342.Aveccappasādenāti acalappasādena.",
  "atk-s0304a5:6_1": "Dasahi ṭhānehīti dasahi kāraṇehi.",
  "atk-s0304a5:6_2": "Adhigaṇhantīti abhibhavanti,",
  "atk-s0304a5:6_3": "atikkamitvā tiṭṭhanti.",
  "atk-s0304a5:6_4": "Sesaṁ sabbattha uttānatthamevāti.",
  "atk-s0304a5:7_0": "Moggallānasaṁyuttavaṇṇanā niṭṭhitā."
}