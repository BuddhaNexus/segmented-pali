{
  "anya-e0806n2:0_0": "2. Dutiyakaṇḍa vaṇṇanā",
  "anya-e0806n2:1_0": "1. Dvedve",
  "anya-e0806n2:2_0": "Avayavasambandheti syādyavayavīsamudāyena dvedveti vuttānamavayavānaṁ sambandhe,",
  "anya-e0806n2:2_1": "atettha vutyanukūlāya pañcikāya vā bhavitabbaṁ,",
  "anya-e0806n2:2_2": "pañcikānu kūlāya vuttiyā vā,",
  "anya-e0806n2:2_3": "na cettha dvinnamaññoññānukūlatā dissati,",
  "anya-e0806n2:2_4": "tathāhi vuttiyaṁ-‘ekānekatthesu vattamānato nāmasmā’ti ettakameva pakativisesanavasena vuttaṁ,",
  "anya-e0806n2:2_5": "pañcikāyantu tabbisesana vasena ca paccayatthavisesanavasena ca attho dassito,",
  "anya-e0806n2:2_6": "tadeva mubhinnannāññamaññānukūlatā dissati,",
  "anya-e0806n2:2_7": "tato ettha yathā dvinnamaññoññānukūlatā sampajjati,",
  "anya-e0806n2:2_8": "tathā byācikkhissāma “yadi panettha vutyānukūlā pañcikā bhaveyya paccayatthapakkho jahitabbo siyāti ‘te…pe…",
  "anya-e0806n2:2_9": "ekānekatthesu’ti ca, tena…pe…",
  "anya-e0806n2:2_10": "yojaniya’nti ca etesaṁ jahitabbatāya bahupāṭhavilopo āpajjati,",
  "anya-e0806n2:2_11": "yadi pana pañcikānukūlā vutti bhaveyya vuttiyaṁ kiñcimattaṁ pakkhipitabba mattameva siyāti bahuvilopāpatti",
  "anya-e0806n2:2_12": "(na) hotīti etesaṁ dvedve honti ekāne katthesu vattamānato nāmasmā’ti vuttiyā bhavitabba”nti,",
  "anya-e0806n2:2_13": "evañhi sati satthantarenāpi saha ghaṭate,",
  "anya-e0806n2:2_14": "sutte ‘dvedvekānekesu nāmasmā’ti vuttattā ‘ekānekesū’ti idaṁ paccayavisesanaṁ vā yujjati",
  "anya-e0806n2:3_0": "Pakativisesanavasena vā yadetaṁ paccayavisesanaṁ,",
  "anya-e0806n2:3_1": "tadā sāmatthiyā ekānekesūti pakativisesanampi labbhati,",
  "anya-e0806n2:3_2": "tattha sāmatthiyamattha balaṁ,",
  "anya-e0806n2:3_3": "tathāhyekādīsu bhavantā pakativāccānamevekattādiabyati rittaatthamattādīrūpānaṁ jotakā syādayo kathamekattādīsu",
  "anya-e0806n2:3_4": "vattamānato nāmasmā aññato siyunti yathāvuttanāmavisesākkhepo,",
  "anya-e0806n2:3_5": "tathā itthiṇādippaccayādīnampi pana pakativisesānupādānepi yato dhātvādi vāccottho natthi,",
  "anya-e0806n2:3_6": "sāmatthiyā tato,",
  "anya-e0806n2:3_7": "dhātutyādyantehi tyādyanta vāccehi (potthake) na honte vittipaccayā,",
  "anya-e0806n2:3_8": "tathā ṇādipaccayāpi…",
  "anya-e0806n2:3_9": "vibhatyantā vidhānato,",
  "anya-e0806n2:3_10": "yadetampakativisesanaṁ tadāpi sāmatthiyeneva ekattādīsu vattamānato nāmasmā tajjotanāya bhavantā syādayo",
  "anya-e0806n2:3_11": "kathamaññattha honti asambhavāti ekānekesu dvedveti labbhati,",
  "anya-e0806n2:3_12": "athavā sarūpena avuttampi sāmatthiyenekānekatthesūti gammamānaṁ vuttameva hotīti katvā‘tecā’tiādikaṁ vuttanti gahetabbaṁ,",
  "anya-e0806n2:3_13": "ekānekesu vattamānato nāmasmāti kimatthaṁ asatvabhūtāya kiriyāyekattādisambandhābhāvā kriyatthāca tyādīhi",
  "anya-e0806n2:3_14": "yevekattādīnaṁ vuttattā tyādyantehi ca na bhaveyyunti payojanantaramāha-‘yampanā’tiādi,",
  "anya-e0806n2:3_15": "pañcakanāmatthassādhippetabhāvo cettha pakkhassetasseva yuttattā.",
  "anya-e0806n2:3_16": "Tathāhi saṅkhyākammādayo nāma vāccassa dabbassa dhammo sakattho-pasajjano ca saddo dabbeyeva vattate…",
  "anya-e0806n2:3_17": "dabbeyevānyanayādivohārā,",
  "anya-e0806n2:3_18": "tattha dabbavācinā saddena dabbadhammānamabbhantarīkaraṇanti nāyuttametaṁ nāmena pañcannamabhidhānaṁ,",
  "anya-e0806n2:3_19": "vibhattiyo pana jotikā,",
  "anya-e0806n2:3_20": "itthipaccayā ca itthiliṅgassa,",
  "anya-e0806n2:3_21": "tathā cāmhehi vuttaṁ sambandhacintāyaṁ–",
  "anya-e0806n2:4_0": "Saddo sakatthaṁ vatvāna, padatthaṁ dabbasaññitaṁ;",
  "anya-e0806n2:5_0": "Samavetaṁ vade liṅgaṁ, saṅkhyaṁ kammādikammi ceti.",
  "anya-e0806n2:6_0": "Ekānekesu syādīnaṁ yathākkamaṁ dassetuṁ ‘tenā’tiādi vuttaṁ,",
  "anya-e0806n2:6_1": "tenāti yena pañcako nāmattho adhippeto ekādīsu ca atthesu jo-tanīyesu syādayo vidhiyissanti tena,",
  "anya-e0806n2:6_2": "sabbatthāti ‘aṁyo’ādīsu sabbattha,",
  "anya-e0806n2:6_3": "sabhāvatotyādikassāyamadhippāyo “yadyapi syādayo ekānekesu honti tathāpi ekādayo saṅkhyāya paricchinne atthe vattanti na saṅkhyāmatte,",
  "anya-e0806n2:6_4": "saṅkhyāya sambhavābhāvā saṅkhyeye bhavatīti na saṅkhyāpi syādīnamattho”ti (na) kevalaṁ sakattha dabbādiyeva syādīnamattho na bhavati,",
  "anya-e0806n2:6_5": "api tu saṅkhyāpītyapisaddattho,",
  "anya-e0806n2:6_6": "anena saṅkhyā vibhatyattho catukko nāmatthotyayampakkho nirākato pañcako nāmatthoti dassane saṅkhyākammādīnaṁ vibhattiyo jotikā honti,",
  "anya-e0806n2:6_7": "tiko nāmatthoti dassane tu saṅkhyākammādayo vibhattivāccā honti,",
  "anya-e0806n2:6_8": "idāni adhippetapañcakanāmatthe sakatthādikaṁ sarūpato dassetuṁ ‘tatthā’tiādimāha,",
  "anya-e0806n2:6_9": "tattha sakattho visesananti sarūpādi yaṁ kiñci visesanattena vattumicchitaṁ taṁ sakattho nāmati attho,",
  "anya-e0806n2:6_10": "taṁ dasseti ‘sarūpajātiguṇadabbāni’ti.",
  "anya-e0806n2:7_0": "Balena yassā bhinnesu, pavattante gagādīsu;",
  "anya-e0806n2:8_0": "Sā jātyabhinnadhīsaddā, suttaṁ pupphesvivānvītaṁ.",
  "anya-e0806n2:9_0": "Dabbādhāro tato bhinno, nimittaṁ tappatītiyā;",
  "anya-e0806n2:10_0": "Bhāvābhāvasabhāvo yo, so guṇo nigguṇo mato.",
  "anya-e0806n2:11_0": "Sarūpaṁ saddarūpaṁva, jātiyā yaṁ visesanaṁ;",
  "anya-e0806n2:12_0": "Visesīyati yaṁkiñci, dabbaṁ taṁ samudīritaṁ.",
  "anya-e0806n2:13_0": "Idāni sarūpādino visesanassa sakatthabhāvaṁ jātyādivisesassa dabbabhāvañca dassetuṁ ‘tatthā’tiādimāha,",
  "anya-e0806n2:13_1": "sarūpe vattate saddoti viyabhedopacārenāha-‘saddassa sarūpenā’ti,",
  "anya-e0806n2:13_2": "ettha pana goti jātimattavācini gosadde payutte gosaddo jātimattamāheti so jātiṁ viseseti nāma.",
  "anya-e0806n2:13_3": "Yaṭṭhiādisaddehi yaṭṭhiādisahacaritā upacārato gahitāti yaṭṭhiādidabbehi yaṭṭhiādisahacaritā purisā visesīyantīti",
  "anya-e0806n2:13_4": "āha-‘dabbampi dabbantarassa visesanabhūtambhavatī’ti,",
  "anya-e0806n2:13_5": "yaṭṭhiyopavesayāti yaṭṭhisaddavacanīya yaṭṭhidabbavisiṭṭhe purise pavesayāti attho,",
  "anya-e0806n2:13_6": "kuntepavesayāti etthāpi esevanayo,",
  "anya-e0806n2:13_7": "yathāvuttacatubbidhasakatthato paropi atthi sakatthoti āha-‘katthacī’tiādi,",
  "anya-e0806n2:13_8": "sambandhanimittoti sambandho nimittaṁ kāraṇaṁ paccayappavattiyā assa paccayassa soti samāso,",
  "anya-e0806n2:13_9": "ettha hi daṇḍo assa atthīti assāti sāmino purisassa saṁsaṅkhātadaṇḍādidabbena sahayo sassāmisambandho,",
  "anya-e0806n2:13_10": "sopi paccayassa nimittaṁ,",
  "anya-e0806n2:13_11": "tathā ca vakkhati-‘daṇḍapurisasambandhā daṇḍīti paccayo’ti,",
  "anya-e0806n2:13_12": "(kiri)yā padatthassāpi visesanattena sakatthabhāvo jātipadatthādīnaṁ vutta ṭhāneyeva vattabboti pācakoti",
  "anya-e0806n2:13_13": "ettha kiriyākārakasambandhasaṅkhātaṁ parābhimataṁ sakatthampi paropadesenopadisitukāmo idha sambandhasakatthassa",
  "anya-e0806n2:13_14": "vuttaṭṭhāneyeva kiriyāsakatthaṁ dassetuṁ ‘katthaci kiriyāpī’tiādimāha.",
  "anya-e0806n2:13_15": "Nāmasabhāvena viññāyamānaṁ pañcamaṁ nāmasaṅkhātamatthaṁ dabbapadatthena saṅgahetvā jātiguṇakiriyādabbānīti hi catubbidho nāmattho,",
  "anya-e0806n2:13_16": "nāmampi anvattharuḷhivasena duvidhaṁ pumitthinapuṁsaka liṅgavasena tividhampi catubbidhaṁ hoti…",
  "anya-e0806n2:13_17": "yathāvutte catubbidhe atthe namati,",
  "anya-e0806n2:13_18": "te vā attani nāmetīti iminā kāraṇena.",
  "anya-e0806n2:13_19": "sāmaññaguṇa kiriyāyadicchāvasenāññathāpi catubbidhattaṁ nāmassa vadanti,",
  "anya-e0806n2:13_20": "tatthāpi yadicchānāmassa dabbanāmeneva saṅgaho veditabbo,",
  "anya-e0806n2:13_21": "itthattaṁ esāti pasiddhimā attho,",
  "anya-e0806n2:13_22": "yampanātiādinā vuttamevatthaṁ sādheti ‘tatthe’ccādinā,",
  "anya-e0806n2:13_23": "abhidhāyakattena jotakattena,",
  "anya-e0806n2:13_24": "ikārantatoti munisaddato,",
  "anya-e0806n2:13_25": "aññathāti ikārantato na bhavati ce,",
  "anya-e0806n2:13_26": "atoti ādesa bhavanato phalaṁ dassitaṁ na siyāti sambandho,",
  "anya-e0806n2:13_27": "vuttiyaṁ ‘evaṁ kumārī kumāriyo’tiādīsu evanti yathā pulliṅge ikārantato syādīnamudāharaṇamanādesatthaṁ vuttaṁ evamitthiyampi anākārantatoti dasseti,",
  "anya-e0806n2:13_28": "upalakkhaṇaṁ cetaminī-nī-ū-ti-paccayantādīnaṁ, asati…pe…",
  "anya-e0806n2:13_29": "vacaneti iminā pāṇiniyānaṁ vibhattisaññāvidhāyakassa suttantarassa atthibhāvaṁ dasseti,",
  "anya-e0806n2:13_30": "“vibhattica” (1-4-104) iti hi tesaṁ suttaṁ,",
  "anya-e0806n2:13_31": "tassattho ‘syādīnaṁ tyādīnañca vibhattisaññā hotī’ti,",
  "anya-e0806n2:13_32": "bhavantīti anvatthavasena vibhattisaddavacanīyāni bhavanti,",
  "anya-e0806n2:13_33": "so (yevattho) vibhatticcanena vibhajīyatīti vibhatti,",
  "anya-e0806n2:13_34": "kamme ktippaccayantoyaṁ vibhatti saddoti dasseti,",
  "anya-e0806n2:13_35": "kathampanetesu syādīsu vibhajīyaticcassa vākyatthāssānugamo yenevaṁ vuccaticcāsaṅkiya yena yathā ca vibhajīyati tamupadassento āha-‘tathā hi’ccādi.",
  "anya-e0806n2:14_0": "2. Kamme",
  "anya-e0806n2:15_0": "Vuttiyaṁ kattukiriyāyāti kattusādyatāya taṁ sambandhiniyā kattukammaṭṭhāyapi duvidhāya kiriyāya,",
  "anya-e0806n2:15_1": "anekatthattā dhātūnaṁ karoti ettha sambandhanatthoti āha-‘karīyati abhisambandhīyatī’ti,",
  "anya-e0806n2:15_2": "yaṁkiñci padattharūpaṁ sambajjhatīti attho,",
  "anya-e0806n2:15_3": "iminā cānvatthavasenevāyaṁ kammavohāro siddhoti dasseti,",
  "anya-e0806n2:15_4": "sabbakārakānampi pana kiriyāsambandha sabbhāvepi kiriyābhisambandhīyamānatteneva yaṁ vattumicchitaṁ tadeva kammaṁ viññeyyaṁ,",
  "anya-e0806n2:15_5": "kattādi kattu kiriyāyābhisambandhīyamānattepi kattādittavacanicchāyeva kammaṁ na hoti…",
  "anya-e0806n2:15_6": "yasmā vacanicchāyeva kārakāni bhavanti,",
  "anya-e0806n2:15_7": "evaṁ sabbakārakānampi kārakantarappattiyaṁ tadabhāvo yathāyogaṁ vattabbo,",
  "anya-e0806n2:15_8": "vākyekadesenetyanena “dvedvekā”dino vākyassa “kamme dutiyā”iccādino ca ekavākyattaṁ sūceti,",
  "anya-e0806n2:15_9": "pakaraṇassa mahāvākyarūpattā vippakaṭṭhānipi vākyāni ākaṅkhādisabhāve aññamaññasambandhānubhavanenekavākyabhāvampaṭīpajjante, vuttī hi–",
  "anya-e0806n2:16_0": "“Ākaṅkhāyoggatā sattā, bījaṁ sannidhino yato;",
  "anya-e0806n2:17_0": "Vippakaṭṭhāni vākyāni, mahāvākyaṁ karontyatoti.",
  "anya-e0806n2:18_0": "Sāmaññenāti kammādyavisesena,",
  "anya-e0806n2:18_1": "pubbācariyasamaññāvasenāha ‘dutiyādikā’ti,",
  "anya-e0806n2:18_2": "tena yadyapi tyādinopi dvinnaṁ pūraṇiyā dutiyāti sakkā voharituṁ,",
  "anya-e0806n2:18_3": "tathāpi syādīnaṁ dukeyeva dutiyātatiyā ruḷhīti natyādīnaṁ dukāni dutiyādisaddena gayhanti,",
  "anya-e0806n2:18_4": "visiṭṭhesūti kammādinā visesitesu,",
  "anya-e0806n2:18_5": "tividhaṁ kammanti sakasamayappasiddhiyā kammassa tividhattamāha,",
  "anya-e0806n2:18_6": "aññe tu sattavidhamicchanti, kathaṁ–",
  "anya-e0806n2:19_0": "Nibbattivikatippatti, bhedena tividhaṁ mataṁ,",
  "anya-e0806n2:20_0": "Tatthecchitatamaṁ kammaṁ, kammaṁtvaññaṁ catubbidhaṁ;",
  "anya-e0806n2:21_0": "Icchitañcānicchitañca, nevicchitamanicchitaṁ,",
  "anya-e0806n2:22_0": "Tathāññapubbaṁ nāññapubbanti, evamaññaṁ catubbidhanti.",
  "anya-e0806n2:23_0": "Tattha icchitādīni upariyevāpi bhavissanti,",
  "anya-e0806n2:23_1": "tatreccādinā tividhaṁ kammaṁ sarūpato dasseti,",
  "anya-e0806n2:23_2": "tattha nibbattikammameke-nekadhā parikappenti,",
  "anya-e0806n2:23_3": "tadiha pakāsayissāma–",
  "anya-e0806n2:24_0": "Satī-satī vā pakati, na yattha pariṇāminī,",
  "anya-e0806n2:25_0": "Nissīyate taṁ nibbatti, kammamaññesamaññathā;",
  "anya-e0806n2:26_0": "Asantaṁ jāyate yaṁ vā, yaṁ santamappakāsati,",
  "anya-e0806n2:27_0": "Uppatyā-bhibyattiyā vā, tannibbattīti vuccatīti.",
  "anya-e0806n2:28_0": "Ayamettha attho “kaṭavikārassa kāsasaṅkhātā vijjamānā pakati pariṇāminī kaṭavikārampati pariṇamantī yatthappayoge na nissīyate…",
  "anya-e0806n2:28_1": "kaṭaṁ karotītettha kevalamatthāvagamamattassa vattumicchitattā kāseti asuyyamānattā ca,",
  "anya-e0806n2:28_2": "pakatiyā tu suyya mānatte vikāriyaṁ siyā,",
  "anya-e0806n2:28_3": "teneva kāse kaṭaṁ karoti,",
  "anya-e0806n2:28_4": "taṇḍule odanaṁ pacatīti dvayattho karoti pacati ca,",
  "anya-e0806n2:28_5": "tasmā kāse karoti taṇḍule pacatīti vikārīyati,",
  "anya-e0806n2:28_6": "kaṭaṁ karoti odanampacatīti nibbattī yatīti attho,",
  "anya-e0806n2:28_7": "asatī vā pakati avijjamānattāyeva yattha na nissīyate…",
  "anya-e0806n2:28_8": "(yathā) (potthake) ( ) saṁyogaṁ janayati vibhāgamuppādayatīti saṁyogavibhāgānaṁ kassāpi pakatiyā avikārattā",
  "anya-e0806n2:28_9": "saṁyogavibhāgavante hyavikateheva tesaṁ jananato,",
  "anya-e0806n2:28_10": "tamevambhūtamanissitapakatikaṁ avijjamāna (pakati) kaṁ vā kāriyaṁ nibbattikammaṁ nāmāti eko,",
  "anya-e0806n2:28_11": "aññesamaññathāti vatvā tandasseti ‘asanta’miccādinā,",
  "anya-e0806n2:28_12": "yaṁ asantamavijjamānaṁ jāyate,",
  "anya-e0806n2:28_13": "tannibbattikammaṁ,",
  "anya-e0806n2:28_14": "yathā sukhaṁ janayati buddhimuppādayatīti,",
  "anya-e0806n2:28_15": "santaṁ vijjamānameva vā kevalamappakāsitapubbaṁ yaṁ uppattiyā abhibyattiyā vā pakāsati,",
  "anya-e0806n2:28_16": "tampi nibbattikammaṁ,",
  "anya-e0806n2:28_17": "yathā puttaṁ vijāyatisāmaññamabhibyañjayatī”ti,",
  "anya-e0806n2:28_18": "tadevaṁ kesañci matena anissitapakatikaṁ avijjamānapakatikanti duvidhaṁ nibbattikammampi aññesammatena",
  "anya-e0806n2:28_19": "asantaṁ jāyamānaṁ santamappakāsamānanti duvidhaṁ nibbattikammampītisabbampi aṭṭhitapubbameva jāyatītyasato",
  "anya-e0806n2:28_20": "jānanā na byatiriccaticcāha-‘asato jananaṁ karīyatī’ti,",
  "anya-e0806n2:28_21": "avatthantaranti odanādino kledanādilakkhaṇamaññamavatthaṁ.",
  "anya-e0806n2:29_0": "Pakatyucchedasambhūtaṁ, vikāriyaṁ kiñci kiñci tu;",
  "anya-e0806n2:30_0": "Guṇantarasamuppatyā, evaṁ sā vikati dvidhā.",
  "anya-e0806n2:31_0": "Kiñci vikāriyaṁ kammaṁ pakatiyā kāraṇassa ucchedena sambhūtaṁ,",
  "anya-e0806n2:31_1": "yathā kaṭṭhaṁ bhasmaṁ karotīti kaṭṭhassāccantaparāvatti parāvattiyā (potthake),",
  "anya-e0806n2:31_2": "kiñci pana guṇantarānamuppattiyā,",
  "anya-e0806n2:31_3": "yathā suvaṇṇaṁ kaṭakaṁ keyuraṁ vā karotīti evaṁ dvīdhā sā vikati hotīti attho,",
  "anya-e0806n2:31_4": "na vibhāvīyanteti na gamyante,",
  "anya-e0806n2:31_5": "sā patti‘pāpīyati visayīkarīyatī’ti katvā.",
  "anya-e0806n2:32_0": "Yatra kriyākato koci, viseso nāvagamyate;",
  "anya-e0806n2:33_0": "Dassanā vānumānā vā, sā pattīti pakittitā.",
  "anya-e0806n2:34_0": "Yattha kiriyākato kiriyāsampādito viseso atisayo koci nāvagamyate nappatīyate dassanā vā paccakkhappamāṇena",
  "anya-e0806n2:34_1": "anumānappamāṇena vā yathā nibbattivikatīnamatisayo paccakkhānumānā vagamanīyo,",
  "anya-e0806n2:34_2": "tatra hi nibbattiyaṁ visesasiddhiratipasiddhā…",
  "anya-e0806n2:34_3": "atthalābhākhyassa visesassāvijjamānassa kiriyākattā,",
  "anya-e0806n2:34_4": "vikāriye ( ) (eva) (potthake) tu kvaci paccakkhavisayo…",
  "anya-e0806n2:34_5": "kaṭṭhaṁ ḍahatīti kaṇhattādibhāvassa paccakkhenevopalabbhanato,",
  "anya-e0806n2:34_6": "kvacidanumānagammo…",
  "anya-e0806n2:34_7": "devadattaṁ roseti pasādayati veti visiṭṭhamukhavaṇṇādikāriyānumeyyattā rosādino,",
  "anya-e0806n2:34_8": "evaṁ yattha na visesasiddhi api tu pattimattaṁ,",
  "anya-e0806n2:34_9": "sā pattīti pakittitā kathitā,",
  "anya-e0806n2:34_10": "ādiccampassati dhammamajjhetīti ayamettha attho,",
  "anya-e0806n2:34_11": "kathañcarahi asantassa santassa (potthake) pattikammassa kiñci (akaronta)ssa kārakattaṁ,",
  "anya-e0806n2:34_12": "na hi kiñci akarontaṁ kārakambhavitumarahatīti uccate-",
  "anya-e0806n2:35_0": "Dassanakkhamatābhāso, pagamabyattiādayo;",
  "anya-e0806n2:36_0": "Visesā pattikammassa, kriyāsiddhiyamicchitā.",
  "anya-e0806n2:37_0": "Atra daṭṭhuṁ sakkā iti dassane khamatā ābhāsopagamo visayattopagamo visayattopagamanaṁ byatti ceti evamādayo",
  "anya-e0806n2:37_1": "visesā yathāyogaṁ pattikammassa kiriyānipphattiyaṁ icchitā,",
  "anya-e0806n2:37_2": "tato tassa kārakattanti attho,",
  "anya-e0806n2:37_3": "ādiccaṁ passatīti ettha hi ādicco daṭṭhuṁ sakkā,",
  "anya-e0806n2:37_4": "tatova so dissati abhibyattiñcopayātīti dassanakiriyānipphādakatthenāssa kārakattamupapajjate,",
  "anya-e0806n2:37_5": "tathā ññatrāpyādisaddagahitavisesavasena kiriyāsiddhito kārakattaṁ veditabbaṁ,",
  "anya-e0806n2:37_6": "nanu vikāriyampi nibbattikammameva…",
  "anya-e0806n2:37_7": "tena rūpenāsatoyeva jananato,",
  "anya-e0806n2:37_8": "pattikammampi kiriyāsambandharūpenāsantameva pacchā tathā bhavatīti nibbattiyevāti saccaṁ-",
  "anya-e0806n2:38_0": "Atthesā vatthuṭṭhiti, sukhumabuddhigocarapatītyanurodhena,",
  "anya-e0806n2:39_0": "Tatra yampetaṁ ghaṭate, yathā patīti saddatthāvattānato.",
  "anya-e0806n2:40_0": "Visesānupādānatoti “kamme dutiyā”ti sāmaññena vuttattā vuttaṁ.",
  "anya-e0806n2:40_1": "Karīyati kaṭo,",
  "anya-e0806n2:40_2": "kato kaṭo ccevamādīsu tyādippabhutīhi atihitakammādinissayesupi ekattādīsu dutiyādayo papponti niyamābhāvā,",
  "anya-e0806n2:40_3": "tathāhi pañcake nāmatthe kaṭādivacanīyassa sambandhī kammādyattho,",
  "anya-e0806n2:40_4": "tyādippabhutīti anabhi hitassa saṅkhyākhyassāparassa vibhatyatthassābhidhānāya abhihitesupi kaṭādīsu",
  "anya-e0806n2:40_5": "kammādīsu dutiyādayo siyunti pāṇiniyā “kamme dutiyā”ccādīsu (2-3-2) “anabhihite”ti (2-3-1) vacanamadhikaronti,",
  "anya-e0806n2:40_6": "veyyattiyāyeva dutiyādīnappasaṅgepi tannissayabhūte-kattādyatthe jotanāyābhihitesu dutiyādayo siyuṁ,",
  "anya-e0806n2:40_7": "tike pana saṅkhyākammādayo vibhatti vacanīyā,",
  "anya-e0806n2:40_8": "tattha yajjapi kammādino paccayenābhidhānaṁ,",
  "anya-e0806n2:40_9": "tathāpyekattādayo nābhihitāti tassa saṅkhyākhyassāparassa vibhatyatthassāti dhānāya abhihitesupi kammādīsu",
  "anya-e0806n2:40_10": "dutiyādayo siyunti pāṇiniyā “kamme dutiyā”ti “anabhihite”ti vacanamadhikaronti,",
  "anya-e0806n2:40_11": "tamupadassento āha-‘tatridaṁ siyā’tiādi,",
  "anya-e0806n2:40_12": "tatra tasmiṁ dutiyādi vibhattividhāne idaṁ codyaṁ siyā,",
  "anya-e0806n2:40_13": "kinti āha-‘pañcake’iccādi,",
  "anya-e0806n2:40_14": "anabhihitakammādinissayesuti anabhihitā kammādayo nissayā yesamekattādīnaṁ,",
  "anya-e0806n2:40_15": "tesūtyattho,",
  "anya-e0806n2:40_16": "dutiyādayo vibhattiyo yathā siyunti jotanāyābhidhānāya cāti yujjamānavasena attho veditabbo,",
  "anya-e0806n2:40_17": "abhihitakammādinissayesupīti apisaddena anabhihitakammādinissayamekattādiṁ samuccinoti,",
  "anya-e0806n2:40_18": "āsaṅkiyāti pubbakiriyāya vuttanti aparakiriyā veditabbā,",
  "anya-e0806n2:40_19": "pañcake tike cā bhihitakammādinissaye sekattādīsu dutiyādippattimāsaṅkāvasena dassetvā catukkavādīnampi pakkhamubbhāviya pariharituṁ ‘yadiccā’dimāha,",
  "anya-e0806n2:40_20": "ayantesamadhippāyo “yadesā saṅkhyā pāṭipadikattho tappaṭipajjane kammādayo vibhattivacanīyā,",
  "anya-e0806n2:40_21": "tadā ‘anabhihite kamme’tiādinā anabhihitaggahaṇaṁ kammādivisesānamanubhavantamanatthakaṁ…",
  "anya-e0806n2:40_22": "abhihite vibhattivāccābhāvato,",
  "anya-e0806n2:40_23": "yadā panāyaṁ pakkho ‘saṅkhyā vibhattivacanīyā’ti tadā “kamme dutiyā” tyevamādayo niddesā visayasandassanamattāyeva veditabbā”ti,",
  "anya-e0806n2:40_24": "sabbathāti pañcakatikavādīnaṁ catukkavādīnañca matavasena sabbappakārena,",
  "anya-e0806n2:40_25": "saddatthābyatirittatthamattoyevāti byatireko byatirittaṁ,",
  "anya-e0806n2:40_26": "napuṁsake bhāve kto,",
  "anya-e0806n2:40_27": "na vijjate byatirittaṁ byatireko bhedo yassa taṁ abyatirittaṁ,",
  "anya-e0806n2:40_28": "abyatibhinnanti attho,",
  "anya-e0806n2:40_29": "saddatthato sakatthato abyatirittaṁ atthamattaṁ atthasāmaññaṁ yassa odanādisaddassa so tathā vutto.",
  "anya-e0806n2:41_0": "Kiñcāpi vuttiyaṁ tabbādiṇādisamāsehi abhihitamavuttaṁ,",
  "anya-e0806n2:41_1": "tathāpi tehi abhihitepyevameva daṭṭhabbanti nidassento āha-‘eva’miccādi,",
  "anya-e0806n2:41_2": "kara-karaṇe karīyitthāti kato‘kto bhāvakammesu’ti (5-56) kamme kto,",
  "anya-e0806n2:41_3": "satikoti ettha kītoti kammatthe “dissantaññepi paccayā”ti (4-120) iko,",
  "anya-e0806n2:41_4": "kammatāgamyate kitappaccayādīnaṁ kamme vihitattā,",
  "anya-e0806n2:41_5": "evañca dhuhi kimekamudāharaṇaṁ dattamācariyene tyato āha- ‘udāharaṇa’iccādi,",
  "anya-e0806n2:41_6": "anabhihiteti vacanaṁ vināpīti vacanaṁ vinā evāti avadhāraṇe-apisaddo,",
  "anya-e0806n2:41_7": "sambhāvanevā,",
  "anya-e0806n2:41_8": "yadyabhihitehi vacanaṁ vināpi dutiyādīnamappavatti bhaveyya,",
  "anya-e0806n2:41_9": "vacanasabbhāve tu kathāyeva natthīti attho,",
  "anya-e0806n2:41_10": "evañca panettha dutiyādīnamabhihite pasaṅgābhāvo jānitabbo “paccate odano,",
  "anya-e0806n2:41_11": "kato kaṭoccādopi yadi dutiyādayo siyuṁ paṭhamāvidhānassāvakāso na bhaveyya tato sāmatthiyānabhihiteyeva",
  "anya-e0806n2:41_12": "kammādo dutiyādayo sakiriyā (yaṁ tada)bhibyattiyā bhavissanti,",
  "anya-e0806n2:41_13": "paṭhamevatvabhihite”ti,",
  "anya-e0806n2:41_14": "na nuca paṭhamāyākārakamavakāso rukkho pilakkhoti rukkho pilakkhoti kriyāpadaṁ na sūyateti vibhatyantarassappatti",
  "anya-e0806n2:41_15": "maññatebhassāpadīpa kimidamuccate akārakanti yadya kārakaṁ nedampayogamarahati tato yattha visesakiriyāna",
  "anya-e0806n2:41_16": "massavanaṁ tattha padatthasahacaritāya sattāya patītiyā ‘rukkho atthi pilakkho atthī’ti apekkhīyatīti",
  "anya-e0806n2:41_17": "kārakattaṁ rukkhādīna mattheveti attheveti ññataṁ vatthuṁ paraṁ patipādayituṁ saddo payujjate ññaṇañca",
  "anya-e0806n2:41_18": "satoiti yatra kriyāpadantarassa appayogo tatra ussaggato sattā patītitutthīti kriyāpadānusaṅgara kattari",
  "anya-e0806n2:41_19": "tatiyappasaṅgaranavakāsā paṭhamā tyattho-bhassapadīpa,",
  "anya-e0806n2:41_20": "na ca uccaṁ nīcaṁtyadhikaraṇavācitte vācikā nipātassa atthītyanena natthi sambandhoti uccamatthītyādheyyasseva",
  "anya-e0806n2:41_21": "kattuttaṁ nādhārassātya kārakattamādhārassātyavakāso-tthi paṭhamāyāti “paṭhamāvidhā nassāvakāso na bhaveyyā”ti",
  "anya-e0806n2:41_22": "yathāvutto-yaṁ hetu asiddhoti ca sakkā vattuṁ,",
  "anya-e0806n2:41_23": "asaṅkhyato paṭhamātyavatvā “paṭhamāttha matte”ti (2.39) sāmaññavidhānato siddhoyeva,",
  "anya-e0806n2:41_24": "yaṁ hetuttānabhihitavacanamanatthakamicceva ṭhitaṁ.",
  "anya-e0806n2:42_0": "Yañcāti casaddo vattabbantarasamuccaye aparampi kiñci vattabbamatthīti attho,",
  "anya-e0806n2:42_1": "yañca phalaṁ maññateti sambandho,",
  "anya-e0806n2:42_2": "yadetthāna bhihitādhikāro natthi tadā yathā ‘kato kaṭo’ccatrattena kammassābhihitattā dutiyā na hoti",
  "anya-e0806n2:42_3": "tathā ‘kaṭaṁ karoti vipulaṁ dassanīya’nti kaṭasaddato uppannāya dutiyāya (vipulādigatassa) kammassā bhihitattā",
  "anya-e0806n2:42_4": "vipulādīhi visesanehi dutiyā na siyā,",
  "anya-e0806n2:42_5": "tato tyādi tabbādiṇādisamāsehi kammassāna bhihitattamattevāti vipulādīhipi dutiyāvidhānasaṅkhātaṁ anabhihite”ti",
  "anya-e0806n2:42_6": "(2-3-1) anabhihita vacanassa adhikāre yañca phalaṁ cintayatīti attho,",
  "anya-e0806n2:42_7": "yuttassātimassa attho sambandhassāti,",
  "anya-e0806n2:42_8": "paccekaṁ karotyabhisambandhatāyāti ‘kaṭaṁ karoti vipulaṁ karoti dassanīyaṁ karoti’ccevaṁ paccekaṁ paccekaṁ karotissābhisambandhatāyāti attho,",
  "anya-e0806n2:42_9": "kammatā atthīti seso,",
  "anya-e0806n2:42_10": "evaṁ maññate-“kaṭaṁ karomīti pavatto vipulaṁ karomī dassaniyaṁ karomīti ca pavattovāti vipulādīnampi paccekaṁ kammatā attheva,",
  "anya-e0806n2:42_11": "tatthekassābhidhāne parekassa sukhamavalokayantīti tadabhidhānāyapi dutiyā bhavissatī”ti,",
  "anya-e0806n2:42_12": "pakārantarāvatāro nācariye noparodhitoti tampi panettha dassayissāma-“kaṭasaddā uppajjamānā dutiyā kaṭajāti kammamabhihitavatī,",
  "anya-e0806n2:42_13": "na vipulādiguṇakammaṁ,",
  "anya-e0806n2:42_14": "tato tadabhidhānāya ca dutiyāyeva bhavati,",
  "anya-e0806n2:42_15": "athavā kaṭova kammaṁ,",
  "anya-e0806n2:42_16": "taṁ sāmānādhikaraṇyena vipulādīhipi dutiyā bhavissati,",
  "anya-e0806n2:42_17": "kaṭaṁ karoti vipulo dassanīyoti hi vuccamāne vipulādayo kattusamānādhikaraṇatāyeva patīyeyyuṁ tasmā kaṭasaddasāmānādhikaraṇyampaṭipādayatā",
  "anya-e0806n2:42_18": "vassamettha dutiyā karaṇīyā”ti.",
  "anya-e0806n2:42_19": "Nanvemiccādicodyaṁ,",
  "anya-e0806n2:42_20": "evanti evaṁ guṇayuttassa kammatāya sati,",
  "anya-e0806n2:42_21": "pappotīti kaṭa kamme-bhidhāniye (kato) ti ktappaccayassa katattā udārādito karotyabhisambandhā dutiyā pappotīti attho,",
  "anya-e0806n2:42_22": "evaṁ maññateccādi parihāro,",
  "anya-e0806n2:42_23": "avayavena kammaṁ na vadatīti sambandho,",
  "anya-e0806n2:42_24": "avayavenāti visuṁvisuṁ,",
  "anya-e0806n2:42_25": "kiñcarahīti āha-‘sabhāvato sabbaṁ kammaṁ vadatī’ti.",
  "anya-e0806n2:42_26": "Hotu kāmaṁ udārāditopi vuttena vidhinā paṭhamā,",
  "anya-e0806n2:42_27": "katasaddato kā pavattatīti āha-‘katasaddato pi’ccādi,",
  "anya-e0806n2:42_28": "antobhūto antogadho nāmassa saddassa attho yasmiṁ kammalakkhaṇattheso attho kammalakkhaṇo abhihito kathito sampanno sampajjatīti attho,",
  "anya-e0806n2:42_29": "nanu ‘kato kaṭo’ccādo sabhāvato sabbakammavuttiyā antobhūtanāmatthavuttiyā cātthamatte hoti sabbattha",
  "anya-e0806n2:42_30": "paṭhamāti ‘kaṭaṁ karoti uḷāraṁ sobhanaṁ dassanīya’nti kaṭāditopi uppannāya dutiyāya kammassābhihitattā",
  "anya-e0806n2:42_31": "uḷārādīhi paṭhamāppasaṅgo siyāti abhihitābhidhānappasaṅgopagataṁ codanaṁ manasi nidhāyāha-‘kaṭādisaddo",
  "anya-e0806n2:42_32": "tvi’ccādi,",
  "anya-e0806n2:42_33": "sāmaññenāti visuṁ visuṁ kaṭādisāmaññena.",
  "anya-e0806n2:43_0": "“Katturicchitatama”ntyanena (1-4-49) kattuno kiriyāya sambandhi tumiṭṭhatamaṁ tasmiṁ icchitatame kammasaññaṁ",
  "anya-e0806n2:43_1": "vidhāya nibbatyādikesutīsu kammesu dutiyā vidhīyate pāṇinīyehi,",
  "anya-e0806n2:43_2": "icchitatamattañca tadatthattā kiriyāya,",
  "anya-e0806n2:43_3": "odanaṁ pacati gāvumpayo dohatityādo(hi) odanādyatthā pacanādikiriyārabbhateti odanapayādīnamicchitatamattaṁ,",
  "anya-e0806n2:43_4": "tadupadassento āha-‘yaṁ kattu’ccādi,",
  "anya-e0806n2:43_5": "vibhattiṁ vidhāya dutiyābhimatāti sambandho,",
  "anya-e0806n2:43_6": "puna payādinipphattinimittaṁ yaṁkiñci dohanādikiriyā yuttaṁ karaṇādirūpena akathitaṁ gavādikamicchitaṁ kārakaṁ,",
  "anya-e0806n2:43_7": "tatthāpi “akathitañcā”ti (1-4-51) kammasaññaṁ vidhāya teneva dutiyā vidhīyate,",
  "anya-e0806n2:43_8": "tadupadassetumāha-‘upayujjamāne’ccādi,",
  "anya-e0806n2:43_9": "atra cevamakathitaniyamo kato vāttikakārena-",
  "anya-e0806n2:44_0": "Pucchicibhikkhīnaṁ duhi,yācīnaṁ nimittamupayoge;",
  "anya-e0806n2:45_0": "Pubbavidhimhi-kathitaṁ, brūsāsīnañca guṇāsattanti.",
  "anya-e0806n2:46_0": "Upayujjate iṭṭhatthasiddhiyaṁ byāpārīyatītyupayogo-payoppabhuti, tasmiṁ,",
  "anya-e0806n2:46_1": "nimittaṁ gavādi,",
  "anya-e0806n2:46_2": "apubbavidhimhi apādānādhikaraṇādi pubbasaññā vidhānābhāve,",
  "anya-e0806n2:46_3": "vidhāne hi māṇavakā maggaṁ pucchati,",
  "anya-e0806n2:46_4": "rukkhā phalānyavacinātyādi yathārahaṁ bhavati,",
  "anya-e0806n2:46_5": "guṇāsattanti guṇena sattaṁ sambandhī,",
  "anya-e0806n2:46_6": "guṇasaddenettha padhānasādhanaṁ dhammādikaṁ vattumicchitaṁ padhānasādhanañhi kiriyāyopakārakamupakāriyaṁ padhānabhūtaṁ kiriyamapekkhiya guṇo bhavati,",
  "anya-e0806n2:46_7": "co-nuttasamuccaye,",
  "anya-e0806n2:46_8": "padhānantu dhammādino pavattiyā tadatthattā,",
  "anya-e0806n2:46_9": "upayujjamānañca taṁ payopabhuticeti visesanasamāsaṁ katvā upayujjamānapayoppabhutino nimittanti chaṭṭhīsamāso,",
  "anya-e0806n2:46_10": "pabhuti saddena gavādino gahaṇaṁ,",
  "anya-e0806n2:46_11": "ādisaddena gomantādino,",
  "anya-e0806n2:46_12": "dutiyenādi saddena adhikaraṇādino,",
  "anya-e0806n2:46_13": "catutthena vinayādino,",
  "anya-e0806n2:46_14": "vidhānanti dutiyā vidhānaṁ,",
  "anya-e0806n2:46_15": "dutiyāvidhānamabhimatanti yojanīyaṁ.",
  "anya-e0806n2:46_16": "Pāṇiniyehi “tathā yuttañcānicchitaṁ” (1-4-50) iccanena kammasaññaṁ vidhāya “kamme dutiyā” (2-3-2) tyaneneva dutiyā vidhīyate,",
  "anya-e0806n2:46_17": "tandassetumāha-‘yene’ccādi,",
  "anya-e0806n2:46_18": "“tathā yuttañcānicchita”ntīmassa attho yeneveccādipañcikāpāṭhānusārena veditabbo,",
  "anya-e0806n2:46_19": "yujjateti kiriyābhisambajjhate,",
  "anya-e0806n2:46_20": "yuttanti kiriyābhisambandhaṁ, atra tu–",
  "anya-e0806n2:47_0": "Yadyabuddhyāhilaṅghādi, tadāhyādimanicchitaṁ;",
  "anya-e0806n2:48_0": "Yadā lajjābhayādīhi, tadecchi tatamaṁ mataṁ.",
  "anya-e0806n2:49_0": "“Tathā yuttañcānicchita”nti suttenassa pariyudāsavuttito icchitā aññamanicchitamanabhimatamitarañca,",
  "anya-e0806n2:49_1": "tatoyeva‘gāmaṁ gacchanto rukkhamūlamupasappatī’tyatra nevicchitanānicchitassapi rukkhamūlassa kamma saññā",
  "anya-e0806n2:49_2": "siddhāti tattha “kamme dutiyā”ti dutiyā vidhīyate,",
  "anya-e0806n2:49_3": "tandasseti’nevicchitanānicchitasmā’iccādi,",
  "anya-e0806n2:49_4": "rukkhamūlaṁ nevicchitaṁ pubbamanabhimatattā,",
  "anya-e0806n2:49_5": "nāpyanicchitaṁ appaṭikūlattā,",
  "anya-e0806n2:49_6": "gāmagamena hyassa tapparatā,",
  "anya-e0806n2:49_7": "rukkhamūlopasappanantu pasaṅgāgatanti rukkhamūlānampi kiriyābhisambandho attheva, atrāpi-",
  "anya-e0806n2:50_0": "Nevicchitānicchitantu, mabuddhiyupasappane;",
  "anya-e0806n2:51_0": "Mūlaṁ vissamanatthantu, tamicchitatamaṁ siyā.",
  "anya-e0806n2:52_0": "Brūsāsinañcāti casaddopasaṅgahite dassetumāha-‘eva’miccādi,",
  "anya-e0806n2:52_1": "ettha gāmadevadattagaggānamakathitasaññā,",
  "anya-e0806n2:52_2": "ajādayo tvicchitatamā,",
  "anya-e0806n2:52_3": "ādisaddena ‘pattheti gāvuṁ purisaṁ dvijo’tyādayo saṅgahitā,",
  "anya-e0806n2:52_4": "nayatinī=pāpuṇane,",
  "anya-e0806n2:52_5": "vahati vaha=pāpuṇane,",
  "anya-e0806n2:52_6": "harati hara=haraṇe,",
  "anya-e0806n2:52_7": "jayatiji=jaye,",
  "anya-e0806n2:52_8": "sabbatthaleca ette ayādese ca rūpaṁ,",
  "anya-e0806n2:52_9": "daṇḍa=daṇḍane curādittā ṇimhi rūpaṁ,",
  "anya-e0806n2:52_10": "atha “adhisīṭṭhāsānaṁ kammaṁ”tyādinā (1-4-46) tena tena kammasaññaṁ vidhāya ‘paṭhaviṁ adhisessatī’ti",
  "anya-e0806n2:52_11": "ādo (tattha) tattha “kamme dutiyā”ti (2-3-2) dutiyā vidhīyate tehi tehi sattha kārehi,",
  "anya-e0806n2:52_12": "sabbatthevettha lokassa kammavacanicchāti kamenetaṁññasaññāpubbakaṁ kammamupadassento āha-‘adhipubba’iccādi,",
  "anya-e0806n2:52_13": "yāya vatticchāya dutiyā siyā tāya vatticchāya kammatā kathaṁhināmāti sambandho,",
  "anya-e0806n2:52_14": "neva upalabbhantīti kadācikassaci siyāti sambandho,",
  "anya-e0806n2:52_15": "payatitabbanti suttantaramārabbhanīyaṁ,",
  "anya-e0806n2:52_16": "tatthevaṁ kiṁ bhavato manasi dosadhijambhanenāti attho,",
  "anya-e0806n2:52_17": "dhammeti etthāpi evaṁ saddaṁ yojetvā attho veditabbo,",
  "anya-e0806n2:52_18": "yathā ādhāre kammavacanicchā,",
  "anya-e0806n2:52_19": "tathehāpi ādhāravacanicchāti attho,",
  "anya-e0806n2:52_20": "tenevāha-‘dhammeti ādhāravacanicchā’ti,",
  "anya-e0806n2:52_21": "dhamme abhinivisateti sambandho,",
  "anya-e0806n2:52_22": "evaṁsaddasamānatthattā tathā saddassa tadatthānusāreneva viññāyatīti tathāsaddassa attho visuṁ na vutto,",
  "anya-e0806n2:52_23": "pānañca ācāroca pānācāraṁ,",
  "anya-e0806n2:52_24": "taṁpānācāramassa ādhārassa tasmiṁ tappānācāre,",
  "anya-e0806n2:52_25": "pānatthācāratthadhātusambandhī yo nadyādi ko ādhāro so pānācāravāyevāti āha- ‘pānatthācāratthānaṁ dhātūnamādhāre’ti,",
  "anya-e0806n2:52_26": "kesañcīti aniyamena kesañci saddasatthakārānaṁ,",
  "anya-e0806n2:52_27": "etthāti etasmiṁ ādhāravacanicchāpakkhe,",
  "anya-e0806n2:52_28": "patiparīhi bhāgecetyavasiddhāti iminā patisaddassa dhātunā ayuttataṁ dasseti…",
  "anya-e0806n2:52_29": "yadi yujjeyya chaṭṭhiyābhāvā,",
  "anya-e0806n2:52_30": "tenāha-‘yadātvi’ccādi,",
  "anya-e0806n2:52_31": "vuttiyaṁ tenāti tasaddena,",
  "anya-e0806n2:52_32": "apisaddopasaṅgahitaṁ tatiyampi gahetvā vācāti bahuvacananiddeso.",
  "anya-e0806n2:53_0": "3. Kāla",
  "anya-e0806n2:54_0": "Yadā kāladdhānamiccādinā‘māsamāsate kosaṁ sayati’ccādo akammakehipi yoge kālabhāvaddhadesānaṁ parehi kammattamanuññātanti ca,",
  "anya-e0806n2:54_1": "yadātviccādinā tu kiriyāva sabbenasabbaṁ na sūyati,",
  "anya-e0806n2:54_2": "tathā sati kuto ca kammattanti teheva vuttantī ca dasseti,",
  "anya-e0806n2:54_3": "gamma mānakiriyāyogopi na nissito…",
  "anya-e0806n2:54_4": "māsamāsateccādīsu āsanādi āsanādīsu (potthake) kiriyānaṁ māsādiyogo viya kalyāṇittaguṇādiyogo ca lokassa patītipathamupayātīti,",
  "anya-e0806n2:54_5": "na sijjhatīti kiriyā na honti guṇadabbānīti kiriyāsambandhābhāvā kammattābhāvoti na sijjhati,",
  "anya-e0806n2:54_6": "guḷena missā dhānā bhajjitayavā guḷadhānā.",
  "anya-e0806n2:54_7": "Ajjhayanakiriyāya pabbatena ca māsakosānaṁ sākallena sambandhābhāvā accantasaṁyogābhāvoti māsassātiādīsu na dutiyā.",
  "anya-e0806n2:54_8": "Pubbaṇhe samayanti iminā pubbaṇhe samayoti sattamīāmādisamāsaṁ dasseti,",
  "anya-e0806n2:54_9": "accanta mevāti iminā samayassa sākallena viharaṇakiriyāya sambandhamāha,",
  "anya-e0806n2:54_10": "yaṁsamayaṁ karuṇāvihārena vihāsi,",
  "anya-e0806n2:54_11": "taṁ ekaṁsamayanti sambandho,",
  "anya-e0806n2:54_12": "upasaṅkamanakiriyāyaccantameva yuttoti iminā nivāsanaviharaṇa kiriyāhipi pubbaṇhasamayādīnamaccantameva yuttataṁ upalakkheti,",
  "anya-e0806n2:54_13": "pakārantarenāpi siddhiyamāsaṅkamubbhāvayati ‘yadā tvi’ccādinā,",
  "anya-e0806n2:54_14": "vibhattiyā vipallāso yathāpakatamatikkamma aññathā bhavanaṁ,",
  "anya-e0806n2:54_15": "idha pana sattami yampattāyaṁ sattamyatthe bāhulakena “kamme dutiyā”cceva dutiyāppatti.",
  "anya-e0806n2:55_0": "Tatiyābhimatāti “apavagge tatiyā”ti (2-3-6) vacanena pāṇiniyānaṁpapañcattamabhimatā,",
  "anya-e0806n2:55_1": "kathampana kāladdhānaṁ karaṇattamiccāsaṅkiya karaṇattamesampaṭipādento āha-‘tathāpi’ccādi,",
  "anya-e0806n2:55_2": "tathāpīti vuttakkamena karaṇattasambhavā tatiyāya vijjamānāyapi,",
  "anya-e0806n2:55_3": "siyāti tatiyā siyā,",
  "anya-e0806n2:55_4": "tañcāti taṁ karaṇañca.",
  "anya-e0806n2:55_5": "Kārakamajjheti ettha chaṭṭhī samāso kārakasaddena ca sattikārakaṁ gahitanti (āha) ‘dvinnaṁ kattusattīnaṁ majjhe’ti,",
  "anya-e0806n2:55_6": "abhinnassāpi hi ekassa devadattādikattuno bhinnānaṁ taṁsamavetānaṁ kattusattīnaṁ majjhe kāladdhānāni,",
  "anya-e0806n2:55_7": "sattibhedameva byañjayamāha-‘tathāhi’ccādi,",
  "anya-e0806n2:55_8": "ekatthāti ekasmiṁ devadatte,",
  "anya-e0806n2:55_9": "dvīhetīte (bhuñjikriyā) sādhananti sambandho,",
  "anya-e0806n2:55_10": "dvinnaṁ ahānaṁ samāhāro dvīhaṁ tasmiṁ.",
  "anya-e0806n2:55_11": "Isumasatīti vā,",
  "anya-e0806n2:55_12": "isumhi āso asseti vā nipphannena issāsasaddena gammamānaṁ kiriyaṁ dasseti ‘isvasane’ti,",
  "anya-e0806n2:55_13": "nanviccādi codyaṁ,",
  "anya-e0806n2:55_14": "dhanupañcasataṁ koso,",
  "anya-e0806n2:55_15": "evamaññateccādi parihāro,",
  "anya-e0806n2:55_16": "chaṭṭhiyāsampattāyanti kosassekadeseti evaṁ chaṭṭhiyā sampattāyaṁ,",
  "anya-e0806n2:55_17": "muttasaṁsayenedaṁ samānanti mutto saṁsayo yasmiṁ avadhyādo tenetaṁ tulyanti attho.",
  "anya-e0806n2:55_18": "Vuttiyaṁ abhimatāti “sattamī pañcamiyo kārakamajjhe”ti (2-3-7) vacanena sattamīpañcamiyo papañcattamabhimatā,",
  "anya-e0806n2:55_19": "dvīhe bhuñjissatīti dvīsu divasesu gatesu bhuñjissatīti attho,",
  "anya-e0806n2:55_20": "“yabbhāvo bhāvalakkhaṇa”nti (2-36) sattamī,",
  "anya-e0806n2:55_21": "sakasakakārakavacanicchāyevāti hi idaṁ bāhullaṁ nissāya vuttaṁ,",
  "anya-e0806n2:55_22": "dvīhā bhuñjissati kosā vijjhatīti dvīhā nikkhamma bhuñjissati,",
  "anya-e0806n2:55_23": "kosā nikkhamma ṭhitaṁ lakkhaṁ vijjhati upāttavisayo-yamavadhi,",
  "anya-e0806n2:55_24": "kose vijjhatīti kose ṭhitaṁ lakkhaṁ vijjhatīti attho.",
  "anya-e0806n2:56_0": "4. Gati",
  "anya-e0806n2:57_0": "Katacatthasamāsāti kato catthasamāso yesu te tathā vuttā,",
  "anya-e0806n2:57_1": "aññapadatthavuttayoti aññapadatthe vutti yesanti byadhikaraṇaññapadatthasamāso,",
  "anya-e0806n2:57_2": "cattasamāse gatyādīnaṁ visuṁvisuṁ padhānattā tehi paraṁ payujjamāno atthasaddo gatyādīhi paccekamabhisambajjhatīti maññate,",
  "anya-e0806n2:57_3": "atha sutte ‘payojje’iccetāvatyuccamāne payojjo sayaṁ kattāti kathaṁ viññāyati yena ‘payojje kattarī’ti",
  "anya-e0806n2:57_4": "vivaraṇaṁ katamiccāsaṅkiyāha-‘gatyādyattha’miccādi,",
  "anya-e0806n2:57_5": "ādisaddena bodhā dīnaṁ gahaṇaṁ,",
  "anya-e0806n2:57_6": "takkiriyāsamatthovāti tassā gatyādikāya kiriyāya samattho eva niyujjateti sambandho,",
  "anya-e0806n2:57_7": "kiriyākaraṇe samattho nāma kattāvāti āha-‘soca kattā’ti.",
  "anya-e0806n2:57_8": "Dutiyāya siddhāyāti vakkhamānanayena payojjassa kattuno kammattasiddhiyā “kamme dutiyā”ti sutteneva kamme dutiyāya siddhāya.",
  "anya-e0806n2:57_9": "Kiṁ lakkhaṇo-yaṁ niyamo yadatthami damārabhīyaticcāha-‘gatyādyatthāna’miccādi,",
  "anya-e0806n2:57_10": "paccudāharīyissate ‘etesameve’ccādinā,",
  "anya-e0806n2:57_11": "tathācābbhupagame,",
  "anya-e0806n2:57_12": "payojjo kattā na kammaṁ tyabbhupagamma payojje kattarī’ti vivaritanti attho,",
  "anya-e0806n2:57_13": "sāmatthiyampanaiccādinā sāmatthiyasarūpamāha,",
  "anya-e0806n2:57_14": "gati ādyatthānanti padacchedo,",
  "anya-e0806n2:57_15": "niyujjamāno payojakabyāpārasaṅkhātāya kiriyāya sambandhīyamānattā kammabhūtova bhavatīti attho,",
  "anya-e0806n2:57_16": "ayametthādhippāyo “gamanādikiriyāya sādhanattā yadipi payojjo kattā,",
  "anya-e0806n2:57_17": "tathāpi so payojakena gamanādīsu byāpāriyamāno payojakassa byāpāralakkhaṇāya kiriyāya sambandhīyamāno",
  "anya-e0806n2:57_18": "yadi kammaṁ na hoti aññathā kiṁ hotīti aññathānupapattilakkhaṇena sāmatthiyena kammabhūtova hotī”ti (attho)",
  "anya-e0806n2:57_19": "(potthake) ( ),",
  "anya-e0806n2:57_20": "patīyateti iminā patītivasenevāssa kammatā,",
  "anya-e0806n2:57_21": "sabhāvato tu payojjo kattāvātipi ñāpeti,",
  "anya-e0806n2:57_22": "payojakoti sabbattha devadattādiko viññeyyo,",
  "anya-e0806n2:57_23": "atthagahaṇassāti “saddākammakabhajjādīna”nti avatvā “saddatthākammakabhajjādīna”nti atthaggahaṇassa,",
  "anya-e0806n2:57_24": "bodhatthassa udāharaṇanti seso,",
  "anya-e0806n2:57_25": "nanu vacanappayojanaṁ dassayatā vacanamevopadassiya pañho kātabbo,",
  "anya-e0806n2:57_26": "atha ‘etesamevā’tyavijjamāneneva kathaṁ tyāsaṅkiyāha ‘etesameve’ccādi,",
  "anya-e0806n2:57_27": "heṭṭhā vuttakkamena niyamatthattā vacanassa evakāro labbhati,",
  "anya-e0806n2:57_28": "sambandhivacanattā etasaddassa tena yathāpaṭhitā gatyādayova visessabhūtā saṅkhepena parāmasīyantīti",
  "anya-e0806n2:57_29": "ete samevāti katanti maññate evosañcāti maññate (potthake),",
  "anya-e0806n2:57_30": "(gacchati devadattoti…pe…",
  "anya-e0806n2:57_31": "nahotīti) iminā imamatthañca joteti “yadipi kiriyābhisambandhā payojjassa viya kattunopi kammattampasajjati,",
  "anya-e0806n2:57_32": "tathāpi payojjeti vuttattā kattari devadatte dutiyā nappasajjatī”ti,",
  "anya-e0806n2:57_33": "abhimatāti “gatibuddhyā”di (1-4-52) suttena payojjassa kattuno kammasaññaṁ vidhāya tasmiṁ payojjedutiyābhimatā,",
  "anya-e0806n2:57_34": "carahisaddo pucchāyaṁ,",
  "anya-e0806n2:57_35": "payojetīti asmiṁ uddese tadā kathaṁ bhavitabbanti sesoti yadācarahiccādivākyassāvasāne payojetīti asmiṁ",
  "anya-e0806n2:57_36": "uddese vacanasamīpe’tadā kathambhavitabba’nti pāṭhaseso hotīti attho veditabbo,",
  "anya-e0806n2:57_37": "yāvatāti tatiyantapaṭīrūpako nipāto,",
  "anya-e0806n2:57_38": "yasmā dattho vattate,",
  "anya-e0806n2:57_39": "yasmā dutiyā pappoti tasmā ‘yaññadattene’ti bhavitabbanti sambandho.",
  "anya-e0806n2:58_0": "5. Harā",
  "anya-e0806n2:59_0": "Niyameneccādinā vacanārambhassa payojanamāha,",
  "anya-e0806n2:59_1": "sāpi tatiyāpi dutiyāpiti vattabba yadātviccādinā harati nāhāratthe naharatyatthe (potthake) tipi viññāpeti,",
  "anya-e0806n2:59_2": "ubhayatthāti dutiyāya pattāya appattāya ca,",
  "anya-e0806n2:59_3": "vibhāsā vikappoti attho,",
  "anya-e0806n2:59_4": "kāretikara-karaṇe,",
  "anya-e0806n2:59_5": "lettāyādesātilatta ettaayādessa,",
  "anya-e0806n2:59_6": "vada-vacane,",
  "anya-e0806n2:59_7": "abhivadanamabhivādo taṁ karotīti “dhātvatthenāmasmī”ti (5-12) imhi nāmadhātu ‘abhivādi’tisutte niddiṭṭhoti āha-‘abhivādismā’iccādi.",
  "anya-e0806n2:60_0": "6. Nakhā",
  "anya-e0806n2:61_0": "Khādayati ādayati khāda,",
  "anya-e0806n2:61_1": "ada=bhakkhaṇe,",
  "anya-e0806n2:61_2": "avhāpayati vhe=avhāne āpubbo,",
  "anya-e0806n2:61_3": "“payojakabyāpāre ṇāpice”ti (5-16) ṇāpimhi pubbasaralopo,",
  "anya-e0806n2:61_4": "kandayati kanda=avhānarodanesu.",
  "anya-e0806n2:62_0": "“Vahissāniyantuke”ti gaṇasutte ayamettho “vahissadhātussa payojje kattari niyanturahite dutiyā na bhavatī”ti,",
  "anya-e0806n2:62_1": "niyantā sārathi kiriyāsiddhiṁ niyāmakoti vatvā tameva pakāsetumāha-‘kiriyaṅga’miccādi,",
  "anya-e0806n2:62_2": "kiriyaṅga kiriyopakaraṇabhūtaṁ balī baddādiṁ kiriyākāraṇaṁ,",
  "anya-e0806n2:62_3": "niyametvāti ekasmiṁ karaṇīye kiriyā visaye patiṭṭhapetvā,",
  "anya-e0806n2:62_4": "vāhayati bhāraṁ devadattenetyatra hi devadatto paññavā puriso niyantāramantareneva bhāraṁ vahatītyaniyantuko kattā,",
  "anya-e0806n2:62_5": "vāhayati bhāraṁ balībadde iccatra tu balībaddā niyantā ramantarena na vahantīti saniyantukā.",
  "anya-e0806n2:63_0": "“Bhikkhissāhiṁsāya”nti gaṇasuttassāyamattho “bhakkhissāhiṁsatthassa payojje kattari dutiyā na bhavatī”ti,",
  "anya-e0806n2:63_1": "atha kathamettha hiṁsatthatā bhakkhissa hiṁsā hi cetanāvati sambhavati,",
  "anya-e0806n2:63_2": "na cetthasassaṁ cetanāvantanti āha-‘sabbe’iccādi,",
  "anya-e0806n2:63_3": "sabbeti rukkhādayo,",
  "anya-e0806n2:63_4": "bhāvā padatthā,",
  "anya-e0806n2:63_5": "idāni sabbadassanānukūlahiṁsatthatamupadassetumāha-‘yadive’ccādi,",
  "anya-e0806n2:63_6": "nanu buddhavacana nissitamidaṁ byākaraṇaṁ,",
  "anya-e0806n2:63_7": "tathā sati sammatameve-ttho-padassetvā gantabbaṁ kinnāmāññadassanopagātādhirenāti tuṇhī hoti nikkāraṇissā",
  "anya-e0806n2:63_8": "nikkammissā (potthake) bhavato-pāyoti viññāyati,",
  "anya-e0806n2:63_9": "paratthānubaddhakicchaṁ pana mahāpuññapaññā na kiñci viya maññanti,",
  "anya-e0806n2:63_10": "hoti (hi) etena parattho “matantarepi siddhi sissānaṁ,",
  "anya-e0806n2:63_11": "taṁtaṁ mataññuno vā kadāci karahaci yadidamavalokeyyuṁ te cetthāvatāraṁ cetthakāraṁ (potthake) labheyyuṁ",
  "anya-e0806n2:63_12": "etādiso ca paññavā paṭiladdhabuddhavacanappasādo’ti tadavatārena ca buddhe bhagavati kamena daḷhaṁ pasādaṁ",
  "anya-e0806n2:63_13": "paṭilabheyyu”nti,",
  "anya-e0806n2:63_14": "evamevaṁ tattha tattha taṁtaṁbyākaraṇodāharaṇappasaṅgepi tadanusāreneva tantaṁpayojanaṁ veditabbaṁ,",
  "anya-e0806n2:63_15": "na niratthakakathāpasuto-yamācariyoti.",
  "anya-e0806n2:64_0": "Duhādīnaṁ tyevamādo amhākamparamagurunā ratanamatipañcikālaṅkārādikārena nānākārasāratthavedaveditu vedāvedita",
  "anya-e0806n2:64_1": "(potthake) mahāpaññāpāṭavānaṁ paññavantānaṁ sāminā mahāsāminā sambuddhasāsanaratanavaropakārakena ‘idamettha",
  "anya-e0806n2:64_2": "vicāraṇīyaṁ’tyabhidhāya nānāmatantaramākaḍḍhiya bahuṁ sampaveditamatthi,",
  "anya-e0806n2:64_3": "mayampanettha ācariyenādhippetamattamevālamba atthampa kāsayissāma.",
  "anya-e0806n2:64_4": "Satyapyanekadassanabhede siṭṭhappayogānusārena yattha padhānekammanityādippabhutayodissanti,",
  "anya-e0806n2:64_5": "yatra tvappadhānetyādī,",
  "anya-e0806n2:64_6": "yatrobhayatrapi,",
  "anya-e0806n2:64_7": "taṁsabbamiha bhassakārādyanumatakkamena paṭipādayamāha-duhādīna’miccādi,",
  "anya-e0806n2:64_8": "etthādisaddo pakāravācī,",
  "anya-e0806n2:64_9": "tena yācippabhutayo gayhanti,",
  "anya-e0806n2:64_10": "kammadvayayuttānanti niddhāraṇe chaṭṭhī,",
  "anya-e0806n2:64_11": "tena kammadvayayuttānaṁ majjhe duhādīnamappadhānepi gavādo kamme tyādippabhutayoti yojanā.",
  "anya-e0806n2:64_12": "Iccāditiādisaddena ‘avarundhati vajaṁ gāvaṁ avarundhīyate vajaṁ go’iccādīnaṁ pariggaho,",
  "anya-e0806n2:64_13": "gamanādyatthāna mityādisaddena bodhatthādīnaṁ gahaṇaṁ.",
  "anya-e0806n2:64_14": "Gamīyate gāmo devadattanti ettha kathaṁ payojjattasambhavoti āha-‘purise’ccādi,",
  "anya-e0806n2:64_15": "yajjapi gāmo tuṇhī hoti nibyāpārattā purisova tu gamanakiriyaṁ nipphādeti,",
  "anya-e0806n2:64_16": "tathāpi purisassa gamanakiriyāya yaṁphalappattilakkhaṇaṁ,",
  "anya-e0806n2:64_17": "tamubhinnampi gāmapurisānaṁ samānanti purisa kiriyātulyaphalattā gāmopi gamanakiriyāya kattubyapadese kāraṇaṁ bhavatīti adhippāyo,",
  "anya-e0806n2:64_18": "tathāhi gāmaṁ gacchanto koci gāme āsanne sati vadati ‘āgato gāmo patto gāmo’ti,",
  "anya-e0806n2:64_19": "atoññesanti ye kammadvayayuttā duhādayo gamanādyatthācodāhaṭā,",
  "anya-e0806n2:64_20": "etehi aññesaṁ,",
  "anya-e0806n2:64_21": "padhāne kammebhi ajādimhi padhāne kamme,",
  "anya-e0806n2:64_22": "padhānattampana ajādīnaṁ kiriyāya payojanattā,",
  "anya-e0806n2:64_23": "ajādyatthā hyānayanakiriyārabhyate.",
  "anya-e0806n2:64_24": "Ayampanettha saṅgaho-",
  "anya-e0806n2:65_0": "“Duhi yāci rudhi pucchi, bhikkhi ci bruvi sāsi ca;",
  "anya-e0806n2:66_0": "Ji daṇḍi patthi manthī ca, dhātū honti duhādayo.",
  "anya-e0806n2:67_0": "Gatyādisuttapaṭṭhitā, gatyādyatthā bhavanti te;",
  "anya-e0806n2:68_0": "Nīvahaharakasāca, nīvahādī bhavanti te.",
  "anya-e0806n2:69_0": "Dvikammakesu cetesu, appadhāne duhādinaṁ;",
  "anya-e0806n2:70_0": "Tyādippabhutayo honti, padhāne nīvahādinaṁ;",
  "anya-e0806n2:71_0": "Ubhayattha payogānu, sārā gatyatthaādinaṁ”ti.",
  "anya-e0806n2:72_0": "Payogo pana sambandhacintāyamiha ca vuttānusārena sabbathā viññeyyā.",
  "anya-e0806n2:73_0": "7. Dhyādi",
  "anya-e0806n2:74_0": "Pubbe kiriyānissayena kārakanissayena (potthake) dutiyāya vihitattā āha ‘idāni’ccādi,",
  "anya-e0806n2:74_1": "dhisaddassa atthappadhāna niddesena vā ādisaddena vā ‘hā devadatta’ntipi hoti,",
  "anya-e0806n2:74_2": "hā devadattadukkhanti tu dukkhena yogā devadattena na yutto hotīti paṭhamāvāmantaṇe.",
  "anya-e0806n2:74_3": "Nanuca antarāsaddena yoge yathārājagahanālandāhi dutiyā (tathā) antarā ca rājagahaṁ antarā ca nā landa(nti",
  "anya-e0806n2:74_4": "tathā) antarāmaggeti ettha maggatopi antarāmaggatopi kasmā na dutiyāti tenāyogā,",
  "anya-e0806n2:74_5": "yesañhi taṁmajjhaṁ te tena yujjantīti tehiyeva dutiyā,",
  "anya-e0806n2:74_6": "athavābbhupagatepi taṁyoge taṁsambandhīyeva maggoti mukhyattā tato sabbassa (potthake) na dutiyā,",
  "anya-e0806n2:74_7": "atrāpi chaṭṭhīyeva pappoti antarā tañca mañca kamaṇḍaluiti,",
  "anya-e0806n2:74_8": "tava mama majjhe kamaṇḍalutyattho,",
  "anya-e0806n2:74_9": "atha kamaṇḍalusaddato dutiyā kasmā na bhavati satīpyantarena yoge tassa padhānattā,",
  "anya-e0806n2:74_10": "tathāhi kamaṇḍaluno sakatthā pavatti,",
  "anya-e0806n2:74_11": "tumhamhānantu paratthā-kamaṇḍaluvisesanattena tesaṁ pavattattā,",
  "anya-e0806n2:74_12": "tatra kamaṇḍaluno sakatthe vattamānattā padhānattenāvatattā pāṭipadikato accutattā parattā paṭhameva bhavatīti jīnindabuddhinyāsa.",
  "anya-e0806n2:74_13": "Nindādi lakkhaṇassa sambandhassa sabbhāvā sabbattha sambandhachaṭṭhiyā sampattāyaṁ vacanaṁ,",
  "anya-e0806n2:74_14": "ākatigaṇo-yaṁ.",
  "anya-e0806n2:75_0": "8. Lakkhaṇi",
  "anya-e0806n2:76_0": "Lakkhaṇādīsvatthesuti nāmassā kassā (potthake) yamatthaniddesoti āha ‘abhināyo yutto’ccādi,",
  "anya-e0806n2:76_1": "tenāti abhinā yuttassātthaniddesa kāraṇena,",
  "anya-e0806n2:76_2": "lakkhaṇasaddena hetu vattumicchitoti āha-‘tatthe’ccādi,",
  "anya-e0806n2:76_3": "duvidho hetu,",
  "anya-e0806n2:76_4": "vuttañhi subodhālaṅkāre “janako ñāpako ceti,",
  "anya-e0806n2:76_5": "duvidhā hetavo siyu”nti (252),",
  "anya-e0806n2:76_6": "samupalakkhayatīti samupalakkhaṇaṁ,",
  "anya-e0806n2:76_7": "saṅketamattaṁ ñāpakaṁ,",
  "anya-e0806n2:76_8": "na tu janakaṁ,",
  "anya-e0806n2:76_9": "saṅketopi lakkhaṇamuccate lakkhīyate kāriyamānenāti katvā,",
  "anya-e0806n2:76_10": "janakassāpyatra lakkhaṇattena gahaṇe payojanaṁ “anunā” (2-10) iccatra daṭṭhabbaṁ.",
  "anya-e0806n2:76_11": "Kañcipakāranti iminā itthaṁsaddassa atthaṁ vadati.",
  "anya-e0806n2:76_12": "Pattoti iminā bhūtasaddassa,",
  "anya-e0806n2:76_13": "ettha hi bhūdhātu pattiyaṁ vattate,",
  "anya-e0806n2:76_14": "rukkholakkhaṇanti rukkho ñāpakahetūti attho…",
  "anya-e0806n2:76_15": "rukkhena vijjuyā ñāpīyamānattā,",
  "anya-e0806n2:76_16": "ācariyajinindabuddhi pana aññathā vaṇṇayati,",
  "anya-e0806n2:76_17": "tassedaṁ mataṁ-",
  "anya-e0806n2:77_0": "Kriyāya jotako nāyaṁ, sambandhassa na vācako;",
  "anya-e0806n2:78_0": "Nāpi kriyantarāpekkhī, sambandhassa tu bhedakoti.",
  "anya-e0806n2:79_0": "Ayamettha attho “ayamabhi abhinandatityādīsu viya kiriyāya jotako na hoti,",
  "anya-e0806n2:79_1": "chaṭṭhī viya sambandhassa vācako na hoti,",
  "anya-e0806n2:79_2": "nikkosambītyatra gamanakiriyāpekkhī nisaddo viya nāpi kiriyantarā pekkhī,",
  "anya-e0806n2:79_3": "kiñcarahi sambandhassa tu bhedako visesako bhavatī”ti tamupadassetumāha-‘aññe tvi’ccādi,",
  "anya-e0806n2:79_4": "ettha itisaddo nidassane,",
  "anya-e0806n2:79_5": "rukkhampatvā vijjotate itievaṁ pattikiriyāya patvātivuttarukkhapāpanakiriyāya janitoti attho,",
  "anya-e0806n2:79_6": "tathāhi rukkhassa vijjuyā pāpanābhāve vijjuyā lakkhiyāya tallaṇassa ca rukkhassa yo lakkhiyalakkhaṇabhāvo sambandho,",
  "anya-e0806n2:79_7": "so kena sampādito bhaveyya,",
  "anya-e0806n2:79_8": "nanu sambandhe abhinā jotīyamāne rukkhassa lakkhaṇavuttitā kathaṁ jotīyatīti āha-‘lakkhaṇatthoca visayabhāvenā’ti,",
  "anya-e0806n2:79_9": "tathācetyādinā tasmiṁ pakkhe sambhāvitaṁ dosamubbhāvayati,",
  "anya-e0806n2:79_10": "tatrāya miccādinā yathāvuttadosaparihārāya parehevābhidhīyamānamparihāramāha,",
  "anya-e0806n2:79_11": "parihāropadassanenāssāpi pakkhassāduṭṭhatākhyāpanenesopi pakkho-bbhupagatotyavaseyo,",
  "anya-e0806n2:79_12": "atoyevupari yathāvutta pakkhanissayeneva byākhyāyate,",
  "anya-e0806n2:79_13": "devadattassa sādhuttasaṅkhātaitthampakārappattiyā visayabhāvenāvaṭṭhitā mātā tattha vattati nāmāti āha-‘mātuyā’tiādi,",
  "anya-e0806n2:79_14": "mātā ca itthambhūte pavattā visaya bhāvena devadatto ca tattha visayībhāvena,",
  "anya-e0806n2:79_15": "tesañca visayavisayībhāvalakkhaṇo sambandho itthampattilakkhaṇāya kiriyāya jāto,",
  "anya-e0806n2:79_16": "so mātusambandho hoti kāraṇavasena,",
  "anya-e0806n2:79_17": "socātinā jotīyatīti mātu tenābhinā yogoti āha-‘yvāya’ccādi,",
  "anya-e0806n2:79_18": "mātusambandhoiti yojanā,",
  "anya-e0806n2:79_19": "itthampattiyāti itthampattilakkhaṇāya kiriyāya karaṇabhūtāya,",
  "anya-e0806n2:79_20": "evaṁ maññate “kiñcāpi so sambandho devadattenāpyavinābhāvīti tassa sobhinā jotīyate,",
  "anya-e0806n2:79_21": "tathāpi mātusambandhobhinā jotīyatīti ‘mātu tena yogo’ti ca (vuccati)…",
  "anya-e0806n2:79_22": "saddasattiyā taggatāyeva dutiyāya ubhayagatassāpi sambandhassa jotanato”ti rukkho rukkho tiṭṭhatīti sambandho,",
  "anya-e0806n2:79_23": "ṭhitimpaṭiccāti ṭhitinnissāya esaṁ rukkhānaṁ yo ca sambandhoti yojanā,",
  "anya-e0806n2:79_24": "rukkhānanti iminā rukkhā kiriyāya pare sambandhinoti ñāpeti,",
  "anya-e0806n2:79_25": "ṭhitimpaṭiccāti iminā pana tiṭṭhatisaddavacanīyā sādhyarūpā ṭhitikiriyā rukkhato pare sambandhīti,",
  "anya-e0806n2:79_26": "acetanānaṁ rukkhānamapekkhāvirahepi lokampatītivasena ‘pipatīsā’dīnaṁ viññāyamānattā viññāyamānaṭhānāpekkhaṇakiriyāyasādhyasādhanalakkhaṇo",
  "anya-e0806n2:79_27": "sambandho jātoti viññeyyaṁ,",
  "anya-e0806n2:79_28": "so ca rukkhasambandho-bhinā jotīyatīti āha-‘so’tiādi,",
  "anya-e0806n2:79_29": "dvibbacaneneva jotanīyāti vicchātthe vuttimatte satīpi vibhattiyā vicchatthe vutkimattetyādivacanaṁ vicāreretabbaṁvitattiyā",
  "anya-e0806n2:79_30": "abisaddassaca vicchatthe vuttiyā abhāvā,",
  "anya-e0806n2:79_31": "lakkhaṇitthambhūti hi pakativisesanaṁ jotetumasamatthattā vicchāya jotanāya dvibbavacanaṁ kattabbamevāti adhippāyo.",
  "anya-e0806n2:80_0": "9. Pati",
  "anya-e0806n2:81_0": "Upādiyamānoti abbhupagammamāno,",
  "anya-e0806n2:81_1": "yadi pana upādiyamāno bhāgo,",
  "anya-e0806n2:81_2": "anupādiyamāno kathanti āha-‘yo panā’tiādi,",
  "anya-e0806n2:81_3": "tagarakuṭṭhā gandhabbavisesā,",
  "anya-e0806n2:81_4": "mamābhajatīti maṁ ābhajati,",
  "anya-e0806n2:81_5": "mama koṭṭhāso hotīti adhippāyo.",
  "anya-e0806n2:82_0": "10. Anu",
  "anya-e0806n2:83_0": "Natulakkhaṇanti saccakiriyā vuṭṭhiyā hetu hoti,",
  "anya-e0806n2:83_1": "na tu saṅketoti attho,",
  "anya-e0806n2:83_2": "hetuttā lakkhaṇattābhāve saccakiriyāya kathaṁ lakkhaṇe dutiyāti hetuttepi lakkhaṇattamassa sādhento sādhammapayogenānvayamāha-‘yaṁ sakimpi’ccādi,",
  "anya-e0806n2:83_3": "ettha hi lakkhaṇaṁ sacca kiriyāti paṭiññā,",
  "anya-e0806n2:83_4": "pakkho (potthake) sakimpi nimittatāya kappanattāti hetu,",
  "anya-e0806n2:83_5": "yaṁ sakimpi nimittatāya kappate tampi lakkhaṇaṁ bhavati,",
  "anya-e0806n2:83_6": "yathā’api bhavaṁ kamaṇḍalupāṇiṁ sissamaddakkhī’ti sādhammapayogenānvayo daṭṭhabbo,",
  "anya-e0806n2:83_7": "kappateti samatthoti attho,",
  "anya-e0806n2:83_8": "kamaṇḍalu pāṇimhi asseti kamaṇḍalupāṇī,",
  "anya-e0806n2:83_9": "apīti pañhe,",
  "anya-e0806n2:83_10": "kadāci kenaci kamaṇḍalupāṇīsisso diṭṭho so tameva dassanaṁ lakkhaṇaṁ katvā pucchati ‘api’tyādinā,",
  "anya-e0806n2:83_11": "atha yathā vuttena hetunopi lakkhaṇattamattu tathāpi paravippaṭisedhena hetumhi tatiyā kasmā na siyāti codayamāha ‘na nvevampi’ccādi,",
  "anya-e0806n2:83_12": "pubbavippaṭisedhenāti apavādapubbavippaṭisedhena,",
  "anya-e0806n2:83_13": "tathāhi chaṭṭhiyā pavādo hoti hetumhi tatiyāvidhi…",
  "anya-e0806n2:83_14": "sambandhachaṭṭhiyā pattāya hetutatiyāvidhānato upapadavibhattividhipi chaṭṭhiyāpavādo…",
  "anya-e0806n2:83_15": "sambandhavisesābhibyattihetunopapadena yoge tasmiṁyeva sambandhe vidhānato,",
  "anya-e0806n2:83_16": "tattha hetutatiyāvakāso ‘dhanena kula’nti,",
  "anya-e0806n2:83_17": "upapadavibhattiyāvakāso ‘rukkhamanuvijjotate’ti,",
  "anya-e0806n2:83_18": "saccakiriyamanu pāvassīti tu hetumhi lakkhaṇe-pavādavippaṭisedhe sati pubbavippaṭisedhena dutiyā bhavati.",
  "anya-e0806n2:84_0": "11. Saha",
  "anya-e0806n2:85_0": "Sahatthe-nuno vattane pabbatena yogo kathanti āha‘pabbatene’ccādi.",
  "anya-e0806n2:86_0": "12. Hīne",
  "anya-e0806n2:87_0": "Visayabhāvenātiādinā hīnattheti visayasattamittamāha,",
  "anya-e0806n2:87_1": "vijānanappakāramāha-‘hīne’ccādi,",
  "anya-e0806n2:87_2": "tenāti anunā,",
  "anya-e0806n2:87_3": "kathaṁ tena yuttattaṁ ukkaṭṭhassāti hīnukkaṭṭhasambandhamukhena vibhāvento’tatthā’tiādimāha,",
  "anya-e0806n2:87_4": "tatthāti hīneccādinā vutte tasmiṁ,",
  "anya-e0806n2:87_5": "yatoti ukkaṭṭhasāriputtādiko,",
  "anya-e0806n2:87_6": "hīnoti paññavattādi(to nikkaṭṭho,",
  "anya-e0806n2:87_7": "so sāriputtādiko ukkaṭṭho) hīnatthavisayo jāyate…",
  "anya-e0806n2:87_8": "tabbisaye tassa ukkaṭṭhatā pattito,",
  "anya-e0806n2:87_9": "hīnukkaṭṭhasambandho pana atisāyanādikāya kāyaci kiriyāya katoti daṭṭhabbaṁ.",
  "anya-e0806n2:88_0": "14. Satta",
  "anya-e0806n2:89_0": "Kintaṁ ādhikyamiccāha- ‘adhikādhikīsambandho’ti,",
  "anya-e0806n2:89_1": "adhiko assa atthīti adhikī=khārī,",
  "anya-e0806n2:89_2": "athādhikīvinimutte adhikādhikisambandho kathamavasīyate nahyatrādhikī koci sūyaticcāha-‘navine’ccādi,",
  "anya-e0806n2:89_3": "iti saddo hetumhi yathāvuttasambandhasādhano,",
  "anya-e0806n2:89_4": "tadopasaddenayogoti tadā upasaddenādhikinoyogoti attho.",
  "anya-e0806n2:89_5": "Dviṭṭhattā sambandhassa adhikassāpyupasaddena yogā tatopi kasmā na sattamītyāha-‘adhikamhātvi’ccādi,",
  "anya-e0806n2:89_6": "yathā ekāyeva vibhattiyā ubhayagatassāpi sambandhassa jotitattā vijjusaṅkhātalakkhiyā sattamyabhāvo,",
  "anya-e0806n2:89_7": "evamidhā pīti pubbe vuttasamādhimatidisanto āha-‘lakkhitā viya sattamya bhāvo’ti,",
  "anya-e0806n2:89_8": "“māṇikā caturodoṇā,",
  "anya-e0806n2:89_9": "khāritthī catumāṇikā”.",
  "anya-e0806n2:90_0": "15. Sāmi",
  "anya-e0806n2:91_0": "Kintaṁ sāmittamiccāha-‘sassāmisambandho’ti,",
  "anya-e0806n2:91_1": "kāya kiriyāya janitoti āha-‘paripālanādikiriyāya janito’ti,",
  "anya-e0806n2:91_2": "tañcāti sāmittāpekkho napuṁsakaniddeso,",
  "anya-e0806n2:91_3": "sambandhassānekavidhattā āha‘sabbattha sambandhe’ti,",
  "anya-e0806n2:91_4": "ākhyāyatetīmassa attho vidhīyate ñāpīyateti,",
  "anya-e0806n2:91_5": "diṭṭhanto-panītottho sukhena paṭipattuṁ sakkāti pasiddhamanuvadiyamānamappasiddhañca vidhīyamānaṁ diṭṭhantamāha-‘yathā yo kuṇḍalī so devadatto’ti,",
  "anya-e0806n2:91_6": "kuṇḍalittampasiddhaṁ,",
  "anya-e0806n2:91_7": "devadattattamappasiddhamiccāha-‘kuṇḍalittānuvādene’ccādi.",
  "anya-e0806n2:91_8": "Yathevobhayādhiṭṭhānattepyupasajjanatova chaṭṭhī ‘rañño puriso’ti,",
  "anya-e0806n2:91_9": "na visessato ‘purisassa rājā’ti,",
  "anya-e0806n2:91_10": "tathā sambandhābhibyañjanakenādhinā yogepi visesanatova bhavati,",
  "anya-e0806n2:91_11": "nāññatoti āha-‘tatthā’tiādi.",
  "anya-e0806n2:91_12": "Byatirekamāpādīyatīti kārakachakkato byatirittattā sambandho byatireko taṁ āpādīyati pāpīyatīti attho,",
  "anya-e0806n2:91_13": "ubhayatoti saṁto sāmito ca,",
  "anya-e0806n2:91_14": "adhibrahmadatte pañcālāti brahmadattassa pañcālā santakā sāmino (potthake) ti attho,",
  "anya-e0806n2:91_15": "santakā sāmino (potthake) hi pañcālā,",
  "anya-e0806n2:91_16": "na sāmi nasaṁ (potthake),",
  "anya-e0806n2:91_17": "adhipañcālesu brahmadattoti pañcālānaṁ brahmadatto sāmītyattho.",
  "anya-e0806n2:92_0": "16. Kattu",
  "anya-e0806n2:93_0": "Kiṁ lakkhaṇo-yaṁ kattāiccāha-‘kattari’ccādi,",
  "anya-e0806n2:93_1": "gacchati devadattoccādo kattari patiṭṭhitaṁ,",
  "anya-e0806n2:93_2": "pacatyodanaṁ devadattoccādo kamme patiṭṭhitaṁ kiriyaṁ karotīti sambandho,",
  "anya-e0806n2:93_3": "karotīti ca iminā anvattha byapadesova siddho-yaṁ kattu vohāroti ñāpeti,",
  "anya-e0806n2:93_4": "kenaci payujjamānopi sake kamme sayameva padhānattamanubhavatīti‘payutto vā padhānabhāvenā’ti vuttaṁ hoti cettha-",
  "anya-e0806n2:94_0": "Padhānatāya yo kattu, kammaṭṭhaṁ kurute kriyaṁ;",
  "anya-e0806n2:95_0": "Sā kattā nāmappayutto, payutto vātyayaṁ dvidhāti.",
  "anya-e0806n2:96_0": "Tattha purisena katanti appayutto,",
  "anya-e0806n2:96_1": "purisena karoti devadattoti payutto,",
  "anya-e0806n2:96_2": "nanu kiriyā-yamabyavadhānena karaṇādhikaraṇe heva sādhyate kattārā tu dūraṭṭhena,",
  "anya-e0806n2:96_3": "tathāsati kathamanekasādhanasādhanīyaṁ kiriyaṁ kattāva karoti mukhyabhāvenāparetvamukhyabhāvenāti vuccate-",
  "anya-e0806n2:97_0": "Kattutoññesamubbhūtyā,",
  "anya-e0806n2:97_1": "vivittālocanādinā vavivekeca dassanāti vākyapadīye,",
  "anya-e0806n2:97_2": "pavivekeca kārakantharāmabhāvedissabhe kattarikriyā atthi bhavati vijjaticcādo titaṭīkā,",
  "anya-e0806n2:97_3": "tatiyapāthānaṁpāta 100,",
  "anya-e0806n2:97_4": "naṁpāta 243;",
  "anya-e0806n2:98_0": "Dūrādapyupakāritte, kattu vāttappadhānatā.",
  "anya-e0806n2:99_0": "Ayamettha attho “kattuno sakāsā aññesaṁ karaṇādīnaṁ ubbhūtyā sambhavenaca,",
  "anya-e0806n2:99_1": "tathāhi pasiddhakaraṇasabhāvopi pharasu kattāyattavuttitāyādhikaraṇambha vati‘pharasumhi ṭhapetvā chindatī’ti,",
  "anya-e0806n2:99_2": "vivittassa karaṇādīhi puthabbhūtassa,",
  "anya-e0806n2:99_3": "kattuno kiriyāya ālocanena dassanena ca ‘devadatto atthi bhavati vijjatī’ti vuthabbhūtassānena ālocanena",
  "anya-e0806n2:99_4": "dassanenaca kattunodevadattenadevadattaṁ bhavati vijjatīti (potthake),",
  "anya-e0806n2:99_5": "ādisaddena karaṇādino (tadadhīna) pavattiādīnaṁ gahaṇaṁ,",
  "anya-e0806n2:99_6": "iminā kāraṇena dūrato upakārittepi kattuyeva sappadhānatā siyā”ti, punapi-",
  "anya-e0806n2:100_0": "Thālyādīnantu kattuttaṁ, hotevācetanānapi;",
  "anya-e0806n2:101_0": "Yato saddassa vutyatthe, micchātyāsena-nādinā.",
  "anya-e0806n2:102_0": "Ayamettha attho “acetanānampi thālīasiādīnaṁ kattuttambhavati yathāvaṇṇitasappadhānattanimittābhāvepi,",
  "anya-e0806n2:102_1": "kasmāti ce yato kāraṇā atthe attano abhidheyyesaddassa vutti paṭipatti anādinā micchābhyāsenabhavati tasmā thālyādīnantiādi pakataṁ,",
  "anya-e0806n2:102_2": "kiṁ vuttaṁ hoti “aññathā saddattho,",
  "anya-e0806n2:102_3": "aññathā sabhāvattho,",
  "anya-e0806n2:102_4": "na hi saddo bāhye vatthumhi byāpāramāpajjati, tathāhi–",
  "anya-e0806n2:103_0": "Aññathe vāggi saṁsaggā, dāhaṁ daḍḍhoti maññati;",
  "anya-e0806n2:104_0": "Aññathā dāhasaddena, dāhattho sampatīyate.",
  "anya-e0806n2:105_0": "Bāhyapadatthassa sabhāvo viya hutvā micchābhyāsena anādinā pana pavattena bāhye vatthūni avijjamānena karaṇabhūtena thālyādīnaṁ kattuttaṁ hotī”ti.",
  "anya-e0806n2:105_1": "Atha ca pana–",
  "anya-e0806n2:106_0": "Vatticchādo pavattehi, sappadhānatta hetuhi;",
  "anya-e0806n2:107_0": "Kattudhammehi vuttehi, kattā saddāva ñāyate.",
  "anya-e0806n2:108_0": "Ekassāmukhyavatthāhi, bhedena parikappane;",
  "anya-e0806n2:109_0": "Kammattaṁ karaṇattañca, kattuttaṁ copajāyate.",
  "anya-e0806n2:110_0": "Vuttehīti ‘kattutoññesamubbhūtyā’ccādinā,",
  "anya-e0806n2:110_1": "saddāvāti sadde tedhammā hontu vā mā vā kattusambandhiyathāvuttadhammavacanicchāya saddatova kattā patīyate,",
  "anya-e0806n2:110_2": "niyamena na vatthutoti attho,",
  "anya-e0806n2:110_3": "amukhyā vatthāhīti buddhiyā tadākāratāya pariṇāmāvatthāhi,",
  "anya-e0806n2:110_4": "hantyatta nāvattānanti ekassevāttano kammattādi jāyate,",
  "anya-e0806n2:110_5": "atoyevāccantamasantopi aṅkuro jananakiriyāya kattā bhavati ‘aṅkuro jāyate’ti,",
  "anya-e0806n2:110_6": "vuttaṁ hi–",
  "anya-e0806n2:111_0": "Purāsañjanito purāsañjātito bhāvā, buddhayavatthāni bandhano;",
  "anya-e0806n2:112_0": "Avasiṭṭho satāññena, kattā bhavati jātiyāiti.",
  "anya-e0806n2:113_0": "Satā aññena devadattādinā.",
  "anya-e0806n2:114_0": "Kintaṁ karaṇaṁ nāmāti āha-‘yo panā’tiādi,",
  "anya-e0806n2:114_1": "yoti yo padattho,",
  "anya-e0806n2:114_2": "iminā idaṁ dīpeti “karaṇabyapadesāya suttantarābhāvepi karotyaneneti karaṇantyanvatthato pasiddho-yaṁ karaṇavohāro”ti,",
  "anya-e0806n2:114_3": "atredaṁ paṭibhānaṁ–",
  "anya-e0806n2:115_0": "Yaṁ vattumicchitaṁ kattu, kriyāyaccantasādhanaṁ;",
  "anya-e0806n2:116_0": "Karaṇantaṁ dvidhā hoti, bāhyabbhantarabhedatoti.",
  "anya-e0806n2:117_0": "Tattha yaṁvattumicchitaṁtyādinā idaṁ dasseti-“na vatthuto kiñci karaṇaṁ nāma atthi,",
  "anya-e0806n2:117_1": "vacanicchāvasena pana pasiddhakaraṇānampi pharasuādīnaṁ ‘pharasu chindati,",
  "anya-e0806n2:117_2": "pharasumhi chindatī’ti kattuadhikaraṇattassapi,",
  "anya-e0806n2:117_3": "pasiddhādhikaraṇānampi tadanuttādivisesasambhave thālyā pacatī’ti karaṇattassapi dassanato vacanicchātoyeva karaṇaṁ kārakaṁ viññeyya”nti,",
  "anya-e0806n2:117_4": "tañca duvidhanti āha-‘dvidhā hotī’tiādi,",
  "anya-e0806n2:117_5": "tattha asinā chindatīti bāhyaṁ,",
  "anya-e0806n2:117_6": "cakkhunā passatītyabbhantaraṁ.",
  "anya-e0806n2:117_7": "Kiriyānimittattā kārakanti iminā kārakasaddassa nimittapariyāyattamāha.",
  "anya-e0806n2:117_8": "Pakati yābhirūpoccādo kiriyāyāvijjamānattā sambandhamattaṁ viññāyatīti sambandhalakkhaṇā chaṭṭhī siyā,",
  "anya-e0806n2:117_9": "samena dhāvatītyādo tu kiriyāya vijjamānattepi kammattaṁ vattumicchitanti dutiyā siyā,",
  "anya-e0806n2:117_10": "samaṁ dhāvati visamaṁ dhāvatītyattho,",
  "anya-e0806n2:117_11": "tathā dvidoṇenāti dvedoṇe kiṇātītyattho,",
  "anya-e0806n2:117_12": "pañcakenāti pañca parimāṇassa pañcako pañcakaṁ vaggaṁ katvā pasavo kiṇāti pañcapañca katvā kiṇātītyatthoti",
  "anya-e0806n2:117_13": "vāttikakārena ‘tatiyā vidhānāyopasaṅkhyānaṁ’kataṁ,",
  "anya-e0806n2:117_14": "taṁ dassetumāha- ‘pakatiādīhī’tiādi,",
  "anya-e0806n2:117_15": "yatthesaṁkaraṇabhāvoti yassaṁ kiriyāyame sampakatyādīnaṁ karaṇattaṁ,",
  "anya-e0806n2:117_16": "taṁ kiriyaṁ kathayatīti sambandho,",
  "anya-e0806n2:117_17": "sabbasseva padatthassa sattābyabhicārato āha-‘bhū’iccādi,",
  "anya-e0806n2:117_18": "pakatiyābhirūpoti sabhāvenāyamabhirūpo bhavati,",
  "anya-e0806n2:117_19": "na tu vatthālaṅkārādinetyattho,",
  "anya-e0806n2:117_20": "karotissa gammamānatte pana pakatiyābhirūpo katotiādi,",
  "anya-e0806n2:117_21": "tadā kattariyeva tatiyā,",
  "anya-e0806n2:117_22": "yaṁ yasmā aññagotto gotamo na hoti atoca gotamo bhavatīti sambandho,",
  "anya-e0806n2:117_23": "nanuca dvidoṇa pañcakā kayampaṭicca kammabhūtā honti dvidoṇādinā keyattā tato kimuccate‘kayampaṭicca",
  "anya-e0806n2:117_24": "dvidoṇapañcakā karaṇāni bhavantī’tyā saṅkīyāha-‘tathāhi’ccādi,",
  "anya-e0806n2:117_25": "idaṁ vuttaṁ hoti-“dvidoṇādisaddena hi na gayhupagaṁ vatthumuccati,",
  "anya-e0806n2:117_26": "tehi pana dvidoṇādyatthaṁ mūlaṁ tādatthiyā bhihitanti na vuttadosāvasaro”ti.",
  "anya-e0806n2:118_0": "17. Saha",
  "anya-e0806n2:119_0": "Yathākkamamāgamanakiriyāya thūlattaguṇena gomantadabbena ca sambandhaṁ dassetuṁ ‘taṁ yathe’ccādimāha,",
  "anya-e0806n2:119_1": "udāharaṇamattaṁ dassentopi iminā adhippāyenāpi dassetīti vuttaṁ ‘sabbattheva vā’tiādi,",
  "anya-e0806n2:119_2": "puttena sahāgatotiādīsu āgamanādikiriyampaṭicca dve kattāro padhānāppadhānavasena,",
  "anya-e0806n2:119_3": "tesu padhāne kāriyasampaccayañāyena vā bahulaṁvacanena vā padhāne kattari paccayo,",
  "anya-e0806n2:119_4": "itare’kattari tatiyā’tyeva tatiyā siddhā,",
  "anya-e0806n2:119_5": "tato-yaṁ vacanārambho-natthakoti maññamānoco deti ‘nanvi’ccādinā,",
  "anya-e0806n2:119_6": "ttenābhidhīyate piteti padhānakattā,",
  "anya-e0806n2:119_7": "tulyopi kiriyāsambandhe pitāputtānaṁ pitātra padhānaṁ saddacoditattā,",
  "anya-e0806n2:119_8": "putto-ppadhānamasaddacoditattā,",
  "anya-e0806n2:119_9": "saddabyāpārāpekkhāya hi padhānāppadhānāya vavatthānaṁ,",
  "anya-e0806n2:119_10": "piturevātrāgatādisaddasāmānādhikaraṇyā āgamanakiriyā sambandho saddenoccate,",
  "anya-e0806n2:119_11": "netarassa saddasattisabhāvato,",
  "anya-e0806n2:119_12": "tathā vidhā hi saddassa satti yato piturevātra kiriyā sambandhaṁ sakkoti paṭipādetuṁ,",
  "anya-e0806n2:119_13": "na puttassa,",
  "anya-e0806n2:119_14": "evañcāgatoccādo ekavacanamupajjate,",
  "anya-e0806n2:119_15": "aññathā hi bahuvacanaṁ siyā,",
  "anya-e0806n2:119_16": "‘pitā puttā āgatā’ti.",
  "anya-e0806n2:119_17": "(Yadi) vuttanayena tatiyā siddhā ‘siddhe satyārambho niyamāya vā vikappāya vā’ na cettha niyamo,",
  "anya-e0806n2:119_18": "nāpi vikappo,",
  "anya-e0806n2:119_19": "tato kimanena yogenā tyāsayenāha-‘appadhāneyeva’ccādi.",
  "anya-e0806n2:119_20": "Nayidamevamiccādi parihāro.",
  "anya-e0806n2:119_21": "Sahabhāvamattaṁ vattumiṭṭhaṁ vāti yojanā,",
  "anya-e0806n2:119_22": "sāmatthiyāti bhedādhiṭṭhānattā sahatthayogassa puttassāpi kiriyābhisambandho viññāyati kathamaññathā sahatthayogo siyāti iminā attha balena.",
  "anya-e0806n2:119_23": "Atthaggahaṇanti sutte “sahatthene”ti atthaggahaṇaṁ.",
  "anya-e0806n2:119_24": "Pariyāyatthanti parito ayanti avagacchanti atthamaneneti pariyāyo attho payojanaṁ yassāti viggaho,",
  "anya-e0806n2:119_25": "ettha ca pariyāyatthamevāti nāvadhāraṇaṁ,",
  "anya-e0806n2:119_26": "atoyeva vināpi sahasaddappayogaṁ tappariyāyappayogaṁ vā sahatthena yoge vidhānato asatyapi sahādisaddappayoge",
  "anya-e0806n2:119_27": "yattha tadattho gamyate tatthāpi bhavatyeva tatiyā…",
  "anya-e0806n2:119_28": "gamyamānena sahatthena yogā,",
  "anya-e0806n2:119_29": "yathā“syādi syāne”ti.",
  "anya-e0806n2:119_30": "(3-1) Saha pariyāyenāti sahasaddassa pariyāyato.",
  "anya-e0806n2:119_31": "Visesānupādānatoti “sahayutte-ppadhāne”ti (2-3-19) pāṇinīya sutte viya appadhāneti visesassānupādānato.",
  "anya-e0806n2:120_0": "18. Lakkhaṇe",
  "anya-e0806n2:121_0": "Lakkhīyatyanenāti lakkhaṇaṁ saṅketo,",
  "anya-e0806n2:121_1": "kintaṁ kamaṇḍaluppabhuti,",
  "anya-e0806n2:121_2": "atthe kāriyassāsambhavā taṁvācīhi vibhattīti maññamānena yaṁvivaraṇaṁ kataṁ ‘lakkhaṇe vattamānato’ti,",
  "anya-e0806n2:121_3": "tamullaṅgiyātthaṁ vadati ‘yo attho’iccādi,",
  "anya-e0806n2:121_4": "vattamānatoti viññāyati…",
  "anya-e0806n2:121_5": "nāmasmā paccayavidhānappa saṅgato,",
  "anya-e0806n2:121_6": "upāttoti gahito.",
  "anya-e0806n2:121_7": "Kañcippaṇaramāpannassa lakkhaṇe tatiyā yathā siyā ‘rukkhampati vijjotana’miccatra lakkhaṇamatte mā bhavīti",
  "anya-e0806n2:121_8": "pāṇinīyehi “itthambhūtalakkhaṇe”ti (2-3-21) itthambhūtaggahaṇaṁ kataṁ,",
  "anya-e0806n2:121_9": "tammanasi nidhāya codayamāha–‘nanvi’ccādi,",
  "anya-e0806n2:121_10": "itthambhūtassa lakkhaṇanti chaṭṭhīsamāso,",
  "anya-e0806n2:121_11": "āpannassāti bhūtassa,",
  "anya-e0806n2:121_12": "sāmaññassa bhedako viseso pakāro vuccate,",
  "anya-e0806n2:121_13": "tathāhi ‘tidaṇḍakena paribbājakamaddakkhī’ti manussattasāmaññassa paribbājakattampakāro,",
  "anya-e0806n2:121_14": "tamparibbājako patto,",
  "anya-e0806n2:121_15": "tassa tidaṇḍakaṁ lakkhaṇaṁ.",
  "anya-e0806n2:121_16": "Upalakkhaṇatteti iminā itthambhūtassa lakkhaṇattābhāvamāha,",
  "anya-e0806n2:121_17": "upalakkhaṇanti saṅketo.",
  "anya-e0806n2:121_18": "Nayidamatthiccādi parihāro,",
  "anya-e0806n2:121_19": "rukkhampati vijjotananti ettha kassaci itthambhūtassābhāvā itthambhūtaggahaṇe payojanaṁ na dissati tannivattanato,",
  "anya-e0806n2:121_20": "rukkhampati vijjotateti etthatu itthambhūtassa vijjusaṅkhātassa atthassa sabbhāvā tatiyāppattiyaṁ taṁnivattiyā",
  "anya-e0806n2:121_21": "yathāvuttaṁ ñāyamantarena nāññaṁ kiñci paṭisaraṇamatthīti saññāpayamāha-‘avassa’miccādi,",
  "anya-e0806n2:121_22": "aññathāti evamanabbhupagamma ‘itthambhūtalakkhaṇe’ti vacane karīyamāne sati,",
  "anya-e0806n2:121_23": "itthambhūtavādino uttaramāsaṅkiyāha-‘nacā’tiādi,",
  "anya-e0806n2:121_24": "vattunti vacanaseso,",
  "anya-e0806n2:121_25": "co-vadhāraṇe,",
  "anya-e0806n2:121_26": "neva sakkāti vuttaṁ hoti,",
  "anya-e0806n2:121_27": "dutiyāvidhānasāmatthiyāti “patiparīhi bhāge cā”ti (2-9) kasmā na sakkāti āha-‘atthi’ccādi,",
  "anya-e0806n2:121_28": "asati hi payojane sāmatthiyanti bhāvo.",
  "anya-e0806n2:121_29": "Atha kamaṇḍalu pāṇimhi assāti ādo tatiyā kasmā na siyā tyāha-‘kamaṇḍalu’iccādi,",
  "anya-e0806n2:121_30": "kamaṇḍalussa setassa ca upalakkhaṇa bhāvenānupādānatoti sambandho,",
  "anya-e0806n2:121_31": "iminā upādātuno savacasi satantatamāha,",
  "anya-e0806n2:121_32": "visiṭṭhāvayavādheyyenāti pāṇi kamaṇḍalunā visiṭṭhovayavo,",
  "anya-e0806n2:121_33": "tassādheyyo kamaṇḍalu tenāti attho.",
  "anya-e0806n2:121_34": "Yenāṅgena vikatena aṅgino vikāro lakkhīyate tato tatiyā yathāsiyāti parehi “yenāṅgavikāro”ti (2-3-20) āraddhaṁ,",
  "anya-e0806n2:121_35": "tadāha-‘yene’ccādi,",
  "anya-e0806n2:121_36": "tattha yasaddena vikatāvayavo hetuttena niddiṭṭho aṅgasaddo ca samudāyavacano upātto tenāha-‘yeneccādi,",
  "anya-e0806n2:121_37": "nanuca kāṇādīnaṁ niyataguṇīnamabhidhāyittā akkhisaddassa payogo na yutto byāvattiyābhāvāti,",
  "anya-e0806n2:121_38": "nesa doso,",
  "anya-e0806n2:121_39": "lokiyo-yaṁ saddassa vohāro,",
  "anya-e0806n2:121_40": "lokassa ca saddappayoge gurulaghumpatyadayo natthi,",
  "anya-e0806n2:121_41": "tathāhi lokena ‘sīsapāti’pi vuccate,",
  "anya-e0806n2:121_42": "rukkho sīsapātipi,",
  "anya-e0806n2:121_43": "yassa tu tatthādaro,",
  "anya-e0806n2:121_44": "so-kkhisaddaṁ payujjateva,",
  "anya-e0806n2:121_45": "athavā sāmaññupakkame viseso payogamarahati,",
  "anya-e0806n2:121_46": "akkhi(nāti) hi vutte sandeho siyā ‘kimassa vattumicchita’nti tato kāṇoti vuccate,",
  "anya-e0806n2:121_47": "nākkhinā nirūpayati sobhanoti,",
  "anya-e0806n2:121_48": "kiñcarahi kāṇoti,",
  "anya-e0806n2:121_49": "akkhikāṇamassetyādo kasmā na siyāti āsaṅkiya‘kamaṇḍalu pāṇimhi assā’tyatra yo vutto parihāro,",
  "anya-e0806n2:121_50": "ta metthopadisanto āha-‘heṭṭhā viya appasaṅgo’ti.",
  "anya-e0806n2:122_0": "19. Hetu",
  "anya-e0806n2:123_0": "Kismiñci phale diṭṭhasāmatthiyetthe hetu niruḷho.",
  "anya-e0806n2:123_1": "Ekatra hi diṭṭhasāmatthiyottho taṁyoggatāya kāriya (ma)karontopi hetu vuccate sati saha kārinyasati ca vidhurappaccayo papā(ta) to,",
  "anya-e0806n2:123_2": "tena kāriyassa byabhicāro,",
  "anya-e0806n2:123_3": "tenevāha- ‘anipphādayantopī’ti,",
  "anya-e0806n2:123_4": "kāraṇe tatiyāyābhāve kāraṇamāha- ‘takkiriyāyoggatāmatte’ccādi.",
  "anya-e0806n2:124_0": "21. Guṇe",
  "anya-e0806n2:125_0": "Upādhi visesanaṁ,",
  "anya-e0806n2:125_1": "parāṅgabhūteti parassa bandhattā(dino) vidhānā yāṅgabhūte jaḷattādihetumhīti attho,",
  "anya-e0806n2:125_2": "iminā guṇasaddo yamappadhānavacanoti vadati,",
  "anya-e0806n2:125_3": "yañcāppadhānaṁ tamparāṅgabhūtanti guṇetīmassa ‘parāṅgabhūte’ti atthamāha,",
  "anya-e0806n2:125_4": "yañhi paratthamupādīyate tadappadhānamanu vādarūpenopādīyamānattā,",
  "anya-e0806n2:125_5": "yathā ‘jaḷattā baddho,",
  "anya-e0806n2:125_6": "rukkho yaṁ sīsa pattā,",
  "anya-e0806n2:125_7": "aggi ettha dhumatte’ccādi,",
  "anya-e0806n2:125_8": "tenevāha-‘parattharūpāpanna’nti,",
  "anya-e0806n2:125_9": "vāvidhānanti “vibhāsā guṇe-thiyaṁ”nti (2-3-25) evaṁ vidhānaṁ,",
  "anya-e0806n2:125_10": "itthiyantiādinā pañcamīrūpassapi abhimatabhāvaṁ dasseti,",
  "anya-e0806n2:125_11": "tenevāha-‘ubhayatthā’tiādi,",
  "anya-e0806n2:125_12": "nanu ‘to pañcamyā”ti (4-95) suttena taddhitapaccayantassa kathaṁ pañcamyantatā tyāsaṅkiyāha-‘pañcaminiddese’ iccādi,",
  "anya-e0806n2:125_13": "iminā suttena pañcamiyā vināti yojanā,",
  "anya-e0806n2:125_14": "vā pañcamiyā vidhānato tatiyārūpenapi bhavitabbanti codanamanasi nidhāya pañcamyu dāharaṇeyeva kāraṇaṁ",
  "anya-e0806n2:125_15": "tatiyodāharaṇassa ca paṭhamodāharaṇānusārenānu mantabbatañcadassento āha ‘pañcamyāyevi’ccādi,",
  "anya-e0806n2:125_16": "abhāvena saṅkhāranirodhenāti tatiyantarūpāni.",
  "anya-e0806n2:126_0": "22. Chaṭṭhī",
  "anya-e0806n2:127_0": "Sambandhavacanicchāyevettha chaṭṭhī siddhāti āsaṅkiyāha-‘hetumhi’ccādi,",
  "anya-e0806n2:127_1": "hetumāha-‘taṁ yoggatā’ iccādi,",
  "anya-e0806n2:127_2": "saddasattisāmatthiyāti saddasattisaṅkhātāya sāmatthiyā,",
  "anya-e0806n2:127_3": "tameva phuṭayati ‘yattha’iccādinā,",
  "anya-e0806n2:127_4": "hetvatthavācakehi antarenāti sambandho,",
  "anya-e0806n2:127_5": "samānādhikaraṇehīti hetvatthasamānādhikaraṇehi udarādīhi,",
  "anya-e0806n2:127_6": "tajjotanāyāti hetvatthajotanāyālanti sambandho,",
  "anya-e0806n2:127_7": "byatirekena tu hetvatthato tappavattimāha-‘yattha pani’ccādi,",
  "anya-e0806n2:127_8": "hetvatthehipiccādinā sāmatthiyamupadassitaṁ ‘vase dhammassa hetuno’ti tatthodāharaṇaṁ.",
  "anya-e0806n2:128_0": "23. Sabbā",
  "anya-e0806n2:129_0": "Nāmabhūtehīti sabbādīsu keci kesañci yadi nāmāni siyuṁ tehi,",
  "anya-e0806n2:129_1": "appadhānabhūtehīti piyasabbādīhi,",
  "anya-e0806n2:129_2": "kimpayojanantiādo payojanasaddo “payojanaṁ kāriyahetūsu”ti nighaṇḍuto hetuvacano.",
  "anya-e0806n2:130_0": "24. Catu",
  "anya-e0806n2:131_0": "Yassa sacetanāyācetanāya vā kassaci,",
  "anya-e0806n2:131_1": "pūjānuggahakāmatta mantarena sammāpadānaṁ na sambhavatīti āha-‘pūjā’ iccādi,",
  "anya-e0806n2:131_2": "tenāti yathāvuttenatthena,",
  "anya-e0806n2:131_3": "cāgaṅganti dadātino dānakiriyāya kammena sambajjhamānañcāgakāraṇaṁ,",
  "anya-e0806n2:131_4": "idāni sampadānalakkhaṇaṁ sappabhedamāvikātukāmo āha-‘tadida’miccādi,",
  "anya-e0806n2:131_5": "nanirākarotītya nirākaraṇaṁ,",
  "anya-e0806n2:131_6": "ārādhayatītyārādhanaṁ,",
  "anya-e0806n2:131_7": "abbhanujānātītyabbhanuññaṁ,",
  "anya-e0806n2:131_8": "tesaṁ vasena,",
  "anya-e0806n2:131_9": "idha sampadānantidhā vuttaṁ kathitaṁ,",
  "anya-e0806n2:131_10": "keteti āha-‘rukkhayācakabhikkhavo’ti,",
  "anya-e0806n2:131_11": "rukkhādikaṁ taṁ sampadānaṁ vibhāgena dassetumāha-‘tattha hi’ccādi,",
  "anya-e0806n2:131_12": "ajjhesanenārādhanena sampadānaṁ bhavatīti sambandho,",
  "anya-e0806n2:131_13": "anumatiyā abbhanujānena,",
  "anya-e0806n2:131_14": "vijjamānepyanirākaraṇe bhikkhuno-dhikamanumatantyadhippāyenāha-‘so’ iccādi.",
  "anya-e0806n2:132_0": "25. Tāda",
  "anya-e0806n2:133_0": "Payojanapariyāye atthasadde sati idanti payojanaṁ parāmaṭṭhuṁ sakkāti ‘tasseda’ntiādi vuttaṁ,",
  "anya-e0806n2:133_1": "tasaddenettha vikatiyātisambandho,",
  "anya-e0806n2:133_2": "atthasaddena tu pakatiyā,",
  "anya-e0806n2:133_3": "attha kathanametanti iminā vacanicchāya metissaṁ natthi samāsoti dīpeti,",
  "anya-e0806n2:133_4": "viggahe vāsmimimasmāyeva nipātanā samāso daṭṭhabbo,so vikatisaṅkhāto attho,",
  "anya-e0806n2:133_5": "pakatitvaññapadatthenākkhipīyate,",
  "anya-e0806n2:133_6": "tato tadatthasaddato,",
  "anya-e0806n2:133_7": "koyaṁ tadattha bhāvo ccāha-‘tadatthabhāvo nāmā’tiādi,",
  "anya-e0806n2:133_8": "nimittaṁ yūpādivikati,",
  "anya-e0806n2:133_9": "nimittīdāruādipakati tasaddenātthasaddena ca gahitā,",
  "anya-e0806n2:133_10": "tesaṁ sambandho tadatthasaddassa pavattinimittaṁ tadatthabhāvo nāmāti attho,",
  "anya-e0806n2:133_11": "hetu hetumantabhāvalakkhaṇo sambandho nāmāti vuttaṁ hoti,",
  "anya-e0806n2:133_12": "padhānāvacchedaguṇasmāti vidhīyamānattena padhānassa purisassa ācchedakā visesakā guṇā,",
  "anya-e0806n2:133_13": "yañhi vidhīyate ñāpīyate tampadhāna,",
  "anya-e0806n2:133_14": "mitaramappadhānamanuvajjamānattā,",
  "anya-e0806n2:133_15": "yadā upādīyateti vatvā upādīyamānappakāraṁ diṭṭhantena phuṭayitumāha-‘yathā’iccādi,",
  "anya-e0806n2:133_16": "yūpo nimittaṁ yassa dāruno taṁ tathā vuttaṁ nāññanimittanti yadā nimityavacchedakattenupādīyate tadā nimittasaddatova catutthī sambandho,",
  "anya-e0806n2:133_17": "tato aññanimittato,",
  "anya-e0806n2:133_18": "nimittanimittīnaṁ sambandhassa abhimukhabhāvena tattheva nimitte pavattīti sambandho,",
  "anya-e0806n2:133_19": "nimittasaddato hetutatiyāpi nāsaṅkanīyāti sambandho,",
  "anya-e0806n2:133_20": "kāraṇamāha-‘nimitta’ hetu iccādi.",
  "anya-e0806n2:133_21": "Ubhayatthāti yūpāya pākāyāti ubhayattha.",
  "anya-e0806n2:134_0": "Piṇiyamānā kiṁ saddādivacanīyā paro sāduādiko yo-ttho so añño kattā yassa so aññakattuko-bhilāso,",
  "anya-e0806n2:134_1": "abhilāso rucīti iminā dityādyanekatthantopi rucisaddo-bhilāse ruḷhova gayhatīti vadati,",
  "anya-e0806n2:134_2": "sā ruci attho-bhidheyyo yesaṁ bhe tadatthā,",
  "anya-e0806n2:134_3": "tesaṁ sambandhino piṇiyamānassa,",
  "anya-e0806n2:134_4": "iminā ca kiñcāpi rucirayaṁ yassuppajjateyo vā tassā janako,",
  "anya-e0806n2:134_5": "tesamubhinnampi atthi,",
  "anya-e0806n2:134_6": "tathāpi yassuppajjate sova tassādhikaraṇaṁ,",
  "anya-e0806n2:134_7": "ajanakopi so tāya saṁsattoti tasseva piṇiyamānassa sampadānasaññā,",
  "anya-e0806n2:134_8": "natujanakassa tāyāsaṁsattassāti dīpeti,",
  "anya-e0806n2:134_9": "idhāti iminā sakkate udāharaṇānamasamānarūpakaṁ dasseti,",
  "anya-e0806n2:134_10": "iminā ca udāharaṇānamasamāna rūpattameva catutthīvidhāne kāraṇaṁ,",
  "anya-e0806n2:134_11": "aññathā chaṭṭhīyeva tehipi vidhīyeyya kāraṇāsambhavā kāraṇasabbhāvā hi dīpeti,",
  "anya-e0806n2:134_12": "īdisassa paccudāharaṇa(ssa) bhāve kāraṇamāha-‘anaññakattu kattā-bhilāsassā’ti,",
  "anya-e0806n2:134_13": "paresamidampaccudāharaṇambhavatu idha kathanti āha-‘ihatvi’ccādi,",
  "anya-e0806n2:134_14": "tvanti attamatte paṭhamāyeva,",
  "anya-e0806n2:134_15": "sambhave kāraṇantaramāha-‘athavā’tiādi,",
  "anya-e0806n2:134_16": "natthi añño kattā yassā sā anaññakattukā ruci,",
  "anya-e0806n2:134_17": "bhāya ruciyā sambandhino piṇiyamānassa sampadānasaññaṁ ye pana icchantīti sambandho,",
  "anya-e0806n2:134_18": "ye pana āhu cātisambandho,",
  "anya-e0806n2:134_19": "uppajjanamuppatti,",
  "anya-e0806n2:134_20": "kassa uppatti, ruciyā,",
  "anya-e0806n2:134_21": "uppattiyā ādhāro uppatyādhāro‘devadattāya rocate’ccādo devadattādiṁ upalakkhetīti uppatyādhāropalakkhaṇaṁ vacanaṁ,",
  "anya-e0806n2:134_22": "ettha ruciyā uppatyādhāropalakkhaṇameva vacananti sāvadhāraṇa mattho daṭṭhabbo…",
  "anya-e0806n2:134_23": "sabbesaṁ vākyānamavadhāraṇaphalattā,",
  "anya-e0806n2:134_24": "tena piṇiya mānavacanamabhilāsassa aññakattukatāsandassanaparaṁ na hotīti byavacchinnambhavati,",
  "anya-e0806n2:134_25": "tesaṁ kaccāyanassa cehāpi pasajjatīti sambandho,",
  "anya-e0806n2:134_26": "ihāpīti tvamiti etthāpi,",
  "anya-e0806n2:134_27": "aññathāsiddhattāti atthamatte paṭhamāya eva siddhattā,",
  "anya-e0806n2:134_28": "vacanassāti ubhinnampi catutthīvidhānavacanassa,",
  "anya-e0806n2:134_29": "atippasaṅgocāti “kassa vā tvaṁ dhammaṁ rocesī”tiādo tavāti anabhimataṭṭhānappattica.",
  "anya-e0806n2:135_0": "Dhārippayogeti dhāridhātuno payoge,",
  "anya-e0806n2:135_1": "uttamīṇo adhamīṇoti dhanikagahetūnaṁ ruḷhītyāha-‘uttamīṇo dhanasāmī’ti,",
  "anya-e0806n2:135_2": "uttamīṇamassāti uttamīṇo,",
  "anya-e0806n2:135_3": "dhārayatītimassatthamāha-‘vahatī’ti,",
  "anya-e0806n2:135_4": "dhāritoti dhāraṁdhātuto.",
  "anya-e0806n2:135_5": "Suttantarena (taṁ taṁ) niyamena niyamitānaṁ tesaṁtesaṁ sampadānasaññaṁ vidhāya catutthī vihitā parehi,",
  "anya-e0806n2:135_6": "tadāha ‘silāgha hanuṭṭhāsapāna’miccādi,",
  "anya-e0806n2:135_7": "sabbattha yogasambandhe chaṭṭhī,",
  "anya-e0806n2:135_8": "ñāpetunti silāghādike bodhetuṁ,",
  "anya-e0806n2:135_9": "icchitoti atimato.",
  "anya-e0806n2:135_10": "Tadatthavācīnañca dhātūnaṁ saṅgahaṇatthaṁ ‘kudhaduhissosūyatthāna’nti vuttaṁ,",
  "anya-e0806n2:135_11": "yampati kopoti iminā kopassa visayamāha,",
  "anya-e0806n2:135_12": "yassāti iminā yaṁkārakanti vuttameva parāmasati,",
  "anya-e0806n2:135_13": "yassāti rājādino,",
  "anya-e0806n2:135_14": "pucchatīti pucchiyate,",
  "anya-e0806n2:135_15": "teneva vakkhati-‘yassa sambandhiṁ subhāsubhaṁ pucchati nemittiko’ti,",
  "anya-e0806n2:135_16": "yocānukūlattambha jatīti iminā idaṁ dasseti “patipubbako āpubbakoca suṇoti abbhupagame paṭijānaneca vattate,",
  "anya-e0806n2:135_17": "yadāyamabbhupagamo patthanā pubbato bhavati tadā patthanāya kattu patthayituno catutthī rūpambhavati,",
  "anya-e0806n2:135_18": "yadātvapatthatampi kevalamānukūlyena vattamānaṁdisvā deyyamabbhupagacchanti idamidaṁ vodassāmāti kopissasāmāti",
  "anya-e0806n2:135_19": "(potthake) tadānukūlyena pavattanasaṅkhātāya kiriyāya kattuno catutthīrūpambhavatī”ti,",
  "anya-e0806n2:135_20": "iminā ca pāṇiniyavuttikārassa jayādiccassamate byabhicāramāha,",
  "anya-e0806n2:135_21": "so hi “abbhupagamo nāma parena patthitassa bhavati tattha patthayituyeva catutthīrūpambhavatī”ti vadati,",
  "anya-e0806n2:135_22": "pubbassākiriyāya yo kattāti vedavākyena vihitathutikakaraṇa saṅkhātāya ussāhānujānanato pubbabhūtāya kiriyāya yo kattā hotā potā ca,",
  "anya-e0806n2:135_23": "sabbatthāpi‘tassā’ti idaṁ ‘catutthīyāyadabhimataṁ rūpa’ntiiminā sambandhitabbaṁ,",
  "anya-e0806n2:135_24": "chaṭṭhiyā sabbabyāpibhāvamālamba evanti atidesoti āha ‘evantī’tiādi,",
  "anya-e0806n2:135_25": "rūpasāmyato pana tādatthiyatthasabbhāvāca yathāyogaṁ tādatthha catutthīpi na virujjhati,",
  "anya-e0806n2:135_26": "vakkhati hi‘tādatthha vacanicchāyantu ‘iccādinā,",
  "anya-e0806n2:135_27": "icchito rājā,",
  "anya-e0806n2:135_28": "kamma vacanicchāti iminā vacanicchāya padhānattamāha…",
  "anya-e0806n2:135_29": "vacanicchābhimukhattā sabbesaṁ kārakānaṁ,",
  "anya-e0806n2:135_30": "appacurappayogattāti abahuppayogattā,",
  "anya-e0806n2:135_31": "hanute apanayati,",
  "anya-e0806n2:135_32": "upatiṭṭhate upaṭṭhānaṁ upagamanaṁ karoti,",
  "anya-e0806n2:135_33": "pihayanti patthenti,",
  "anya-e0806n2:135_34": "kujjha amarisaṁ karoti,",
  "anya-e0806n2:135_35": "duhanādayo kopappabhavā nānantarena te sambhavantīti dūbhādayopyudāhaṭā “byañjane dīgharassā”ti (1-33) rasse aparajjhāmi,",
  "anya-e0806n2:135_36": "issayanti nasahanti,",
  "anya-e0806n2:135_37": "ārajjhati pucchito nemittiko upaparikkhati,",
  "anya-e0806n2:135_38": "bhādatthhaṁ vibhāveti ‘yasse’ccādinā,",
  "anya-e0806n2:135_39": "pariyā loceti upaparikkhati,",
  "anya-e0806n2:135_40": "kiṁ lakkhaṇo-yamaniyamoccāha-‘nāvassa’miccādi,",
  "anya-e0806n2:135_41": "yācitusmāyeva yācituyeva (potthake) chaṭṭhīti nāvassamayanniyamoti attho,",
  "anya-e0806n2:135_42": "kutoccāha-‘sambandhe’ccādi,",
  "anya-e0806n2:135_43": "aññasmāpīti ayācitutoapi,",
  "anya-e0806n2:135_44": "thutikaraṇassa kattubhūtā hotāpotāro ussāhanānujānanānaṁ kammaṁ hotīti āha-‘paccanupubbassa giṇātissa kamme’ti.",
  "anya-e0806n2:135_45": "Hotupotusaddehiccādinā potusaddassapi chaṭṭhirūpaṁ dassitaṁ,",
  "anya-e0806n2:135_46": "vuttiyantu ‘hotu patigiṇāti’cceva pāṭho dissati,",
  "anya-e0806n2:135_47": "hotvevampityamhākamatropekkhā,",
  "anya-e0806n2:135_48": "ussāhayatītyatthe giṇāti antogataṇyattho.",
  "anya-e0806n2:135_49": "Anāvādoti nāvāannādivajjite.",
  "anya-e0806n2:135_50": "Ettha pana tathā paṭisedhābhāvepi bahulādhikārato ‘na taṁ nāvammaññe nataṁ annammaññe’ccādi bhavati,",
  "anya-e0806n2:135_51": "attheva hi bahulādhikāratovā tippasaṅgābhāvo,",
  "anya-e0806n2:135_52": "paṭhamantaṁ rūpanti maññamānoti paṭhamantaṁ rūpaṁ,",
  "anya-e0806n2:135_53": "etthaca yadā tiṇāditopi khikaṁsīyate tadā nindāvagamo,",
  "anya-e0806n2:135_54": "tattha ca niyogatova nañpayogo ñāthānupa pattiyāti sappaṭisedhamudāhaṭaṁ ‘na maññamāno’ti,",
  "anya-e0806n2:135_55": "avadhimhiyeva pañcamītiṇāti,",
  "anya-e0806n2:135_56": "nañpayogeva niyogato nindāvagamā tiṇanti kammeyeva dutiyā,",
  "anya-e0806n2:135_57": "athavā satīpi nindāvagame vacanicchāto savisayeyeva dutiyā,",
  "anya-e0806n2:135_58": "sammutippayogeti sammutisaddassa payoge,",
  "anya-e0806n2:135_59": "catutthiṁ icchantīti mattāyāti ettha catutthiṁ icchanti,",
  "anya-e0806n2:135_60": "puna ruttatte kāraṇamāha-‘atha sotivijjamānattā’ti,",
  "anya-e0806n2:135_61": "caṇḍassa kukkurassātiādisutte “atha so”ti pāṭhassa vijjamānattā ‘bhiyyoso mattāyā’ti ettha sokāro punaruttoti adhippāyo,",
  "anya-e0806n2:135_62": "caggahaṇenāti “silāghahanu…pe…",
  "anya-e0806n2:135_63": "sattamyatthesucā”ti sutte caggahaṇena,",
  "anya-e0806n2:135_64": "catutthībhimatāti “namo yogādisvapicā”ti suttena.",
  "anya-e0806n2:136_0": "26. Pañca",
  "anya-e0806n2:137_0": "Avadhīyate visilissate etasmātyavadhi, avapubbāya dhādhātuto avadhimhi“dādhātvī”ti (5-45) i.",
  "anya-e0806n2:138_0": "Yato-vadhīyate kiñci, kriyāpubbaṁ kutocipi;",
  "anya-e0806n2:139_0": "Calañcācalamaññañca, taṁ vadantya vadhimbudhā.",
  "anya-e0806n2:140_0": "Etthāyamattho “yatokutocipi attho kiñci vatthuavadhīyate saṁyogassa vā kiriyānimittaṁ gamanadānādikiriyāpubbaṁ",
  "anya-e0806n2:140_1": "visilissate sayaṁ vā apeti aññena vā visuṁ karīyate,",
  "anya-e0806n2:140_2": "tamevaṁvidhaṁ calañcā calañca visilesaparicchedabhūtaṁ padatthamavadhiṁ vadanti budhā tabbiduno”ti,",
  "anya-e0806n2:140_3": "taṁ yathā dhāvatāssā puriso patati,",
  "anya-e0806n2:140_4": "purisaṁ pāteti vā,",
  "anya-e0806n2:140_5": "rukkhā paṇṇaṁ patati,",
  "anya-e0806n2:140_6": "paṇṇaṁ pāteti vāti,",
  "anya-e0806n2:140_7": "soca tidhāpyuccate visayabhedena, yathā–",
  "anya-e0806n2:141_0": "Niddiṭṭhavisayo koci, upāttavisayo tathā;",
  "anya-e0806n2:142_0": "Anumeyyavisayo cāti, tidhāvadhi samīritoti.",
  "anya-e0806n2:143_0": "Tattha niddiṭṭhā vacanopanītā kiriyā visayo yattha so niddiṭṭha visayo vadhi,",
  "anya-e0806n2:143_1": "yathā-‘gāmasmā āgato’ti,",
  "anya-e0806n2:143_2": "upāttājjhāhaṭā kiriyā visayo yattha so upāttavisayo,",
  "anya-e0806n2:143_3": "yathā-‘valāhakā vijjotate’ti,",
  "anya-e0806n2:143_4": "valāhakā nikkhamma vijjobhateti attho,",
  "anya-e0806n2:143_5": "anumeyyā kiriyā visayo yattha so anumeyyavisayo,",
  "anya-e0806n2:143_6": "yathā‘māthurā pāṭaliputtakehi abhirūpatarā’ti,",
  "anya-e0806n2:143_7": "ettha abhirūpaguṇena ukkaṁsanamanumeyyaṁ,",
  "anya-e0806n2:143_8": "atoyevetthāyameva saññā paripphuṭā viññāyatīti na kācidiha saññā paribhāsīyate byāmohakāriṇī,",
  "anya-e0806n2:143_9": "athāvadhismāti vuccamāne ‘padatthāvadhismā’ti kuto-vasīyate yenevaṁ vivaraṇaṁ katantyāsaṅkiyāha-padāna’miccādi.",
  "anya-e0806n2:143_10": "Yathā gāmasmātiādinā idaṁ dīpeti “na kevalaṁ kāyasaṁsaggapubbakova visileso,",
  "anya-e0806n2:143_11": "kiñcarahi buddhisaṁsaggapubbakopi,",
  "anya-e0806n2:143_12": "atthi ceha buddhisaṁsagga pubbako,",
  "anya-e0806n2:143_13": "tathāhi corehi bhāyatityādo yo (bhaya)pekkhaṇa sīlo bhavati,",
  "anya-e0806n2:143_14": "so yadi maṁ corā passeyyuṁ,",
  "anya-e0806n2:143_15": "dhuvaṁ me maraṇanti vicārento te buddhiyā pappoti pappuyya ca tato nivattate,",
  "anya-e0806n2:143_16": "tathā corehi tāyatityādo yo ekassa mitto bhavati so yadyetaṁ corā passeyyuṁ dhuvamassa maraṇanti passanto",
  "anya-e0806n2:143_17": "te buddhiyā patvā tato nivattayatītyavadhittā avadhismāva sabbattha pañcamī”ti,",
  "anya-e0806n2:143_18": "parehi pana etādisesu sabbattha paṭipattuvisesānuggahāya sutteheva papañco kato,",
  "anya-e0806n2:143_19": "idha pana sāmaññavacaneneva siddhattā tadanuggahāya udāharaṇeheva papañcitaṁ,",
  "anya-e0806n2:143_20": "bhītibhāyanatthānanti bhīti tāyanānaṁ attho yesaṁ te bhītitāyanatthā tesanti attho,",
  "anya-e0806n2:143_21": "nanu bhītyatthānaṁ payoge bhayahetu sambhavati natu tāyanatthānanti,",
  "anya-e0806n2:143_22": "nesa doso,",
  "anya-e0806n2:143_23": "tāyanañhi rakkhanamuccate sāyanāhi rakkhanamuppajjabhe (potthake) tañca bhayahetuto vetyāha-‘yo bhayahetu’tiādi,",
  "anya-e0806n2:143_24": "iminā ca “bhītyatthānaṁ bhayahetu”ti (1-4-25) pāṇiniyānamapādānasaññā suttampaṭikkhipati,",
  "anya-e0806n2:143_25": "tatoti bhayahetuto,",
  "anya-e0806n2:143_26": "tesanti bhayatāyanānaṁ,",
  "anya-e0806n2:143_27": "bhayamaniṭṭhapātasaṅkā,",
  "anya-e0806n2:143_28": "uttāsotyattho,",
  "anya-e0806n2:143_29": "tāyana maniṭṭhapātato parirakkhanaṁ,",
  "anya-e0806n2:143_30": "yathā dassanaṁ hontevātīminā vacanicchāyeva padhānattamāha,",
  "anya-e0806n2:143_31": "ko hi lokiyaṁ vacanicchamativattituṁ sakkoti,",
  "anya-e0806n2:143_32": "tathāhi sabbeva dabbādayo sabbakārakasattiyuttāva,",
  "anya-e0806n2:143_33": "tatthāyaṁ kārakavibhāgo vacanicchāvaseneva,",
  "anya-e0806n2:143_34": "taṁ yathā ‘valāhako vijjotate,",
  "anya-e0806n2:143_35": "valāhakena vijjotate,",
  "anya-e0806n2:143_36": "valāhake vijjotate’ti.",
  "anya-e0806n2:143_37": "Parāpubbassātiādinā “parājissāsayho”ti (1-4-26) saññāsuttaṁ paccakkhāti,",
  "anya-e0806n2:143_38": "asayho atthoti sahituṁ abhibhavitumasamattho attho,",
  "anya-e0806n2:143_39": "ajjhenasakāsāiccādinā udāharaṇatthamācikkhati,",
  "anya-e0806n2:143_40": "nanucevamatthaṁ vadatā yaññadattassāsayhattaṁ vuttaṁ,",
  "anya-e0806n2:143_41": "taṁ kathaṁ ajjhayanassāsayhattaṁ,",
  "anya-e0806n2:143_42": "yenāsayhattassāvadhittaṁ paṭipādayati tyāsaṅkiyāha-‘yaññadattānabhibhavo’ccādi,",
  "anya-e0806n2:143_43": "asayhotīmassa paccudāharaṇaṁ paṭipādayati ‘yo pani’ccādi.",
  "anya-e0806n2:143_44": "“Vāraṇatthānamicchito”ti (1-4-27) suttitaṁ,",
  "anya-e0806n2:143_45": "tadāha ‘vāraṇatthāna’miccādi,",
  "anya-e0806n2:143_46": "vāraṇamattho yesaṁ te vāraṇatthā,",
  "anya-e0806n2:143_47": "avadhimattavacanicchāyanti visesato vidhānamantarenā vadhimatta vacanicchāyaṁ,",
  "anya-e0806n2:143_48": "visesavidhāneti icchitoti visesavidhāne,",
  "anya-e0806n2:143_49": "cittassāvadhivacanicchāyampana cittato pāpaṁ nivārayeti bhavati.",
  "anya-e0806n2:143_50": "“Rakkhanatthānamicchita”nti (2-6-3) suttitaṁ,",
  "anya-e0806n2:143_51": "tadāha-‘rakkhanatthāna’miccādi,",
  "anya-e0806n2:143_52": "kesañcīti kaccāyanādike dasseti.",
  "anya-e0806n2:143_53": "“Antaradhāne yenādassanamicchatī”ti (1-4-28) saññāsuttamāraddhaṁ,",
  "anya-e0806n2:143_54": "tadāha-‘antaradhāne’ccādi,",
  "anya-e0806n2:143_55": "ayamupajjhāyo yadi maṁ passatīti sambandho,",
  "anya-e0806n2:143_56": "dassane dosaṁ takketi ‘nuna’miccādinā,",
  "anya-e0806n2:143_57": "pesanamasakkārapubbako niyogo,",
  "anya-e0806n2:143_58": "ajjhesanaṁ sakkārapubbako,",
  "anya-e0806n2:143_59": "maññamāno sissā ahaṁ kathannāma byavahito bhavāmīti antaradhāne byavadhāna nimittaṁ,",
  "anya-e0806n2:143_60": "yena attano adassanamicchatīti sambandho,",
  "anya-e0806n2:143_61": "antaradhāneti nimittasattamīcāyaṁ,",
  "anya-e0806n2:143_62": "ato āha-‘byavadhānanimitta’nti,",
  "anya-e0806n2:143_63": "byavahitoti antarahito,",
  "anya-e0806n2:143_64": "māmaṁ upajjhāyotyādinā udāharaṇatthamāha,",
  "anya-e0806n2:143_65": "byavadhānatthaṁ byavahitatthaṁ,",
  "anya-e0806n2:143_66": "“antaradhāneti kiṁ core na didikkhatī”ti paccudāhaṭaṁ parehi,",
  "anya-e0806n2:143_67": "tampaṭipādayamāha-‘yatthādassana’miccādi,",
  "anya-e0806n2:143_68": "core na didikkhatī (tya),",
  "anya-e0806n2:143_69": "tra hi yo core na didikkhati tehi attano adassanamicchatīti na antaradhānanimittaṁ,",
  "anya-e0806n2:143_70": "kintupaghātanivatyatthaṁ,",
  "anya-e0806n2:143_71": "kintupaghātanivattiyāti evaṁ maññate “nātrāntaradhāname (vāvaseyaṁ),",
  "anya-e0806n2:143_72": "kintu tannimitto paghātanivattipi,",
  "anya-e0806n2:143_73": "‘upajjhāyā antaradhāyatī’tyatra vināpyupaghātasambhavamantaradhānasampādanameva sambhavatī”ti.",
  "anya-e0806n2:143_74": "Icchatiggahaṇaṁ kimatthaṁ adassanicchāyaṁ sati satyapi dassane yathāsiyā”ti vuttaṁ,",
  "anya-e0806n2:143_75": "(taṁ) paṭipādayamāha-‘adassanicchāyampani’ccādi,",
  "anya-e0806n2:143_76": "satīpi dassaneti upajjhāyena dassane satīpi,",
  "anya-e0806n2:143_77": "tatoti upajjhāyato,",
  "anya-e0806n2:143_78": "avadhirūpatā evāti upajjhāyassāvadhirūpatā eva.",
  "anya-e0806n2:143_79": "“Ākhyāto payoge”ti (1-4-29) paravacanaṁ,",
  "anya-e0806n2:143_80": "tadāha ‘upayoge’ccādi,",
  "anya-e0806n2:143_81": "niyamapubbakaṁ vijjāgahaṇamupayogo trādhippeto,",
  "anya-e0806n2:143_82": "upayogavacanasāmatthiyā vijjāgahaṇatthaṁ sissavattaṁ niyamo,",
  "anya-e0806n2:143_83": "tatoti ākhyātuto.",
  "anya-e0806n2:143_84": "“Janikattuno pakatī”ti (1-4-30) saññāsuttaṁ kataṁ,",
  "anya-e0806n2:143_85": "tadāha-‘janyatthassā’tiādi,",
  "anya-e0806n2:143_86": "janino attho janyattho,",
  "anya-e0806n2:143_87": "kintaṁ jananaṁ,",
  "anya-e0806n2:143_88": "tatoti janikattuhetuto,",
  "anya-e0806n2:143_89": "pakatisaddena kāraṇamattaṁ gahitaṁparehi ‘puttā pamodā jāyate’ccādo puttāditopi yathā siyā’ti,",
  "anya-e0806n2:143_90": "duvidhaṁ (hi) kāraṇaṁ upādānakāraṇaṁ sahakārikāraṇañca,",
  "anya-e0806n2:143_91": "tattha kāriyenābhinnadeso ghaṭassa mattikāpiṇḍo upādānakāraṇaṁ,",
  "anya-e0806n2:143_92": "tasseva pana daṇḍacakkādi (kāriyena bhinnadeso) sahakārikāraṇaṁ,",
  "anya-e0806n2:143_93": "tesūpādānakāraṇasseha gahaṇe’siṅgā saro jāyate’ccatreva siyā,",
  "anya-e0806n2:143_94": "na tu ‘puttā pamodā jāyate’ccādo,",
  "anya-e0806n2:143_95": "kārakantaravacanicchāyanti ettha kārakantarādivacanicchāyanti pāṭhena bhavitabbaṁ…",
  "anya-e0806n2:143_96": "etthantare sambandha vacanicchāyapi sambhavato,",
  "anya-e0806n2:143_97": "tatra tiṭṭhantīti tatraṭṭhā, tesaṁ,",
  "anya-e0806n2:143_98": "loko-naññathāvādī vohārikajano,",
  "anya-e0806n2:143_99": "tattha bhavā lokiyā,",
  "anya-e0806n2:143_100": "navattu paṭibaddhāti lokavacanicchamullaṅgiya ahameva vadāmīti sakajjhāsayena vadanto vattā,",
  "anya-e0806n2:143_101": "tappaṭibaddhā na hotīti attho.",
  "anya-e0806n2:143_102": "“Pabhavo bhavatissā”ti (1-4-31) suttitaṁ,",
  "anya-e0806n2:143_103": "tadāha-‘bhavatissā’tiādi,",
  "anya-e0806n2:143_104": "paṭhamato upalabbhatīti atthakathanena janyattho-tra na sambhavatīti vadati,",
  "anya-e0806n2:143_105": "nahi himavā gaṅgāya kāraṇaṁ,",
  "anya-e0806n2:143_106": "sā hi aññehi evakāraṇehi uppannā,",
  "anya-e0806n2:143_107": "himavati tu kevalaṁ paṭhamato upalabbhati.",
  "anya-e0806n2:143_108": "“Jigucchāvirāmapamādatthānumupasaṅkhyānaṁ”ti (1-4-24vā) vuttaṁ,",
  "anya-e0806n2:143_109": "tadāha-‘viramaṇatthe’tyādi,",
  "anya-e0806n2:143_110": "jigucchāpamādatthadhātuyoge pana kammādhikaraṇavacanicchā dissatīti vuttaṁ,",
  "anya-e0806n2:143_111": "avadhivacanicchāpi pana dissake ‘jigucchati nāhiriko pāpā’ti,",
  "anya-e0806n2:143_112": "dhammā pamajjatītipi hoteva paṭisedhābhāvā.",
  "anya-e0806n2:143_113": "“Aññārāditararite disāsaddāñcuttarapadācāhi yutte”ti (2-3-29) suttitaṁ,",
  "anya-e0806n2:143_114": "tadāha-‘aññasaddayoge’ccādi,",
  "anya-e0806n2:143_115": "yatoti devadattādito,",
  "anya-e0806n2:143_116": "“aññaityatthaggahaṇaṁ,",
  "anya-e0806n2:143_117": "tena pariyāyappayogepi bhavatī”ti aññehi byākhyātattā āha-‘bhinno devadattā’ti,",
  "anya-e0806n2:143_118": "ārāsaddassa dūratthattā āsavakkhayato ārā dūro bhavatī(tyattho u) pādīyatetyāha‘ārāsaddo dūrattho’ti,",
  "anya-e0806n2:143_119": "niddissamānapaṭiyogīti ‘devadatto sūro’ti niddissamānassa kassaci yo so dutiyo,",
  "anya-e0806n2:143_120": "so paṭiyogī.",
  "anya-e0806n2:143_121": "Disādesakālavuttīnaṁ disāsaddattena pariggahato āha‘disā desakālavācīnaṁ yoge’ti,",
  "anya-e0806n2:143_122": "pubbeva sambodhātiādīni kālavācīyoge udāharaṇāni,",
  "anya-e0806n2:143_123": "añcuttarapadaācaāhipaccayayo getviha nodāhaṭaṁ.",
  "anya-e0806n2:143_124": "“Pañcamīvidhāne lyaplope kammanyupasaṅkhyānaṁ “adhikaraṇe copasaṅkhyāna”miti (2-3-28-vā) vāttikaṁ,",
  "anya-e0806n2:143_125": "tadāha‘yattha’ccādi,",
  "anya-e0806n2:143_126": "lyappaccayassa yatrāppayogo,",
  "anya-e0806n2:143_127": "tassattho ce gamyate,",
  "anya-e0806n2:143_128": "so lyaplopo,",
  "anya-e0806n2:143_129": "tvālopo lyapalopotyaviseso,",
  "anya-e0806n2:143_130": "pāsāda māruyha pekkhati āsane upavisitvā pekkhatīti idaṁ visayo padassanaṁ pubbaṁ yassāti kiriyāvisesane samāso,",
  "anya-e0806n2:143_131": "vakkhamānasabbadassanesupi pāsādato-pakkamanalesasabbhāvā pāsādo (yevā) vadhirūpena vattumiṭṭhoti dassetumāha-‘tathāhi’ccādi,",
  "anya-e0806n2:143_132": "apakkamati tato taṁ dassananti tato pāsādato tassa daṭṭhuno dassanaṁ cakkhundriyaṁ apakkamatyapayātītyattho,",
  "anya-e0806n2:143_133": "avadhibhāvo pāsādassāti viññāyati,",
  "anya-e0806n2:143_134": "yesanti vesesikānaṁ,",
  "anya-e0806n2:143_135": "te hyevamācikkhanti “indriyesu cakkhundriyaṁ cakkhugoḷakato-ccantasukhumabhāvena nikkhamma visālībhavantaṁ",
  "anya-e0806n2:143_136": "visayadesamupagamma sakalamattanā diṭṭhaṁ passati raṁsirūpena,",
  "anya-e0806n2:143_137": "yathā kāhalā mūle kisā aggemahatī,",
  "anya-e0806n2:143_138": "tathā ñāṇindriyānī”ti,",
  "anya-e0806n2:143_139": "adhiṭṭhānadesanti indriyādhiṭṭhānabhūtaṁ cakkhugoḷakadesaṁ,",
  "anya-e0806n2:143_140": "visayappavattīti gocare pavatti,",
  "anya-e0806n2:143_141": "santatiyāti indriyapabandhassa,",
  "anya-e0806n2:143_142": "adhiṭṭhāna manindriyaṁ nāpajjateti sambandho,",
  "anya-e0806n2:143_143": "tatoti pāsādato,",
  "anya-e0806n2:143_144": "apakkantyāti apagamanena,",
  "anya-e0806n2:143_145": "yajjapi cakkhundriyaṁ cakkhugoḷakato bahi niggacchati,",
  "anya-e0806n2:143_146": "tathāpipāsādaṭṭhassacakkhugoḷakā niggacchatīti pāsādassāpyavadhibhāvo,",
  "anya-e0806n2:143_147": "yesantūti khaṇikavādīnantu,",
  "anya-e0806n2:143_148": "indriyādhiṭṭhānampatte visaye viññāṇalakkhaṇaṁ kāriyaṁ karonti sīlenāti pattakārīni,",
  "anya-e0806n2:143_149": "anindriyādhiṭṭhānadoso neti sambandho,",
  "anya-e0806n2:143_150": "tatoti pāsādato,",
  "anya-e0806n2:143_151": "yesampanāti khaṇikavādinova dasseti,",
  "anya-e0806n2:143_152": "atra hi cattāro pakkhā pattakārīnindriyāni,",
  "anya-e0806n2:143_153": "appattakārīni,",
  "anya-e0806n2:143_154": "cakkhusotāni appattakārīni sesāni vuttaviparitāni,",
  "anya-e0806n2:143_155": "cakkhuyeva pattakārī sesamaññatheti,",
  "anya-e0806n2:143_156": "catusveva tesu paṭhamapakkhadvayamupanyasya paṭipāditaṁ…",
  "anya-e0806n2:143_157": "tappaṭipādanenetaresampi paṭipāditattā,",
  "anya-e0806n2:143_158": "sabbasāmayikasādhāraṇattāsaddasatthassāti idaṁ ayuttamiva dissati…",
  "anya-e0806n2:143_159": "saddasatthassimassa buddhavacanopayogittena sogatasamayānuguṇappavattito,",
  "anya-e0806n2:143_160": "khaṇikavādino pana nissāyedaṁ sundarameva,",
  "anya-e0806n2:143_161": "manasikārādītiādisaddena cakkhuto cakkhunā (potthake) abhedo rūpāpāthagamo ca dassito,",
  "anya-e0806n2:143_162": "yoggadeseti dassanayogge padese.",
  "anya-e0806n2:143_163": "“Pucchanākhyānesu ca pañcamī vattabbā”ti (2-3-28vā) vuttaṁ,",
  "anya-e0806n2:143_164": "tadāha-‘pucchanasaddato’ccādi,",
  "anya-e0806n2:143_165": "pucchanākhyānesu sāmaññena pañcamīvidhāne-tippasaṅgaṁ dassetumāha-‘avassa’miccādi,",
  "anya-e0806n2:143_166": "kassāti pañho,",
  "anya-e0806n2:143_167": "devadattassetyākhyānaṁ,",
  "anya-e0806n2:143_168": "koso yañña dattoti pañho vidhirūpovāyaṁ,",
  "anya-e0806n2:143_169": "yo-ṅgadītyādyanuvādarūpamākhyānaṁ,",
  "anya-e0806n2:143_170": "aṅgadīkeyūrī.",
  "anya-e0806n2:143_171": "“Yatocāddhakālanimmānaṁ tato pañcamī vattabbā”ti (2-3-28vā) vuttaṁ,",
  "anya-e0806n2:143_172": "tadāha-‘addha’ccādi,",
  "anya-e0806n2:143_173": "nimīyate paricchijjate yena taṁ nimānaṁ,",
  "anya-e0806n2:143_174": "tadeva nimmānaṁ.",
  "anya-e0806n2:143_175": "“Addhassa paṭhamā sattamī ca vattabbā”ti (2-3-28) vuttaṁ,",
  "anya-e0806n2:143_176": "tatthāyamattho “taṁ yuttāti vattate,",
  "anya-e0806n2:143_177": "taṁ yuttā pañcamiyutthā parassāddhassa paṭhamā ca sattamī ca vattabbā”ti,",
  "anya-e0806n2:143_178": "pāṭaliputtasmāti pañcami yuttaṁ,",
  "anya-e0806n2:143_179": "etāpi na vattabbāti dassetumāha-‘sattayojanānī’tiādi,",
  "anya-e0806n2:143_180": "atra hi yadā rājagahassa yojanañcābhedo vattumicchīyate,",
  "anya-e0806n2:143_181": "tadā pāṭaliputtasmā rājagahaṁ sattayojanānīti,",
  "anya-e0806n2:143_182": "bhedavacanicchāyantu “sabbhāvo”tyādinā (2-34) sattamī siddhā‘sattasu yojanesu’ti.",
  "anya-e0806n2:143_183": "Tathāhi pāṭaliputtasmā sattasu yojanesu sati rājagahaṁbhavatītyayamattho patīyate,",
  "anya-e0806n2:143_184": "sattayojanasambandhibhavanaṁ rājagaha (bhavana)ssa lakkhaṇambhavati.",
  "anya-e0806n2:143_185": "Sambandhe chaṭṭhīti iminā “taṁ yuttā kāle sattamī vattabbā”ti (2-3-28vā) vacanampaṭikkhipati.",
  "anya-e0806n2:143_186": "“Karaṇeca thokappakicchakatipayassā sattavacanasse”ti (2-3-33) suttitaṁ,",
  "anya-e0806n2:143_187": "tadāha-‘yadā iccādi,",
  "anya-e0806n2:143_188": "kicchādayotiādisaddena thokaappakatipaye saṅgaṇhāti,",
  "anya-e0806n2:143_189": "asattarūpanti addabbarūpaṁ,",
  "anya-e0806n2:143_190": "guṇe hetumhīti guṇapadatthe hetubhūte “guṇe”ti (2-21) pañcamīti attho,",
  "anya-e0806n2:143_191": "yathāvuttavidhāneneti “guṇe”ti sutte vuttavidhānena,",
  "anya-e0806n2:143_192": "“guṇe”ti sutte vuttavidhānena,",
  "anya-e0806n2:143_193": "yadātviccādinā paresaṁ viya karaṇe visuṁ vidhāne payojanaṁ natthīti dasseti.",
  "anya-e0806n2:143_194": "Kattabbarūpassa calanassāti sambandho,",
  "anya-e0806n2:143_195": "samānādhikaraṇattena visesananti yojanā,",
  "anya-e0806n2:143_196": "samānādhikaraṇattenāti ca ‘rañño puriso’tyādo asamānādhikaraṇassāpi visesanattadassanato vuttaṁ,",
  "anya-e0806n2:143_197": "samānādhikaraṇattena visesanabhāvo cāssa thokaguṇānvite calane vattamāno thokasaddo asattavacanova visesananti,",
  "anya-e0806n2:143_198": "tenevākhyāyate ‘thokassa kammattā kamme dutiyā’ti.",
  "anya-e0806n2:143_199": "Pañcamītyanuvattamāne “dūrantikatthehi chaṭṭhī vā”ti (2-3-34) vuttaṁ,",
  "anya-e0806n2:143_200": "tadāha‘dūranti katthehi’ccādi,",
  "anya-e0806n2:143_201": "avadhisambandhalakkhaṇāti avadhisambandhāva lakkhaṇaṁ nimittamāsaṁ pañcamīchaṭṭhīnaṁ tā tathā vuttā,",
  "anya-e0806n2:143_202": "vattumiṭṭhoti iminā vacanicchāyeva padhānattamāha,",
  "anya-e0806n2:143_203": "evaṁ carahi taṁtaṁ kārakavacanicchāyamaññāpi vibhattiyo kasmā nappayujjeyyunti āha-‘lokiyā cetthā’tiādi,",
  "anya-e0806n2:143_204": "ettha vibhattīnaṁ niyame lokiyā eva vacanicchā nibandhanaṁ kāraṇanti attho,",
  "anya-e0806n2:143_205": "pañcamīcātyanuvattamāne “dūranti katthehi dutiyā ce”ti (2-3-35) vuttaṁ,",
  "anya-e0806n2:143_206": "“pañcamyadhikaraṇeca” (2-3-36) iccatra ca kārena dūranti katthehi sattamī ca vuttā pāṭi padikatthe sārasaṅgahakārādīhi,",
  "anya-e0806n2:143_207": "tadakkhippa aññāpadesena paṭikkhipituṁ kecityādi yaṁ vuttaṁ vuttiyaṁ,",
  "anya-e0806n2:143_208": "taṁ dassetumāha’kecīti sārasaṅgahādayo’tiādi.",
  "anya-e0806n2:143_209": "Dūrāpādāvasecananti ayaṁ tesampaṭikkhepana yoti sambandho,",
  "anya-e0806n2:143_210": "itisaddo panettha parihīno,",
  "anya-e0806n2:143_211": "nahitantiādīsu tasaddenāsattarūpaṁ dūrādi vattumicchitantyavaseyaṁ,",
  "anya-e0806n2:143_212": "na hi taṁ gamyate,",
  "anya-e0806n2:143_213": "na hi tato gamyate,",
  "anya-e0806n2:143_214": "na hi tena gamyate,",
  "anya-e0806n2:143_215": "na hi tasmiṁ ṭhīyate’ti visuṁ sambandho vaseyo.",
  "anya-e0806n2:143_216": "Patīyantecāti co vattabbantarasamuccaye,",
  "anya-e0806n2:143_217": "atoceti vakkhamānahetuparāmāso,",
  "anya-e0806n2:143_218": "yanti yasmā atthe nipāto,",
  "anya-e0806n2:143_219": "vākyakāro vararuci,",
  "anya-e0806n2:143_220": "taṁsāmānādhikaraṇyatoti dūrādisā mānādhikaraṇyato,",
  "anya-e0806n2:143_221": "taṁyuttatopīti dūrādiyuttā gāmādisaddatopi,",
  "anya-e0806n2:143_222": "paccakkhantoti vākyakāravacanaṁ paccācikkhanto,",
  "anya-e0806n2:143_223": "tathāhyatrāyaṁ mahābhāssa pāṭho “dūrantikatthehi pañcamīvidhāne taṁyuttā pañcamīpaṭisedho vattabbo dūrā gāmassa,",
  "anya-e0806n2:143_224": "tatrāpi dassanā anatthako-yampaṭisedho,",
  "anya-e0806n2:143_225": "tatrāpi hi pañcamī dissati–",
  "anya-e0806n2:144_0": "Dūrasmāvasathā muttaṁ, dūrāpādāvasecanaṁ;",
  "anya-e0806n2:145_0": "Guruto kupitā dūrā,bhābyaṁ dūrā ca dassuhiti.",
  "anya-e0806n2:146_0": "Atra dūrantiketyādi vattabbaṁ vākyakāravacanaṁ,",
  "anya-e0806n2:146_1": "dūrā gāmassāti tassodāharaṇaṁ,",
  "anya-e0806n2:146_2": "tatrāpiccādi paccakkhānabhāssaṁ,",
  "anya-e0806n2:146_3": "dūrasmāvasathāti āvasathassa dūreti atthohi bhāssapadīpe keyyaṭo,",
  "anya-e0806n2:146_4": "paṭhamo puriso yassa so paṭhamapuriso bhavati “dūrantikā”di (2-6-5) kaccāyanasutte suddhādiyogopi saṅgahito,",
  "anya-e0806n2:146_5": "tenāha–‘suddhappa mocanavivittappamāṇayoge’ti,",
  "anya-e0806n2:146_6": "“dhātunāmānamupasaggayogādīsvapica” iti (2-6-2) sutte caggahaṇato pabhutiyogo ca gahito,",
  "anya-e0806n2:146_7": "tenāha–‘pabhuti yogecā’ti,",
  "anya-e0806n2:146_8": "pabhutiyogecāti iminā pabhutyatthayogopi saṅgahito,",
  "anya-e0806n2:146_9": "teneva ‘yatosarāmi attāna’nti udāhaṭaṁ.",
  "anya-e0806n2:147_0": "27. Apa",
  "anya-e0806n2:148_0": "Nanu phuṭova tesaṁ sālādīnaṁ yogoti kimettha pañhena kassa panetehi yogo’tyāsaṅkiyāha-‘vajjanaṁ hiccādi,",
  "anya-e0806n2:148_1": "vajjanānanti kattari ano,",
  "anya-e0806n2:148_2": "vajjane sambandhe vattamānehīti vajjanasaṅkhāte sambandhe vatta mānehi apaparīhi,",
  "anya-e0806n2:148_3": "yuttasmāti yuttatova ekasmā, nāññato,",
  "anya-e0806n2:148_4": "kimettha vattabbanti iminā apaparīhi yuttasmāva pañcamībhavane pasiddhattamāha,",
  "anya-e0806n2:148_5": "pasiddhampetamāharitvā pakāsetumāha-‘kattuno’ccādi,",
  "anya-e0806n2:148_6": "yadatthoti yosālādi attho payojanaṁ yassa vajjanakiriyā rambhassa so yadattho.",
  "anya-e0806n2:148_7": "“Pañcamyapāparīhī”ti (2-3-10) āyuttepi pañcamī vidhīyate parehi,",
  "anya-e0806n2:148_8": "tadāha-‘mariyādāya’miccādi,",
  "anya-e0806n2:148_9": "avadhimā ettha vassanaṁ.",
  "anya-e0806n2:149_0": "28. Paṭi",
  "anya-e0806n2:150_0": "Diṭṭhasambandhassāti pasiddhavasena diṭṭhakāriyakāraṇassa mukhyassa,",
  "anya-e0806n2:150_1": "tassa kāriyatthanti tassa mukhyassa yaṁ kāriyaṁ,",
  "anya-e0806n2:150_2": "tadatthaṁ mukhyakāriya karaṇatthanti vuttaṁ hoti,",
  "anya-e0806n2:150_3": "tasmiṁ paṭinidhimhi vattamānena pabhineti sambandho,",
  "anya-e0806n2:150_4": "vinimayeti parivattana nimittaṁ paṭidānecāti ca saddassāṭṭhānappayutti daṭṭhabbā,",
  "anya-e0806n2:150_5": "patinā tassa yogoti sambandho.",
  "anya-e0806n2:151_0": "29. Rite",
  "anya-e0806n2:152_0": "Yadi vajjanakiriyāya sambajjhamānassa kammattā kamme dutiyā,",
  "anya-e0806n2:152_1": "kimatthaṁ carahi puna dutiyāvacananti āha-‘paṭipadavidhāne’ccādi,",
  "anya-e0806n2:152_2": "paṭipadaṁ ujukamevoccāritaṁ vidhānaṁ yassā sā paṭipadavidhānā,",
  "anya-e0806n2:152_3": "visesavidhāna vatītyattho,",
  "anya-e0806n2:152_4": "yajjatra dutiyāvacanaṁ na siyā tadā ritesaddena yoge ujukaṁ vidhīyamānāya pañcamiyā dutiyā bādhīyethāti maññate.",
  "anya-e0806n2:152_5": "Yadyatra pañcamiyā dutiyāya bādhābhāvo eva payojanaṁ,",
  "anya-e0806n2:152_6": "evañcarahi ‘rite vā’ti suttayitabbaṁ evaṁ sati pakkhe dutiyā ca bhavissati,",
  "anya-e0806n2:152_7": "lahu ca suttampaṇītambhavatī tyāsaṅkiya payojanantaramāha-‘uttaratthañce’ti,",
  "anya-e0806n2:152_8": "atoyevāti uttaratthattāyeva,",
  "anya-e0806n2:152_9": "puna payojanantaraṁdutiyā gahaṇassa dassayamāha-‘vibhatyantare’ccādi,",
  "anya-e0806n2:152_10": "āhacca kaṇṭhādiṭṭhāne vāyunāāhanitvā āharitvā vā vacanaṁ āhaccavacanaṁ,",
  "anya-e0806n2:152_11": "ujukavacananti vuttaṁ hoti,",
  "anya-e0806n2:152_12": "vibhatyantaraṁ chaṭṭhīvibhatti,",
  "anya-e0806n2:152_13": "tassa byudāsatthaṁ,",
  "anya-e0806n2:152_14": "nirāsatthantuttho,",
  "anya-e0806n2:152_15": "aññāpīti dutiyāya aññā chaṭṭhīpi,",
  "anya-e0806n2:152_16": "pakatāya pañcamiyā sambandhanattho pakatasambandhanattho.",
  "anya-e0806n2:153_0": "31. Putha",
  "anya-e0806n2:154_0": "Na dutiyāpi yogavibhāgatoti evaṁ maññate “tatiyā ceti vattamāne tattha yadi cakārena ‘dutiyā ce’ti sambandhīyeyya,",
  "anya-e0806n2:154_1": "tatrāpi ca kārena pañcamītyevaṁ na kassāpyapakaṁsoti‘vināññatraputhanānāhi tatiyā ce’tyekayogamakatvā",
  "anya-e0806n2:154_2": "yogavibhāgasāmatthiyā ‘tatiyā ce’ti ca kārena jātu pañcamī”ti,",
  "anya-e0806n2:154_3": "asahāyatthatte sati ‘vinātthe hī’tyevamavatvā kiṁ visuṁ suttaracanāyetyāha-‘bhedo pādānantvi’ccādi.",
  "anya-e0806n2:155_0": "32. Satta",
  "anya-e0806n2:156_0": "Yantaṁ saddānaṁ niccattā sambandhassa yatthāti parāmaṭṭhaṁ soti,",
  "anya-e0806n2:156_1": "yoti parāmaṭṭhaṁ tassāti ca niddisati,",
  "anya-e0806n2:156_2": "yo yatthetyādikañca ‘kiriyādhārabhūte’ccādivuttigantha vivaraṇanti yoti kiriyādheyyabhūtādhippetā,",
  "anya-e0806n2:156_3": "etanevāha‘kiriyā cā’tiādi,",
  "anya-e0806n2:156_4": "tenāyamādhārīyati kattukamma samavetā kiriyāsmintyadhikaraṇe vā taṁ ādhārayatīti kattari vā ghaṇantena daṭṭhabbo,",
  "anya-e0806n2:156_5": "kattāraṁ kammañca kiriyānissayabhūtamādhāra yatītyādhāroti vā kattari ghaṇa,",
  "anya-e0806n2:156_6": "vuttaṁ hi–",
  "anya-e0806n2:157_0": "Ādhārayati yo kattu, kammaṁ kiriyanissayaṁ;",
  "anya-e0806n2:158_0": "Ādhāraṁ kārakañcāhu, taṁ catubbidhameva ceti.",
  "anya-e0806n2:159_0": "Nanu ca kiriyādhāraṇenādhārotyuccate,",
  "anya-e0806n2:159_1": "taṁ kimevamuccateti ce,",
  "anya-e0806n2:159_2": "nesadoso yadeva hi kiriyādhāraṇamassa,",
  "anya-e0806n2:159_3": "tantannissayabhūta kattukammadhāraṇaṁ,",
  "anya-e0806n2:159_4": "nahyaññatā taddhāraṇaṁ sambhavati tato kiriyā kāraṇenādhāraṇenādhārotya yamevattho,",
  "anya-e0806n2:159_5": "na kattukammapariccāgenādhārena ujukaṁ kiriyā gayhate,",
  "anya-e0806n2:159_6": "teneva vakkhati-‘kiriyāyayo ādhāro’ccādi,",
  "anya-e0806n2:159_7": "nanu yadyapyujukameva kiriyaṁ dhārayati kattā kattusamavāyiniṁ,",
  "anya-e0806n2:159_8": "kammasamavetañca viktedanādiṁ kiriyaṁ kammaṁ…",
  "anya-e0806n2:159_9": "tathā sati tānevādhāroti, na…",
  "anya-e0806n2:159_10": "loke satthe ca tesamādhāratthe nāppatītito,",
  "anya-e0806n2:159_11": "kattukammatāyeva hi tesampatītīti dassetumāha-‘kiriyā ce’tyādi,",
  "anya-e0806n2:159_12": "tathā ca vuttaṁ–",
  "anya-e0806n2:160_0": "Kattukamma byavahitaṁ, dhārentamanuju kriyaṁ;",
  "anya-e0806n2:161_0": "Kriyāsiddhupakāri ca, satthe-dhikaraṇaṁ matanti.",
  "anya-e0806n2:162_0": "Kattukammabyavahitanti kattukammehi taṁsamavetabhāvena byavahitaṁ,",
  "anya-e0806n2:162_1": "anuju pārampariyena,",
  "anya-e0806n2:162_2": "kriyāsiddhupakāriti kattukammasamavetāya kiriyāya pasiddhiyaṁ upakārī upakubbantaṁ,",
  "anya-e0806n2:162_3": "nanu ca na kiriyā dhāraṇenevāyamādhāro,",
  "anya-e0806n2:162_4": "kattukammānaṁ dhāraṇenāpyādhāroti sakkā vavatthapetunti codanammanasi nidhāyāha-‘na ce’tyādi,",
  "anya-e0806n2:162_5": "kiriyā nimittassevāti kattukammasamavāyiniyā kiriyāya nimittasseva,",
  "anya-e0806n2:162_6": "tadevaṁvidhamādhāraṁ catubbidhammatanti dassetumāha-‘ādhāro cāya’miccādi,",
  "anya-e0806n2:162_7": "cattāro vidhāpakārā assāti catubbidho,",
  "anya-e0806n2:162_8": "ādheyyena sahopasileso saṁyogalakkhaṇo-ssa atthīti opasilesiko ādhāro-‘kaṭenisīdati thāliyaṁ pacati’tyādo kaṭādi,",
  "anya-e0806n2:162_9": "tathāhi devadattasamavetaṁ nisīdanakiriyaṁ kaṭo devadattaṁ dhārayaṁ dhārayati devadattabyavahitaṁ,",
  "anya-e0806n2:162_10": "evaṁ thālīpi taṇḍulasamavetaṁ vikledanādikiriyaṁ taṇḍule dhārayaṁ dhārayatītyopasilesikādhārattaṁ kaṭādino.",
  "anya-e0806n2:162_11": "Yato-ññatrādheyyaṁ na vattate sabbathā bhiyyo vā,",
  "anya-e0806n2:162_12": "so vesayiko,",
  "anya-e0806n2:162_13": "visayohyādheyyassānaññatrabhāvo,",
  "anya-e0806n2:162_14": "yathā cakkhādippavattīnamaññatrābhāvā cakkhādīnaṁ rūpādayo visayāti vuccante,",
  "anya-e0806n2:162_15": "evamākāse sakunayotyādo sakunyādīnamākāsādito-ññatrābhāvāte tesaṁ visayātyuccante,",
  "anya-e0806n2:162_16": "visayo eva vesayiko.",
  "anya-e0806n2:162_17": "Yo ādhārādheyyānamabhibyāpetyādheyyamityabhibyāpako,",
  "anya-e0806n2:162_18": "tathā hi‘tilesu telaṁ,",
  "anya-e0806n2:162_19": "dadhimhi sappi,tyatra tilādikaṁ telādikamādheyyaṁ byāpetvā tiṭṭhatīti tilādi byāpakādhāro.",
  "anya-e0806n2:162_20": "Samīpe bhavo,",
  "anya-e0806n2:162_21": "samīpo eva vā sāmīpiko,",
  "anya-e0806n2:162_22": "yassa samīpadese ādheyyaṁ vattate so evamuccate,",
  "anya-e0806n2:162_23": "atrodāharaṇaṁ ‘gurūsu vasati gaṅgāyaṁ ghoso’ti.",
  "anya-e0806n2:162_24": "Nanu cātrāpyādhāre sattamī vidhīyate ādhāro ca nissayo vuccate,",
  "anya-e0806n2:162_25": "nissayo ca saṁyogasamavāyehi hoti,",
  "anya-e0806n2:162_26": "na ca sissādīnaṁ guruppabhutīti devadattasakunyādīnamiva kaṭākāsādīhi saṁyogo,",
  "anya-e0806n2:162_27": "telādīnamiva ca tilādīhi samavāyo vā atthi,",
  "anya-e0806n2:162_28": "tenāyuttaṁ te samādhārattanti,",
  "anya-e0806n2:162_29": "netadatthi,",
  "anya-e0806n2:162_30": "yadāyattā hi yassa ṭhiti so vināpi saṁyogasamavāyehi tassa nissayo bhavati,",
  "anya-e0806n2:162_31": "tathāhi purisassa na raññā saha saṁyogosamavāyo vātthi,",
  "anya-e0806n2:162_32": "atha pana tadadhīnaṭṭhitittā rājanissayo purisoti byapadissīyate,",
  "anya-e0806n2:162_33": "sissādīnañca guruppabhutina māyattā ṭhitīti tesamayaṁ tenassāyaṁ (potthake) yuttho te pati gurupabhutīnaṁ",
  "anya-e0806n2:162_34": "nissayabhāvo (jinindabuddhi) yutto guruppabhutinaṁ nissayabhāvoti,",
  "anya-e0806n2:162_35": "ettha pana yajjapi vesayikābhibyapakānamādhārādheyyopasileso atthi,",
  "anya-e0806n2:162_36": "tathāpi pakārantarasseva paripphuṭattā tatheva vacanicchā,",
  "anya-e0806n2:162_37": "nāññathā opasilesikena vā opasilesikeva visayābhibyāpakānamaggahaṇato upasilesasse vā upasilesasseva",
  "anya-e0806n2:162_38": "paribyattattā tatheva vohāroti na saṅkaro saṅkanīyoti.",
  "anya-e0806n2:163_0": "33. Nimitta",
  "anya-e0806n2:164_0": "Nimittabhāvamattetīminā kammasaṁyogābhāvepi sattamiyā pavatti māha,",
  "anya-e0806n2:164_1": "na paresaṁ viya kammasaṁyoge eva,",
  "anya-e0806n2:164_2": "teneva vakkhati-‘evamaññate’ccādi,",
  "anya-e0806n2:164_3": "bāhirānaṁ hi-‘nimittā kammena” (caṁ,",
  "anya-e0806n2:164_4": "2-1-89) iti suttaṁ,",
  "anya-e0806n2:164_5": "tattha kammena yoge payojanā sattamībhavatītyattho,",
  "anya-e0806n2:164_6": "ajinamhi haññate dīpītidīpinohananassa payojanaṁ cammaṁ,",
  "anya-e0806n2:164_7": "tassa dīpinaṁhantīti kammena yo go,",
  "anya-e0806n2:164_8": "sutte kammenātyavacane payojanaṁ vattumārabhate ‘na pane’ccādi.",
  "anya-e0806n2:165_0": "34. Yabbhā",
  "anya-e0806n2:166_0": "Yassa kiriyāti yassa gavādyatthassa sambandhinī dohanādikiriyā,",
  "anya-e0806n2:166_1": "kiriyantarassāti gamanādikiriyantarassa,",
  "anya-e0806n2:166_2": "etenāti lakkhaṇanti etena,",
  "anya-e0806n2:166_3": "tato-ccassa vivaraṇaṁ kiriyāvatāti,",
  "anya-e0806n2:166_4": "“kālabhāvesu ce”ti (2-6-43) kaccāyanehi suttitaṁ,",
  "anya-e0806n2:166_5": "tadāha-‘kālatthehi cā’tiādi.",
  "anya-e0806n2:167_0": "35. Chaṭṭhī",
  "anya-e0806n2:168_0": "Sāmissarādiyoge chaṭṭhīsattamiyo yathā siyunti “sāmissarādhipatidāyādasakkhipatibhūpasutehi ca “iti (2-3-39) āraddhaṁ parehi,",
  "anya-e0806n2:168_1": "tadāha-‘sāmi’ccādi,",
  "anya-e0806n2:168_2": "atra ca jinindabuddhinā “sāmyādīnaṁ bhedeno pādānaṁ pariyāyantaranivatyatthamiha mā hotu gāmassa rājā”ti",
  "anya-e0806n2:168_3": "vuttaṁ vākyamupanyasya hassāpya yuttattamupadassayamāha-‘sāmissare’ccādi,",
  "anya-e0806n2:168_4": "kena nivārīyate,",
  "anya-e0806n2:168_5": "na kenāpītyattho,",
  "anya-e0806n2:168_6": "visayavacanicchāyaṁ ‘gāme rājā’tyapi bhavitabbamityanenāha,",
  "anya-e0806n2:168_7": "“āyuttakusalehyāsevāya”mīti (2-3-40) āraddhaṁ,",
  "anya-e0806n2:168_8": "tadāha-‘āyutte’ccādi,",
  "anya-e0806n2:168_9": "āsavā tapparatā,",
  "anya-e0806n2:168_10": "byāvaṭo niyutto,",
  "anya-e0806n2:168_11": "tatthedaṁ siyā “āsevāyanti vakkhāmī tyavassaṁ vacanamidamārabbhanīyamaññathā īsaṁyuttepi ‘āyutto go sakaṭassā’ti",
  "anya-e0806n2:168_12": "pasajjatī”tyāsaṅkiya natthevetampi payojananti dassetumāha-‘vināpi’ccādi,",
  "anya-e0806n2:168_13": "“sāmissarā”tyadikaṁ kaccāyanasuttaṁ,",
  "anya-e0806n2:168_14": "tenevāti kaccāyanasutte pasūtasaddānantaraṁ kusalasaddaniddeseneva,",
  "anya-e0806n2:168_15": "idhāti moggallānavuttiyaṁ.",
  "anya-e0806n2:168_16": "Kaccāyanena “kammakaraṇa nimittatthesu sattamī” (2-6-40) “pañcamyatthe ca” (2-6-41) iti ca suttitaṁ,",
  "anya-e0806n2:168_17": "tenāha-‘kamme’ccādi,",
  "anya-e0806n2:168_18": "gahaṇassa bāhā visayoti sambandho,",
  "anya-e0806n2:168_19": "kaccāyanānaṁ‘bhikkhūsū’tiādīni kammatthe udāharaṇāni,",
  "anya-e0806n2:168_20": "hatthesūtiādīni karaṇatthe,",
  "anya-e0806n2:168_21": "kadalīsūti pañcamyatthe.",
  "anya-e0806n2:168_22": "“Maṇḍitussukkesu tatiyā ce”ti (2-6-45) kaccāyanasuttaṁ,",
  "anya-e0806n2:168_23": "tadāha ‘pasannatthe’ccādi,",
  "anya-e0806n2:168_24": "pasannattheti maṇḍitatthe,",
  "anya-e0806n2:168_25": "ussukkattheti ussāhatthe.",
  "anya-e0806n2:169_0": "36. Yato",
  "anya-e0806n2:170_0": "Visuṁ karaṇaṁ niddhāraṇaṁ,",
  "anya-e0806n2:170_1": "jinindabuddhācariyena “kimatthampunaridaṁ vacanaṁ yāvatā niddhāriyamāno-vayavo samudāyabbhantaro,",
  "anya-e0806n2:170_2": "tattha yadā samudāyassā-dhikaraṇattaṁ vattumicchīyate,",
  "anya-e0806n2:170_3": "tadā sattamī siddhāva,",
  "anya-e0806n2:170_4": "yathā rukkhe sākhāti,",
  "anya-e0806n2:170_5": "yadā tvavayavasambandho tadā chaṭṭhī,",
  "anya-e0806n2:170_6": "yathā rukkhassa sākhāti saccametaṁ papañcatthantu vacana”nti vuttaṁ,",
  "anya-e0806n2:170_7": "tañceta mayuttantidassento āha-‘na sālayo’ccādisūkayuttānidhaññāni sūkadhaññāni,",
  "anya-e0806n2:170_8": "āhitā avaṭṭhitā,",
  "anya-e0806n2:170_9": "ādheyya bhūtāti vuttaṁ hoti.",
  "anya-e0806n2:170_10": "Yatoti āhitattakāraṇā,",
  "anya-e0806n2:170_11": "tatoti yato jinindabuddhivacanamevamayuttaṁ,",
  "anya-e0806n2:170_12": "tasmā kāraṇā.",
  "anya-e0806n2:170_13": "‘Pañcamī vibhatte”ti (2-3-42) pāṇinīya suttaṁ,",
  "anya-e0806n2:170_14": "tadāha-‘samudāyato’ccādi,",
  "anya-e0806n2:170_15": "sutato sakāsā sīlaṁ atisayena seyyoti sambandho,",
  "anya-e0806n2:170_16": "“niddhāraṇe chaṭṭhī sattamīsu pattesu tadapavādo,",
  "anya-e0806n2:170_17": "yaṁ yogo”ti parehākhyāyate,",
  "anya-e0806n2:170_18": "tattha tāva niddhāraṇamevettha natthi kuto chaṭṭhīsattamīnaṁ tatthappavatti,",
  "anya-e0806n2:170_19": "yato tāsaṁ bādhanatthamidamārabbhateti dassayamāha-‘nātra jātyādīhi’ccādi,",
  "anya-e0806n2:170_20": "nahiccādinā jātyādīhi niddhāraṇābhāvaṁ dasseti,",
  "anya-e0806n2:170_21": "jaccādīnanti niddhāraṇe chaṭṭhī,",
  "anya-e0806n2:170_22": "kuto na bhavaticcāha-‘jaccādisambandhene’ccādi,",
  "anya-e0806n2:170_23": "ataṁ byapadesatoti sīlattādibyapadesābhāvato,",
  "anya-e0806n2:170_24": "puna niddhāraṇābhāve hetvantaramāha-‘tulyānañce”ccādi.",
  "anya-e0806n2:170_25": "Sādhunipuṇehi yoge pūjāyaṁ gammamānāyaṁ sattamī,",
  "anya-e0806n2:170_26": "tathā asādhuyoge,",
  "anya-e0806n2:170_27": "tathā pasitaussukkehi yoge tatiyāsattamiyo,",
  "anya-e0806n2:170_28": "tathā lopantanakkhattasaddā ca tena tena vacanantarena pāṇiniyehi vihitā,",
  "anya-e0806n2:170_29": "taṁ sabbaṁ taṁtaṁkārakavacanicchāyameva sādhetuṁ ‘mātari sādhu’ iccādayo udāhaṭā kesesu pasito pasatto,",
  "anya-e0806n2:170_30": "avabaddhoti attho,",
  "anya-e0806n2:170_31": "kesehi karaṇabhūtehi pasito bhavati,",
  "anya-e0806n2:170_32": "kattubhūtehi vā pasito katoti attho,",
  "anya-e0806n2:170_33": "phusseninduyuttena lakkhito kālo soyamityabhedena sambandhā phusse,",
  "anya-e0806n2:170_34": "tena karaṇabhūtena.",
  "anya-e0806n2:171_0": "37. Paṭhamā",
  "anya-e0806n2:172_0": "Paṭhamātthamatteti ettake vuttepi vākyattho padattho vā na viññāyate nāmaggahaṇānuvattitoti dassetumāha-‘dvedvekānekādi suttato’tiādi,",
  "anya-e0806n2:172_1": "nāmenāttho paṭipādiyamāno nāmasaṅkhāte-ttani abhidheyyattenājjhāropya paṭipādayatyanapekkhita vibhattivisesanti āha-‘abhidhīyati’ccādi,",
  "anya-e0806n2:172_2": "pakatirūpenāti nāmena,",
  "anya-e0806n2:172_3": "tassa abhidheyyassa,",
  "anya-e0806n2:172_4": "mattasaddassātiādinā sāmaññantīdaṁ mattasaddassatthavacananti dasseti,",
  "anya-e0806n2:172_5": "idaṁ vuttaṁ hotīti nāmassābhidheyyamatteti iminā idaṁ vakkhamānaṁ vuttaṁ hoti.",
  "anya-e0806n2:172_6": "“Pāṭipadikatthaliṅgaparimāṇavacanamatte paṭhamā”ti (2-3-46) liṅgādīsu bhedena paṭhamāvidhānampaṭipannā,",
  "anya-e0806n2:172_7": "tadāha-‘liṅgaparimāṇe’ccādi,",
  "anya-e0806n2:172_8": "liṅgaṁ itthipunnapuṁsakāni,",
  "anya-e0806n2:172_9": "parimāṇaṁ paricchedo,",
  "anya-e0806n2:172_10": "saṅkhyā ekattabahuttāni,",
  "anya-e0806n2:172_11": "tabbantopi saddatthoevāti liṅgādivantopi sarūpā byatiritto saddattho eva,",
  "anya-e0806n2:172_12": "uccattanīcattasāmaññampurodhāya pavattiyā uccanīcasaddehi paṭhamā hoteva,",
  "anya-e0806n2:172_13": "taṁyuttassāpi saddatthabhāvato ‘uccaṁ gharāni’tyādīnipi uccattaṁ guṇaṁ nimittaṁ katvā soyamityabhedasambandha gharesu vattantīti.",
  "anya-e0806n2:172_14": "Palambate ajjhāgacchatityādo “asaṅkhyehi sabbāsaṁ”ti (2-119) lopavidhānasāmatthiyā pādīhyanatthakehipi paṭhamā siddhāyeva.",
  "anya-e0806n2:173_0": "38. Āmanta",
  "anya-e0806n2:174_0": "Abhimukhaṁ katvātiādinā yogārambhassa phalaṁ dasseti,",
  "anya-e0806n2:174_1": "nāmattheti saddatthe,",
  "anya-e0806n2:174_2": "padatoti āmantaṇādhikaatthamattappakāsakapadato,",
  "anya-e0806n2:174_3": "honti cettha…",
  "anya-e0806n2:175_0": "Siddhassābhimukhīkāra bhimukhībhāva (potthake), mattamāmantaṇaṁ siyā;",
  "anya-e0806n2:176_0": "Attho katābhimukho hi, kriyāyaṁ viniyujjate;",
  "anya-e0806n2:177_0": "Āmantaṇaṁ na vākyattho, padatova patītito;",
  "anya-e0806n2:178_0": "Natthevāmantaṇaṁ loke, vidhātabbena vatthunā;",
  "anya-e0806n2:179_0": "Taṁ yathā bhava rājeti, nippannattho bhaveti ca.",
  "anya-e0806n2:180_0": "Siddhassāti devadattattādinā siddhassa,",
  "anya-e0806n2:180_1": "atthoti devadattādi,",
  "anya-e0806n2:180_2": "kataṁ ābhimukhyaṁ samādhānaṁ yenāti viggaho,",
  "anya-e0806n2:180_3": "kriyāyaṁ viniyujjate gaccha bhuñjāti,",
  "anya-e0806n2:180_4": "āmantaṇaṁ natthi…",
  "anya-e0806n2:180_5": "idāni vidhīyamānattenāladdhasattikassābhimukhayitumasakkarūpattā,",
  "anya-e0806n2:180_6": "vidhātabbenāti nipphādetabbena.",
  "anya-e0806n2:181_0": "39. Chaṭṭhī",
  "anya-e0806n2:182_0": "Kiriyākārakeccādivuttiganthassa atthasaṁvaṇṇanaṁ kattumārabhate ‘ekāyaṁ sambandho nāme’ccādi,",
  "anya-e0806n2:182_1": "kiriyāya kārakehi ca nipphāditoti iminā sambandhassa kiriyākārakasambandha pubbakattamāha,",
  "anya-e0806n2:182_2": "tatoyevāyaṁ nākasmīkoti na yesaṁkesañci dvinnaṁ bhavati,",
  "anya-e0806n2:182_3": "visiṭṭhānaṁyeva tu dvinnaṁ bhavatītyatippasaṅgābhāvo,",
  "anya-e0806n2:182_4": "kiriyākārakasambandhapubbako hi kārakehi añño sassāmibhāvādiko sambandho,",
  "anya-e0806n2:182_5": "tathā ca vuttaṁ–",
  "anya-e0806n2:183_0": "“Sambandho kārakehañño, kriyākārakapubbako;",
  "anya-e0806n2:184_0": "Sutāyamassutāyaṁvā, kriyāyaṁ so-bhidhīyateti.",
  "anya-e0806n2:185_0": "Tattha assutāyaṁ kiriyāyaṁ ‘rañño puriso’ccādo kiriyā kārakasambandhapubbako-ñño eva sassāmibhāvādiko sambandho patīyateti,",
  "anya-e0806n2:185_1": "‘sarati rajjassa’tyādo tu suyyamāne kiriyāsadde,",
  "anya-e0806n2:185_2": "ettha pana santamapi kammaṁ vattumanicchitaṁ,",
  "anya-e0806n2:185_3": "visesanabhāvoyeva saraṇampati rajjassa paṭipādīyate’rajjasambandhisaraṇa’nti,",
  "anya-e0806n2:185_4": "kiriyākāraka sambandho hi sabbattha vatthuṭṭhitivasenevatthi,",
  "anya-e0806n2:185_5": "tannimitto ca sassāmi bhāvādi,",
  "anya-e0806n2:185_6": "tattha sassāmibhāvavivacchāyaṁ vijjamānopi kiriyākāraka sambandho na vattumicchito,",
  "anya-e0806n2:185_7": "yathā ‘anudarā kaññā’ti,",
  "anya-e0806n2:185_8": "so cāyaṁ sambandho sassāmibhāvajaññajanakabhāvā-vayavāvayavavibhāvādilakkhaṇo bahuvidhoti veditabbo,",
  "anya-e0806n2:185_9": "tattha sassāmisambandhe rañño puriso,",
  "anya-e0806n2:185_10": "jaññajanakasambandhe nigrodhassa bījaṁ,",
  "anya-e0806n2:185_11": "avayavāvayavisambandhe rukkhassa sākhā,",
  "anya-e0806n2:185_12": "idāni sambandhassetassa kiriyākārakasambandhasañjātattaṁ yathāyogamaññatrāpyavagamayituṁ kiñci udāharaṇamāha-‘tathā hi’ccādi,",
  "anya-e0806n2:185_13": "paripālanakiriyākato nesaṁ sambandhoti iminā paripālyaparipālanalakkhaṇo-yaṁ sambandhoti dasseti,",
  "anya-e0806n2:185_14": "sā ayampari pālanalakkhaṇā kiriyā sambandhamassedambhāvahetuṁ janayitvā nivattati,",
  "anya-e0806n2:185_15": "atthappakaraṇādinā tvimāya kiriyāyāyaṁ sambandhoti viseso vasīyate,",
  "anya-e0806n2:185_16": "na chaṭṭhiyā visesāvagamane sāmatthiyaṁ…",
  "anya-e0806n2:185_17": "tassā sabbatthekarūpattā,",
  "anya-e0806n2:185_18": "suyyamāne eva vā kiriyāsadde kārakabhāvassa hetuno vacanicchāyābhāve assedambhābhāvasaṅkhātasseva phalassa",
  "anya-e0806n2:185_19": "vattumicchitattā tatheva sambandho jāto chaṭṭhiyābhidhīyate ‘rajjassa saratī’ti,",
  "anya-e0806n2:185_20": "vuttaṁ hi–",
  "anya-e0806n2:186_0": "Janayitvāna sambandhaṁ, kriyā kāci nivattati;",
  "anya-e0806n2:187_0": "Suyyamāne kriyāsadde, sambandho jāyate kvacīti.",
  "anya-e0806n2:188_0": "Paripālayatīti purisamparipālayati,",
  "anya-e0806n2:188_1": "tato pālanādikā upakāra sabhāvā kiriyādvinnampi tesaṁ sambandhinī bhavati,",
  "anya-e0806n2:188_2": "raññā hi kāriyamānā taṁsambandhinīpurisavisayattāvapurisayoginītyubhinnampikiriyāsambhavati,",
  "anya-e0806n2:188_3": "tatoyevatassā ubhayasambandhiniyā kiriyāya sambhaveassedanti buddhiyā hetubhūtassa aññamaññāpekkhasabhāvassa",
  "anya-e0806n2:188_4": "sambandhassa bhāvato kiriyājanitattamassa,",
  "anya-e0806n2:188_5": "aññamaññāpekkhālakkhaṇo…",
  "anya-e0806n2:188_6": "sabbathā nirapekkhatte sambandhābhāvā,",
  "anya-e0806n2:188_7": "sambandhi buddhisabbhavassāti sambandhīsu rājapurisādīsu assedanti evampavattāya buddhiyā sabbhavassa.",
  "anya-e0806n2:188_8": "Paresaṁ viya “guṇe chaṭṭhī”ti vacanantarābhāve ubhayatthapi (cettha) (yeva) (potthake) chaṭṭhippa- saṅgoti bodhetumāha-‘nanu ce’ccādi,",
  "anya-e0806n2:188_9": "saccanti yathā vuttaṁ codanamabbhupagamma codakampati yathāvuttaṁ sambandharūpaṁ tato-ññatrāpyupasaṁ",
  "anya-e0806n2:188_10": "haritvā tattha chaṭṭhippasaṅgaṁ codetumāha-‘devadatto’ccādi,",
  "anya-e0806n2:188_11": "atheva miccādināsatīpiaññamaññāpekkhālakkhaṇe sambandhe vacanicchāyevettha kāraṇanti codakādhippāyamatropanetvā",
  "anya-e0806n2:188_12": "tadeva visesato chaṭṭhiyā abhāve samupanetuṁ‘yajjevamihāpi’ccādikamāha,",
  "anya-e0806n2:188_13": "tattha athāti codakādhippāyappakāsanārambhe nipāto,",
  "anya-e0806n2:188_14": "evaṁ vattabbanti evaṁ yadipiccādinā vakkhamānanayena vattabbaṁ,",
  "anya-e0806n2:188_15": "paṭipādetabbatāyātyādinā idandīpeti “visessaṁ vidheyatāya na parādhīnanti appadhānabhāvato byatiriccate tato-ttaniṭṭhameva,",
  "anya-e0806n2:188_16": "na rūpantarambhajati‘purisasse’ti,",
  "anya-e0806n2:188_17": "visesanantu rājādikaṁ tadaṅgatāyānuvadiyamānamappadhānattā kārakarūpato byatiriccate,",
  "anya-e0806n2:188_18": "tato rūpantaraṁ bhajati ‘rañño’ti,",
  "anya-e0806n2:188_19": "tato byatireka lakkhaṇo sambandho hoti,",
  "anya-e0806n2:188_20": "ekassa sambandhittāsambhavā vatthuto dviṭṭho visesanagatattena patīyate tato chaṭṭhī visesanamevānudhāvati patītivisaye saddappavattī”ti,",
  "anya-e0806n2:188_21": "yo hi vikappanaṁ visayo so saddānanti,",
  "anya-e0806n2:188_22": "atoyeva sambandho niyamena visesanabhedamanuvidadhāti…",
  "anya-e0806n2:188_23": "vatthuto dviṭṭhassāpi taggatattena patītiyā yathā bhātūnaṁ dhananti,",
  "anya-e0806n2:188_24": "nāvassambhātūnaṁ dhananticceva bhavati,",
  "anya-e0806n2:188_25": "tathā satyapi visessa bhede visesanagatameva bhedamanu(vidadhā)ti ‘devadattassa assā’ti,",
  "anya-e0806n2:188_26": "tadetaṁ sabbaṁ visesanagatattena sambandhapatītito-vakappīyate,",
  "anya-e0806n2:188_27": "visessagatattenāpi tappatītiyaṁ niyamena taggatabhedānuvidhānaṁ siyā visesanagatabhedānuvidhānamiva,",
  "anya-e0806n2:188_28": "dviṭṭhattantu vatthuto cattuno na virujjhate,",
  "anya-e0806n2:188_29": "vattupaṭibaddhameva ca dviṭṭhattaṁ manasikatvā taṁvādīhi dviṭṭho sambandhobhidhīyate,",
  "anya-e0806n2:188_30": "atoyevāyaṁ byatirekavibhatti (yāgamyate)…",
  "anya-e0806n2:188_31": "byatiriccamānavisesanabhūtasambandhigatabyatirekalakkhaṇasambandhābhi- dhānappavattitoti,",
  "anya-e0806n2:188_32": "nīlādivisesanantu paratthattenāppadhānampi na kārakabhāvato byatiriccati…",
  "anya-e0806n2:188_33": "nīlādisaddenuppalādidabbābhidhānato,",
  "anya-e0806n2:188_34": "yathā ‘nīlamuppalampassa,",
  "anya-e0806n2:188_35": "nīlenuppalena ṭhitaṁ,",
  "anya-e0806n2:188_36": "nīlassuppalassa gandho’ti,",
  "anya-e0806n2:188_37": "yadā tu na visessapavatti tadā byatiriccateva ‘nīlassa guṇassa uppalannissayo’ti kārakabhāvalakkhaṇā padhānabhāvā byatiriccate eva nīlādi,",
  "anya-e0806n2:188_38": "tato visesanamevānekappakāratāyāva tiṭṭhate,",
  "anya-e0806n2:188_39": "tato vise- sanaṁ kiñcideva kārakarūpato padhānabhāvā byatiriccateti visesana mattenāpi sesaṁ sabbaṁ tathā siyāti nāsaṅkanīyanti.",
  "anya-e0806n2:189_0": "Dvepīti rājapurisā dvepi,",
  "anya-e0806n2:189_1": "tatiye gehasaṅkhāte sambandhinī.",
  "anya-e0806n2:189_2": "Sahayuttampaṭicca evanti iminā purisassa appadhānattameva dīpeti,",
  "anya-e0806n2:189_3": "abhimatāti pāṇiniyānaṁ suttantarena abhimatā,",
  "anya-e0806n2:189_4": "yato chaṭṭhīya-mattano mate sambandhanissayā,",
  "anya-e0806n2:189_5": "tenāha- ‘sambandhamevi’ccādi,",
  "anya-e0806n2:189_6": "sambandho cettha mātu saraṇānamavaṭṭhānādikiriyānimittoti keci,",
  "anya-e0806n2:189_7": "aññe tu saraṇassa kiriyārūpattā kiriyantaramantareneva dabbena sambandhopapattimāhuyathā dvinnaṁ jatukato saṁsileso,",
  "anya-e0806n2:189_8": "jatuno tu kaṭṭhenāttanāyeva,",
  "anya-e0806n2:189_9": "na jatvantarakato saṁsilesoti.",
  "anya-e0806n2:189_10": "Paresaṁ tatiyatthe dutiyatthe ca kitakappayoge ññatrāpi (pañcamyatthe) sattamyatthe ca (“chaṭṭhī cā”)",
  "anya-e0806n2:189_11": "ti (2-6-20) dutiyā pañcamīnañcā”ti (2-6-29) ca suttantarehi chaṭṭhītimatā,",
  "anya-e0806n2:189_12": "tassāpi vatticchātova sādhitabhāvaṁ dassetumāha-yathācetthātiādi,",
  "anya-e0806n2:189_13": "etthāpyādo udāharaṇadvaye suttantaramantarena sampadānattābhāvā sambandhavacanicchāyameva paresampi chaṭṭhī,",
  "anya-e0806n2:189_14": "tenāha-‘etthā’tiādi,",
  "anya-e0806n2:189_15": "bahulantīmassa atthaṁ dasseti ‘yathā dassana’nti,",
  "anya-e0806n2:189_16": "avisaṁvādakālokassatyādikaṁ kamme udāharaṇaṁ,",
  "anya-e0806n2:189_17": "pañcamyatthe pana vatticchātova sabbe tasanti daṇḍassātyādīni udāharaṇāni veditabbāni.",
  "anya-e0806n2:190_0": "40. Tulya",
  "anya-e0806n2:191_0": "Anabhimatāti ‘tulyatthehyatulopamāhi tatiyāññatarissa’nti (2-3-72) suttena tulopamāhi aññehi tulyatthehi",
  "anya-e0806n2:191_1": "yoge tatiyāya vidhīyamānattā pāṇiniyānaṁ anabhimatā,",
  "anya-e0806n2:191_2": "yasmā sadisā bhāvā tesaṁ nopamāti ‘ajjunassa tulā natthī’tyādikamuccate,",
  "anya-e0806n2:191_3": "tasmā evaṁ yathāvuttanayenāti tadevantīmassa attho veditabbo,",
  "anya-e0806n2:191_4": "tadevanti vā nipātasamudāyo yathāvuttanidassanattho,",
  "anya-e0806n2:191_5": "tulyesūti sadisesu,",
  "anya-e0806n2:191_6": "tathāvuttāti ajjunassatulānatthītyādinā tena pakārena vuttā.",
  "anya-e0806n2:192_0": "41. Ato",
  "anya-e0806n2:193_0": "Sutte ‘ato’ti vuttaṁ ‘akārantato’ti kathaṁ vuttīti āha ‘ato’tiādi,",
  "anya-e0806n2:193_1": "ādesā hontīti seso,",
  "anya-e0806n2:193_2": "yakārānaṁyeva siyuṁ…",
  "anya-e0806n2:193_3": "āeādesānamekavaṇṇattā,",
  "anya-e0806n2:193_4": "lope kateti okārassa lope kate,",
  "anya-e0806n2:193_5": "tanneti yathāvuttaṁ dhacādyappaṭikkhipati,",
  "anya-e0806n2:193_6": "paṭikkhepe kāraṇamāha-‘paralopassā’tiādi,",
  "anya-e0806n2:193_7": "kāraṇantaraṁ vattumārabhate ‘kiñcā’tiādi,",
  "anya-e0806n2:193_8": "niccamparalopova siyā,",
  "anya-e0806n2:193_9": "na pubbalopopi āgamappayogānukūlyenātipi sakkā vattunti āha-‘nacā’tiādi,",
  "anya-e0806n2:193_10": "niccamparalopoyevāti na ca sakkā mantunti sambandho,",
  "anya-e0806n2:193_11": "evaṁ santetyādinā tattha virodhamāha,",
  "anya-e0806n2:193_12": "atosambhavāti ādesākārato sambhavā,",
  "anya-e0806n2:193_13": "jhissākāravidhānaṁ “yosu jhissa pume”ti (2-93) etadevapayojanantiādinā vuttappayojanābhāve kāraṇamāha-‘aniṭṭhattā’ti,",
  "anya-e0806n2:193_14": "anabhimatattāti attho,",
  "anya-e0806n2:193_15": "payojanābhāvānabhimatattameva dassesumāha-‘etadatthamevā’tiādi,",
  "anya-e0806n2:193_16": "imassāti “ato yonaṁ ṭāṭe”tī massa suttassa,",
  "anya-e0806n2:193_17": "jhismātvevāti ‘jhismā’ iti etādisaṁ suttameva,",
  "anya-e0806n2:193_18": "jhismā yonaṁ ṭāṭetivāti “jhismā yonaṁ ṭāṭe”ti suttaṁ vā,",
  "anya-e0806n2:193_19": "atoti ‘ato’ iti suttaṁ,",
  "anya-e0806n2:193_20": "tādisassapayogassāti aggā,",
  "anya-e0806n2:193_21": "agge iti payogassa.",
  "anya-e0806n2:194_0": "42. Nīnaṁ",
  "anya-e0806n2:195_0": "Yasmā ekameva rūpamudāhaṭaṁ,",
  "anya-e0806n2:195_1": "tasmā rūpārūpāni rūperūpānīti bhedo veditabbo,",
  "anya-e0806n2:195_2": "tena hi bahuvacane bahuvacanena (potthake) paṭhamādutiyāsu ‘aṭṭhīnī’ti ekameva rūpamudāhaṭanti dasseti.",
  "anya-e0806n2:196_0": "44. Sassāya",
  "anya-e0806n2:197_0": "Suñiti ñakāro kimatthoti āha-‘ñakāro’tiādi,",
  "anya-e0806n2:197_1": "asati hi ñakāre‘ñānubandho’ti ñakārena visesanena sukāro na visesī yeyya satiyeva tasmiṁ tena so visesīyeyya,",
  "anya-e0806n2:197_2": "tasmā “ñakānubandhādyantā”ti sutte ‘ñakānubandhā’ti visesanaṁ visesanabhāvo attho payojanaṁ yassa so visesanattho,",
  "anya-e0806n2:197_3": "bahulaṁ vacanenānabhimatamanavasesaṁ vavatthāpīyatīti vuttiyaṁ “bhiyyo”tyādikamupadiṭṭhanti dassetumupakkamate ‘sāmaññenā’tiādinā,",
  "anya-e0806n2:197_4": "chaṭṭhī bhavatīti (se)so,",
  "anya-e0806n2:197_5": "nanuca atthasaddenāññapadatthasamāse kathaṁ catutthyattho-vasīyatīti vuccate,",
  "anya-e0806n2:197_6": "catutthīekavacane attattha’nti ettha saddhammasavanādikamattanimittanti yo-ttho,",
  "anya-e0806n2:197_7": "so cattho-ñña padatthepi,",
  "anya-e0806n2:197_8": "tassā-ññapadatthabhūtassāpi attā attho payojanambhavati nimittabhāvenāti nātthabhedoti ta eta imavajjitānaṁ",
  "anya-e0806n2:197_9": "sabbādīnanti ta etaimasaddehi eva vajjitānamaññesaṁ sabbādīnaṁ,",
  "anya-e0806n2:197_10": "paṭisiddhesupi kassaci ādeso dissatīti dassetumāha‘tasaddassa cā’ti.",
  "anya-e0806n2:198_0": "45. Ghapa",
  "anya-e0806n2:199_0": "Itthiyā vadhuyāti pasaññānamī ūnamudāharaṇāni.",
  "anya-e0806n2:200_0": "46. Ssāvā",
  "anya-e0806n2:201_0": "Ghapasaññehīti idaṁ tetimāmūhi tīmassa aññapadatthasamāsena vā visesanaṁ daṭṭhabbaṁ,",
  "anya-e0806n2:201_1": "vuttiyaṁ katanti ādikaṁ kattādippakāsanatthaṁ kataṁ,",
  "anya-e0806n2:201_2": "tāyāti sabbattha vikappodāharaṇaṁ.",
  "anya-e0806n2:202_0": "47. Namhi",
  "anya-e0806n2:203_0": "“Āgamā tagguṇībhūtā taggahaṇena gayhantī”ti paribhāsā vacanametaṁ tattha tagguṇībhūtāti tasmiṁ āgamimhi guṇībhūtā,",
  "anya-e0806n2:203_1": "avayavavasena pacchā bhavanto amukhyabhūtā,",
  "anya-e0806n2:203_2": "taggahaṇenāti āgamiggahaṇena taggahaṇena gahaṇatoti āgamibhūtassa naṁ iccassa gahaṇena gahaṇato,",
  "anya-e0806n2:203_3": "‘namhi vibhattimhi’ti tu vattabbaṁ,",
  "anya-e0806n2:203_4": "vipallāso vā ettha daṭṭhabbo.",
  "anya-e0806n2:204_0": "(49) Ikārassevavātiādinā vuttameva vivarati tissa iccādinā,",
  "anya-e0806n2:204_1": "tassa tissa,",
  "anya-e0806n2:204_2": "niddiṭṭhattāti tissa niddiṭṭhattā,",
  "anya-e0806n2:204_3": "“namhi ticatunnamitthiyaṁ tissa catassā”ti (2-20) tissādeso “namhi nuka dvādīnaṁ sattarasanna”nti (2-47) nuka,",
  "anya-e0806n2:204_4": "tissannaṁ.",
  "anya-e0806n2:205_0": "51. Suña",
  "anya-e0806n2:206_0": "Vibhattisutteti “dvedvekānekesvi”(2-1) ccādisutte,",
  "anya-e0806n2:206_1": "ssananti bahuvacanena sahitamekavacanamāha,",
  "anya-e0806n2:206_2": "suttamidanti “suñsassā”ti idaṁ suttaṁ,",
  "anya-e0806n2:206_3": "sutte pana satīti “suña sassā”ti sutte sati.",
  "anya-e0806n2:207_0": "55. Ratyā",
  "anya-e0806n2:208_0": "Ratti ca ādi ca ratyādayo, tehi.",
  "anya-e0806n2:209_0": "56. Suhi",
  "anya-e0806n2:210_0": "Anukaraṇavasenāti anusadisaṁ karaṇaṁ vacanamanukaraṇaṁ.",
  "anya-e0806n2:211_0": "57. Ltu",
  "anya-e0806n2:212_0": "Tenāti yato ltuiti visesanattena vattumicchitassa paccayassa gahaṇaṁ,",
  "anya-e0806n2:212_1": "tenāti attho,",
  "anya-e0806n2:212_2": "paccayassa gahaṇā tadādigahaṇaṁ labbhate…",
  "anya-e0806n2:212_3": "“paccayaggahaṇe yato so vihito,",
  "anya-e0806n2:212_4": "tadādino gahaṇa”nti ñāyā,",
  "anya-e0806n2:212_5": "visesanattena vattumicchitattā tadantaggahaṇaṁ…",
  "anya-e0806n2:212_6": "“vidhibbisesanantassā”ti (1-13) vacanatoti manasi nidhāyāha- ‘yato’iccādi,",
  "anya-e0806n2:212_7": "so kriyattho ādi yassa so tadādi,",
  "anya-e0806n2:212_8": "so paccayo-nto yassa samudāyassa so tadanto,",
  "anya-e0806n2:212_9": "tādisassa tadā ditadantasamudāyavisesa(ssa) gahaṇaṁ,",
  "anya-e0806n2:212_10": "na tu tadantamattassetyattho,",
  "anya-e0806n2:212_11": "nanu ca ‘ltvī’ti visesanattena vattumicchite bhavatu “vidhibbisesanantassā”ti tadantassa gahaṇaṁ,",
  "anya-e0806n2:212_12": "paccayaggahaṇena pana tadādino gahaṇaṁ kathaṁ siyā vacanābhāvātyāha-‘tadavinābhāvittā’ti,",
  "anya-e0806n2:212_13": "yato vihito,",
  "anya-e0806n2:212_14": "tena vinā na bhavati sīlenāti tadavinābhāvī,",
  "anya-e0806n2:212_15": "tassa bhāvo tasmā.",
  "anya-e0806n2:212_16": "“Paccayaggahaṇe yato so vihito tadādino gahaṇa”nti ñāyassa yattha paccayaggahaṇaṁ tattha sādhāraṇattā ‘tadādino’ti vuttaṁ,",
  "anya-e0806n2:212_17": "tadādisamudāyassa gahaṇe panettha viseso na dissati…",
  "anya-e0806n2:212_18": "adhikattāti adhigatantāvāti (potthake) ādīsu visesadassanāsambhavā,",
  "anya-e0806n2:212_19": "‘tuṁsmā lopo cicchāyaṁ te” tyatra (5-4) tu dissati viseso,",
  "anya-e0806n2:212_20": "vakkhatihi tattha “tuṁtāyetave bhāve bhavissati kriyāyaṁ tadatthāya”nti (5-61) tuṁpaccayaṁ vakkhati”ccādi.",
  "anya-e0806n2:213_0": "58. Ge",
  "anya-e0806n2:214_0": "Aityevavattabbanti ‘gea’ityeva vattabbanti vuttaṁ hoti,",
  "anya-e0806n2:214_1": "pakkhe dīghavidhānenevāti iminā akārādese kate pakkhe dīghavidhāneneva,",
  "anya-e0806n2:214_2": "aññatthacaritatthatāyāti ltvantādito aññattha bhopurisā bhopurisaiccādo jātipadatthanissayanena katatthatāya,",
  "anya-e0806n2:214_3": "parisa mattatthatāyāti vuttaṁ hoti,",
  "anya-e0806n2:214_4": "avassaṁ dīghabhāve kāraṇamāha ‘yadicākāro’iccādi,",
  "anya-e0806n2:214_5": "yadica ākāroti padacchedo.",
  "anya-e0806n2:215_0": "60. Ghabrahmā",
  "anya-e0806n2:216_0": "Ghaitisaññā ghasaññā tāsaṁ,",
  "anya-e0806n2:216_1": "kaññāsaññātiādīsu ghasaññānaṁ bahuttā bahuvacanena niddeso,",
  "anya-e0806n2:216_2": "gharūpassāti ghassāti ghasaddarūpassa,",
  "anya-e0806n2:216_3": "tathā bho brahmāti ettha tathāti iminā brahmātirūpassa niruttiyaṁ niddiṭṭhattāva ettha saṅgahitabhāvaṁ dasseti.",
  "anya-e0806n2:216_4": "Evaṁ vivarantīti tasmā sa sakhato gassa akāraākārā”tiādinā evaṁ vivaranti,",
  "anya-e0806n2:216_5": "te hi aca āca ica īca ecāti dvande pubbasarānaṁ lopaṁ katvā ettupasilesaniddesaṁ vaṇṇenti,",
  "anya-e0806n2:216_6": "sāmaññavidhānanti ‘brahmakattuisi sakhato’ccevamavisesetvā sāmaññena kathanaṁ,",
  "anya-e0806n2:216_7": "kimatthanti kiṁ attho payojanaṁ yassa taṁ kimatthaṁ.",
  "anya-e0806n2:216_8": "Sāmaññavidhānaṁ kimatthampanevaṁ payojanāsaṅkāyaṁ payojanāsaṅkāvicāraṇaṁ manasi nidhāya ‘āgati gaṇoya’nti vuttattā āha–",
  "anya-e0806n2:216_9": "‘atthato’ccādi,",
  "anya-e0806n2:216_10": "atthatoti sā matthiyato,",
  "anya-e0806n2:216_11": "anenāti‘āgatigaṇoya’nti iminā vacanena,",
  "anya-e0806n2:216_12": "idaṁ vuttaṁ hoti ‘āgatigaṇoyanti iminā tadākārasaṅkhātajātippadhānagaṇattappakāsanena yadi sambodhane",
  "anya-e0806n2:216_13": "ekārantākārantalābhīnaṁ kattu isi sakha muni bhadantādīnaṁ gahaṇaṁ payojanaṁ na siyā,",
  "anya-e0806n2:216_14": "aññathā anupapajjanaṁ siyāti evamaññathānupapattilakkhaṇasāmatthiyato sāmaññavidhāne payojanamāhe”ti,",
  "anya-e0806n2:216_15": "soyanti iminā vuttiyaṁ ‘āgati gaṇoya’nti vuttaṁ vacanaṁ nidasseti.",
  "anya-e0806n2:217_0": "63. Ghossaṁ",
  "anya-e0806n2:218_0": "Ssañca ssāca ssāyoca añca tiñcāti itarītarayoge cattha samāso,ssaṁ ssā ssāyaṁ tiṁsu.",
  "anya-e0806n2:219_0": "64. Eka",
  "anya-e0806n2:220_0": "Ghoca oca gho ghāntaokārantā,",
  "anya-e0806n2:220_1": "natthi gho yesante agho, tesaṁ,",
  "anya-e0806n2:220_2": "sāmaññavidhānatoti kassaci liṅgassa aparāmāsā sāmaññena vidhānato,",
  "anya-e0806n2:220_3": "nādekavacanesūti nādīsu ekavacanesūti attho,",
  "anya-e0806n2:220_4": "hi hetumhi,",
  "anya-e0806n2:220_5": "yasmā kassaci evaṁ duṭṭhādhippāyo siyā,",
  "anya-e0806n2:220_6": "tasmā dutiyamudāharaṇanti attho,",
  "anya-e0806n2:220_7": "dutiyopi hetumhi,",
  "anya-e0806n2:220_8": "yasmā sabbesaṁ saṅgahaṇatthaṁ,",
  "anya-e0806n2:220_9": "tasmā na ca tathādhippetanti attho,",
  "anya-e0806n2:220_10": "sabbesamekavacanānaṁ saṅgahaṇābhāve suttānaṁ viracanappakāramāha-‘aññathā’tiādi,",
  "anya-e0806n2:220_11": "uparicātyādīsvayamadhippāyo “suttassa ‘aṁyosvaghona’nti viracitattā sāmaññene-kavacanesvaghassa narassattappatīti",
  "anya-e0806n2:220_12": "tappaṭisedhābhāvā’daṇḍi kula’nti rassattaṁ ‘sismiṁ napuṁsake’ti vidhisuttaṁ vadeyyā”ti,",
  "anya-e0806n2:220_13": "okārantappaṭisedhanti ‘aghona’nti okārantappaṭisedhaṁ,",
  "anya-e0806n2:220_14": "ādesantaraṁ “gossā gasihinaṁ sugāvagavā”tyādinā (2-67) karīyamānaṁ gāvādesādikaṁ,",
  "anya-e0806n2:220_15": "ettha pana napuṁsake ekavacanantaṁ daṇḍi kulanti vakkhamānattā nodāhaṭaṁ,",
  "anya-e0806n2:220_16": "yosu pana “yolopanisudīgho”ti (2-88) adīghassāpi dīghavidhānasāmatthiyā paṭhamameva dīghassa rassābhāvekāva kathāti nodāhaṭaṁ,",
  "anya-e0806n2:220_17": "daṇḍīdaṇḍīni icceva tu bhavati,",
  "anya-e0806n2:220_18": "nossavāti pāṭho dissati,",
  "anya-e0806n2:220_19": "ettha vijjamāne ge pare okārantassa vā rassāpajjanadosampasaṅgato nossā’ti pāṭhena bhavitabbaṁ.",
  "anya-e0806n2:221_0": "67. Gossā",
  "anya-e0806n2:222_0": "Gāvena gavenāti karaṇepi samānaṁ, gāvassa gavassāti chaṭṭhiyāpi.",
  "anya-e0806n2:223_0": "69. Gavaṁ",
  "anya-e0806n2:224_0": "Senāti sutattā seiti vuttiyaṁ nimittaṁ parikappitaṁ.",
  "anya-e0806n2:225_0": "72. Gāvu",
  "anya-e0806n2:226_0": "Saddantarattena koci dosoti sambandho, ādisitabbā ādesā kātabbā.",
  "anya-e0806n2:227_0": "73. Yaṁ",
  "anya-e0806n2:228_0": "Pena pasaññāya yuttā īpī, paca so īcāti vāpī abhedaggahaṇena, aññassāti ikāra ukāraūkārassa.",
  "anya-e0806n2:229_0": "77. Smi",
  "anya-e0806n2:230_0": "Loke devadatto dattoti ekadesena samudāyavohāra dassanato sminotīmassa smiṁ vacanassātyayamattho dassitotyāha-‘smiti iminā’tiādi.",
  "anya-e0806n2:231_0": "81. Jhalā",
  "anya-e0806n2:232_0": "Brahmādīsu ‘ito kvaci sassa ṭānubandho’ti pāṭhāti sambandho,",
  "anya-e0806n2:232_1": "brahmādīsūti “ghabrahmādite”ti (2-60) sutte vuttabrahmādīsu,",
  "anya-e0806n2:232_2": "pāṭhāti ‘ito’tyādino gaṇasuttassa pāṭhā,",
  "anya-e0806n2:232_3": "ṭānubandhoti iminā (eṭādesaṁ) niddisati.",
  "anya-e0806n2:233_0": "85. Kū",
  "anya-e0806n2:234_0": "So bhasmā anto yassa so tadanto samudāyo, tassa,",
  "anya-e0806n2:234_1": "“cānukaḍḍhitaṁ nottaratrānuvattatī”ti viññūvacanaṁ,",
  "anya-e0806n2:234_2": "viduno vidūti kūpaccayantassa udāharaṇaṁ,",
  "anya-e0806n2:234_3": "viññuno viññūti “vito ñāto”ti (5-39) sabbaññuno sabbaññūti “kammā”ti (5-40).",
  "anya-e0806n2:235_0": "86. Lo",
  "anya-e0806n2:236_0": "Lopotveva siddhattāti vomuttapakkhe lopotīmināva siddhattā.",
  "anya-e0806n2:237_0": "87. Nano",
  "anya-e0806n2:238_0": "Amuyāti itthiyaṁ yādeso, nanotīmassidaṁ paccudāharaṇaṁ.",
  "anya-e0806n2:239_0": "88. Yolo",
  "anya-e0806n2:240_0": "Paṭhamādutiyāyonamekato udāharaṇāni aṭṭhī aṭṭhīniti,",
  "anya-e0806n2:240_1": "tānica yolopanilātisseva dassitāni,",
  "anya-e0806n2:240_2": "tathāyevāññānipi ñāyantīti.",
  "anya-e0806n2:241_0": "92. Ntassa",
  "anya-e0806n2:242_0": "Ṭamuttapakkhoti asantaṁ kubbantassāti ṭādesena muttapakkho,ntussacevanti pasiddhattāva ṭādesamuttapakkhaṁ upameti,",
  "anya-e0806n2:242_1": "“sañjātaṁ tārakāditvito”ti (5-45) ito andhitā.",
  "anya-e0806n2:243_0": "93. Yosu",
  "anya-e0806n2:244_0": "Ṭādeso-tippasajjatīti kasmā vuttaṁ nanu tadantassa samudāyassa patte “chaṭṭhiyantassā”ti (1-17) antasseva hoti,",
  "anya-e0806n2:244_1": "tathāsati nevātippasaṅgo,",
  "anya-e0806n2:244_2": "tasmā kasmātippasajjatīti vuttanti, saccaṁ,",
  "anya-e0806n2:244_3": "tathāpi ‘jhissā’ti vattuṁ sakkuṇeyyatte issāti vuttatta vuttanthi sāmatthiyato tadantassa ṭādeso-tippasajjatīti tathā vuttanti,",
  "anya-e0806n2:244_4": "nanu ‘jhissā’ti vuttepi sovātippasaṅgo tadavatthoyevāti saccaṁ,",
  "anya-e0806n2:244_5": "tathāpi yadi samudāyassa ṭādeso-bhimato siyā ‘tathā sati kiṁ jhaggahaṇena issatveva vadeyyāti nātippasajjatīti,",
  "anya-e0806n2:244_6": "jhaggahaṇe nāmante ikārasseva jhasaññattāti idaṁ pana visesanattena vattu manicchite yujjati.",
  "anya-e0806n2:245_0": "94. Vevo",
  "anya-e0806n2:246_0": "Sahacaritañāyassāti “taṁsahacaritā taggahaṇena gayhantī”ti ñāyassa.",
  "anya-e0806n2:247_0": "95. Yomhi",
  "anya-e0806n2:248_0": "Hetukurusaddehi yosu iminā ṭādese “lopo”tīminā yolope vā sampatte “paccayanissitaṁ bahiraṅga”nti yolopato",
  "anya-e0806n2:248_1": "“pakatinissitamantaraṅga”nti “antaraṅgabahiraṅgasu antaraṅgavidhi balavā”ti paṭhamaṁ ṭādese nimittābhāvāva",
  "anya-e0806n2:248_2": "lopā bhāvoti dassetumāha-‘hetukurusaddehi’ccādi.",
  "anya-e0806n2:249_0": "99. Sabbā",
  "anya-e0806n2:250_0": "Nanu katarādayova sabbādisaddavacanīyā honti samāsenābhihitattā,",
  "anya-e0806n2:250_1": "na tu sabbasaddo saddasse (potthake) tyāha-‘avayavene’tyādi,yadipi ‘sabba saddo ādi yesa’nti avayavena viggaho,",
  "anya-e0806n2:250_2": "tathāpi samudāyovāssattho bhavati…",
  "anya-e0806n2:250_3": "yesantyanena samudāyassa parāmāsāti bhāvo,",
  "anya-e0806n2:250_4": "itīti hetumhi,",
  "anya-e0806n2:250_5": "ko bhavantānaṁ dvinnaṁ bahunnaṁ vā eko deva datto kaṭhādīhi vā atthe dvīhi bahūhi vā ekassa niddhāraṇe",
  "anya-e0806n2:250_6": "sati kimhā niddhāraṇe ratara ratamesu ṇādivuttiyaṁ “ekatthatāya”nti (2-119) vibhattilope “rānubandhentasarādissā”ti",
  "anya-e0806n2:250_7": "(4-132) antasarādilope kiṁsaddassa rūpasiddhīti dassetumāha katamā’tiādi,",
  "anya-e0806n2:250_8": "ubho aṁsā assāti atthe “ayubhadvitīhaṁse”ti (4-49) aye“saro lopo sare”ti (1-26) saralope rūpasiddhīti āha-‘ubho aṁsā’iccādi,",
  "anya-e0806n2:250_9": "kāyaṁ vavatthā nāme tyāha-‘sābhidheyyā’tyādi,",
  "anya-e0806n2:250_10": "avadhiccādinā tassevātthaṁ vibhāveti,",
  "anya-e0806n2:250_11": "adhaṁso abhaṭṭhatā avadhibhāveyevāvaṭṭhānaṁ,",
  "anya-e0806n2:250_12": "sābhidheyyā pekkhāti ettha so sako abhidheyyo attho disādi sābhidheyyoti gahitoti āha-‘pubbādīna’ntiādi,",
  "anya-e0806n2:250_13": "sābhidheyyanti kammato parā apapubbā ‘ikkha=dassane’tīmasmā “kvacaṇa”iti (5-41) aṇpaccaye sābhidheyyāpekkho,",
  "anya-e0806n2:250_14": "so vāvadhiniyamoti dassetumāha-‘tamapekkhati’ccādi,",
  "anya-e0806n2:250_15": "tatthādhippāyaṁ vivarati ‘tathāhi’ccādinā,",
  "anya-e0806n2:250_16": "ettha ca parādisaddābhidheyyo-ttho disādesādi pubbādisaddābhidheyyassātthassa disāya desādino vāvadhibhāvena niyamavasena pavattati,",
  "anya-e0806n2:250_17": "yo cāvadhibhāvo niyamavasena pavattati,",
  "anya-e0806n2:250_18": "socāvadhibhāvo niyamavasena pavatto pubbādisaddavacanīyaṁ disādesādi mapekkhatīti sābhidheyyāpekkhovadhiniyamoyeva vavatthāti vuccatītyayamadhippāyo,",
  "anya-e0806n2:250_19": "na tu abhidheyyāyanti asambhavā,",
  "anya-e0806n2:250_20": "asambhavameva dassento āha-‘yo hi’ccādi,",
  "anya-e0806n2:250_21": "kosallena nimittenāti kusala saddassa pavattinimittena kosallena,",
  "anya-e0806n2:250_22": "uttarākuravo uttarakurudīpa vāsino, deso vā,",
  "anya-e0806n2:250_23": "‘nāññañca nāmappadhānā”ti (2-136) aneneva saññāyaṁ sabbādikāriyassa nisiddhatte kimasaññāyaṁbhyanenetyāha ‘nāññañce’tyādi,",
  "anya-e0806n2:250_24": "kiñci pubbattādikamuddissa kesañci pubboparotyādikā atthānugatā saññā anvatthasaññā.",
  "anya-e0806n2:251_0": "104.Ti",
  "anya-e0806n2:252_0": "“Vānekaññatthe”ti (3-17) vikappānuvattanato ayuttattābhāvaṁ dasseti‘nayidamayutta’nti,",
  "anya-e0806n2:252_1": "yuttatā cāssa pāṭhe byabhicāra dassanatoti vattumāha-‘napuṁsake’ccādi,",
  "anya-e0806n2:252_2": "pāṭhānugatā hi suttaracanā,",
  "anya-e0806n2:252_3": "vikappānuvattiyā anapuṁsakamidameva vacanaṁ tassa kvaci byabhicāratte ñāpakanti vattumāha-‘tassa cā’tiādi,",
  "anya-e0806n2:252_4": "avassamevamettha attho gahetabbo,",
  "anya-e0806n2:252_5": "aññathā yathāvaṭṭhitapāṭhānukkamenātthaggahaṇe sati suttassa suttassā (potthake) mukhyattappatītito kathantamaññassa ñāpakaṁ bhaveyya,",
  "anya-e0806n2:252_6": "mukhyabhāve hi ñāpakatthaṁ na yujjeyya.",
  "anya-e0806n2:253_0": "108. Ate",
  "anya-e0806n2:254_0": "Nanu ca “lakkhaṇapaṭipadavuttesu paṭipadavuttasseva gahaṇa”ntīmāya paribhāsāya lakkhaṇikassākārassa gahaṇaṁ",
  "anya-e0806n2:254_1": "na pappotītyāsaṅkiya paṭipādayamāha-‘rassākāre’ccādi,",
  "anya-e0806n2:254_2": "paribhāsāya cassāyamattho “lakkhīyateneneti lakkhaṇaṁ,",
  "anya-e0806n2:254_3": "sādhvasādhujānana hesuttā sutta sattha muccate,",
  "anya-e0806n2:254_4": "paṭigatampadaṁ paṭipadaṁ,",
  "anya-e0806n2:254_5": "uccāritamañjasetyattho,",
  "anya-e0806n2:254_6": "lakkhaṇañca paṭipadañca lakkhaṇapaṭipadāni,",
  "anya-e0806n2:254_7": "tehi vuttāni rūpāni lakkhaṇapaṭipadavuttāni, tesu,",
  "anya-e0806n2:254_8": "vuttasaddo paccekamparisamāpīyate ‘lakkhaṇavuttesu paṭipadavuttesū’ti,",
  "anya-e0806n2:254_9": "tatrāñcasā yamaniddiṭṭhaṁ,",
  "anya-e0806n2:254_10": "kevalaṁ lakkhaṇadassanenāsmiṁ lakkhaṇe satyavassamanena rūpena bhavitabbanti lakkhaṇena paṭipāditaṁ,",
  "anya-e0806n2:254_11": "taṁ lakkhaṇavuttamityuccate,",
  "anya-e0806n2:254_12": "yantvañjasā saddeneva paṭipāditaṁ,",
  "anya-e0806n2:254_13": "taṁ paṭipadavuttanti vuccate,",
  "anya-e0806n2:254_14": "tasmiṁ lakkhaṇavutte paṭipadavutte ca rūpe sati paṭipadavuttasseva gahaṇaṁ,",
  "anya-e0806n2:254_15": "netarasse”ti,",
  "anya-e0806n2:254_16": "paṭipadavuttassevetyavadhāraṇena niyamarūpabhāssā paribhāsāyāvagamyate,",
  "anya-e0806n2:254_17": "so ca niyamo aniyamapubbake sandehe satyavatiṭṭhate,",
  "anya-e0806n2:254_18": "tasmā yatra lakkhaṇavuttameva kevalaṁ,",
  "anya-e0806n2:254_19": "na paṭipadavuttaṁ,",
  "anya-e0806n2:254_20": "tatra nāyaṁ paribhāsā vatiṭṭhate,",
  "anya-e0806n2:254_21": "yatrāpi paṭipadavuttameva kevalaṁ,",
  "anya-e0806n2:254_22": "na lakkhaṇavuttaṁ,",
  "anya-e0806n2:254_23": "sopyetissā avisayo,",
  "anya-e0806n2:254_24": "yatra dve rūpāni sambhavanti tatrevā yamparibhāsā sandehāpākaraṇamukhena pavattāti ñāyappattoyevā mattho imāya paribhāsāyānuvādyate,",
  "anya-e0806n2:254_25": "tathāhi sandehaṭhānesu yadyapyekarūpamevamabhinnamubhinnaṁ,",
  "anya-e0806n2:254_26": "tathāpi lakkhaṇavuttaṁ rūpaṁ lakkhaṇe nonnīyamānaṁ dhūmaggi viya jalabalākā viya cānu mānikaṁ,",
  "anya-e0806n2:254_27": "yantu paṭipada vuttaṁ rūpaṁ,",
  "anya-e0806n2:254_28": "taṁ paccakkhasiddhaṁ,",
  "anya-e0806n2:254_29": "paccakkhānumānesu ca paccakkhambalavantaraṁ pamāṇanti ato paṭipadavuttameva gayhatīti.",
  "anya-e0806n2:255_0": "110. Kvace",
  "anya-e0806n2:256_0": "Napuṁsakaliṅge ekārena na bhavitabbanti sambandho.",
  "anya-e0806n2:257_0": "114. Lopo",
  "anya-e0806n2:258_0": "Akārassantaraṅgatte kāraṇamāha-‘pakatinissitattā’ti,",
  "anya-e0806n2:258_1": "pakatiyā idaṁ pākataṁ “ṇo”ti (4-34) ṇo,",
  "anya-e0806n2:258_2": "lopassa bahiraṅgatte kāraṇamāha-‘paccayanissitattā’ti,",
  "anya-e0806n2:258_3": "antaraṅgeccādinā “antaraṅgabahiraṅgesvantaraṅgavidhi balavā”ti paribhāsamupalakkheti,",
  "anya-e0806n2:258_4": "aṅgasaddo-vayavavācī,",
  "anya-e0806n2:258_5": "ante saddo sattamyatthe,",
  "anya-e0806n2:258_6": "aṅge bhavamantaraṅgaṁ vibhatthyatthe-saṅkhyasamāso “eonama vaṇṇe”ti (1-37) attaṁ rāgamo,",
  "anya-e0806n2:258_7": "aṅgato bahi bahiraṅgaṁ “payyapābahitiro purepacchā vā pañcamyā”ti (3-5) asaṅkhyasamāso,",
  "anya-e0806n2:258_8": "atra cāntaraṅgaṁ bahiraṅganti nāṅgebhavamantaraṅgaṁ,",
  "anya-e0806n2:258_9": "apitvantaraṅganissitaṁ kāriyamantaraṅgaṁ,",
  "anya-e0806n2:258_10": "nāpyaṅgato bahibhūto samudāyo bahiraṅgaṁ,",
  "anya-e0806n2:258_11": "kintu bahiraṅganissitaṁ kāriyambahiraṅgaṁ yathā mañcanissitesu saddāyantesu ‘mañcā saddāyantī’tyuccate",
  "anya-e0806n2:258_12": "taṁ viyeti atoyevā saṅkhyasamāsepi liṅgavibhattivacanantarayogo ‘antaraṅgo antaraṅgā’ti,",
  "anya-e0806n2:258_13": "saṅketiko hyayamasaṅkhyasamāso,",
  "anya-e0806n2:258_14": "na pubbapadatthappadhāno,",
  "anya-e0806n2:258_15": "yathā-paccakkhassākkhanissitattāvabodhatthaṁ ‘akkhamakkhampati vattate’ti vicchāya-masaṅkhyasamāsepi",
  "anya-e0806n2:258_16": "kate paccakkha ñāṇassākkhanissitattañāpanatthaṁ saṅketavasena kato-yamasaṅkhya samāso,",
  "anya-e0806n2:258_17": "na pubbapadatthappadhānoti‘paccakkho paccakkhā’ti liṅgavibhatti vacanantarayogo,",
  "anya-e0806n2:258_18": "tathevāya-mantaraṅganissito-yaṁ samudāyanissitoti ñāpanatthaṁ saṅketavasena kato-yamasaṅkhyasamāsoti liṅgavibhattivacanantarayogo na virujjhate,",
  "anya-e0806n2:258_19": "athavā antaramaṅgamassa kāriyassātthīti “saddhāditva” (4-84) tathā bahiraṅganti,",
  "anya-e0806n2:258_20": "antaraṅgañca bahiraṅgañca antaraṅgabahiraṅgāni,",
  "anya-e0806n2:258_21": "tesvantaraṅgo balavāti.",
  "anya-e0806n2:258_22": "Antaraṅga kāriyassa balavattaṁ sādhetuṁ ‘sabbapaṭhamaṁ vidheyyattā’tiādi vuttaṁ,",
  "anya-e0806n2:258_23": "idampana antaraṅgakāriyassa balavabhāvasādhane kāraṇaṁ na hoti,",
  "anya-e0806n2:258_24": "antaraṅgattā balavabhāvoyeva hi sabbapaṭhamaṁ vidheyyatta kāraṇaṁ,",
  "anya-e0806n2:258_25": "tathā cāha-‘yo lopato akārassa paṭhamameva bhavane kāraṇamāha antaraṅgattā akārassā’ti,",
  "anya-e0806n2:258_26": "tasmā nāyaṁ pāṭho ghaṭate,",
  "anya-e0806n2:258_27": "antaraṅgabalavabhāvasādhanassa pana lokato icchitattā ayamevatthe pāṭho ghaṭate”antaraṅgameva kāriyambalavaṁ loke tathādiṭṭhattā,",
  "anya-e0806n2:258_28": "tathā hi loko pātovā”tyādi,",
  "anya-e0806n2:258_29": "loke tathādiṭṭhattāti antaraṅgabalavabhāvassa loke evaṁ vakkhamānanayena diṭṭhattā,",
  "anya-e0806n2:258_30": "athavā kenaci vidhurappaccayopanipātena kāraṇave kallena vā kadāci kattumasakkuṇeyyattepi antaraṅgassa",
  "anya-e0806n2:258_31": "avassaṁ vidheyyattaṁ dassetumāha sabbapaṭhamaṁ vidheyyattā’ti,",
  "anya-e0806n2:258_32": "satisambhaveti nimittassānupahatattā kāriyassa sambhave sati.",
  "anya-e0806n2:259_0": "116. Ye",
  "anya-e0806n2:260_0": "Ivaṇṇassāti vuttattāti ‘ye passivaṇṇassā”ti ettha ivaṇṇassāti vuttattā.",
  "anya-e0806n2:261_0": "118. Asaṁ",
  "anya-e0806n2:262_0": "Liṅgavacanabhedepi byayarahitattā abyayavantaupasaṅganipātānaṁ pubbācariyasaññā,",
  "anya-e0806n2:262_1": "asatī saṅkhyā yesantyānyasaṅkhyānītyāha- ‘ekatte’ccādi,",
  "anya-e0806n2:262_2": "ekānekesūti vuttattā saṅkhyāvisese vidhīyamānāsyādayo kathamasaṅkhyehi uppajjitumussahante iccāsayenāha- ‘kathamasaṅkhyehi syādīnaṁ sambhavo’ti.",
  "anya-e0806n2:262_3": "Atha nissaṅkhyehi hotusyādīnamasambhavo uccaṁ rukkhassiccādotu saṅkhyāsambhave bhavitabbameva syādīhiccāha-‘saṅkhyāsambhaveve’ccādi.",
  "anya-e0806n2:262_4": "Vuttiganthassādhippāyaṁ vivarati ‘aññathe’ tyādinā,",
  "anya-e0806n2:262_5": "kimesamuppattiyampayojanaṁ yenāsaṅkhyehi taduppatti no-numīyate ccāsaṅkiyāha-‘tassañca satiya’ntyādi,",
  "anya-e0806n2:262_6": "asati hi syādīnamuppattiyamuccamādīnamasaṅkhyānampadattaṁ natthīti yo ādīsu padasmā paresaṁ tumhāmhasaddānaṁ",
  "anya-e0806n2:262_7": "savibhattīnaṁ vonoādikaṁ padanimittaṁ kāriyaṁ na siyāti ‘uccaṁ vo,",
  "anya-e0806n2:262_8": "uccaṁ no’tiādayo payogā na sijjhanti,",
  "anya-e0806n2:262_9": "sati tu syāduppattiyaṁ luttesupi tesu padattanipphattiyāyeva taduppattito padatte siddhe padalakkhaṇaṁ kāriyaṁ sijjhatevāti bhāvo.",
  "anya-e0806n2:262_10": "Parehi ettha ‘tassaṁ sālāya’nti vacanicchāyaṁ ‘tatra sālāya’nti yathā siyāti “abyayatvā syādino”ti (pā,",
  "anya-e0806n2:262_11": "2-4-82) abyayato parassitthiyamāppaccayassāpi lopo vihito,",
  "anya-e0806n2:262_12": "tenāha- ‘asaṅkhyehi’ccādi,",
  "anya-e0806n2:262_13": "tadayuttanti āppaccayassa lopavidhāna mayuttaṁtyattho.",
  "anya-e0806n2:262_14": "Atha kenātra āppaccayo vidhīyate yenāssāpi lopo-nusāsīyate “itthiyamatvā”ti (3-26) ce netadatthi,",
  "anya-e0806n2:262_15": "itthiyamāppaccayassa vidhānato-saṅkhyānañcāliṅgattā,",
  "anya-e0806n2:262_16": "tasmā asaṅkhyehi āppaccayassa sambhavoyeva natthītyanatthakamāppaccayassa lopavacananti nānatthakaṁ itthiyanti",
  "anya-e0806n2:262_17": "(3-26) hi guṇippadhāno niddeso itthattavati āppaccayādayo vidhīyante ‘tassaṁ sālāya (micce tasmiṁ padatthe)",
  "anya-e0806n2:262_18": "tatre’ti asaṅkhyamidamitthattavati vattate,",
  "anya-e0806n2:262_19": "tasmā siyāye vetasmā āppaccayotyavassamāppaccayassa lopo vidheyyoti yo maññate,",
  "anya-e0806n2:262_20": "tampati āha-‘yadīpi’ccādi,",
  "anya-e0806n2:262_21": "visesābhidhānātyupagame vatta mānoyamasaṅkhyasamudāyo‘niddeso vattate’ti cobhayamikkhate,",
  "anya-e0806n2:262_22": "itthiyanti niddesassa guṇippadhānattaṁ sādhetuṁ ‘itthattavati hi āppaccayādayo’tiāha,",
  "anya-e0806n2:262_23": "tatretīmassāsaṅkhyassa sālāyaṁ vattanato āha- ‘itthattavati cā’ti,",
  "anya-e0806n2:262_24": "ayampasiddhirūpena na vattateti sambandho,",
  "anya-e0806n2:262_25": "yadi ayampasiddhirūpena vattate,",
  "anya-e0806n2:262_26": "kuto carahi itthattāvasāyotyāha- ‘itthattāvasāyo’ccādi.",
  "anya-e0806n2:262_27": "Idāni jinindabuddhivacanamānīya tassā yuttattamubbhāvayitumāha- ‘yopyāhi’ccādi,",
  "anya-e0806n2:262_28": "yadīpiccādi jinindabuddhivacanaṁ,",
  "anya-e0806n2:262_29": "tassāti itthattassa,",
  "anya-e0806n2:262_30": "padattho ca itthattaṁ siyāti yopyāheti sambandho,",
  "anya-e0806n2:262_31": "gammamānatthattā itisaddāppayogo,",
  "anya-e0806n2:262_32": "tassāyuttanti tassevaṁ vādino jinindabuddhino vacanamayuttaṁtyattho,",
  "anya-e0806n2:262_33": "kutoccāha- ‘evaṁ hi’ccādi,",
  "anya-e0806n2:262_34": "yadi itthattassa vākyatthatā itthippaccayanivattikatā,",
  "anya-e0806n2:262_35": "evaṁ sati sālāyamiccādisaddantarāpekkhā itthattappatīti tatretyādīsu siyāti attho,",
  "anya-e0806n2:262_36": "neva tathā patīyatīti bhāvo,",
  "anya-e0806n2:262_37": "vuttamevatthaṁ phuṭayitumāha- ‘tathāhi’ccādi,",
  "anya-e0806n2:262_38": "aviddasuayanti diṭṭhanto paññāso,",
  "anya-e0806n2:262_39": "aviddasu ayanti ubhayatrāpyatrekavacanasissa nivattiyā kataṁ yamekattaṁ,",
  "anya-e0806n2:262_40": "taṁ saddantarādyanapekkhameva patīyatetyattho,",
  "anya-e0806n2:262_41": "itthatta vuttinā sālādisaddena sāmānādhikaraṇyaṁ tatretyetassāti etāvatā āppaccayo uppajjatīti ca na",
  "anya-e0806n2:262_42": "sakkā vattunti dassento āha-‘samānādhikaraṇattampi’ccādi,",
  "anya-e0806n2:262_43": "samānādhikaraṇattampīti (itthi) vuttinā sālādisaddena sāmānādhikaraṇyampi,",
  "anya-e0806n2:262_44": "āppaccayādīnaṁ nāṅganti sambandho.",
  "anya-e0806n2:263_0": "119. Eka",
  "anya-e0806n2:264_0": "Evāti anuvattateeva,",
  "anya-e0806n2:264_1": "ekottho yassa pakatyādisamudāyassa so ekattho ‘assa cekatthasaddassa pavattinimittaṁ īyādi vidhānantyāha- ‘ekatthatā īyādividhāna’nti,",
  "anya-e0806n2:264_2": "īyādivuttiyanti vattanaṁ vutti īyādīnaṁ vutti,",
  "anya-e0806n2:264_3": "īyādividhāne satityattho,",
  "anya-e0806n2:264_4": "samāsatoti samāsitā,",
  "anya-e0806n2:264_5": "tenevāti “dissantaññepi paccayā”ti (4-120) sutteneva.",
  "anya-e0806n2:265_0": "120. Pubba",
  "anya-e0806n2:266_0": "Yadā cātrādhisaddappayogo tadā teneva vibhatyatthassa vuttattā na sattamī payujjate,",
  "anya-e0806n2:266_1": "yadā sattamī,",
  "anya-e0806n2:266_2": "na tadādhisaddo,",
  "anya-e0806n2:266_3": "tenā sakapadeneva viggaho evaṁ dassanīyoti āha- ‘itthīsu kathā pavattā’ti,",
  "anya-e0806n2:266_4": "itthisaddato sattamībhavane kāraṇamāha- ‘taṁsamānādhikaraṇattā’ti,",
  "anya-e0806n2:266_5": "tena adhisaddena samānatthattāti attho.",
  "anya-e0806n2:267_0": "121. Nāto",
  "anya-e0806n2:268_0": "So ca amādeso,",
  "anya-e0806n2:268_1": "ādesassevāti aṁādesasseva,",
  "anya-e0806n2:268_2": "apañcamiyāti pañcamiṁ vajjetvā.",
  "anya-e0806n2:268_3": "Aññatra vidhīyamāno-yamamādeso pañcamiyampaṭisiddhattā pañcamiyā paṭisedhena sayampi paṭisiddho nāma hotītyāha ‘ādesassevāyaṁ paṭisedho’ti,",
  "anya-e0806n2:268_4": "lopapaṭisedhassa ‘nāto’ti pubbavākyena vuttassa ayampaṭisedho neti sambandho,",
  "anya-e0806n2:268_5": "atha kathamidamapañcamyātyamādesenevātisambandhati na lopa paṭisedhenāti paribhāsamāha-‘anantarassa vidhi vā hoti paṭisedho vā’ti,",
  "anya-e0806n2:268_6": "ettha antarasaddassānekatthattepīhāntarāḷavācīti na vijjate antarammajjhamassetyanantaro,",
  "anya-e0806n2:268_7": "antarāḷamattapaṭisedhe payojanaṁ natthītyantarāḷagatassa vidhino paṭisedhassa cābhāvānantarotyupa carīyate anantarā gāmātyādi viya,",
  "anya-e0806n2:268_8": "diṭṭhatte pana majjhassa na vijjate-ntara mesanti viggahe suttepyanantarassa vidhānantarassāpi diṭṭhattā dvinnamekopyanantarotyuccate,",
  "anya-e0806n2:268_9": "tenevānantarassāti paribhāsāyameka vacanaṁ,",
  "anya-e0806n2:268_10": "itisaddo idamatthe,",
  "anya-e0806n2:268_11": "iti imāya paribhāsāyādesenābhisambandhatītyattho,",
  "anya-e0806n2:268_12": "tenāti yathāvuttaparibhāsāya vasena,",
  "anya-e0806n2:268_13": "yena kāraṇenādesenābhisambandhati tenātyattho,",
  "anya-e0806n2:268_14": "alopoti lopa paṭisedho,",
  "anya-e0806n2:268_15": "sāmatthiyāladdhanti dvinnamatthānaṁ vidhānāya dve vākyāni bhavanti,",
  "anya-e0806n2:268_16": "tatra ‘nāto’tīdaṁ paṭisedhavidhāyakamekaṁ vākyaṁ,",
  "anya-e0806n2:268_17": "‘amapañcamiyā’ti dutiyamamādesassa,",
  "anya-e0806n2:268_18": "tatrāpañcamiyātyādesenevāti sambandhati,",
  "anya-e0806n2:268_19": "vuttavidhānā na lopapaṭisedhena,",
  "anya-e0806n2:268_20": "tathāsatyamapañcamiyātidaṁ vākyaṁ yadi na visesatthamālambate tamantarenānupapattito-ññathā kintyanenātthabalena laddhanti attho,",
  "anya-e0806n2:268_21": "alopoti jotetīti sambandho,",
  "anya-e0806n2:268_22": "vākyabhedena vivaraṇaṁ kataṁ,",
  "anya-e0806n2:268_23": "na ekavākyattenāti byatireko ekavākyatāyañhi kāriya dvayassapi pañcamiyampaṭisedho siyā ‘pañcamiṁ vajjetvā taṁ kāriyadvayaṁ veditabba’nti,",
  "anya-e0806n2:268_24": "yadipi siddhāti sambandho,",
  "anya-e0806n2:268_25": "yena nāppattiyātyanena “yena nāppatte vidhirārabbhate,",
  "anya-e0806n2:268_26": "tassa bādhanambhavatī”ti mamparibhāsamupalakkheti,",
  "anya-e0806n2:268_27": "kimatthamihāyaṁ paribhāsā paṭhyate iha satthe-pavādā ussagge bādhanteti niyamo,",
  "anya-e0806n2:268_28": "tatra cussaggā duvidhā niyatappattayo aniyatappattayo ceti,",
  "anya-e0806n2:268_29": "ye sabbatthāpavādavisayampavisanti,",
  "anya-e0806n2:268_30": "te niyatappattayo vuccante,",
  "anya-e0806n2:268_31": "ye kvacidevāpavādavisayamavagāhante,",
  "anya-e0806n2:268_32": "te aniyatappattayo vuccante,",
  "anya-e0806n2:268_33": "evaṁ duvidhesussaggesu ye-niyatappattayo,",
  "anya-e0806n2:268_34": "tesameva bādhanamicchīyate,",
  "anya-e0806n2:268_35": "na niyatikānaṁ,",
  "anya-e0806n2:268_36": "tena tappadassanatthamayamparibhāsā paṭhyateti,",
  "anya-e0806n2:268_37": "yenetyussaggassa niddeso,",
  "anya-e0806n2:268_38": "neti paṭisedhavācī nipāto,",
  "anya-e0806n2:268_39": "appatte asamphuṭṭhe visaye ityajjhāhāriyaṁ,",
  "anya-e0806n2:268_40": "yena ussaggena nāppatte patteeva samphuṭṭheeva visayetyattho…",
  "anya-e0806n2:268_41": "‘dve paṭisedhā pākatamatthaṁ gamentī’ti katvā,",
  "anya-e0806n2:268_42": "vidhīyatīti,",
  "anya-e0806n2:268_43": "paṭisedho vidhānañca,",
  "anya-e0806n2:268_44": "ārabbhate vidhī",
  "anya-e0806n2:269_0": "Yate paṭhyatetyattho,",
  "anya-e0806n2:269_1": "anenāpavādavidhindasseti,",
  "anya-e0806n2:269_2": "tasseti ādoyeneti niddiṭṭhassaussaggassabādhanambhavatyapavādena,",
  "anya-e0806n2:269_3": "yena tvappatte visaye ārabbhate tassa bādhanaṁ na bhavatītyattho,",
  "anya-e0806n2:269_4": "kutoti ce anavakāsattā,",
  "anya-e0806n2:269_5": "tathāhi yadi ussaggena sabbo visayo gahito siyā,",
  "anya-e0806n2:269_6": "ko-pavādassaañño visayo siyā,",
  "anya-e0806n2:269_7": "tasmā anavakāsattā (na) apa (vāde) pana tassa bādhanambhavatītyavaseyaṁ,",
  "anya-e0806n2:269_8": "yena tussaggena koci devāpavādavisayo-nuppattosiyā, nasabbo,",
  "anya-e0806n2:269_9": "tampati sāvakā sattā tambādhateti vuttaṁ hoti,",
  "anya-e0806n2:269_10": "‘pañcapūlimānaye’tyatra pañcannaṁ pūlānaṁ samāhāroti visesanasamāso “nadāditovī” (3-27) samāharaṇaṁ samāhāroti",
  "anya-e0806n2:269_11": "samāhārassapi bhāvarūpattā āha ‘bhāvappadhānattepī’ti,",
  "anya-e0806n2:269_12": "guṇabhūtadabbāni pūlāni.",
  "anya-e0806n2:270_0": "125. Ima",
  "anya-e0806n2:271_0": "Sutte anitthiyanti kimatthiya (manena) paṭisedhavacanena,",
  "anya-e0806n2:271_1": "yato imassetvevānitthiliṅgena niddesoti manasikatvā āha-nāmaggahaṇe’iccādi,",
  "anya-e0806n2:271_2": "“nāmaggahaṇe liṅgavisiṭṭhassāpi gahaṇa”nti paribhāsāyaṁ,",
  "anya-e0806n2:271_3": "tattha liṅgena sutte niddiṭṭhato aññena kenaci visiṭṭhaṁ nāmaṁ liṅgavisiṭṭhaṁ, tassa,",
  "anya-e0806n2:271_4": "yattha saddasāmaññasannissayanaṁ,",
  "anya-e0806n2:271_5": "tattha nāmaggahaṇe satiliṅgavisiṭṭhassāpi gahaṇaṁ hoti…",
  "anya-e0806n2:271_6": "sāmaññe sabbavisesānuppave satotyadhippāyo,",
  "anya-e0806n2:271_7": "idamevāti anitthiyanti vacanameva,",
  "anya-e0806n2:271_8": "ñāpakanti patti pubbako paṭisedho,",
  "anya-e0806n2:271_9": "so itthiyampattiyaṁ sati anitthiyanti kato siyāti anitthiyanti paṭisedhavacanamevemaṁ paribhāsaṁ ñāpetīti attho,",
  "anya-e0806n2:271_10": "iminā imissā paribhāsāya sāmatthiyaladdhataṁ dasseti.",
  "anya-e0806n2:272_0": "127. Simha",
  "anya-e0806n2:273_0": "Anapuṁsakassāti pariyudāsoti anapuṁsakassāti ettha nañsaddassa pariyudāso-tthotyattho.",
  "anya-e0806n2:274_0": "129. Massā",
  "anya-e0806n2:275_0": "Tannetiādinā katthaci paribhāsāvatiraniccāti sūceti.",
  "anya-e0806n2:276_0": "130. Kevā",
  "anya-e0806n2:277_0": "Hotu sito-ññatrake sati sādeso,",
  "anya-e0806n2:277_1": "simhi tu kappaccayā paṭhamameva kato massa sādesoti tappaccaye sati ‘kevā’ti kiṁ sāmaññena sādesavidhānene",
  "anya-e0806n2:277_2": "tyāsaṅkiya suttassa sāmañña vidhāne phalaṁ dassetuṁ ‘kenekatthatāyaṁ’tyādimāha,",
  "anya-e0806n2:277_3": "kenekatthatāyanti kappaccayena saha ṇādivuttiyaṁ,",
  "anya-e0806n2:277_4": "pubbabhāgassāti asubhāgassa padattābhāvāti “ekatthatāyā”ti (2-119) vibhattiyā padattasādhikāyāpagamena padattābhāvā,",
  "anya-e0806n2:277_5": "padasaṅkhāranibandhanoti pada siddhi hetuko,",
  "anya-e0806n2:277_6": "“nimittābhāve nemittikassāpyabhāvo”ti ñāyassāyamattho “nimittaṁ kāraṇaṁ hetūtyanatthantaraṁ,",
  "anya-e0806n2:277_7": "nimittassa abhāvo nimittābhāvo,",
  "anya-e0806n2:277_8": "tasmiṁ nimittābhāve hetuvināsetyattho,",
  "anya-e0806n2:277_9": "nimittā āgato nemittiko,",
  "anya-e0806n2:277_10": "phalabhūto dhammo,",
  "anya-e0806n2:277_11": "nimitte bhāvo vā nemittiko,",
  "anya-e0806n2:277_12": "nimittassābhāve taṁ hetuto pavattassa nemittikassa phalassāpyabhāvo bhavatī”ti,",
  "anya-e0806n2:277_13": "tathāhi chattanimittachāyā chattāpāyena bhavati,",
  "anya-e0806n2:277_14": "padīpanimittadassanaṁ padīpāpāye na bhāti,",
  "anya-e0806n2:277_15": "tathehāpi nimittato pavattānaṁ nimittābhāve abhāvoyeva yutti māti maññate,",
  "anya-e0806n2:277_16": "aññatracāti sito aññatra ca.",
  "anya-e0806n2:278_0": "131. Tata",
  "anya-e0806n2:279_0": "Tyaetānaṁ takārassa pariccāgāya ‘tatassā’ti vuttaṁ.",
  "anya-e0806n2:280_0": "132. Ṭasa",
  "anya-e0806n2:281_0": "Imissāyātyādīsu “ssaṁ ssā ssāye”tyādinā (2-52) i,",
  "anya-e0806n2:281_1": "“tadādesā te viya hontī”ti paribhāsato sādyādesīnaṁ gahaṇāssāyādesādīnaṁ gahaṇasambhavepi kiṁ ssāyādiggahaṇe",
  "anya-e0806n2:281_2": "na suttagurukaraṇene tyāsaṅkiya‘ssāyādiggahaṇa’miccādi,",
  "anya-e0806n2:281_3": "vutti gantho vuttoti dassetumāha-‘nanu ce’tyādi,",
  "anya-e0806n2:281_4": "ṭasasmādikaṁ ‘ṭasasmāsminnannāsvimassa cā’ti vattabbaṁ,",
  "anya-e0806n2:281_5": "namādīnampi vidhiggahaṇāya nādīnampaviggahāya (potthake), tassā",
  "anya-e0806n2:282_0": "Desino ādeso tadādeso, tassa, tassa ādesino gahaṇaṁ taggahaṇaṁ, tena.",
  "anya-e0806n2:283_0": "134. Duti",
  "anya-e0806n2:284_0": "Aññathāti guruniddesamakatvā aññena lahuppakārena niddisane sati,",
  "anya-e0806n2:284_1": "ekavibhattiniddiṭṭhattāti‘dutiyāyossā’ti ekavibhattiyā niddiṭṭhattā,",
  "anya-e0806n2:284_2": "aññathātiādinā nekadesotivacanapariyantenetena ‘na tvekavibhattiyuttāna’nti paribhāsekadesassa adhippāyo pakāsitoti ñātabbaṁ,",
  "anya-e0806n2:284_3": "etadevānuvattatītyanena tu “ekayoga niddiṭṭhānampekadeso-nuvattate”tīmassa,",
  "anya-e0806n2:284_4": "ekavibhattiyuttānaṁ ekadeso nānuvattateti yojanā paribhāsāyaṁ,",
  "anya-e0806n2:284_5": "ñāpetīti pubbe viya sāmatthiyena ñāpeti.",
  "anya-e0806n2:285_0": "139. Nāññaṁ",
  "anya-e0806n2:286_0": "Appadhānappaṭisedhato sabbādīnaṁ tadantavidhinā bhavitabbaṁ,",
  "anya-e0806n2:286_1": "aññathā hi sabbādiggahaṇe ko pasaṅgo piyasabbādīnaṁ,",
  "anya-e0806n2:286_2": "yato appadhānappaṭisedho,",
  "anya-e0806n2:286_3": "karīyate tena paramasabbeiccādi hotīti dassetumāha-‘appadhānappaṭisedho’iccādi.",
  "anya-e0806n2:287_0": "140. Tati",
  "anya-e0806n2:288_0": "Yatthāti yasmiṁ kattari karaṇe vā,",
  "anya-e0806n2:288_1": "kattari tatiyāsiddhimāha-‘karoti’ccādi,",
  "anya-e0806n2:288_2": "karotimhi karadhātumhi gammamāne,",
  "anya-e0806n2:288_3": "māsena katāti pāṭhena bhavitabbaṁ…",
  "anya-e0806n2:288_4": "māsena katānaṁ pubbānanti vattabbattā,",
  "anya-e0806n2:288_5": "pubbabhāveti pubbabhavane māsassa karaṇattaṁ,",
  "anya-e0806n2:288_6": "ettha tu māsena karaṇabhūtena pubbabhūtānanti attho,",
  "anya-e0806n2:288_7": "tenevetthāpi bhavantīti pāṭhena bhavitabbaṁ.",
  "anya-e0806n2:289_0": "141. Cattha",
  "anya-e0806n2:290_0": "Cassa attho cattho,",
  "anya-e0806n2:290_1": "soyevāti ettha samāsassa parāmāso,",
  "anya-e0806n2:290_2": "cattho ettha sambhavati kintu sabbādi na catthasamāsavisayoti pāṭhena bhavitabbaṁ.",
  "anya-e0806n2:291_0": "144. Manā",
  "anya-e0806n2:292_0": "Kiṁ bahulaṁvidhānā ‘vuddhyabhāvo’ otthābhāvo (pañcikāyaṁ) ti pāṭhena payojanaṁ yene tadatthameva “sumedhādīnamavuddhi ce”ti gaṇapāṭho kato,",
  "anya-e0806n2:292_1": "hemasaddena hemamayāni gahitānyabhedenatyāha- ‘hemamayānī’ti,",
  "anya-e0806n2:292_2": "kappana saddena sīsālaṅkārajālāni gayhanti,",
  "anya-e0806n2:292_3": "tāniyeva vāsasāni paṭā taṁsarikkhatāya,",
  "anya-e0806n2:292_4": "sakatthepi yathāgamambhavantīti sambandho,",
  "anya-e0806n2:292_5": "bāṇādīsu abhidheyyesu manādīsu na paṭṭhīyantīti yojanā,",
  "anya-e0806n2:292_6": "bāṇādīsuti bāṇa saddakkhayādīsu,",
  "anya-e0806n2:292_7": "ahasaddassa manādikāriyāsambhavā ahasaddo manādīsu na daṭṭhabbo,",
  "anya-e0806n2:292_8": "rahasīti nipātattā ikārassa ca asabbhavā rahasaddo ca manādīsu na daṭṭhabboti sajjhāhāro sambandho veditabbo,",
  "anya-e0806n2:292_9": "ikārassa kaccāyane smino karīyamānassa ikārādesassa ca,",
  "anya-e0806n2:292_10": "rahatisaddassa nipātattaṁ sabhāvato pakāsetuṁ ‘rahasītyādi’māha,",
  "anya-e0806n2:292_11": "rahosaddeti ettha rahasaddoti pāṭho-vagantabbo,",
  "anya-e0806n2:292_12": "tenāti yena ahasaddassa manādikāriyāsambhavo rahasītica nipāto, tena,",
  "anya-e0806n2:292_13": "ihamanādīsu.",
  "anya-e0806n2:293_0": "146. Bhava",
  "anya-e0806n2:294_0": "Geti gasaññe pare,",
  "anya-e0806n2:294_1": "kuto-nuiccādo bho’iti bahuvacananto nipāto,",
  "anya-e0806n2:294_2": "tathāsati ‘tayojanā’ti yujjati,",
  "anya-e0806n2:294_3": "tañca nipātattaṁ samatthetīti nipātamatteti dassetumāha- ‘bahutte’ccādi.",
  "anya-e0806n2:295_0": "148. Ntassaṁ",
  "anya-e0806n2:296_0": "Sattamyantaṁ bhavatīti seso,",
  "anya-e0806n2:296_1": "nanucantassāti vutte ntantuppaccayovāvasīyati,",
  "anya-e0806n2:296_2": "na tadantavidhīti ntantuppaccayova nāvasīyati,",
  "anya-e0806n2:296_3": "tadantavidhipīti pāṭhena bhavitabbaṁ āha- ‘ntappaccaya sseve’ccādi,",
  "anya-e0806n2:296_4": "sutattāti sotaviññāṇena gahitattā paccakkhattāti vuttaṁ hoti,",
  "anya-e0806n2:296_5": "anumitassa “vidhibbisesanantassā”ti (1-26) liṅgato tadantasaṅkhāta atthadassanasaṅkhātaanumānaññāṇena viññātassāti attho.",
  "anya-e0806n2:297_0": "154. Rāja",
  "anya-e0806n2:298_0": "Daḷho dhammo dhanu assa daḷhadhammā. Rājādīsvimappaccaye paṭhite",
  "anya-e0806n2:299_0": "Tadanto paccayaggahaṇa paribhāsāya gayhatī tyāha- ‘iminā iccādi.",
  "anya-e0806n2:300_0": "162. Ltu",
  "anya-e0806n2:301_0": "Paccayaiccādinā “paccayaggahaṇe yasmā so vihito tadādino tadantassa ca gahaṇa”nti ñāyaṁ dasseti,",
  "anya-e0806n2:301_1": "tattha yato vihito taṁ vinā na bhavati paccayotyanena ñāyena pattoyevāttho ākhyāyate ‘paccayaggahaṇe yasmā so vihito,",
  "anya-e0806n2:301_2": "tadādino gahaṇa’nti,",
  "anya-e0806n2:301_3": "“vidhibbisesanantasse”ti tadantaggahaṇaṁtyākhyāyate ‘tadantassa ca gahaṇa’nti,",
  "anya-e0806n2:301_4": "so pakativiseso ādi yassa samudāyassa so tadādi,",
  "anya-e0806n2:301_5": "so paccayo-nte yassa samudāyassa so tadanto,",
  "anya-e0806n2:301_6": "tādisassa tadāditadantasamudāyavisesassa gahaṇaṁ,",
  "anya-e0806n2:301_7": "na tu tadantamattassetyattho,",
  "anya-e0806n2:301_8": "iha tu tadantaggahaṇamevānurūpanti’ dassetumāha-“kattari ltuṇakā”ti iminā tyādi,",
  "anya-e0806n2:301_9": "tadāditadanta samudāyassa tu gahaṇe phalaṁ ‘byajigisī’tiādīsu daṭṭhabbaṁ,",
  "anya-e0806n2:301_10": "tañca “tuṁsmā lopocicchāyaṁ te”ti (5-4) sutte sayameva vakkhati.",
  "anya-e0806n2:302_0": "165. Salo",
  "anya-e0806n2:303_0": "Kaccāyane “sakamandhātādīnañce”ti (2-3-44) suttitaṁ,",
  "anya-e0806n2:303_1": "sopi ltvantoyevātyabhimatasiddhīti dassetuṁ vuttiyamudāhaṭaṁtyāha- ‘sakamandhātu’iccādi,",
  "anya-e0806n2:303_2": "ltvanto mandhātusaddo atthīti ‘sakamandhātu’ saddopi ltvantoti sajjhāhāro padasambandho daṭṭhabbo,",
  "anya-e0806n2:303_3": "tatopīti na kevalaṁ kattutova,",
  "anya-e0806n2:303_4": "mandhātusaddassa ltvantataṁ sādhetvā sakamandhātusaddampaṭipādetuṁ ‘sabbesa’ntiādimāha.",
  "anya-e0806n2:304_0": "169. Ṭapa",
  "anya-e0806n2:305_0": "Saṅkhyāsaddo yadīpi saṅkhyāne vattate,",
  "anya-e0806n2:305_1": "tathāpi saṅkhyānadvārenidhasaṅkhyeyye vattatītyāha-‘cuddasahi saṅkhyāhī’ti pāṭhena bhavitabbaṁ,",
  "anya-e0806n2:305_2": "cuddasasaddavacanīyāva pañcādisaṅkhyā,",
  "anya-e0806n2:305_3": "yato saṅkhyāsaddo neha pariggahitoti.",
  "anya-e0806n2:306_0": "175. Divā",
  "anya-e0806n2:307_0": "Divasato smino ṭimhi pubbasaralope divi.",
  "anya-e0806n2:308_0": "181. Yonaṁ",
  "anya-e0806n2:309_0": "Dutiyāggahaṇenāti ‘dutiyāyossa ne vā’tyevaṁ sutta racanāyaṁ dutiyāggahaṇena.",
  "anya-e0806n2:310_0": "185. Nāmhi",
  "anya-e0806n2:311_0": "Enādesassāsambhavāti nāssa smādesattā.",
  "anya-e0806n2:312_0": "187. Gassaṁ",
  "anya-e0806n2:313_0": "Ubhayavikappoti samāsāsamāsapakkhadvayavidhānaṁ,",
  "anya-e0806n2:313_1": "kaccāyanavutti kārassa vippaṭipattimāvīkattumāha-‘kaccāyane’ccādi,",
  "anya-e0806n2:313_2": "itthipumannapuṁsaka samūhoti etthāyantesaṁ sādhanakkamo ‘dvandachaṭṭhīhi samāse itthipumanapuṁsakasamūho’ti",
  "anya-e0806n2:313_3": "ṭhite “samāse ca vibhāsā”ti (2-2-35) pumantassa amādese “vaggantaṁ vā vagge”ti (1-42) niggahītassa vagganto.",
  "anya-e0806n2:314_0": "192. Puma",
  "anya-e0806n2:315_0": "Kammādittā enassāpi abhāvapakkheti “nā sse no”ti (2-80) kammādito nāssa enādesakaraṇato vuttaṁ.",
  "anya-e0806n2:316_0": "197. Ime",
  "anya-e0806n2:317_0": "Ādeso kathanaṁ,",
  "anya-e0806n2:317_1": "anvādeso-nukathanamiccāha-‘anvādeso kathitānukathana’mīti,",
  "anya-e0806n2:317_2": "kathitassānukathanaṁ kathitānukathanaṁ,",
  "anya-e0806n2:317_3": "anena ca neha pacchā uccāraṇamattamanvādeso,",
  "anya-e0806n2:317_4": "kiñcarahi ekassābhidheyyassa pubbasaddena paṭipāditassa dutiyampatipādanamanvādesoti vadati,",
  "anya-e0806n2:317_5": "teneha na bhavati ‘devadattaṁ bhojaya,",
  "anya-e0806n2:317_6": "imañca yaññadatta’nti,",
  "anya-e0806n2:317_7": "kenaci visesantarayogena kathitassānukathanaṁ anvādesoti sambandho.",
  "anya-e0806n2:317_8": "Kathampana visesantarayogo gamyateccāha- ‘sāmatthiyā’ti,",
  "anya-e0806n2:317_9": "kenaci visesenāyoge vuttasseva punabbacanānupapajjanaṁ sāmatthiyaṁ,",
  "anya-e0806n2:317_10": "tenevāha- ‘aññathe’ccādi.",
  "anya-e0806n2:318_0": "198. Kissa",
  "anya-e0806n2:319_0": "Navirujjhatīti iminā “itthiyamatvā”ti (3-26) sāmaññena vidhānato syādyantamajjhepi itthiyampaccayo navirujjhatīti vadati.",
  "anya-e0806n2:320_0": "204. Namhi",
  "anya-e0806n2:321_0": "Nanu yathākkamaṁ naṁvibhattikkamenāpi sambhavati,",
  "anya-e0806n2:321_1": "tathāsati ‘dvinnaṁ saddānaṁ dveādesā kamene’cceva kasmā vuttaṁ tyāsaṅkiyāha ‘na naṁvibhattikkamenāpī’ti.",
  "anya-e0806n2:321_2": "Kāraṇamāha- ‘tassānapekkhitattā’ti,",
  "anya-e0806n2:321_3": "iminā nissayakaraṇamekā satthiyā yuttīti dasseti,",
  "anya-e0806n2:321_4": "apekkhite kathaṁ bhaveyyā tyāha- ‘yadi hi’ccādi,",
  "anya-e0806n2:321_5": "apekkhiti yathākkamaṁ,",
  "anya-e0806n2:321_6": "evamaññate “kiñcāpi jātiniddesena dvepi naṁ rūpāni gayhanti,",
  "anya-e0806n2:321_7": "tathāpi ‘ticatunna’nti viya byattiniddesova yathākkamopakārīyamānāna,",
  "anya-e0806n2:321_8": "manudesassa tathā viññayamānattāti naṁsuicceva vadeyya,",
  "anya-e0806n2:321_9": "na tathā vuttaṁ,",
  "anya-e0806n2:321_10": "tato-vasīyate ‘na yathākkamametthāpekkhita’nti.",
  "anya-e0806n2:322_0": "205. Nta",
  "anya-e0806n2:323_0": "Nanu ntantūnanti tadantā gayhanti paccayaggahaṇaparibhāsāya,",
  "anya-e0806n2:323_1": "tathā sati kāriyittena tadantāva gayhanti kathaṁ ntantūyevā tyāsaṅkiyāha- teyeve’ccādi,",
  "anya-e0806n2:323_2": "paccakkhatāyāti sutathāya-pañcikā sutattā,",
  "anya-e0806n2:323_3": "balavattā teyeva kāriyittena gayhantīti sambandho,",
  "anya-e0806n2:323_4": "na tadantā,",
  "anya-e0806n2:323_5": "dubbalāti byatirekaṁ vatvā dubbalatte kāraṇamāha- ‘anumitattā’ti,",
  "anya-e0806n2:323_6": "anumitattaṁ sādhetumāha- ‘anumitāhi’ccādi,",
  "anya-e0806n2:323_7": "bhavibhattīnanti pāṭho yutta taro,",
  "anya-e0806n2:323_8": "tassa antādese akāreti sambandho.",
  "anya-e0806n2:324_0": "219. Yomhi",
  "anya-e0806n2:325_0": "Yomhīti sattamyantajātiniddesā labbhamānatthavasena ‘pacceka’nti vuttiyaṁ vuttaṁ,",
  "anya-e0806n2:325_1": "tenevāha pañcikāyaṁ- ‘kathamidamavasīyate yomhīti niddesā’ti,",
  "anya-e0806n2:325_2": "tassadāni atthampakāsetuṁ ‘paccekanti ekekasmi’ntiādi vuttaṁ.",
  "anya-e0806n2:325_3": "Ekekasmiṁ yomhi dvinnaṁ ādesānaṁ sambhavā ādesīnampi bahuttasambhavoti sutte ‘dvinna’nti bahuvacananiddeso,",
  "anya-e0806n2:325_4": "vuttiyampana paccekaṁ yomhi paccekaṁ dvisaddasambhavā ‘dvissā’ti vuttaṁ,",
  "anya-e0806n2:325_5": "dutiyāyampi duve dve.",
  "anya-e0806n2:326_0": "228. Nāsmā",
  "anya-e0806n2:327_0": "Pakatavasenāti tumhāmhānamādesānamadhikatavasena, kamamanatikkamma na bhavantīti sambandho.",
  "anya-e0806n2:328_0": "230. Caṁvā",
  "anya-e0806n2:329_0": "Kaccāyanācariyo tumhāmhehi parāya catutthī chaṭṭhī savibhattiyā “sassaṁ”ti (2-3-3) suttena amādesaṁ vidhāya ‘tumhaṁ amha’nti bahuvacanarūpāni sādheti…",
  "anya-e0806n2:329_1": "ekasmimpi attani guruādike ca gārava vasena bahuvacanarūpadassanatoti dassetumāha-tumhaṁ amha’ntiādi,",
  "anya-e0806n2:329_2": "tassāyuttattā ‘tamayutta’nti vatvā ayuttataṁ sādheti ‘evaṁ hi’ccādinā,",
  "anya-e0806n2:329_3": "imasmimpana satthe ekasmimpi sabbathā bahuvacana rūpasādhanakkamaṁ dassetuṁ ‘idha panā’tiādimāraddhaṁ.",
  "anya-e0806n2:330_0": "232. Apā",
  "anya-e0806n2:331_0": "Nenāti nakārena,",
  "anya-e0806n2:331_1": "padasaññāvidhāya kavacanābhāvepīti pāṇini yānamiva syādityādyantānaṁ padasaññāvidhāyakassa suttassa abhāvepi,",
  "anya-e0806n2:331_2": "anvatthavasena padanti gayhamāne atippasaṅgopi siyāti āha-‘ruḷhiyāvātippasaṅgā bhāvo’ti,",
  "anya-e0806n2:331_3": "ākhyātaṁ sābyayakāraka visesanaṁ vākyanti keci,",
  "anya-e0806n2:331_4": "ekākhyātikaṁ vākyantyapare,",
  "anya-e0806n2:331_5": "taṁ sabbaṁ ekato saṅgahetvā ‘padasamūho vākya’nti vuttikārena vuttanti dassetumāha- ‘sābyaye’ccādi,",
  "anya-e0806n2:331_6": "ākhyātaṁ tyādyantamāhu,",
  "anya-e0806n2:331_7": "abyayamasaṅkhyaṁ,",
  "anya-e0806n2:331_8": "ākhyātaṁ sābyayaṁ sakārakaṁ savisesanañca vākyesaññaṁ bhavatītyattho,",
  "anya-e0806n2:331_9": "visesananti kārakavisesanassa kiriyā visesanassa ca sāmaññena gahaṇaṁ,",
  "anya-e0806n2:331_10": "sābyayaṁ-saddhiṁ vacati,",
  "anya-e0806n2:331_11": "sakārakaṁ odanaṁ pacati devadatto pacati,",
  "anya-e0806n2:331_12": "sakārakavisesanaṁ-muduṁ visadamodanampacati,",
  "anya-e0806n2:331_13": "dassanīyo devadatto pacati,",
  "anya-e0806n2:331_14": "sakiriyāvisesanaṁ- muduṁ pacati,",
  "anya-e0806n2:331_15": "mandaṁ pacati,",
  "anya-e0806n2:331_16": "padasamūho vākyanti vutte ayampi adhippāyavisesovasīyatīti vattumāha-vattu’miccādi,",
  "anya-e0806n2:331_17": "yatheccādinā anekākhyāti kampi guṇappadhānabhāve nopakārato vākyamekambhavati…",
  "anya-e0806n2:331_18": "pada samūho vākyanti vuttattāti vadati,",
  "anya-e0806n2:331_19": "yathā vākyanānattanti sambandho.",
  "anya-e0806n2:331_20": "Ihāpīti vattumicchitatthetyādopi.",
  "anya-e0806n2:332_0": "233. Yonaṁ",
  "anya-e0806n2:333_0": "Higgahaṇe pañcamīhissāpi gahaṇambhaveyyāti sutte ‘apañcamyā’ti vuttaṁ,",
  "anya-e0806n2:333_1": "tumhehi puññaṁ pasutaṁ anappakanti gāthāpāde tumhehitiādisū tattā na voādeso,",
  "anya-e0806n2:333_2": "tumhe tiṭṭhatha nagareti pubbavākyato vākyantarattā ekavākyatā natthi,",
  "anya-e0806n2:333_3": "tumhe viya diya dissanti amhe viya dissantīti viggayha ‘disa-pekkhaṇe’ iccasmā “samānaññabhavantayādi",
  "anya-e0806n2:333_4": "tūpamānā disā kamme rīrikkhakā”ti (5-43) kappaccaye “nate kānubandhanāgamesū”ti (5-85) ettābhāve “syādisyādinekattha”nti",
  "anya-e0806n2:333_5": "(3-1) samāse ca ‘ekatthatāyaṁ”ti (2-119) vibhattilope ca “sabbādīnamā”ti (3-86) ā ‘tumhādisāna’miccādi.",
  "anya-e0806n2:334_0": "235. Anvā",
  "anya-e0806n2:335_0": "Pacchā ādeso anvādesoti gahite kathitānukathananti kathaṁ ñāyatīti āha- ‘pacchā kathanañca kathitāpekkhanti katvā’ti.",
  "anya-e0806n2:336_0": "236. Sapu",
  "anya-e0806n2:337_0": "Saha vijjamāno pubbo yassa so sapubbo.",
  "anya-e0806n2:338_0": "237. Naca",
  "anya-e0806n2:339_0": "Aparamparayogappatipatyatthanti ‘gāmanagarānaṁ cenā’tiādinā vuttassa paramparayogassa aggahaṇatthaṁ.",
  "anya-e0806n2:340_0": "240. Nasā",
  "anya-e0806n2:341_0": "Jaṭā assa atthīti jaṭilo,",
  "anya-e0806n2:341_1": "sova jaṭilako,",
  "anya-e0806n2:341_2": "jaṭilakāti ekatthe nidassitavisesavacanaṁ,",
  "anya-e0806n2:341_3": "māṇavakāti viya na sāmaññavacanaṁ,",
  "anya-e0806n2:341_4": "asatte sampatteti idaṁ “āmantaṇaṁ pubbamasantaṁ vā”ti (2-239) suttassa sāmaññatā vuttaṁ,",
  "anya-e0806n2:341_5": "sāmaññavacanassa paṭisedhoti iminā visesavacane jaṭilakaiccatra ‘āmantaṇaṁ pubbamasantaṁ vā”tīmassa pattindasseti,",
  "anya-e0806n2:341_6": "devadattādisāmaññavacaneti devadatto devadattasaddo ādi yassa,",
  "anya-e0806n2:341_7": "tañca taṁ sāmaññavacanañca,",
  "anya-e0806n2:341_8": "tasmiṁ devadattādisāmaññavacane māṇavake māṇavakasadde parabhūte sati,",
  "anya-e0806n2:341_9": "ubhinnampi asatteti iminā idaṁ dīpeti “devadattāti visesavacanattā paṭisedhābhāvā pubbaparānamubhinnampi “āmantaṇaṁ pubbamasantaṁ vā”tīdaṁ pappotī”ti.",
  "anya-e0806n2:342_0": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n2:343_0": "Dutiyakaṇḍavaṇṇanā niṭṭhitā."
}