{
  "mil7.6.8:0.1_0": "Milindapañha",
  "mil7.6.8:0.2_0": "Opammakathāpañha",
  "mil7.6.8:0.3_0": "Sīhavagga",
  "mil7.6.8:0.4_0": "8. Jalūkaṅgapañha",
  "mil7.6.8:1.1_0": "“Bhante nāgasena,",
  "mil7.6.8:1.1_1": "‘jalūkāya ekaṁ aṅgaṁ gahetabban’ti yaṁ vadesi,",
  "mil7.6.8:1.1_2": "katamaṁ taṁ ekaṁ aṅgaṁ gahetabban”ti?",
  "mil7.6.8:1.2_0": "“Yathā, mahārāja, jalūkā yattha allīyati, tattheva daḷhaṁ allīyitvā ruhiraṁ pivati;",
  "mil7.6.8:1.3_0": "evameva kho, mahārāja,",
  "mil7.6.8:1.3_1": "yoginā yogāvacarena yasmiṁ ārammaṇe cittaṁ allīyati,",
  "mil7.6.8:1.3_2": "taṁ ārammaṇaṁ vaṇṇato ca saṇṭhānato ca disato ca okāsato ca paricchedato ca liṅgato ca nimittato ca daḷhaṁ",
  "mil7.6.8:1.3_3": "patiṭṭhāpetvā tenevārammaṇena vimuttirasamasecanakaṁ pātabbaṁ.",
  "mil7.6.8:1.4_0": "Idaṁ, mahārāja, jalūkāya ekaṁ aṅgaṁ gahetabbaṁ.",
  "mil7.6.8:1.5_0": "Bhāsitampetaṁ, mahārāja, therena anuruddhena—",
  "mil7.6.8:2.1_0": "‘Parisuddhena cittena,",
  "mil7.6.8:2.2_0": "Ārammaṇe patiṭṭhāya;",
  "mil7.6.8:2.3_0": "Tena cittena pātabbaṁ,",
  "mil7.6.8:2.4_0": "Vimuttirasamasecanan’”ti.",
  "mil7.6.8:3.1_0": "Jalūkaṅgapañho aṭṭhamo."
}