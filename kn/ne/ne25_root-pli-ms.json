{
"ne25:1.1": "Netti",
"ne25:2.1": "Paṭiniddesavāra",
"ne25:3.1": "Sampāta 6",
"ne25:4.1": "Catubyūhahārasampāta",
"ne25:5.1": "Tattha katamo catubyūho hārasampāto.",
"ne25:6.1": "“Tasmā rakkhitacittassa, sammāsaṅkappagocaro”ti gāthā.",
"ne25:6.2": "“Tasmā rakkhitacittassā”ti rakkhitaṃ paripālīyatīti esā nirutti.",
"ne25:6.3": "Idha bhagavato ko adhippāyo?",
"ne25:6.4": "Ye duggatīhi parimuccitukāmā bhavissanti, te dhammacārino bhavissantīti ayaṃ ettha bhagavato adhippāyo.",
"ne25:6.5": "Kokāliko hi sāriputtamoggallānesu theresu cittaṃ padosayitvā mahāpadumaniraye upapanno.",
"ne25:6.6": "Bhagavā ca satiārakkhena cetasā samannāgato, suttamhi vuttaṃ—",
"ne25:6.7": "“satiyā cittaṃ rakkhitabban”ti.",
"ne25:7.1": "Niyutto catubyūho hārasampāto."
}