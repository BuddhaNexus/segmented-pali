{
"mil7.6.10:1.1": "Milindapañha",
"mil7.6.10:2.1": "Opammakathāpañha",
"mil7.6.10:3.1": "Sīhavagga",
"mil7.6.10:4.1": "10. Ajagaraṅgapañha",
"mil7.6.10:5.1": "“Bhante nāgasena, ‘ajagarassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti?",
"mil7.6.10:5.2": "“Yathā, mahārāja, ajagaro mahatimahākāyo bahūpi divase ūnūdaro dīnataro kucchipūraṃ āhāraṃ na labhati, aparipuṇṇo yeva yāvadeva sarīrayāpanamattakena yāpeti;",
"mil7.6.10:5.3": "evameva kho, mahārāja, yogino yogāvacarassa bhikkhācariyappasutassa parapiṇḍamupagatassa paradinnappāṭikaṅkhissa sayaṅgāhappaṭiviratassa dullabhaṃ udaraparipūraṃ āhāraṃ, api ca atthavasikena kulaputtena cattāro pañca ālope abhuñjitvā avasesaṃ udakena paripūretabbaṃ.",
"mil7.6.10:5.4": "Idaṃ, mahārāja, ajagarassa ekaṃ aṅgaṃ gahetabbaṃ.",
"mil7.6.10:5.5": "Bhāsitampetaṃ, mahārāja, therena sāriputtena dhammasenāpatinā—",
"mil7.6.10:6.1": "‘Allaṃ sukkhaṃ vā bhuñjanto,",
"mil7.6.10:6.2": "Na bāḷhaṃ suhito siyā;",
"mil7.6.10:6.3": "Ūnūdaro mitāhāro,",
"mil7.6.10:6.4": "Sato bhikkhu paribbaje.",
"mil7.6.10:7.1": "Cattāro pañca ālope,",
"mil7.6.10:7.2": "abhutvā udakaṃ pive;",
"mil7.6.10:7.3": "Alaṃ phāsu vihārāya,",
"mil7.6.10:7.4": "pahitattassa bhikkhuno’”ti.",
"mil7.6.10:8.1": "Ajagaraṅgapañho dasamo.",
"mil7.6.10:9.1": "Sīhavaggo pañcamo.",
"mil7.6.10:10.1": "Tassuddānaṃ",
"mil7.6.10:11.1": "Kesarī cakkavāko ca,",
"mil7.6.10:11.2": "peṇāhi gharakapotako;",
"mil7.6.10:11.3": "Ulūko satapatto ca,",
"mil7.6.10:11.4": "vagguli ca jalūpikā;",
"mil7.6.10:11.5": "Sappo ajagaro ceva,",
"mil7.6.10:11.6": "vaggo tena pavuccatīti."
}