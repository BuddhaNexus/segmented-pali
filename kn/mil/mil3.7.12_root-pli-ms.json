{
"mil3.7.12:1.1": "Milindapañha",
"mil3.7.12:2.1": "Arūpadhammavavatthānavagga",
"mil3.7.12:3.1": "12. Samuddapañha",
"mil3.7.12:4.1": "Rājā āha—",
"mil3.7.12:4.2": "“bhante nāgasena, ‘samuddo samuddo’ti vuccati, kena kāraṇena udakaṃ ‘samuddo’ti vuccatī”ti?",
"mil3.7.12:4.3": "Thero āha—",
"mil3.7.12:4.4": "“yattakaṃ, mahārāja, udakaṃ, tattakaṃ loṇaṃ.",
"mil3.7.12:4.5": "Yattakaṃ loṇaṃ, tattakaṃ udakaṃ.",
"mil3.7.12:4.6": "Tasmā ‘samuddo’ti vuccatī”ti.",
"mil3.7.12:5.1": "“Kallosi, bhante nāgasenā”ti.",
"mil3.7.12:6.1": "Samuddapañho dvādasamo."
}