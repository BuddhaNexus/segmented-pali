{
"mil3.3.14:1.1": "Milindapañha",
"mil3.3.14:2.1": "Vicāravagga",
"mil3.3.14:3.1": "14. Vicāralakkhaṇapañha",
"mil3.3.14:4.1": "“Bhante nāgasena, kiṃlakkhaṇo vicāro”ti?",
"mil3.3.14:4.2": "“Anumajjanalakkhaṇo, mahārāja, vicāro”ti.",
"mil3.3.14:5.1": "“Opammaṃ karohī”ti.",
"mil3.3.14:5.2": "“Yathā, mahārāja, kaṃsathālaṃ ākoṭitaṃ pacchā anuravati anusandahati, yathā, mahārāja, ākoṭanā, evaṃ vitakko daṭṭhabbo.",
"mil3.3.14:5.3": "Yathā anuravanā, evaṃ vicāro daṭṭhabbo”ti.",
"mil3.3.14:6.1": "“Kallosi, bhante nāgasenā”ti.",
"mil3.3.14:7.1": "Vicāralakkhaṇapañho cuddasamo.",
"mil3.3.14:8.1": "Vicāravaggo tatiyo.",
"mil3.3.14:9.1": "Imasmiṃ vagge cuddasa pañhā."
}