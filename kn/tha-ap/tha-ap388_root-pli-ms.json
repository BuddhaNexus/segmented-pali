{
"tha-ap388:1.1": "Therāpadāna",
"tha-ap388:2.1": "Avaṭaphalavagga",
"tha-ap388:3.1": "6. Valliphaladāyakattheraapadāna",
"tha-ap388:4.1": "“Sabbe janā samāgamma,",
"tha-ap388:4.2": "agamiṃsu vanaṃ tadā;",
"tha-ap388:4.3": "Phalamanvesamānā te,",
"tha-ap388:4.4": "alabhiṃsu phalaṃ tadā.",
"tha-ap388:5.1": "Tatthaddasāsiṃ sambuddhaṃ,",
"tha-ap388:5.2": "sayambhuṃ aparājitaṃ;",
"tha-ap388:5.3": "Pasannacitto sumano,",
"tha-ap388:5.4": "valliphalamadāsahaṃ.",
"tha-ap388:6.1": "Ekattiṃse ito kappe,",
"tha-ap388:6.2": "yaṃ phalamadadiṃ tadā;",
"tha-ap388:6.3": "Duggatiṃ nābhijānāmi,",
"tha-ap388:6.4": "phaladānassidaṃ phalaṃ.",
"tha-ap388:7.1": "Kilesā jhāpitā mayhaṃ, … pe …",
"tha-ap388:7.4": "viharāmi anāsavo.",
"tha-ap388:8.1": "Svāgataṃ vata me āsi, … pe …",
"tha-ap388:8.4": "kataṃ buddhassa sāsanaṃ.",
"tha-ap388:9.1": "Paṭisambhidā catasso, … pe …",
"tha-ap388:9.4": "kataṃ buddhassa sāsanaṃ”.",
"tha-ap388:10.1": "Itthaṃ sudaṃ āyasmā valliphaladāyako thero imā gāthāyo abhāsitthāti.",
"tha-ap388:11.1": "Valliphaladāyakattherassāpadānaṃ chaṭṭhaṃ."
}