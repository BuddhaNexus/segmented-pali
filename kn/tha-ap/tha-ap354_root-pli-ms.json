{
"tha-ap354:1.1": "Therāpadāna",
"tha-ap354:2.1": "Saddasaññakavagga",
"tha-ap354:3.1": "2. Yavakalāpiyattheraapadāna",
"tha-ap354:4.1": "“Nagare aruṇavatiyā,",
"tha-ap354:4.2": "āsiṃ yavasiko tadā;",
"tha-ap354:4.3": "Panthe disvāna sambuddhaṃ,",
"tha-ap354:4.4": "yavakalāpaṃ santhariṃ.",
"tha-ap354:5.1": "Anukampako kāruṇiko,",
"tha-ap354:5.2": "sikhī lokagganāyako;",
"tha-ap354:5.3": "Mama saṅkappamaññāya,",
"tha-ap354:5.4": "nisīdi yavasanthare.",
"tha-ap354:6.1": "Disvā nisinnaṃ vimalaṃ,",
"tha-ap354:6.2": "mahājhāyiṃ vināyakaṃ;",
"tha-ap354:6.3": "Pāmojjaṃ janayitvāna,",
"tha-ap354:6.4": "tattha kālaṅkato ahaṃ.",
"tha-ap354:7.1": "Ekattiṃse ito kappe,",
"tha-ap354:7.2": "yaṃ kammamakariṃ tadā;",
"tha-ap354:7.3": "Duggatiṃ nābhijānāmi,",
"tha-ap354:7.4": "yavatthare idaṃ phalaṃ.",
"tha-ap354:8.1": "Paṭisambhidā catasso, … pe …",
"tha-ap354:8.4": "kataṃ buddhassa sāsanaṃ”.",
"tha-ap354:9.1": "Itthaṃ sudaṃ āyasmā yavakalāpiyo thero imā gāthāyo abhāsitthāti.",
"tha-ap354:10.1": "Yavakalāpiyattherassāpadānaṃ dutiyaṃ."
}