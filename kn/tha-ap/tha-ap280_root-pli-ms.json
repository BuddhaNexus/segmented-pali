{
"tha-ap280:1.1": "Therāpadāna",
"tha-ap280:2.1": "Suvaṇṇabibbohanavagga",
"tha-ap280:3.1": "8. Āluvadāyakattheraapadāna",
"tha-ap280:4.1": "“Pabbate himavantamhi,",
"tha-ap280:4.2": "mahāsindhu sudassanā;",
"tha-ap280:4.3": "Tatthaddasaṃ vītarāgaṃ,",
"tha-ap280:4.4": "suppabhāsaṃ sudassanaṃ.",
"tha-ap280:5.1": "Paramopasame yuttaṃ,",
"tha-ap280:5.2": "disvā vimhitamānaso;",
"tha-ap280:5.3": "Āluvaṃ tassa pādāsiṃ,",
"tha-ap280:5.4": "pasanno sehi pāṇibhi.",
"tha-ap280:6.1": "Ekattiṃse ito kappe,",
"tha-ap280:6.2": "yaṃ phalamadadiṃ tadā;",
"tha-ap280:6.3": "Duggatiṃ nābhijānāmi,",
"tha-ap280:6.4": "āluvassa idaṃ phalaṃ.",
"tha-ap280:7.1": "Paṭisambhidā catasso, … pe …",
"tha-ap280:7.4": "kataṃ buddhassa sāsanaṃ”.",
"tha-ap280:8.1": "Itthaṃ sudaṃ āyasmā āluvadāyako thero imā gāthāyo abhāsitthāti.",
"tha-ap280:9.1": "Āluvadāyakattherassāpadānaṃ aṭṭhamaṃ."
}