{
"tha-ap174:1.1": "Therāpadāna",
"tha-ap174:2.1": "Kumudavagga",
"tha-ap174:3.1": "2 Nisseṇidāyakattheraapadāna",
"tha-ap174:4.1": "“Koṇḍaññassa bhagavato,",
"tha-ap174:4.2": "lokajeṭṭhassa tādino;",
"tha-ap174:4.3": "Ārohatthāya pāsādaṃ,",
"tha-ap174:4.4": "nisseṇī kāritā mayā.",
"tha-ap174:5.1": "Tena cittappasādena,",
"tha-ap174:5.2": "anubhotvāna sampadā;",
"tha-ap174:5.3": "Dhāremi antimaṃ dehaṃ,",
"tha-ap174:5.4": "sammāsambuddhasāsane.",
"tha-ap174:6.1": "Ekattiṃsamhi kappānaṃ,",
"tha-ap174:6.2": "sahassamhi tayo ahuṃ;",
"tha-ap174:6.3": "Sambahulā nāma rājāno,",
"tha-ap174:6.4": "cakkavattī mahabbalā.",
"tha-ap174:7.1": "Paṭisambhidā catasso, … pe …",
"tha-ap174:7.4": "kataṃ buddhassa sāsanaṃ”.",
"tha-ap174:8.1": "Itthaṃ sudaṃ āyasmā nisseṇidāyako thero imā gāthāyo abhāsitthāti.",
"tha-ap174:9.1": "Nisseṇidāyakattherassāpadānaṃ dutiyaṃ."
}