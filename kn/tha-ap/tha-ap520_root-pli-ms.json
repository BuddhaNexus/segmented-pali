{
"tha-ap520:1.1": "Therāpadāna",
"tha-ap520:2.1": "Phaladāyakavagga",
"tha-ap520:3.1": "8. Ghosasaññakattheraapadāna",
"tha-ap520:4.1": "“Migaluddo pure āsiṃ,",
"tha-ap520:4.2": "araññe vipine ahaṃ;",
"tha-ap520:4.3": "Addasaṃ virajaṃ buddhaṃ,",
"tha-ap520:4.4": "devasaṅghapurakkhataṃ.",
"tha-ap520:5.1": "Catusaccaṃ pakāsentaṃ,",
"tha-ap520:5.2": "desentaṃ amataṃ padaṃ;",
"tha-ap520:5.3": "Assosiṃ madhuraṃ dhammaṃ,",
"tha-ap520:5.4": "sikhino lokabandhuno.",
"tha-ap520:6.1": "Ghose cittaṃ pasādesiṃ,",
"tha-ap520:6.2": "asamappaṭipuggale;",
"tha-ap520:6.3": "Tattha cittaṃ pasādetvā,",
"tha-ap520:6.4": "uttariṃ duttaraṃ bhavaṃ.",
"tha-ap520:7.1": "Ekatiṃse ito kappe,",
"tha-ap520:7.2": "yaṃ saññamalabhiṃ tadā;",
"tha-ap520:7.3": "Duggatiṃ nābhijānāmi,",
"tha-ap520:7.4": "ghosasaññāyidaṃ phalaṃ.",
"tha-ap520:8.1": "Kilesā jhāpitā mayhaṃ, … pe …",
"tha-ap520:8.4": "viharāmi anāsavo.",
"tha-ap520:9.1": "Svāgataṃ vata me āsi, … pe …",
"tha-ap520:9.4": "kataṃ buddhassa sāsanaṃ.",
"tha-ap520:10.1": "Paṭisambhidā catasso, … pe …",
"tha-ap520:10.4": "kataṃ buddhassa sāsanaṃ”.",
"tha-ap520:11.1": "Itthaṃ sudaṃ āyasmā ghosasaññako thero imā gāthāyo abhāsitthāti.",
"tha-ap520:12.1": "Ghosasaññakattherassāpadānaṃ aṭṭhamaṃ."
}