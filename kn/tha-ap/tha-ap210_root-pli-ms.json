{
"tha-ap210:1.1": "Therāpadāna",
"tha-ap210:2.1": "Kaṇikārapupphiyavagga",
"tha-ap210:3.1": "8. Koraṇḍapupphiyattheraapadāna",
"tha-ap210:4.1": "“Akkantañca padaṃ disvā,",
"tha-ap210:4.2": "cakkālaṅkārabhūsitaṃ;",
"tha-ap210:4.3": "Padenānupadaṃ yanto,",
"tha-ap210:4.4": "vipassissa mahesino.",
"tha-ap210:5.1": "Koraṇḍaṃ pupphitaṃ disvā,",
"tha-ap210:5.2": "samūlaṃ pūjitaṃ mayā;",
"tha-ap210:5.3": "Haṭṭho haṭṭhena cittena,",
"tha-ap210:5.4": "avandiṃ padamuttamaṃ.",
"tha-ap210:6.1": "Ekanavutito kappe,",
"tha-ap210:6.2": "yaṃ pupphamabhipūjayiṃ;",
"tha-ap210:6.3": "Duggatiṃ nābhijānāmi,",
"tha-ap210:6.4": "buddhapūjāyidaṃ phalaṃ.",
"tha-ap210:7.1": "Sattapaññāsakappamhi,",
"tha-ap210:7.2": "eko vītamalo ahuṃ;",
"tha-ap210:7.3": "Sattaratanasampanno,",
"tha-ap210:7.4": "cakkavattī mahabbalo.",
"tha-ap210:8.1": "Paṭisambhidā catasso, … pe …",
"tha-ap210:8.4": "kataṃ buddhassa sāsanaṃ”.",
"tha-ap210:9.1": "Itthaṃ sudaṃ āyasmā koraṇḍapupphiyo thero imā gāthāyo abhāsitthāti.",
"tha-ap210:10.1": "Koraṇḍapupphiyattherassāpadānaṃ aṭṭhamaṃ."
}