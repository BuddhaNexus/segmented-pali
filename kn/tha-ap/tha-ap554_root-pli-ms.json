{
"tha-ap554:1.1": "Therāpadāna",
"tha-ap554:2.1": "Yasavagga",
"tha-ap554:3.1": "2. Nadīkassapattheraapadāna",
"tha-ap554:4.1": "“Padumuttarassa bhagavato,",
"tha-ap554:4.2": "Lokajeṭṭhassa tādino;",
"tha-ap554:4.3": "Piṇḍacāraṃ carantassa,",
"tha-ap554:4.4": "Vārato uttamaṃ yasaṃ;",
"tha-ap554:4.5": "Aggaphalaṃ gahetvāna,",
"tha-ap554:4.6": "Adāsiṃ satthuno ahaṃ.",
"tha-ap554:5.1": "Tena kammena devindo,",
"tha-ap554:5.2": "lokajeṭṭho narāsabho;",
"tha-ap554:5.3": "Sampattomhi acalaṃ ṭhānaṃ,",
"tha-ap554:5.4": "hitvā jayaparājayaṃ.",
"tha-ap554:6.1": "Satasahassito kappe,",
"tha-ap554:6.2": "yaṃ phalaṃ adadiṃ tadā;",
"tha-ap554:6.3": "Duggatiṃ nābhijānāmi,",
"tha-ap554:6.4": "aggadānassidaṃ phalaṃ.",
"tha-ap554:7.1": "Kilesā jhāpitā mayhaṃ, … pe …",
"tha-ap554:7.4": "viharāmi anāsavo.",
"tha-ap554:8.1": "Svāgataṃ vata me āsi, … pe …",
"tha-ap554:8.4": "kataṃ buddhassa sāsanaṃ.",
"tha-ap554:9.1": "Paṭisambhidā catasso, … pe …",
"tha-ap554:9.4": "kataṃ buddhassa sāsanaṃ”.",
"tha-ap554:10.1": "Itthaṃ sudaṃ āyasmā nadīkassapo thero imā gāthāyo abhāsitthāti.",
"tha-ap554:11.1": "Nadīkassapattherassāpadānaṃ dutiyaṃ."
}