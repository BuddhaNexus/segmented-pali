{
"tha-ap96:1.1": "Therāpadāna",
"tha-ap96:2.1": "Sudhāvagga",
"tha-ap96:3.1": "4. Sūcidāyakattheraapadāna",
"tha-ap96:4.1": "“Kammārohaṃ pure āsiṃ,",
"tha-ap96:4.2": "bandhumāyaṃ puruttame;",
"tha-ap96:4.3": "Sūcidānaṃ mayā dinnaṃ,",
"tha-ap96:4.4": "vipassissa mahesino.",
"tha-ap96:5.1": "Vajiraggasamaṃ ñāṇaṃ,",
"tha-ap96:5.2": "hoti kammena tādisaṃ;",
"tha-ap96:5.3": "Virāgomhi vimuttomhi,",
"tha-ap96:5.4": "pattomhi āsavakkhayaṃ.",
"tha-ap96:6.1": "Atīte ca bhave sabbe,",
"tha-ap96:6.2": "vattamāne canāgate;",
"tha-ap96:6.3": "Ñāṇena viciniṃ sabbaṃ,",
"tha-ap96:6.4": "sūcidānassidaṃ phalaṃ.",
"tha-ap96:7.1": "Ekanavutito kappe,",
"tha-ap96:7.2": "sattāsuṃ vajiravhayā;",
"tha-ap96:7.3": "Sattaratanasampannā,",
"tha-ap96:7.4": "cakkavattī mahabbalā.",
"tha-ap96:8.1": "Paṭisambhidā catasso, … pe …",
"tha-ap96:8.4": "kataṃ buddhassa sāsanaṃ”.",
"tha-ap96:9.1": "Itthaṃ sudaṃ āyasmā sūcidāyako thero imā gāthāyo abhāsitthāti.",
"tha-ap96:10.1": "Sūcidāyakattherassāpadānaṃ catutthaṃ."
}