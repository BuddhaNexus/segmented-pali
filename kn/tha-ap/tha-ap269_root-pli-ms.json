{
"tha-ap269:1.1": "Therāpadāna",
"tha-ap269:2.1": "Padumukkhipavagga",
"tha-ap269:3.1": "7. Javahaṃsakattheraapadāna",
"tha-ap269:4.1": "“Candabhāgānadītīre,",
"tha-ap269:4.2": "Āsiṃ vanacaro tadā;",
"tha-ap269:4.3": "Siddhatthaṃ addasaṃ buddhaṃ,",
"tha-ap269:4.4": "Gacchantaṃ anilañjase.",
"tha-ap269:5.1": "Añjaliṃ paggahetvāna,",
"tha-ap269:5.2": "ullokento mahāmuniṃ;",
"tha-ap269:5.3": "Sakaṃ cittaṃ pasādetvā,",
"tha-ap269:5.4": "avandiṃ nāyakaṃ ahaṃ.",
"tha-ap269:6.1": "Catunnavutito kappe,",
"tha-ap269:6.2": "yamavandiṃ narāsabhaṃ;",
"tha-ap269:6.3": "Duggatiṃ nābhijānāmi,",
"tha-ap269:6.4": "vandanāya idaṃ phalaṃ.",
"tha-ap269:7.1": "Paṭisambhidā catasso, … pe …",
"tha-ap269:7.4": "kataṃ buddhassa sāsanaṃ”.",
"tha-ap269:8.1": "Itthaṃ sudaṃ āyasmā javahaṃsako thero imā gāthāyo abhāsitthāti.",
"tha-ap269:9.1": "Javahaṃsakattherassāpadānaṃ sattamaṃ."
}