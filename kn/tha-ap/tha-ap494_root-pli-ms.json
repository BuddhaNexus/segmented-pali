{
"tha-ap494:1.1": "Therāpadāna",
"tha-ap494:2.1": "Kiṅkaṇipupphavagga",
"tha-ap494:3.1": "2. Paṃsukūlapūjakattheraapadāna",
"tha-ap494:4.1": "“Himavantassāvidūre,",
"tha-ap494:4.2": "udaṅgaṇo nāma pabbato;",
"tha-ap494:4.3": "Tatthaddasaṃ paṃsukūlaṃ,",
"tha-ap494:4.4": "dumaggamhi vilambitaṃ.",
"tha-ap494:5.1": "Tīṇi kiṅkaṇipupphāni,",
"tha-ap494:5.2": "ocinitvānahaṃ tadā;",
"tha-ap494:5.3": "Haṭṭho haṭṭhena cittena,",
"tha-ap494:5.4": "paṃsukūlamapūjayiṃ.",
"tha-ap494:6.1": "Tena kammena sukatena,",
"tha-ap494:6.2": "cetanāpaṇidhīhi ca;",
"tha-ap494:6.3": "Jahitvā mānusaṃ dehaṃ,",
"tha-ap494:6.4": "tāvatiṃsamagacchahaṃ.",
"tha-ap494:7.1": "Ekanavutito kappe,",
"tha-ap494:7.2": "yaṃ kammamakariṃ tadā;",
"tha-ap494:7.3": "Duggatiṃ nābhijānāmi,",
"tha-ap494:7.4": "pūjitvā arahaddhajaṃ.",
"tha-ap494:8.1": "Kilesā jhāpitā mayhaṃ, … pe …",
"tha-ap494:8.4": "viharāmi anāsavo.",
"tha-ap494:9.1": "Svāgataṃ vata me āsi, … pe …",
"tha-ap494:9.4": "kataṃ buddhassa sāsanaṃ.",
"tha-ap494:10.1": "Paṭisambhidā catasso, … pe …",
"tha-ap494:10.4": "kataṃ buddhassa sāsanaṃ”.",
"tha-ap494:11.1": "Itthaṃ sudaṃ āyasmā paṃsukūlapūjako thero imā gāthāyo abhāsitthāti.",
"tha-ap494:12.1": "Paṃsukūlapūjakattherassāpadānaṃ dutiyaṃ."
}