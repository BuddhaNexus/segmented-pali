{
"tha-ap75:1.1": "Therāpadāna",
"tha-ap75:2.1": "Nāgasamālavagga",
"tha-ap75:3.1": "3 Buddhasaññakattheraapadāna",
"tha-ap75:4.1": "“Dumagge paṃsukūlikaṃ,",
"tha-ap75:4.2": "laggaṃ disvāna satthuno;",
"tha-ap75:4.3": "Tato tamañjaliṃ katvā,",
"tha-ap75:4.4": "paṃsukūlaṃ avandahaṃ.",
"tha-ap75:5.1": "Dvenavute ito kappe,",
"tha-ap75:5.2": "yaṃ kammamakariṃ tadā;",
"tha-ap75:5.3": "Duggatiṃ nābhijānāmi,",
"tha-ap75:5.4": "buddhasaññāyidaṃ phalaṃ.",
"tha-ap75:6.1": "Ito catutthake kappe,",
"tha-ap75:6.2": "dumasārosi khattiyo;",
"tha-ap75:6.3": "Cāturanto vijitāvī,",
"tha-ap75:6.4": "cakkavattī mahabbalo.",
"tha-ap75:7.1": "Paṭisambhidā catasso, … pe …",
"tha-ap75:7.4": "kataṃ buddhassa sāsanaṃ”.",
"tha-ap75:8.1": "Itthaṃ sudaṃ āyasmā buddhasaññako thero imā gāthāyo abhāsitthāti.",
"tha-ap75:9.1": "Buddhasaññakattherassāpadānaṃ tatiyaṃ."
}