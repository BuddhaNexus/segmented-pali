{
"tha-ap426:1.1": "Therāpadāna",
"tha-ap426:2.1": "Sakiṃsammajjakavagga",
"tha-ap426:3.1": "4. Sattakadambapupphiyattheraapadāna",
"tha-ap426:4.1": "“Himavantassāvidūre,",
"tha-ap426:4.2": "kukkuṭo nāma pabbato;",
"tha-ap426:4.3": "Tamhi pabbatapādamhi,",
"tha-ap426:4.4": "satta buddhā vasiṃsu te.",
"tha-ap426:5.1": "Kadambaṃ pupphitaṃ disvā,",
"tha-ap426:5.2": "paggahetvāna añjaliṃ;",
"tha-ap426:5.3": "Satta mālā gahetvāna,",
"tha-ap426:5.4": "puññacittena okiriṃ.",
"tha-ap426:6.1": "Tena kammena sukatena,",
"tha-ap426:6.2": "cetanāpaṇidhīhi ca;",
"tha-ap426:6.3": "Jahitvā mānusaṃ dehaṃ,",
"tha-ap426:6.4": "tāvatiṃsamagacchahaṃ.",
"tha-ap426:7.1": "Catunnavutito kappe,",
"tha-ap426:7.2": "yaṃ kammamakariṃ tadā;",
"tha-ap426:7.3": "Duggatiṃ nābhijānāmi,",
"tha-ap426:7.4": "buddhapūjāyidaṃ phalaṃ.",
"tha-ap426:8.1": "Kilesā jhāpitā mayhaṃ, … pe …",
"tha-ap426:8.4": "viharāmi anāsavo.",
"tha-ap426:9.1": "Svāgataṃ vata me āsi, … pe …",
"tha-ap426:9.4": "kataṃ buddhassa sāsanaṃ.",
"tha-ap426:10.1": "Paṭisambhidā catasso, … pe …",
"tha-ap426:10.4": "kataṃ buddhassa sāsanaṃ”.",
"tha-ap426:11.1": "Itthaṃ sudaṃ āyasmā sattakadambapupphiyo thero imā gāthāyo abhāsitthāti.",
"tha-ap426:12.1": "Sattakadambapupphiyattherassāpadānaṃ catutthaṃ."
}