{
"tha-ap448:1.1": "Therāpadāna",
"tha-ap448:2.1": "Vibhītakavagga",
"tha-ap448:3.1": "6. Ambāṭakiyattheraapadāna",
"tha-ap448:4.1": "“Supupphitaṃ sālavanaṃ,",
"tha-ap448:4.2": "ogayha vessabhū muni;",
"tha-ap448:4.3": "Nisīdi giriduggesu,",
"tha-ap448:4.4": "abhijātova kesarī.",
"tha-ap448:5.1": "Pasannacitto sumano,",
"tha-ap448:5.2": "ambāṭakamapūjayiṃ;",
"tha-ap448:5.3": "Puññakkhettaṃ anuttaraṃ,",
"tha-ap448:5.4": "pasanno sehi pāṇibhi.",
"tha-ap448:6.1": "Ekatiṃse ito kappe,",
"tha-ap448:6.2": "yaṃ pupphamabhiropayiṃ;",
"tha-ap448:6.3": "Duggatiṃ nābhijānāmi,",
"tha-ap448:6.4": "buddhapūjāyidaṃ phalaṃ.",
"tha-ap448:7.1": "Kilesā jhāpitā mayhaṃ, … pe …",
"tha-ap448:7.4": "viharāmi anāsavo.",
"tha-ap448:8.1": "Svāgataṃ vata me āsi, … pe …",
"tha-ap448:8.4": "kataṃ buddhassa sāsanaṃ.",
"tha-ap448:9.1": "Paṭisambhidā catasso, … pe …",
"tha-ap448:9.4": "kataṃ buddhassa sāsanaṃ”.",
"tha-ap448:10.1": "Itthaṃ sudaṃ āyasmā ambāṭakiyo thero imā gāthāyo abhāsitthāti.",
"tha-ap448:11.1": "Ambāṭakiyattherassāpadānaṃ chaṭṭhaṃ."
}