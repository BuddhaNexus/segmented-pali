{
"tha-ap254:1.1": "Therāpadāna",
"tha-ap254:2.1": "Thomakavagga",
"tha-ap254:3.1": "2. Ekāsanadāyakattheraapadāna",
"tha-ap254:4.1": "“Vijahitvā devavaṇṇaṃ,",
"tha-ap254:4.2": "sabhariyo idhāgamiṃ;",
"tha-ap254:4.3": "Adhikāraṃ kattukāmo,",
"tha-ap254:4.4": "buddhaseṭṭhassa sāsane.",
"tha-ap254:5.1": "Devalo nāma nāmena,",
"tha-ap254:5.2": "padumuttarasāvako;",
"tha-ap254:5.3": "Tassa bhikkhā mayā dinnā,",
"tha-ap254:5.4": "vippasannena cetasā.",
"tha-ap254:6.1": "Satasahassito kappe,",
"tha-ap254:6.2": "yaṃ kammamakariṃ tadā;",
"tha-ap254:6.3": "Duggatiṃ nābhijānāmi,",
"tha-ap254:6.4": "piṇḍapātassidaṃ phalaṃ.",
"tha-ap254:7.1": "Paṭisambhidā catasso, … pe …",
"tha-ap254:7.4": "kataṃ buddhassa sāsanaṃ”.",
"tha-ap254:8.1": "Itthaṃ sudaṃ āyasmā ekāsanadāyako thero imā gāthāyo abhāsitthāti.",
"tha-ap254:9.1": "Ekāsanadāyakattherassāpadānaṃ dutiyaṃ."
}