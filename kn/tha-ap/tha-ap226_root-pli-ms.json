{
"tha-ap226:1.1": "Therāpadāna",
"tha-ap226:2.1": "Ālambaṇadāyakavagga",
"tha-ap226:3.1": "4. Ārakkhadāyakattheraapadāna",
"tha-ap226:4.1": "“Siddhatthassa bhagavato,",
"tha-ap226:4.2": "vedi kārāpitā mayā;",
"tha-ap226:4.3": "Ārakkho ca mayā dinno,",
"tha-ap226:4.4": "sugatassa mahesino.",
"tha-ap226:5.1": "Tena kammavisesena,",
"tha-ap226:5.2": "na passiṃ bhayabheravaṃ;",
"tha-ap226:5.3": "Kuhiñci upapannassa,",
"tha-ap226:5.4": "tāso mayhaṃ na vijjati.",
"tha-ap226:6.1": "Catunnavutito kappe,",
"tha-ap226:6.2": "yaṃ vediṃ kārayiṃ pure;",
"tha-ap226:6.3": "Duggatiṃ nābhijānāmi,",
"tha-ap226:6.4": "vedikāya idaṃ phalaṃ.",
"tha-ap226:7.1": "Ito chaṭṭhamhi kappamhi,",
"tha-ap226:7.2": "apassenasanāmako;",
"tha-ap226:7.3": "Sattaratanasampanno,",
"tha-ap226:7.4": "cakkavattī mahabbalo.",
"tha-ap226:8.1": "Paṭisambhidā catasso, … pe …",
"tha-ap226:8.4": "kataṃ buddhassa sāsanaṃ”.",
"tha-ap226:9.1": "Itthaṃ sudaṃ āyasmā ārakkhadāyako thero imā gāthāyo abhāsitthāti.",
"tha-ap226:10.1": "Ārakkhadāyakattherassāpadānaṃ catutthaṃ."
}