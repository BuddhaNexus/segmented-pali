{
"ps1.6:1.1": "Paṭisambhidāmagga",
"ps1.6:2.1": "1 Mahāvagga",
"ps1.6:3.1": "1.6. Gatikathā",
"ps1.6:4.1": "Gatisampattiyā ñāṇasampayutte katinaṃ hetūnaṃ paccayā upapatti hoti?",
"ps1.6:4.2": "Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte katinaṃ hetūnaṃ paccayā upapatti hoti?",
"ps1.6:4.3": "Rūpāvacarānaṃ devānaṃ katinaṃ hetūnaṃ paccayā upapatti hoti?",
"ps1.6:4.4": "Arūpāvacarānaṃ devānaṃ katinaṃ hetūnaṃ paccayā upapatti hoti?",
"ps1.6:5.1": "Gatisampattiyā ñāṇasampayutte aṭṭhannaṃ hetūnaṃ paccayā upapatti hoti.",
"ps1.6:5.2": "Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte aṭṭhannaṃ hetūnaṃ paccayā upapatti hoti.",
"ps1.6:5.3": "Rūpāvacarānaṃ devānaṃ aṭṭhannaṃ hetūnaṃ paccayā upapatti hoti.",
"ps1.6:5.4": "Arūpāvacarānaṃ devānaṃ aṭṭhannaṃ hetūnaṃ paccayā upapatti hoti.",
"ps1.6:6.1": "Gatisampattiyā ñāṇasampayutte katamesaṃ aṭṭhannaṃ hetūnaṃ paccayā upapatti hoti?",
"ps1.6:6.2": "Kusalakammassa javanakkhaṇe tayo hetū kusalā;",
"ps1.6:6.3": "tasmiṃ khaṇe jātacetanāya sahajātapaccayā honti.",
"ps1.6:6.4": "Tena vuccati—",
"ps1.6:6.5": "kusalamūlapaccayāpi saṅkhārā.",
"ps1.6:6.6": "Nikantikkhaṇe dve hetū akusalā;",
"ps1.6:6.7": "tasmiṃ khaṇe jātacetanāya sahajātapaccayā honti.",
"ps1.6:6.8": "Tena vuccati—",
"ps1.6:6.9": "akusalamūlapaccayāpi saṅkhārā.",
"ps1.6:6.10": "Paṭisandhikkhaṇe tayo hetū abyākatā;",
"ps1.6:6.11": "tasmiṃ khaṇe jātacetanāya sahajātapaccayā honti.",
"ps1.6:6.12": "Tena vuccati—",
"ps1.6:6.13": "“nāmarūpapaccayāpi viññāṇaṃ, viññāṇapaccayāpi nāmarūpaṃ”.",
"ps1.6:7.1": "Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:7.2": "Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.",
"ps1.6:7.3": "Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:7.4": "Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:7.5": "Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:7.6": "Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:7.7": "Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:7.8": "Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:7.9": "Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:7.10": "Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:7.11": "Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:7.12": "Gatisampattiyā ñāṇasampayutte imesaṃ aṭṭhannaṃ hetūnaṃ paccayā upapatti hoti. #1",
"ps1.6:8.1": "Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte katamesaṃ aṭṭhannaṃ hetūnaṃ paccayā upapatti hoti?",
"ps1.6:8.2": "Kusalakammassa javanakkhaṇe tayo hetū kusalā;",
"ps1.6:8.3": "tasmiṃ khaṇe jātacetanāya sahajātapaccayā honti.",
"ps1.6:8.4": "Tena vuccati—",
"ps1.6:8.5": "“kusalamūlapaccayāpi saṅkhārā”.",
"ps1.6:8.6": "Nikantikkhaṇe dve hetū akusalā;",
"ps1.6:8.7": "tasmiṃ khaṇe jātacetanāya sahajātapaccayā honti.",
"ps1.6:8.8": "Tena vuccati—",
"ps1.6:8.9": "“akusalamūlapaccayāpi saṅkhārā”.",
"ps1.6:8.10": "Paṭisandhikkhaṇe tayo hetū abyākatā;",
"ps1.6:8.11": "tasmiṃ khaṇe jātacetanāya sahajātapaccayā honti.",
"ps1.6:8.12": "Tena vuccati—",
"ps1.6:8.13": "“nāmarūpapaccayāpi viññāṇaṃ, viññāṇapaccayāpi nāmarūpaṃ”.",
"ps1.6:9.1": "Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:9.2": "Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.",
"ps1.6:9.3": "Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:9.4": "Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:9.5": "Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:9.6": "Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:9.7": "Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:9.8": "Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:9.9": "Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:9.10": "Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:9.11": "Paṭisandhikkhaṇe ime aṭṭhavīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:9.12": "Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇasampayutte imesaṃ aṭṭhannaṃ hetūnaṃ paccayā upapatti hoti. #2",
"ps1.6:10.1": "Rūpāvacarānaṃ devānaṃ katamesaṃ aṭṭhannaṃ hetūnaṃ paccayā upapatti hoti?",
"ps1.6:10.2": "Kusalakammassa javanakkhaṇe tayo hetū kusalā … pe …",
"ps1.6:10.4": "rūpāvacarānaṃ devānaṃ imesaṃ aṭṭhannaṃ hetūnaṃ paccayā upapatti hoti. #3",
"ps1.6:11.1": "Arūpāvacarānaṃ devānaṃ katamesaṃ aṭṭhannaṃ hetūnaṃ paccayā upapatti hoti?",
"ps1.6:11.2": "Kusalakammassa javanakkhaṇe tayo hetū kusalā;",
"ps1.6:11.3": "tasmiṃ khaṇe jātacetanāya sahajātapaccayā honti.",
"ps1.6:11.4": "Tena vuccati—",
"ps1.6:11.5": "“kusalamūlapaccayāpi saṅkhārā”.",
"ps1.6:11.6": "Nikantikkhaṇe dve hetū akusalā;",
"ps1.6:11.7": "tasmiṃ khaṇe jātacetanāya sahajātapaccayā honti.",
"ps1.6:11.8": "Tena vuccati—",
"ps1.6:11.9": "“akusalamūlapaccayāpi saṅkhārā”.",
"ps1.6:11.10": "Paṭisandhikkhaṇe tayo hetū abyākatā;",
"ps1.6:11.11": "tasmiṃ khaṇe jātacetanāya sahajātapaccayā honti.",
"ps1.6:11.12": "Tena vuccati—",
"ps1.6:11.13": "“nāmapaccayāpi viññāṇaṃ viññāṇapaccayāpi nāmaṃ”.",
"ps1.6:12.1": "Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:12.2": "Paṭisandhikkhaṇe pañcindriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:12.3": "Paṭisandhikkhaṇe tayo hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:12.4": "Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:12.5": "Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:12.6": "Arūpāvacarānaṃ devānaṃ imesaṃ aṭṭhannaṃ hetūnaṃ paccayā upapatti hoti. #4",
"ps1.6:13.1": "Gatisampattiyā ñāṇavippayutte katinaṃ hetūnaṃ paccayā upapatti hoti?",
"ps1.6:13.2": "Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte katinaṃ hetūnaṃ paccayā upapatti hoti?",
"ps1.6:14.1": "Gatisampattiyā ñāṇavippayutte channaṃ hetūnaṃ paccayā upapatti hoti.",
"ps1.6:14.2": "Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte channaṃ hetūnaṃ paccayā upapatti hoti.",
"ps1.6:15.1": "Gatisampattiyā ñāṇavippayutte katamesaṃ channaṃ hetūnaṃ paccayā upapatti hoti?",
"ps1.6:15.2": "Kusalakammassa javanakkhaṇe dve hetū kusalā;",
"ps1.6:15.3": "tasmiṃ khaṇe jātacetanāya sahajātapaccayā honti.",
"ps1.6:15.4": "Tena vuccati—",
"ps1.6:15.5": "“kusalamūlapaccayāpi saṅkhārā”.",
"ps1.6:15.6": "Nikantikkhaṇe dve hetū akusalā;",
"ps1.6:15.7": "tasmiṃ khaṇe jātacetanāya sahajātapaccayā honti.",
"ps1.6:15.8": "Tena vuccati—",
"ps1.6:15.9": "“akusalamūlapaccayāpi saṅkhārā”.",
"ps1.6:15.10": "Paṭisandhikkhaṇe dve hetū abyākatā;",
"ps1.6:15.11": "tasmiṃ khaṇe jātacetanāya sahajātapaccayā honti.",
"ps1.6:15.12": "Tena vuccati—",
"ps1.6:15.13": "“nāmarūpapaccayāpi viññāṇaṃ, viññāṇapaccayāpi nāmarūpaṃ”.",
"ps1.6:16.1": "Paṭisandhikkhaṇe pañcakkhandhā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:16.2": "Paṭisandhikkhaṇe cattāro mahābhūtā sahajātapaccayā honti, aññamaññapaccayā honti, nissayapaccayā honti.",
"ps1.6:16.3": "Paṭisandhikkhaṇe tayo jīvitasaṅkhārā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:16.4": "Paṭisandhikkhaṇe nāmañca rūpañca sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:16.5": "Paṭisandhikkhaṇe ime cuddasa dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:16.6": "Paṭisandhikkhaṇe cattāro khandhā arūpino sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:16.7": "Paṭisandhikkhaṇe cattāri indriyāni sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:16.8": "Paṭisandhikkhaṇe dve hetū sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:16.9": "Paṭisandhikkhaṇe nāmañca viññāṇañca sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:16.10": "Paṭisandhikkhaṇe ime dvādasa dhammā sahajātapaccayā honti, aññamaññapaccayā honti, nissayapaccayā honti, sampayuttapaccayā honti.",
"ps1.6:16.11": "Paṭisandhikkhaṇe ime chabbīsati dhammā sahajātapaccayā honti, aññamaññapaccayā honti, nissayapaccayā honti, vippayuttapaccayā honti.",
"ps1.6:16.12": "Gatisampattiyā ñāṇavippayutte imesaṃ channaṃ hetūnaṃ paccayā upapatti hoti. #1",
"ps1.6:17.1": "Khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte katamesaṃ channaṃ hetūnaṃ paccayā upapatti hoti?",
"ps1.6:17.2": "Kusalakammassa javanakkhaṇe dve hetū kusalā;",
"ps1.6:17.3": "tasmiṃ khaṇe jātacetanāya sahajātapaccayā honti.",
"ps1.6:17.4": "Tena vuccati—",
"ps1.6:17.5": "“kusalamūlapaccayāpi saṅkhārā … pe …",
"ps1.6:17.7": "khattiyamahāsālānaṃ brāhmaṇamahāsālānaṃ gahapatimahāsālānaṃ kāmāvacarānaṃ devānaṃ ñāṇavippayutte imesaṃ channaṃ hetūnaṃ paccayā upapatti hotī”ti. #2",
"ps1.6:18.1": "Gatikathā niṭṭhitā."
}