{
"ps2.3:1.1": "Paṭisambhidāmagga",
"ps2.3:2.1": "2 Yuganaddhavagga",
"ps2.3:3.1": "2.3. Bojjhaṅgakathā",
"ps2.3:4.1": "Sāvatthinidānaṃ.",
"ps2.3:4.2": "“Sattime, bhikkhave, bojjhaṅgā.",
"ps2.3:4.3": "Katame satta?",
"ps2.3:4.4": "Satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo—",
"ps2.3:4.5": "ime kho, bhikkhave, satta bojjhaṅgā”.",
"ps2.3:5.1": "Bojjhaṅgāti kenaṭṭhena bojjhaṅgā?",
"ps2.3:5.2": "Bodhāya saṃvattantīti—",
"ps2.3:5.3": "bojjhaṅgā.",
"ps2.3:5.4": "Bujjhantīti—",
"ps2.3:5.5": "bojjhaṅgā.",
"ps2.3:5.6": "Anubujjhantīti—",
"ps2.3:5.7": "bojjhaṅgā.",
"ps2.3:5.8": "Paṭibujjhantīti—",
"ps2.3:5.9": "bojjhaṅgā.",
"ps2.3:5.10": "Sambujjhantīti—",
"ps2.3:5.11": "bojjhaṅgā. #1",
"ps2.3:6.1": "Bujjhanaṭṭhena bojjhaṅgā, anubujjhanaṭṭhena bojjhaṅgā, paṭibujjhanaṭṭhena bojjhaṅgā, sambujjhanaṭṭhena bojjhaṅgā. #2",
"ps2.3:7.1": "Bodhentīti—",
"ps2.3:7.2": "bojjhaṅgā.",
"ps2.3:7.3": "Anubodhentīti—",
"ps2.3:7.4": "bojjhaṅgā.",
"ps2.3:7.5": "Paṭibodhentīti—",
"ps2.3:7.6": "bojjhaṅgā.",
"ps2.3:7.7": "Sambodhentīti—",
"ps2.3:7.8": "bojjhaṅgā. #3",
"ps2.3:8.1": "Bodhanaṭṭhena bojjhaṅgā, anubodhanaṭṭhena bojjhaṅgā, paṭibodhanaṭṭhena bojjhaṅgā, sambodhanaṭṭhena bojjhaṅgā. #4",
"ps2.3:9.1": "Bodhipakkhiyaṭṭhena bojjhaṅgā, anubodhipakkhiyaṭṭhena bojjhaṅgā, paṭibodhipakkhiyaṭṭhena bojjhaṅgā, sambodhipakkhiyaṭṭhena bojjhaṅgā.",
"ps2.3:9.2": "#5 (Pañcamacatukkaṃ)",
"ps2.3:10.1": "Buddhilabhanaṭṭhena bojjhaṅgā, buddhipaṭilabhanaṭṭhena bojjhaṅgā, buddhiropanaṭṭhena bojjhaṅgā, buddhiabhiropanaṭṭhena bojjhaṅgā, buddhipāpanaṭṭhena bojjhaṅgā, buddhisampāpanaṭṭhena bojjhaṅgā.",
"ps2.3:10.2": "(Chakkaṃ)",
"ps2.3:11.1": "2.3.1. Mūlamūlakādidasaka",
"ps2.3:12.1": "Mūlaṭṭhena bojjhaṅgā, mūlacariyaṭṭhena bojjhaṅgā, mūlapariggahaṭṭhena bojjhaṅgā, mūlaparivāraṭṭhena bojjhaṅgā, mūlaparipūraṇaṭṭhena bojjhaṅgā, mūlaparipākaṭṭhena bojjhaṅgā, mūlapaṭisambhidaṭṭhena bojjhaṅgā, mūlapaṭisambhidāpāpanaṭṭhena bojjhaṅgā, mūlapaṭisambhidāya vasībhāvaṭṭhena bojjhaṅgā, mūlapaṭisambhidāya vasībhāvappattānampi bojjhaṅgā. #1",
"ps2.3:13.1": "Hetuṭṭhena bojjhaṅgā, hetucariyaṭṭhena bojjhaṅgā, hetupariggahaṭṭhena bojjhaṅgā, hetuparivāraṭṭhena bojjhaṅgā, hetuparipūraṇaṭṭhena bojjhaṅgā, hetuparipākaṭṭhena bojjhaṅgā, hetupaṭisambhidaṭṭhena bojjhaṅgā, hetupaṭisambhidāpāpanaṭṭhena bojjhaṅgā, hetupaṭisambhidāya vasībhāvaṭṭhena bojjhaṅgā, hetupaṭisambhidāya vasībhāvappattānampi bojjhaṅgā. #2",
"ps2.3:14.1": "Paccayaṭṭhena bojjhaṅgā, paccayacariyaṭṭhena bojjhaṅgā, paccayapariggahaṭṭhena bojjhaṅgā, paccayaparivāraṭṭhena bojjhaṅgā, paccayaparipūraṇaṭṭhena bojjhaṅgā, paccayaparipākaṭṭhena bojjhaṅgā, paccayapaṭisambhidaṭṭhena bojjhaṅgā, paccayapaṭisambhidāpāpanaṭṭhena bojjhaṅgā, paccayapaṭisambhidāya vasībhāvaṭṭhena bojjhaṅgā, paccayapaṭisambhidāya vasībhāvappattānampi bojjhaṅgā. #3",
"ps2.3:15.1": "Visuddhaṭṭhena bojjhaṅgā, visuddhicariyaṭṭhena bojjhaṅgā, visuddhipariggahaṭṭhena bojjhaṅgā, visuddhiparivāraṭṭhena bojjhaṅgā, visuddhiparipūraṇaṭṭhena bojjhaṅgā, visuddhiparipākaṭṭhena bojjhaṅgā, visuddhipaṭisambhidaṭṭhena bojjhaṅgā, visuddhipaṭisambhidāpāpanaṭṭhena bojjhaṅgā, visuddhipaṭisambhidāya vasībhāvaṭṭhena bojjhaṅgā, visuddhipaṭisambhidāya vasībhāvappattānampi bojjhaṅgā. #4",
"ps2.3:16.1": "Anavajjaṭṭhena bojjhaṅgā, anavajjacariyaṭṭhena bojjhaṅgā, anavajjapariggahaṭṭhena bojjhaṅgā, anavajjaparivāraṭṭhena bojjhaṅgā, anavajjaparipūraṇaṭṭhena bojjhaṅgā, anavajjaparipākaṭṭhena bojjhaṅgā, anavajjapaṭisambhidaṭṭhena bojjhaṅgā, anavajjapaṭisambhidāpāpanaṭṭhena bojjhaṅgā, anavajjapaṭisambhidāya vasībhāvaṭṭhena bojjhaṅgā, anavajjapaṭisambhidāya vasībhāvappattānampi bojjhaṅgā. #5",
"ps2.3:17.1": "Nekkhammaṭṭhena bojjhaṅgā, nekkhammacariyaṭṭhena bojjhaṅgā, nekkhammapariggahaṭṭhena bojjhaṅgā, nekkhammaparivāraṭṭhena bojjhaṅgā, nekkhammaparipūraṇaṭṭhena bojjhaṅgā, nekkhammaparipākaṭṭhena bojjhaṅgā, nekkhammapaṭisambhidaṭṭhena bojjhaṅgā, nekkhammapaṭisambhidāpāpanaṭṭhena bojjhaṅgā, nekkhammapaṭisambhidāya vasībhāvaṭṭhena bojjhaṅgā, nekkhammapaṭisambhidāya vasībhāvappattānampi bojjhaṅgā. #6",
"ps2.3:18.1": "Vimuttaṭṭhena bojjhaṅgā, vimutticariyaṭṭhena bojjhaṅgā, vimuttipariggahaṭṭhena bojjhaṅgā, vimuttiparivāraṭṭhena bojjhaṅgā, vimuttiparipūraṇaṭṭhena bojjhaṅgā, vimuttiparipākaṭṭhena bojjhaṅgā, vimuttipaṭisambhidaṭṭhena bojjhaṅgā, vimuttipaṭisambhidāpāpanaṭṭhena bojjhaṅgā, vimuttipaṭisambhidāya vasībhāvaṭṭhena bojjhaṅgā, vimuttipaṭisambhidāya vasībhāvappattānampi bojjhaṅgā. #7",
"ps2.3:19.1": "Anāsavaṭṭhena bojjhaṅgā, anāsavacariyaṭṭhena bojjhaṅgā, anāsavapariggahaṭṭhena bojjhaṅgā, anāsavaparivāraṭṭhena bojjhaṅgā, anāsavaparipūraṇaṭṭhena bojjhaṅgā, anāsavaparipākaṭṭhena bojjhaṅgā, anāsavapaṭisambhidaṭṭhena bojjhaṅgā, anāsavapaṭisambhidāpāpanaṭṭhena bojjhaṅgā, anāsavapaṭisambhidāya vasībhāvaṭṭhena bojjhaṅgā, anāsavapaṭisambhidāya vasībhāvappattānampi bojjhaṅgā. #8",
"ps2.3:20.1": "Vivekaṭṭhena bojjhaṅgā, vivekacariyaṭṭhena bojjhaṅgā, vivekapariggahaṭṭhena bojjhaṅgā, vivekaparivāraṭṭhena bojjhaṅgā, vivekaparipūraṇaṭṭhena bojjhaṅgā, vivekaparipākaṭṭhena bojjhaṅgā, vivekapaṭisambhidaṭṭhena bojjhaṅgā, vivekapaṭisambhidāpāpanaṭṭhena bojjhaṅgā, vivekapaṭisambhidāya vasībhāvaṭṭhena bojjhaṅgā, vivekapaṭisambhidāya vasībhāvappattānampi bojjhaṅgā. #9",
"ps2.3:21.1": "Vosaggaṭṭhena bojjhaṅgā, vosaggacariyaṭṭhena bojjhaṅgā, vosaggapariggahaṭṭhena bojjhaṅgā, vosaggaparivāraṭṭhena bojjhaṅgā, vosaggaparipūraṇaṭṭhena bojjhaṅgā, vosaggaparipākaṭṭhena bojjhaṅgā, vosaggapaṭisambhidaṭṭhena bojjhaṅgā, vosaggapaṭisambhidāpāpanaṭṭhena bojjhaṅgā, vosaggapaṭisambhidāya vasībhāvaṭṭhena bojjhaṅgā, vosaggapaṭisambhidāya vasībhāvappattānampi bojjhaṅgā. #10",
"ps2.3:22.1": "Mūlaṭṭhaṃ bujjhantīti—",
"ps2.3:22.2": "bojjhaṅgā.",
"ps2.3:22.3": "Hetuṭṭhaṃ bujjhantīti—",
"ps2.3:22.4": "bojjhaṅgā.",
"ps2.3:22.5": "Paccayaṭṭhaṃ bujjhantīti—",
"ps2.3:22.6": "bojjhaṅgā.",
"ps2.3:22.7": "Visuddhaṭṭhaṃ bujjhantīti—",
"ps2.3:22.8": "bojjhaṅgā.",
"ps2.3:22.9": "Anavajjaṭṭhaṃ bujjhantīti—",
"ps2.3:22.10": "bojjhaṅgā.",
"ps2.3:22.11": "Nekkhammaṭṭhaṃ bujjhantīti—",
"ps2.3:22.12": "bojjhaṅgā.",
"ps2.3:22.13": "Vimuttaṭṭhaṃ bujjhantīti—",
"ps2.3:22.14": "bojjhaṅgā.",
"ps2.3:22.15": "Anāsavaṭṭhaṃ bujjhantīti—",
"ps2.3:22.16": "bojjhaṅgā.",
"ps2.3:22.17": "Vivekaṭṭhaṃ bujjhantīti—",
"ps2.3:22.18": "bojjhaṅgā.",
"ps2.3:22.19": "Vosaggaṭṭhaṃ bujjhantīti—",
"ps2.3:22.20": "bojjhaṅgā.",
"ps2.3:23.1": "Mūlacariyaṭṭhaṃ bujjhantīti—",
"ps2.3:23.2": "bojjhaṅgā.",
"ps2.3:23.3": "Hetucariyaṭṭhaṃ bujjhantīti—",
"ps2.3:23.4": "bojjhaṅgā.",
"ps2.3:23.5": "Paccayacariyaṭṭhaṃ bujjhantīti—",
"ps2.3:23.6": "bojjhaṅgā.",
"ps2.3:23.7": "Visuddhicariyaṭṭhaṃ bujjhantīti—",
"ps2.3:23.8": "bojjhaṅgā.",
"ps2.3:23.9": "Anavajjacariyaṭṭhaṃ bujjhantīti—",
"ps2.3:23.10": "bojjhaṅgā.",
"ps2.3:23.11": "Nekkhammacariyaṭṭhaṃ bujjhantīti—",
"ps2.3:23.12": "bojjhaṅgā.",
"ps2.3:23.13": "Vimutticariyaṭṭhaṃ bujjhantīti—",
"ps2.3:23.14": "bojjhaṅgā.",
"ps2.3:23.15": "Anāsavacariyaṭṭhaṃ bujjhantīti—",
"ps2.3:23.16": "bojjhaṅgā.",
"ps2.3:23.17": "Vivekacariyaṭṭhaṃ bujjhantīti—",
"ps2.3:23.18": "bojjhaṅgā.",
"ps2.3:23.19": "Vosaggacariyaṭṭhaṃ bujjhantīti—",
"ps2.3:23.20": "bojjhaṅgā.",
"ps2.3:24.1": "Mūlapariggahaṭṭhaṃ bujjhantīti—",
"ps2.3:24.2": "bojjhaṅgā … pe …",
"ps2.3:24.4": "vosaggapariggahaṭṭhaṃ bujjhantīti—",
"ps2.3:24.5": "bojjhaṅgā.",
"ps2.3:24.6": "Mūlaparivāraṭṭhaṃ bujjhantīti—",
"ps2.3:24.7": "bojjhaṅgā … pe …",
"ps2.3:24.9": "vosaggaparivāraṭṭhaṃ bujjhantīti—",
"ps2.3:24.10": "bojjhaṅgā.",
"ps2.3:24.11": "Mūlaparipūraṇaṭṭhaṃ bujjhantīti—",
"ps2.3:24.12": "bojjhaṅgā … pe …",
"ps2.3:24.14": "vosaggaparipūraṭṭhaṃ bujjhantīti—",
"ps2.3:24.15": "bojjhaṅgā.",
"ps2.3:24.16": "Mūlaparipākaṭṭhaṃ bujjhantīti—",
"ps2.3:24.17": "bojjhaṅgā … pe …",
"ps2.3:24.19": "vosaggaparipākaṭṭhaṃ bujjhantīti—",
"ps2.3:24.20": "bojjhaṅgā.",
"ps2.3:24.21": "Mūlapaṭisambhidaṭṭhaṃ bujjhantīti—",
"ps2.3:24.22": "bojjhaṅgā … pe …",
"ps2.3:24.24": "vosaggapaṭisambhidaṭṭhaṃ bujjhantīti—",
"ps2.3:24.25": "bojjhaṅgā.",
"ps2.3:24.26": "Mūlapaṭisambhidāpāpanaṭṭhaṃ bujjhantīti—",
"ps2.3:24.27": "bojjhaṅgā … pe …",
"ps2.3:24.29": "vosaggapaṭisambhidāpāpanaṭṭhaṃ bujjhantīti—",
"ps2.3:24.30": "bojjhaṅgā.",
"ps2.3:24.31": "Mūlapaṭisambhidāya vasībhāvaṭṭhaṃ bujjhantīti—",
"ps2.3:24.32": "bojjhaṅgā … pe …",
"ps2.3:24.34": "vosaggapaṭisambhidāya vasībhāvaṭṭhaṃ bujjhantīti—",
"ps2.3:24.35": "bojjhaṅgā … pe ….",
"ps2.3:25.1": "Pariggahaṭṭhaṃ bujjhantīti—",
"ps2.3:25.2": "bojjhaṅgā.",
"ps2.3:25.3": "Parivāraṭṭhaṃ bujjhantīti—",
"ps2.3:25.4": "bojjhaṅgā.",
"ps2.3:25.5": "Paripūraṇaṭṭhaṃ bujjhantīti—",
"ps2.3:25.6": "bojjhaṅgā.",
"ps2.3:25.7": "Ekaggaṭṭhaṃ bujjhantīti—",
"ps2.3:25.8": "bojjhaṅgā.",
"ps2.3:25.9": "Avikkhepaṭṭhaṃ bujjhantīti—",
"ps2.3:25.10": "bojjhaṅgā.",
"ps2.3:25.11": "Paggahaṭṭhaṃ bujjhantīti—",
"ps2.3:25.12": "bojjhaṅgā.",
"ps2.3:25.13": "Avisāraṭṭhaṃ bujjhantīti—",
"ps2.3:25.14": "bojjhaṅgā.",
"ps2.3:25.15": "Anāvilaṭṭhaṃ bujjhantīti—",
"ps2.3:25.16": "bojjhaṅgā.",
"ps2.3:25.17": "Aniñjanaṭṭhaṃ bujjhantīti—",
"ps2.3:25.18": "bojjhaṅgā.",
"ps2.3:25.19": "Ekattupaṭṭhānavasena cittassa ṭhitaṭṭhaṃ bujjhantīti—",
"ps2.3:25.20": "bojjhaṅgā.",
"ps2.3:25.21": "Ārammaṇaṭṭhaṃ bujjhantīti—",
"ps2.3:25.22": "bojjhaṅgā.",
"ps2.3:25.23": "Gocaraṭṭhaṃ bujjhantīti—",
"ps2.3:25.24": "bojjhaṅgā.",
"ps2.3:25.25": "Pahānaṭṭhaṃ bujjhantīti—",
"ps2.3:25.26": "bojjhaṅgā.",
"ps2.3:25.27": "Pariccāgaṭṭhaṃ bujjhantīti—",
"ps2.3:25.28": "bojjhaṅgā.",
"ps2.3:25.29": "Vuṭṭhānaṭṭhaṃ bujjhantīti—",
"ps2.3:25.30": "bojjhaṅgā.",
"ps2.3:25.31": "Vivaṭṭanaṭṭhaṃ bujjhantīti—",
"ps2.3:25.32": "bojjhaṅgā.",
"ps2.3:25.33": "Santaṭṭhaṃ bujjhantīti—",
"ps2.3:25.34": "bojjhaṅgā.",
"ps2.3:25.35": "Paṇītaṭṭhaṃ bujjhantīti—",
"ps2.3:25.36": "bojjhaṅgā.",
"ps2.3:25.37": "Vimuttaṭṭhaṃ bujjhantīti—",
"ps2.3:25.38": "bojjhaṅgā.",
"ps2.3:25.39": "Anāsavaṭṭhaṃ bujjhantīti—",
"ps2.3:25.40": "bojjhaṅgā.",
"ps2.3:25.41": "Taraṇaṭṭhaṃ bujjhantīti—",
"ps2.3:25.42": "bojjhaṅgā.",
"ps2.3:25.43": "Animittaṭṭhaṃ bujjhantīti—",
"ps2.3:25.44": "bojjhaṅgā.",
"ps2.3:25.45": "Appaṇihitaṭṭhaṃ bujjhantīti—",
"ps2.3:25.46": "bojjhaṅgā.",
"ps2.3:25.47": "Suññataṭṭhaṃ bujjhantīti—",
"ps2.3:25.48": "bojjhaṅgā.",
"ps2.3:25.49": "Ekarasaṭṭhaṃ bujjhantīti—",
"ps2.3:25.50": "bojjhaṅgā.",
"ps2.3:25.51": "Anativattanaṭṭhaṃ bujjhantīti—",
"ps2.3:25.52": "bojjhaṅgā.",
"ps2.3:25.53": "Yuganaddhaṭṭhaṃ bujjhantīti—",
"ps2.3:25.54": "bojjhaṅgā.",
"ps2.3:25.55": "Niyyānaṭṭhaṃ bujjhantīti—",
"ps2.3:25.56": "bojjhaṅgā.",
"ps2.3:25.57": "Hetuṭṭhaṃ bujjhantīti—",
"ps2.3:25.58": "bojjhaṅgā.",
"ps2.3:25.59": "Dassanaṭṭhaṃ bujjhantīti—",
"ps2.3:25.60": "bojjhaṅgā.",
"ps2.3:25.61": "Ādhipateyyaṭṭhaṃ bujjhantīti—",
"ps2.3:25.62": "bojjhaṅgā.",
"ps2.3:26.1": "Samathassa avikkhepaṭṭhaṃ bujjhantīti—",
"ps2.3:26.2": "bojjhaṅgā.",
"ps2.3:26.3": "Vipassanāya anupassanaṭṭhaṃ bujjhantīti—",
"ps2.3:26.4": "bojjhaṅgā.",
"ps2.3:26.5": "Samathavipassanānaṃ ekarasaṭṭhaṃ bujjhantīti—",
"ps2.3:26.6": "bojjhaṅgā.",
"ps2.3:26.7": "Yuganaddhassa anativattanaṭṭhaṃ bujjhantīti—",
"ps2.3:26.8": "bojjhaṅgā.",
"ps2.3:27.1": "Sikkhāya samādānaṭṭhaṃ bujjhantīti—",
"ps2.3:27.2": "bojjhaṅgā.",
"ps2.3:27.3": "Ārammaṇassa gocaraṭṭhaṃ bujjhantīti—",
"ps2.3:27.4": "bojjhaṅgā.",
"ps2.3:27.5": "Līnassa cittassa paggahaṭṭhaṃ bujjhantīti—",
"ps2.3:27.6": "bojjhaṅgā.",
"ps2.3:27.7": "Uddhatassa cittassa niggahaṭṭhaṃ bujjhantīti—",
"ps2.3:27.8": "bojjhaṅgā.",
"ps2.3:27.9": "Ubhovisuddhānaṃ ajjhupekkhanaṭṭhaṃ bujjhantīti—",
"ps2.3:27.10": "bojjhaṅgā.",
"ps2.3:27.11": "Visesādhigamaṭṭhaṃ bujjhantīti—",
"ps2.3:27.12": "bojjhaṅgā.",
"ps2.3:27.13": "Uttari paṭivedhaṭṭhaṃ bujjhantīti—",
"ps2.3:27.14": "bojjhaṅgā.",
"ps2.3:27.15": "Saccābhisamayaṭṭhaṃ bujjhantīti—",
"ps2.3:27.16": "bojjhaṅgā.",
"ps2.3:27.17": "Nirodhe patiṭṭhāpakaṭṭhaṃ bujjhantīti—",
"ps2.3:27.18": "bojjhaṅgā.",
"ps2.3:28.1": "Saddhindriyassa adhimokkhaṭṭhaṃ bujjhantīti—",
"ps2.3:28.2": "bojjhaṅgā … pe …",
"ps2.3:28.4": "paññindriyassa dassanaṭṭhaṃ bujjhantīti—",
"ps2.3:28.5": "bojjhaṅgā.",
"ps2.3:28.6": "Saddhābalassa assaddhiye akampiyaṭṭhaṃ bujjhantīti—",
"ps2.3:28.7": "bojjhaṅgā … pe …",
"ps2.3:28.9": "paññābalassa avijjāya akampiyaṭṭhaṃ bujjhantīti—",
"ps2.3:28.10": "bojjhaṅgā.",
"ps2.3:28.11": "Satisambojjhaṅgassa upaṭṭhānaṭṭhaṃ bujjhantīti—",
"ps2.3:28.12": "bojjhaṅgā … pe …",
"ps2.3:28.14": "upekkhāsambojjhaṅgassa paṭisaṅkhānaṭṭhaṃ bujjhantīti—",
"ps2.3:28.15": "bojjhaṅgā.",
"ps2.3:28.16": "Sammādiṭṭhiyā dassanaṭṭhaṃ bujjhantīti—",
"ps2.3:28.17": "bojjhaṅgā … pe …",
"ps2.3:28.19": "sammāsamādhissa avikkhepaṭṭhaṃ bujjhantīti—",
"ps2.3:28.20": "bojjhaṅgā.",
"ps2.3:29.1": "Indriyānaṃ ādhipateyyaṭṭhaṃ bujjhantīti—",
"ps2.3:29.2": "bojjhaṅgā.",
"ps2.3:29.3": "Balānaṃ akampiyaṭṭhaṃ bujjhantīti—",
"ps2.3:29.4": "bojjhaṅgā.",
"ps2.3:29.5": "Niyyānaṭṭhaṃ bujjhantīti—",
"ps2.3:29.6": "bojjhaṅgā.",
"ps2.3:29.7": "Maggassa hetuṭṭhaṃ bujjhantīti—",
"ps2.3:29.8": "bojjhaṅgā.",
"ps2.3:29.9": "Satipaṭṭhānānaṃ upaṭṭhānaṭṭhaṃ bujjhantīti—",
"ps2.3:29.10": "bojjhaṅgā.",
"ps2.3:29.11": "Sammappadhānānaṃ padahanaṭṭhaṃ bujjhantīti—",
"ps2.3:29.12": "bojjhaṅgā.",
"ps2.3:29.13": "Iddhipādānaṃ ijjhanaṭṭhaṃ bujjhantīti—",
"ps2.3:29.14": "bojjhaṅgā.",
"ps2.3:29.15": "Saccānaṃ tathaṭṭhaṃ bujjhantīti—",
"ps2.3:29.16": "bojjhaṅgā.",
"ps2.3:29.17": "Payogānaṃ paṭippassaddhaṭṭhaṃ bujjhantīti—",
"ps2.3:29.18": "bojjhaṅgā.",
"ps2.3:29.19": "Phalānaṃ sacchikiriyaṭṭhaṃ bujjhantīti—",
"ps2.3:29.20": "bojjhaṅgā.",
"ps2.3:30.1": "Vitakkassa abhiniropanaṭṭhaṃ bujjhantīti—",
"ps2.3:30.2": "bojjhaṅgā.",
"ps2.3:30.3": "Vicārassa upavicāraṭṭhaṃ bujjhantīti—",
"ps2.3:30.4": "bojjhaṅgā.",
"ps2.3:30.5": "Pītiyā pharaṇaṭṭhaṃ bujjhantīti—",
"ps2.3:30.6": "bojjhaṅgā.",
"ps2.3:30.7": "Sukhassa abhisandanaṭṭhaṃ bujjhantīti—",
"ps2.3:30.8": "bojjhaṅgā.",
"ps2.3:30.9": "Cittassa ekaggaṭṭhaṃ bujjhantīti—",
"ps2.3:30.10": "bojjhaṅgā.",
"ps2.3:31.1": "Āvajjanaṭṭhaṃ bujjhantīti—",
"ps2.3:31.2": "bojjhaṅgā.",
"ps2.3:31.3": "Vijānanaṭṭhaṃ bujjhantīti—",
"ps2.3:31.4": "bojjhaṅgā.",
"ps2.3:31.5": "Pajānanaṭṭhaṃ bujjhantīti—",
"ps2.3:31.6": "bojjhaṅgā.",
"ps2.3:31.7": "Sañjānanaṭṭhaṃ bujjhantīti—",
"ps2.3:31.8": "bojjhaṅgā.",
"ps2.3:31.9": "Ekodaṭṭhaṃ bujjhantīti—",
"ps2.3:31.10": "bojjhaṅgā.",
"ps2.3:31.11": "Abhiññāya ñātaṭṭhaṃ bujjhantīti—",
"ps2.3:31.12": "bojjhaṅgā.",
"ps2.3:31.13": "Pariññāya tīraṇaṭṭhaṃ bujjhantīti—",
"ps2.3:31.14": "bojjhaṅgā.",
"ps2.3:31.15": "Pahānassa pariccāgaṭṭhaṃ bujjhantīti—",
"ps2.3:31.16": "bojjhaṅgā.",
"ps2.3:31.17": "Bhāvanāya ekarasaṭṭhaṃ bujjhantīti—",
"ps2.3:31.18": "bojjhaṅgā.",
"ps2.3:31.19": "Sacchikiriyāya phassanaṭṭhaṃ bujjhantīti—",
"ps2.3:31.20": "bojjhaṅgā.",
"ps2.3:31.21": "Khandhānaṃ khandhaṭṭhaṃ bujjhantīti—",
"ps2.3:31.22": "bojjhaṅgā.",
"ps2.3:31.23": "Dhātūnaṃ dhātuṭṭhaṃ bujjhantīti—",
"ps2.3:31.24": "bojjhaṅgā.",
"ps2.3:31.25": "Āyatanānaṃ āyatanaṭṭhaṃ bujjhantīti—",
"ps2.3:31.26": "bojjhaṅgā.",
"ps2.3:31.27": "Saṅkhatānaṃ saṅkhataṭṭhaṃ bujjhantīti—",
"ps2.3:31.28": "bojjhaṅgā.",
"ps2.3:31.29": "Asaṅkhatassa asaṅkhataṭṭhaṃ bujjhantīti—",
"ps2.3:31.30": "bojjhaṅgā.",
"ps2.3:32.1": "Cittaṭṭhaṃ bujjhantīti—",
"ps2.3:32.2": "bojjhaṅgā.",
"ps2.3:32.3": "Cittānantariyaṭṭhaṃ bujjhantīti—",
"ps2.3:32.4": "bojjhaṅgā.",
"ps2.3:32.5": "Cittassa vuṭṭhānaṭṭhaṃ bujjhantīti—",
"ps2.3:32.6": "bojjhaṅgā.",
"ps2.3:32.7": "Cittassa vivaṭṭanaṭṭhaṃ bujjhantīti—",
"ps2.3:32.8": "bojjhaṅgā.",
"ps2.3:32.9": "Cittassa hetuṭṭhaṃ bujjhantīti—",
"ps2.3:32.10": "bojjhaṅgā.",
"ps2.3:32.11": "Cittassa paccayaṭṭhaṃ bujjhantīti—",
"ps2.3:32.12": "bojjhaṅgā.",
"ps2.3:32.13": "Cittassa vatthuṭṭhaṃ bujjhantīti—",
"ps2.3:32.14": "bojjhaṅgā.",
"ps2.3:32.15": "Cittassa bhūmaṭṭhaṃ bujjhantīti—",
"ps2.3:32.16": "bojjhaṅgā.",
"ps2.3:32.17": "Cittassa ārammaṇaṭṭhaṃ bujjhantīti—",
"ps2.3:32.18": "bojjhaṅgā.",
"ps2.3:32.19": "Cittassa gocaraṭṭhaṃ bujjhantīti—",
"ps2.3:32.20": "bojjhaṅgā.",
"ps2.3:32.21": "Cittassa cariyaṭṭhaṃ bujjhantīti—",
"ps2.3:32.22": "bojjhaṅgā.",
"ps2.3:32.23": "Cittassa gataṭṭhaṃ bujjhantīti—",
"ps2.3:32.24": "bojjhaṅgā.",
"ps2.3:32.25": "Cittassa abhinīhāraṭṭhaṃ bujjhantīti—",
"ps2.3:32.26": "bojjhaṅgā.",
"ps2.3:32.27": "Cittassa niyyānaṭṭhaṃ bujjhantīti—",
"ps2.3:32.28": "bojjhaṅgā.",
"ps2.3:32.29": "Cittassa nissaraṇaṭṭhaṃ bujjhantīti—",
"ps2.3:32.30": "bojjhaṅgā.",
"ps2.3:33.1": "Ekatte āvajjanaṭṭhaṃ bujjhantīti—",
"ps2.3:33.2": "bojjhaṅgā.",
"ps2.3:33.3": "Ekatte vijānanaṭṭhaṃ bujjhantīti—",
"ps2.3:33.4": "bojjhaṅgā.",
"ps2.3:33.5": "Ekatte pajānanaṭṭhaṃ bujjhantīti—",
"ps2.3:33.6": "bojjhaṅgā.",
"ps2.3:33.7": "Ekatte sañjānanaṭṭhaṃ bujjhantīti—",
"ps2.3:33.8": "bojjhaṅgā.",
"ps2.3:33.9": "Ekatte ekodaṭṭhaṃ bujjhantīti—",
"ps2.3:33.10": "bojjhaṅgā.",
"ps2.3:33.11": "() Ekatte pakkhandanaṭṭhaṃ bujjhantīti—",
"ps2.3:33.12": "bojjhaṅgā.",
"ps2.3:33.13": "Ekatte pasīdanaṭṭhaṃ bujjhantīti—",
"ps2.3:33.14": "bojjhaṅgā.",
"ps2.3:33.15": "Ekatte santiṭṭhanaṭṭhaṃ bujjhantīti—",
"ps2.3:33.16": "bojjhaṅgā.",
"ps2.3:33.17": "Ekatte vimuccanaṭṭhaṃ bujjhantīti—",
"ps2.3:33.18": "bojjhaṅgā.",
"ps2.3:33.19": "Ekatte etaṃ santanti passanaṭṭhaṃ bujjhantīti—",
"ps2.3:33.20": "bojjhaṅgā.",
"ps2.3:33.21": "Ekatte yānīkataṭṭhaṃ bujjhantīti—",
"ps2.3:33.22": "bojjhaṅgā.",
"ps2.3:33.23": "Ekatte vatthukataṭṭhaṃ bujjhantīti—",
"ps2.3:33.24": "bojjhaṅgā.",
"ps2.3:33.25": "Ekatte anuṭṭhitaṭṭhaṃ bujjhantīti—",
"ps2.3:33.26": "bojjhaṅgā.",
"ps2.3:33.27": "Ekatte paricitaṭṭhaṃ bujjhantīti—",
"ps2.3:33.28": "bojjhaṅgā.",
"ps2.3:33.29": "Ekatte susamāraddhaṭṭhaṃ bujjhantīti—",
"ps2.3:33.30": "bojjhaṅgā.",
"ps2.3:33.31": "Ekatte pariggahaṭṭhaṃ bujjhantīti—",
"ps2.3:33.32": "bojjhaṅgā.",
"ps2.3:33.33": "Ekatte parivāraṭṭhaṃ bujjhantīti—",
"ps2.3:33.34": "bojjhaṅgā.",
"ps2.3:33.35": "Ekatte paripūraṇaṭṭhaṃ bujjhantīti—",
"ps2.3:33.36": "bojjhaṅgā.",
"ps2.3:33.37": "Ekatte samodhānaṭṭhaṃ bujjhantīti—",
"ps2.3:33.38": "bojjhaṅgā.",
"ps2.3:33.39": "Ekatte adhiṭṭhānaṭṭhaṃ bujjhantīti—",
"ps2.3:33.40": "bojjhaṅgā.",
"ps2.3:33.41": "Ekatte āsevanaṭṭhaṃ bujjhantīti—",
"ps2.3:33.42": "bojjhaṅgā.",
"ps2.3:33.43": "Ekatte bhāvanaṭṭhaṃ bujjhantīti—",
"ps2.3:33.44": "bojjhaṅgā.",
"ps2.3:33.45": "Ekatte bahulīkammaṭṭhaṃ bujjhantīti—",
"ps2.3:33.46": "bojjhaṅgā.",
"ps2.3:33.47": "Ekatte susamuggataṭṭhaṃ bujjhantīti—",
"ps2.3:33.48": "bojjhaṅgā.",
"ps2.3:33.49": "Ekatte suvimuttaṭṭhaṃ bujjhantīti—",
"ps2.3:33.50": "bojjhaṅgā.",
"ps2.3:33.51": "Ekatte bujjhanaṭṭhaṃ bujjhantīti—",
"ps2.3:33.52": "bojjhaṅgā.",
"ps2.3:33.53": "Ekatte anubujjhanaṭṭhaṃ bujjhantīti—",
"ps2.3:33.54": "bojjhaṅgā.",
"ps2.3:33.55": "Ekatte paṭibujjhanaṭṭhaṃ bujjhantīti—",
"ps2.3:33.56": "bojjhaṅgā.",
"ps2.3:33.57": "Ekatte sambujjhanaṭṭhaṃ bujjhantīti—",
"ps2.3:33.58": "bojjhaṅgā.",
"ps2.3:33.59": "Ekatte bodhanaṭṭhaṃ bujjhantīti—",
"ps2.3:33.60": "bojjhaṅgā.",
"ps2.3:33.61": "Ekatte anubodhanaṭṭhaṃ bujjhantīti—",
"ps2.3:33.62": "bojjhaṅgā.",
"ps2.3:33.63": "Ekatte paṭibodhanaṭṭhaṃ bujjhantīti—",
"ps2.3:33.64": "bojjhaṅgā.",
"ps2.3:33.65": "Ekatte sambujjhanaṭṭhaṃ bujjhantīti—",
"ps2.3:33.66": "bojjhaṅgā.",
"ps2.3:33.67": "Ekatte bodhipakkhiyaṭṭhaṃ bujjhantīti—",
"ps2.3:33.68": "bojjhaṅgā.",
"ps2.3:33.69": "Ekatte anubodhipakkhiyaṭṭhaṃ bujjhantīti—",
"ps2.3:33.70": "bojjhaṅgā.",
"ps2.3:33.71": "Ekatte paṭibodhipakkhiyaṭṭhaṃ bujjhantīti—",
"ps2.3:33.72": "bojjhaṅgā.",
"ps2.3:33.73": "Ekatte sambodhipakkhiyaṭṭhaṃ bujjhantīti—",
"ps2.3:33.74": "bojjhaṅgā.",
"ps2.3:33.75": "Ekatte jotanaṭṭhaṃ bujjhantīti—",
"ps2.3:33.76": "bojjhaṅgā.",
"ps2.3:33.77": "Ekatte ujjotanaṭṭhaṃ bujjhantīti—",
"ps2.3:33.78": "bojjhaṅgā.",
"ps2.3:33.79": "Ekatte anujotanaṭṭhaṃ bujjhantīti—",
"ps2.3:33.80": "bojjhaṅgā.",
"ps2.3:33.81": "Ekatte paṭijotanaṭṭhaṃ bujjhantīti—",
"ps2.3:33.82": "bojjhaṅgā.",
"ps2.3:33.83": "Ekatte sañjotanaṭṭhaṃ bujjhantīti—",
"ps2.3:33.84": "bojjhaṅgā.",
"ps2.3:34.1": "Patāpanaṭṭhaṃ bujjhantīti—",
"ps2.3:34.2": "bojjhaṅgā.",
"ps2.3:34.3": "Virocanaṭṭhaṃ bujjhantīti—",
"ps2.3:34.4": "bojjhaṅgā.",
"ps2.3:34.5": "Kilesānaṃ santāpanaṭṭhaṃ bujjhantīti—",
"ps2.3:34.6": "bojjhaṅgā.",
"ps2.3:34.7": "Amalaṭṭhaṃ bujjhantīti—",
"ps2.3:34.8": "bojjhaṅgā.",
"ps2.3:34.9": "Vimalaṭṭhaṃ bujjhantīti—",
"ps2.3:34.10": "bojjhaṅgā.",
"ps2.3:34.11": "Nimmalaṭṭhaṃ bujjhantīti—",
"ps2.3:34.12": "bojjhaṅgā.",
"ps2.3:34.13": "Samaṭṭhaṃ bujjhantīti—",
"ps2.3:34.14": "bojjhaṅgā.",
"ps2.3:34.15": "Samayaṭṭhaṃ bujjhantīti—",
"ps2.3:34.16": "bojjhaṅgā.",
"ps2.3:34.17": "Vivekaṭṭhaṃ bujjhantīti—",
"ps2.3:34.18": "bojjhaṅgā.",
"ps2.3:34.19": "Vivekacariyaṭṭhaṃ bujjhantīti—",
"ps2.3:34.20": "bojjhaṅgā.",
"ps2.3:34.21": "Virāgaṭṭhaṃ bujjhantīti—",
"ps2.3:34.22": "bojjhaṅgā.",
"ps2.3:34.23": "Virāgacariyaṭṭhaṃ bujjhantīti—",
"ps2.3:34.24": "bojjhaṅgā.",
"ps2.3:34.25": "Nirodhaṭṭhaṃ bujjhantīti—",
"ps2.3:34.26": "bojjhaṅgā.",
"ps2.3:34.27": "Nirodhacariyaṭṭhaṃ bujjhantīti—",
"ps2.3:34.28": "bojjhaṅgā.",
"ps2.3:34.29": "Vosaggaṭṭhaṃ bujjhantīti—",
"ps2.3:34.30": "bojjhaṅgā.",
"ps2.3:34.31": "Vosaggacariyaṭṭhaṃ bujjhantīti—",
"ps2.3:34.32": "bojjhaṅgā.",
"ps2.3:34.33": "Vimuttaṭṭhaṃ bujjhantīti—",
"ps2.3:34.34": "bojjhaṅgā.",
"ps2.3:34.35": "Vimutticariyaṭṭhaṃ bujjhantīti—",
"ps2.3:34.36": "bojjhaṅgā.",
"ps2.3:35.1": "Chandaṭṭhaṃ bujjhantīti—",
"ps2.3:35.2": "bojjhaṅgā.",
"ps2.3:35.3": "Chandassa mūlaṭṭhaṃ bujjhantīti—",
"ps2.3:35.4": "bojjhaṅgā.",
"ps2.3:35.5": "Chandassa pādaṭṭhaṃ bujjhantīti—",
"ps2.3:35.6": "bojjhaṅgā.",
"ps2.3:35.7": "Chandassa padhānaṭṭhaṃ bujjhantīti—",
"ps2.3:35.8": "bojjhaṅgā.",
"ps2.3:35.9": "Chandassa ijjhanaṭṭhaṃ bujjhantīti—",
"ps2.3:35.10": "bojjhaṅgā.",
"ps2.3:35.11": "Chandassa adhimokkhaṭṭhaṃ bujjhantīti—",
"ps2.3:35.12": "bojjhaṅgā.",
"ps2.3:35.13": "Chandassa paggahaṭṭhaṃ bujjhantīti—",
"ps2.3:35.14": "bojjhaṅgā.",
"ps2.3:35.15": "Chandassa upaṭṭhānaṭṭhaṃ bujjhantīti—",
"ps2.3:35.16": "bojjhaṅgā.",
"ps2.3:35.17": "Chandassa avikkhepaṭṭhaṃ bujjhantīti—",
"ps2.3:35.18": "bojjhaṅgā.",
"ps2.3:35.19": "Chandassa dassanaṭṭhaṃ bujjhantīti—",
"ps2.3:35.20": "bojjhaṅgā.",
"ps2.3:36.1": "Vīriyaṭṭhaṃ bujjhantīti—",
"ps2.3:36.2": "bojjhaṅgā … pe …",
"ps2.3:36.4": "cittaṭṭhaṃ bujjhantīti—",
"ps2.3:36.5": "bojjhaṅgā … pe …",
"ps2.3:36.7": "vīmaṃsaṭṭhaṃ bujjhantīti—",
"ps2.3:36.8": "bojjhaṅgā.",
"ps2.3:36.9": "Vīmaṃsāya mūlaṭṭhaṃ bujjhantīti—",
"ps2.3:36.10": "bojjhaṅgā.",
"ps2.3:36.11": "Vīmaṃsāya pādaṭṭhaṃ bujjhantīti—",
"ps2.3:36.12": "bojjhaṅgā.",
"ps2.3:36.13": "Vīmaṃsāya padhānaṭṭhaṃ bujjhantīti—",
"ps2.3:36.14": "bojjhaṅgā.",
"ps2.3:36.15": "Vīmaṃsāya ijjhanaṭṭhaṃ bujjhantīti—",
"ps2.3:36.16": "bojjhaṅgā.",
"ps2.3:36.17": "Vīmaṃsāya adhimokkhaṭṭhaṃ bujjhantīti—",
"ps2.3:36.18": "bojjhaṅgā.",
"ps2.3:36.19": "Vīmaṃsāya paggahaṭṭhaṃ bujjhantīti—",
"ps2.3:36.20": "bojjhaṅgā.",
"ps2.3:36.21": "Vīmaṃsāya upaṭṭhānaṭṭhaṃ bujjhantīti—",
"ps2.3:36.22": "bojjhaṅgā.",
"ps2.3:36.23": "Vīmaṃsāya avikkhepaṭṭhaṃ bujjhantīti—",
"ps2.3:36.24": "bojjhaṅgā.",
"ps2.3:36.25": "Vīmaṃsāya dassanaṭṭhaṃ bujjhantīti—",
"ps2.3:36.26": "bojjhaṅgā.",
"ps2.3:37.1": "Dukkhaṭṭhaṃ bujjhantīti—",
"ps2.3:37.2": "bojjhaṅgā.",
"ps2.3:37.3": "Dukkhassa pīḷanaṭṭhaṃ bujjhantīti—",
"ps2.3:37.4": "bojjhaṅgā.",
"ps2.3:37.5": "Dukkhassa saṅkhataṭṭhaṃ bujjhantīti—",
"ps2.3:37.6": "bojjhaṅgā.",
"ps2.3:37.7": "Dukkhassa santāpaṭṭhaṃ bujjhantīti—",
"ps2.3:37.8": "bojjhaṅgā.",
"ps2.3:37.9": "Dukkhassa vipariṇāmaṭṭhaṃ bujjhantīti—",
"ps2.3:37.10": "bojjhaṅgā.",
"ps2.3:37.11": "Samudayaṭṭhaṃ bujjhantīti—",
"ps2.3:37.12": "bojjhaṅgā.",
"ps2.3:37.13": "Samudayassa āyūhanaṭṭhaṃ …",
"ps2.3:37.14": "nidānaṭṭhaṃ …",
"ps2.3:37.15": "saññogaṭṭhaṃ …",
"ps2.3:37.16": "palibodhaṭṭhaṃ bujjhantīti—",
"ps2.3:37.17": "bojjhaṅgā.",
"ps2.3:37.18": "Nirodhaṭṭhaṃ bujjhantīti—",
"ps2.3:37.19": "bojjhaṅgā.",
"ps2.3:37.20": "Nirodhassa nissaraṇaṭṭhaṃ …",
"ps2.3:37.21": "vivekaṭṭhaṃ …",
"ps2.3:37.22": "asaṅkhataṭṭhaṃ …",
"ps2.3:37.23": "amataṭṭhaṃ bujjhantīti—",
"ps2.3:37.24": "bojjhaṅgā.",
"ps2.3:37.25": "Maggaṭṭhaṃ bujjhantīti—",
"ps2.3:37.26": "bojjhaṅgā.",
"ps2.3:37.27": "Maggassa niyyānaṭṭhaṃ …",
"ps2.3:37.28": "hetuṭṭhaṃ …",
"ps2.3:37.29": "dassanaṭṭhaṃ …",
"ps2.3:37.30": "ādhipateyyaṭṭhaṃ bujjhantīti—",
"ps2.3:37.31": "bojjhaṅgā.",
"ps2.3:38.1": "Tathaṭṭhaṃ bujjhantīti—",
"ps2.3:38.2": "bojjhaṅgā.",
"ps2.3:38.3": "Anattaṭṭhaṃ bujjhantīti—",
"ps2.3:38.4": "bojjhaṅgā.",
"ps2.3:38.5": "Saccaṭṭhaṃ bujjhantīti—",
"ps2.3:38.6": "bojjhaṅgā.",
"ps2.3:38.7": "Paṭivedhaṭṭhaṃ bujjhantīti—",
"ps2.3:38.8": "bojjhaṅgā.",
"ps2.3:38.9": "Abhijānanaṭṭhaṃ bujjhantīti—",
"ps2.3:38.10": "bojjhaṅgā.",
"ps2.3:38.11": "Parijānanaṭṭhaṃ bujjhantīti—",
"ps2.3:38.12": "bojjhaṅgā.",
"ps2.3:38.13": "Dhammaṭṭhaṃ bujjhantīti—",
"ps2.3:38.14": "bojjhaṅgā.",
"ps2.3:38.15": "Dhātuṭṭhaṃ bujjhantīti—",
"ps2.3:38.16": "bojjhaṅgā.",
"ps2.3:38.17": "Ñātaṭṭhaṃ bujjhantīti—",
"ps2.3:38.18": "bojjhaṅgā.",
"ps2.3:38.19": "Sacchikiriyaṭṭhaṃ bujjhantīti—",
"ps2.3:38.20": "bojjhaṅgā.",
"ps2.3:38.21": "Phassanaṭṭhaṃ bujjhantīti—",
"ps2.3:38.22": "bojjhaṅgā.",
"ps2.3:38.23": "Abhisamayaṭṭhaṃ bujjhantīti—",
"ps2.3:38.24": "bojjhaṅgā.",
"ps2.3:39.1": "Nekkhammaṃ bujjhantīti—",
"ps2.3:39.2": "bojjhaṅgā.",
"ps2.3:39.3": "Abyāpādaṃ bujjhantīti—",
"ps2.3:39.4": "bojjhaṅgā.",
"ps2.3:39.5": "Ālokasaññaṃ bujjhantīti—",
"ps2.3:39.6": "bojjhaṅgā.",
"ps2.3:39.7": "Avikkhepaṃ bujjhantīti—",
"ps2.3:39.8": "bojjhaṅgā.",
"ps2.3:39.9": "Dhammavavatthānaṃ bujjhantīti—",
"ps2.3:39.10": "bojjhaṅgā.",
"ps2.3:39.11": "Ñāṇaṃ bujjhantīti—",
"ps2.3:39.12": "bojjhaṅgā.",
"ps2.3:39.13": "Pāmojjaṃ bujjhantīti—",
"ps2.3:39.14": "bojjhaṅgā.",
"ps2.3:39.15": "Paṭhamaṃ jhānaṃ bujjhantīti—",
"ps2.3:39.16": "bojjhaṅgā … pe …",
"ps2.3:39.18": "arahattamaggaṃ bujjhantīti—",
"ps2.3:39.19": "bojjhaṅgā.",
"ps2.3:39.20": "Arahattaphalasamāpattiṃ bujjhantīti—",
"ps2.3:39.21": "bojjhaṅgā.",
"ps2.3:40.1": "Adhimokkhaṭṭhena saddhindriyaṃ bujjhantīti—",
"ps2.3:40.2": "bojjhaṅgā … pe …",
"ps2.3:40.4": "dassanaṭṭhena paññindriyaṃ bujjhantīti—",
"ps2.3:40.5": "bojjhaṅgā.",
"ps2.3:40.6": "Assaddhiye akampiyaṭṭhena saddhābalaṃ bujjhantīti—",
"ps2.3:40.7": "bojjhaṅgā … pe …",
"ps2.3:40.9": "avijjāya akampiyaṭṭhena paññābalaṃ bujjhantīti—",
"ps2.3:40.10": "bojjhaṅgā.",
"ps2.3:40.11": "Upaṭṭhānaṭṭhena satisambojjhaṅgaṃ bujjhantīti—",
"ps2.3:40.12": "bojjhaṅgā … pe …",
"ps2.3:40.14": "paṭisaṅkhānaṭṭhena upekkhāsambojjhaṅgaṃ bujjhantīti—",
"ps2.3:40.15": "bojjhaṅgā.",
"ps2.3:41.1": "Dassanaṭṭhena sammādiṭṭhiṃ bujjhantīti—",
"ps2.3:41.2": "bojjhaṅgā … pe …",
"ps2.3:41.4": "avikkhepaṭṭhena sammāsamādhiṃ bujjhantīti—",
"ps2.3:41.5": "bojjhaṅgā.",
"ps2.3:41.6": "Ādhipateyyaṭṭhena indriyaṃ bujjhantīti—",
"ps2.3:41.7": "bojjhaṅgā.",
"ps2.3:41.8": "Akampiyaṭṭhena balaṃ bujjhantīti—",
"ps2.3:41.9": "bojjhaṅgā.",
"ps2.3:41.10": "Niyyānaṭṭhaṃ bujjhantīti—",
"ps2.3:41.11": "bojjhaṅgā.",
"ps2.3:41.12": "Hetuṭṭhena maggaṃ bujjhantīti—",
"ps2.3:41.13": "bojjhaṅgā.",
"ps2.3:41.14": "Upaṭṭhānaṭṭhena satipaṭṭhānaṃ bujjhantīti—",
"ps2.3:41.15": "bojjhaṅgā.",
"ps2.3:41.16": "Padahanaṭṭhena sammappadhānaṃ bujjhantīti—",
"ps2.3:41.17": "bojjhaṅgā.",
"ps2.3:41.18": "Ijjhanaṭṭhena iddhipādaṃ bujjhantīti—",
"ps2.3:41.19": "bojjhaṅgā.",
"ps2.3:41.20": "Tathaṭṭhena saccaṃ bujjhantīti—",
"ps2.3:41.21": "bojjhaṅgā.",
"ps2.3:41.22": "Avikkhepaṭṭhena samathaṃ bujjhantīti—",
"ps2.3:41.23": "bojjhaṅgā.",
"ps2.3:41.24": "Anupassanaṭṭhena vipassanaṃ … pe …",
"ps2.3:41.26": "ekarasaṭṭhena samathavipassanaṃ bujjhantīti—",
"ps2.3:41.27": "bojjhaṅgā.",
"ps2.3:41.28": "Anativattanaṭṭhena yuganaddhaṃ bujjhantīti—",
"ps2.3:41.29": "bojjhaṅgā.",
"ps2.3:41.30": "Saṃvaraṭṭhena sīlavisuddhiṃ bujjhantīti—",
"ps2.3:41.31": "bojjhaṅgā.",
"ps2.3:41.32": "Avikkhepaṭṭhena cittavisuddhiṃ bujjhantīti—",
"ps2.3:41.33": "bojjhaṅgā.",
"ps2.3:41.34": "Dassanaṭṭhena diṭṭhivisuddhiṃ bujjhantīti—",
"ps2.3:41.35": "bojjhaṅgā.",
"ps2.3:41.36": "Muttaṭṭhena vimokkhaṃ bujjhantīti—",
"ps2.3:41.37": "bojjhaṅgā.",
"ps2.3:41.38": "Paṭivedhaṭṭhena vijjaṃ bujjhantīti—",
"ps2.3:41.39": "bojjhaṅgā.",
"ps2.3:41.40": "Pariccāgaṭṭhena vimuttiṃ bujjhantīti—",
"ps2.3:41.41": "bojjhaṅgā.",
"ps2.3:41.42": "Samucchedaṭṭhena khaye ñāṇaṃ bujjhantīti—",
"ps2.3:41.43": "bojjhaṅgā.",
"ps2.3:41.44": "Paṭippassaddhaṭṭhena anuppāde ñāṇaṃ bujjhantīti—",
"ps2.3:41.45": "bojjhaṅgā.",
"ps2.3:42.1": "Chandaṃ mūlaṭṭhena bujjhantīti—",
"ps2.3:42.2": "bojjhaṅgā.",
"ps2.3:42.3": "Manasikāraṃ samuṭṭhānaṭṭhena bujjhantīti—",
"ps2.3:42.4": "bojjhaṅgā.",
"ps2.3:42.5": "Phassaṃ samodhānaṭṭhena bujjhantīti—",
"ps2.3:42.6": "bojjhaṅgā.",
"ps2.3:42.7": "Vedanaṃ samosaraṇaṭṭhena bujjhantīti—",
"ps2.3:42.8": "bojjhaṅgā.",
"ps2.3:42.9": "Samādhiṃ pamukhaṭṭhena bujjhantīti—",
"ps2.3:42.10": "bojjhaṅgā.",
"ps2.3:42.11": "Satiṃ ādhipateyyaṭṭhena bujjhantīti—",
"ps2.3:42.12": "bojjhaṅgā.",
"ps2.3:42.13": "Paññaṃ taduttaraṭṭhena bujjhantīti—",
"ps2.3:42.14": "bojjhaṅgā.",
"ps2.3:42.15": "Vimuttiṃ sāraṭṭhena bujjhantīti—",
"ps2.3:42.16": "bojjhaṅgā.",
"ps2.3:42.17": "Amatogadhaṃ nibbānaṃ pariyosānaṭṭhena bujjhantīti—",
"ps2.3:42.18": "bojjhaṅgā.",
"ps2.3:43.1": "Sāvatthinidānaṃ.",
"ps2.3:43.2": "Tatra kho āyasmā sāriputto bhikkhū āmantesi—",
"ps2.3:43.3": "“āvuso bhikkhavo”ti.",
"ps2.3:43.4": "“Āvuso”ti kho te bhikkhū āyasmato sāriputtassa paccassosuṃ.",
"ps2.3:43.5": "Āyasmā sāriputto etadavoca—",
"ps2.3:44.1": "“Sattime, āvuso, bojjhaṅgā.",
"ps2.3:44.2": "Katame satta?",
"ps2.3:44.3": "Satisambojjhaṅgo, dhammavicayasambojjhaṅgo … pe … upekkhāsambojjhaṅgo—",
"ps2.3:44.6": "ime kho, āvuso, satta bojjhaṅgā.",
"ps2.3:44.7": "Imesaṃ khvāhaṃ, āvuso, sattannaṃ bojjhaṅgānaṃ yena yena bojjhaṅgena ākaṅkhāmi pubbaṇhasamayaṃ viharituṃ, tena tena bojjhaṅgena pubbaṇhasamayaṃ viharāmi.",
"ps2.3:44.8": "Yena yena bojjhaṅgena ākaṅkhāmi majjhanhikasamayaṃ … pe …",
"ps2.3:44.10": "sāyanhasamayaṃ viharituṃ, tena tena bojjhaṅgena sāyanhasamayaṃ viharāmi.",
"ps2.3:44.11": "Satisambojjhaṅgo iti ce me, ‘āvuso, hoti, appamāṇo’ti me hoti, ‘susamāraddho’ti me hoti.",
"ps2.3:44.12": "Tiṭṭhantañca naṃ ‘tiṭṭhatī’ti pajānāmi.",
"ps2.3:44.13": "Sacepi me cavati, ‘idappaccayā me cavatī’ti pajānāmi.",
"ps2.3:44.14": "Dhammavicayasambojjhaṅgo … pe … upekkhāsambojjhaṅgo iti ce me, āvuso, hoti, ‘appamāṇo’ti me hoti, ‘susamāraddho’ti me hoti.",
"ps2.3:44.17": "Tiṭṭhantañca naṃ ‘tiṭṭhatī’ti pajānāmi.",
"ps2.3:44.18": "Sacepi me cavati, ‘idappaccayā me cavatī’ti pajānāmi.",
"ps2.3:45.1": "Seyyathāpi, āvuso, rañño vā rājamahāmattassa vā nānārattānaṃ dussānaṃ dussakaraṇḍako pūro assa.",
"ps2.3:45.2": "So yaññadeva dussayugaṃ ākaṅkheyya pubbaṇhasamayaṃ pārupituṃ, taṃ tadeva dussayugaṃ pubbaṇhasamayaṃ pārupeyya.",
"ps2.3:45.3": "Yaññadeva dussayugaṃ ākaṅkheyya majjhanhikasamayaṃ … pe …",
"ps2.3:45.5": "sāyanhasamayaṃ pārupituṃ, taṃ tadeva dussayugaṃ sāyanhasamayaṃ pārupeyya.",
"ps2.3:45.6": "Evameva khvāhaṃ, āvuso, imesaṃ sattannaṃ bojjhaṅgānaṃ yena yena bojjhaṅgena ākaṅkhāmi pubbaṇhasamayaṃ viharituṃ, tena tena bojjhaṅgena pubbaṇhasamayaṃ viharāmi.",
"ps2.3:45.7": "Yena yena bojjhaṅgena ākaṅkhāmi majjhanhikasamayaṃ … pe …",
"ps2.3:45.9": "sāyanhasamayaṃ viharituṃ, tena tena bojjhaṅgena sāyanhasamayaṃ viharāmi.",
"ps2.3:45.10": "Satisambojjhaṅgo iti ce me, āvuso, hoti, ‘appamāṇo’ti me hoti, ‘susamāraddho’ti me hoti.",
"ps2.3:45.11": "Tiṭṭhantañca naṃ ‘tiṭṭhatī’ti pajānāmi.",
"ps2.3:45.12": "Sacepi me cavati, ‘idappaccayā me cavatī’ti pajānāmi … pe …",
"ps2.3:45.14": "upekkhāsambojjhaṅgo iti ce me, āvuso, hoti, ‘appamāṇo’ti me hoti, ‘susamāraddho’ti me hoti.",
"ps2.3:45.15": "Tiṭṭhantañca naṃ ‘tiṭṭhatī’ti pajānāmi.",
"ps2.3:45.16": "Sacepi me cavati, ‘idappaccayā me cavatī’ti pajānāmi”.",
"ps2.3:46.1": "2.3.2. Suttantaniddesa",
"ps2.3:47.1": "Kathaṃ satisambojjhaṅgo iti ce me hotīti bojjhaṅgo?",
"ps2.3:47.2": "Yāvatā nirodhūpaṭṭhāti tāvatā satisambojjhaṅgo.",
"ps2.3:47.3": "Iti ce me hotīti bojjhaṅgo.",
"ps2.3:47.4": "Seyyathāpi telappadīpassa jhāyato yāvatā acci tāvatā vaṇṇo, yāvatā vaṇṇo tāvatā acci.",
"ps2.3:47.5": "Evameva yāvatā nirodhūpaṭṭhāti tāvatā satisambojjhaṅgo.",
"ps2.3:47.6": "Iti ce me hotīti bojjhaṅgo.",
"ps2.3:48.1": "Kathaṃ appamāṇo iti ce me hotīti bojjhaṅgo?",
"ps2.3:48.2": "Pamāṇabaddhā kilesā, sabbe ca pariyuṭṭhānā, ye ca saṅkhārā ponobhavikā appamāṇo nirodho acalaṭṭhena asaṅkhataṭṭhena.",
"ps2.3:48.3": "Yāvatā nirodhūpaṭṭhāti tāvatā appamāṇo.",
"ps2.3:48.4": "Iti ce me hotīti bojjhaṅgo.",
"ps2.3:49.1": "Kathaṃ susamāraddho iti ce me hotīti bojjhaṅgo?",
"ps2.3:49.2": "Visamā kilesā, sabbe ca pariyuṭṭhānā, ye ca saṅkhārā ponobhavikā, samadhammo nirodho santaṭṭhena paṇītaṭṭhena.",
"ps2.3:49.3": "Yāvatā nirodhūpaṭṭhāti tāvatā susamāraddho iti ce me hotīti bojjhaṅgo.",
"ps2.3:50.1": "Kathaṃ “tiṭṭhantañca naṃ tiṭṭhatī”ti pajānāmi;",
"ps2.3:50.2": "sacepi cavati “idappaccayā cavatī”ti pajānāmi?",
"ps2.3:50.3": "Katihākārehi satisambojjhaṅgo tiṭṭhati?",
"ps2.3:50.4": "Katihākārehi satisambojjhaṅgo cavati?",
"ps2.3:50.5": "Aṭṭhahākārehi satisambojjhaṅgo tiṭṭhati.",
"ps2.3:50.6": "Aṭṭhahākārehi satisambojjhaṅgo cavati.",
"ps2.3:51.1": "Katamehi aṭṭhahākārehi satisambojjhaṅgo tiṭṭhati?",
"ps2.3:51.2": "Anuppādaṃ āvajjitattā satisambojjhaṅgo tiṭṭhati, uppādaṃ anāvajjitattā satisambojjhaṅgo tiṭṭhati, appavattaṃ āvajjitattā satisambojjhaṅgo tiṭṭhati, pavattaṃ anāvajjitattā satisambojjhaṅgo tiṭṭhati, animittaṃ āvajjitattā satisambojjhaṅgo tiṭṭhati, nimittaṃ anāvajjitattā satisambojjhaṅgo tiṭṭhati, nirodhaṃ āvajjitattā satisambojjhaṅgo tiṭṭhati, saṅkhāre anāvajjitattā satisambojjhaṅgo tiṭṭhati—",
"ps2.3:51.3": "imehi aṭṭhahākārehi satisambojjhaṅgo tiṭṭhati.",
"ps2.3:52.1": "Katamehi aṭṭhahākārehi satisambojjhaṅgo cavati?",
"ps2.3:52.2": "Uppādaṃ āvajjitattā satisambojjhaṅgo cavati, anuppādaṃ anāvajjitattā satisambojjhaṅgo cavati, pavattaṃ āvajjitattā satisambojjhaṅgo cavati, appavattaṃ anāvajjitattā satisambojjhaṅgo cavati, nimittaṃ āvajjitattā satisambojjhaṅgo cavati, animittaṃ anāvajjitattā satisambojjhaṅgo cavati, saṅkhāre āvajjitattā satisambojjhaṅgo cavati, nirodhaṃ anāvajjitattā satisambojjhaṅgo cavati—",
"ps2.3:52.3": "imehi aṭṭhahākārehi satisambojjhaṅgo cavati.",
"ps2.3:52.4": "Evaṃ “tiṭṭhantañca naṃ tiṭṭhatī”ti pajānāmi.",
"ps2.3:52.5": "Sacepi cavati, “idappaccayā me cavatī”ti pajānāmi … pe ….",
"ps2.3:53.1": "Kathaṃ upekkhāsambojjhaṅgo iti ce me hotīti bojjhaṅgo?",
"ps2.3:53.2": "Yāvatā nirodhūpaṭṭhāti tāvatā upekkhāsambojjhaṅgo iti ce me hotīti bojjhaṅgo.",
"ps2.3:53.3": "Seyyathāpi telappadīpassa jhāyato yāvatā acci tāvatā vaṇṇo, yāvatā vaṇṇo tāvatā acci.",
"ps2.3:53.4": "Evameva yāvatā nirodhūpaṭṭhāti tāvatā upekkhāsambojjhaṅgo iti ce hotīti bojjhaṅgo.",
"ps2.3:54.1": "Kathaṃ appamāṇo iti ce hotīti bojjhaṅgo?",
"ps2.3:54.2": "Pamāṇabaddhā kilesā, sabbe ca pariyuṭṭhānā, ye ca saṅkhārā ponobhavikā appamāṇo nirodho acalaṭṭhena asaṅkhataṭṭhena.",
"ps2.3:54.3": "Yāvatā nirodhūpaṭṭhāti tāvatā appamāṇo iti ce hotīti bojjhaṅgo.",
"ps2.3:55.1": "Kathaṃ susamāraddho iti ce hotīti bojjhaṅgo?",
"ps2.3:55.2": "Visamā kilesā, sabbe ca pariyuṭṭhānā, ye ca saṅkhārā ponobhavikā samadhammo nirodho santaṭṭhena paṇītaṭṭhena.",
"ps2.3:55.3": "Yāvatā nirodhūpaṭṭhāti tāvatā susamāraddho iti ce hotīti bojjhaṅgo.",
"ps2.3:56.1": "Kathaṃ “tiṭṭhantañca naṃ tiṭṭhatī”ti pajānāmi;",
"ps2.3:56.2": "sacepi cavati “idappaccayā me cavatī”ti pajānāmi?",
"ps2.3:56.3": "Katihākārehi upekkhāsambojjhaṅgo tiṭṭhati?",
"ps2.3:56.4": "Katihākārehi upekkhāsambojjhaṅgo cavati?",
"ps2.3:56.5": "Aṭṭhahākārehi upekkhāsambojjhaṅgo tiṭṭhati.",
"ps2.3:56.6": "Aṭṭhahākārehi upekkhāsambojjhaṅgo cavati.",
"ps2.3:57.1": "Katamehi aṭṭhahākārehi upekkhāsambojjhaṅgo tiṭṭhati?",
"ps2.3:57.2": "Anuppādaṃ āvajjitattā upekkhāsambojjhaṅgo tiṭṭhati, uppādaṃ anāvajjitattā upekkhāsambojjhaṅgo tiṭṭhati, appavattaṃ āvajjitattā upekkhāsambojjhaṅgo tiṭṭhati, pavattaṃ anāvajjitattā upekkhāsambojjhaṅgo tiṭṭhati, animittaṃ āvajjitattā upekkhāsambojjhaṅgo tiṭṭhati, nimittaṃ anāvajjitattā upekkhāsambojjhaṅgo tiṭṭhati, nirodhaṃ āvajjitattā upekkhāsambojjhaṅgo tiṭṭhati, saṅkhāre anāvajjitattā upekkhāsambojjhaṅgo tiṭṭhati—",
"ps2.3:57.3": "imehi aṭṭhahākārehi upekkhāsambojjhaṅgo tiṭṭhati.",
"ps2.3:58.1": "Katamehi aṭṭhahākārehi upekkhāsambojjhaṅgo cavati?",
"ps2.3:58.2": "Uppādaṃ āvajjitattā upekkhāsambojjhaṅgo cavati, anuppādaṃ anāvajjitattā upekkhāsambojjhaṅgo cavati, pavattaṃ āvajjitattā upekkhāsambojjhaṅgo cavati, appavattaṃ anāvajjitattā upekkhāsambojjhaṅgo cavati, nimittaṃ āvajjitattā upekkhāsambojjhaṅgo cavati, animittaṃ anāvajjitattā upekkhāsambojjhaṅgo cavati, saṅkhāre āvajjitattā upekkhāsambojjhaṅgo cavati, nirodhaṃ anāvajjitattā upekkhāsambojjhaṅgo cavati—",
"ps2.3:58.3": "imehi aṭṭhahākārehi upekkhāsambojjhaṅgo cavati.",
"ps2.3:58.4": "Evaṃ “tiṭṭhantañca naṃ tiṭṭhatī”ti pajānāmi;",
"ps2.3:58.5": "sacepi cavati, “idappaccayā me cavatī”ti pajānāmi.",
"ps2.3:59.1": "Bojjhaṅgakathā niṭṭhitā."
}