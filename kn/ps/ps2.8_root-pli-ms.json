{
"ps2.8:1.1": "Paṭisambhidāmagga",
"ps2.8:2.1": "2 Yuganaddhavagga",
"ps2.8:3.1": "2.8. Lokuttarakathā",
"ps2.8:4.1": "Katame dhammā lokuttarā?",
"ps2.8:4.2": "Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo, cattāro ariyamaggā, cattāri ca sāmaññaphalāni, nibbānañca—",
"ps2.8:4.3": "ime dhammā lokuttarā.",
"ps2.8:5.1": "Lokuttarāti kenaṭṭhena lokuttarā?",
"ps2.8:5.2": "Lokaṃ tarantīti—",
"ps2.8:5.3": "lokuttarā.",
"ps2.8:5.4": "Lokā uttarantīti—",
"ps2.8:5.5": "lokuttarā.",
"ps2.8:5.6": "Lokato uttarantīti—",
"ps2.8:5.7": "lokuttarā.",
"ps2.8:5.8": "Lokamhā uttarantīti—",
"ps2.8:5.9": "lokuttarā.",
"ps2.8:5.10": "Lokaṃ atikkamantīti—",
"ps2.8:5.11": "lokuttarā.",
"ps2.8:5.12": "Lokaṃ samatikkamantīti—",
"ps2.8:5.13": "lokuttarā.",
"ps2.8:5.14": "Lokaṃ samatikkantāti—",
"ps2.8:5.15": "lokuttarā.",
"ps2.8:5.16": "Lokena atirekāti—",
"ps2.8:5.17": "lokuttarā.",
"ps2.8:5.18": "Lokantaṃ tarantīti—",
"ps2.8:5.19": "lokuttarā.",
"ps2.8:5.20": "Lokā nissarantīti—",
"ps2.8:5.21": "lokuttarā.",
"ps2.8:5.22": "Lokato nissarantīti—",
"ps2.8:5.23": "lokuttarā.",
"ps2.8:5.24": "Lokamhā nissarantīti—",
"ps2.8:5.25": "lokuttarā.",
"ps2.8:5.26": "Lokā nissaṭāti—",
"ps2.8:5.27": "lokuttarā.",
"ps2.8:5.28": "Lokena nissaṭāti—",
"ps2.8:5.29": "lokuttarā.",
"ps2.8:5.30": "Lokamhā nissaṭāti—",
"ps2.8:5.31": "lokuttarā.",
"ps2.8:5.32": "Loke na tiṭṭhantīti—",
"ps2.8:5.33": "lokuttarā.",
"ps2.8:5.34": "Lokasmiṃ na tiṭṭhantīti—",
"ps2.8:5.35": "lokuttarā.",
"ps2.8:5.36": "Loke na limpantīti—",
"ps2.8:5.37": "lokuttarā.",
"ps2.8:5.38": "Lokena na limpantīti—",
"ps2.8:5.39": "lokuttarā.",
"ps2.8:5.40": "Loke asaṃlittāti—",
"ps2.8:5.41": "lokuttarā.",
"ps2.8:5.42": "Lokena asaṃlittāti—",
"ps2.8:5.43": "lokuttarā.",
"ps2.8:5.44": "Loke anupalittāti—",
"ps2.8:5.45": "lokuttarā.",
"ps2.8:5.46": "Lokena anupalittāti—",
"ps2.8:5.47": "lokuttarā.",
"ps2.8:5.48": "Loke vippamuttāti—",
"ps2.8:5.49": "lokuttarā.",
"ps2.8:5.50": "Lokena vippamuttāti—",
"ps2.8:5.51": "lokuttarā.",
"ps2.8:5.52": "Lokā vippamuttāti—",
"ps2.8:5.53": "lokuttarā.",
"ps2.8:5.54": "Lokato vippamuttāti—",
"ps2.8:5.55": "lokuttarā.",
"ps2.8:5.56": "Lokamhā vippamuttāti—",
"ps2.8:5.57": "lokuttarā.",
"ps2.8:5.58": "Loke visaññuttāti—",
"ps2.8:5.59": "lokuttarā.",
"ps2.8:5.60": "Lokena visaññuttāti—",
"ps2.8:5.61": "lokuttarā.",
"ps2.8:5.62": "Lokā visaññuttāti—",
"ps2.8:5.63": "lokuttarā.",
"ps2.8:5.64": "Lokasmiṃ visaññuttāti—",
"ps2.8:5.65": "lokuttarā.",
"ps2.8:5.66": "Lokato visaññuttāti—",
"ps2.8:5.67": "lokuttarā.",
"ps2.8:5.68": "Lokamhā visaññuttāti—",
"ps2.8:5.69": "lokuttarā.",
"ps2.8:5.70": "Lokā sujjhantīti—",
"ps2.8:5.71": "lokuttarā.",
"ps2.8:5.72": "Lokato sujjhantīti—",
"ps2.8:5.73": "lokuttarā.",
"ps2.8:5.74": "Lokamhā sujjhantīti—",
"ps2.8:5.75": "lokuttarā.",
"ps2.8:5.76": "Lokā visujjhantīti—",
"ps2.8:5.77": "lokuttarā.",
"ps2.8:5.78": "Lokato visujjhantīti—",
"ps2.8:5.79": "lokuttarā.",
"ps2.8:5.80": "Lokamhā visujjhantīti—",
"ps2.8:5.81": "lokuttarā.",
"ps2.8:5.82": "Lokā vuṭṭhahantīti—",
"ps2.8:5.83": "lokuttarā.",
"ps2.8:5.84": "Lokato vuṭṭhahantīti—",
"ps2.8:5.85": "lokuttarā.",
"ps2.8:5.86": "Lokamhā vuṭṭhahantīti—",
"ps2.8:5.87": "lokuttarā.",
"ps2.8:5.88": "Lokā vivaṭṭantīti—",
"ps2.8:5.89": "lokuttarā.",
"ps2.8:5.90": "Lokato vivaṭṭantīti—",
"ps2.8:5.91": "lokuttarā.",
"ps2.8:5.92": "Lokamhā vivaṭṭantīti—",
"ps2.8:5.93": "lokuttarā.",
"ps2.8:5.94": "Loke na sajjantīti—",
"ps2.8:5.95": "lokuttarā.",
"ps2.8:5.96": "Loke na gayhantīti—",
"ps2.8:5.97": "lokuttarā.",
"ps2.8:5.98": "Loke na bajjhantīti—",
"ps2.8:5.99": "lokuttarā.",
"ps2.8:5.100": "Lokaṃ samucchindantīti—",
"ps2.8:5.101": "lokuttarā.",
"ps2.8:5.102": "Lokaṃ samucchinnattāti—",
"ps2.8:5.103": "lokuttarā.",
"ps2.8:5.104": "Lokaṃ paṭippassambhentīti—",
"ps2.8:5.105": "lokuttarā.",
"ps2.8:5.106": "Lokaṃ paṭippassambhitattāti—",
"ps2.8:5.107": "lokuttarā.",
"ps2.8:5.108": "Lokassa apathāti—",
"ps2.8:5.109": "lokuttarā.",
"ps2.8:5.110": "Lokassa agatīti—",
"ps2.8:5.111": "lokuttarā.",
"ps2.8:5.112": "Lokassa avisayāti—",
"ps2.8:5.113": "lokuttarā.",
"ps2.8:5.114": "Lokassa asādhāraṇāti—",
"ps2.8:5.115": "lokuttarā.",
"ps2.8:5.116": "Lokaṃ vamantīti—",
"ps2.8:5.117": "lokuttarā.",
"ps2.8:5.118": "Lokaṃ na paccāvamantīti—",
"ps2.8:5.119": "lokuttarā.",
"ps2.8:5.120": "Lokaṃ pajahantīti—",
"ps2.8:5.121": "lokuttarā.",
"ps2.8:5.122": "Lokaṃ na upādiyantīti—",
"ps2.8:5.123": "lokuttarā.",
"ps2.8:5.124": "Lokaṃ visinentīti—",
"ps2.8:5.125": "lokuttarā.",
"ps2.8:5.126": "Lokaṃ na ussinentīti—",
"ps2.8:5.127": "lokuttarā.",
"ps2.8:5.128": "Lokaṃ vidhūpentīti—",
"ps2.8:5.129": "lokuttarā.",
"ps2.8:5.130": "Lokaṃ na sandhūpentīti—",
"ps2.8:5.131": "lokuttarā.",
"ps2.8:5.132": "Lokaṃ samatikkamma abhibhuyya tiṭṭhantīti—",
"ps2.8:5.133": "lokuttarā.",
"ps2.8:6.1": "Lokuttarakathā niṭṭhitā."
}