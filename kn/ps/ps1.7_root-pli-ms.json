{
"ps1.7:1.1": "Paṭisambhidāmagga",
"ps1.7:2.1": "1 Mahāvagga",
"ps1.7:3.1": "1.7. Kammakathā",
"ps1.7:4.1": "Ahosi kammaṃ, ahosi kammavipāko.",
"ps1.7:4.2": "Ahosi kammaṃ, nāhosi kammavipāko.",
"ps1.7:4.3": "Ahosi kammaṃ, atthi kammavipāko.",
"ps1.7:4.4": "Ahosi kammaṃ, natthi kammavipāko.",
"ps1.7:4.5": "Ahosi kammaṃ, bhavissati kammavipāko.",
"ps1.7:4.6": "Ahosi kammaṃ, na bhavissati kammavipāko.",
"ps1.7:4.7": "(Atītakammaṃ)  #6",
"ps1.7:5.1": "Atthi kammaṃ, atthi kammavipāko.",
"ps1.7:5.2": "Atthi kammaṃ, natthi kammavipāko.",
"ps1.7:5.3": "Atthi kammaṃ, bhavissati kammavipāko.",
"ps1.7:5.4": "Atthi kammaṃ, na bhavissati kammavipāko.",
"ps1.7:5.5": "(Paccuppannakammaṃ)  #10",
"ps1.7:6.1": "Bhavissati kammaṃ, bhavissati kammavipāko.",
"ps1.7:6.2": "Bhavissati kammaṃ, na bhavissati kammavipāko.",
"ps1.7:6.3": "(Anāgatakammaṃ)  #12",
"ps1.7:7.1": "Ahosi kusalaṃ kammaṃ, ahosi kusalassa kammassa vipāko.",
"ps1.7:7.2": "Ahosi kusalaṃ kammaṃ, nāhosi kusalassa kammassa vipāko.",
"ps1.7:7.3": "Ahosi kusalaṃ kammaṃ, atthi kusalassa kammassa vipāko.",
"ps1.7:7.4": "Ahosi kusalaṃ kammaṃ, natthi kusalassa kammassa vipāko.",
"ps1.7:7.5": "Ahosi kusalaṃ kammaṃ, bhavissati kusalassa kammassa vipāko.",
"ps1.7:7.6": "Ahosi kusalaṃ kammaṃ, na bhavissati kusalassa kammassa vipāko.",
"ps1.7:8.1": "Atthi kusalaṃ kammaṃ, atthi kusalassa kammassa vipāko.",
"ps1.7:8.2": "Atthi kusalaṃ kammaṃ, natthi kusalassa kammassa vipāko.",
"ps1.7:8.3": "Atthi kusalaṃ kammaṃ, bhavissati kusalassa kammassa vipāko.",
"ps1.7:8.4": "Atthi kusalaṃ kammaṃ, na bhavissati kusalassa kammassa vipāko.",
"ps1.7:9.1": "Bhavissati kusalaṃ kammaṃ, bhavissati kusalassa kammassa vipāko.",
"ps1.7:9.2": "Bhavissati kusalaṃ kammaṃ, na bhavissati kusalassa kammassa vipāko.",
"ps1.7:10.1": "Ahosi akusalaṃ kammaṃ, ahosi akusalassa kammassa vipāko.",
"ps1.7:10.2": "Ahosi akusalaṃ kammaṃ, nāhosi akusalassa kammassa vipāko.",
"ps1.7:10.3": "Ahosi akusalaṃ kammaṃ, atthi akusalassa kammassa vipāko.",
"ps1.7:10.4": "Ahosi akusalaṃ kammaṃ, natthi akusalassa kammassa vipāko.",
"ps1.7:10.5": "Ahosi akusalaṃ kammaṃ, bhavissati akusalassa kammassa vipāko.",
"ps1.7:10.6": "Ahosi akusalaṃ kammaṃ, na bhavissati akusalassa kammassa vipāko.",
"ps1.7:11.1": "Atthi akusalaṃ kammaṃ, atthi akusalassa kammassa vipāko.",
"ps1.7:11.2": "Atthi akusalaṃ kammaṃ, natthi akusalassa kammassa vipāko.",
"ps1.7:11.3": "Atthi akusalaṃ kammaṃ, bhavissati akusalassa kammassa vipāko.",
"ps1.7:11.4": "Atthi akusalaṃ kammaṃ, na bhavissati akusalassa kammassa vipāko.",
"ps1.7:12.1": "Bhavissati akusalaṃ kammaṃ, bhavissati akusalassa kammassa vipāko.",
"ps1.7:12.2": "Bhavissati akusalaṃ kammaṃ, na bhavissati akusalassa kammassa vipāko.",
"ps1.7:13.1": "Ahosi sāvajjaṃ kammaṃ … pe …",
"ps1.7:13.3": "ahosi anavajjaṃ kammaṃ … pe …",
"ps1.7:13.5": "ahosi kaṇhaṃ kammaṃ … pe …",
"ps1.7:13.7": "ahosi sukkaṃ kammaṃ … pe …",
"ps1.7:13.9": "ahosi sukhudrayaṃ kammaṃ … pe …",
"ps1.7:13.11": "ahosi dukkhudrayaṃ kammaṃ … pe …",
"ps1.7:13.13": "ahosi sukhavipākaṃ kammaṃ … pe …",
"ps1.7:13.15": "ahosi dukkhavipākaṃ kammaṃ, ahosi dukkhavipākassa kammassa vipāko.",
"ps1.7:13.16": "Ahosi dukkhavipākaṃ kammaṃ, nāhosi dukkhavipākassa kammassa vipāko.",
"ps1.7:13.17": "Ahosi dukkhavipākaṃ kammaṃ, atthi dukkhavipākassa kammassa vipāko.",
"ps1.7:13.18": "Ahosi dukkhavipākaṃ kammaṃ, natthi dukkhavipākassa kammassa vipāko.",
"ps1.7:13.19": "Ahosi dukkhavipākaṃ kammaṃ, bhavissati dukkhavipākassa kammassa vipāko.",
"ps1.7:13.20": "Ahosi dukkhavipākaṃ kammaṃ, na bhavissati dukkhavipākassa kammassa vipāko.",
"ps1.7:14.1": "Atthi dukkhavipākaṃ kammaṃ, atthi dukkhavipākassa kammassa vipāko.",
"ps1.7:14.2": "Atthi dukkhavipākaṃ kammaṃ, natthi dukkhavipākassa kammassa vipāko.",
"ps1.7:14.3": "Atthi dukkhavipākaṃ kammaṃ, bhavissati dukkhavipākassa kammassa vipāko.",
"ps1.7:14.4": "Atthi dukkhavipākaṃ kammaṃ, na bhavissati dukkhavipākassa kammassa vipāko.",
"ps1.7:15.1": "Bhavissati dukkhavipākaṃ kammaṃ, bhavissati dukkhavipākassa kammassa vipāko.",
"ps1.7:15.2": "Bhavissati dukkhavipākaṃ kammaṃ, na bhavissati dukkhavipākassa kammassa vipākoti.",
"ps1.7:16.1": "Kammakathā niṭṭhitā."
}