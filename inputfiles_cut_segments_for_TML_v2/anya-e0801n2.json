{
  "anya-e0801n2:0_0": "2. Dutiyo kaṇḍo (syādi)",
  "anya-e0801n2:1_0": "1. Dve dve-kānekesu nāmasmā si yo, aṁ yo, nā hi, sa naṁ, smā hi, sa naṁ, smiṁ su.",
  "anya-e0801n2:2_0": "Etesaṁ dve dve honti ekānekatthesu vattamānato nāmasmā.",
  "anya-e0801n2:2_1": "Muni munayo, muniṁ munayo, muninā munīhi, munissa munīnaṁ, munismā munīhi, munissa munīnaṁ, munismiṁ munīsu, evaṁ kumārī kumāriyo, kaññā kaññāyoti.",
  "anya-e0801n2:2_2": "Etāni satta dukāni satta vibhattiyo vibhāgo vibhatīti katvā, ettha siamitī-kārā-kārā “kimaṁ sisu” 2,200 ti saṁketatthā.",
  "anya-e0801n2:3_0": "2. Kamme dutiyā.",
  "anya-e0801n2:4_0": "Karīyati kattu kiriyāyā-bhisambandhīyatīti kammaṁ, tasmiṁ dutiyāvibhatti hotaṁ.",
  "anya-e0801n2:4_1": "Kaṭaṁ karoti, odanaṁ pacati, ādiccaṁ passati.",
  "anya-e0801n2:5_0": "‘Odano paccatī’ti odanasaddato kammatā nappatīyate, kiñcarahi?",
  "anya-e0801n2:5_1": "Ākhyātato.",
  "anya-e0801n2:5_2": "‘Kaṭaṁ karoti vipulaṁ dassanīya’nti attheva guṇayuttassa kammatā, icchitepi kammattāva dutiyā siddhā gāvuṁ payo dohati, gomantaṁ gāvaṁ yācati, gāvamavarundhati vajaṁ, māṇavakaṁ maggaṁ pucchati, gomantaṁ gāvaṁ bhikkhate, rukkhamavacināti phalāni, sissaṁ dhammaṁ brūte, sissaṁ dhammamanusāsatīti.",
  "anya-e0801n2:5_3": "Evaṁ anicchitepi ahiṁ laṅghayati, visaṁ bhakkheti.",
  "anya-e0801n2:5_4": "Yaṁnevicchitaṁ nāpi anicchitaṁ, tatthāpi dutiyā siddhā.",
  "anya-e0801n2:5_5": "Gāmaṁ gacchanto rukkhamūlamupasappati.",
  "anya-e0801n2:6_0": "Pathaviṁ adhisessati, gāmamadhitiṭṭhati, rukkhamajjhāsatetiadhisīṭhāsānaṁpayoge-dhikaraṇe kammavacanicchā, vatticchāto hi kārakāni honti.",
  "anya-e0801n2:6_1": "Taṁ yathā-valāhakā vijjotate, valāhakassa vijjotate, valāhako vijjotate, valāhake vijjotate, valāhakena vijjotateti.",
  "anya-e0801n2:6_2": "Evamabhinivisassa vā dhammamabhinivisate dhamme vā.",
  "anya-e0801n2:7_0": "Tathā upanvajjhāvasassābhojana nivuttivacanassa gāmamupavasati, ga, mamanuvasati, pabbatamadhivasati, gharamāvasati.",
  "anya-e0801n2:7_1": "Abhojananivutti vacanassāti kiṁ?",
  "anya-e0801n2:7_2": "Gāme upavasati, bhojananivuttiṁ karotīti attho.",
  "anya-e0801n2:7_3": "Tappānācārepi kammattāva dutiyā siyā nadimpivati, gāmaṁ carati, evaṁ ‘sace maṁ ālapissatī’tiādīsupi.",
  "anya-e0801n2:7_4": "Vihitāva patidhayoge dutiyā –",
  "anya-e0801n2:7_5": "‘paṭibhantu taṁ cunda bojjhaṅgā’ti.",
  "anya-e0801n2:7_6": "Taṁ pati bojjhaṅgā bhāsantūti attho, yadātu dhātunāyutto pati, tadā tenā-yogā sambandhe chaṭṭhīva ‘tassa nappaṭibhātī’ti.",
  "anya-e0801n2:7_7": "Akkhe dibbati, akkhehi dibbati, akkhesu dibbatīti kammakaraṇādhikaraṇavacanicchā.",
  "anya-e0801n2:8_0": "3. Kāladdhānamaccantasaṁyoge.",
  "anya-e0801n2:9_0": "Kiriyā, guṇa, dabbehi sākallena kāladdhānaṁ sambandho accantasaṁyogo.",
  "anya-e0801n2:9_1": "Tasmiṁ viññāyamāne kālasaddehi addhaaddehi ca dutiyā hoti.",
  "anya-e0801n2:9_2": "Māsamadhīte, māsaṁ kalyāṇi, māsaṁ guḷadhānā, kosamadhīte, kosaṁ kuṭilā nadī, kosaṁ pabbato.",
  "anya-e0801n2:9_3": "Acantasaṁyogeti kiṁ?",
  "anya-e0801n2:9_4": "Māsassa dvīhamadhīte, kosassekadese pabbato.",
  "anya-e0801n2:10_0": "Pubbaṇhasamayaṁ nivāsetvā, ekaṁ samayaṁ bhagavā, imaṁ rattiṁ cattāro mahārājāti evamādīsu kālavācī hi accantasaṁyogattāva dutiyā siddhā.",
  "anya-e0801n2:10_1": "Vibhattivipallāsenapi vā bahulaṁvidhānā.",
  "anya-e0801n2:11_0": "Phalappattiyaṁ kiriyāparisamattyapavaggo, tasmiṁ viññāyamāne kāladdhānaṁ kiriyāyāccantasaṁyoge tatiyābhimatā, sāpi karaṇattāva siddhā ‘māsenānuvāko-dhīto, kosenānuvāko-dhīto’ti.",
  "anya-e0801n2:11_1": "Anapavaggetu asādhakatamattākaraṇattābhāve dutiyāva ‘māsamadhīto-nuvāko, na cāne na gahito’ti.",
  "anya-e0801n2:12_0": "Kārakamajjhe ye kāladdhānavācino, tato sattamīpañcamiyo abhimatā ‘ajja bhutvā devadatto dvihe bhuñjissati, dvīhā bhuñjissati, atraṭṭho-yamissāso kose lakkhaṁ vijjhati, kosā lakkhaṁ vijjhatī’ti, tāpīha sakasakakārakavacanicchāyeva siddhā.",
  "anya-e0801n2:13_0": "4. Gati bodhāhāra saddatthākammaka bhajjādīnaṁ payojje.",
  "anya-e0801n2:14_0": "Gamanatthānaṁ bodhatthānaṁ āhāratthānaṁ saddatthānamakammakānaṁ bhajjādīnañca payojje kattari dutiyā hoti.",
  "anya-e0801n2:14_1": "Sāmatthiyā ca payojakabyāpārena kammatāvassa hotīti patīyate.",
  "anya-e0801n2:14_2": "Gamayati māṇavakaṁ gāmaṁ, yāpayati māṇavakaṁ gāmaṁ, bodhayati māṇavakaṁ dhammaṁ, vedayati māṇavakaṁ dhammaṁ, bhojayati māṇa-vakaṁ modakaṁ, āsayati māṇavakaṁ modakaṁ, ajjhāpayati māṇavakaṁ vedaṁ, pāṭhayati māṇavakaṁ vedaṁ, āsayati devadattaṁ, sāyayati devadattaṁ, aññaṁ bhajjāpeti, aññaṁ koṭṭāpeti, aññaṁ santharāpeti.",
  "anya-e0801n2:14_3": "Etesamevāti kiṁ?",
  "anya-e0801n2:14_4": "Pāceti odanaṁ devadattena yaññadatto.",
  "anya-e0801n2:14_5": "Payojjeti kiṁ?",
  "anya-e0801n2:14_6": "Gacchati devadatto.",
  "anya-e0801n2:14_7": "Yadā carahi gamayati devadattaṁ yaññadatto, tamaparo payojeti, tadā gamayati devadattaṁ yaññadatteneti bhavitabbaṁ …",
  "anya-e0801n2:14_8": "gamayatissā-gamanatthattā.",
  "anya-e0801n2:15_0": "5. Harādīnaṁ vā.",
  "anya-e0801n2:16_0": "Harādīnaṁ payojje kattari dutiyā hoti vā.",
  "anya-e0801n2:16_1": "Hāreti bhāraṁ devadattaṁ devadatteneti vā, ajjhohāreti sattuṁ devadattaṁ devadatteneti vā, kāreti kaṭaṁ devadattaṁ devadatteneti vā dassayate janaṁ rājaṁ janeneti vā, abhivādayate guruṁ devadattaṁ devadatteneti vā.",
  "anya-e0801n2:17_0": "6. Na khādādīnaṁ.",
  "anya-e0801n2:18_0": "Khādādīnaṁ payojje kattari dutiyā na hoti.",
  "anya-e0801n2:18_1": "Khādayati devadattena, ādayati devadattena, avha, payati devadattena, saddāyayati devadattena, kandayati devadattena, nāyayati devadattena.",
  "anya-e0801n2:19_0": "(1) Vahissāniyantuke. Vāhayati bhāraṁ devadattena aniyantuketi kiṁ? Vāha-yati bhāraṁ balībadde.",
  "anya-e0801n2:20_0": "(2) Bhakkhissāhiṁ sāyaṁ.",
  "anya-e0801n2:20_1": "Bhakkhayati modake devadattena.",
  "anya-e0801n2:20_2": "Ahiṁsāyanti kiṁ?",
  "anya-e0801n2:20_3": "Bhakkhayati balībadde sassaṁ.",
  "anya-e0801n2:21_0": "7. Jhādīhi yuttā.",
  "anya-e0801n2:22_0": "Dhīādīhi yuttato dutiyā hoti.",
  "anya-e0801n2:22_1": "Dhiratthu maṁ pūtikāyaṁ, antarā ca rājagahaṁ antarā ca nālandaṁ, samādhānamantarena, mucalindamabhito saramiccādi, chaṭṭhiyāpavādo-yaṁ.",
  "anya-e0801n2:23_0": "8. Lakkhaṇitthambhūtavicchāsvabhinā.",
  "anya-e0801n2:24_0": "Lakkhaṇādīsvatthesvabhinā yuttamhā dutiyā mahāti.",
  "anya-e0801n2:24_1": "Rukkhamabhi vijjotate vijju, sādhu devadatto mātaramabhi, rukkhaṁ rukkhamabhitiṭṭhati.",
  "anya-e0801n2:25_0": "9. Patiparīhi bhāge ca.",
  "anya-e0801n2:26_0": "Patiparīhi yuttamhā lakkhaṇādīsu bhāge catthe dutiyā hoti.",
  "anya-e0801n2:26_1": "Rukkhaṁ pati vijjotate vijju, sādhu devadatto mātaraṁ pati, rukkhaṁ rukkhaṁ pati tiṭṭhati, yadettha maṁ pati siyā.",
  "anya-e0801n2:26_2": "Rukkhaṁ pari vijjotate vijju, sādhu devadatto mātaraṁ pari, rukkhaṁ rukkhaṁ pari tiṭṭhati, yadettha maṁ pari siyā.",
  "anya-e0801n2:27_0": "10. Anunā.",
  "anya-e0801n2:28_0": "Lakkhaṇādīsvatthesvanunā yuttamhā dutiyā hoti.",
  "anya-e0801n2:28_1": "Rukkhamanu vijjotate vijju, saccakiriyamanu vuṭṭhi pāvassi, hetu ca lakkhaṇaṁ bhavati, sādhu devadatto mātaramanu, rukkhaṁ rukkhamanu tiṭṭhati, yadettha maṁ anu siyā.",
  "anya-e0801n2:29_0": "11. Sahatthe.",
  "anya-e0801n2:30_0": "Sahatthe-nunā yuttamhā dutiyā hoti. Pabbatamanu senā tiṭṭhati.",
  "anya-e0801n2:31_0": "12. Hīne.",
  "anya-e0801n2:32_0": "Hīnatthe-nunā yuttamhā dutiyā hoti. Anu sāriputtaṁ paññavanto.",
  "anya-e0801n2:33_0": "13. Upena.",
  "anya-e0801n2:34_0": "Hīnatthe upena yuttamhā dutiyā hoti. Upa sāriputtaṁ paññavantho.",
  "anya-e0801n2:35_0": "14. Sattamyādhikye.",
  "anya-e0801n2:36_0": "Ādhikyatthe upena yuttamhā sattamī hoti. Upa khāriyaṁ doṇo.",
  "anya-e0801n2:37_0": "15. Sāmitte-dhinā.",
  "anya-e0801n2:38_0": "Sāmibhāvatthe-dhinā yuttamhā sattamī hoti. Adhi brahmadatte pañcālā, adhi pañcālesu brahmadatto.",
  "anya-e0801n2:39_0": "16. Kattukareṇesu tatiyā.",
  "anya-e0801n2:40_0": "Kattari karaṇe ca kārake tatiyā hoti.",
  "anya-e0801n2:40_1": "Purisena kataṁ, asinā chindati.",
  "anya-e0801n2:40_2": "Pakatiyā-bhirūpo, gotthena gotamo, sumedho nāma nāmena, jātiyā sattavassikoti bhūdhātussa sambhavā karaṇe eva tatiyā.",
  "anya-e0801n2:40_3": "Evaṁ samena dhāvati visamena dhāvati, dvidoṇena dhaññaṁ kiṇāti, pañcakena pasavo kiṇātīti.",
  "anya-e0801n2:41_0": "17. Sahatthena.",
  "anya-e0801n2:42_0": "Sahatthena yoge tatiyā siyā.",
  "anya-e0801n2:42_1": "Puttena saha gato, puttena saddhiṁ āgato, tatiyāpi chaṭṭhīva appadhāne eva bhavati.",
  "anya-e0801n2:43_0": "18. Lakkhaṇe.",
  "anya-e0801n2:44_0": "Lakkhaṇe vattamānato tatiyā siyā.",
  "anya-e0801n2:44_1": "Tidaṇḍakena paribbājakamaddakkhī, akkhinā kāṇo, tena hi aṅgena aṅgino vikāro lakkhīyate.",
  "anya-e0801n2:45_0": "19. Hetumhi.",
  "anya-e0801n2:46_0": "Takkiriyā yogge tatiyā siyā. Annena vasati, vijjāya yaso.",
  "anya-e0801n2:47_0": "20. Pañcamīṇe vā.",
  "anya-e0801n2:48_0": "Iṇe hetumhi pañcamī hoti vā. Satasmā baddho, satena vā.",
  "anya-e0801n2:49_0": "21. Guṇe.",
  "anya-e0801n2:50_0": "Paraṅgabhūte hetumhi pañcamī hoti vā.",
  "anya-e0801n2:50_1": "Jaḷattā baddho jaḷattena vā, paññāya mutto, hutvā abhāvatoaniccā, saṅkhāranirodhā viññāṇanirodho.",
  "anya-e0801n2:51_0": "22. Chaṭṭhī hetvatthehi.",
  "anya-e0801n2:52_0": "Hetvatthavācīhi yoge hetumhi chaṭṭhī siyā. Udarassa hetu, udarassa kāraṇā.",
  "anya-e0801n2:53_0": "23. Sabbādito sabbā.",
  "anya-e0801n2:54_0": "Hetvatthehi yoge sabbādīhi sabbā vibhattiyo honti.",
  "anya-e0801n2:54_1": "Ko hetu, kaṁ hetuṁ, kena hetunā, kassa hetussa, kasmā hetusmā, kassa hetussa, kasmiṁ hetusmiṁ, kiṁ kāraṇaṁ, kena kāraṇena, kiṁ nimittaṁ, kena nimittena, kiṁ payojanaṁ, kena payojanena iccevamādi.",
  "anya-e0801n2:54_2": "Hetvatthehītveva?",
  "anya-e0801n2:54_3": "Kena kataṁ.",
  "anya-e0801n2:55_0": "24. Catutthī sampadāne.",
  "anya-e0801n2:56_0": "Yassa sammā padīyate tasmiṁ catutthī siyā.",
  "anya-e0801n2:56_1": "Saṅghassa dadāti.",
  "anya-e0801n2:56_2": "Ādhāravivakkhāyaṁ sattamīpi siyā saṅghe dehi.",
  "anya-e0801n2:57_0": "25. Tādatthye.",
  "anya-e0801n2:58_0": "Tasse-daṁ tadatthaṁ, tadatthabhāve jotanīye nāmasmā catutthī siyā.",
  "anya-e0801n2:58_1": "Sītassa paṭighātāya, atthāya hitāya (sukhāya) devamanussānaṁ, nālaṁ dārabharaṇāya, yūpāya dāru, pākāya vajatītvevamādi.",
  "anya-e0801n2:59_0": "Kassa sāduṁ na ruccabhi, mā-yasmantānampi saṅghabhedo ruccittha, khamati saṅghassa, bhattamassa nacchādesīti chaṭṭhī sambandhavacanicchāyaṁ, na cevaṁ virodho siyā sadisarūpattā, evaṁvidhesu ca sambandhassa saddikānumatattā, kassa vā tvaṁ dhammaṁ rocesīti atthamatte paṭhamā.",
  "anya-e0801n2:60_0": "Evamaññāpi vidhaññayyā, paratopi yathāgamaṁ.",
  "anya-e0801n2:61_0": "Rañño sataṁ dhāreti, rañño chattaṁ dhāretīti sambandhe chaṭṭhī, evaṁ rañño silāghate, rañño hanute, rañño upatiṭṭhate, rañño sapate, devāpi tassa pihayanti tādino, tassa kujjha mahāvīra, yadihaṁ tassa pakuppeyyaṁ, duhayati disānaṁ megho, yo mittānaṁ na dūbhati, yo appaduṭṭhassa narassa dussati, kyāhaṁ ayyānaṁ aparajjhāmi, issayanti samaṇānaṁ titthiyā, dhammena nayamānānaṁ kā usūyā rañño bhāgyamārajjhati, rañño bhāgyamikkhate, tena yācito ayācito vā tassa gāvo paṭisuṇāti, gāvo āsuṇāti, bhagavato paccassosuṁ, hotu patigiṇāti, hotvanugiṇāti, ārocayāmi vo pativedayāmi vo, dhammaṁ te desessāmi, yathā vo bhagavā byākareyya, alaṁ te idha vāsena, kiṁ te jaṭāhi dummedha, arahati mallo mallassāti.",
  "anya-e0801n2:62_0": "Jīvitaṁ tiṇāyapi na maññamānoti tādatthya catutthī, tiṇena yo attho tadatthāyapīti attho, “yo ca sītañca uṇhañca, tiṇā bhiyyo na maññati” tiṇamiva jīvitaṁ maññamānoti savisayāva vibhattiyo.",
  "anya-e0801n2:62_1": "Saggāya gacchatīti tādatthye catutthī, yo hi saggaṁ gacchati tadatthaṁ tassa gamananti, kammavacanicchāyantu dutiyāva saggaṁ gacchatīti.",
  "anya-e0801n2:63_0": "Āyu bhoto hotu, ciraṁ jīvitaṁ, bhaddaṁ kalyāṇaṁ atthaṁ payojanaṁ, kusalaṁ anāmayaṁ, hitaṁ pathyaṁ sukhaṁ sātaṁ bhoto hotu, sādhu sammuti metassa, puttassāvikareyya guyhamatthaṁ, tassa me sakko pāturahosi, tassa pahiṇeyya, bhikkhūnaṁ dutaṁ pāhesi, kappati samaṇānaṁ āyogo, ekassa dvinnaṁ tiṇṇaṁ vā pahoti, upamaṁ te karissāmi, añjaliṁ te paggaṇhāmi, tassa phāsu, lokassattho, namo te purisājañña, sotthi tassa, alaṁ mallo mallassa, samattho mallo mallassa, tassa hitaṁ, tassa sukhaṁ, svāgataṁ te mahārājāti sabbattha chaṭṭhī sambandhe, evaṁvidhamaññampeva viññeyyaṁ yathāgamaṁ.",
  "anya-e0801n2:64_0": "26. Pañcamyavadhismā.",
  "anya-e0801n2:65_0": "Padatthāvadhismā pañcamīvibhatti hoti.",
  "anya-e0801n2:65_1": "Gāmasmā āgacchatu, evaṁ corasmā bhāyati, corasmā uttasati, orasmā tāyati, corasmā rakkhatīti, sace bhāyatha dukkhassa, pamāde bhayadassivā, tasanti daṇḍassāti chaṭṭhī sattamiyopi honteva sambandhādhāravacanicchāyaṁ.",
  "anya-e0801n2:66_0": "Ajjhenā parājeti, paṭipakkhe parājetīti savisayāva vibhattiyo.",
  "anya-e0801n2:66_1": "Sace kevaṭṭassa parajjissāmīti chaṭṭhīpi hoti sambandhavacanicchāyaṁ.",
  "anya-e0801n2:66_2": "Yavehi gāvo vāreti, pāpā cittaṁ nivāraye, kāke rakkhati taṇḍulāti savisayeva pañcamī.",
  "anya-e0801n2:66_3": "Cittaṁ rakkhetha medhāvīti dutiyāva dissati kammatthe.",
  "anya-e0801n2:66_4": "Upajjhāyā antaradhāyati, upajjhāyā adhite, kāmato jāyate sokoti savisaye pañcamī.",
  "anya-e0801n2:67_0": "Tattheva-ntaradhāyi su, naṭassa suṇoti, padumaṁ tattha jāyethāti sattamīchaṭṭhiyopi honteva savisaye.",
  "anya-e0801n2:67_1": "Himavantā pabhavati gaṅgā, pāṇātipātā viramassu khippaṁ, añño devadattā, bhinno devadattāti savisayeva pañcamī.",
  "anya-e0801n2:67_2": "Evaṁ ārā so āsavakkhayā, itaro devadattā, uddhaṁ pādatalā adho kesamatthakā, pubbo gāmā, pubbeva sambodhā, tato paraṁ, tato aparena samayena, tatuttarinti.",
  "anya-e0801n2:67_3": "Sambandhavacanicchāyaṁ chaṭṭhīpi purato gāmassa, dakkhiṇato gāmassa, upari pabbatassa, heṭṭhā pāsādassāti.",
  "anya-e0801n2:67_4": "Pāsādamāruyha pekkhati pāsādā pekkhati, āsane upavisitvā pekkhati āsanā pekkhatīti avadhivacanicchāyaṁ pañcamī.",
  "anya-e0801n2:68_0": "Pucchānākhyānesu kuto bhavaṁ?",
  "anya-e0801n2:68_1": "Pātaṭaliputtasmāti.",
  "anya-e0801n2:68_2": "Tathā desakālamānepi pāṭaliputtasmā rājagahaṁ satta yojanāni, sattasu yojanesūti vā.",
  "anya-e0801n2:68_3": "Evaṁ ito tiṇṇaṁ māsāna-maccayenāti, kicchāladdhanti guṇe pañcamī.",
  "anya-e0801n2:68_4": "Kicchena me adhigatanti hetumhi karaṇe vā tatiyā.",
  "anya-e0801n2:68_5": "Evaṁ thokā mutto, thokena muttoti.",
  "anya-e0801n2:68_6": "Thokaṁ calatīti kiriyāvisesane kammani dutiyā.",
  "anya-e0801n2:69_0": "Dūranti katthayogepi savisayeva pañcamīchaṭṭhiyo siyuṁ, dūraṁ gāmasmā, antikaṁ gāmasmā, dūraṁ gāmassa, antikaṁ gāmassāti, dūranti katthehi tu sabbāva savisaye siyuṁ bādhakābhāvā dūro gāmo, antiko gāmotvevamādi.",
  "anya-e0801n2:70_0": "Keci panāhu ‘asattavacanahetehi pāṭipadikatthe dutiyātatiyāpañcamīsattamiyo, sattavacanehi tu sabbāva savisaye’ti, te panaññeheva paṭikkhittā.",
  "anya-e0801n2:70_1": "Dūraṁ maggo, antikaṁ maggoti kiriyāvisesanaṁ…",
  "anya-e0801n2:70_2": "bhūdhātussa gammamānattā.",
  "anya-e0801n2:70_3": "Visuddho lobhanīyehi dhammehi, parimutto so dukkhasmā vivicceva kāmehi, gambhīrato ca puthulato ca yojanaṁ, āyāmena yojanaṁ, tato pabhuti, yato sarāmi attānanti savisayeva vibhattiyo.",
  "anya-e0801n2:71_0": "27. Apaparīhi vajjane.",
  "anya-e0801n2:72_0": "Vajjane vattamānehi apaparīhi yoge pañcamī hoti.",
  "anya-e0801n2:72_1": "Apa sālāya āyanti vāṇijā, pari sālāya āyanti vāṇijā, sālaṁ vajjetvāti attho.",
  "anya-e0801n2:72_2": "Vajjaneti kiṁ?",
  "anya-e0801n2:72_3": "Rukkhaṁ parivijjotate vijju.",
  "anya-e0801n2:72_4": "Āpāṭaliputtasmā vassi devoti mariyādā-bhividhīsvavadhi visayeva pañcamī, vinā pāṭaliputtena saha veti viseso, evaṁ yāva pāṭaliputtasmā vassi devoti.",
  "anya-e0801n2:73_0": "28. Paṭinidhipaṭidānesu patinā.",
  "anya-e0801n2:74_0": "Paṭinidhimhi paṭidāne ca vattamānena patinā yoge nāmasmā pañcamī vibhatti hoti.",
  "anya-e0801n2:74_1": "Buddhasmā pati sāriputto, ghatamassa tesasmā pati dadāti, paṭinidhipaṭidānesūti kiṁ?",
  "anya-e0801n2:74_2": "Rukkhaṁ pati vijjotate.",
  "anya-e0801n2:75_0": "29. Rite dutiyā ca.",
  "anya-e0801n2:76_0": "Ritesaddena yoge nāmasmā dutiyā hoti pañcamī ca. Rite saddhammaṁ, rite saddhammā.",
  "anya-e0801n2:77_0": "30. Vinā-ññatra tatiyā ca.",
  "anya-e0801n2:78_0": "Vinā-ññatrasaddehi yoge nāmasmā tatiyā ca hoti dutiyā pañcamiyo ca.",
  "anya-e0801n2:78_1": "Vinā vātena, vinā vātaṁ, vinā vātasmā, aññatra ekena piṇḍapātanīhārakena, aññatra dhammaṁ, aññatra dhammā.",
  "anya-e0801n2:79_0": "31. Puthanānāhi.",
  "anya-e0801n2:80_0": "Etehi yoge tatiyā hoti pañcamī ca. Puthageva janena, puthageva janasmā, janena nānā, janasmā nānā.",
  "anya-e0801n2:81_0": "32. Sattamyādhāre.",
  "anya-e0801n2:82_0": "Kiriyādhāra bhūta kattu kammānaṁ dhāraṇena yo kiriyāyādhāro tasmiṁ kārake nāmasmā sattamī hoti.",
  "anya-e0801n2:82_1": "Kaṭe nisīdati (devadatto), thāliyaṁ odanaṁ pacati, ākāse sakunā, bhilesu telaṁ, gaṅgāyaṁ vajo.",
  "anya-e0801n2:83_0": "33. Nimitte.",
  "anya-e0801n2:84_0": "Nimittatthe sattamī hoti. Ajinamhi haññate dīpi, musāvāde pācitthiyaṁ.",
  "anya-e0801n2:85_0": "34. Yabbhāvobhāvalakkhaṇaṁ.",
  "anya-e0801n2:86_0": "Yassa bhāvo bhāvantarassa lakkhaṇaṁ bhavati, tato sattamī hoti.",
  "anya-e0801n2:86_1": "Gāvīsu duyhamānāsu gato, duddhāsu āgato.",
  "anya-e0801n2:86_2": "Bhāvoti kiṁ?",
  "anya-e0801n2:86_3": "Yo jaṭāhi so bhuñjati.",
  "anya-e0801n2:86_4": "Bhāvalakkhaṇanti kiṁ?",
  "anya-e0801n2:86_5": "Yo bhuñjati so devadatto, “akāle vassati tassa, tāle tassa na vassatī”ti visayasattamī.",
  "anya-e0801n2:87_0": "35. Chaṭṭhī cānādare.",
  "anya-e0801n2:88_0": "Yassa bhāvo bhāvantarassa lakkhaṇaṁ bhavati, tato chaṭṭhī bhavati sattamī ca anādare gamyamāne.",
  "anya-e0801n2:88_1": "“Ākoṭayanto so neti, sivirājassa pekkhato”, “maccu gacchati ādāya, pekkhamāne mahājane”.",
  "anya-e0801n2:89_0": "Gunnaṁ sāmīti sambandhe chaṭṭhī, gosu sāmīti visayasattamī, evaṁ gunnamissaro, gosvissaro, gunnaṁ adhipati, gosu adhipati, gunnaṁ dāyādo, gosu dāhādo, dunnaṁ sakkhi, gosu sakkhi, gunnaṁ patibhū, gosu patibhū, gunnaṁ pasūto, gosu pasūto, kusalā naccagītassa, kusalā naccagīte, āyutto kaṭakaraṇassa, āyutto kaṭakaraṇeti.",
  "anya-e0801n2:90_0": "Tathādhāravacanicchāyaṁ sattamī, bhikkhūsu abhivādenti, muddhani dhumbitvā, bāhāsu gahetvā, hatthesu piṇḍāya caranti, pathesu gacchanti, kadalīsu gaje rakkhantīti.",
  "anya-e0801n2:90_1": "Ñāṇasmiṁ pasannoti visayasattamī, ñāṇena pasannoti karaṇe tatiyā, evaṁ ñāṇasmiṁ ussukko ñāṇena ussukkoti.",
  "anya-e0801n2:91_0": "36. Yato niddhāraṇaṁ.",
  "anya-e0801n2:92_0": "Jātiguṇakiriyāhi samudāyatekadesassa puthakkaraṇaṁ niddhāraṇaṁ.",
  "anya-e0801n2:92_1": "Yato taṁ karīyati, tato chaṭṭhīsattamiyo honti.",
  "anya-e0801n2:92_2": "Sālayo sūkadhaññānaṁ pathyatamā, sālayo sūkadhaññesu pathyatamā, kaṇhā gāvīnaṁ sampannakhīratamā, kaṇhā gāvīsu sampannakhīratamā, gacchataṁ dhāvanto sīghatamo, gacchantesu dhāvanto sīghatamo.",
  "anya-e0801n2:92_3": "Sīlameva sutā seyyoti avadhimhiyeva pañcamī.",
  "anya-e0801n2:93_0": "37. Paṭhamātthamatte.",
  "anya-e0801n2:94_0": "Nāmassābhidheyyamatte paṭhamāvibhatti hoti. Rukkho.",
  "anya-e0801n2:94_1": "Itthi pumā napuṁsakanti liṅgampi saddatthova, tathā doṇo khārī āḷhakanti parimāṇampi saddatthova, eko dve bahavoti saṅkhyāpi saddatthova.",
  "anya-e0801n2:95_0": "38. Āmantaṇe.",
  "anya-e0801n2:96_0": "Sato saddenābhimukhīkaraṇamāmantaṇaṁ.",
  "anya-e0801n2:96_1": "Tasmiṁ visaye paṭhamā vibhatti hoti.",
  "anya-e0801n2:96_2": "Bhopurisa, bhokkatthi, bho napuṁsaka.",
  "anya-e0801n2:97_0": "39. Chaṭṭhī sambandhe.",
  "anya-e0801n2:98_0": "Kiriyākārakasañjāto assedambhāvahetuko sambandho nāma.",
  "anya-e0801n2:98_1": "Tasmiṁ chaṭṭhī vibhatti hoti.",
  "anya-e0801n2:98_2": "Rañño puriso, sarati rajjassāti sambandhe chaṭṭhī, rajjasambandhiniṁ satiṁ karotīti attho, kammavacanicchārantu dutiyāva sarati rajjaṁ.",
  "anya-e0801n2:98_3": "Tathā rajakassa vatthaṁ dadāti, paharato piṭṭhiṁ dadāti, bālo pūrati pāpassa, amacce tāta jānāhi, dhīre atthassa kovide, divasassa tikkhattuṁ, sakiṁ pakkhassa, pūraṁ hiraññasuvaṇṇassa kumbhantvevamādi.",
  "anya-e0801n2:99_0": "Kitakappayoge kaktukammesu bahulaṁ sambandhavacanicchāyaṁ chaṭṭhī, sādhu sammato bahujanassa, suppaṭividdhā buddhānaṁ dhammadhātu, dhammassa gutto medhāvī, amataṁ tesaṁ paribhuttaṁ, tassa bhavanti vattāro, avisaṁvādako lokassa, alajjīnaṁ nissāya, catunnaṁ mahābhūtānaṁ upādāya pasādotvevamādi.",
  "anya-e0801n2:100_0": "Kattukammavacanicchāyantu tatiyā dutiyāyo ca, sañcatto pitarā ahaṁ, sarasi tvaṁ evarūpiṁ vācaṁ bhāsitā, bhagavantaṁ dassanāyatvevamādi.",
  "anya-e0801n2:101_0": "40. Tulyatthena vā tatiyā.",
  "anya-e0801n2:102_0": "Tulyatthena yoge chaṭṭhī hoti tatiyā vā, tulyo pitu, tulyo pitarā, sadiso pitu, sadiso pitarā, iha kathaṁ tatiyā na hoti?",
  "anya-e0801n2:102_1": "Ajjunassa tulā natthi, kesavassupamā na ceti, nete tulyatthā, kiñjarahi tulyānamopammatthā.",
  "anya-e0801n2:103_0": "41. Ato yonaṁ ṭāṭe.",
  "anya-e0801n2:104_0": "Akāranthato nāmasmā yonaṁ ṭāṭe honti yathākkamaṁ, ṭakārā sabbadesatthā, buddhā buddhe, atoti kiṁ?",
  "anya-e0801n2:104_1": "Kaññāyo, itthiyo, vadhuyo, idha kasmā na bhavati aggayo.",
  "anya-e0801n2:104_2": "Avidhānasāmatthiyā.",
  "anya-e0801n2:105_0": "42. Ninaṁ vā.",
  "anya-e0801n2:106_0": "Akārantato nāmasmā ninaṁ ṭāṭe vā honti yathākkamaṁ. Rūpā, rūpe, rūpāni, atotveva aṭṭhīni.",
  "anya-e0801n2:107_0": "43. Smāsmiṁnaṁ.",
  "anya-e0801n2:108_0": "Akārantato nāmasmā smāsminnaṁ ṭāṭe vā honti yathākkamaṁ.",
  "anya-e0801n2:108_1": "Buddhā buddhasmā, buddhe buddhasmiṁ, atotveva aggismā aggismiṁ.",
  "anya-e0801n2:109_0": "44. Sassāya catutthiyā.",
  "anya-e0801n2:110_0": "Akārantato parassa sassa catutthiyā āyo hoti vā.",
  "anya-e0801n2:110_1": "Buddhāya buddhassa, bhiyyo tādatthyeyevāyamāyo dissate, kvacidevaññattha, atotveva isissa, catutthiyāti kiṁ?",
  "anya-e0801n2:110_2": "Buddhassa mukhaṁ, attatthanti atthasaddena samāso.",
  "anya-e0801n2:111_0": "Sabbāditopi smāsmiṁsānaṁ ṭāṭeāyā honteva…",
  "anya-e0801n2:111_1": "niruttikārānumatattā buddhavacane sandassanavato ca, tatrodamudāharaṇaṁ ‘asmā lokā paramhā ca, ubhayā dhaṁsate naro’, ‘tyāhaṁ mante paratthaddho’, ‘yāyeva kho panatthāya āgaccheyyātho tamevatthaṁ sādhukaṁ manasikareyyātho’ti.",
  "anya-e0801n2:112_0": "45. Ghapatekasmiṁ nādīnaṁ yayā.",
  "anya-e0801n2:113_0": "Ghapato nādīnamekasmiṁ yayā honi yathākkamaṁ.",
  "anya-e0801n2:113_1": "Kaññāya, rattiyā, itthiyā, dhenuyā, vadhuyā, ekasminti kiṁ?",
  "anya-e0801n2:113_2": "Kaññāhi, rattīhi.",
  "anya-e0801n2:114_0": "46. Ssā vā tetimāmūhi.",
  "anya-e0801n2:115_0": "Ghapasaññehi tetimāmūhi nādīnamekasmiṁssā vā hoti, tassā kataṁ, tassā dīyate, tassā nissaṭaṁ, tassā pariggaho, tassā patiṭṭhitaṁ, tāya vā, evaṁ etissā etāya, imissā imāya, amussā amuyā, etehīti kiṁ?",
  "anya-e0801n2:115_1": "Sabbāya, nādīnaṁ tveva?",
  "anya-e0801n2:115_2": "Sā, ghapatotveva?",
  "anya-e0801n2:115_3": "Tāhi amūhi.",
  "anya-e0801n2:116_0": "47. Naṁmhi nuka dvādīnaṁ sattarasannaṁ.",
  "anya-e0801n2:117_0": "Dvādīnaṁ sattarasannaṁ saṅkhyānaṁ nuka hoti naṁmhi vibhattamhi, dvinnaṁ catunnaṁ, pañcannaṁ, evaṁ yāva aṭṭhārasannaṁ, ukāro uccāraṇattho, kakāro antāvayavattho, tena naṁmhi na dīgho.",
  "anya-e0801n2:118_0": "48. Basukatinnaṁ.",
  "anya-e0801n2:119_0": "Naṁmhi bahuno katissa ca nuka hoti, bahunnaṁ, katinnaṁ.",
  "anya-e0801n2:120_0": "49. Ṇṇaṁṇṇannaṁ tito jhā.",
  "anya-e0801n2:121_0": "Jhasaññā tito naṁvacanassa ṇṇaṁṇṇannaṁ hoti, tiṇṇaṁ, tiṇṇannaṁ, jhāti kiṁ tissannaṁ.",
  "anya-e0801n2:122_0": "50. Ubhinnaṁ.",
  "anya-e0801n2:123_0": "Ubhā naṁvacanassa innaṁ hoti, ubhinnaṁ.",
  "anya-e0801n2:124_0": "51. Suña sassa.",
  "anya-e0801n2:125_0": "Nāmasmā sassa suña hoti, buddhassa, dvisakārapāṭhena siddhe lāghavatthamidaṁ.",
  "anya-e0801n2:126_0": "52. Ssaṁssāssāyesvitare kaññebhimānami.",
  "anya-e0801n2:127_0": "Ssamādīsvitarādīnami hoti, itarissaṁ, itarissā, ekissaṁ, ekissā, aññissaṁ, aññissā, etissaṁ, etissā, etissāya, imissaṁ, imissā, imissāya, esviti kiṁ?",
  "anya-e0801n2:127_1": "Itarāya, esanti kiṁ?",
  "anya-e0801n2:127_2": "Sabbassaṁ, sabbassā.",
  "anya-e0801n2:128_0": "53. Tāya vā.",
  "anya-e0801n2:129_0": "Ssamādīsu tassā vā i hoti, tissaṁ tassaṁ, tissā tassā, tissāya tassāya, ssaṁssāssāyesvitveva? Tāya.",
  "anya-e0801n2:130_0": "54. Tetimāto sassa ssāya.",
  "anya-e0801n2:131_0": "Tāetāimāto sassa ssāyo hoti vā. Tassāya tāya, etissāya etāya, imissāya imāya.",
  "anya-e0801n2:132_0": "55. Ratyādīhi ṭo smino.",
  "anya-e0801n2:133_0": "Ratyādīhi smino ṭo hoti vā, ratto rattiyaṁ, ādo ādismiṁ.",
  "anya-e0801n2:134_0": "56. Suhisubhasso.",
  "anya-e0801n2:135_0": "Ubhassa suhisvo hoti. Ubhosu, ubhohi.",
  "anya-e0801n2:136_0": "57. Ltupitādinamā simhi.",
  "anya-e0801n2:137_0": "Ltuppaccayantānaṁ pitādīnaṁ ca ā hoti simhi.",
  "anya-e0801n2:137_1": "Kattā, pitā.",
  "anya-e0801n2:137_2": "Pitu, mātu, bhāvu, mītu, duhitu, jāmātu, nattu, hotu, potu.",
  "anya-e0801n2:138_0": "58. Ge a ca.",
  "anya-e0801n2:139_0": "Ltupitādīnaṁ a hoti ge ā ca, bho katta, bho kattā, bho pita, bho pitā.",
  "anya-e0801n2:140_0": "59. Ayunaṁ vā dīgho.",
  "anya-e0801n2:141_0": "A i u iccesaṁ vā dīgho hoti ge pare tiliṅge.",
  "anya-e0801n2:141_1": "Bho purisā, bho purisa, bho aggī, bho aggi, bho bhikkhū, bho bhikkhū.",
  "anya-e0801n2:142_0": "60. Ghabrahmādite.",
  "anya-e0801n2:143_0": "Ghato brahmādito ca gasse vā hoti.",
  "anya-e0801n2:143_1": "Bhoti kaññe, bhoti kaññā, bho brahme, bho brahma, bho khatte, bho khatta, bho ise, bho isi, bho sakhe, bho sakha.",
  "anya-e0801n2:143_2": "Sakhi sakhīti itthiyaṁ siddhameva.",
  "anya-e0801n2:143_3": "Ākatigaṇo-yaṁ, evamaññatrāpi.",
  "anya-e0801n2:144_0": "61. Nammādīhi.",
  "anya-e0801n2:145_0": "Ammādīhi gasse na hoti. Bhoti ammā, bhoti annā, bhoti ambā.",
  "anya-e0801n2:146_0": "62. Rasso vā.",
  "anya-e0801n2:147_0": "Ammādīnaṁ ge rasso hoti vā. Bhoti amma, bhoti ammā.",
  "anya-e0801n2:148_0": "63. Gho ssaṁ, ssā, ssāyaṁ tiṁsu.",
  "anya-e0801n2:149_0": "Ssamādīsu gho rasso hoti. Tassaṁ, tassā, tassāya, taṁ, sabhatiṁ, esviti kiṁ? Tāya, sabhāya.",
  "anya-e0801n2:150_0": "64. Ekavacana yosva-ghonaṁ.",
  "anya-e0801n2:151_0": "Ekavacane yosu ca ghaokārantavajjitā naṁ nāmānaṁ rasso hoti tiliṅge.",
  "anya-e0801n2:151_1": "Itthiṁ, itthiyā, itthiyo, vadhuṁ vadhuyā, vadhuyo, daṇḍiṁ, daṇḍinā, daṇḍino, sayambhuṁ, sayambhunā, sayambhuvo, agho nanti kiṁ?",
  "anya-e0801n2:151_2": "Kaññāya, kaññāyo, oggahaṇamuttaratthaṁ.",
  "anya-e0801n2:152_0": "65. Ge vā.",
  "anya-e0801n2:153_0": "Aghonaṁ ge vā rasso hoti tiliṅge, itthi, itthī, vadhu, vadhū, daṇḍi, daṇḍī, sayambhu, sayambhū.",
  "anya-e0801n2:153_1": "Aghonaṁtveva?",
  "anya-e0801n2:153_2": "Bhoti kaññā, bho go.",
  "anya-e0801n2:154_0": "66. Sismiṁ nānapuṁsakassa.",
  "anya-e0801n2:155_0": "Napuṁsakavajjitassa nāmassa sismiṁ rasso na hoti.",
  "anya-e0801n2:155_1": "Itthī, daṇḍī, vadhū, sayambhū.",
  "anya-e0801n2:155_2": "Sisminti kiṁ?",
  "anya-e0801n2:155_3": "Itthiṁ, anapuṁsakassāti kiṁ?",
  "anya-e0801n2:155_4": "Daṇḍi kulaṁ.",
  "anya-e0801n2:156_0": "67. Gossāgasihinaṁsu gāvagavā.",
  "anya-e0801n2:157_0": "Gasihinaṁvajjitāsu vibhattīsu gosaddassa gāvagavā honti.",
  "anya-e0801n2:157_1": "(Gāvaṁ, gavaṁ), gāvo, gavo, gāvena, gavena, gāvassa, gavassa, gāvasmā, gavasmā, gāve, gave.",
  "anya-e0801n2:157_2": "Agasihinaṁsūti kiṁ?",
  "anya-e0801n2:157_3": "Bho go, go tiṭṭhati, gohi, gonaṁ.",
  "anya-e0801n2:158_0": "68. Sumhi vā.",
  "anya-e0801n2:159_0": "Gossa sumhi gāvagavā honti vā. Gāvesu, gavesu, gosu.",
  "anya-e0801n2:160_0": "69. Gavaṁ sena.",
  "anya-e0801n2:161_0": "Gossa se vā gavaṁ hoti saha sena. Gavaṁ, gāvassa, gavassa.",
  "anya-e0801n2:162_0": "70. Gunnaṁ ca naṁnā.",
  "anya-e0801n2:163_0": "Naṁvacanena saha gossa gunnaṁ hoti gavaṁca vā. Gunnaṁ, gavaṁ, gonaṁ.",
  "anya-e0801n2:164_0": "71. Nāssā.",
  "anya-e0801n2:165_0": "Goto nāssa ā hoti vā. Gāvā, gavā, gāvena, gavena.",
  "anya-e0801n2:166_0": "72. Gāvumhi.",
  "anya-e0801n2:167_0": "Aṁvacane gossa gāvha vā hoti. Vāvhaṁ, gāvaṁ, gavaṁ. Gossa goṇādeso na kato… saddantarattā.",
  "anya-e0801n2:168_0": "73. Yaṁ pīto.",
  "anya-e0801n2:169_0": "Pasaññīto aṁvacanassa yaṁ vā hoti. Itthiyaṁ, itthiṁ. Pītoti kiṁ? Daṇḍiṁ, rattiṁ.",
  "anya-e0801n2:170_0": "74. Naṁ jhīto.",
  "anya-e0801n2:171_0": "Jhasaññīto aṁvacanassa naṁ vā hoti.",
  "anya-e0801n2:171_1": "Daṇḍinaṁ, daṇḍiṁ.",
  "anya-e0801n2:171_2": "Kathaṁ ‘buddhaṁ ādiccabandhuna’nti?",
  "anya-e0801n2:171_3": "Yogavibhāvā.",
  "anya-e0801n2:171_4": "Jhāti kiṁ? Itthiṁ. Īti kiṁ? Aggiṁ.",
  "anya-e0801n2:172_0": "75. Yonaṁ none pume.",
  "anya-e0801n2:173_0": "Jhīto yonaṁ none vā honti yathākkamaṁ pulliṅge.",
  "anya-e0801n2:173_1": "Daṇḍīno, daṇḍine, daṇḍī, jhīto tveva?",
  "anya-e0801n2:173_2": "Itthiyo, pumeti kiṁ?",
  "anya-e0801n2:173_3": "Daṇḍīni kulāni.",
  "anya-e0801n2:174_0": "76. No.",
  "anya-e0801n2:175_0": "Jhīto yonaṁ no vā hoti pulliṅge. Daṇḍino tiṭṭhanti, daṇḍino passa, daṇḍī vā.",
  "anya-e0801n2:176_0": "77. Smino ni.",
  "anya-e0801n2:177_0": "Jhīto smiṁvacanassa ni hoti vā, daṇḍini, daṇḍismiṁ, jhīto tveva? Aggismiṁ.",
  "anya-e0801n2:178_0": "78. Ambvādīhi.",
  "anya-e0801n2:179_0": "Ambuādīhi sminoni hoti vā, phalaṁ patati ambuni, pupphaṁ yathā paṁsuni ātape kataṁ, vātveva?",
  "anya-e0801n2:179_1": "Ambumhi, paṁsumhi.",
  "anya-e0801n2:180_0": "79. Kammādito.",
  "anya-e0801n2:181_0": "Kammādito smino ni hoti vā.",
  "anya-e0801n2:181_1": "Kammani kamme.",
  "anya-e0801n2:181_2": "Kamma, camma, vesma, bhasma (asma), brahma, atta, ātuma, ghamma, muddha.",
  "anya-e0801n2:181_3": "Kammāditoti kiṁ? Buddhe.",
  "anya-e0801n2:182_0": "80. Nāsseno.",
  "anya-e0801n2:183_0": "Kammādito nāvacanassa eno vā hoti. Kammena, kammanā, cammena, cammanā, kammāditotveva? Buddhena.",
  "anya-e0801n2:184_0": "81. Jhalā sassa no.",
  "anya-e0801n2:185_0": "Jhalato sassa no vā hoti.",
  "anya-e0801n2:185_1": "Aggino aggissa, daṇḍino daṇḍissa, bhikkhuno bhikkhussa, sayambhuno sayambhussa,",
  "anya-e0801n2:186_0": "Kathaṁ ‘yo ca sisso mahāmune’ ti?",
  "anya-e0801n2:186_1": "(3) “Ito kvaci sassa ṭānubandho”ti brahmādīsu pāṭhā sassa e ṭānubandho.",
  "anya-e0801n2:187_0": "82. Nā smāssa.",
  "anya-e0801n2:188_0": "Jhalato smāssa nā hoti vā.",
  "anya-e0801n2:188_1": "Agginā aggismā, daṇḍinā daṇḍismā, bhikkhunā bhikkhusmā, sayambhunā sayambhusmā.",
  "anya-e0801n2:189_0": "83. Lā yo naṁ vo pume.",
  "anya-e0801n2:190_0": "Lato yonaṁ vo hoti vā pulliṅge. Bhikkhavo bhikkhū, sayambhuvo sayambhūpumeti kiṁ? Āyūni.",
  "anya-e0801n2:191_0": "84. Jantvādito no ca.",
  "anya-e0801n2:192_0": "Jantvādito yonaṁ no hoti vo ca vā pulliṅge.",
  "anya-e0801n2:192_1": "Jantuno, jantavo jantuyo, gotrabhuno, gotrabhuvo gotrabhū.",
  "anya-e0801n2:192_2": "Sahabhuno, sahabhuvo sahabhū.",
  "anya-e0801n2:193_0": "85. Kūto.",
  "anya-e0801n2:194_0": "Kūpaccayantato yonaṁ no vā hoti pulliṅge, viduno vidū, viññuno viññū, sabbaññuno sabbaññū.",
  "anya-e0801n2:195_0": "86. Dhalāpo-musmā.",
  "anya-e0801n2:196_0": "Amusaddato yonaṁ lopova hoti pulliṅge, amū, pumetveva? Amuyo amūni. Vopavādoyaṁ.",
  "anya-e0801n2:197_0": "87. Na no sassa.",
  "anya-e0801n2:198_0": "Amusmā sassa no na hoti, amussa, noti kiṁ? Amuyā.",
  "anya-e0801n2:199_0": "88. Yolopanisu dīgho.",
  "anya-e0801n2:200_0": "Yonaṁ lope nisu ca dīgho hoti, aṭṭhī aṭṭhīni, yolopanisūti kiṁ? Rattiyo.",
  "anya-e0801n2:201_0": "89. Sunaṁhisu.",
  "anya-e0801n2:202_0": "Esu nāmassa dīgho hoti. Aggīsu, aggīnaṁ, aggīhi.",
  "anya-e0801n2:203_0": "90. Pañcādīnaṁ cuddasannama.",
  "anya-e0801n2:204_0": "Pañcādīnaṁ cuddasannaṁ sunaṁhisva hoti.",
  "anya-e0801n2:204_1": "Pañcasu, pañcannaṁ, pañcahi, chasu, channaṁ, chahi, evaṁ yāva aṭṭharasā.",
  "anya-e0801n2:205_0": "91. Yvādo ntussa.",
  "anya-e0801n2:206_0": "Yvādīsu ntussa a hoti.",
  "anya-e0801n2:206_1": "Guṇavantā, guṇavantaṁ, guṇavante, guṇavantena iccādi, yvā-doti kiṁ?",
  "anya-e0801n2:206_2": "Guṇavā tiṭṭhati.",
  "anya-e0801n2:207_0": "92. Ntassa ca ṭa vaṁse.",
  "anya-e0801n2:208_0": "Aṁsesu ntappaccayassa ṭa hoti vā ntussa ca.",
  "anya-e0801n2:208_1": "Yaṁ yaṁ hi rāja bhajati santaṁvāyadi vā asaṁ, kiccā-nakubbassa kareyya kiccaṁ, himavaṁva pabbataṁ, sujātimantopi ajātimassa.",
  "anya-e0801n2:208_2": "Yogavibhāgenāññatrāpi.",
  "anya-e0801n2:208_3": "Cakkhumā andhitā honti, vaggumudātīriyā pana bhikkhū vaṇṇavā honti.",
  "anya-e0801n2:209_0": "93. Yosu jhissa pume.",
  "anya-e0801n2:210_0": "Jhasaññassa issa yosu vā ṭa hoti pulliṅge.",
  "anya-e0801n2:210_1": "Aggayo aggī, jhaggahaṇaṁ kiṁ?",
  "anya-e0801n2:210_2": "Ikārantasamudāyassa ṭa mā siyābhi, rattiyo, iggahaṇaṁ kiṁ?",
  "anya-e0801n2:210_3": "Daṇḍino, pumeti kiṁ? Aṭṭhīni.",
  "anya-e0801n2:211_0": "94. Vevosu lussa.",
  "anya-e0801n2:212_0": "Lasaññassa ussa vevosu ṭa hoti.",
  "anya-e0801n2:212_1": "Bhikkhave, bhikkhavo, vevosūti kiṁ?",
  "anya-e0801n2:212_2": "Jantuyo, uggahaṇaṁ kiṁ?",
  "anya-e0801n2:212_3": "Sayambhuvo.",
  "anya-e0801n2:213_0": "95. Yomhi vā kvaci.",
  "anya-e0801n2:214_0": "Yomhi kvaci lasaññassa ussa vā ṭa hoti.",
  "anya-e0801n2:214_1": "Hetayo, nandanti taṁ kurayo dassanena, ajjeva taṁ kurayo pāpayatu. Vāti kiṁ? Hetuyo.",
  "anya-e0801n2:215_0": "96. Pumālapane vevo.",
  "anya-e0801n2:216_0": "Lasaññato uto yossālapane vevo honti vā pulliṅge.",
  "anya-e0801n2:216_1": "Bhikkhave, bhikkhavo bhikkhū, pumeti kiṁ āyūni, ālapaneti kiṁ?",
  "anya-e0801n2:216_2": "Jantuyo tiṭṭhanti, lutotveva?",
  "anya-e0801n2:216_3": "Dhenuyo, sayambhuvo.",
  "anya-e0801n2:217_0": "97. Smāhismiṁ naṁ mhābhimhi.",
  "anya-e0801n2:218_0": "Nāmasmā paresaṁ smāhisminnaṁ mhā bhimhi vā honti yathākkamaṁ.",
  "anya-e0801n2:218_1": "Buddhamhā buddhasmā, buddhebhi buddhehi, buddhamhi buddhasmiṁ, bahulādhikārāapavādavisayepi, dasasahassimhi dhātuyā.",
  "anya-e0801n2:219_0": "98. Suhisvasse.",
  "anya-e0801n2:220_0": "Akārantassa suhisve hoti. Buddhesu buddhehi.",
  "anya-e0801n2:221_0": "99. Sabbādīnaṁ naṁmhīca.",
  "anya-e0801n2:222_0": "Akārantānaṁ sabbādīnaṁ e hoti naṁmhi suhisu ca.",
  "anya-e0801n2:222_1": "Sabbesaṁ, sabbesu, sabbehi, sabbādīnanti kiṁ?",
  "anya-e0801n2:222_2": "Buddhānaṁ, assetveva? Amūsaṁ.",
  "anya-e0801n2:222_3": "Sabba katara katama ubhaya itara añña aññatara aññatama (4) “pubbaparā-varadakkhiṇuttarā-dharāni vavatthāyamasaññāyaṁ” (pā,1,1,34) ya tya ta eta ima amu kiṁ eka tumha amha.",
  "anya-e0801n2:223_0": "100. Saṁsānaṁ.",
  "anya-e0801n2:224_0": "Sabbādito naṁvacanassa saṁsānaṁ honti. Sabbesaṁ, sabbesānaṁ.",
  "anya-e0801n2:225_0": "101. Ghapā sassa ssā vā.",
  "anya-e0801n2:226_0": "Sabbādīnaṁ ghapato sassa ssā vā hoti, sabbassā sabbāya, paggahaṇamuttaratthaṁ.",
  "anya-e0801n2:227_0": "102. Smino ssaṁ.",
  "anya-e0801n2:228_0": "Sabbādīnaṁ ghapato smino ssaṁ vā hoti, sabbassaṁ sabbāya, amussaṁ amuyā.",
  "anya-e0801n2:229_0": "103. Yaṁ.",
  "anya-e0801n2:230_0": "Ghapato smino yaṁ vā hoti, kaññāyaṁ kaññāya, rattiyaṁ rattiyā, vadhuyaṁ vadhuyā, sabbāyaṁ sabbāya, amuyaṁ amuyā.",
  "anya-e0801n2:231_0": "104. Tiṁ sabhāparisāya.",
  "anya-e0801n2:232_0": "Sabhāparisāhi smino tiṁ vā hoti, sabhatiṁ sabhāya, parisatiṁ parisāya.",
  "anya-e0801n2:233_0": "105. Padādīhi si.",
  "anya-e0801n2:234_0": "Ehi smino si hoti vā, padasi padasmiṁ, bilasi bilasmiṁ.",
  "anya-e0801n2:235_0": "106. Nāssa sā.",
  "anya-e0801n2:236_0": "Padādīhi nāssa sā hoti vā, padasā padena, bilasā bilena.",
  "anya-e0801n2:237_0": "107. Kodhādīhi.",
  "anya-e0801n2:238_0": "Ehi nāssa sā hoti vā, kodhasā kodhena, atthasā atthena.",
  "anya-e0801n2:239_0": "108. Atena.",
  "anya-e0801n2:240_0": "Akārantato parassa nāvacanassa enādeso hoti, buddhena, atoti kiṁ? Agginā.",
  "anya-e0801n2:241_0": "109.Sisso.",
  "anya-e0801n2:242_0": "Akārantato nāmasmā sissa o hoti, buddho, atotveva? Aggi.",
  "anya-e0801n2:243_0": "110. Kvace vā.",
  "anya-e0801n2:244_0": "Akārantato nāmasmā sissa e hoti vā kvaci, vanappagumbe yathā phussitagge.",
  "anya-e0801n2:244_1": "Apavādavisayepi bahulaṁvīdhānā-sukhe dukkhe. Vāti kiṁ?",
  "anya-e0801n2:244_2": "Vanappagumbo kvacīti kiṁ?",
  "anya-e0801n2:244_3": "Pakkhe sabbattha mā hotu.",
  "anya-e0801n2:245_0": "111. Aṁ napuṁsake.",
  "anya-e0801n2:246_0": "Akārantato nāmasmā sissa aṁ hoti napuṁsakaliṅge. Rūpaṁ.",
  "anya-e0801n2:247_0": "112. Yonaṁ ni.",
  "anya-e0801n2:248_0": "Akārantato nāmasmā yonaṁ ni hoti napuṁsake.",
  "anya-e0801n2:248_1": "Sabbāni rūpāni, niccavidhāne phalaṁ ekaccādisabbādīnaṁ paṭhamāyaṁ.",
  "anya-e0801n2:249_0": "113. Jhalā vā.",
  "anya-e0801n2:250_0": "Jhalato yonaṁ ni hoti vā napuṁsake, aṭṭhīni aṭṭhī, āyūni āyū.",
  "anya-e0801n2:251_0": "114. Lopo.",
  "anya-e0801n2:252_0": "Jhalato yonaṁ lopo hoti, aṭṭhī, āyū, aggī, bhikkhū, jhalātveva? Aggayo.",
  "anya-e0801n2:252_1": "Pageva kasmā na hoti?",
  "anya-e0801n2:252_2": "Antaraṅgattā akārassa.",
  "anya-e0801n2:253_0": "115. Jantuhetvīghapehi vā.",
  "anya-e0801n2:254_0": "Jantuhetūhi īkārantehi ghapa saññehi ca paresaṁ yonaṁ vā lopo hoti, jantū jantuyo, hetū hetuyo, daṇḍī daṇḍiyo, kaññā kaññāyo, rattī rattiyo, itthī itthiyo, dhenū dhenuyo, vadhū vadhuyo.",
  "anya-e0801n2:255_0": "116. Ye passivaṇṇassa.",
  "anya-e0801n2:256_0": "Pasaññassa ivaṇṇassa lopo hoti vā yakāre, ratyo ratyā, ratyaṁ, pokkharañño, pokkharaññā, pokkharaññaṁ, vā tveva?",
  "anya-e0801n2:256_1": "Rattiyo, passāti kiṁ?",
  "anya-e0801n2:256_2": "Daṇḍiyo, ivaṇṇassāti kiṁ?",
  "anya-e0801n2:256_3": "Dhenuyo vadhuyo.",
  "anya-e0801n2:256_4": "Kathaṁ ‘anuññāto ahaṁ matyā’ti?",
  "anya-e0801n2:256_5": "‘Ye passā’ti yogavibhāgā.",
  "anya-e0801n2:257_0": "117. Gasīnaṁ.",
  "anya-e0801n2:258_0": "Nāmasmā gasīnaṁ lopo hoti vijjhantarābhāve, bho purisa, ayaṁ, daṇḍī.",
  "anya-e0801n2:259_0": "118. Asaṅkhyehi sabbāsaṁ.",
  "anya-e0801n2:260_0": "Avijjamānasaṅkhyehi parāsaṁ sabbāsaṁ vibhattīnaṁ lopo hoti, ca vā eva evaṁ, etasmāyeva liṅgā asaṅkhyehi syādyuppatti anumīyate.",
  "anya-e0801n2:261_0": "119. Ekatthatāyaṁ.",
  "anya-e0801n2:262_0": "Ekatthībhāve sabbāsaṁ vibhattīnaṁ lopo hoti bahulaṁ, puttīyati, rājapuriso, vāsiṭṭho, kvaci na hoti bahulaṁ vidhānā-parantapo, bhagandaro, parassapadaṁ, attanopadaṁ, gavampati, devānaṁpiyatisso, antevāsī, janesuto mamattaṁ māmako.",
  "anya-e0801n2:263_0": "120. Pubbasmāmādito.",
  "anya-e0801n2:264_0": "Amādekatthā pubbaṁ yadekatthaṁ tato parāsaṁ sabbāsaṁ vibhattīnaṁ lopo hoti. Adhitthi.",
  "anya-e0801n2:264_1": "Idha na hoti bahulaṁ",
  "anya-e0801n2:265_0": "Vidhānā yathāpatthīyā, yathāparisāya, pubbasmāti kiṁ? Gāmagato.",
  "anya-e0801n2:266_0": "121. Nātoma pañcamiyā.",
  "anya-e0801n2:267_0": "Amādekatthā pubbaṁ yadekatthamakārantaṁ, tato parāsaṁ sabbāsaṁ vibhattīnaṁ lopo na hoti, antu, bhavatyapañcamyā, upakumbhaṁ, apañcamiyāti kiṁ?",
  "anya-e0801n2:267_1": "Upakumbhā ānaya.",
  "anya-e0801n2:268_0": "122. Vā tatiyāsattaminaṁ.",
  "anya-e0801n2:269_0": "Amādekatthā pubbaṁ yadekatthamakārantaṁ, tato parāsaṁ tatiyāsatthamīnaṁ vā aṁ hoti, upakumbhena kataṁ, upakumbhaṁ kataṁ, upakumte nidhehi, upakumbhaṁ nidhehi.",
  "anya-e0801n2:270_0": "123. Rājasī nāmhi.",
  "anya-e0801n2:271_0": "Nāmhi rājassi vā hoti, sabbadattena rājinā, vātveva? Raññā.",
  "anya-e0801n2:272_0": "124. Sunaṁhisū.",
  "anya-e0801n2:273_0": "Rājassa ū hoti vā sunaṁhisu, rājūsu rājesu, rājūnaṁ raññaṁ, rājūhi rājehi.",
  "anya-e0801n2:274_0": "125. Imassāditthiyaṁṭe.",
  "anya-e0801n2:275_0": "Imasaddassānitthiyaṁ ṭe hoti vā sunaṁhisu, esu imesu, esaṁ imesaṁ, esi imehi, anitthiyanti kiṁ?",
  "anya-e0801n2:275_1": "Imāsu, imāsaṁ, imāhi.",
  "anya-e0801n2:276_0": "126. Nāmha nimi.",
  "anya-e0801n2:277_0": "Imasaddassānitthiyaṁ nāmhi anaimiiccādesā honti, anena imīnā, anitthiyaṁtveva? Imāya.",
  "anya-e0801n2:278_0": "127. Simha napuṁsakassāyaṁ.",
  "anya-e0801n2:279_0": "Imasaddassānapuṁsakassa ayaṁ hoti simhi, ayaṁ puriso, ayaṁ itthī, anapuṁsakassāti kiṁ? Imaṁ.",
  "anya-e0801n2:280_0": "128. Tyatetānaṁ tassa so.",
  "anya-e0801n2:281_0": "Tyatetānamanapuṁsakānaṁ tassa so hoti simhi, syo puriso, syā itthī, evaṁ so, sā, eso, esā, anapuṁsakassetveva?",
  "anya-e0801n2:281_1": "Tyaṁ, taṁ, etaṁ.",
  "anya-e0801n2:282_0": "129. Massāmussa.",
  "anya-e0801n2:283_0": "Anapuṁsakassāmussa makārassa so hoti simhi, asu puriso, asu itthī.",
  "anya-e0801n2:284_0": "130. Ke vā.",
  "anya-e0801n2:285_0": "Amussa massa ke vā so hoti, asuko amuko, asukā amukā, asukaṁ amukaṁ, asukāni amukāni.",
  "anya-e0801n2:286_0": "131. Tatassa no tabbāsu.",
  "anya-e0801n2:287_0": "Tasaddassa tassa no vā hoti sabbāsu vibhattīsu, ne te nāyo tāyo, naṁ taṁ, nāni tāni iccādi.",
  "anya-e0801n2:288_0": "132. Ṭa sasmāsmiṁssāyassaṁssāsaṁmhāmhisvi massa ca.",
  "anya-e0801n2:289_0": "Sādīsvimassa tatassa ca ṭo vā hoti, assa imassa, asmā imasmā, asmiṁ imasmiṁ, assāya imissāya, assaṁ imissaṁ, assā imissā, āsaṁ imāsaṁ, amhā imamhā, amhi imamhi, assa tassa, asmā tasmā, asmiṁ tasmiṁ, assāya tassāya, assaṁ tassaṁ, assā tassā, āsaṁ tāsaṁ, amhā tamhā, amhi tamhi, ssāyādiggahaṇamādesantare mā hotūti.",
  "anya-e0801n2:290_0": "133. Ṭe sissisismā.",
  "anya-e0801n2:291_0": "Isismā sissa ṭe vā hoti, ‘yo nvajja vinaye kaṅkhaṁ, atthadhammavidū ise’, vātveva? Isi.",
  "anya-e0801n2:292_0": "134. Dutiyassa yossa.",
  "anya-e0801n2:293_0": "Isismā parassa dutiyāyossa ṭe vā hoti, ‘samaṇe brāhmaṇe vande, sampannacaraṇe ise’, vātveva?",
  "anya-e0801n2:293_1": "Isayo passa, dutiyassāti kiṁ?",
  "anya-e0801n2:293_2": "Isayo tiṭṭhanti.",
  "anya-e0801n2:294_0": "135. Ekaccādīha to.",
  "anya-e0801n2:295_0": "Akārantehi ekaccādīhi yonaṁ ṭe hoti, ekacce tiṭṭhanti, ekace passa, atoti kiṁ?",
  "anya-e0801n2:295_1": "Ekaccāyo, evaṁ esa sa paṭhama.",
  "anya-e0801n2:296_0": "136. Na nissa ṭā.",
  "anya-e0801n2:297_0": "Ekaccādīhi parassa nissa ṭā na hoti, ekaccāni.",
  "anya-e0801n2:298_0": "137. Sabbādīhī.",
  "anya-e0801n2:299_0": "Sabbādīhi parassa nissa ṭā na hoti, sabbāni.",
  "anya-e0801n2:300_0": "138. Yonameṭa.",
  "anya-e0801n2:301_0": "Akārantehi sabbādīhi yonameṭa hoti, sabbe tiṭṭhanti, sabbe passa, atotveva? Sabbāyo.",
  "anya-e0801n2:302_0": "139. Nāññaṁ canāmappadhānā.",
  "anya-e0801n2:303_0": "Nāmabhūtehī appadhānehi ca sabbādīhi yaṁ vuttaṁ, yañcāññaṁ sabbādikāriyaṁ, taṁ na hoti, te sabbā, te piyasabbā, te atisabbā.",
  "anya-e0801n2:304_0": "140. Tatiyatthayoge.",
  "anya-e0801n2:305_0": "Tatiyatthena yoge sabbādīhi yaṁ vuttaṁ, yañcāññaṁ sabbādi kāriyaṁ, taṁ na hoti, māsena pubbānaṁ māsapubbānaṁ.",
  "anya-e0801n2:306_0": "141. Catthasamāse.",
  "anya-e0801n2:307_0": "Catthasamāsavisaye sabbādīhi yaṁ vuttaṁ, yañcāññaṁ sabbādikāriyaṁ, taṁ na hoti, ikkhiṇuttarapubbānaṁ, samāseti kiṁ?",
  "anya-e0801n2:307_1": "Amusañca tesañca dehi.",
  "anya-e0801n2:308_0": "142. Veṭa.",
  "anya-e0801n2:309_0": "Etthasamāsavisadhaya sabbādīhi yadhassaṭa vutto, tassa vā hoti, pugguttare, pubbuttarā.",
  "anya-e0801n2:310_0": "143. Pubbādīhi chahī.",
  "anya-e0801n2:311_0": "Etehi pubbādīhi chahi savisaye eṭa vā hoti, pubbe pubbā, pare parā, apare aparā, dakkhiṇe dakkhiṇā, uttare uttarā, adhare adharā, chahitikiṁ? Ye.",
  "anya-e0801n2:312_0": "144. Manādīhi smiṁsaṁnāsmānaṁ sisoosāsā.",
  "anya-e0801n2:313_0": "Manādīhi smimādīnaṁ sisoosāsā vā honti yathākkamaṁ, manasi manasmiṁ, manaso manassa, mano manaṁ, manasā manena, manasā manasmā, kathaṁ ‘putto jāto acetaso, hitvā yāti sumedhaso, suddhuttaravāsasā, hemakappanavāsase’ti?",
  "anya-e0801n2:313_1": "Sakattheṇatthā.",
  "anya-e0801n2:313_2": "Manatama tapa teja sira ura vaca oja rajayasa paya (6) “saravayā-yavāsacetā jalāsayākkhayalohapaṭamanesu”.",
  "anya-e0801n2:314_0": "145. Sato saba bhe.",
  "anya-e0801n2:315_0": "Santhasaddassa saba bhavati bhakāre, sabbhi.",
  "anya-e0801n2:316_0": "146. Bhavato vā bhonto gayonāse.",
  "anya-e0801n2:317_0": "Bhavantasaddassa bhontādeso vā hoti gayonāse, bhonta bhavaṁ, bhonto bhavanto, bhotā bhavatā, bhoto bhavato, bho iti āmantaṇe nipāto ‘kuto nu āgacchatha bho tayo janā’, evaṁ bhavantati, bhaddeti saddantharena siddhaṁ, saddhanthaiti dassa dvibhāvena.",
  "anya-e0801n2:318_0": "147. Sissāggito ni.",
  "anya-e0801n2:319_0": "Aggismā sissa ni yoti vā, aggini aggi.",
  "anya-e0801n2:320_0": "148. Ntassaṁ.",
  "anya-e0801n2:321_0": "Simhi ntappaccayassa aṁ hoti vā, gacchaṁ gacchanto.",
  "anya-e0801n2:322_0": "149. Bhūto.",
  "anya-e0801n2:323_0": "Bhūdhātuto ntassa aṁ hoti simhi niccaṁ punabbidhānā, bhavaṁ.",
  "anya-e0801n2:324_0": "150. Mahantārahantānaṁ ṭā vā.",
  "anya-e0801n2:325_0": "Simhi mahantārahantānaṁ ntassa ṭā vā hoti, mahā mahaṁ, arahā arahaṁ.",
  "anya-e0801n2:326_0": "151. Ntussa.",
  "anya-e0801n2:327_0": "Simhi ntussa ṭā hoti, guṇavā.",
  "anya-e0801n2:328_0": "152. Aṁṅaṁ napuṁsake.",
  "anya-e0801n2:329_0": "Ntussa aṁṅaṁ honti simhi napuṁsake, guṇavaṁ kulaṁ, guṇavantaṁ kulaṁ, napuṁsaketiṁ kiṁ?",
  "anya-e0801n2:329_1": "Sīlavā bhikkhu.",
  "anya-e0801n2:330_0": "153. Himavato vā o.",
  "anya-e0801n2:331_0": "Himavato simhī ntussa o vā hoti, himavanto himavā.",
  "anya-e0801n2:332_0": "154. Rājādiyuvāditvā.",
  "anya-e0801n2:333_0": "Rājādīhiyuvādīhi ca sissa ā hoti, rājā, yuvā.",
  "anya-e0801n2:333_1": "Rāja brahma sakha atta ātuma (7) “dhammo vāññatthe” daḷhadhammā, asma, (8) “imo bhāve” aṇimā, (mahimā, garimā) laghimā, yuva sā suvā maghava puma vattaha.",
  "anya-e0801n2:334_0": "155. Vāmhānaṅa.",
  "anya-e0801n2:335_0": "Rājādīnaṁ yuvādīnaṁ ca ānaṅa hoti vā aṁmhi, rājānaṁ rājaṁ, yuvānaṁ yuvaṁ.",
  "anya-e0801n2:336_0": "156. Yonamāno.",
  "anya-e0801n2:337_0": "Rājādīhi yuvādīhi ca yonaṁ āno vā hoti, rājāno yuvāno, vā tveva? Rājā rāje, yuvā yuve.",
  "anya-e0801n2:338_0": "157. Āyono ca sakhā.",
  "anya-e0801n2:339_0": "Sakhato yona māyo no honti vā āno ca, sakhāyo, sakhino, sakhāno, vā tveva? Sakhā, sakhe.",
  "anya-e0801n2:340_0": "158. Ṭe smino.",
  "anya-e0801n2:341_0": "Sakhato smino ṭe hoti, sakhe, niccattho-yamārambho.",
  "anya-e0801n2:342_0": "159. Nonāsesvi.",
  "anya-e0801n2:343_0": "Sakhassa i hoti nonāsesu, sakhino, sakhinā, sakhissa.",
  "anya-e0801n2:344_0": "160. Smānaṁsu vā.",
  "anya-e0801n2:345_0": "Sakhassa i vā hoti smānaṁsu, sakhismā sakhasmā, sakhīnaṁ sakhānaṁ.",
  "anya-e0801n2:346_0": "161. Yosvaṁhisu cāraṅa.",
  "anya-e0801n2:347_0": "Sakhassa āraṅa vā hoti yosvaṁhisu smānaṁsu ca, sakhāro sakhāyo, sakhāresu sakhesu, sakhāraṁ sakhaṁ, sakhārehi sakhehi, sakhārā sakhā, sakhasmā, sakhārānaṁ sakhānaṁ.",
  "anya-e0801n2:348_0": "162. Lthupitādīnamase.",
  "anya-e0801n2:349_0": "Ltuppaccayantānaṁ pitādīnaṁ ca āraṅa hotī sato-ññatra, kattāro, pitaro, kattāraṁ, pitaraṁ, kattārā, pitarā, kattari, pitari, aseti kiṁ?",
  "anya-e0801n2:349_1": "Kattuno, pituno.",
  "anya-e0801n2:350_0": "163. Namhi vā.",
  "anya-e0801n2:351_0": "Namhi ltupitādīnumānaṅa vā hoti, kattārānaṁ kattūnaṁ, ditarānaṁ pitunnaṁ.",
  "anya-e0801n2:352_0": "164. Ā.",
  "anya-e0801n2:353_0": "Namhi ltupitādīnamā vā hotī, kattānaṁ kattūnaṁ, pītānaṁ pitunnaṁ.",
  "anya-e0801n2:354_0": "165. Salopo.",
  "anya-e0801n2:355_0": "Ltupitādihi sassa lopo vā hoti, katthu katthuno, sakamantātu sakamandhātuno, pītu pituno.",
  "anya-e0801n2:356_0": "166. Suhisvāraṅa.",
  "anya-e0801n2:357_0": "Suhisu ltupitādīnamāraṅa vā hoti, kattāresu kattūsu, pitaresu pitūsu, kattārehi kattūhi, pitarehi pītūhī.",
  "anya-e0801n2:358_0": "167. Najjāyosmāma.",
  "anya-e0801n2:359_0": "Yosu nadisaddassa āma vā hoti, najjāyo nadiyo.",
  "anya-e0801n2:360_0": "168. Ṭi katimhā.",
  "anya-e0801n2:361_0": "Katimhā dhayānaṁ ṭi hoti, kati tiṭṭhanti, kati passa.",
  "anya-e0801n2:362_0": "169. Ṭa pañcādīhi cuddasahi.",
  "anya-e0801n2:363_0": "Pañcādīhi cuddasahi saṁkhyāhi yonaṁ ṭo hoti pañca, pañca, evaṁ yāva aṭṭhārasā.",
  "anya-e0801n2:363_1": "Pañcādīhīti kiṁ?",
  "anya-e0801n2:363_2": "Dve, tayo, cattāro, cuddhasahīti kiṁ?",
  "anya-e0801n2:363_3": "Dve visatiyo.",
  "anya-e0801n2:364_0": "170. Ubhagohi ṭo.",
  "anya-e0801n2:365_0": "Ubhagohi yonaṁ ṭo hoti, ubho, ubho, gāvo, gāvo, kathaṁ ‘imekaratthiṁ ubhayo vasāmā’ti?",
  "anya-e0801n2:365_1": "Ṭomhi yakārāgamo.",
  "anya-e0801n2:366_0": "171. Āraṅa smā.",
  "anya-e0801n2:367_0": "Āravādesato yonaṁ ṭo hoti, sakhāro, kattāro, pitaro.",
  "anya-e0801n2:368_0": "172. Ṭoṭe vā.",
  "anya-e0801n2:369_0": "Āravādesamhā yonaṁ ṭoṭe vā honti yathākkamaṁ, sakhāro, sakhāre sakhāyo, ṭoggahaṇaṁ lāghavatthaṁ.",
  "anya-e0801n2:370_0": "173. Ṭā nāsmānaṁ.",
  "anya-e0801n2:371_0": "Āravādesamhā nāsmānaṁ ṭā hoti, kattārā, kattarā. Kūci vā hoti bayulādhikārā, etādisā sakhāramhā.",
  "anya-e0801n2:372_0": "174. Ṭi smino.",
  "anya-e0801n2:373_0": "Āravādesamhā smino ṭi hoti, kattari, vitari.",
  "anya-e0801n2:374_0": "175. Divādito.",
  "anya-e0801n2:375_0": "Divādīhi nāmehi smino ṭi hoti, divi, bhuvi. Niccaṁ vakārāgamo.",
  "anya-e0801n2:376_0": "176. Rassāraṅa.",
  "anya-e0801n2:377_0": "Smimhi āro rasso hoti, kattari, nattari.",
  "anya-e0801n2:378_0": "177. Pitādīnamanatvādīnaṁ.",
  "anya-e0801n2:379_0": "Natvādivajjitānaṁ pitādīnamāro rasso hoti sabbāsu vibhattīsu, pitaro, pitaraṁ, anutvādīnanti kiṁ? Nattāro.",
  "anya-e0801n2:380_0": "178. Yuvādīnaṁ suhisvānaṅa.",
  "anya-e0801n2:381_0": "Suhisu yuvādīnaṁ ānaṅa hoti, yuvānesu, yuvānehi.",
  "anya-e0801n2:382_0": "179. Nonānesvā.",
  "anya-e0801n2:383_0": "Esu yuvādīnamā hoti, yuvāno, yuvānā, yuvāne.",
  "anya-e0801n2:384_0": "180. Smāsminnaṁ nāne.",
  "anya-e0801n2:385_0": "Yuvādīhi smāsminnaṁ nāne honti yathākkamaṁ, yuvānā, yuvāne.",
  "anya-e0801n2:386_0": "181. Yonaṁ none vā.",
  "anya-e0801n2:387_0": "Yuvādīhi yonaṁ none vā honti yathākkamaṁ, yuvāno, yuvāne, vāti kiṁ?",
  "anya-e0801n2:387_1": "Yuve passa, noggahaṇaṁ lāghavatthaṁ.",
  "anya-e0801n2:388_0": "182. Ito ññatthe pume.",
  "anya-e0801n2:389_0": "Aññapadatthe vattamānā ikārantato nāmasmā yonaṁ none vā honti yathākkamaṁ pulliṅge, tomaraṅkusapāṇino, tomaraṅkusapāṇine, vātveva?",
  "anya-e0801n2:389_1": "Tomaraṅkusapāṇayo, aññattheti kiṁ? Pāṇayo.",
  "anya-e0801n2:390_0": "183. Ne smino kvaci.",
  "anya-e0801n2:391_0": "Aññapadatthe vatthamānā ikārantato nāmasmā smino ne hoti vā kvaci pulliṅge, kataññumhi ca posamhi, sīlavante ariya vuttine, vātveva?",
  "anya-e0801n2:391_1": "Ariyavuttimhi, pumetveva?",
  "anya-e0801n2:391_2": "Ariyavuttiyā.",
  "anya-e0801n2:392_0": "184. Pumā.",
  "anya-e0801n2:393_0": "Pumasaddato smino yaṁ vuttaṁ, taṁ vā hoti, pumāne pume.",
  "anya-e0801n2:394_0": "185. Nāmhi.",
  "anya-e0801n2:395_0": "Pumassa nāmhi yaṁ vuttaṁ, taṁ vā hoti, pumānā pumena.",
  "anya-e0801n2:396_0": "186. Sumhā ca.",
  "anya-e0801n2:397_0": "Pumassa sumhi yaṁ vuttaṁ, taṁ ā ca vā hoti, pumānesu, pumāsu pumesuṁ.",
  "anya-e0801n2:398_0": "187. Gassaṁ.",
  "anya-e0801n2:399_0": "Pumasaddato gassa aṁ vā hoti, bho pumaṁ bho puma, bho ittipumaṁ bho itthipuma.",
  "anya-e0801n2:400_0": "188. Sāssaṁse cānaṅa.",
  "anya-e0801n2:401_0": "Sāsaddassa ānaṅa hoti aṁse ge ca, sānaṁ, sānassa, cabhā sāna.",
  "anya-e0801n2:402_0": "189. Vattahā sanaṁnaṁ nonānaṁ.",
  "anya-e0801n2:403_0": "Vattahā sanaṁnaṁ nonānaṁ honti yathākkamaṁ, vattahāno, vattahānānaṁ.",
  "anya-e0801n2:404_0": "190. Brahmassu vā.",
  "anya-e0801n2:405_0": "Brahmassa u vā hoti sanaṁsu, brahmuno brahmassa, brahmūnaṁ brahmānaṁ.",
  "anya-e0801n2:406_0": "191. Nāmhi.",
  "anya-e0801n2:407_0": "Brahmassa u hoti nāmhi, brahmunā.",
  "anya-e0801n2:408_0": "192. Pumakammathāmaddhānaṁ vā sasmāsu ca.",
  "anya-e0801n2:409_0": "Pumādinamu hoti vā sasmāsu nāmhi ca, pumuno pumassa, pumunā pumānā, pumunā pumānā, kammuno kammassa, kammunā kammasmā, kammunā kammanā, thāmuno thāmassa, thāmunā thāmasmā, thāmunā thāmena, addhuno addhassa, addhunā addhasmā, addhunā addhanā.",
  "anya-e0801n2:410_0": "193. Yuvā sassino.",
  "anya-e0801n2:411_0": "Yuvā sassa vā ino hoti, yuvino yuvassa.",
  "anya-e0801n2:412_0": "194. No-ttātumā.",
  "anya-e0801n2:413_0": "Attātumehi sassa no hoti vā, attano attassa, ātumano ātumassa.",
  "anya-e0801n2:414_0": "195. Suhīsu naka.",
  "anya-e0801n2:415_0": "Attaātumānaṁ suhisu vā naka hoti, attanesu attesu ātumanesu ātumesu, attanehi attehi ātumanehi ātumehi, kathaṁ ‘verinesu’ti?",
  "anya-e0801n2:415_1": "‘Naka’ iti yogavibhāgā.",
  "anya-e0801n2:416_0": "196. Smāssa nā brahmā ca.",
  "anya-e0801n2:417_0": "Brahmā attaātumehi ca svāssa nā hoti, brahmunā, attanā, ātumanā.",
  "anya-e0801n2:418_0": "197. Imetānamenānvādese dutiyāyaṁ.",
  "anya-e0801n2:419_0": "Imaetasaddānaṁ kathitānukathanavisaye dutiyāyamenādeso hoti, imaṁ bhikkhuṁ vinayamajjhāpaya, atho enaṁ dhammamajjhāpaya, ime bhikkhū vinayamajjhāpaya, atho ene dhammamajjhāpaya, evametassa ca yojaniyaṁ.",
  "anya-e0801n2:420_0": "198. Kissa ko sabbāsu.",
  "anya-e0801n2:421_0": "Sabbāsu vibhattisu kissa ko hoti, ko, eka, kā, kāyo, kaṁ, kāni, keneccāmi.",
  "anya-e0801n2:422_0": "199. Ki sasmiṁsu vānitthiyaṁ.",
  "anya-e0801n2:423_0": "Anitthiyaṁ kissa ki vā hoti sasmiṁsu, kissa kassa, kismiṁ kasmiṁ, anitthiyanti kiṁ? Kassā, kassaṁ.",
  "anya-e0801n2:424_0": "200. Kimaṁsisu saha napuṁsake.",
  "anya-e0801n2:425_0": "Aṁsisu saha tehi kiṁsaddassa kiṁ hoti napuṁsake. Kiṁ, kiṁ, napuṁsaketi kiṁ? Ko, kaṁ.",
  "anya-e0801n2:426_0": "201. Imassidaṁ vā.",
  "anya-e0801n2:427_0": "Aṁsisu saha teti imassa idaṁ hoti vā napuṁsake, idaṁ imaṁ, idaṁ imaṁ.",
  "anya-e0801n2:428_0": "202. Amussāduṁ.",
  "anya-e0801n2:429_0": "Aṁsisu saha tehi amussa aduṁ hoti vā napuṁsake, aduṁ amuṁ, aduṁ amuṁ.",
  "anya-e0801n2:430_0": "203. Sumhāmussāsmā.",
  "anya-e0801n2:431_0": "Amhassa asmā hoti vā sumhi, bhattirasmāsu yā tava, vā tveva? Amhesu.",
  "anya-e0801n2:432_0": "204. Naṁmhi ticatunnamitthiyaṁ tissacatassā.",
  "anya-e0801n2:433_0": "Naṁmhi ticatunnaṁ tissacatassā honti itthiyaṁ yathākkamaṁ, tissannaṁ catassannaṁ, itthiyanti kiṁ?",
  "anya-e0801n2:433_1": "Tiṇṇaṁ catunnaṁ.",
  "anya-e0801n2:434_0": "205. Tissocatasso yomhi savibhattīnaṁ.",
  "anya-e0801n2:435_0": "Vibhattisahitānaṁ ticatunnaṁ yomhi tisso catasso honti itthiyaṁ yathākkamaṁ, tisso catasso.",
  "anya-e0801n2:436_0": "206. Tīṇicattāri napuṁsake.",
  "anya-e0801n2:437_0": "Yomhi savibhattīnaṁ ticatunnaṁ yathākkamaṁ tīṇicattāri honti napuṁsake, tīṇi. Cattāri.",
  "anya-e0801n2:438_0": "207. Pume tayo cattāro.",
  "anya-e0801n2:439_0": "Yomhi savibhattīnaṁ ticatunnaṁ tayocattāro honti yathākkamaṁ pulliṅge, tayo, cattāro.",
  "anya-e0801n2:440_0": "208. Caturo vā catussa.",
  "anya-e0801n2:441_0": "Catusaddassa savibhattissa yomhi caturo vā hoti pulliṅge, caturo janā saṁvidhāya, kathaṁ ‘caturo nimitte nāddassāsi’nti?",
  "anya-e0801n2:441_1": "Liṅgavipallāsā.",
  "anya-e0801n2:442_0": "209. Mayamasmāmhassa.",
  "anya-e0801n2:443_0": "Yosvamhassa savibhattissa mayamasmā vā honti yathākkamaṁ, mayaṁ, asmā, amhe.",
  "anya-e0801n2:444_0": "210. Naṁsesvasmākaṁmamaṁ.",
  "anya-e0801n2:445_0": "Naṁsesvamussa savibhattissa asmākaṁ mamaṁ honti vā yathākkamaṁ, asmākaṁ, amhākaṁ, mamaṁ mama.",
  "anya-e0801n2:446_0": "211. Simha-haṁ.",
  "anya-e0801n2:447_0": "Simhi amhassa savibhattissa ahaṁ hoti, ahaṁ.",
  "anya-e0801n2:448_0": "212. Tumhassa tuvaṁtvamamhi ca.",
  "anya-e0801n2:449_0": "Aṁmhi simhi ca tumhassa savibhattissa tuvaṁtvaṁ honti yathākkamaṁ, tuvaṁ, tvaṁ.",
  "anya-e0801n2:450_0": "213. Tayātayīnaṁ tva vā tassa.",
  "anya-e0801n2:451_0": "Tumhassa tayātayīnaṁ takārassa tva hoti vā, tvayā tayā, tvayi tayi.",
  "anya-e0801n2:452_0": "214. Smāmhi tvamhā.",
  "anya-e0801n2:453_0": "Svāmhi tumhassa savibhattissa tvamhā hoti vā, pattā nissaṁ sayaṁ tvamhā, vā tveva? Tvayā.",
  "anya-e0801n2:454_0": "215. Ntantūnaṁntoyomhī paṭhame.",
  "anya-e0801n2:455_0": "Paṭhame yomhi ntantūnaṁ savibhattīnaṁ ntoiccādeso vā hoti, gacchanto, gacchantā, guṇavanto guṇavantā.",
  "anya-e0801n2:456_0": "216. Taṁ naṁmhi.",
  "anya-e0801n2:457_0": "Naṁmhi ntantūnaṁ savibhatthīnaṁ taṁ vā hoti, gacchataṁ gacchantānaṁ, guṇavataṁ guṇavantānaṁ.",
  "anya-e0801n2:458_0": "217. Totātitā sasmāsmiṁnāsu.",
  "anya-e0801n2:459_0": "Sādīsu ntantūnaṁ savibhattīnaṁ totātitā honti vā yathākkamaṁ, gacchato gacchantassa, guṇavato guṇavantassa, gacchatā gacchantamhā, guṇavatā guṇavanthamhā, gacchati gacchante, guṇavati guṇavante, gacchatā gacchantena, guṇavatā guṇavantena.",
  "anya-e0801n2:460_0": "218. Ṭaṭāaṁ ge.",
  "anya-e0801n2:461_0": "Ge pare ntantūnaṁ savibhattīnaṁ ṭaṭāaṁ iccādesā honti, bho gaccha, bho gacchā, bho gacchaṁ, to guṇava, bho guṇavā, bho guṇavaṁ.",
  "anya-e0801n2:462_0": "219. Yomhi dvinnaṁ duvedve.",
  "anya-e0801n2:463_0": "Yomhī dvīssa savibhattissa duvedve honti paccekaṁ, duve, dve.",
  "anya-e0801n2:464_0": "220. Duvinnaṁ naṁmhi vā. Naṁmhi dvissa savibhattissa duvinnaṁ hoti vā, duvinnaṁ, dvinnaṁ.",
  "anya-e0801n2:465_0": "221. Rājassa raññaṁ. Naṁmhi rājassa savibhattissa raññaṁ hoti vā, raññaṁ rājānaṁ.",
  "anya-e0801n2:466_0": "222. Nāsmāsu raññā. Nāsmāsu rājassa savibhattissa raññā hoti, raññā kataṁ, raññā nissaṭaṁ.",
  "anya-e0801n2:467_0": "223.",
  "anya-e0801n2:467_1": "Rañño raññassa rājino se.",
  "anya-e0801n2:467_2": "Se rājassa savibhattissa rañño raññassa rājino honti, rañño, raññassa, rājino.",
  "anya-e0801n2:468_0": "224. Smimhi raññerājini. Smimhi rājassa savibhattissa raññe rājini honti, raññe, rājini.",
  "anya-e0801n2:469_0": "225.",
  "anya-e0801n2:469_1": "Samāse vā.",
  "anya-e0801n2:469_2": "Samāsavisaye ete ādesā rājassa vā honti, kāsiraññā kāsirājena, kāsiraññā kāsirājasmā, kāsirañño kāsirājassa, kāsiraññe kāsirāje.",
  "anya-e0801n2:470_0": "226.",
  "anya-e0801n2:470_1": "Smimhi tumhāmhānaṁ tayimayi.",
  "anya-e0801n2:470_2": "Smimhi tumhaamusaddānaṁ savibhattīnaṁ tayimayi honti yathākkamaṁ, tayi, mayi.",
  "anya-e0801n2:471_0": "227. Aṁmhi taṁ maṁ tavaṁ mamaṁ.",
  "anya-e0801n2:472_0": "Aṁmhi tumhaamhasaddānaṁ savibhattīnaṁ taṁ maṁ tavaṁ mamaṁ honti yathākkamaṁ, taṁ, maṁ, tavaṁ, mamaṁ,",
  "anya-e0801n2:473_0": "228. Nāsmāsu tayāmayā.",
  "anya-e0801n2:474_0": "Nāsmāsu tumhaamhasaddānaṁ savibhattīnaṁ tayāmayā honti yathākkamaṁ, tayā kataṁ, mayā kataṁ, tayā nissaṭaṁ, mayā nissaṭaṁ.",
  "anya-e0801n2:475_0": "229. Tava mama tuyhaṁ mayhaṁ se.",
  "anya-e0801n2:476_0": "Se tumhaamhasaddānaṁ savibhattīnaṁ tava mama tuyhaṁ mayhaṁ honti yathākkamaṁ, tava, tuyhaṁ, mama, mayhaṁ.",
  "anya-e0801n2:477_0": "230. Ṅaṁṅākaṁ naṁmhi.",
  "anya-e0801n2:478_0": "Naṁmhi tumhaamhasaddānaṁ savibhattīnaṁ ṅaṁṅākaṁ honti paccekaṁ, tumhaṁ, tumhākaṁ, amhaṁ, amhākaṁ, yathāsaṅkhyamatra na vivacchate.",
  "anya-e0801n2:479_0": "231. Dutiye yomhi vā.",
  "anya-e0801n2:480_0": "Tumhaamhasaddānaṁ savibhattīnaṁ paccekaṁ ṅaṁṅākaṁ vā honti yomhi dutiye, tumhaṁ, tumhākaṁ, tumhe, amhaṁ, amhākaṁ, amhe.",
  "anya-e0801n2:481_0": "232. Apādādo padatekavākye.",
  "anya-e0801n2:482_0": "Idamadhikataṁ veditabbaṁ. Pajjate-nenatthoti padaṁ-syādyantaṁ tyādyantaṁ ca, padasamūho vākyaṁ.",
  "anya-e0801n2:483_0": "233. Yonaṁhisvapañcamyā vono.",
  "anya-e0801n2:484_0": "Apañcamiyā yonaṁhisvapādādo vattamānānaṁ padasmā paresaṁ ekavākye ṭhitānaṁ tumhāmhasaddānaṁ savibhattīnaṁ vono honti vā yathākkamaṁ, tiṭṭhatha vo, tiṭṭhatha tumhe, tiṭṭhāma no, tiṭṭhāma mayaṁ, passati vo, passati tumhe, passati no, passati amhe, dīyate vo, dīyate tumhaṁ, dīyate no, dīyate amhaṁ, dhanaṁ vo, dhanaṁ tumhaṁ, dhanaṁ no dhanaṁ amhaṁ, kataṁ vo, kataṁ tumhehi, kataṁ no, kataṁ amhehi, apañcamyāti kiṁ?",
  "anya-e0801n2:484_1": "Nissaṭaṁ tumhehi, nissaṭaṁ amhehi, apādādotveva?",
  "anya-e0801n2:484_2": "‘Balañca bhikkhūnamanuppadinnaṁ, tumhehi puññaṁ pasutaṁ anappakaṁ’, padatotveva?",
  "anya-e0801n2:484_3": "Tumhe tiṭṭhatha, ekavākyetveva?",
  "anya-e0801n2:484_4": "Devadatto tiṭṭhati gāme, tumhe tiṭṭhatha nagare, savibhattīnaṁtveva?",
  "anya-e0801n2:484_5": "Arahati dhammo tumhādisānaṁ, arahati dhammo amhādisānaṁ.",
  "anya-e0801n2:485_0": "234. Teme nāse.",
  "anya-e0801n2:486_0": "Nāmhi se ca apādādo vattamānānaṁ padasmā paresaṁ ekavākye ṭhitānaṁ tumhāmhasaddānaṁ savibhattīnaṁ teme vā honti yathākkamaṁ, kataṁ te, kataṁ tayā, kataṁ me, kataṁ mayā, dīyate te, dīyate tava dīyate me, dīyate mama, dhanaṁ te, dhanaṁ tava, dhanaṁ me, dhanaṁ mama.",
  "anya-e0801n2:487_0": "235. Anvādese.",
  "anya-e0801n2:488_0": "Kathitānukathanavisaye tumhaamha-saddānamādesā niccaṁ bhavanti punabbidhānā, gāmo tumhaṁ pariggaho, atho janapado vo pariggaho.",
  "anya-e0801n2:489_0": "236. Sapubbā paṭhamantā vā.",
  "anya-e0801n2:490_0": "Vijjamānapubbasmā paṭhamantā paresaṁ tumhaamhasaddānamādesā vā honti anvādesepi, gāme paṭo tumhākaṁ, atho nagare kambalo vo, atho nagare kambalo tumhākaṁ, sapubbāti kiṁ?",
  "anya-e0801n2:490_1": "Paṭo tumhākaṁ, atho kambalo vo, paṭhamantāti ki?",
  "anya-e0801n2:490_2": "Paṭo nāgare tumhākaṁ, atho kambalo gāme vo.",
  "anya-e0801n2:491_0": "237. Na ca vā hā hevayoge.",
  "anya-e0801n2:492_0": "Cādīhi yoge tumhaamhasaddānamādesā na honti, gāmo tava ca pariggaho, mama ca pariggaho, gāmo tava vā pariggaho, mama vā pariggaho, gāmo tava ha pariggaho, mama ha pariggaho, gāmo tavāha pariggaho, mamāha pariggaho, gāmo taveva pariggaho, mameva pariggaho, evaṁ sabbattha udāharitabbaṁ, yogeti kiṁ?",
  "anya-e0801n2:492_1": "Gāmo ca te pariggaho, nagarañca me pariggaho.",
  "anya-e0801n2:493_0": "238. Dassanatthe nālocane.",
  "anya-e0801n2:494_0": "Dassanatthesu ālocanavajjitesu payujjamānesu tumhaamhasaddānamādesā na honti, gāmo tumhe uddissāgato, gāmo amhe uddissāgato, anālocaneti kiṁ?",
  "anya-e0801n2:494_1": "Gāmo vo āloceti, gāmo no āloceti.",
  "anya-e0801n2:495_0": "293.",
  "anya-e0801n2:495_1": "Āmantaṇaṁ pubbamasantaṁva.",
  "anya-e0801n2:495_2": "Āmantaṇaṁ pubbamavijjamānaṁ viya hoti tumhāmhasaddānamādesavisaye, devadatta tava pariggaho, āmantaṇanti kiṁ?",
  "anya-e0801n2:495_3": "Kambalo te pariggaho, pubbamiti kiṁ?",
  "anya-e0801n2:495_4": "‘Mayetaṁ sabbamakkhātaṁ, tumhākaṁ dvijapuṅgavā, parassa hi avijjamānatte ‘apādādo’ti paṭisedho na siyā.",
  "anya-e0801n2:495_5": "Ivāti kiṁ?",
  "anya-e0801n2:495_6": "Savanaṁ yathā siyā.",
  "anya-e0801n2:496_0": "240. Na sāmaññavacanamekatthe.",
  "anya-e0801n2:497_0": "Samānādhikaraṇe parato sāmaññavacanamāmantaṇamasantaṁ viya na hoti, māṇavaka jaṭilaka te pariggaho.",
  "anya-e0801n2:497_1": "Parassāvijjamānattepi pubbarūpamupādāyādeso hoti, sāmaññavacananti kiṁ?",
  "anya-e0801n2:497_2": "Devadatta māṇavaka tava pariggaho, ekattheti kiṁ?",
  "anya-e0801n2:497_3": "Devadatta yaññadatta tumhaṁ pariggaho.",
  "anya-e0801n2:498_0": "241. Bahūsu vā.",
  "anya-e0801n2:499_0": "Bahūsu vattamānamāmantaṇaṁ sāmaññavacanamekatthe avijjamānaṁ viya vā na hoti, brāhmaṇā guṇavanto tumhākaṁ pariggaho, brāhmaṇā guṇavanto vo pariggaho.",
  "anya-e0801n2:500_0": "Iti moggallāne byākaraṇe vuttiyaṁ",
  "anya-e0801n2:501_0": "Syādikaṇḍo dutiyo."
}