{
  "tika-abh08t19:0_0": "20. Vīsatimo paricchedo",
  "tika-abh08t19:1_0": "Maggāmaggañāṇadassanavisuddhiniddesavaṇṇanā",
  "tika-abh08t19:2_0": "1264.Paccuppannassa dhammassāti paccuppannassa nāmarūpadhammassa.",
  "tika-abh08t19:3_0": "1266-8.Uppajjato uppajjantassa nāmarūpadhammassa rāsito nicayato āgamanañca natthi.",
  "tika-abh08t19:3_1": "Disāgamananti disāya gamanaṁ.",
  "tika-abh08t19:3_2": "Niruddhassāpi nāmarūpadhammassa ekasmiṁ ṭhāne nicayoti ca natthi.",
  "tika-abh08t19:4_0": "1270-1.",
  "tika-abh08t19:4_1": "Avijjāsamudayā rūpasamudayo, avijjānirodhā rūpanirodho.",
  "tika-abh08t19:4_2": "Taṇhāsamudayā rūpasamudayo, taṇhānirodhā rūpanirodho.",
  "tika-abh08t19:4_3": "Kammasamudayā rūpasamudayo, kammanirodhā rūpanirodho.",
  "tika-abh08t19:4_4": "Āhāranirodhā rūpanirodho.",
  "tika-abh08t19:4_5": "Dhammeti saṅkhāradhamme.",
  "tika-abh08t19:5_0": "1280.Sampattapaṭivedhassāti sampattalokuttarasaṅkhātamaggaphalassa sotāpannādipuggalassa.",
  "tika-abh08t19:5_1": "Vippaṭipannassāti paṭipattiyaṁ appaṭipannassa, viruddhavasena paṭipannassa vā.",
  "tika-abh08t19:6_0": "1286.Kāyacittānīti kāyāti vedanāsaññāsaṅkhārā. Cittanti viññāṇaṁ.",
  "tika-abh08t19:7_0": "1290.Yato yato paccayādito.",
  "tika-abh08t19:7_1": "Yaṁ amataṁ nibbānaṁ vijānataṁ vijānantānaṁ pītipāmojjaṁ, tehi labhitabbaṁ amataṁ, amataṁ viya pītipāmojjaṁ vā.",
  "tika-abh08t19:8_0": "1293.Appatteti attani maggaphalasmiṁ appatte.",
  "tika-abh08t19:8_1": "Pattasaññīti maggaphale ahaṁ patto asmi iti saññito hoti.",
  "tika-abh08t19:9_0": "1297.Sāravedinoti sārajānanasīlā.",
  "tika-abh08t19:9_1": "Tanti taṁ maggāmaggañāṇadassanaṁ.",
  "tika-abh08t19:9_2": "Idaṁ ñāṇaṁ maggāmaggañāṇadassananti maggāmaggañāṇadassanaṁ nāma.",
  "tika-abh08t19:10_0": "Iti abhidhammāvatāraṭīkāya",
  "tika-abh08t19:11_0": "Maggāmaggañāṇadassanavisuddhiniddesavaṇṇanā niṭṭhitā.",
  "tika-abh08t19:12_0": "Vīsatimo paricchedo."
}