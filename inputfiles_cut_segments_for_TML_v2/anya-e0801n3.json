{
  "anya-e0801n3:0_0": "(3) Tatiyo kaṇḍo (samāso)",
  "anya-e0801n3:1_0": "1. Syādi syādinekatthaṁ.",
  "anya-e0801n3:2_0": "Syādyantaṁ syādyantena sahekatthaṁ hotīti idamadhikataṁ veditabbaṁ, so ca bhinnatthānamekatthībhāvo samāsoti vuccate.",
  "anya-e0801n3:3_0": "2. Asaṅkhyaṁvibhatti sampatti samīpa sākalyābhāva yathā pacchāyugapadatthe.",
  "anya-e0801n3:4_0": "Asaṅkhyaṁ, syādyantaṁ vibhatyādīnamatthe vattamānaṁ syādyantena sahekatthaṁ bhavati, tattha vibhatyatthe tāva itthīsu kathā pavattā adhitthi.",
  "anya-e0801n3:4_1": "Sampatti dvidhā attasampatti samiddhi ca, sampannaṁ brahmaṁ sabrahmaṁ licchavīnaṁ, samiddhi bhikkhānaṁ subhikkhaṁ.",
  "anya-e0801n3:4_2": "Samīpe kumbhassa samīpamupakumbhaṁ.",
  "anya-e0801n3:4_3": "Sākalyesatiṇamajjhoharati, sāgyadhīte.",
  "anya-e0801n3:4_4": "Abhāvo sambandhibhedā bahuvidho, tatra iddhābhāve-vigatā iddhi saddikānaṁ dussaddikaṁ, atthābhāve-abhāvo makkhikānaṁ nimmakkhikaṁ, ahikkamābhāve-atigatāni tiṇāni nittiṇaṁ, sampatyābhāve-atigataṁ lahupāvuraṇaṁ atilahupāvuraṇaṁ, lahupāvuraṇassa nāyamupabhogakāloti attho.",
  "anya-e0801n3:4_5": "Yathā etthā-nekavidho, tatra yoggatāyaṁ-anurūpaṁ surūpovahati, vicchāyaṁ-anvaddhamāsaṁ, atthānativattiyaṁ-yathāsatti, sadisatte, sadiso kikhiyā sakikhi, ānupubbiye-anujeṭṭhaṁ, pacchādattheanurathaṁ, yugapadatthe-sacakkaṁ nidhehi.",
  "anya-e0801n3:5_0": "3. Yathā na tulye.",
  "anya-e0801n3:6_0": "Yathāsaddo tulyatthe vattamāno syādyantena sahekattho na bhavati, yathā devadatto tathā yaññadatto.",
  "anya-e0801n3:7_0": "4. Yāvāvadhāraṇe.",
  "anya-e0801n3:8_0": "Yāvasaddo-vadhāraṇe vattamāno syādyantena sahekattho bhavati, avadhāraṇa mettakatā paricchedo, yāvāmattaṁ brāhmaṇe āmantaya, yāvajīvaṁ, avadhāraṇeti kiṁ?",
  "anya-e0801n3:8_1": "Yāva dinnaṁ tāva bhuttaṁ, nāvadhārayāmi kittakaṁ mayā bhuttanti.",
  "anya-e0801n3:9_0": "5. Payyapā bahi tiro pure pacchā vā pañcamyā.",
  "anya-e0801n3:10_0": "Pariādayo pañcamyantena sahekatthā honti vā, paripabbataṁ vassi devo paripabbatā, apapabbataṁ vassi devo apapabbatā, āpāṭaliputtaṁ vassi devo āpāṭaliputtā, bahigāmaṁ bahi gāmā, tiropabbataṁ tiropabbatā, purebhattaṁ purebhattā, pacchābhattaṁ pacchābhattā, vetādhikāro.",
  "anya-e0801n3:11_0": "6. Samīpāyāmesvanu.",
  "anya-e0801n3:12_0": "Anusaddo sāmīpye āyāme ca vattamāno syādyantena sahekattho hoti vā, anuvanamasani gatā, anugaṅgaṁ bārāṇasī, samīpāyāmesvīti kiṁ?",
  "anya-e0801n3:12_1": "Rakkhamanuvijjotate vijju.",
  "anya-e0801n3:13_0": "7. Tiṭṭhagvādīni.",
  "anya-e0801n3:14_0": "Tiṭṭhaguppabhutīni ekatthībhāvavisaye nipātīyante, tiṭṭhantī gāvo yasmiṁ kāle tiṭṭhagu kālo, vahaggu kālo.",
  "anya-e0801n3:14_1": "Āyatīgavaṁ, khaleyavaṁ, lūnayavaṁ lūyamānayavamiccādi, cyanto pettha kesā kesi, daṇḍā daṇḍi, tathā velāppabhāvanatthopi, pāto nahānaṁ pātarahānaṁ, sāyaṁ nayānaṁ sāyanahānaṁ, pātakālaṁ sāyakālaṁ, pātameghaṁ sāyameghaṁ, pātamaggaṁ sāyamaggaṁ.",
  "anya-e0801n3:15_0": "8.",
  "anya-e0801n3:15_1": "Ore pari paṭi pāre majjhe heṭṭhuddhādho-ntovāchaṭṭhiyā.",
  "anya-e0801n3:15_2": "Orādayo saddā chaṭṭhiyantena sahekatthā vā honti, ekārantattaṁ nipātanato, oregaṅgaṁ, parisikharaṁ, paṭisotaṁ, pāreyamunaṁ, majjhegaṅgaṁ, heṭṭhāpāsādaṁ, uddhagaṅgaṁ, adhogaṅgaṁ, anthopāsādaṁ, puna vāvidhānā ‘gaṅgāora’ miccādīpi honti.",
  "anya-e0801n3:16_0": "9. Taṁ napuṁsakaṁ.",
  "anya-e0801n3:17_0": "Yadetamatikkantamekatthaṁ, taṁ napuṁsakaliṅgaṁ veditabbaṁ, tathā cevodāhaṭaṁ, vā kvaci bahulādhikārā, yathāparisaṁ yathāparisāya, sakāya sakāya parisāyāti attho.",
  "anya-e0801n3:18_0": "10. Amādi.",
  "anya-e0801n3:19_0": "Amādi syādyantaṁ syādyantena saha bahulamekatthaṁ hoti gāmaṁ gato gāmagato, muhuttaṁ sukhaṁ muhuttasukhaṁ, vuttiyevopapadasamāse kumbhakāro, sapāko, tantavāyo, varāharo.",
  "anya-e0801n3:19_1": "Ntamānaktavantūti vākyameva, dhammaṁ suṇanto, dhammaṁ suṇamāno, odanaṁ bhuttavā.",
  "anya-e0801n3:20_0": "Raññā hato rājahato, asinā chinno asicchinno, pitusadiso, pitusamo, sukhasahagataṁ, dadhinā upasittaṁ bhojanaṁ dadhibhojanaṁ, guḷena misso odano guḷodano, vuttipadenevopasittādikiriyāyākhyāpanato natthāyuttatthatā.",
  "anya-e0801n3:20_1": "Kvaci vuttiyeva urago, pādapo.",
  "anya-e0801n3:20_2": "Kvaci vākyameva pharasunā chinnavā, dassanena pahātabbā.",
  "anya-e0801n3:21_0": "Buddhassa deyyaṁ buddhadeyyaṁ, yūpāya dāru yūpādāru, rajanāya doṇi rajanadoṇi.",
  "anya-e0801n3:21_1": "Idha na hoti saṅghassa dātabbaṁ.",
  "anya-e0801n3:21_2": "Kathaṁ ‘etadattho etadatthā etadattha’nti?",
  "anya-e0801n3:21_3": "Aññapadatthe bhavissati.",
  "anya-e0801n3:22_0": "Savarehi bhayaṁ savarabhayaṁ, gāmaniggato, methunāpeto, kvaci vuttiyeva kammajaṁ, cittajaṁ, idha na hoti rukkhā patito.",
  "anya-e0801n3:23_0": "Rañño puriso rājapuriso.",
  "anya-e0801n3:23_1": "Bahulādhikārā ntamānaniddhāriyapūraṇabhāvatittatthehi na hoti-mamānukubbaṁ, mamānukurumāno, gunnaṁ kaṇhā sampannakhīratamā, sissānaṁ pañcamo, paṭassa sukkatā, kvaci hoteva-vattamānasāmīpyaṁ, kathaṁ ‘brāhmaṇassa sukkā dantā’ti?",
  "anya-e0801n3:23_2": "Sāpekkhatāya na hoti.",
  "anya-e0801n3:23_3": "Idha pana hoteva ‘candanagandho, nadighoso, kaññārūpaṁ, kāyasamphasso, phalaraso’ti, phalānaṁ titto, phalānamāsito, phasānaṁ suhito.",
  "anya-e0801n3:24_0": "Brāhmaṇassa uccaṁ gehanti sāpekkhatāya na hoti, ‘rañño pāṭaliputtakassa dhana’nti dhanasambandhe chaṭṭhīti pāṭaliputtakena sambandhābhāvā na hessati, ‘rañño go ca asso ca puriso cā’ti bhinnatthatāya vākyameva, ‘rañño gavāssapurisā rājagavāssapurisā’ti vutti hotevekattibhāve.",
  "anya-e0801n3:25_0": "Dāne soṇḍo dānasoṇḍo, dhammarato, dānābhirato.",
  "anya-e0801n3:25_1": "Kvaci vuttiyeva kucchisayo, thalaṭṭho, paṅkajaṁ, saroruhaṁ.",
  "anya-e0801n3:25_2": "Idha na hoti bhojane mattaññutā, indriyesu guttadvāratā, āsane nisinno, āsane nisīditabbaṁ.",
  "anya-e0801n3:26_0": "11. Visesanamekatthena.",
  "anya-e0801n3:27_0": "Visesanaṁ syāntaṁ visessena syādyantena samānādhikaraṇena sahekatthaṁ hoti, nīlañca taṁ uppalañceti nīluppalaṁ, chinnañca taṁ paruḷhañceti chinnaparaḷhaṁ, satthīva satthī, satthī ca sā sāmā ceti satthisāmā, sīhova sīho, muni ca so sīho ceti munisīho, sīlameva dhanaṁ sīladhanaṁ.",
  "anya-e0801n3:28_0": "Kvaci vākyameva puṇṇo mantāṇiputto, citto gahapati.",
  "anya-e0801n3:28_1": "Kvaci vuttiyeva kaṇhasappo, lohitasāli, visesananti kiṁ?",
  "anya-e0801n3:28_2": "Tacchako sappo, ekattheneti kiṁ?",
  "anya-e0801n3:28_3": "Kāḷamhā añño.",
  "anya-e0801n3:28_4": "Kathaṁ ‘pattajīviko, āpannajīviko, māsajāto’ti?",
  "anya-e0801n3:28_5": "Aññapadatthe bhavissati.",
  "anya-e0801n3:29_0": "12. Naña.",
  "anya-e0801n3:30_0": "Nañiccetaṁ syādyantaṁ syādyantena sahekatthaṁ hoti, na brāhmaṇo abrāhmaṇo, bahulādhikārato asamatthatthehi, kehici hoti ‘apunageyyā gāthā, anokāsaṁ kāretvā, amūlā mūlaṁ gantvā.",
  "anya-e0801n3:30_1": "Īsaṁkaḷāro, īsaṁpiṅgaloti ‘syādi syādine’ti samāso, vākyameva vātippasaṅgābhāvā.",
  "anya-e0801n3:31_0": "13. Kupādayo niccamasyādividhimhi.",
  "anya-e0801n3:32_0": "Kusaddo pādayo ca syādyantena sahekatthā honti niccaṁ syādividhivisayato-ñattha, kucchito brāhmaṇo kubrāhmaṇo, īsakaṁ uṇhaṁ kaduṇhaṁ, panāyako, abhiseko, pakaritvā, pakataṁ, duppuriso, dukkaṭaṁ, supuriso, sukataṁ, abhitthutaṁ, atitthutaṁ, ākaḷāro, ābaddho.",
  "anya-e0801n3:33_0": "(9) “Pādayo gatādyatthe paṭhamāya”. Pagato ācariyo pācariyo, pantevāsī.",
  "anya-e0801n3:34_0": "(10) “Accādayo kantādyatthe dutiyāya”. Atikkanto mañcamatimañco, atimālo.",
  "anya-e0801n3:35_0": "(11) “Avādayo kuṭṭhādyatthe tatiyāya”. Avakuṭṭhaṁ kokilāya vanaṁ avakokilaṁ, avamayūraṁ.",
  "anya-e0801n3:36_0": "(12) “Pariyādayo gilānādyatthe catutthiyā”. Parigilāno ajjhenāya pariyajjheno.",
  "anya-e0801n3:37_0": "(13) “Nyādayo kantādyatthe pañcamiyā”.",
  "anya-e0801n3:38_0": "Nikkhanto kosambiyā nikkosampi, asyādividhimhīti kiṁ? Rukkhaṁ pati vijjotate.",
  "anya-e0801n3:39_0": "14. Cī kriyatthehi.",
  "anya-e0801n3:40_0": "Cīppaccayanto kiriyatthehi syādyantehi sahekattho hoti, malinīkariya.",
  "anya-e0801n3:41_0": "15. Bhūsanādarānādaresvalaṁsāsā.",
  "anya-e0801n3:42_0": "Bhūsanādisvatthe svalamādayo saddā kiriyatthehi syādyantehi sahekatthā honti, alaṁkariya, sakkacca, asakkacca.",
  "anya-e0801n3:42_1": "Bhūsanādīsūti kiṁ?",
  "anya-e0801n3:42_2": "Alaṁbhutvā gato, sakkatvā gato, asakkatvā gato, pariyattaṁ sobhanamasobhananti attho.",
  "anya-e0801n3:43_0": "16. Aññe ca.",
  "anya-e0801n3:44_0": "Aññe ca saddā kiriyatthehi syādyantehi saha bahulamekatthā bhavanti, purobhūya, tirobhūya, tirokariya, urasikariya, manasikariya, majjhekariya, tuṇhībhūya.",
  "anya-e0801n3:45_0": "17. Vānekaññatthe.",
  "anya-e0801n3:46_0": "Anekaṁ syādyantamaññassa padassatthe ekatthaṁ vā hoti, bahūni dhanāni yassa so bahudhano, lambā kaṇṇā yassa so lambakaṇṇo, vajiraṁ pāṇimhi yassa soyaṁ vajirapāṇi, mattā bahavo mātaṅgā ettha mattabahumātaṅgaṁ vanaṁ, āruḷho vānaro yaṁ rukkhaṁ so āruḷhavānaro, jitāni indriyāni yena so jitindriyo, dinnaṁ bhojanaṁ yassa so dinnabhojano, apagataṁ kāḷakaṁ yasmā paṭā so-yamapagatakāḷako, upagatā dasa yesaṁ te upadasā, āsannadasā, adūradasā, adhikadasā, tayo dasa parimāṇamesaṁ tidasā, kathaṁ dasasaddo saṅkhyāne vattate?",
  "anya-e0801n3:46_1": "Parimāṇasaddasannidhānā, yathā pañca parimāṇamesaṁ pañcakā sakunāti, dve vā tayo vā parimāṇamesaṁ dvattayo vāsaddatthe vā dve vā tayo vā dvattayo.",
  "anya-e0801n3:47_0": "Dakkhiṇassā ca pubbassā ca disāya yadantarāḷaṁ dakkhiṇapubbā disā, dakkhiṇā ca sā pubbā cāti vā, saha puttenāgato saputto, salomako vijjamānalomakoti attho, evaṁ sapakkhako, atthī khīrā brāhmaṇīti atthisaddo vijjamānatthe nipāto, kvaci gatatthatāya padantarānamappayogo, kaṇṭhaṭṭhā kāḷā assa kaṇṭhekāḷo, oṭṭhassa mukhamiva mukhamassa oṭṭhamukho, kesasaṅghāto cūḷā assa kesacūḷo, suvaṇṇavikāro alaṅkāro assa suvaṇṇālaṅkāro, papatitaṁ paṇṇamassa papatitapaṇṇo, papaṇṇo, avijjamānā puttā assa avijjamānaputto, na santi puttā assa aputte, kvaci na hoti pañca bhuttavanto assa bhātuno putto assa atthīti bahulādhikārato.",
  "anya-e0801n3:48_0": "18. Tattha gahetvā tena paharitvā yuddhe sarūpaṁ.",
  "anya-e0801n3:49_0": "Sattamyantaṁ tatiyantañca sarūpamanekaṁ tattha gahetvā tena paharitvā yuddhe-ññapadatthe ekatthaṁ vā hoti, kesesu ca kesesu ca gahetvā yuddhaṁ pavattaṁ kesākesi, daṇḍehi ca daṇḍehi ca paharitvā yuddhaṁ pavattaṁ daṇḍādaṇḍi, muṭṭhāmuṭṭhi, “ci vītiyāre” (3-51) ti ci samāsanto, “cismiṁ” (3.66) ti akāro.",
  "anya-e0801n3:49_1": "Tattha teneti kiṁ?",
  "anya-e0801n3:49_2": "Kāyañca kāyañca gahetvā yuddhaṁ pavattaṁ.",
  "anya-e0801n3:49_3": "Gahetvā paharitvāti kiṁ?",
  "anya-e0801n3:49_4": "Rathe ca rathe ca ṭhatvā yuddhaṁ pavatti.",
  "anya-e0801n3:49_5": "Yuddheti kiṁ?",
  "anya-e0801n3:49_6": "Hatthe ca hatthe ca gahetvā sakhyaṁ pavattaṁ.",
  "anya-e0801n3:49_7": "Sarūpanti kiṁ?",
  "anya-e0801n3:49_8": "Daṇḍehi ca musalehi ca paharitvā yuddha pavattaṁ.",
  "anya-e0801n3:50_0": "19. Catthe.",
  "anya-e0801n3:51_0": "Anekaṁ syādyantaṁ catthe ekatthaṁ vā bhavati.",
  "anya-e0801n3:51_1": "Samuccayonvācayo itarītarayogo samāhāro ca ca saddatthā, tattha samuccayānvācayesu nekatthībhāvo sambhavati, tesu hi samuccayo aññamaññanirapekkhā namattappadhānānaṁ katthaci kiriyāvisese cīyamānatā, yathā ‘dhave ca khadire ca palāse ca chindā’ti.",
  "anya-e0801n3:51_2": "Anvācayo ca yattheko padhānabhāvena vidhīyate aparo ca guṇabhāvena, yathā ‘bhikkhañcara gāvo cānaye’ti.",
  "anya-e0801n3:51_3": "Itaradvaye tu sambhavati, tesu hi aññamaññasāpekkhānamavayavabhadānugato itarītarayogo, yathā ‘sāriputtamoggallānā’ti, assāvayavappadhānattā bahuvacanameva.",
  "anya-e0801n3:51_4": "Aññamaññasāpekkhānameva tirohitāvayavabhedo samudāyappadhāno samāhāro, yathā ‘chattupāhana’nti, assa pana samudāyappadhānattā ekavacanameva.",
  "anya-e0801n3:52_0": "Te ca samāhārītarītarayogā bahulaṁ vidhānā niyatavisayāyeva honti, tatrāyaṁ visayavibhāgo nirutthipiṭakāgato-pāṇitūriyayoggasenaṅgānaṁ, niccaverīnaṁ, saṅkhyāparimāṇa-saññānaṁ, khuddajantukānaṁ, pacanacaṇḍālānaṁ, caraṇasādhāraṇānaṁ, ekajjhāyanapāvacanānaṁ, liṅgavisesānaṁ, vividhaviruddhānaṁ disānaṁ, nadīnañca niccaṁ samāhārekattaṁ bhavati, tiṇarukkhapasusakunadhanadhaññabyañjanajanappadānaṁ vā, aññesamitarītarayogova.",
  "anya-e0801n3:53_0": "Pāṇyaṅgānaṁ-cakkhusotaṁ, mukhanāsikaṁ, hanugīvaṁ, chavimaṁsalohitaṁ, nāmarūpaṁ, jarāmaraṇaṁ.",
  "anya-e0801n3:53_1": "Turiyaṅgānaṁ-alasatālambaraṁ, murajagomukhaṁ, saṅkhadeṇḍimaṁ, maddavikapāṇavikaṁ, gītavāditaṁ, sammatālaṁ.",
  "anya-e0801n3:53_2": "Yoggaṅgānaṁ phālapācanaṁ, yuganaṅgalaṁ.",
  "anya-e0801n3:53_3": "Senaṅgānaṁ-asisattitomarapiṇḍaṁ, asicammaṁ, dhanukalāpaṁ, paharaṇāvaraṇaṁ.",
  "anya-e0801n3:53_4": "Niccaverīnaṁ-ahinakulaṁ, bīḷālamūsikaṁ, kākolūkaṁ, nāgasupaṇṇaṁ.",
  "anya-e0801n3:53_5": "Saṅkhyāparimāṇa saññānaṁ-ekakadukaṁ, dukatikaṁ, tikacatukkaṁ, catukkapañcakaṁ, dasekādasakaṁ.",
  "anya-e0801n3:53_6": "Khuddajantukānaṁ kīṭapaṭaṅgaṁ, kunthakipillikaṁ, ḍaṁsamakasaṁ, makkhikakipillikaṁ.",
  "anya-e0801n3:53_7": "Pacanacaṇḍālānaṁ-orabbhikasūkarikaṁ, sākunti kamāgavikaṁ, sapākacaṇḍālaṁ, venarathakāraṁ, pukkusa chavaḍāhakaṁ.",
  "anya-e0801n3:53_8": "Caraṇasādhāraṇānaṁ-atisabhāradvājaṁ, kaṭhakalāpaṁ, sīlapaññāṇaṁ, samathavipassanaṁ, vijjācaraṇaṁ.",
  "anya-e0801n3:53_9": "Ekajjhāyanapāvacanānaṁ dīghamajjhimaṁ, ekuttarasaṁyuttakaṁ, khandhakavibhaṅgaṁ.",
  "anya-e0801n3:53_10": "Liṅgavisesānaṁ-itthipukhaṁ, dāsidāsaṁ, cīvarapiṇḍapātasenāsanagilānappaccayabhesajjaparikkhāraṁ, tiṇakaṭṭhasākhāpalāsaṁ, ‘lābhī hoti cīvarapiṇḍapātasenā- sanagilānappaccayabhesajjaparikkhārāna’ntipi dissati.",
  "anya-e0801n3:53_11": "Vividhaviruddhānaṁ kusalākusalaṁ, sāvajjānavajjaṁ, hīnappaṇītaṁ, kaṇhasukkaṁ, chekapāpakaṁ.",
  "anya-e0801n3:53_12": "Disānaṁ pubbāparaṁ, dakkhiṇuttaraṁ, pubbadakkhiṇaṁ, pubbuttaraṁ, adharuttaraṁ, aparadakkhiṇaṁ, aparuttaraṁ.",
  "anya-e0801n3:53_13": "Nadīnaṁ-gaṅgāyamunaṁ, mahisarabhu.",
  "anya-e0801n3:54_0": "Tiṇavisesānaṁ-kāsakusaṁ kāsakusā, usīrabīraṇaṁ usīrabīraṇā, muñjapabbajaṁ muñjapabbajaṁ muñjapabbajā.",
  "anya-e0801n3:54_1": "Rukkhavisesānaṁ khadirapalāsaṁ khadirapalāsā, vossakaṇṇaṁ dhavāssakaṇṇā, pilakkhanigrodhaṁ pilakkhanigrodhā, assatthakapitthanaṁ assatthakapitthanā, sākasālaṁ sākasālā.",
  "anya-e0801n3:54_2": "Pasuvisesānaṁ-gajagavajaṁ gajagavajā, gomahisaṁ gomahisā, eṇeyyagomahisaṁ eṇeyyagomahisā, eṇeyyavarāhaṁ eṇeyyavarāhā, ajeḷakaṁ ajeḷakā, kukkurasūkaraṁ kukkurasūkarā, hatthigavāssavaḷavaṁ hatthigavāssavaḷavā.",
  "anya-e0801n3:54_3": "Sakunavisesānaṁ-haṁsabalāvaṁ haṁsabalāvā, kāraṇḍavacakkavākaṁ kāraṇḍavacakkavākā, bakabalākaṁ bakabalākā.",
  "anya-e0801n3:54_4": "Dhanānaṁ-hiraññasuvaṇṇaṁ hiraññasuvaṇṇā, maṇisaṅkhamuttāveḷuriyaṁ maṇisaṅkhamuttāveḷuriyā, jātarūparajataṁ jātarūparajatā.",
  "anya-e0801n3:54_5": "Dhaññānaṁ-sāliyavakaṁ sāliyavakā, tilamuggamāsaṁ tilamuggamāsā, nipphāvakulatthaṁ nipphāvakulatthā.",
  "anya-e0801n3:54_6": "Byañjanānaṁ-sākasuvaṁ sākasuvā, gabyamāhisaṁ gabyamāhisā, eṇeyyavārāhaṁ eṇeyyavārāhā, migamāyūraṁ migamāyūrā.",
  "anya-e0801n3:54_7": "Janapadānaṁ-kāsikosalaṁ kāsikosalā, vajjimallaṁ vajjimallā, cetivaṁsaṁ cetivaṁsā, macchasūrasenaṁ macchasūrasenā, kurupañcālaṁ kurupañcālā.",
  "anya-e0801n3:54_8": "Itarītarayogo yathā-candimasūriyā, samaṇabrāhmaṇā mātāpitaro iccādi.",
  "anya-e0801n3:55_0": "Etasmiṁ ekatthībhāvakaṇḍe yaṁ vuttaṁ pubbaṁ, tadeva pubbaṁ nipatati kamātikkame payojanābhāvā.",
  "anya-e0801n3:55_1": "Kvaci vipallāsopi hoti bahulādhikārato, dantānaṁ rājā rājadanto, katthaci kamaṁ paccānādarā pubbakālassāpi paranipāto, littavāsito, naggamusito, sittasammaṭṭho, bhaṭṭhaluñcito.",
  "anya-e0801n3:55_2": "Catthe yadekatthaṁ tattha keci pubbapadaṁ bahudhā niyamenti, tadiha byabhicāradassāna na vuttanti daṭṭhabbaṁ.",
  "anya-e0801n3:56_0": "20. Samāhāre napuṁsakaṁ.",
  "anya-e0801n3:57_0": "Catthe samāhāre yadekatthaṁ, taṁ napuṁsakaliṅgaṁ bhavati, tathācevodāhaṭaṁ, katthaci na hoti ‘sabhāparisāyā’ti ñāpakā, ādhipaccaparivāro, chandapārisuddhi, paṭisandhipavattiyaṁ.",
  "anya-e0801n3:58_0": "21. Saṅkhyādi.",
  "anya-e0801n3:59_0": "Ekatthe samāhāre saṅkhyādi napuṁsakaliṅgaṁ bhavati, pañcagavaṁ, catuppathaṁ, samāhārassekattā ekavacanameva hoti, samāhāretveva pañcakāpālo pūvo, tiputto.",
  "anya-e0801n3:60_0": "22. Kvacekattañca chaṭṭhiyā.",
  "anya-e0801n3:61_0": "Chaṭṭhiyekatthe kvaci napuṁsakattaṁ hotekatthañca, salabhānaṁ chāyā salabhacchāyaṁ, evaṁ sakuntānaṁ chāyā sakuntacchāyaṁ, pāsādacchāyaṁ pāsādacchāyā, gharacchāyaṁ gharacchāyā, amanussasabhāya napuṁsakekattaṁ bhavati brahmasabhaṁ, devasabhaṁ, indasabhaṁ, yakkhasabhaṁ, sarabhasabhaṁ, manussasabhāyaṁ pana khattiyasabhā, rājasabhā iccevamādi, kvacīti kiṁ rājapuriso.",
  "anya-e0801n3:62_0": "23. Syādīsu rasso.",
  "anya-e0801n3:63_0": "Napuṁsake vattamānassa rasso hoti syādīsu. Salabhacchāyaṁ, syādīsūti kiṁ? Salabhacchāye.",
  "anya-e0801n3:64_0": "24. Ghapassantassāppadhānassa.",
  "anya-e0801n3:65_0": "Antabhūtassa appadhānassa ghapassa syādīsu rasso hoti.",
  "anya-e0801n3:65_1": "Bahumālo poso, nikkosambi, ativāmoru, antassāti kiṁ?",
  "anya-e0801n3:65_2": "Rājā kaññāpiyo, appadhānassāti kiṁ?",
  "anya-e0801n3:65_3": "Rājakumārī brahmabandhū.",
  "anya-e0801n3:66_0": "25. Gossu.",
  "anya-e0801n3:67_0": "Antabhūtassa appadhānassa gossa syādīsu u hoti.",
  "anya-e0801n3:67_1": "Cittagu, appadhānassātveva?",
  "anya-e0801n3:67_2": "Sugo, antassātveva? Gokulaṁ.",
  "anya-e0801n3:68_0": "26. Itthiyamatvā.",
  "anya-e0801n3:69_0": "Itthiyaṁ vattamānato akārantato nāmasmā āpaccayo hoti. Dhammadinnā.",
  "anya-e0801n3:70_0": "37. Nadādito vī.",
  "anya-e0801n3:71_0": "Nadādīhi itthiyaṁ vīppaccayo hoti.",
  "anya-e0801n3:71_1": "Nadī, mahī, kumārī, taruṇī, vāruṇī, gotamī.",
  "anya-e0801n3:71_2": "(14) “Gotovā” gāvī go, ākatigaṇo-yaṁ, koro “ntantūnaṁ vīmhi to vā” (3-36) ti visesanattho.",
  "anya-e0801n3:72_0": "28. Yakkhāditinī ca.",
  "anya-e0801n3:73_0": "Yakkhādito itthiyaṁ inī hoti vīca. Yakkhinī yakkhī, nāginī nāgī, sīhinī sīhī.",
  "anya-e0801n3:74_0": "26. Ārāmikādīhi.",
  "anya-e0801n3:75_0": "Ārāmikādito inī hotitthiyaṁ.",
  "anya-e0801n3:75_1": "Ārāmikinī, anantarāyikinī, rājinī (15) “saññāyaṁ mānuso” mānusinī, aññatra mānusī.",
  "anya-e0801n3:76_0": "30. Yuvaṇṇehi nī.",
  "anya-e0801n3:77_0": "Itthiyamivaṇṇuvaṇṇantehi nī hoti bahulaṁ.",
  "anya-e0801n3:77_1": "Sadāpayatapāṇinī, daṇḍinī, bhikkhunī, khattabandhunī, paracittavidunī, mātuādito kasmā na hoti?",
  "anya-e0801n3:77_2": "Itthippaccayaṁ vināpi itthattābhidhānato.",
  "anya-e0801n3:78_0": "31. Ktimhāññatthe.",
  "anya-e0801n3:79_0": "Ktimhāññattheyeva itthiyaṁ nī hoti bahulaṁ.",
  "anya-e0801n3:79_1": "Sāhaṁ ahiṁ sāratinī, tassā muṭṭhassatiniyā, sā gāvī vacchagiddhinī, aññattheti kiṁ?",
  "anya-e0801n3:79_2": "Dhammarati.",
  "anya-e0801n3:80_0": "32. Gharaṇyādayo.",
  "anya-e0801n3:81_0": "Gharaṇippabhutayo nīppaccantāsādhavo bhavanti.",
  "anya-e0801n3:81_1": "Gharaṇī, pokkharaṇī, īssa-ttaṁ nipātanā, (16) “ācariyā vā ya-lopo ca” ācarinī, ācariyā.",
  "anya-e0801n3:82_0": "33. Mātulāditvānī bhariyāyaṁ.",
  "anya-e0801n3:83_0": "Mātulādito bhariyāyamānī hoti.",
  "anya-e0801n3:83_1": "Mātulānī, vāruṇānī, gahapatānī, ācariyānī, (17) “abhariyāyaṁ khattiyā vā” khattiyānī khattiyā, nadādipāṭhā bhariyāyantu khattiyī.",
  "anya-e0801n3:84_0": "34. Upamāsaṁhita sahita saññata saha saphavāma lakkhaṇāditūrutū.",
  "anya-e0801n3:85_0": "Ūrusaddā upamānādipubbā ittiyamū hoti.",
  "anya-e0801n3:85_1": "Karabhorū, saṁhitorū, sahitorū, saññatorū, sahorū, saphorū, vāmorū, lakkhaṇorū, ūtiyogavibhāgā ū brahmabandhū.",
  "anya-e0801n3:86_0": "35. Yuvā ti.",
  "anya-e0801n3:87_0": "Yuvasaddato ti hotitthiyaṁ. Yuvati.",
  "anya-e0801n3:88_0": "36. Ntantūnaṁ vīmhito vā.",
  "anya-e0801n3:89_0": "Vīmhi ntantūnaṁ to vā hoti. Gacchatī gacchantī, sīlavatī sīlavantī.",
  "anya-e0801n3:90_0": "37. Bhavato bhoto.",
  "anya-e0801n3:91_0": "Vīmhi bhavato bhotādeso hoti vā. Bhotī bhavantī.",
  "anya-e0801n3:92_0": "38. Gossāvaṅa.",
  "anya-e0801n3:93_0": "Gosaddassa vīmhāvaṅa hoti. Gāvī.",
  "anya-e0801n3:94_0": "39. Puthussa pathavaputhavā.",
  "anya-e0801n3:95_0": "Vīmhi puthussa pathavaputhavā honti. Pathavī, puthavī, ṭhe pathavī.",
  "anya-e0801n3:96_0": "40. Samāsantva.",
  "anya-e0801n3:97_0": "Samāsantva iti cādhikarīyati.",
  "anya-e0801n3:98_0": "41. Pāpādīhi bhūmiyā.",
  "anya-e0801n3:99_0": "Pāpādīhī parā yā bhūmi tassā samāsanto a hoti. Pāpabhūmaṁ, jātibhūmaṁ.",
  "anya-e0801n3:100_0": "42. Saṅkhyāhi.",
  "anya-e0801n3:101_0": "Saṅkhyāhi parā yā bhūmi tassā samāsanto a hoti. Dvibhūmaṁ, tibhūmaṁ.",
  "anya-e0801n3:102_0": "43. Nadīgodāvarīnaṁ.",
  "anya-e0801n3:103_0": "Saṅkhyāhi parāsaṁ nadīgodāvarīnaṁ samāsanto a hoti, pañcanadaṁ, sattagodāvaraṁ, saṅkhyāhitveva?",
  "anya-e0801n3:103_1": "Mahānadī, nadīgodāvarīnanti kiṁ? Dasitthi.",
  "anya-e0801n3:104_0": "44. Asaṅkhyehi cāṅgulyānaññāsaṅkhyatthesu.",
  "anya-e0801n3:105_0": "Asaṅkhyehi saṅkhyāhi ca parāya aṅgulyā samāsanto a hoti no ce aññapadatthe asaṅkhyatthe ca samāso vattate.",
  "anya-e0801n3:105_1": "Niggatamaṅgulīhi niraṅgulaṁ, accaṅgulaṁ, dve aṅguliyo samāhaṭā dvaṅgulaṁ, anaññāsaṅkhyatthesūti kiṁ?",
  "anya-e0801n3:105_2": "Pañcaṅguli hattho, upaṅguli, kathaṁ ‘dve aṅgulīmānamassāti dvaṅgula’nti?",
  "anya-e0801n3:105_3": "Nātra samāsoññapadatthe vihito mattādīnaṁ lope kate tattha vattate.",
  "anya-e0801n3:105_4": "Aṅgulasaddo vā pamāṇavāci saddantaraṁ, yathā ‘senaṅgulappamāṇena aṅgulānaṁ sataṁ puṇṇaṁ catuddasa vā aṅgulānī’ti.",
  "anya-e0801n3:106_0": "45. Dīghāhovassekadesehi ca rattyā.",
  "anya-e0801n3:107_0": "Dīghādīhi asaṅkhyehi saṅkhyāhi ca paramasmā rattiyā samāsanto a hoti.",
  "anya-e0801n3:107_1": "Dīgharattaṁ, ahorattaṁ (tto), vassārattaṁ (tto), pubbarattaṁ, apararattaṁ, aḍḍhurattaṁ, atikkanto rattiṁ atiratto, dverattī samāhaṭā dirattaṁ (tto), vā kvaci bahulādhikārā ekarattaṁ (tto), ekaratti, anaññāsaṅkhyatthesutveva?",
  "anya-e0801n3:107_2": "Dīgharattihemanto, uparatti, kvaci hoteva bahulaṁ vidhānāyathārattaṁ.",
  "anya-e0801n3:108_0": "46. Gotvacatthe cālope.",
  "anya-e0801n3:109_0": "Gosaddā alopavisayā samāsanto a hoti na ce catthe samāso aññapadatthe asaṅkhyatthe ca, rājagavo, paramagavo, pañcagavadhano, dasagavaṁ, alopeti kiṁ?",
  "anya-e0801n3:109_1": "Pañcahi gohi kīto pañcagu, acattheti ki?",
  "anya-e0801n3:109_2": "Ajassagāvo, anaññāsaṅkhyatthesutveva?",
  "anya-e0801n3:109_3": "Cittagu, upagu.",
  "anya-e0801n3:110_0": "47. Rattindivadāragavacaturassā.",
  "anya-e0801n3:111_0": "Ete saddā aantā nipaccante.",
  "anya-e0801n3:111_1": "Ratto ca divā ca rattindivaṁ, ratti ca divā ca rattindivaṁ, dārā ca gāvo ca dāragavaṁ, catasso assiyo assa caturasso.",
  "anya-e0801n3:112_0": "48. Āyāmenugavaṁ.",
  "anya-e0801n3:113_0": "Anugavanti nipaccate āyāme gamyamāne. Anugavaṁ sakaṭaṁ, āyāmeti kiṁ? Gunnaṁ pañchā anugu.",
  "anya-e0801n3:114_0": "49. Akkhismāññatthe. Akkhismā samāsanto a hoti aññatthe ce samādhasā. Visālakkho, visālakkhī.",
  "anya-e0801n3:115_0": "50. Dārumyaṅgulyā.",
  "anya-e0801n3:116_0": "Aṅgulantā aññapadatthe dārumhi samāsanto a hoti.",
  "anya-e0801n3:116_1": "Dvaṅgulaṁdāru, pañcaṅgulaṁ, aṅgulisadisāvayavaṁ dhaññādīnaṁ vikkhepakaṁ dāruṁ vuccate, pamāṇe tu pubbe viya siddhaṁ sakharājasaddā akārantāva, sissopi na dissati, gāṇḍī vadhanvāti pakatantarena siddhaṁ.",
  "anya-e0801n3:117_0": "51. Ci vītihāre.",
  "anya-e0801n3:118_0": "Oghābyatihāre gamyamāne aññapadatthe vattamānato ci hoti.",
  "anya-e0801n3:118_1": "Kesākesi daṇḍādaṇḍi, cakāro “cismi”nti (3.66) visesanattho, sugandhi, duggantīti payogo na dissate.",
  "anya-e0801n3:119_0": "52. Ltvitthiyūhi ko.",
  "anya-e0801n3:120_0": "Ltuppaccayantehi, itthiyamīkārūkārantehi ca bahulaṁ kappaccayo hoti aññapadatthe.",
  "anya-e0801n3:120_1": "Bahukattuko, bahukumāriko, bahubrahmabandhuko, bahulaṁtveva? Subbhū.",
  "anya-e0801n3:121_0": "53. Vāññato.",
  "anya-e0801n3:122_0": "Aññehi aññapadatthe ko vā bahulaṁ hoti. Bahumālako, bahumālo.",
  "anya-e0801n3:123_0": "54. Uttarapade. Etamadhikataṁ veditabbaṁ.",
  "anya-e0801n3:124_0": "55. Imassidaṁ.",
  "anya-e0801n3:125_0": "Uttarapade parato imassa idaṁ hoti. Idamaṭṭhitā, idappaccayatā, niggahītalopo passa ca dvibhāvo.",
  "anya-e0801n3:126_0": "56. Puṁ pumassa vā. Pumassa puṁ hotuttarapade vibhāsā. Pulliṅgaṁ, pumaliṅgaṁ.",
  "anya-e0801n3:127_0": "57. Ṭantantūnaṁ.",
  "anya-e0801n3:128_0": "Esaṁ ṭa hotuttarapade kvaci vā.",
  "anya-e0801n3:128_1": "Bhavampatiṭṭhāmayaṁ, bhagavaṁmūlakā no dhammā, bahulādhikārā tarādīsu ca pageva mahattarī, rattaññumahattaṁ.",
  "anya-e0801n3:129_0": "58. A. Esaṁ a hotuttarapade. Guṇavantapatiṭṭho-smi.",
  "anya-e0801n3:130_0": "59.",
  "anya-e0801n3:130_1": "Manādyāpādīnamo maye ca.",
  "anya-e0801n3:130_2": "Manādīnamāpādīnaṁ ca o hotuttarapade maye ca.",
  "anya-e0801n3:130_3": "Manoseṭṭhā, manomayā, rajojallaṁ, rajomayaṁ, āpogataṁ, āpomayaṁ, anuyanti disodisaṁ.",
  "anya-e0801n3:131_0": "60. Parassa saṅkhyāsu.",
  "anya-e0801n3:132_0": "Saṅkhyāsuttarapadesu parassa o hoti. Parosataṁ, parosahassaṁ, saṅkhyāsūti kiṁ? Paradattūpajīvino.",
  "anya-e0801n3:133_0": "61. Jane puthassu.",
  "anya-e0801n3:134_0": "Jane uttarapade puthassa u hoti. Ariyehi puthagevāyaṁ janoti puthujjano.",
  "anya-e0801n3:135_0": "62. So chassāhāyatane vā.",
  "anya-e0801n3:136_0": "Ahe āyatane cuttarapade chassa so vā hoti. Sāhaṁ chāhaṁ, saḷāyatanaṁ, chaḷāyatanaṁ.",
  "anya-e0801n3:137_0": "63. Ltupitādīnamāraṅaraṅa.",
  "anya-e0801n3:138_0": "Ltuppaccayantānaṁ pitādīnañca yathākkamamāraṅaraṅa vā hontuttarapade, satthāradassanaṁ, kattāraniddeso, mātarapitaro, vātveva?",
  "anya-e0801n3:138_1": "Satthudassanaṁ, mātāpitaro.",
  "anya-e0801n3:139_0": "64. Vijjāyonisambandhānamā tatra catthe.",
  "anya-e0801n3:140_0": "Ltupitādīnaṁ vijjāsambandhīnaṁ yonisambandhīnaṁ ca tesveva ltupitādīsu vijjāyonisambandhisuttarapadesu catthavisaye ā hoti.",
  "anya-e0801n3:140_1": "Hotāpotaro mātāpitaro, ltupitādīnaṁ tveva?",
  "anya-e0801n3:140_2": "Puttabhātaro, tatreti kiṁ?",
  "anya-e0801n3:140_3": "Pitupitāmahā, cattheti kiṁ?",
  "anya-e0801n3:140_4": "Mātubhātā, vijjāyonisambandhānanti kiṁ?",
  "anya-e0801n3:140_5": "Dātubhattāro.",
  "anya-e0801n3:141_0": "65. Putte.",
  "anya-e0801n3:142_0": "Putte uttarapade catthavisaye ltupitādīnaṁ vijjāyoni sambandhānamā hoti. Pitāputtā, mātāputtā.",
  "anya-e0801n3:143_0": "66. Cismiṁ.",
  "anya-e0801n3:144_0": "Cippaccayante uttarapade ā hoti. Kesākesi, muṭṭhāmuṭṭhi.",
  "anya-e0801n3:145_0": "67. Itthiyambhāsitapumitthī pumevekatthe.",
  "anya-e0801n3:146_0": "Itthiyaṁ vattamāne ekatthe samānādhikaraṇe uttarapade pare bhāsitapumā itthī pumeva hoti.",
  "anya-e0801n3:146_1": "Kumārabhariyo, dīghajaṅgho, yuvajāyo, itthiyanti kiṁ?",
  "anya-e0801n3:146_2": "Kalyāṇī padhānamesaṁ kalyāṇippadhānā, bhāsitapumeti kiṁ?",
  "anya-e0801n3:146_3": "Kaññābhariyo, itthīti kiṁ?",
  "anya-e0801n3:146_4": "Gāmaṇikulaṁ diṭṭhi assa gāmaṇidiṭṭhi, ekattheti kiṁ?",
  "anya-e0801n3:146_5": "Kalyāṇiyā mātā kalyāṇimātā.",
  "anya-e0801n3:147_0": "68. Kvaci paccaye.",
  "anya-e0801n3:148_0": "Bhāsitapumitthī paccaye kvaci pumeva moti. Byattatarā, byattatamā.",
  "anya-e0801n3:149_0": "69. Sabbādayo vuttimatte.",
  "anya-e0801n3:150_0": "Itthivācakā sabbādayo vuttimatte pumeva honti.",
  "anya-e0801n3:150_1": "Tassā mukhaṁ tammukhaṁ, tassaṁ tatra, tāya tato, tassaṁ velāyaṁ tadā.",
  "anya-e0801n3:151_0": "70. Jāyāya jayaṁ patimhi.",
  "anya-e0801n3:152_0": "Patimhi pare jāyāya jayaṁ hoti, jayampatī, ‘jānipatī’ti pakatantarena siddhaṁ, tathā ‘dampatī, jampatī’ti.",
  "anya-e0801n3:153_0": "71. Saññāyamudodakassa.",
  "anya-e0801n3:154_0": "Saññāyamudakassuttarapade udādeso hoti. Udadhi, udapānaṁ.",
  "anya-e0801n3:155_0": "72. Kumbhādīsu vā.",
  "anya-e0801n3:156_0": "Kumbhādīsuttarapadesu udakassa udādeso vā hoti.",
  "anya-e0801n3:156_1": "Udakumbho udakakumbho, udapatto udakapatto, udabindhu udakabindhu, ākatigaṇo-yaṁ.",
  "anya-e0801n3:157_0": "73. Sotādīsūlopo.",
  "anya-e0801n3:158_0": "Sotādīsuttarapadesu udakassa ussa lopo hoti. Dakasotaṁ, dakarakkhaso.",
  "anya-e0801n3:159_0": "74. Ṭa naña ssa.",
  "anya-e0801n3:160_0": "Uttarapade naña saddassa ṭa hoti. Abrāhmaṇo, ñakāro kiṁ? Kevalassa mā hotu pāmanaputto.",
  "anya-e0801n3:161_0": "75. Ana sare.",
  "anya-e0801n3:162_0": "Sarādo uttarapade naña saddassa ana hoti. Anakkhātaṁ.",
  "anya-e0801n3:163_0": "76. Nakhādayo.",
  "anya-e0801n3:164_0": "Nakhādayo saddā anana ṭādesā nipaccante.",
  "anya-e0801n3:164_1": "Nāssa khamatthīti nakho, akhamaññaṁ, saññāsaddesu ca nipphattimattaṁ yathākathañci kattabbaṁnāssa kulamathīti nakulo, akulamaññaṁ, nakha nakula napuṁsakanakkhatta nāka evamādi.",
  "anya-e0801n3:165_0": "77. Nago vāppāṇini.",
  "anya-e0801n3:166_0": "Nagaiccappāṇini vā nipaccate.",
  "anya-e0801n3:166_1": "Nago rukkho, nago pabbato, ago rukkho, ago pabbato, appāṇinīti kiṁ?",
  "anya-e0801n3:166_2": "Ago vasalo sītena.",
  "anya-e0801n3:167_0": "78. Sahassa so-ññatthe.",
  "anya-e0801n3:168_0": "Aññapadatthavutthimhi samāse uttarapade pare sahassa so vā hoti.",
  "anya-e0801n3:168_1": "Saputto, sahaputto, aññattheti kiṁ?",
  "anya-e0801n3:168_2": "Saha katvā, saha yujjhitvā.",
  "anya-e0801n3:169_0": "79. Saññāyaṁ.",
  "anya-e0801n3:170_0": "Sahassuttarapade so hoti saññāyaṁ. Sāssatthaṁ, sapalāsaṁ.",
  "anya-e0801n3:171_0": "80. Appaccakkhe.",
  "anya-e0801n3:172_0": "Appaccakkhe gamyamāne sahassa so hotuttarapade, sāggi kapoto, sapisācā vātamaṇḍalikā.",
  "anya-e0801n3:173_0": "81. Akāle sakatthe.",
  "anya-e0801n3:174_0": "Sakatthappadhānassa sahasaddassa akāle uttarapade so hoti.",
  "anya-e0801n3:174_1": "Sampannaṁ brahmaṁ sabrahmaṁ, sacakkaṁ nidhehi, sadhuraṁ pājehi, akāleti kiṁ?",
  "anya-e0801n3:174_2": "Saha pubbaṇhaṁ, sahāparaṇhaṁ.",
  "anya-e0801n3:175_0": "82. Ganthantādhikye.",
  "anya-e0801n3:176_0": "Ganthante ādhikye ca vattamānassa sahassa so hotuttarapade.",
  "anya-e0801n3:176_1": "Sakalaṁ jotimadhīte samuhuttaṁ, kālattho ārambho, ādhikye-sadoṇā khārī, samāsako kahāpaṇo, niccatthoyamārambho.",
  "anya-e0801n3:177_0": "83. Samānassa pakkhādīsu vā.",
  "anya-e0801n3:178_0": "Pakkhādīsuttarapadesu samānassa so hoti vā.",
  "anya-e0801n3:178_1": "Sapakkho samānapakkho, sajoti samānajoti, pakkhādīsūti kiṁ?",
  "anya-e0801n3:178_2": "Samānasīlo, pakkha, joti, janapada, ratti, pattinī, pattī, nābhi, bandhu brahmacārī, nāma, gotta, rūpa, ṭhāna, vaṇṇa, vayo, vacana, dhamma, jātiya, ghacca.",
  "anya-e0801n3:179_0": "84. Udare iye.",
  "anya-e0801n3:180_0": "Udare iye pare parato samānassa so vā hoti. Sodariyo, samānodariyo, iyeti kiṁ? Samānodaratā.",
  "anya-e0801n3:181_0": "85. Rīrikkhakesu.",
  "anya-e0801n3:182_0": "Etesu samānassa so hoti. Sarī, sarikkho, sariso.",
  "anya-e0801n3:183_0": "86. Sabbādīnamā.",
  "anya-e0801n3:184_0": "Rīrikkhakesu sabbādīnamā hoti. Yādī, yādikkho, yādiso.",
  "anya-e0801n3:185_0": "87. Ntakimimānaṁ ṭākīṭī.",
  "anya-e0801n3:186_0": "Rīrikkhakesu ntasadda kiṁsadda imasaddānaṁ ṭākīṭī honti yathākkamaṁ.",
  "anya-e0801n3:186_1": "Bhavādī, bhavādikkho, bhavādiso, kīdī, kīdikkho, kīdiso, īdī, īdikkho, īdiso.",
  "anya-e0801n3:187_0": "88. Tumhāmhānaṁ tāmekasmiṁ.",
  "anya-e0801n3:188_0": "Rīrikkhakesu tumhāmhānaṁ tāmā hontekasmiṁ yathākkamaṁ.",
  "anya-e0801n3:188_1": "Tādī, tādikkho, tādiso, mādī, mādikkho, mādiso.",
  "anya-e0801n3:188_2": "Ekasminti kiṁ?",
  "anya-e0801n3:188_3": "Tumhādī, amhādī, tumhādikkho, amhādikkho, tumhādiso, amhādiso.",
  "anya-e0801n3:189_0": "89. Taṁ mamaññatra.",
  "anya-e0801n3:190_0": "Rīrikkhakantato aññasmiṁ uttarapade tumhāmhānamekasmiṁ taṁmaṁ honti yathākkamaṁ, tandīpā, mandīpā, taṁsaraṇā, maṁsaraṇā, tayyogo, mayyogoti bindulopo.",
  "anya-e0801n3:191_0": "90. Vetasseṭa.",
  "anya-e0801n3:192_0": "Rīrikkhakesvetasseṭa vā hoti, edī, etādī, edikkho, etādikkho, ediso, etādiso.",
  "anya-e0801n3:193_0": "91. Vidhādīsu dvissa du.",
  "anya-e0801n3:194_0": "Dvissa du hoti vidhādīsu, duvidho, dupaṭṭaṁ evamādi.",
  "anya-e0801n3:195_0": "92. Di guṇādīsu.",
  "anya-e0801n3:196_0": "Guṇādīsu dvissa di hoti, dviguṇaṁ, diratti, digu evamādi.",
  "anya-e0801n3:197_0": "93. Tīsva.",
  "anya-e0801n3:198_0": "Tīsu dvissa ahoti. Dvattikkhattuṁ, dvittipattapurā.",
  "anya-e0801n3:199_0": "94. Ā saṅkhyāyāsatādo-naññatthe.",
  "anya-e0801n3:200_0": "Saṅkhyāyamuttarapade dvissa ā hoti asatādo anaññadhattha.",
  "anya-e0801n3:200_1": "Dvādasa, dvāvīsati dvattiṁsa, saṅkhyāyanti kiṁ?",
  "anya-e0801n3:200_2": "Dirattaṁ, asatādoti kiṁ?",
  "anya-e0801n3:200_3": "Disataṁ, disahassaṁ.",
  "anya-e0801n3:200_4": "Anaññattheti kiṁ? Dvidasā.",
  "anya-e0801n3:201_0": "95. Tisse.",
  "anya-e0801n3:202_0": "Saṅkhyāyamuttarapade tissa e hoti asatādo anaññatthe, terasa, tevīsa, tettiṁsa, saṅkhyāyaṁtveva?",
  "anya-e0801n3:202_1": "Tirattaṁ, asatādotveva?",
  "anya-e0801n3:202_2": "Tisataṁ, anaññatthetveva? Ticatukā.",
  "anya-e0801n3:203_0": "96. Cattālīsādo vā.",
  "anya-e0801n3:204_0": "Tisse vā hoti cattālīsādo, tecattālāsaṁ ticattālīsaṁ, tepaññāsaṁ tipaññāsaṁ, tesaṭṭhi tisaṭṭhi, tesattati tisattati, teasīti tiyāsīti, tenavuti tinavuti, asatādotveva? Tisataṁ.",
  "anya-e0801n3:205_0": "97. Dvissā ca.",
  "anya-e0801n3:206_0": "Asatādo-naññatthe cattālīsādo dvisse vā hoti ā ca.",
  "anya-e0801n3:206_1": "Dvecattālīsaṁ, dvācattālīsaṁ dvicattālīsaṁ, dvepaññāsaṁ, dvāpaññāsaṁ dvipaññāsaṁ iccādi.",
  "anya-e0801n3:207_0": "98. Bācattālīsādo.",
  "anya-e0801n3:208_0": "Dvissa bā vā hoti acattālīsādo-naññatthe.",
  "anya-e0801n3:208_1": "Bārasa dvādasa, bāvīsati dvāvīsati, battiṁsa dvattiṁsa, acattālīsādoti kiṁ?",
  "anya-e0801n3:208_2": "Dvicattālīsaṁ.",
  "anya-e0801n3:209_0": "99. Vīsatidasesu pañcassa paṇṇapannā.",
  "anya-e0801n3:210_0": "Vīsatidasesu paresu pañcassa paṇṇapannā honti vā yathākkamaṁ.",
  "anya-e0801n3:210_1": "Paṇṇavīsati pañcavīsati, pannarasva pañcadasa.",
  "anya-e0801n3:211_0": "100. Catussa cuco dase.",
  "anya-e0801n3:212_0": "Catussa cuco honti vā dasasadde pare. Cuddasa, coddasa, catuddasa.",
  "anya-e0801n3:213_0": "101. Chassa so.",
  "anya-e0801n3:214_0": "Chassa soiccayamādeso hoti dasasadde pare. Soḷasa.",
  "anya-e0801n3:215_0": "102. Ekaṭṭhānamā.",
  "anya-e0801n3:216_0": "Ekaaṭṭhānaṁ ā hoti dase pare. Ekādasa, aṭṭhārasa.",
  "anya-e0801n3:217_0": "103. Ra saṅkhyāto vā.",
  "anya-e0801n3:218_0": "Saṅkhyāto parassa dasassa ra hoti vibhāsā.",
  "anya-e0801n3:218_1": "Ekārasa ekādasa, bārasa dvādasa, pannarasa pañcadasa, sattarasa sattadasa, aṭṭhārasa aṭṭhādasa, pannabādesesu niccaṁ, idha na hoti catuddasa.",
  "anya-e0801n3:219_0": "104. Chatīhi ḷo ca.",
  "anya-e0801n3:220_0": "Chatīhi parassa dasassa ḷo hoti ro ca, soḷasa sorasa, teḷasa terasa.",
  "anya-e0801n3:221_0": "105. Catuttha tatiyāna maḍḍhuḍḍhatiyā.",
  "anya-e0801n3:222_0": "Aḍḍhā paresaṁ catutthatatiyānaṁ uḍḍhatiyā honti yathākkamaṁ.",
  "anya-e0801n3:222_1": "Aḍḍhena catuttho aḍḍhuḍḍho, aḍḍhena tatiyo aḍḍhatiyo, kathaṁ aḍḍhateyyoti?",
  "anya-e0801n3:222_2": "Sakatthe ṇye uttarapadavuḍḍhi.",
  "anya-e0801n3:223_0": "106. Dutiyassa saha diyaḍḍhadivaḍḍhā.",
  "anya-e0801n3:224_0": "Aḍḍhā parassa dutiyassa saha aḍḍhasaddena diyaḍḍhadivaḍḍhā honti.",
  "anya-e0801n3:224_1": "Aḍḍhena dutiyo diyaḍḍho, divaḍḍho vā.",
  "anya-e0801n3:225_0": "107. Sare kada kussuttaratthe.",
  "anya-e0801n3:226_0": "Kussuttarapadatthe vattamānassa sarādo uttarapade kadādeso hoti.",
  "anya-e0801n3:226_1": "Kadannaṁ, kadasanaṁ, sareti kiṁ?",
  "anya-e0801n3:226_2": "Kuputto, uttarattheti kiṁ?",
  "anya-e0801n3:226_3": "Kuoḍḍho rājā.",
  "anya-e0801n3:227_0": "108. Kāppatthe.",
  "anya-e0801n3:228_0": "Appatthe vattamānassa kussa kā hoti uttarapadatthe, appakaṁ lavaṇaṁ kālavaṇaṁ.",
  "anya-e0801n3:229_0": "109. Purise vā.",
  "anya-e0801n3:230_0": "Kussa purise kā hoti vā.",
  "anya-e0801n3:230_1": "Kāpuriso kupuriso, ayamappattavibhāsā, appatthe tu pubbena niccaṁ hoti īsaṁ puriso kāpuriso.",
  "anya-e0801n3:231_0": "110. Pubbāparajjasāyamajjhehāhassa ṇho.",
  "anya-e0801n3:232_0": "Pubbādīhuttarapadassa ahassa ṇhādeso hoti, pubbaṇho, aparaṇho, ajjaṇho, sāyaṇho, majjhaṇho (paṇho).",
  "anya-e0801n3:233_0": "Iti moggallāne byākaraṇe vuttiyaṁ",
  "anya-e0801n3:234_0": "Samāsakaṇḍo tatiyo."
}