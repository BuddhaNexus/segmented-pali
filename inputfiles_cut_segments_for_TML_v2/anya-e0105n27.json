{
  "anya-e0105n27:0_0": "Nissayaṭṭhakathāvibhāvanā",
  "anya-e0105n27:1_0": "Visuddhimaggo pana na kevalaṁ pubbe vuttappakāreneva kato, atha kho vuccamānappakārenāpi.",
  "anya-e0105n27:1_1": "Tathā hi ācariyabuddhaghosatthero porāṇaṭṭhakathāhi samāharitvā bhāsāparivattanavasena dassentopi yā yā atthavaṇṇanā vā vinicchayo vā saṁsayitabbo hoti, tattha tattha vinayaṭṭhakathāyaṁ vuttanti vā (1, 263), vinayaṭṭhakathāsu vuttaṁ, majjhimaṭṭhakathāsu panāti vā (1, 70), aṅguttarabhāṇakāti vā (1, 72), aṭṭhakathācariyānaṁ matānusārena vinicchayoti vā (1, 99), vuttampi cetaṁ aṭṭhakathāsūti vā (1, 118), taṁ aṭṭhakathāsu paṭikkhittanti vā (1, 134), dīghabhāṇakasaṁyuttabhāṇakānaṁ matanti vā, majjhimabhāṇakā icchantīti vā (1, 267), aṭṭhakathāsu vinicchayoti vā, evaṁ tāva dīghabhāṇakā, majjhimabhāṇakā panāhūti vā (1, 277), aṅguttaraṭṭhakathāyaṁ pana…pe…",
  "anya-e0105n27:1_2": "ayaṁ kamo vutto, so pāḷiyā na sametīti vā (1, 309), evaṁ tāva majjhimabhāṇakā, saṁyuttabhāṇakā panāti vā (2, 62), saṁyuttaṭṭhakathāyaṁ vuttanti vā (2, 63), aṭṭhakathāyaṁ panāti vā (2, 80) evaṁ taṁtaṁatthavaṇṇanāvinicchayānaṁ nissayampi vibhāvetvā pacchimajanānaṁ uppajjamānasaṁsayaṁ vinodentoyeva te dassesi.",
  "anya-e0105n27:2_0": "Tenimassa visuddhimaggassa karaṇakāle sabbāpi sīhaḷaṭṭhakathāyo ācariyassa santike santīti ca, pubbeyeva tā ācariyena sīhaḷattherānaṁ santike sutāti ca, tāhi gahetabbaṁ sabbaṁ gahetvā ayaṁ visuddhimaggo ācariyena likhitoti ca ayamattho ativiya pākaṭo hoti.",
  "anya-e0105n27:2_1": "Tasmā yaṁ mahāvaṁse –",
  "anya-e0105n27:3_0": "“Saṅgho gāthādvayaṁ tassā’dāsi sāmatthiyaṁ tavā”tiādinā “gāthādvayameva oloketvā kiñcipi aññaṁ potthakaṁ anoloketvā ācariyabuddhaghoso visuddhimaggaṁ akāsī”ti adhippāyena abhitthutivacanaṁ vuttaṁ, taṁ abhitthutimattamevāti veditabbaṁ."
}