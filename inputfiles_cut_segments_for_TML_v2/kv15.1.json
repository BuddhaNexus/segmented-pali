{
  "kv15.1:0.1_0": "Kathāvatthu",
  "kv15.1:0.2_0": "Anusayapaṇṇāsaka",
  "kv15.1:0.3_0": "Pannarasamavagga",
  "kv15.1:0.4_0": "Paccayatākathā",
  "kv15.1:1.1_0": "Paccayatā vavatthitāti?",
  "kv15.1:1.2_0": "Āmantā.",
  "kv15.1:1.3_0": "Nanu vīmaṁsā hetu, so ca adhipatīti?",
  "kv15.1:1.4_0": "Āmantā.",
  "kv15.1:1.5_0": "Hañci vīmaṁsā hetu, so ca adhipati, tena vata re vattabbe—",
  "kv15.1:1.6_0": "“hetupaccayena paccayo, adhipatipaccayena paccayo”ti.",
  "kv15.1:2.1_0": "Nanu chandādhipati sahajātānaṁ dhammānaṁ adhipatīti?",
  "kv15.1:2.2_0": "Āmantā.",
  "kv15.1:2.3_0": "Hañci chandādhipati sahajātānaṁ dhammānaṁ adhipati, tena vata re vattabbe—",
  "kv15.1:2.4_0": "“adhipatipaccayena paccayo, sahajātapaccayena paccayo”ti.",
  "kv15.1:3.1_0": "Nanu vīriyādhipati sahajātānaṁ dhammānaṁ adhipatīti?",
  "kv15.1:3.2_0": "Āmantā.",
  "kv15.1:3.3_0": "Hañci vīriyādhipati sahajātānaṁ dhammānaṁ adhipati, tena vata re vattabbe—",
  "kv15.1:3.4_0": "“adhipatipaccayena paccayo, sahajātapaccayena paccayo”ti.",
  "kv15.1:4.1_0": "Nanu vīriyādhipati sahajātānaṁ dhammānaṁ adhipati, tañca indriyanti?",
  "kv15.1:4.2_0": "Āmantā.",
  "kv15.1:4.3_0": "Hañci vīriyādhipati sahajātānaṁ dhammānaṁ adhipati, tañca indriyaṁ, tena vata re vattabbe—",
  "kv15.1:4.4_0": "“adhipatipaccayena paccayo, indriyapaccayena paccayo”ti.",
  "kv15.1:5.1_0": "Nanu vīriyādhipati sahajātānaṁ dhammānaṁ adhipati, tañca maggaṅganti?",
  "kv15.1:5.2_0": "Āmantā.",
  "kv15.1:5.3_0": "Hañci vīriyādhipati sahajātānaṁ dhammānaṁ adhipati, tañca maggaṅgaṁ, tena vata re vattabbe—",
  "kv15.1:5.4_0": "“adhipatipaccayena paccayo, maggapaccayena paccayo”ti.",
  "kv15.1:6.1_0": "Nanu cittādhipati sahajātānaṁ dhammānaṁ adhipatīti?",
  "kv15.1:6.2_0": "Āmantā.",
  "kv15.1:6.3_0": "Hañci cittādhipati sahajātānaṁ dhammānaṁ adhipati, tena vata re vattabbe—",
  "kv15.1:6.4_0": "“adhipatipaccayena paccayo, sahajātapaccayena paccayo”ti.",
  "kv15.1:7.1_0": "Nanu cittādhipati sahajātānaṁ dhammānaṁ adhipati, so ca āhāroti?",
  "kv15.1:7.2_0": "Āmantā.",
  "kv15.1:7.3_0": "Hañci cittādhipati sahajātānaṁ dhammānaṁ adhipati, so ca āhāro, tena vata re vattabbe—",
  "kv15.1:7.4_0": "“adhipatipaccayena paccayo, āhārapaccayena paccayo”ti.",
  "kv15.1:8.1_0": "Nanu cittādhipati sahajātānaṁ dhammānaṁ adhipati, tañca indriyanti?",
  "kv15.1:8.2_0": "Āmantā.",
  "kv15.1:8.3_0": "Hañci cittādhipati sahajātānaṁ dhammānaṁ adhipati, tañca indriyaṁ, tena vata re vattabbe—",
  "kv15.1:8.4_0": "“adhipatipaccayena paccayo, indriyapaccayena paccayo”ti.",
  "kv15.1:9.1_0": "Nanu vīmaṁsādhipati sahajātānaṁ dhammānaṁ adhipatīti?",
  "kv15.1:9.2_0": "Āmantā.",
  "kv15.1:9.3_0": "Hañci vīmaṁsādhipati sahajātānaṁ dhammānaṁ adhipati, tena vata re vattabbe—",
  "kv15.1:9.4_0": "“adhipatipaccayena paccayo, sahajātapaccayena paccayo”ti.",
  "kv15.1:10.1_0": "Nanu vīmaṁsādhipati sahajātānaṁ dhammānaṁ adhipati, tañca indriyanti?",
  "kv15.1:10.2_0": "Āmantā.",
  "kv15.1:10.3_0": "Hañci vīmaṁsādhipati sahajātānaṁ dhammānaṁ adhipati, tañca indriyaṁ, tena vata re vattabbe—",
  "kv15.1:10.4_0": "“adhipatipaccayena paccayo, indriyapaccayena paccayo”ti.",
  "kv15.1:11.1_0": "Nanu vīmaṁsādhipati sahajātānaṁ dhammānaṁ adhipati, tañca maggaṅganti?",
  "kv15.1:11.2_0": "Āmantā.",
  "kv15.1:11.3_0": "Hañci vīmaṁsādhipati sahajātānaṁ dhammānaṁ adhipati, tañca maggaṅgaṁ, tena vata re vattabbe—",
  "kv15.1:11.4_0": "“adhipatipaccayena paccayo, maggapaccayena paccayo”ti.",
  "kv15.1:12.1_0": "Nanu ariyaṁ dhammaṁ garuṁ katvā uppajjati paccavekkhaṇā, tañcārammaṇanti?",
  "kv15.1:12.2_0": "Āmantā.",
  "kv15.1:12.3_0": "Hañci ariyaṁ dhammaṁ garuṁ katvā uppajjati paccavekkhaṇā, tañcārammaṇaṁ, tena vata re vattabbe—",
  "kv15.1:12.4_0": "“adhipatipaccayena paccayo, ārammaṇapaccayena paccayo”ti.",
  "kv15.1:13.1_0": "Nanu purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo, sā ca āsevanāti?",
  "kv15.1:13.2_0": "Āmantā.",
  "kv15.1:13.3_0": "Hañci purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo, sā ca āsevanā, tena vata re vattabbe—",
  "kv15.1:13.4_0": "“anantarapaccayena paccayo, āsevanapaccayena paccayo”ti.",
  "kv15.1:14.1_0": "Nanu purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo, sā ca āsevanāti?",
  "kv15.1:14.2_0": "Āmantā.",
  "kv15.1:14.3_0": "Hañci purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo, sā ca āsevanā, tena vata re vattabbe—",
  "kv15.1:14.4_0": "“anantarapaccayena paccayo, āsevanapaccayena paccayo”ti.",
  "kv15.1:15.1_0": "Nanu purimā purimā kiriyābyākatā dhammā pacchimānaṁ pacchimānaṁ kiriyābyākatānaṁ dhammānaṁ anantarapaccayena paccayo, sā ca āsevanāti?",
  "kv15.1:15.2_0": "Āmantā.",
  "kv15.1:15.3_0": "Hañci purimā purimā kiriyābyākatā dhammā pacchimānaṁ pacchimānaṁ kiriyābyākatānaṁ dhammānaṁ anantarapaccayena paccayo, sā ca āsevanā, tena vata re vattabbe—",
  "kv15.1:15.4_0": "“anantarapaccayena paccayo, āsevanapaccayena paccayo”ti.",
  "kv15.1:16.1_0": "Na vattabbaṁ—",
  "kv15.1:16.2_0": "“paccayatā vavatthitā”ti?",
  "kv15.1:16.3_0": "Āmantā.",
  "kv15.1:16.4_0": "Hetupaccayena paccayo hoti, ārammaṇapaccayena paccayo hoti, anantarapaccayena paccayo hoti, samanantarapaccayena paccayo hotīti?",
  "kv15.1:16.5_0": "Na hevaṁ vattabbe.",
  "kv15.1:16.6_0": "Tena hi paccayatā vavatthitāti.",
  "kv15.1:16.7_0": "Paccayatākathā niṭṭhitā."
}