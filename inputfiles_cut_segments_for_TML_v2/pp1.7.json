{
  "pp1.7:0.1_0": "Puggalapaññatti",
  "pp1.7:0.2_0": "Mātikā",
  "pp1.7:0.3_0": "7. Sattakauddesa",
  "pp1.7:1.1_0": "**Satta puggalā—**",
  "pp1.7:2.1_0": "Satta udakūpamā puggalā.",
  "pp1.7:2.2_0": "Sakiṁ nimuggo nimuggova hoti, ummujjitvā nimujjati, ummujjitvā ṭhito hoti, ummujjitvā vipassati viloketi, ummujjitvā patarati, ummujjitvā patigādhappatto hoti, ummujjitvā tiṇṇo hoti pāraṅgato thale tiṭṭhati brāhmaṇo.",
  "pp1.7:3.1_0": "Ubhatobhāgavimutto, paññāvimutto, kāyasakkhī, diṭṭhippatto, saddhāvimutto, dhammānusārī, saddhānusārī.",
  "pp1.7:4.1_0": "Sattakaṁ."
}