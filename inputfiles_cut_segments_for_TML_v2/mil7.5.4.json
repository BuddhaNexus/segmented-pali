{
  "mil7.5.4:0.1_0": "Milindapañha",
  "mil7.5.4:0.2_0": "Opammakathāpañha",
  "mil7.5.4:0.3_0": "Upacikāvagga",
  "mil7.5.4:0.4_0": "4. Vicchikaṅgapañha",
  "mil7.5.4:1.1_0": "“Bhante nāgasena, ‘vicchikassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti?",
  "mil7.5.4:1.2_0": "“Yathā, mahārāja, vicchiko naṅgulāvudho naṅgulaṁ ussāpetvā carati;",
  "mil7.5.4:1.3_0": "evameva kho, mahārāja, yoginā yogāvacarena ñāṇāvudhena bhavitabbaṁ, ñāṇaṁ ussāpetvā viharitabbaṁ.",
  "mil7.5.4:1.4_0": "Idaṁ, mahārāja, vicchikassa ekaṁ aṅgaṁ gahetabbaṁ.",
  "mil7.5.4:1.5_0": "Bhāsitampetaṁ, mahārāja, therena upasenena vaṅgantaputtena—",
  "mil7.5.4:2.1_0": "‘Ñāṇakhaggaṁ gahetvāna,",
  "mil7.5.4:2.2_0": "viharanto vipassako;",
  "mil7.5.4:2.3_0": "Parimuccati sabbabhayā,",
  "mil7.5.4:2.4_0": "duppasaho ca so bhave’”ti.",
  "mil7.5.4:3.1_0": "Vicchikaṅgapañho catuttho."
}