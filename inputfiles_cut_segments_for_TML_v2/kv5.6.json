{
  "kv5.6:0.1_0": "Kathāvatthu",
  "kv5.6:0.2_0": "Mahāpaṇṇāsaka",
  "kv5.6:0.3_0": "Pañcamavagga",
  "kv5.6:0.4_0": "Sammutiñāṇakathā",
  "kv5.6:1.1_0": "Na vattabbaṁ—",
  "kv5.6:1.2_0": "“sammutiñāṇaṁ saccārammaṇaññeva na aññārammaṇan”ti?",
  "kv5.6:1.3_0": "Āmantā.",
  "kv5.6:1.4_0": "Nanu pathavīkasiṇaṁ samāpattiṁ samāpannassa atthi ñāṇaṁ, pathavīkasiṇañca sammutisaccamhīti?",
  "kv5.6:1.5_0": "Āmantā.",
  "kv5.6:1.6_0": "Hañci pathavīkasiṇaṁ samāpattiṁ samāpannassa atthi ñāṇaṁ, pathavīkasiṇañca sammutisaccamhi, tena vata re vattabbe—",
  "kv5.6:1.7_0": "“sammutiñāṇaṁ saccārammaṇaññeva na aññārammaṇan”ti.",
  "kv5.6:2.1_0": "Na vattabbaṁ—",
  "kv5.6:2.2_0": "“sammutiñāṇaṁ saccārammaṇaññeva na aññārammaṇan”ti?",
  "kv5.6:2.3_0": "Āmantā …pe…",
  "kv5.6:2.4_0": "nanu āpokasiṇaṁ …pe…",
  "kv5.6:2.5_0": "tejokasiṇaṁ …pe…",
  "kv5.6:2.6_0": "gilānapaccayabhesajjaparikkhāraṁ dadantassa atthi ñāṇaṁ, gilānapaccayabhesajjaparikkhāro ca sammutisaccamhīti?",
  "kv5.6:2.7_0": "Āmantā.",
  "kv5.6:2.8_0": "Hañci gilānapaccayabhesajjaparikkhāraṁ dadantassa atthi ñāṇaṁ, gilānapaccayabhesajjaparikkhāro ca sammutisaccamhi, tena vata re vattabbe—",
  "kv5.6:2.9_0": "“sammutiñāṇaṁ saccārammaṇaññeva na aññārammaṇan”ti.",
  "kv5.6:3.1_0": "Sammutiñāṇaṁ saccārammaṇaññeva na aññārammaṇanti?",
  "kv5.6:3.2_0": "Āmantā.",
  "kv5.6:3.3_0": "Tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv5.6:3.4_0": "Na hevaṁ vattabbe …pe….",
  "kv5.6:3.5_0": "Sammutiñāṇakathā niṭṭhitā."
}