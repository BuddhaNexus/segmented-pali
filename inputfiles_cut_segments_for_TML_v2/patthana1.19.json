{
  "patthana1.19:0.1_0": "Paṭṭhānapakaraṇa",
  "patthana1.19:0.2_0": "Dhammānuloma (1), Tikapaṭṭhānapāḷi (1)",
  "patthana1.19:0.3_0": "1.19. Atītattika",
  "patthana1.19:1.0.1_0": "Vibhaṅgavāra",
  "patthana1.19:1.0.2_0": "Hetu",
  "patthana1.19:1.1_0": "Paccuppanno dhammo paccuppannassa dhammassa hetupaccayena paccayo—paccuppannā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo.",
  "patthana1.19:1.1_1": "Paṭisandhikkhaṇe …pe….",
  "patthana1.19:2.0_0": "Ārammaṇa",
  "patthana1.19:2.1_0": "Atīto dhammo paccuppannassa dhammassa ārammaṇapaccayena paccayo—dānaṁ datvā sīlaṁ samādiyitvā uposathakammaṁ …pe…",
  "patthana1.19:2.1_1": "paccavekkhati, pubbe suciṇṇāni paccavekkhati, jhānā vuṭṭhahitvā jhānaṁ paccavekkhati.",
  "patthana1.19:2.1_2": "Ariyā maggā vuṭṭhahitvā maggaṁ paccavekkhanti, phalaṁ paccavekkhanti, pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti.",
  "patthana1.19:2.1_3": "Atītaṁ cakkhuṁ aniccato dukkhato anattato vipassati …pe…",
  "patthana1.19:2.1_4": "domanassaṁ uppajjati.",
  "patthana1.19:2.1_5": "Atītaṁ sotaṁ …pe… ghānaṁ … jivhaṁ … kāyaṁ … rūpe … sadde … gandhe … rase …",
  "patthana1.19:2.1_6": "phoṭṭhabbe …",
  "patthana1.19:2.1_7": "vatthuṁ …",
  "patthana1.19:2.1_8": "atīte khandhe aniccato dukkhato anattato vipassati, assādeti abhinandati, taṁ ārabbha rāgo uppajjati, diṭṭhi uppajjati, vicikicchā …",
  "patthana1.19:2.1_9": "uddhaccaṁ …",
  "patthana1.19:2.1_10": "domanassaṁ uppajjati, ākāsānañcāyatanaṁ viññāṇañcāyatanassa ārammaṇapaccayena paccayo.",
  "patthana1.19:2.1_11": "Ākiñcaññāyatanaṁ nevasaññānāsaññāyatanassa ārammaṇapaccayena paccayo.",
  "patthana1.19:2.1_12": "Atītā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo.",
  "patthana1.19:3.1_0": "Anāgato dhammo paccuppannassa dhammassa ārammaṇapaccayena paccayo—anāgataṁ cakkhuṁ …pe…",
  "patthana1.19:3.1_1": "vatthuṁ …",
  "patthana1.19:3.1_2": "anāgate khandhe aniccato …pe…",
  "patthana1.19:3.1_3": "domanassaṁ uppajjati.",
  "patthana1.19:3.1_4": "Anāgatā khandhā iddhividhañāṇassa, cetopariyañāṇassa, anāgataṁsañāṇassa, āvajjanāya ārammaṇapaccayena paccayo.",
  "patthana1.19:4.1_0": "Paccuppanno dhammo paccuppannassa dhammassa ārammaṇapaccayena paccayo— paccuppannaṁ cakkhuṁ …pe… kāyaṁ … rūpe … sadde … gandhe … rase …",
  "patthana1.19:4.1_1": "phoṭṭhabbe …",
  "patthana1.19:4.1_2": "vatthuṁ …",
  "patthana1.19:4.1_3": "paccuppanne khandhe aniccato …pe…",
  "patthana1.19:4.1_4": "domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa …pe…",
  "patthana1.19:4.1_5": "phoṭṭhabbāyatanaṁ kāyaviññāṇassa …pe…",
  "patthana1.19:4.1_6": "paccuppannā khandhā iddhividhañāṇassa, āvajjanāya ārammaṇapaccayena paccayo.",
  "patthana1.19:5.0_0": "Adhipati",
  "patthana1.19:5.1_0": "Atīto dhammo paccuppannassa dhammassa adhipatipaccayena paccayo.",
  "patthana1.19:5.1_1": "**Ārammaṇādhipati**—dānaṁ datvā sīlaṁ samādiyitvā …pe…",
  "patthana1.19:5.1_2": "pubbe suciṇṇāni garuṁ katvā paccavekkhati, jhānā vuṭṭhahitvā jhānaṁ garuṁ katvā paccavekkhati.",
  "patthana1.19:5.1_3": "Ariyā maggā vuṭṭhahitvā maggaṁ garuṁ katvā paccavekkhanti, phalaṁ garuṁ katvā paccavekkhanti.",
  "patthana1.19:5.1_4": "Atītaṁ cakkhuṁ …pe… kāyaṁ … rūpe … sadde … gandhe … rase …",
  "patthana1.19:5.1_5": "phoṭṭhabbe …",
  "patthana1.19:5.1_6": "vatthuṁ …",
  "patthana1.19:5.1_7": "atīte khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati.",
  "patthana1.19:6.1_0": "Anāgato dhammo paccuppannassa dhammassa adhipatipaccayena paccayo.",
  "patthana1.19:6.1_1": "**Ārammaṇādhipati**—anāgataṁ cakkhuṁ …pe…",
  "patthana1.19:6.1_2": "vatthuṁ …",
  "patthana1.19:6.1_3": "anāgate khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati.",
  "patthana1.19:7.1_0": "Paccuppanno dhammo paccuppannassa dhammassa adhipatipaccayena paccayo— ārammaṇādhipati, sahajātādhipati.",
  "patthana1.19:7.1_1": "**Ārammaṇādhipati**—paccuppannaṁ cakkhuṁ …pe…",
  "patthana1.19:7.1_2": "vatthuṁ …",
  "patthana1.19:7.1_3": "paccuppanne khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi uppajjati.",
  "patthana1.19:7.1_4": "**Sahajātādhipati**—paccuppannādhipati sampayuttakānaṁ khandhānaṁ cittasamuṭṭhānānañca rūpānaṁ adhipatipaccayena paccayo.",
  "patthana1.19:8.0_0": "Anantara",
  "patthana1.19:8.1_0": "Atīto dhammo paccuppannassa dhammassa anantarapaccayena paccayo—purimā purimā atītā khandhā pacchimānaṁ pacchimānaṁ paccuppannānaṁ khandhānaṁ anantarapaccayena paccayo.",
  "patthana1.19:8.1_1": "Anulomaṁ gotrabhussa …",
  "patthana1.19:8.1_2": "anulomaṁ vodānassa …",
  "patthana1.19:8.1_3": "gotrabhu maggassa …",
  "patthana1.19:8.1_4": "vodānaṁ maggassa …",
  "patthana1.19:8.1_5": "maggo phalassa …",
  "patthana1.19:8.1_6": "phalaṁ phalassa …",
  "patthana1.19:8.1_7": "anulomaṁ phalasamāpattiyā …",
  "patthana1.19:8.1_8": "nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo.",
  "patthana1.19:9.0_0": "Samanantara",
  "patthana1.19:9.1_0": "Atīto dhammo paccuppannassa dhammassa samanantarapaccayena paccayo. (Anantarasadisaṁ.)",
  "patthana1.19:10.0_0": "Sahajātādi",
  "patthana1.19:10.1_0": "Paccuppanno dhammo paccuppannassa dhammassa sahajātapaccayena paccayo …",
  "patthana1.19:10.1_1": "aññamaññapaccayena paccayo …",
  "patthana1.19:10.1_2": "nissayapaccayena paccayo.",
  "patthana1.19:10.1_3": "(Saṅkhittaṁ.)",
  "patthana1.19:11.0_0": "Upanissaya",
  "patthana1.19:11.1_0": "Atīto dhammo paccuppannassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe….",
  "patthana1.19:11.1_1": "**Pakatūpanissayo**—atītaṁ saddhaṁ upanissāya dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ … maggaṁ …",
  "patthana1.19:11.1_2": "abhiññaṁ …",
  "patthana1.19:11.1_3": "samāpattiṁ uppādeti, mānaṁ jappeti, diṭṭhiṁ gaṇhāti.",
  "patthana1.19:11.1_4": "Atītaṁ sīlaṁ …pe… paññaṁ …",
  "patthana1.19:11.1_5": "rāgaṁ …pe…",
  "patthana1.19:11.1_6": "patthanaṁ …",
  "patthana1.19:11.1_7": "kāyikaṁ sukhaṁ …",
  "patthana1.19:11.1_8": "kāyikaṁ dukkhaṁ upanissāya dānaṁ deti sīlaṁ samādiyati, uposathakammaṁ …pe…",
  "patthana1.19:11.1_9": "samāpattiṁ uppādeti, pāṇaṁ hanati …pe…",
  "patthana1.19:11.1_10": "saṅghaṁ bhindati.",
  "patthana1.19:11.1_11": "Atītā saddhā …pe…",
  "patthana1.19:11.1_12": "paññā, rāgo …pe…",
  "patthana1.19:11.1_13": "patthanā, kāyikaṁ sukhaṁ …",
  "patthana1.19:11.1_14": "kāyikaṁ dukkhaṁ …",
  "patthana1.19:11.1_15": "paccuppannāya saddhāya …pe…",
  "patthana1.19:11.1_16": "paññāya, rāgassa …pe…",
  "patthana1.19:11.1_17": "patthanāya …pe…",
  "patthana1.19:11.1_18": "phalasamāpattiyā upanissayapaccayena paccayo.",
  "patthana1.19:12.1_0": "Anāgato dhammo paccuppannassa dhammassa upanissayapaccayena paccayo— ārammaṇūpanissayo, pakatūpanissayo …pe….",
  "patthana1.19:12.1_1": "**Pakatūpanissayo**—anāgataṁ cakkhusampadaṁ patthayamāno …pe…",
  "patthana1.19:12.1_2": "sotasampadaṁ …",
  "patthana1.19:12.1_3": "ghānasampadaṁ jivhāsampadaṁ …",
  "patthana1.19:12.1_4": "kāyasampadaṁ …",
  "patthana1.19:12.1_5": "vaṇṇasampadaṁ …",
  "patthana1.19:12.1_6": "saddasampadaṁ …",
  "patthana1.19:12.1_7": "gandhasampadaṁ …",
  "patthana1.19:12.1_8": "rasasampadaṁ …",
  "patthana1.19:12.1_9": "phoṭṭhabbasampadaṁ …",
  "patthana1.19:12.1_10": "patthayamāno …pe…",
  "patthana1.19:12.1_11": "anāgate khandhe patthayamāno dānaṁ deti, sīlaṁ samādiyati, uposathakammaṁ …",
  "patthana1.19:12.1_12": "anāgatā cakkhusampadā …pe…",
  "patthana1.19:12.1_13": "vaṇṇasampadā …pe…",
  "patthana1.19:12.1_14": "phoṭṭhabbasampadā …",
  "patthana1.19:12.1_15": "anāgatā khandhā paccuppannāya saddhāya …pe…",
  "patthana1.19:12.1_16": "paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo.",
  "patthana1.19:13.1_0": "Paccuppanno dhammo paccuppannassa dhammassa upanissayapaccayena paccayo— ārammaṇūpanissayo, pakatūpanissayo …pe….",
  "patthana1.19:13.1_1": "**Pakatūpanissayo**—paccuppannaṁ utuṁ upanissāya jhānaṁ uppādeti, vipassanaṁ …pe…",
  "patthana1.19:13.1_2": "paccuppannaṁ bhojanaṁ senāsanaṁ upanissāya jhānaṁ uppādeti …pe…",
  "patthana1.19:13.1_3": "samāpattiṁ uppādeti.",
  "patthana1.19:13.1_4": "Paccuppannaṁ utu …",
  "patthana1.19:13.1_5": "bhojanaṁ …",
  "patthana1.19:13.1_6": "senāsanaṁ paccuppannāya saddhāya …pe…",
  "patthana1.19:13.1_7": "paññāya kāyikassa …pe…",
  "patthana1.19:13.1_8": "phalasamāpattiyā upanissayapaccayena paccayo.",
  "patthana1.19:14.0_0": "Purejāta",
  "patthana1.19:14.1_0": "Paccuppanno dhammo paccuppannassa dhammassa purejātapaccayena paccayo— ārammaṇapurejātaṁ, vatthupurejātaṁ.",
  "patthana1.19:14.1_1": "**Ārammaṇapurejātaṁ**—cakkhuṁ …pe…",
  "patthana1.19:14.1_2": "vatthuṁ aniccato …pe…",
  "patthana1.19:14.1_3": "domanassaṁ uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa …pe…",
  "patthana1.19:14.1_4": "phoṭṭhabbāyatanaṁ kāyaviññāṇassa purejātapaccayena paccayo.",
  "patthana1.19:14.1_5": "**Vatthupurejātaṁ**—cakkhāyatanaṁ cakkhuviññāṇassa …pe…",
  "patthana1.19:14.1_6": "kāyāyatanaṁ kāyaviññāṇassa …",
  "patthana1.19:14.1_7": "vatthu paccuppannānaṁ khandhānaṁ purejātapaccayena paccayo.",
  "patthana1.19:15.0_0": "Pacchājāta",
  "patthana1.19:15.1_0": "Paccuppanno dhammo paccuppannassa dhammassa pacchājātapaccayena paccayo— pacchājātā paccuppannā khandhā purejātassa imassa kāyassa pacchājātapaccayena paccayo.",
  "patthana1.19:16.0_0": "Āsevana",
  "patthana1.19:16.1_0": "Atīto dhammo paccuppannassa dhammassa āsevanapaccayena paccayo—purimā purimā atītā khandhā pacchimānaṁ pacchimānaṁ paccuppannānaṁ khandhānaṁ āsevanapaccayena paccayo.",
  "patthana1.19:16.1_1": "Anulomaṁ gotrabhussa …",
  "patthana1.19:16.1_2": "anulomaṁ vodānassa …",
  "patthana1.19:16.1_3": "gotrabhu maggassa …",
  "patthana1.19:16.1_4": "vodānaṁ maggassa āsevanapaccayena paccayo.",
  "patthana1.19:17.0_0": "Kamma",
  "patthana1.19:17.1_0": "Atīto dhammo paccuppannassa dhammassa kammapaccayena paccayo.",
  "patthana1.19:17.1_1": "**Nānākkhaṇikā**—atītā cetanā paccuppannānaṁ vipākānaṁ khandhānaṁ kaṭattā ca rūpānaṁ kammapaccayena paccayo.",
  "patthana1.19:18.1_0": "Paccuppanno dhammo paccuppannassa dhammassa kammapaccayena paccayo— paccuppannā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo.",
  "patthana1.19:18.1_1": "Paṭisandhikkhaṇe paccuppannā cetanā sampayuttakānaṁ khandhānaṁ kaṭattā ca rūpānaṁ kammapaccayena paccayo.",
  "patthana1.19:19.0_0": "Vipāka",
  "patthana1.19:19.1_0": "Paccuppanno dhammo paccuppannassa dhammassa vipākapaccayena paccayo—vipāko paccuppanno eko khandho tiṇṇannaṁ khandhānaṁ cittasamuṭṭhānānañca rūpānaṁ vipākapaccayena paccayo …pe…",
  "patthana1.19:19.1_1": "dve khandhā …pe…",
  "patthana1.19:19.1_2": "paṭisandhikkhaṇe …pe…",
  "patthana1.19:19.1_3": "khandhā vatthussa vipākapaccayena paccayo.",
  "patthana1.19:20.0_0": "Āhārādi",
  "patthana1.19:20.1_0": "Paccuppanno dhammo paccuppannassa dhammassa āhārapaccayena paccayo …",
  "patthana1.19:20.1_1": "indriyapaccayena paccayo …",
  "patthana1.19:20.1_2": "jhānapaccayena paccayo …",
  "patthana1.19:20.1_3": "maggapaccayena paccayo …",
  "patthana1.19:20.1_4": "sampayuttapaccayena paccayo …",
  "patthana1.19:20.1_5": "vippayuttapaccayena paccayo—sahajātaṁ, purejātaṁ, pacchājātaṁ.",
  "patthana1.19:20.1_6": "**Sahajātā**—paccuppannā khandhā cittasamuṭṭhānānaṁ rūpānaṁ vippayuttapaccayena paccayo.",
  "patthana1.19:20.1_7": "Paṭisandhikkhaṇe paccuppannā khandhā kaṭattārūpānaṁ vippayuttapaccayena paccayo, khandhā vatthussa vippayuttapaccayena paccayo, vatthu khandhānaṁ vippayuttapaccayena paccayo.",
  "patthana1.19:20.1_8": "**Purejātaṁ**—cakkhāyatanaṁ cakkhuviññāṇassa …pe…",
  "patthana1.19:20.1_9": "kāyāyatanaṁ kāyaviññāṇassa …",
  "patthana1.19:20.1_10": "vatthu paccuppannānaṁ khandhānaṁ vippayuttapaccayena paccayo.",
  "patthana1.19:20.1_11": "**Pacchājātā**—paccuppannā khandhā purejātassa imassa kāyassa vippayuttapaccayena paccayo.",
  "patthana1.19:21.0_0": "Atthi",
  "patthana1.19:21.1_0": "Paccuppanno dhammo paccuppannassa dhammassa atthipaccayena paccayo. (Uppannattike atthisadisaṁ.)",
  "patthana1.19:22.0_0": "Natthi-vigatāvigata",
  "patthana1.19:22.1_0": "Atīto dhammo paccuppannassa dhammassa natthipaccayena paccayo … vigatapaccayena paccayo.",
  "patthana1.19:23.1_0": "Paccuppanno dhammo paccuppannassa dhammassa avigatapaccayena paccayo …pe….",
  "patthana1.19:24.0.1_0": "Saṅkhyāvāra",
  "patthana1.19:24.0.2_0": "Suddha",
  "patthana1.19:24.1_0": "Hetuyā ekaṁ, ārammaṇe tīṇi, adhipatiyā tīṇi, anantare ekaṁ, samanantare ekaṁ, sahajāte aññamaññe nissaye ekaṁ, upanissaye tīṇi, purejāte pacchājāte āsevane ekaṁ, kamme dve, vipāke āhāre ekaṁ …pe…",
  "patthana1.19:24.1_1": "avigate ekaṁ.",
  "patthana1.19:24.1_2": "(Evaṁ gaṇetabbaṁ.)",
  "patthana1.19:25.1_0": "Anulomaṁ.",
  "patthana1.19:26.0_0": "Paccanīyuddhāra",
  "patthana1.19:26.1_0": "Atīto dhammo paccuppannassa dhammassa ārammaṇapaccayena paccayo …",
  "patthana1.19:26.1_1": "upanissayapaccayena paccayo …",
  "patthana1.19:26.1_2": "kammapaccayena paccayo.",
  "patthana1.19:27.1_0": "Anāgato dhammo paccuppannassa dhammassa ārammaṇapaccayena paccayo … upanissayapaccayena paccayo.",
  "patthana1.19:28.1_0": "Paccuppanno dhammo paccuppannassa dhammassa ārammaṇapaccayena paccayo …",
  "patthana1.19:28.1_1": "sahajātapaccayena paccayo …",
  "patthana1.19:28.1_2": "upanissayapaccayena paccayo …",
  "patthana1.19:28.1_3": "purejātapaccayena paccayo …",
  "patthana1.19:28.1_4": "pacchājātapaccayena paccayo …",
  "patthana1.19:28.1_5": "āhārapaccayena paccayo …",
  "patthana1.19:28.1_6": "indriyapaccayena paccayo.",
  "patthana1.19:29.0.1_0": "1.19.7.2. Paccayapaccanīya",
  "patthana1.19:29.0.2_0": "Saṅkhyāvāra",
  "patthana1.19:29.0.3_0": "Suddha",
  "patthana1.19:29.1_0": "Nahetuyā tīṇi, naārammaṇe tīṇi, naadhipatiyā tīṇi, naanantare tīṇi …pe…",
  "patthana1.19:29.1_1": "nasampayutte tīṇi, navippayutte tīṇi, noatthiyā dve, nonatthiyā tīṇi, novigate tīṇi, noavigate dve.",
  "patthana1.19:29.1_2": "(Evaṁ gaṇetabbaṁ.)",
  "patthana1.19:30.1_0": "Paccanīyaṁ.",
  "patthana1.19:31.0_0": "1.19.7.3. Paccayānulomapaccanīya",
  "patthana1.19:31.1_0": "Hetupaccayā naārammaṇe ekaṁ, naadhipatiyā naanantare nasamanantare naaññamaññe naupanissaye …pe…",
  "patthana1.19:31.1_1": "nasampayutte navippayutte nonatthiyā novigate ekaṁ.",
  "patthana1.19:31.1_2": "(Evaṁ gaṇetabbaṁ.)",
  "patthana1.19:32.1_0": "Anulomapaccanīyaṁ.",
  "patthana1.19:33.0_0": "1.19.7.4. Paccayapaccanīyānuloma",
  "patthana1.19:33.1_0": "Nahetupaccayā ārammaṇe tīṇi, adhipatiyā tīṇi, anantare samanantare sahajāte aññamaññe nissaye ekaṁ, upanissaye tīṇi, purejāte ekaṁ, pacchājāte āsevane ekaṁ …pe…",
  "patthana1.19:33.1_1": "kamme dve, vipāke ekaṁ (imesu padesu ekaṁyeva), avigate ekaṁ.",
  "patthana1.19:33.1_2": "(Evaṁ gaṇetabbaṁ.)",
  "patthana1.19:34.1_0": "Paccanīyānulomaṁ.",
  "patthana1.19:34.2_0": "Pañhāvāro.",
  "patthana1.19:35.1_0": "Atītattikaṁ niṭṭhitaṁ."
}