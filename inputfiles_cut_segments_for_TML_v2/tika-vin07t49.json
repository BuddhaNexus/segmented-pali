{
  "tika-vin07t49:0_0": "Codanākaṇḍaṁ",
  "tika-vin07t49:1_0": "Anuvijjakakiccavaṇṇanā",
  "tika-vin07t49:2_0": "360.",
  "tika-vin07t49:2_1": "Pāḷiyaṁ yaṁ kho tvantiādīsu tvaṁ, āvuso, yaṁ imaṁ bhikkhuṁ codesi, taṁ kimhi dose codesi, katarāya vipattiyā codesīti attho.",
  "tika-vin07t49:2_2": "Evaṁ sabbattha.",
  "tika-vin07t49:3_0": "361.Asuddhaparisaṅkitoti asuddhāya aṭṭhāne uppannāya parisaṅkāya parisaṅkito.",
  "tika-vin07t49:3_1": "Tenāha “amūlakaparisaṅkito”ti.",
  "tika-vin07t49:4_0": "364.",
  "tika-vin07t49:4_1": "Pāḷiyaṁ uposatho sāmaggatthāyāti visuddhānaṁ bhikkhūnaṁ aññoññanirapekkho ahutvā uposatho uposathaṭṭhānaṁ sannipatitvā “pārisuddhiṁ āyasmanto ārocetha, parisuddhetthāyasmanto, parisuddho ahaṁ āvuso”tiādinā aññamaññaṁ parisuddhivīmaṁsanārocanavasena ayutte vivajjetvā yutteheva kāyacittasāmaggīkaraṇatthāya.",
  "tika-vin07t49:5_0": "Visuddhāya pavāraṇāti diṭṭhasutādīhi aññamaññaṁ kathāpetvā visuddhisampādanatthāyāti attho.",
  "tika-vin07t49:5_1": "Ubho eteti āmisapuggalanissayane ete ubho.",
  "tika-vin07t49:6_0": "Anuvijjakakiccavaṇṇanā niṭṭhitā."
}