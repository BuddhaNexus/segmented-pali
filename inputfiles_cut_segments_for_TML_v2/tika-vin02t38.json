{
  "tika-vin02t38:0_0": "Paṭhamagāthāsaṅgaṇikaṁ",
  "tika-vin02t38:1_0": "Sattanagaresu paññattasikkhāpadavaṇṇanā",
  "tika-vin02t38:2_0": "335.Aḍḍhuḍḍhasatānīti tīṇi satāni paññāsañca sikkhāpadāni.",
  "tika-vin02t38:2_1": "Viggahanti manussaviggahaṁ.",
  "tika-vin02t38:2_2": "Atirekanti dasāhaparamaṁ atirekacīvaraṁ.",
  "tika-vin02t38:2_3": "Kāḷakanti “suddhakāḷakāna”nti vuttakāḷakaṁ.",
  "tika-vin02t38:2_4": "Bhūtanti bhūtārocanaṁ.",
  "tika-vin02t38:2_5": "Paramparabhattanti paramparabhojanaṁ.",
  "tika-vin02t38:2_6": "Bhikkhunīsu ca akkosoti “yā pana bhikkhunī bhikkhuṁ akkoseyya vā paribhāseyya vā”ti vuttasikkhāpadaṁ.",
  "tika-vin02t38:2_7": "Antaravāsakanti aññātikāya bhikkhuniyā cīvarapaṭiggaṇhanaṁ.",
  "tika-vin02t38:2_8": "Rūpiyanti rūpiyasaṁvohāraṁ.",
  "tika-vin02t38:2_9": "Suttanti “sāmaṁ suttaṁ viññāpetvā tantavāyehī”ti vuttasikkhāpadaṁ.",
  "tika-vin02t38:2_10": "Ujjhāpanaketi ujjhāpanake khiyyanake pācittiyaṁ.",
  "tika-vin02t38:2_11": "Pācitapiṇḍanti bhikkhunīparipācitaṁ.",
  "tika-vin02t38:2_12": "Cīvaraṁ datvāti “samaggena saṅghena cīvaraṁ datvā”ti vuttasikkhāpadaṁ.",
  "tika-vin02t38:2_13": "Vosāsantīti “bhikkhū paneva kulesu nimantitā bhuñjanti, tatra cesā bhikkhunī”ti vuttapāṭidesanīyaṁ.",
  "tika-vin02t38:2_14": "Giragganti “yā pana bhikkhunī naccaṁ vā gītaṁ vā”ti vuttasikkhāpadaṁ.",
  "tika-vin02t38:2_15": "Cariyāti “antovassaṁ cārikaṁ careyyā”ti ca, “vassaṁvutthā cārikaṁ na pakkameyyā”ti ca vuttasikkhāpadadvayaṁ.",
  "tika-vin02t38:2_16": "Chandadānenāti pārivāsikena chandadānena.",
  "tika-vin02t38:3_0": "Pārājikāni cattārīti bhikkhunīnaṁ cattāri pārājikāni.",
  "tika-vin02t38:3_1": "Kuṭīti kuṭikārasikkhāpadaṁ.",
  "tika-vin02t38:3_2": "Kosiyanti kosiyamissakasikkhāpadaṁ.",
  "tika-vin02t38:3_3": "Seyyāti anupasampannena sahaseyyasikkhāpadaṁ.",
  "tika-vin02t38:3_4": "Khaṇaneti pathavīkhaṇanaṁ.",
  "tika-vin02t38:3_5": "Gaccha devateti bhūtagāmasikkhāpadaṁ.",
  "tika-vin02t38:3_6": "Siñcanti sappāṇakaudakasiñcanaṁ.",
  "tika-vin02t38:3_7": "Mahāvihāroti mahallakavihāro.",
  "tika-vin02t38:3_8": "Aññanti aññavādakaṁ.",
  "tika-vin02t38:3_9": "Dvāranti yāva dvārakosā.",
  "tika-vin02t38:3_10": "Sahadhammoti sahadhammikaṁ vuccamāno.",
  "tika-vin02t38:3_11": "Payopānanti surusurukārakaṁ.",
  "tika-vin02t38:3_12": "Eḷakalomānīti eḷakalomadhovāpanaṁ.",
  "tika-vin02t38:3_13": "Pattoti ūnapañcabandhanapatto.",
  "tika-vin02t38:3_14": "Ovādoti bhikkhunupassayaṁ upasaṅkamitvā ovādo.",
  "tika-vin02t38:3_15": "Bhesajjanti taduttaribhesajjaviññāpanaṁ.",
  "tika-vin02t38:3_16": "Sūcīti aṭṭhimayādisūcigharaṁ.",
  "tika-vin02t38:3_17": "Āraññikoti “yāni kho pana tāni āraññakāni senāsanānī”tiādinā vuttapāṭidesanīyaṁ.",
  "tika-vin02t38:3_18": "Ovādoti “yā pana bhikkhunī ovādāya vā saṁvāsāya vā na gaccheyyā”ti vuttasikkhāpadaṁ.",
  "tika-vin02t38:4_0": "Pārājikāni cattārītiādinā chasu nagaresu paññattaṁ ekato sampiṇḍitvā sāvatthiyā paññattaṁ visuṁ gaṇetvā sabbāneva sikkhāpadāni dvīhi rāsīhi saṅgaṇhāti.",
  "tika-vin02t38:5_0": "Sattanagaresu paññattasikkhāpadavaṇṇanā niṭṭhitā.",
  "tika-vin02t38:6_0": "Catuvipattivaṇṇanā",
  "tika-vin02t38:7_0": "336.Ekatiṁsa garukā nāma ubhato aṭṭha pārājikā, bhikkhūnaṁ terasa, bhikkhunīnaṁ dasa saṅghādisesā.",
  "tika-vin02t38:7_1": "Aṭṭhettha anavasesāti etesu yathāvuttagarukesu sādhāraṇāsādhāraṇavasena aṭṭha pārājikā anavasesā nāma.",
  "tika-vin02t38:8_0": "Asādhāraṇādivaṇṇanā",
  "tika-vin02t38:9_0": "338.",
  "tika-vin02t38:9_1": "“Dhovanañca paṭiggaho”ti gāthā aṭṭhakathācariyānaṁ.",
  "tika-vin02t38:9_2": "Tattha dhovanañca paṭiggahoti aññātikāya bhikkhuniyā cīvaradhovāpanaṁ cīvarapaṭiggahaṇañca.",
  "tika-vin02t38:9_3": "Koseyya…pe…",
  "tika-vin02t38:9_4": "dve lomāti eḷakalomavagge ādito satta sikkhāpadāni vuttāni.",
  "tika-vin02t38:9_5": "Vassikāti vassikasāṭikasikkhāpadaṁ.",
  "tika-vin02t38:9_6": "Āraññakena cāti sāsaṅkasikkhāpadaṁ vuttaṁ.",
  "tika-vin02t38:9_7": "Paṇītanti paṇītabhojanaviññatti.",
  "tika-vin02t38:9_8": "Ūnanti ūnavīsativassasikkhāpadaṁ.",
  "tika-vin02t38:9_9": "Nisīdane ca yā sikkhā, vassikā yā ca sāṭikāti nisīdanavassikasāṭikānaṁ pamāṇātikkamo.",
  "tika-vin02t38:10_0": "Āpattikkhandhā ceva uposathādīni ca “pārājikasaṅghādisesā”tiādinā vibhattattā “vibhattiyo”ti vuttāni.",
  "tika-vin02t38:10_1": "Tevīsati saṅghādisesāti bhikkhunīnaṁ āgatāni dasa, bhikkhūnaṁ terasāti tevīsati.",
  "tika-vin02t38:10_2": "Dvecattālīsa nissaggiyātiādīsupi eseva nayo.",
  "tika-vin02t38:10_3": "Dvīhi…pe…",
  "tika-vin02t38:10_4": "kiccaṁ ekena sammatīti dvīhi vivādādhikaraṇaṁ, catūhi anuvādādhikaraṇaṁ, tīhi āpattādhikaraṇaṁ, ekena kiccādhikaraṇaṁ sammatīti attho.",
  "tika-vin02t38:11_0": "339.Niraṅkatoti saṅghamhā apasārito."
}