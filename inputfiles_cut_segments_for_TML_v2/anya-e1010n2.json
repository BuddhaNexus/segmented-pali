{
  "anya-e1010n2:0_0": "2. Maraṇassatiniddesa",
  "anya-e1010n2:1_0": "1.",
  "anya-e1010n2:2_0": "Maraṇassati micchanto, tāva buddhavaco suṇa;",
  "anya-e1010n2:3_0": "Avikkhittena cittena, sambuddha vacanaṁ hidaṁ.",
  "anya-e1010n2:4_0": "2.",
  "anya-e1010n2:5_0": "Animitta manaññātaṁ, maccānaṁ idha jīvitaṁ;",
  "anya-e1010n2:6_0": "Kasirañca parittañca, tañca dukkhena saṁyutaṁ.",
  "anya-e1010n2:7_0": "3.",
  "anya-e1010n2:8_0": "Na hi so pakkamo atthi, yena jātā namiyyare;",
  "anya-e1010n2:9_0": "Jarampi patvā maraṇaṁ, evaṁdhammā hi pāṇino.",
  "anya-e1010n2:10_0": "4.",
  "anya-e1010n2:11_0": "Phalāna miva pakkānaṁ, pāto patanato bhayaṁ;",
  "anya-e1010n2:12_0": "Evaṁ jātāna maccānaṁ, niccaṁ maraṇa to bhayaṁ.",
  "anya-e1010n2:13_0": "5.",
  "anya-e1010n2:14_0": "Yathāpi kumbhakārassa, katā mattikabhājanā;",
  "anya-e1010n2:15_0": "Sabbe bhedapariyantā, evaṁ maccāna jīvitaṁ.",
  "anya-e1010n2:16_0": "6.",
  "anya-e1010n2:17_0": "Daharāca mahantāca, yebālā yeca paṇḍitā;",
  "anya-e1010n2:18_0": "Sabbe maccuvasaṁ yanti, sabbe maccuparāyanā.",
  "anya-e1010n2:19_0": "7.",
  "anya-e1010n2:20_0": "Tesaṁ maccuparetānaṁ, gacchataṁ paralokato;",
  "anya-e1010n2:21_0": "Napitā tāyate puttaṁ, ñātivāpana ñātake;",
  "anya-e1010n2:22_0": "8.",
  "anya-e1010n2:23_0": "Pekkhataññeva ñātīnaṁ, passa lālappataṁ puthu;",
  "anya-e1010n2:24_0": "Ekamekova maccānaṁ, go vajjhoviya niyyati.",
  "anya-e1010n2:25_0": "9.",
  "anya-e1010n2:26_0": "Eva mabbhāhato loko, maccunāca jarāyaca;",
  "anya-e1010n2:27_0": "Tasmā dhīrā nasocanti, viditvā loka pariyāyaṁ.",
  "anya-e1010n2:28_0": "10.",
  "anya-e1010n2:29_0": "Aññepi passa gamane, yathā kammupage nare;",
  "anya-e1010n2:30_0": "Maccuno vasamāgamma, phandantevidha pāṇino.",
  "anya-e1010n2:31_0": "11.",
  "anya-e1010n2:32_0": "Yena yenahi maññanti,",
  "anya-e1010n2:33_0": "Tatotassa hi aññathā;",
  "anya-e1010n2:34_0": "Etādiso vinābhāvo,",
  "anya-e1010n2:35_0": "Passa lokassa pariyāyanti.",
  "anya-e1010n2:36_0": "[Sulla sutte vuttaṁ.]",
  "anya-e1010n2:37_0": "12.",
  "anya-e1010n2:38_0": "Yathāpi selā vipulā,",
  "anya-e1010n2:39_0": "Nabhaṁ āhacca paccatā;",
  "anya-e1010n2:40_0": "Samantā anupari yeyyuṁ,",
  "anya-e1010n2:41_0": "Nippothentā catuddisā.",
  "anya-e1010n2:42_0": "13.",
  "anya-e1010n2:43_0": "Evaṁ jarāca maccuca,",
  "anya-e1010n2:44_0": "Adhivattanti pāṇine;",
  "anya-e1010n2:45_0": "Khattiyebrāhmaṇe vesse,",
  "anya-e1010n2:46_0": "Sudde caṇḍāla pakkuse;",
  "anya-e1010n2:47_0": "Nakiñci parivajjeti,",
  "anya-e1010n2:48_0": "Sabbamevā bhimaddati.",
  "anya-e1010n2:49_0": "14.",
  "anya-e1010n2:50_0": "Na tattha hatthi naṁ bhummi, na rathānaṁ napattiyā;",
  "anya-e1010n2:51_0": "Na cāpi mantayuddhena, sakkā jetuṁ dhanenavā.",
  "anya-e1010n2:52_0": "15.",
  "anya-e1010n2:53_0": "Tasmāhi paṇḍito poso,",
  "anya-e1010n2:54_0": "Sampassaṁ attha mattano;",
  "anya-e1010n2:55_0": "Buddhe dhamme ca saṅgheca,",
  "anya-e1010n2:56_0": "Dhīro saddaṁ nivesaye.",
  "anya-e1010n2:57_0": "16.",
  "anya-e1010n2:58_0": "Yo dhammacārī kāyena, vācāya uda cetasā;",
  "anya-e1010n2:59_0": "Idhevanaṁ pasaṁsanti, paccasagge pamodatīti.",
  "anya-e1010n2:60_0": "[Pabbatū mama sutte vuttaṁ.]",
  "anya-e1010n2:61_0": "17.",
  "anya-e1010n2:62_0": "Yathā vārivaho pūro, vahe rukkhe pakūlaje;",
  "anya-e1010n2:63_0": "Evaṁ jarāmaraṇena, vuyhante sabba pāṇino.",
  "anya-e1010n2:64_0": "18.",
  "anya-e1010n2:65_0": "Daharāpi hi miyyanti,",
  "anya-e1010n2:66_0": "Narāca athanāriyo;",
  "anya-e1010n2:67_0": "Tattha ko visāseposo,",
  "anya-e1010n2:68_0": "Daharo mhītijīvite.",
  "anya-e1010n2:69_0": "19.",
  "anya-e1010n2:70_0": "Sāya meke nidissanti, pāto diṭṭhā bahujjanā;",
  "anya-e1010n2:71_0": "Pāto eke nadissanti, sāyaṁ diṭṭhā bahujjanā.",
  "anya-e1010n2:72_0": "20.",
  "anya-e1010n2:73_0": "Ajjeva kiccaṁ ātappaṁ, ko jaññā maraṇaṁ suve;",
  "anya-e1010n2:74_0": "Nahi no saṅkaraṁ tena, mahāsenana maccunāti.",
  "anya-e1010n2:75_0": "[Jātakesuvuttaṁ.]",
  "anya-e1010n2:76_0": "21.",
  "anya-e1010n2:77_0": "Natthetthañño nusāsanto, sayaṁvattāna movada;",
  "anya-e1010n2:78_0": "Jineritā nusārena, bhikkhu saṁsāra bhīruko.",
  "anya-e1010n2:79_0": "22.",
  "anya-e1010n2:80_0": "Ahivāpi maṁ ḍaṁseyya, aññepi visadhārino;",
  "anya-e1010n2:81_0": "Apiyāpica ghāteyyuṁ, uppajjeyyuṁ rujāpime.",
  "anya-e1010n2:82_0": "23.",
  "anya-e1010n2:83_0": "Maccusenā vudhāsaṅkhyā, bāhirajjhattu paddavā;",
  "anya-e1010n2:84_0": "Tehāyu pīḷitaṁchejjaṁ, marissa majjavā suve.",
  "anya-e1010n2:85_0": "24.",
  "anya-e1010n2:86_0": "Aḷakkā hi gavādīhi, corādīhi arīhipi;",
  "anya-e1010n2:87_0": "Abhiṇha sannipātehi, rujā chanavutīhipi.",
  "anya-e1010n2:88_0": "25.",
  "anya-e1010n2:89_0": "Bahūna mupakārehi, annodakādikehipi;",
  "anya-e1010n2:90_0": "Marissaṁ pīḷito niccaṁ, nirujjheyyāyu ajjavā.",
  "anya-e1010n2:91_0": "26.",
  "anya-e1010n2:92_0": "Bahvāvudhe visajjeti, nilleṇaṁ maccuniddayo;",
  "anya-e1010n2:93_0": "Vasantaṁ bhavasaṅgāme, namutto koci āvudhā;",
  "anya-e1010n2:94_0": "27.",
  "anya-e1010n2:95_0": "Mahabbalā mahāpaññā, mahiddhikā mahaddhanā;",
  "anya-e1010n2:96_0": "Namuttā sammāsambuddho, sabbalokādhipo api;",
  "anya-e1010n2:97_0": "28.",
  "anya-e1010n2:98_0": "Mayā samā navā vuddhā, tadāvudhehi te matā;",
  "anya-e1010n2:99_0": "Tathā hampi marissāmi, leṇaṁ puññaṁva me kataṁ.",
  "anya-e1010n2:100_0": "29.",
  "anya-e1010n2:101_0": "Pathabyāpādayo dhātthū,",
  "anya-e1010n2:102_0": "Āhārā bhojanādayo;",
  "anya-e1010n2:103_0": "Sītuṇha mutunāmetaṁ,",
  "anya-e1010n2:104_0": "Dosā pittasemhānilā.",
  "anya-e1010n2:105_0": "30.",
  "anya-e1010n2:106_0": "Dhātvāhāru tudosānaṁ, samatte vāyu tiṭṭhati;",
  "anya-e1010n2:107_0": "Visame taṅkhaṇaññeva, chejja mappaṁ parādhinaṁ.",
  "anya-e1010n2:108_0": "31.",
  "anya-e1010n2:109_0": "Dhātvā hārutu dosānaṁ, visamā svepyakallako;",
  "anya-e1010n2:110_0": "Ussāhe kallakāleva, kiṁkareyyaakallako;",
  "anya-e1010n2:111_0": "32.",
  "anya-e1010n2:112_0": "Uppajjeyyuṁ rujā svepi, asāto dukkhamā kharā;",
  "anya-e1010n2:113_0": "Puretaraṁva ārabbhe, māpacchā anutāpanaṁ.",
  "anya-e1010n2:114_0": "33.",
  "anya-e1010n2:115_0": "Sattānaṁ nīcakammānaṁ, saraṇopi bhayaṅkaro;",
  "anya-e1010n2:116_0": "Nīcānīcaṁ najānāmi, maraṇāsannatampica.",
  "anya-e1010n2:117_0": "34.",
  "anya-e1010n2:118_0": "Kamma pīḷita sattānaṁ, taṅkhaṇampi bhayubbhavo;",
  "anya-e1010n2:119_0": "Mareyya majjavā svevā, nayuttova pamajjituṁ.",
  "anya-e1010n2:120_0": "35.",
  "anya-e1010n2:121_0": "Puññakkhīṇā pajā khippaṁ, ahetunāpi nassaye;",
  "anya-e1010n2:122_0": "Suddhacitto marissāmi, na kiliṭṭhena cetasā.",
  "anya-e1010n2:123_0": "36.",
  "anya-e1010n2:124_0": "Upacchedāpi me santi, bhavābhavacitā bahū;",
  "anya-e1010n2:125_0": "Chejjaṁ tehāyu ajjāpi, sādhvāsumārabhe mataṁ;",
  "anya-e1010n2:126_0": "37.",
  "anya-e1010n2:127_0": "Kammā parādha sattānaṁ, vināse paccupaṭṭhite;",
  "anya-e1010n2:128_0": "Anayo nayarūpena, buddhimākamya tiṭṭhati.",
  "anya-e1010n2:129_0": "38.",
  "anya-e1010n2:130_0": "Maraṇāsanna taññeva, cinteyya paññavā sato;",
  "anya-e1010n2:131_0": "Evaṁ cintayanto santo, napāpaṁ kattu mussahe.",
  "anya-e1010n2:132_0": "39.",
  "anya-e1010n2:133_0": "Maraṇāsanna taññeva, cinteyya buddhasāvako;",
  "anya-e1010n2:134_0": "Evaṁ cintayanto santo, kadācipi anuṇṇato.",
  "anya-e1010n2:135_0": "40.",
  "anya-e1010n2:136_0": "Addhāga maraṇaṁ pañño, puretaraṁva cintaye;",
  "anya-e1010n2:137_0": "Kare kātabba kammañca, evaṁ so nānusocati.",
  "anya-e1010n2:138_0": "41.",
  "anya-e1010n2:139_0": "Maraṇāsanna saññī so, appamatto vicakkhaṇo;",
  "anya-e1010n2:140_0": "Pattepi maraṇe kāle, na sammuḷho nasokavā.",
  "anya-e1010n2:141_0": "42.",
  "anya-e1010n2:142_0": "Maraṇā sannasaññī so, sodheti attano malaṁ;",
  "anya-e1010n2:143_0": "Nimmalena cuto bhikkhu, natvevā pāya gāmiko.",
  "anya-e1010n2:144_0": "43.",
  "anya-e1010n2:145_0": "Sati āsanna maraṇe,",
  "anya-e1010n2:146_0": "Dūrasaññī pamāda vā;",
  "anya-e1010n2:147_0": "Yo karoti akātabbaṁ,",
  "anya-e1010n2:148_0": "Tadā so atisocati.",
  "anya-e1010n2:149_0": "44.",
  "anya-e1010n2:150_0": "Sati āsannamaraṇe, dūrasaññī pamādavā;",
  "anya-e1010n2:151_0": "Ākiṇṇo pāpadhammehi, pajjhāyi dummano tadā.",
  "anya-e1010n2:152_0": "45.",
  "anya-e1010n2:153_0": "Sati āsanna maraṇe, duṭṭho dosoti thaddhavā;",
  "anya-e1010n2:154_0": "Abhinandati sādeti, tadāso atidukkhito.",
  "anya-e1010n2:155_0": "46.",
  "anya-e1010n2:156_0": "Sati āsannamaraṇe, tuvaṭaṁ na cikicchati;",
  "anya-e1010n2:157_0": "Sañciccāpatti māpanno, tadā so paridevati.",
  "anya-e1010n2:158_0": "47.",
  "anya-e1010n2:159_0": "Sati āsanna maraṇe, gihīhi navakehica;",
  "anya-e1010n2:160_0": "Saṁsaṭṭho na nulomehi, svativassu mukho tadā.",
  "anya-e1010n2:161_0": "48.",
  "anya-e1010n2:162_0": "Sati āsanna maraṇe, kuhako kuladūsako;",
  "anya-e1010n2:163_0": "Micchājīva samāpanno, dunnimittova so cuto.",
  "anya-e1010n2:164_0": "49.",
  "anya-e1010n2:165_0": "Sasokī sahanandīca, dukkhe dukkho sukhe sukho;",
  "anya-e1010n2:166_0": "Gihikammesu ussukko, passaṁ gijjhakūṭaṁ cuto.",
  "anya-e1010n2:167_0": "50.",
  "anya-e1010n2:168_0": "Marissanti anāvajja, kilesātura pīḷito;",
  "anya-e1010n2:169_0": "Kimikhajjavaṇo sāva, bhanto kiṁ sugatiṁ vaje.",
  "anya-e1010n2:170_0": "51.",
  "anya-e1010n2:171_0": "Marissanti anāvajja, dhuradvayaṁ na pūrati;",
  "anya-e1010n2:172_0": "Ganthaṁ vipassanaṁ tandī, kāruññoyeva so cuto.",
  "anya-e1010n2:173_0": "52.",
  "anya-e1010n2:174_0": "Marissanti anāvajja, kilesānaṁ vasānugo;",
  "anya-e1010n2:175_0": "Sambuddhā-ṇaṁ vītikkanto, kāruñño natthi tassamo.",
  "anya-e1010n2:176_0": "53.",
  "anya-e1010n2:177_0": "Marissanti anāvajjaṁ, dhanamesī adhammato;",
  "anya-e1010n2:178_0": "Puññe cintāpi nuppajji, nirayaṁ so manaṁ gato.",
  "anya-e1010n2:179_0": "54.",
  "anya-e1010n2:180_0": "Mareyyanti anāvajjaṁ, dhanaṁ cini adhammato;",
  "anya-e1010n2:181_0": "Citaṁ citaṁ ihevetaṁ, tasmiṁgiddho sa pettiko.",
  "anya-e1010n2:182_0": "55.",
  "anya-e1010n2:183_0": "Atthā gehe nivattante, susāne mittabandhavā;",
  "anya-e1010n2:184_0": "Sukataṁ dukkataṁ kammaṁ, gacchanta manugacchati.",
  "anya-e1010n2:185_0": "56.",
  "anya-e1010n2:186_0": "Mareyyanti anāvajjaṁ, ihatthaṁ vā nuyuñjati;",
  "anya-e1010n2:187_0": "Samparāya manapekkho, sujuṁ vā pāyagāmiko.",
  "anya-e1010n2:188_0": "57.",
  "anya-e1010n2:189_0": "Mareyyanti samāvajja, dhammato dhana mesati;",
  "anya-e1010n2:190_0": "Puññakārī suladdhena, maraṇepi sa modati.",
  "anya-e1010n2:191_0": "58.",
  "anya-e1010n2:192_0": "Pañcasīla sadārakkho, yathābalañca dāyako;",
  "anya-e1010n2:193_0": "Kāle uposathāvāso, so niccaṁ sugatiṁ vajje.",
  "anya-e1010n2:194_0": "59.",
  "anya-e1010n2:195_0": "Dhovāpattimalaṁ khippaṁ, maccu addhā gamissati;",
  "anya-e1010n2:196_0": "Micchāvitakka mucchijja, kara kātabbabhāvanaṁ.",
  "anya-e1010n2:197_0": "60.",
  "anya-e1010n2:198_0": "Atikkantā bahū ratyo, khepetvā mama jīvitaṁ;",
  "anya-e1010n2:199_0": "Mandāyunā pamādena, yutto viharituṁ kathaṁ.",
  "anya-e1010n2:200_0": "61.",
  "anya-e1010n2:201_0": "Hāsantaṁ nandi mattānaṁ, maccusandhīhi tacchaye;",
  "anya-e1010n2:202_0": "Kucchi meyyacuto ajja, ko hāsananditabbako.",
  "anya-e1010n2:203_0": "62.",
  "anya-e1010n2:204_0": "Maccusenāvudhā saṅkhyā, maraṇābhimukho ahaṁ;",
  "anya-e1010n2:205_0": "Accāyitabba kālo yaṁ, ikkhitabba mudikkhatu.",
  "anya-e1010n2:206_0": "63.",
  "anya-e1010n2:207_0": "Puremarāmi daṭṭhabbaṁ,",
  "anya-e1010n2:208_0": "Dakkheyyaṁ maccu essati;",
  "anya-e1010n2:209_0": "Accāyitabba kālo yaṁ,",
  "anya-e1010n2:210_0": "Nokāso hāsatuṭṭhiyā.",
  "anya-e1010n2:211_0": "64.",
  "anya-e1010n2:212_0": "Ākiṇṇamaccusenānaṁ, ajja svevā vināsinaṁ;",
  "anya-e1010n2:213_0": "Addhā pahāya gāmīnaṁ, kiṁ pamāda vihārinā.",
  "anya-e1010n2:214_0": "65.",
  "anya-e1010n2:215_0": "Khaṇamattova paccakkho, ajja svevā atissati;",
  "anya-e1010n2:216_0": "Samparāyo atidīgho, paramparo anantiko.",
  "anya-e1010n2:217_0": "66.",
  "anya-e1010n2:218_0": "Khaṇamattova paccakkho, maccunā taṁ jahissati;",
  "anya-e1010n2:219_0": "Pahāya gamanīye-smiṁ, mahussāho niratthako.",
  "anya-e1010n2:220_0": "67.",
  "anya-e1010n2:221_0": "Samparāyo atidīgho, apātheyye suduttaro;",
  "anya-e1010n2:222_0": "Mahussāhena kātabbo, tadattho dīghadassinā.",
  "anya-e1010n2:223_0": "68.",
  "anya-e1010n2:224_0": "Saddhā bandhatu pātheyyaṁ, tadesanaṁ iheva hi;",
  "anya-e1010n2:225_0": "Bhavantare nalabbheyya, apātheyya tidukkhito.",
  "anya-e1010n2:226_0": "69.",
  "anya-e1010n2:227_0": "Saṁsāra taraṇatthāya, maholumpāni bandhatha;",
  "anya-e1010n2:228_0": "Bhāvanā dāna sīlehi, tivittiṇṇo bhavaṇṇavo.",
  "anya-e1010n2:229_0": "70.",
  "anya-e1010n2:230_0": "Bhuñjaṁ bhuñjaṁ janaṁ kāme,",
  "anya-e1010n2:231_0": "Kālākālā-budhontako;",
  "anya-e1010n2:232_0": "Kantekanteti maṁsāso,",
  "anya-e1010n2:233_0": "Pivaṁpivaṁva kaṁ migaṁ.",
  "anya-e1010n2:234_0": "71.",
  "anya-e1010n2:235_0": "Kāme kāmesanāyeyya,",
  "anya-e1010n2:236_0": "Kālokālo mateṭṭhiyā;",
  "anya-e1010n2:237_0": "Pūre pūretabbaṁ dhammaṁ,",
  "anya-e1010n2:238_0": "Addhā addhāna saṁsaraṁ.",
  "anya-e1010n2:239_0": "72.",
  "anya-e1010n2:240_0": "Mareyyanti anubbiggo, pāpakaṁ kattumussahe;",
  "anya-e1010n2:241_0": "Kareyya hāsanandiñca, cāpallañca pamāda vā.",
  "anya-e1010n2:242_0": "73.",
  "anya-e1010n2:243_0": "Mareyyamiti saṁviggo, leṇameva gavesati;",
  "anya-e1010n2:244_0": "Na hāsi nevanandīca, na cāpallo kadācipi.",
  "anya-e1010n2:245_0": "74.",
  "anya-e1010n2:246_0": "Accuṭṭhita rujaggīhi, accāyāse bhayānake;",
  "anya-e1010n2:247_0": "Nosadhe maraṇāsanne, katapuññaṁva sāta-daṁ.",
  "anya-e1010n2:248_0": "75.",
  "anya-e1010n2:249_0": "Ñātisaṅghā viyojentā, maraṇanta bhusāturā;",
  "anya-e1010n2:250_0": "Sabbaṁ pahāya gantāpi, nanditabbāni puññino.",
  "anya-e1010n2:251_0": "76.",
  "anya-e1010n2:252_0": "Passantā sunimittāni, pākaṭāni sakammunā;",
  "anya-e1010n2:253_0": "Sukhanti maraṇe kāle, numodantā katānica.",
  "anya-e1010n2:254_0": "77.",
  "anya-e1010n2:255_0": "Sāta-dātāni puññāni, evaṁ mahabbhaye api;",
  "anya-e1010n2:256_0": "Sugatiṁ lahunetāni, kātabbāni puretaraṁ.",
  "anya-e1010n2:257_0": "78.",
  "anya-e1010n2:258_0": "Devadūte pakāsetvā, yamapuṭṭho sayaṁkataṁ;",
  "anya-e1010n2:259_0": "Puññaṁ sarati ce satto, tadeva sugatiṁ vaje.",
  "anya-e1010n2:260_0": "79.",
  "anya-e1010n2:261_0": "Pāpa kaḍḍhampi niraye, manaṁ dukkhagataṁ pajaṁ;",
  "anya-e1010n2:262_0": "Dukkhā moceti yaṁpuññaṁ, sadā kātabbameva taṁ.",
  "anya-e1010n2:263_0": "80.",
  "anya-e1010n2:264_0": "Pahāyakaṁva puññañhi, pahātabbaṁva pāpakaṁ;",
  "anya-e1010n2:265_0": "Taṁ padīpandhakāraṁva, dvayaṁ otvā khukaṁ viya.",
  "anya-e1010n2:266_0": "81.",
  "anya-e1010n2:267_0": "Ñātisaṅghā viyojentā, maraṇanta bhusāturā;",
  "anya-e1010n2:268_0": "Sabbaṁ pahāya gantāro, bhayānakāni pāpino.",
  "anya-e1010n2:269_0": "82.",
  "anya-e1010n2:270_0": "Passantā dunnimittāni, pākaṭāni sakammunā;",
  "anya-e1010n2:271_0": "Maraṇe atidukkhanti, nutāpentā katānica.",
  "anya-e1010n2:272_0": "83.",
  "anya-e1010n2:273_0": "Paṭipīḷāni pāpāni, evaṁ mahabbhaye sati;",
  "anya-e1010n2:274_0": "Duggatiṁ lahunetāni, yuttova parivajjituṁ.",
  "anya-e1010n2:275_0": "84.",
  "anya-e1010n2:276_0": "Devadūte pakāsetvā, yamarājena pucchito;",
  "anya-e1010n2:277_0": "Pamādassanti cikkhanto, mahaggimhi turaṁ pati.",
  "anya-e1010n2:278_0": "85.",
  "anya-e1010n2:279_0": "Puññaṁ akarivā māvā, yamarājinda pucchito;",
  "anya-e1010n2:280_0": "Pamādassanti cikkhanto, mahādukkhaṁ turaṁ gami.",
  "anya-e1010n2:281_0": "86.",
  "anya-e1010n2:282_0": "Pāpaṁ akarivā māvā, pucchito yamasāminā;",
  "anya-e1010n2:283_0": "Pamādassanti cikkhanto, tattaṁ guḷaṁ turaṁ gili.",
  "anya-e1010n2:284_0": "87.",
  "anya-e1010n2:285_0": "Jātamattā tijiṇṇāca, āturāca matā vudhā;",
  "anya-e1010n2:286_0": "Devadūte ime pañca, disvā saṁviggataṁ vaje.",
  "anya-e1010n2:287_0": "88.",
  "anya-e1010n2:288_0": "Coditā devadūtehi, ye pamajjanti mānavā;",
  "anya-e1010n2:289_0": "Te dīgharattaṁ socanti, hina kāyū pagānarā.",
  "anya-e1010n2:290_0": "89.",
  "anya-e1010n2:291_0": "Dhuradvaya manārabbha, gihikammādike rato;",
  "anya-e1010n2:292_0": "Kathaṁ gijjhakūṭaṁ sesaṁ, petāvāsaṁ atissati.",
  "anya-e1010n2:293_0": "90.",
  "anya-e1010n2:294_0": "Pariyatti masikkhanto,",
  "anya-e1010n2:295_0": "Nāraddho paṭipattiyaṁ;",
  "anya-e1010n2:296_0": "Alaso dubbitakko so,",
  "anya-e1010n2:297_0": "Kiṁ taṁselaṁ atissati.",
  "anya-e1010n2:298_0": "92.",
  "anya-e1010n2:299_0": "Mocanatthāya pabbajja, saṁkiliṭṭhā pamādino;",
  "anya-e1010n2:300_0": "Sugatyāpica te bhaṭṭhā, atidūrāva muttito.",
  "anya-e1010n2:301_0": "93.",
  "anya-e1010n2:302_0": "Sīdanteva jale khittā, silā mahāva khuddakā;",
  "anya-e1010n2:303_0": "Patanti khuddakenāpi, apāyaṁ pāpa kammunā.",
  "anya-e1010n2:304_0": "94.",
  "anya-e1010n2:305_0": "Patantā khuddakeneva, bahūhi puna pīḷitā;",
  "anya-e1010n2:306_0": "Mokkhokāsaṁ navindanti, pāpaṁ khuddampi nācare.",
  "anya-e1010n2:307_0": "95.",
  "anya-e1010n2:308_0": "Jegucchitthūdarāgamma, punāpi tattha niccagū;",
  "anya-e1010n2:309_0": "Dukkhāti dukkha saṁkiṇṇo, haṭṭhuṁ tuṭṭhuṁ nasakkuṇe.",
  "anya-e1010n2:310_0": "96.",
  "anya-e1010n2:311_0": "Atibyāpiguṇo puñño,",
  "anya-e1010n2:312_0": "Mahāyaso sirindharo;",
  "anya-e1010n2:313_0": "Kucchiyaṁ retasi vāso,",
  "anya-e1010n2:314_0": "Atīva lajjitabbako.",
  "anya-e1010n2:315_0": "97.",
  "anya-e1010n2:316_0": "Maccudukkhaṁ khaṇaṁyeva, atidukkhaṁ taduttari;",
  "anya-e1010n2:317_0": "Mātugāmudare sandhi, patiṭṭhānaṁ bhayānakaṁ.",
  "anya-e1010n2:318_0": "98.",
  "anya-e1010n2:319_0": "Maccudukkhaṁ khaṇaṁyeva, atidukkhaṁ cirattanaṁ;",
  "anya-e1010n2:320_0": "Āma pakkantare sandhi, patiṭṭhānaṁ bhayānakaṁ.",
  "anya-e1010n2:321_0": "99.",
  "anya-e1010n2:322_0": "Duggatyaṁṭhātu taṁdukkhaṁ, suṇa uccakuleapi;",
  "anya-e1010n2:323_0": "Kucchiyaṁ atisambādhe, jalābumhi jigucchite.",
  "anya-e1010n2:324_0": "100.",
  "anya-e1010n2:325_0": "Miḷha semhādi saṁkiṇṇe, ati duggandha vāsite;",
  "anya-e1010n2:326_0": "Gūthakūpe kimīviya, tamejā mūlakammato.",
  "anya-e1010n2:327_0": "101.",
  "anya-e1010n2:328_0": "Paramāṇukāyo ṭhāti, dukkhī nerayiko viya;",
  "anya-e1010n2:329_0": "Dhuvāturo sukhāmisso, āma pakkāsayantare;",
  "anya-e1010n2:330_0": "102.",
  "anya-e1010n2:331_0": "Vedanaṭṭova saṁvaḍḍho, acittoviya niccalo;",
  "anya-e1010n2:332_0": "Dasamāsantare kacce, bahū maranti pāṇino.",
  "anya-e1010n2:333_0": "103.",
  "anya-e1010n2:334_0": "Paripakko pamuñcho so,",
  "anya-e1010n2:335_0": "Atisambādha yonito;",
  "anya-e1010n2:336_0": "Malākiṇṇena gattena,",
  "anya-e1010n2:337_0": "Accāyāso vijāyati.",
  "anya-e1010n2:338_0": "104.",
  "anya-e1010n2:339_0": "Evaṁ maccuñca sandhiñca, vijāyanañca bheravaṁ;",
  "anya-e1010n2:340_0": "Passaṁ nibbindanto santo, virajjeyya bhavanduke.",
  "anya-e1010n2:341_0": "105.",
  "anya-e1010n2:342_0": "Evaṁ maccuñca sandiñca, anussara mabhiṇhaso;",
  "anya-e1010n2:343_0": "Rājaseṭṭhi bhavādimpi, naiccheyya tadanvitaṁ.",
  "anya-e1010n2:344_0": "106.",
  "anya-e1010n2:345_0": "Bhave dukkha macintetvā, bhavāsāya pavattitaṁ;",
  "anya-e1010n2:346_0": "Puññaṁ punappunaṁ deti, sandhiṁ na nibbutiṁ varaṁ.",
  "anya-e1010n2:347_0": "107.",
  "anya-e1010n2:348_0": "Bhave dukkhaṁ vibhāyitvā, nibbindena pavattitaṁ;",
  "anya-e1010n2:349_0": "Puññaṁ bhava matikkamma, nibbānaṁ deti nibbutiṁ.",
  "anya-e1010n2:350_0": "108.",
  "anya-e1010n2:351_0": "Bhave dukkhaṁ saritvāna, maccusandhi sayādikaṁ;",
  "anya-e1010n2:352_0": "Tibhavesu virajjeyyā, ditta geheva sāmiko.",
  "anya-e1010n2:353_0": "109.",
  "anya-e1010n2:354_0": "Santo puññāni karonto, sandhidukkha manussaraṁ;",
  "anya-e1010n2:355_0": "Nibbinda yutta cittena, vajjeyya bhavasāta to.",
  "anya-e1010n2:356_0": "110.",
  "anya-e1010n2:357_0": "Puñña nibbatta ṭhānepi, jegucche sandhisambhavo;",
  "anya-e1010n2:358_0": "Bhava sāta vasā tasmā, dhīro taṁ lagganaṁ caje."
}