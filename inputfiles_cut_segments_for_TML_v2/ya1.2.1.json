{
  "ya1.2.1:0.1_0": "1 Mūlayamaka",
  "ya1.2.1:0.2_0": "1.2 Niddesa",
  "ya1.2.1:0.3_0": "1.2.1. Mūlavāraniddesa",
  "ya1.2.1:1.0.1_0": "1.2.1.1. Kusalapada nayacatukka",
  "ya1.2.1:1.0.2_0": "1.2.1.1.1. Mūlanaya",
  "ya1.2.1:1.1_0": "Ye keci kusalā dhammā, sabbe te kusalamūlāti?",
  "ya1.2.1:1.1_1": "Tīṇeva kusalamūlāni.",
  "ya1.2.1:1.1_2": "Avasesā kusalā dhammā na kusalamūlā.",
  "ya1.2.1:2.1_0": "Ye vā pana kusalamūlā, sabbe te dhammā kusalāti? Āmantā.",
  "ya1.2.1:3.1_0": "Ye keci kusalā dhammā, sabbe te kusalamūlena ekamūlāti? Āmantā.",
  "ya1.2.1:4.1_0": "Ye vā pana kusalamūlena ekamūlā, sabbe te dhammā kusalāti?",
  "ya1.2.1:5.1_0": "Kusalasamuṭṭhānaṁ rūpaṁ kusalamūlena ekamūlaṁ, na kusalaṁ.",
  "ya1.2.1:5.1_1": "Kusalaṁ kusalamūlena ekamūlañceva kusalañca.",
  "ya1.2.1:6.1_0": "Ye keci kusalamūlena ekamūlā dhammā, sabbe te kusalamūlena aññamaññamūlāti?",
  "ya1.2.1:7.1_0": "Mūlāni yāni ekato uppajjanti kusalamūlāni ekamūlāni ceva aññamaññamūlāni ca.",
  "ya1.2.1:7.1_1": "Avasesā kusalamūlasahajātā dhammā kusalamūlena ekamūlā, na ca aññamaññamūlā.",
  "ya1.2.1:8.1_0": "Ye vā pana kusalamūlena aññamaññamūlā, sabbe te dhammā kusalāti? Āmantā.",
  "ya1.2.1:9.0_0": "1.2.1.1.2. Mūlamūlanaya",
  "ya1.2.1:9.1_0": "Ye keci kusalā dhammā, sabbe te kusalamūlamūlāti?",
  "ya1.2.1:9.1_1": "Tīṇeva kusalamūlamūlāni.",
  "ya1.2.1:9.1_2": "Avasesā kusalā dhammā na kusalamūlamūlā.",
  "ya1.2.1:10.1_0": "Ye vā pana kusalamūlamūlā, sabbe te dhammā kusalāti? Āmantā.",
  "ya1.2.1:11.1_0": "Ye keci kusalā dhammā, sabbe te kusalamūlena ekamūlamūlāti? Āmantā.",
  "ya1.2.1:12.1_0": "Ye vā pana kusalamūlena ekamūlamūlā, sabbe te dhammā kusalāti?",
  "ya1.2.1:13.1_0": "Kusalasamuṭṭhānaṁ rūpaṁ kusalamūlena ekamūlamūlaṁ, na kusalaṁ.",
  "ya1.2.1:13.1_1": "Kusalaṁ kusalamūlena ekamūlamūlañceva kusalañca.",
  "ya1.2.1:14.1_0": "Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?",
  "ya1.2.1:15.1_0": "Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca.",
  "ya1.2.1:15.1_1": "Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.",
  "ya1.2.1:16.1_0": "Ye vā pana kusalamūlena aññamaññamūlamūlā, sabbe te dhammā kusalāti? Āmantā.",
  "ya1.2.1:17.0_0": "1.2.1.1.3. Mūlakanaya",
  "ya1.2.1:17.1_0": "Ye keci kusalā dhammā, sabbe te kusalamūlakāti? Āmantā.",
  "ya1.2.1:18.1_0": "Ye vā pana kusalamūlakā, sabbe te dhammā kusalāti?",
  "ya1.2.1:19.1_0": "Kusalasamuṭṭhānaṁ rūpaṁ kusalamūlakaṁ na kusalaṁ. Kusalaṁ kusalamūlakañceva kusalañca.",
  "ya1.2.1:20.1_0": "Ye keci kusalā dhammā, sabbe te kusalamūlena ekamūlakāti? Āmantā.",
  "ya1.2.1:21.1_0": "Ye vā pana kusalamūlena ekamūlakā, sabbe te dhammā kusalāti?",
  "ya1.2.1:22.1_0": "Kusalasamuṭṭhānaṁ rūpaṁ kusalamūlena ekamūlakaṁ, na kusalaṁ.",
  "ya1.2.1:22.1_1": "Kusalaṁ kusalamūlena ekamūlakañceva kusalañca.",
  "ya1.2.1:23.1_0": "Ye keci kusalamūlena ekamūlakā dhammā, sabbe te kusalamūlena aññamaññamūlakāti?",
  "ya1.2.1:24.1_0": "Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca.",
  "ya1.2.1:24.1_1": "Avasesā kusalamūlasahajātā dhammā kusalamūlena ekamūlakā, na ca aññamaññamūlakā.",
  "ya1.2.1:25.1_0": "Ye vā pana kusalamūlena aññamaññamūlakā, sabbe te dhammā kusalāti? Āmantā.",
  "ya1.2.1:26.0_0": "1.2.1.1.4. Mūlamūlakanaya",
  "ya1.2.1:26.1_0": "Ye keci kusalā dhammā, sabbe te kusalamūlamūlakāti? Āmantā.",
  "ya1.2.1:27.1_0": "Ye vā pana kusalamūlamūlakā, sabbe te dhammā kusalāti?",
  "ya1.2.1:28.1_0": "Kusalasamuṭṭhānaṁ rūpaṁ kusalamūlamūlakaṁ na kusalaṁ. Kusalaṁ kusalamūlamūlakañceva kusalañca.",
  "ya1.2.1:29.1_0": "Ye keci kusalā dhammā, sabbe te kusalamūlena ekamūlamūlakāti? Āmantā.",
  "ya1.2.1:30.1_0": "Ye vā pana kusalamūlena ekamūlamūlakā, sabbe te dhammā kusalāti?",
  "ya1.2.1:31.1_0": "Kusalasamuṭṭhānaṁ rūpaṁ kusalamūlena ekamūlamūlakaṁ, na kusalaṁ.",
  "ya1.2.1:31.1_1": "Kusalaṁ kusalamūlena ekamūlamūlakañceva kusalañca.",
  "ya1.2.1:32.1_0": "Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?",
  "ya1.2.1:33.1_0": "Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca.",
  "ya1.2.1:33.1_1": "Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.",
  "ya1.2.1:34.1_0": "Ye vā pana kusalamūlena aññamaññamūlamūlakā, sabbe te dhammā kusalāti? Āmantā.",
  "ya1.2.1:35.0.1_0": "1.2.1.2. Akusalapada nayacatukka",
  "ya1.2.1:35.0.2_0": "1.2.1.2.1. Mūlanaya",
  "ya1.2.1:35.1_0": "Ye keci akusalā dhammā, sabbe te akusalamūlāti?",
  "ya1.2.1:36.1_0": "Tīṇeva akusalamūlāni. Avasesā akusalā dhammā na akusalamūlā.",
  "ya1.2.1:37.1_0": "Ye vā pana akusalamūlā, sabbe te dhammā akusalāti? Āmantā.",
  "ya1.2.1:38.1_0": "Ye keci akusalā dhammā, sabbe te akusalamūlena ekamūlāti?",
  "ya1.2.1:39.1_0": "Ahetukaṁ akusalaṁ akusalamūlena na ekamūlaṁ. Sahetukaṁ akusalaṁ akusalamūlena ekamūlaṁ.",
  "ya1.2.1:40.1_0": "Ye vā pana akusalamūlena ekamūlā, sabbe te dhammā akusalāti?",
  "ya1.2.1:41.1_0": "Akusalasamuṭṭhānaṁ rūpaṁ akusalamūlena ekamūlaṁ, na akusalaṁ.",
  "ya1.2.1:41.1_1": "Akusalaṁ akusalamūlena ekamūlañceva akusalañca.",
  "ya1.2.1:42.1_0": "Ye keci akusalamūlena ekamūlā dhammā, sabbe te akusalamūlena aññamaññamūlāti?",
  "ya1.2.1:43.1_0": "Mūlāni yāni ekato uppajjanti akusalamūlāni ekamūlāni ceva aññamaññamūlāni ca.",
  "ya1.2.1:43.1_1": "Avasesā akusalamūlasahajātā dhammā akusalamūlena ekamūlā, na ca aññamaññamūlā.",
  "ya1.2.1:44.1_0": "Ye vā pana akusalamūlena aññamaññamūlā, sabbe te dhammā akusalāti? Āmantā.",
  "ya1.2.1:45.0_0": "1.2.1.2.2. Mūlamūlanaya",
  "ya1.2.1:45.1_0": "Ye keci akusalā dhammā, sabbe te akusalamūlamūlāti?",
  "ya1.2.1:46.1_0": "Tīṇeva akusalamūlamūlāni. Avasesā akusalā dhammā na akusalamūlamūlā.",
  "ya1.2.1:47.1_0": "Ye vā pana akusalamūlamūlā, sabbe te dhammā akusalāti? Āmantā.",
  "ya1.2.1:48.1_0": "Ye keci akusalā dhammā, sabbe te akusalamūlena ekamūlamūlāti?",
  "ya1.2.1:49.1_0": "Ahetukaṁ akusalaṁ akusalamūlena na ekamūlamūlaṁ. Sahetukaṁ akusalaṁ akusalamūlena ekamūlamūlaṁ.",
  "ya1.2.1:50.1_0": "Ye vā pana akusalamūlena ekamūlamūlā, sabbe te dhammā akusalāti?",
  "ya1.2.1:51.1_0": "Akusalasamuṭṭhānaṁ rūpaṁ akusalamūlena ekamūlamūlaṁ, na akusalaṁ.",
  "ya1.2.1:51.1_1": "Akusalaṁ akusalamūlena ekamūlamūlañceva akusalañca.",
  "ya1.2.1:52.1_0": "Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti?",
  "ya1.2.1:53.1_0": "Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca.",
  "ya1.2.1:53.1_1": "Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.",
  "ya1.2.1:54.1_0": "Ye vā pana akusalamūlena aññamaññamūlamūlā, sabbe te dhammā akusalāti? Āmantā.",
  "ya1.2.1:55.0_0": "1.2.1.2.3. Mūlakanaya",
  "ya1.2.1:55.1_0": "Ye keci akusalā dhammā, sabbe te akusalamūlakāti?",
  "ya1.2.1:56.1_0": "Ahetukaṁ akusalaṁ na akusalamūlakaṁ. Sahetukaṁ akusalaṁ akusalamūlakaṁ.",
  "ya1.2.1:57.1_0": "Ye vā pana akusalamūlakā, sabbe te dhammā akusalāti?",
  "ya1.2.1:58.1_0": "Akusalasamuṭṭhānaṁ rūpaṁ akusalamūlakaṁ na akusalaṁ. Akusalaṁ akusalamūlakañceva akusalañca.",
  "ya1.2.1:59.1_0": "Ye keci akusalā dhammā, sabbe te akusalamūlena ekamūlakāti?",
  "ya1.2.1:60.1_0": "Ahetukaṁ akusalaṁ akusalamūlena na ekamūlakaṁ. Sahetukaṁ akusalaṁ akusalamūlena ekamūlakaṁ.",
  "ya1.2.1:61.1_0": "Ye vā pana akusalamūlena ekamūlakā, sabbe te dhammā akusalāti?",
  "ya1.2.1:62.1_0": "Akusalasamuṭṭhānaṁ rūpaṁ akusalamūlena ekamūlakaṁ, na akusalaṁ.",
  "ya1.2.1:62.1_1": "Akusalaṁ akusalamūlena ekamūlakañceva akusalañca.",
  "ya1.2.1:63.1_0": "Ye keci akusalamūlena ekamūlakā dhammā, sabbe te akusalamūlena aññamaññamūlakāti?",
  "ya1.2.1:64.1_0": "Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca.",
  "ya1.2.1:64.1_1": "Avasesā akusalamūlasahajātā dhammā akusalamūlena ekamūlakā, na ca aññamaññamūlakā.",
  "ya1.2.1:65.1_0": "Ye vā pana akusalamūlena aññamaññamūlakā, sabbe te dhammā akusalāti? Āmantā.",
  "ya1.2.1:66.0_0": "1.2.1.2.4. Mūlamūlakanaya",
  "ya1.2.1:66.1_0": "Ye keci akusalā dhammā, sabbe te akusalamūlamūlakāti?",
  "ya1.2.1:67.1_0": "Ahetukaṁ akusalaṁ na akusalamūlamūlakaṁ. Sahetukaṁ akusalaṁ akusalamūlamūlakaṁ.",
  "ya1.2.1:68.1_0": "Ye vā pana akusalamūlamūlakā, sabbe te dhammā akusalāti?",
  "ya1.2.1:69.1_0": "Akusalasamuṭṭhānaṁ rūpaṁ akusalamūlamūlakaṁ na akusalaṁ. Akusalaṁ akusalamūlamūlakañceva akusalañca.",
  "ya1.2.1:70.1_0": "Ye keci akusalā dhammā, sabbe te akusalamūlena ekamūlamūlakāti?",
  "ya1.2.1:71.1_0": "Ahetukaṁ akusalaṁ akusalamūlena na ekamūlamūlakaṁ. Sahetukaṁ akusalaṁ akusalamūlena ekamūlamūlakaṁ.",
  "ya1.2.1:72.1_0": "Ye vā pana akusalamūlena ekamūlamūlakā, sabbe te dhammā akusalāti?",
  "ya1.2.1:73.1_0": "Akusalasamuṭṭhānaṁ rūpaṁ akusalamūlena ekamūlamūlakaṁ, na akusalaṁ.",
  "ya1.2.1:73.1_1": "Akusalaṁ akusalamūlena ekamūlamūlakañceva akusalañca.",
  "ya1.2.1:74.1_0": "Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?",
  "ya1.2.1:75.1_0": "Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca.",
  "ya1.2.1:75.1_1": "Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.",
  "ya1.2.1:76.1_0": "Ye vā pana akusalamūlena aññamaññamūlamūlakā, sabbe te dhammā akusalāti? Āmantā.",
  "ya1.2.1:77.0.1_0": "1.2.1.3. Abyākatapada nayacatukka",
  "ya1.2.1:77.0.2_0": "1.2.1.3.1. Mūlanaya",
  "ya1.2.1:77.1_0": "Ye keci abyākatā dhammā, sabbe te abyākatamūlāti?",
  "ya1.2.1:78.1_0": "Tīṇeva abyākatamūlāni. Avasesā abyākatā dhammā na abyākatamūlā.",
  "ya1.2.1:79.1_0": "Ye vā pana abyākatamūlā, sabbe te dhammā abyākatāti? Āmantā.",
  "ya1.2.1:80.1_0": "Ye keci abyākatā dhammā, sabbe te abyākatamūlena ekamūlāti?",
  "ya1.2.1:81.1_0": "Ahetukaṁ abyākataṁ abyākatamūlena na ekamūlaṁ. Sahetukaṁ abyākataṁ abyākatamūlena ekamūlaṁ.",
  "ya1.2.1:82.1_0": "Ye vā pana abyākatamūlena ekamūlā, sabbe te dhammā abyākatāti? Āmantā.",
  "ya1.2.1:83.1_0": "Ye keci abyākatamūlena ekamūlā dhammā, sabbe te abyākatamūlena aññamaññamūlāti?",
  "ya1.2.1:84.1_0": "Mūlāni yāni ekato uppajjanti abyākatamūlāni ekamūlāni ceva aññamaññamūlāni ca.",
  "ya1.2.1:84.1_1": "Avasesā abyākatamūlasahajātā dhammā abyākatamūlena ekamūlā, na ca aññamaññamūlā.",
  "ya1.2.1:85.1_0": "Ye vā pana abyākatamūlena aññamaññamūlā, sabbe te dhammā abyākatāti? Āmantā.",
  "ya1.2.1:86.0_0": "1.2.1.3.2. Mūlamūlanaya",
  "ya1.2.1:86.1_0": "Ye keci abyākatā dhammā, sabbe te abyākatamūlamūlāti?",
  "ya1.2.1:87.1_0": "Tīṇeva abyākatamūlamūlāni. Avasesā abyākatā dhammā na abyākatamūlamūlā.",
  "ya1.2.1:88.1_0": "Ye vā pana abyākatamūlamūlā, sabbe te dhammā abyākatāti? Āmantā.",
  "ya1.2.1:89.1_0": "Ye keci abyākatā dhammā, sabbe te abyākatamūlena ekamūlamūlāti?",
  "ya1.2.1:90.1_0": "Ahetukaṁ abyākataṁ abyākatamūlena na ekamūlamūlaṁ. Sahetukaṁ abyākataṁ abyākatamūlena ekamūlamūlaṁ.",
  "ya1.2.1:91.1_0": "Ye vā pana abyākatamūlena ekamūlamūlā, sabbe te dhammā abyākatāti? Āmantā.",
  "ya1.2.1:92.1_0": "Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?",
  "ya1.2.1:93.1_0": "Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca.",
  "ya1.2.1:93.1_1": "Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā.",
  "ya1.2.1:94.1_0": "Ye vā pana abyākatamūlena aññamaññamūlamūlā, sabbe te dhammā abyākatāti? Āmantā.",
  "ya1.2.1:95.0_0": "1.2.1.3.3. Mūlakanaya",
  "ya1.2.1:95.1_0": "Ye keci abyākatā dhammā, sabbe te abyākatamūlakāti?",
  "ya1.2.1:96.1_0": "Ahetukaṁ abyākataṁ na abyākatamūlakaṁ. Sahetukaṁ abyākataṁ abyākatamūlakaṁ.",
  "ya1.2.1:97.1_0": "Ye vā pana abyākatamūlakā, sabbe te dhammā abyākatāti? Āmantā.",
  "ya1.2.1:98.1_0": "Ye keci abyākatā dhammā, sabbe te abyākatamūlena ekamūlakāti?",
  "ya1.2.1:99.1_0": "Ahetukaṁ abyākataṁ abyākatamūlena na ekamūlakaṁ. Sahetukaṁ abyākataṁ abyākatamūlena ekamūlakaṁ.",
  "ya1.2.1:100.1_0": "Ye vā pana abyākatamūlena ekamūlakā, sabbe te dhammā abyākatāti? Āmantā.",
  "ya1.2.1:101.1_0": "Ye keci abyākatamūlena ekamūlakā dhammā, sabbe te abyākatamūlena aññamaññamūlakāti?",
  "ya1.2.1:102.1_0": "Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca.",
  "ya1.2.1:102.1_1": "Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.",
  "ya1.2.1:103.1_0": "Ye vā pana abyākatamūlena aññamaññamūlakā, sabbe te dhammā abyākatāti? Āmantā.",
  "ya1.2.1:104.0_0": "1.2.1.3.4. Mūlamūlakanaya",
  "ya1.2.1:104.1_0": "Ye keci abyākatā dhammā, sabbe te abyākatamūlamūlakāti?",
  "ya1.2.1:105.1_0": "Ahetukaṁ abyākataṁ na abyākatamūlamūlakaṁ. Sahetukaṁ abyākataṁ abyākatamūlamūlakaṁ.",
  "ya1.2.1:106.1_0": "Ye vā pana abyākatamūlamūlakā, sabbe te dhammā abyākatāti? Āmantā.",
  "ya1.2.1:107.1_0": "Ye keci abyākatā dhammā, sabbe te abyākatamūlena ekamūlamūlakāti?",
  "ya1.2.1:108.1_0": "Ahetukaṁ abyākataṁ abyākatamūlena na ekamūlamūlakaṁ.",
  "ya1.2.1:108.1_1": "Sahetukaṁ abyākataṁ abyākatamūlena ekamūlamūlakaṁ.",
  "ya1.2.1:109.1_0": "Ye vā pana abyākatamūlena ekamūlamūlakā, sabbe te dhammā abyākatāti? Āmantā.",
  "ya1.2.1:110.1_0": "Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?",
  "ya1.2.1:111.1_0": "Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca.",
  "ya1.2.1:111.1_1": "Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.",
  "ya1.2.1:112.1_0": "Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā.",
  "ya1.2.1:113.0.1_0": "1.2.1.4. Nāmapada nayacatukka",
  "ya1.2.1:113.0.2_0": "1.2.1.4.1. Mūlanaya",
  "ya1.2.1:113.1_0": "Ye keci nāmā dhammā, sabbe te nāmamūlāti?",
  "ya1.2.1:114.1_0": "Naveva nāmamūlāni. Avasesā nāmā dhammā na nāmamūlā.",
  "ya1.2.1:115.1_0": "Ye vā pana nāmamūlā, sabbe te dhammā nāmāti? Āmantā.",
  "ya1.2.1:116.1_0": "Ye keci nāmā dhammā, sabbe te nāmamūlena ekamūlāti?",
  "ya1.2.1:117.1_0": "Ahetukaṁ nāmaṁ nāmamūlena na ekamūlaṁ. Sahetukaṁ nāmaṁ nāmamūlena ekamūlaṁ.",
  "ya1.2.1:118.1_0": "Ye vā pana nāmamūlena ekamūlā, sabbe te dhammā nāmāti?",
  "ya1.2.1:119.1_0": "Nāmasamuṭṭhānaṁ rūpaṁ nāmamūlena ekamūlaṁ, na nāmaṁ. Nāmaṁ nāmamūlena ekamūlañceva nāmañca.",
  "ya1.2.1:120.1_0": "Ye keci nāmamūlena ekamūlā dhammā, sabbe te nāmamūlena aññamaññamūlāti?",
  "ya1.2.1:121.1_0": "Mūlāni yāni ekato uppajjanti nāmamūlāni ekamūlāni ceva aññamaññamūlāni ca.",
  "ya1.2.1:121.1_1": "Avasesā nāmamūlasahajātā dhammā nāmamūlena ekamūlā, na ca aññamaññamūlā.",
  "ya1.2.1:122.1_0": "Ye vā pana nāmamūlena aññamaññamūlā, sabbe te dhammā nāmāti? Āmantā.",
  "ya1.2.1:123.0_0": "1.2.1.4.2. Mūlamūlanaya",
  "ya1.2.1:123.1_0": "Ye keci nāmā dhammā, sabbe te nāmamūlamūlāti?",
  "ya1.2.1:124.1_0": "Naveva nāmamūlamūlāni. Avasesā nāmā dhammā na nāmamūlamūlā.",
  "ya1.2.1:125.1_0": "Ye vā pana nāmamūlamūlā, sabbe te dhammā nāmāti? Āmantā.",
  "ya1.2.1:126.1_0": "Ye keci nāmā dhammā, sabbe te nāmamūlena ekamūlamūlāti?",
  "ya1.2.1:127.1_0": "Ahetukaṁ nāmaṁ nāmamūlena na ekamūlamūlaṁ. Sahetukaṁ nāmaṁ nāmamūlena ekamūlamūlaṁ.",
  "ya1.2.1:128.1_0": "Ye vā pana nāmamūlena ekamūlamūlā, sabbe te dhammā nāmāti?",
  "ya1.2.1:129.1_0": "Nāmasamuṭṭhānaṁ rūpaṁ nāmamūlena ekamūlamūlaṁ, na nāmaṁ. Nāmaṁ nāmamūlena ekamūlamūlañceva nāmañca.",
  "ya1.2.1:130.1_0": "Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?",
  "ya1.2.1:131.1_0": "Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca.",
  "ya1.2.1:131.1_1": "Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.",
  "ya1.2.1:132.1_0": "Ye vā pana nāmamūlena aññamaññamūlamūlā, sabbe te dhammā nāmāti? Āmantā.",
  "ya1.2.1:133.0_0": "1.2.1.4.3. Mūlakanaya",
  "ya1.2.1:133.1_0": "Ye keci nāmā dhammā, sabbe te nāmamūlakāti?",
  "ya1.2.1:134.1_0": "Ahetukaṁ nāmaṁ na nāmamūlakaṁ. Sahetukaṁ nāmaṁ nāmamūlakaṁ.",
  "ya1.2.1:135.1_0": "Ye vā pana nāmamūlakā, sabbe te dhammā nāmāti?",
  "ya1.2.1:136.1_0": "Nāmasamuṭṭhānaṁ rūpaṁ nāmamūlakaṁ, na nāmaṁ. Nāmaṁ nāmamūlakañceva nāmañca.",
  "ya1.2.1:137.1_0": "Ye keci nāmā dhammā, sabbe te nāmamūlena ekamūlakāti?",
  "ya1.2.1:138.1_0": "Ahetukaṁ nāmaṁ nāmamūlena na ekamūlakaṁ. Sahetukaṁ nāmaṁ nāmamūlena ekamūlakaṁ.",
  "ya1.2.1:139.1_0": "Ye vā pana nāmamūlena ekamūlakā, sabbe te dhammā nāmāti?",
  "ya1.2.1:140.1_0": "Nāmasamuṭṭhānaṁ rūpaṁ nāmamūlena ekamūlakaṁ, na nāmaṁ. Nāmaṁ nāmamūlena ekamūlakañceva nāmañca.",
  "ya1.2.1:141.1_0": "Ye keci nāmamūlena ekamūlakā dhammā, sabbe te nāmamūlena aññamaññamūlakāti?",
  "ya1.2.1:142.1_0": "Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca.",
  "ya1.2.1:142.1_1": "Avasesā nāmamūlasahajātā dhammā nāmamūlena ekamūlakā, na ca aññamaññamūlakā.",
  "ya1.2.1:143.1_0": "Ye vā pana nāmamūlena aññamaññamūlakā, sabbe te dhammā nāmāti? Āmantā.",
  "ya1.2.1:144.0_0": "1.2.1.4.4. Mūlamūlakanaya",
  "ya1.2.1:144.1_0": "Ye keci nāmā dhammā, sabbe te nāmamūlamūlakāti?",
  "ya1.2.1:145.1_0": "Ahetukaṁ nāmaṁ na nāmamūlamūlakaṁ. Sahetukaṁ nāmaṁ nāmamūlamūlakaṁ.",
  "ya1.2.1:146.1_0": "Ye vā pana nāmamūlamūlakā, sabbe te dhammā nāmāti?",
  "ya1.2.1:147.1_0": "Nāmasamuṭṭhānaṁ rūpaṁ nāmamūlamūlakaṁ, na nāmaṁ. Nāmaṁ nāmamūlamūlakañceva nāmañca.",
  "ya1.2.1:148.1_0": "Ye keci nāmā dhammā, sabbe te nāmamūlena ekamūlamūlakāti?",
  "ya1.2.1:149.1_0": "Ahetukaṁ nāmaṁ nāmamūlena na ekamūlamūlakaṁ. Sahetukaṁ nāmaṁ nāmamūlena ekamūlamūlakaṁ.",
  "ya1.2.1:150.1_0": "Ye vā pana nāmamūlena ekamūlamūlakā, sabbe te dhammā nāmāti?",
  "ya1.2.1:151.1_0": "Nāmasamuṭṭhānaṁ rūpaṁ nāmamūlena ekamūlamūlakaṁ, na nāmaṁ.",
  "ya1.2.1:151.1_1": "Nāmaṁ nāmamūlena ekamūlamūlakañceva nāmañca.",
  "ya1.2.1:152.1_0": "Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?",
  "ya1.2.1:153.1_0": "Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca.",
  "ya1.2.1:153.1_1": "Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.",
  "ya1.2.1:154.1_0": "Ye vā pana nāmamūlena aññamaññamūlamūlakā, sabbe te dhammā nāmāti? Āmantā.",
  "ya1.2.1:155.1_0": "Mūlavāraniddeso."
}