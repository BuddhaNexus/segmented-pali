{
  "ud5.10:0.1_0": "Udāna 5.10",
  "ud5.10:0.2_0": "Cūḷapanthakasutta",
  "ud5.10:1.1_0": "Evaṁ me sutaṁ—",
  "ud5.10:1.2_0": "ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
  "ud5.10:1.3_0": "Tena kho pana samayena āyasmā cūḷapanthako bhagavato avidūre nisinno hoti pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.",
  "ud5.10:2.1_0": "Addasā kho bhagavā āyasmantaṁ cūḷapanthakaṁ avidūre nisinnaṁ pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.",
  "ud5.10:3.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud5.10:4.1_0": "“Ṭhitena kāyena ṭhitena cetasā,",
  "ud5.10:4.2_0": "Tiṭṭhaṁ nisinno uda vā sayāno;",
  "ud5.10:4.3_0": "Etaṁ satiṁ bhikkhu adhiṭṭhahāno,",
  "ud5.10:4.4_0": "Labhetha pubbāpariyaṁ visesaṁ;",
  "ud5.10:4.5_0": "Laddhāna pubbāpariyaṁ visesaṁ,",
  "ud5.10:4.6_0": "Adassanaṁ maccurājassa gacche”ti.",
  "ud5.10:4.7_0": "Dasamaṁ.",
  "ud5.10:4.8_0": "Soṇavaggo pañcamo.",
  "ud5.10:5.0_0": "Tassuddānaṁ",
  "ud5.10:5.1_0": "Piyo appāyukā kuṭṭhī,",
  "ud5.10:5.2_0": "kumārakā uposatho;",
  "ud5.10:5.3_0": "Soṇo ca revato bhedo,",
  "ud5.10:5.4_0": "sadhāya panthakena cāti."
}