{
  "anya-e1001n8:0_0": "Vejjācariya kaṇḍa",
  "anya-e1001n8:1_0": "286.",
  "anya-e1001n8:2_0": "Āyubedakatābhyāso, sabbesaṁ piyadassano;",
  "anya-e1001n8:3_0": "Ariyasīlaguṇopeto, esa vejjo vidhīyate.",
  "anya-e1001n8:4_0": "287.",
  "anya-e1001n8:5_0": "Nānāganthajānanañca, sudiṭṭhakammasampadā;",
  "anya-e1001n8:6_0": "Dakkhatā hatthasīghatā, pasādasūrasattitā.",
  "anya-e1001n8:7_0": "288.",
  "anya-e1001n8:8_0": "Sābhāvikataṅkhaṇika-ñāṇasubhāsitāpi ca;",
  "anya-e1001n8:9_0": "Ussāho dabbo sabbatā, vejjācerassa lakkhaṇaṁ;",
  "anya-e1001n8:10_0": "289.",
  "anya-e1001n8:11_0": "Kiliṭṭhavatthaṁ kodho ca, atimānañca gammatā;",
  "anya-e1001n8:12_0": "Animantitagamanaṁ, ete pañca vivajjiyā.",
  "anya-e1001n8:13_0": "290.",
  "anya-e1001n8:14_0": "Diṭṭhakammatā socañca, dakkhatā viditāgamo;",
  "anya-e1001n8:15_0": "Cattāro subhisakkassa, suguṇā viññunā matā.",
  "anya-e1001n8:16_0": "291.",
  "anya-e1001n8:17_0": "Rujāya jayalakkhaṇaṁ, raso ca bhesajjampi ca;",
  "anya-e1001n8:18_0": "Tilakkhaṇabhedo ceva, viññeyyo bhisakkena ve."
}