{
  "kv5.3:0.1_0": "Kathāvatthu",
  "kv5.3:0.2_0": "Mahāpaṇṇāsaka",
  "kv5.3:0.3_0": "Pañcamavagga",
  "kv5.3:0.4_0": "Viparītakathā",
  "kv5.3:1.1_0": "Pathavīkasiṇaṁ samāpattiṁ samāpannassa viparīte ñāṇanti?",
  "kv5.3:1.2_0": "Āmantā.",
  "kv5.3:1.3_0": "Anicce niccanti vipariyesoti?",
  "kv5.3:1.4_0": "Na hevaṁ vattabbe …pe…",
  "kv5.3:1.5_0": "dukkhe sukhanti …pe…",
  "kv5.3:1.6_0": "anattani attāti …pe…",
  "kv5.3:1.7_0": "asubhe subhanti vipariyesoti?",
  "kv5.3:1.8_0": "Na hevaṁ vattabbe …pe….",
  "kv5.3:2.1_0": "Pathavīkasiṇaṁ samāpattiṁ samāpannassa viparīte ñāṇanti?",
  "kv5.3:2.2_0": "Āmantā.",
  "kv5.3:2.3_0": "Akusalanti?",
  "kv5.3:2.4_0": "Na hevaṁ vattabbe …pe…",
  "kv5.3:2.5_0": "nanu kusalanti?",
  "kv5.3:2.6_0": "Āmantā.",
  "kv5.3:2.7_0": "Hañci kusalaṁ, no ca vata re vattabbe—",
  "kv5.3:2.8_0": "“pathavīkasiṇaṁ samāpattiṁ samāpannassa viparīte ñāṇan”ti.",
  "kv5.3:3.1_0": "Anicce niccanti vipariyeso, so ca akusaloti?",
  "kv5.3:3.2_0": "Āmantā.",
  "kv5.3:3.3_0": "Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?",
  "kv5.3:3.4_0": "Na hevaṁ vattabbe …pe…",
  "kv5.3:3.5_0": "dukkhe sukhanti …pe…",
  "kv5.3:3.6_0": "anattani attāti …pe…",
  "kv5.3:3.7_0": "asubhe subhanti vipariyeso, so ca akusaloti?",
  "kv5.3:3.8_0": "Āmantā.",
  "kv5.3:3.9_0": "Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?",
  "kv5.3:3.10_0": "Na hevaṁ vattabbe …pe….",
  "kv5.3:4.1_0": "Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?",
  "kv5.3:4.2_0": "Āmantā.",
  "kv5.3:4.3_0": "Anicce niccanti vipariyeso, so ca kusaloti?",
  "kv5.3:4.4_0": "Na hevaṁ vattabbe …pe…",
  "kv5.3:4.5_0": "pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?",
  "kv5.3:4.6_0": "Āmantā.",
  "kv5.3:4.7_0": "Dukkhe sukhanti …pe…",
  "kv5.3:4.8_0": "anattani attāti …pe…",
  "kv5.3:4.9_0": "asubhe subhanti vipariyeso, so ca kusaloti?",
  "kv5.3:4.10_0": "Na hevaṁ vattabbe …pe….",
  "kv5.3:5.1_0": "Pathavīkasiṇaṁ samāpattiṁ samāpannassa viparīte ñāṇanti?",
  "kv5.3:5.2_0": "Āmantā.",
  "kv5.3:5.3_0": "Arahā pathavīkasiṇaṁ samāpattiṁ samāpajjeyyāti?",
  "kv5.3:5.4_0": "Āmantā.",
  "kv5.3:5.5_0": "Hañci arahā pathavīkasiṇaṁ samāpattiṁ samāpajjeyya, no ca vata re vattabbe—",
  "kv5.3:5.6_0": "“pathavīkasiṇaṁ samāpattiṁ samāpannassa viparīte ñāṇan”ti.",
  "kv5.3:6.1_0": "Pathavīkasiṇaṁ samāpattiṁ samāpannassa viparīte ñāṇaṁ, arahā pathavīkasiṇaṁ samāpattiṁ samāpajjeyyāti?",
  "kv5.3:6.2_0": "Āmantā.",
  "kv5.3:6.3_0": "Atthi arahato vipariyesoti?",
  "kv5.3:6.4_0": "Na hevaṁ vattabbe …pe….",
  "kv5.3:7.1_0": "Atthi arahato vipariyesoti?",
  "kv5.3:7.2_0": "Āmantā.",
  "kv5.3:7.3_0": "Atthi arahato saññāvipariyeso cittavipariyeso diṭṭhivipariyesoti?",
  "kv5.3:7.4_0": "Na hevaṁ vattabbe …pe….",
  "kv5.3:8.1_0": "Natthi arahato saññāvipariyeso cittavipariyeso diṭṭhivipariyesoti?",
  "kv5.3:8.2_0": "Āmantā.",
  "kv5.3:8.3_0": "Hañci natthi arahato saññāvipariyeso cittavipariyeso diṭṭhivipariyeso, no ca vata re vattabbe—",
  "kv5.3:8.4_0": "“atthi arahato vipariyeso”ti.",
  "kv5.3:9.1_0": "Na vattabbaṁ—",
  "kv5.3:9.2_0": "pathavīkasiṇaṁ samāpattiṁ samāpannassa viparīte ñāṇanti?",
  "kv5.3:9.3_0": "Āmantā.",
  "kv5.3:9.4_0": "Pathavīkasiṇaṁ samāpattiṁ samāpajjantassa sabbeva pathavīti?",
  "kv5.3:9.5_0": "Na hevaṁ vattabbe.",
  "kv5.3:9.6_0": "Tena hi pathavīkasiṇaṁ samāpattiṁ samāpannassa viparīte ñāṇanti.",
  "kv5.3:10.1_0": "Pathavīkasiṇaṁ samāpattiṁ samāpannassa viparīte ñāṇanti?",
  "kv5.3:10.2_0": "Āmantā.",
  "kv5.3:10.3_0": "Nanu pathavī atthi, atthi ca koci pathaviṁ pathavito samāpajjatīti?",
  "kv5.3:10.4_0": "Āmantā.",
  "kv5.3:10.5_0": "Hañci pathavī atthi, atthi ca koci pathaviṁ pathavito samāpajjati, no ca vata re vattabbe—",
  "kv5.3:10.6_0": "“pathavīkasiṇaṁ samāpattiṁ samāpannassa viparīte ñāṇan”ti.",
  "kv5.3:11.1_0": "Pathavī atthi, pathaviṁ pathavito samāpajjantassa viparītaṁ hotīti?",
  "kv5.3:11.2_0": "Āmantā.",
  "kv5.3:11.3_0": "Nibbānaṁ atthi, nibbānaṁ nibbānato samāpajjantassa viparītaṁ hotīti?",
  "kv5.3:11.4_0": "Na hevaṁ vattabbe …pe…",
  "kv5.3:11.5_0": "tena hi na vattabbaṁ—",
  "kv5.3:11.6_0": "“pathavīkasiṇaṁ samāpattiṁ samāpannassa viparīte ñāṇan”ti.",
  "kv5.3:11.7_0": "Viparītakathā niṭṭhitā."
}