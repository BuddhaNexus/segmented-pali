{
  "kv19.8:0.1_0": "Kathāvatthu",
  "kv19.8:0.2_0": "Mahāpaṇṇāsaka",
  "kv19.8:0.3_0": "Ekūnavīsatimavagga",
  "kv19.8:0.4_0": "Indriyakathā",
  "kv19.8:1.1_0": "Natthi lokiyaṁ saddhindriyanti?",
  "kv19.8:1.2_0": "Āmantā.",
  "kv19.8:1.3_0": "Natthi lokiyā saddhāti?",
  "kv19.8:1.4_0": "Na hevaṁ vattabbe …pe…",
  "kv19.8:1.5_0": "natthi lokiyaṁ vīriyindriyaṁ …pe…",
  "kv19.8:1.6_0": "satindriyaṁ …pe…",
  "kv19.8:1.7_0": "samādhindriyaṁ …pe…",
  "kv19.8:1.8_0": "paññindriyanti?",
  "kv19.8:1.9_0": "Āmantā.",
  "kv19.8:1.10_0": "Natthi lokiyā paññāti?",
  "kv19.8:1.11_0": "Na hevaṁ vattabbe …pe….",
  "kv19.8:2.1_0": "Atthi lokiyā saddhāti?",
  "kv19.8:2.2_0": "Āmantā.",
  "kv19.8:2.3_0": "Atthi lokiyaṁ saddhindriyanti?",
  "kv19.8:2.4_0": "Na hevaṁ vattabbe …pe…",
  "kv19.8:2.5_0": "atthi lokiyaṁ vīriyaṁ …pe…",
  "kv19.8:2.6_0": "sati …pe…",
  "kv19.8:2.7_0": "samādhi …pe…",
  "kv19.8:2.8_0": "paññāti?",
  "kv19.8:2.9_0": "Āmantā.",
  "kv19.8:2.10_0": "Atthi lokiyaṁ paññindriyanti?",
  "kv19.8:2.11_0": "Na hevaṁ vattabbe …pe….",
  "kv19.8:3.1_0": "Atthi lokiyo mano, atthi lokiyaṁ manindriyanti?",
  "kv19.8:3.2_0": "Āmantā.",
  "kv19.8:3.3_0": "Atthi lokiyā saddhā, atthi lokiyaṁ saddhindriyanti?",
  "kv19.8:3.4_0": "Na hevaṁ vattabbe …pe…",
  "kv19.8:3.5_0": "atthi lokiyo mano, atthi lokiyaṁ manindriyanti?",
  "kv19.8:3.6_0": "Āmantā.",
  "kv19.8:3.7_0": "Atthi lokiyā paññā, atthi lokiyaṁ paññindriyanti?",
  "kv19.8:3.8_0": "Na hevaṁ vattabbe …pe….",
  "kv19.8:4.1_0": "Atthi lokiyaṁ somanassaṁ, atthi lokiyaṁ somanassindriyaṁ …pe…",
  "kv19.8:4.2_0": "atthi lokiyaṁ jīvitaṁ, atthi lokiyaṁ jīvitindriyanti?",
  "kv19.8:4.3_0": "Āmantā.",
  "kv19.8:4.4_0": "Atthi lokiyā saddhā, atthi lokiyaṁ saddhindriyanti?",
  "kv19.8:4.5_0": "Na hevaṁ vattabbe …pe…",
  "kv19.8:4.6_0": "atthi lokiyaṁ jīvitaṁ, atthi lokiyaṁ jīvitindriyanti?",
  "kv19.8:4.7_0": "Āmantā.",
  "kv19.8:4.8_0": "Atthi lokiyā paññā, atthi lokiyaṁ paññindriyanti?",
  "kv19.8:4.9_0": "Na hevaṁ vattabbe …pe….",
  "kv19.8:5.1_0": "Atthi lokiyā saddhā, natthi lokiyaṁ saddhindriyanti?",
  "kv19.8:5.2_0": "Āmantā.",
  "kv19.8:5.3_0": "Atthi lokiyo mano, natthi lokiyaṁ manindriyanti?",
  "kv19.8:5.4_0": "Na hevaṁ vattabbe …pe…",
  "kv19.8:5.5_0": "atthi lokiyā paññā, natthi lokiyaṁ paññindriyanti?",
  "kv19.8:5.6_0": "Āmantā.",
  "kv19.8:5.7_0": "Atthi lokiyo mano, natthi lokiyaṁ manindriyanti?",
  "kv19.8:5.8_0": "Na hevaṁ vattabbe …pe….",
  "kv19.8:6.1_0": "Atthi lokiyā saddhā, natthi lokiyaṁ saddhindriyanti?",
  "kv19.8:6.2_0": "Āmantā.",
  "kv19.8:6.3_0": "Atthi lokiyaṁ somanassaṁ, natthi lokiyaṁ somanassindriyanti …",
  "kv19.8:6.4_0": "atthi lokiyaṁ jīvitaṁ, natthi lokiyaṁ jīvitindriyanti?",
  "kv19.8:6.5_0": "Na hevaṁ vattabbe …pe…",
  "kv19.8:6.6_0": "atthi lokiyā paññā, natthi lokiyaṁ paññindriyanti?",
  "kv19.8:6.7_0": "Āmantā.",
  "kv19.8:6.8_0": "Atthi lokiyo mano, natthi lokiyaṁ manindriyanti …pe…",
  "kv19.8:6.9_0": "atthi lokiyaṁ jīvitaṁ, natthi lokiyaṁ jīvitindriyanti?",
  "kv19.8:6.10_0": "Na hevaṁ vattabbe …pe….",
  "kv19.8:7.1_0": "Atthi lokuttarā saddhā, atthi lokuttaraṁ saddhindriyanti?",
  "kv19.8:7.2_0": "Āmantā.",
  "kv19.8:7.3_0": "Atthi lokiyā saddhā, atthi lokiyaṁ saddhindriyanti?",
  "kv19.8:7.4_0": "Na hevaṁ vattabbe …pe…",
  "kv19.8:7.5_0": "atthi lokuttaraṁ vīriyaṁ …pe…",
  "kv19.8:7.6_0": "atthi lokuttarā paññā, atthi lokuttaraṁ paññindriyanti?",
  "kv19.8:7.7_0": "Āmantā.",
  "kv19.8:7.8_0": "Atthi lokiyā paññā, atthi lokiyaṁ paññindriyanti?",
  "kv19.8:7.9_0": "Na hevaṁ vattabbe …pe….",
  "kv19.8:8.1_0": "Atthi lokiyā saddhā, natthi lokiyaṁ saddhindriyanti?",
  "kv19.8:8.2_0": "Āmantā.",
  "kv19.8:8.3_0": "Atthi lokuttarā saddhā, natthi lokuttaraṁ saddhindriyanti?",
  "kv19.8:8.4_0": "Na hevaṁ vattabbe …pe…",
  "kv19.8:8.5_0": "atthi lokiyaṁ vīriyaṁ …pe…",
  "kv19.8:8.6_0": "atthi lokiyā paññā, natthi lokiyaṁ paññindriyanti?",
  "kv19.8:8.7_0": "Āmantā.",
  "kv19.8:8.8_0": "Atthi lokuttarā paññā, natthi lokuttaraṁ paññindriyanti?",
  "kv19.8:8.9_0": "Na hevaṁ vattabbe …pe….",
  "kv19.8:9.1_0": "Natthi lokiyāni pañcindriyānīti?",
  "kv19.8:9.2_0": "Āmantā.",
  "kv19.8:9.3_0": "Nanu vuttaṁ bhagavatā—",
  "kv19.8:9.4_0": "“addasaṁ kho ahaṁ, bhikkhave, buddhacakkhunā lokaṁ volokento satte apparajakkhe mahārajakkhe, tikkhindriye mudindriye, svākāre, suviññāpaye, appekacce paralokavajjabhayadassāvino viharante”ti.",
  "kv19.8:9.5_0": "Attheva suttantoti?",
  "kv19.8:9.6_0": "Āmantā.",
  "kv19.8:9.7_0": "Tena hi atthi lokiyāni pañcindriyānīti.",
  "kv19.8:9.8_0": "Indriyakathā niṭṭhitā.",
  "kv19.8:9.9_0": "Ekūnavīsatimo vaggo.",
  "kv19.8:9.10_0": "Tassuddānaṁ",
  "kv19.8:10.1_0": "Atīte kilese jahati anāgate kilese jahati paccuppanne kilese jahati,",
  "kv19.8:10.2_0": "suññatā saṅkhārakkhandhapariyāpannā,",
  "kv19.8:10.3_0": "sāmaññaphalaṁ asaṅkhataṁ,",
  "kv19.8:10.4_0": "patti asaṅkhatā,",
  "kv19.8:10.5_0": "sabbadhammānaṁ tathatā asaṅkhatā,",
  "kv19.8:10.6_0": "nibbānadhātu kusalā,",
  "kv19.8:10.7_0": "atthi puthujjanassa accantaniyāmatā,",
  "kv19.8:10.8_0": "natthi lokiyāni pañcindriyānīti."
}