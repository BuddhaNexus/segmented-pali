{
  "tika-s0303t1:0_0": "2. Rādhasaṁyuttaṁ",
  "tika-s0303t1:1_0": "1. Paṭhamavaggo",
  "tika-s0303t1:2_0": "1. Mārasuttavaṇṇanā",
  "tika-s0303t1:3_0": "160.",
  "tika-s0303t1:3_1": "Mārasaddoyaṁ bhāvasādhanoti dassento “māro vā assāti maraṇaṁ vā bhaveyyā”ti āha.",
  "tika-s0303t1:3_2": "Māretāti maritabbo māraṁ maraṇaṁ etabboti āha “māretabbo”ti.",
  "tika-s0303t1:3_3": "Anupādānibbānatthāti phalavimuttisaṅkhātā arahato arahantatā nāma yāvadeva anupādānibbānatthā.",
  "tika-s0303t1:3_4": "Nibbānabbhantareti anupādānibbānādhigamassa abbhantare tato orameva idaṁ maggaṁ brahmacariyaṁ vussati, na tato paraṁ.",
  "tika-s0303t1:3_5": "Assāti brahmacariyassa.",
  "tika-s0303t1:4_0": "Mārasuttavaṇṇanā niṭṭhitā.",
  "tika-s0303t1:5_0": "2-10. Sattasuttādivaṇṇanā",
  "tika-s0303t1:6_0": "161-169.Laggapucchāti lagganassa bajjhanassa pucchā.",
  "tika-s0303t1:6_1": "Yadi rūpādīsu sattattā satto, khīṇāsavā kathaṁ sattāti?",
  "tika-s0303t1:6_2": "Sattabhūtapubbāti katvā.",
  "tika-s0303t1:6_3": "Kīḷāvigamanti kīḷāya apanayanaṁ oramaṇaṁ.",
  "tika-s0303t1:6_4": "Yantarajju viya bhavapabandhassa nayanato bhavarajjūti taṇhā vuttā.",
  "tika-s0303t1:7_0": "Sattasuttādivaṇṇanā niṭṭhitā.",
  "tika-s0303t1:8_0": "Paṭhamavaggavaṇṇanā niṭṭhitā.",
  "tika-s0303t1:9_0": "2. Dutiyavaggo",
  "tika-s0303t1:10_0": "1-12. Mārasuttādivaṇṇanā",
  "tika-s0303t1:11_0": "170-181.Rūpādivinimuttaṁmaraṇaṁ nāma natthi rūpādīnaṁyeva vibhave maraṇasamaññāti.",
  "tika-s0303t1:11_1": "Maraṇadhammo vināsabhāvo.",
  "tika-s0303t1:12_0": "Mārasuttādivaṇṇanā niṭṭhitā.",
  "tika-s0303t1:13_0": "Dutiyavaggavaṇṇanā niṭṭhitā.",
  "tika-s0303t1:14_0": "3-4. Āyācanavaggādi",
  "tika-s0303t1:15_0": "1-11. Mārādisuttaekādasakavaṇṇanā",
  "tika-s0303t1:16_0": "182-205.Sukhumaṁkāraṇaṁ upaṭṭhāti, tenesa thero paṭibhāneyyakānaṁ etadagge ṭhapito.",
  "tika-s0303t1:16_1": "Vimuttiparipācanīyadhammavaseneva, na paṭivedhāvahabhāvena.",
  "tika-s0303t1:17_0": "Mārādisuttaekādasakavaṇṇanā niṭṭhitā.",
  "tika-s0303t1:18_0": "Āyācanavaggādivaṇṇanā niṭṭhitā.",
  "tika-s0303t1:19_0": "Sāratthappakāsiniyā saṁyuttanikāya-aṭṭhakathāya",
  "tika-s0303t1:20_0": "Rādhasaṁyuttavaṇṇanāya līnatthappakāsanā samattā."
}