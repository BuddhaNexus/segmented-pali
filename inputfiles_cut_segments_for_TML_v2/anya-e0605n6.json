{
  "anya-e0605n6:0_0": "Gabbhokkantidīpanīgāthā",
  "anya-e0605n6:1_0": "32.",
  "anya-e0605n6:2_0": "Gambhīrapānadānādisāgaresu hi thāmasā;",
  "anya-e0605n6:3_0": "Taranto maddidānena niṭṭhāpetvāna pāramī.",
  "anya-e0605n6:4_0": "33.",
  "anya-e0605n6:5_0": "Vasanto tusīte kāye bodhiparipākamāgamma;",
  "anya-e0605n6:6_0": "Āyācanāya ca devānaṁ mātugabbhamupāgami.",
  "anya-e0605n6:7_0": "34.",
  "anya-e0605n6:8_0": "Sato ca sampajāno ca mātukucchimhi okkami;",
  "anya-e0605n6:9_0": "Tassa okkantiyaṁ sabbā dasasahassī pakampittha.",
  "anya-e0605n6:10_0": "35.",
  "anya-e0605n6:11_0": "Tato pubbanimittāni dvattiṁsāni tadā siyuṁ;",
  "anya-e0605n6:12_0": "Tuṭṭhahaṭṭhā va sā mātā puttaṁ passati kucchiyaṁ."
}