{
"kv5.4:1.1": "Kathāvatthu",
"kv5.4:2.1": "Mahāpaṇṇāsaka",
"kv5.4:3.1": "Pañcamavagga",
"kv5.4:4.1": "Niyāmakathā",
"kv5.4:5.1": "Aniyatassa niyāmagamanāya atthi ñāṇanti?",
"kv5.4:5.2": "Āmantā.",
"kv5.4:5.3": "Niyatassa aniyāmagamanāya atthi ñāṇanti?",
"kv5.4:5.4": "Na hevaṃ vattabbe … pe ….",
"kv5.4:6.1": "Niyatassa aniyāmagamanāya natthi ñāṇanti?",
"kv5.4:6.2": "Āmantā.",
"kv5.4:6.3": "Aniyatassa niyāmagamanāya natthi ñāṇanti?",
"kv5.4:6.4": "Na hevaṃ vattabbe … pe ….",
"kv5.4:7.1": "Aniyatassa niyāmagamanāya atthi ñāṇanti?",
"kv5.4:7.2": "Āmantā.",
"kv5.4:7.3": "Niyatassa niyāmagamanāya atthi ñāṇanti?",
"kv5.4:7.4": "Na hevaṃ vattabbe … pe ….",
"kv5.4:8.1": "Niyatassa niyāmagamanāya natthi ñāṇanti?",
"kv5.4:8.2": "Āmantā.",
"kv5.4:8.3": "Aniyatassa niyāmagamanāya natthi ñāṇanti?",
"kv5.4:8.4": "Na hevaṃ vattabbe … pe ….",
"kv5.4:9.1": "Aniyatassa niyāmagamanāya atthi ñāṇanti?",
"kv5.4:9.2": "Āmantā.",
"kv5.4:9.3": "Aniyatassa aniyāmagamanāya atthi ñāṇanti?",
"kv5.4:9.4": "Na hevaṃ vattabbe … pe ….",
"kv5.4:10.1": "Aniyatassa aniyāmagamanāya natthi ñāṇanti?",
"kv5.4:10.2": "Āmantā.",
"kv5.4:10.3": "Aniyatassa niyāmagamanāya natthi ñāṇanti?",
"kv5.4:10.4": "Na hevaṃ vattabbe … pe ….",
"kv5.4:11.1": "Aniyatassa niyāmagamanāya atthi ñāṇanti?",
"kv5.4:11.2": "Āmantā.",
"kv5.4:11.3": "Aniyatassa niyāmagamanāya atthi niyāmoti?",
"kv5.4:11.4": "Na hevaṃ vattabbe … pe …",
"kv5.4:12.1": "Aniyatassa niyāmagamanāya atthi ñāṇanti?",
"kv5.4:12.2": "Āmantā.",
"kv5.4:12.3": "Aniyatassa niyāmagamanāya atthi satipaṭṭhānā …",
"kv5.4:12.4": "sammappadhānā …",
"kv5.4:12.5": "iddhipādā …",
"kv5.4:12.6": "indriyā …",
"kv5.4:12.7": "balā …",
"kv5.4:12.8": "bojjhaṅgāti?",
"kv5.4:12.9": "Na hevaṃ vattabbe … pe ….",
"kv5.4:13.1": "Aniyatassa niyāmagamanāya natthi niyāmoti?",
"kv5.4:13.2": "Āmantā.",
"kv5.4:13.3": "Hañci aniyatassa niyāmagamanāya natthi niyāmo, no vata re vattabbe—",
"kv5.4:13.4": "“aniyatassa niyāmagamanāya atthi ñāṇan”ti.",
"kv5.4:14.1": "Aniyatassa niyāmagamanāya natthi satipaṭṭhānā … pe …",
"kv5.4:14.3": "bojjhaṅgāti?",
"kv5.4:14.4": "Āmantā.",
"kv5.4:14.5": "Hañci aniyatassa niyāmagamanāya natthi bojjhaṅgā, no vata re vattabbe—",
"kv5.4:14.6": "“aniyatassa niyāmagamanāya atthi ñāṇan”ti.",
"kv5.4:15.1": "Aniyatassa niyāmagamanāya atthi ñāṇanti?",
"kv5.4:15.2": "Āmantā.",
"kv5.4:15.3": "Gotrabhuno puggalassa sotāpattimagge ñāṇaṃ atthīti?",
"kv5.4:15.4": "Na hevaṃ vattabbe … pe …",
"kv5.4:15.6": "sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti?",
"kv5.4:15.7": "Na hevaṃ vattabbe … pe …",
"kv5.4:15.9": "arahattasacchikiriyāya paṭipannassa puggalassa arahatte ñāṇaṃ atthīti?",
"kv5.4:15.10": "Na hevaṃ vattabbe … pe ….",
"kv5.4:16.1": "☒ Na vattabbaṃ—",
"kv5.4:16.2": "“aniyatassa niyāmagamanāya atthi ñāṇan”ti?",
"kv5.4:16.3": "Āmantā.",
"kv5.4:16.4": "Nanu bhagavā jānāti—",
"kv5.4:16.5": "“ayaṃ puggalo sammattaniyāmaṃ okkamissati, bhabbo ayaṃ puggalo dhammaṃ abhisametun”ti?",
"kv5.4:16.6": "Āmantā.",
"kv5.4:16.7": "Hañci bhagavā jānāti—",
"kv5.4:16.8": "“ayaṃ puggalo sammattaniyāmaṃ okkamissati, bhabbo ayaṃ puggalo dhammaṃ abhisametuṃ”, tena vata re vattabbe—",
"kv5.4:16.9": "“aniyatassa niyāmagamanāya atthi ñāṇan”ti.",
"kv5.4:17.1": "Niyāmakathā niṭṭhitā."
}