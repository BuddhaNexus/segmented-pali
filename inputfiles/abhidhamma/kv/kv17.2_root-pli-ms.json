{
"kv17.2:1.1": "Kathāvatthu",
"kv17.2:2.1": "Mahāpaṇṇāsaka",
"kv17.2:3.1": "Sattarasamavagga",
"kv17.2:4.1": "Natthiarahatoakālamaccūtikathā",
"kv17.2:5.1": "Natthi arahato akālamaccūti?",
"kv17.2:5.2": "Āmantā.",
"kv17.2:5.3": "Natthi arahantaghātakoti?",
"kv17.2:5.4": "Na hevaṃ vattabbe … pe …",
"kv17.2:5.6": "atthi arahantaghātakoti?",
"kv17.2:5.7": "Āmantā.",
"kv17.2:5.8": "Atthi arahato akālamaccūti?",
"kv17.2:5.9": "Na hevaṃ vattabbe … pe …",
"kv17.2:5.11": "natthi arahato akālamaccūti?",
"kv17.2:5.12": "Āmantā.",
"kv17.2:5.13": "Yo arahantaṃ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti?",
"kv17.2:5.14": "Sati jīvite jīvitāvasese jīvitā voropetīti.",
"kv17.2:5.15": "Hañci sati jīvite jīvitāvasese jīvitā voropeti, no ca vata re vattabbe—",
"kv17.2:5.16": "“natthi arahato akālamaccū”ti.",
"kv17.2:5.17": "Asati jīvite jīvitāvasese jīvitā voropetīti, natthi arahantaghātakoti?",
"kv17.2:5.18": "Na hevaṃ vattabbe … pe ….",
"kv17.2:6.1": "Natthi arahato akālamaccūti?",
"kv17.2:6.2": "Āmantā.",
"kv17.2:6.3": "Arahato kāye visaṃ na kameyya, satthaṃ na kameyya, aggi na kameyyāti?",
"kv17.2:6.4": "Na hevaṃ vattabbe … pe …",
"kv17.2:6.6": "nanu arahato kāye visaṃ kameyya, satthaṃ kameyya, aggi kameyyāti?",
"kv17.2:6.7": "Āmantā.",
"kv17.2:6.8": "Hañci arahato kāye visaṃ kameyya, satthaṃ kameyya, aggi kameyya, no ca vata re vattabbe—",
"kv17.2:6.9": "“natthi arahato akālamaccū”ti.",
"kv17.2:7.1": "Arahato kāye visaṃ na kameyya, satthaṃ na kameyya, aggi na kameyyāti?",
"kv17.2:7.2": "Āmantā.",
"kv17.2:7.3": "Natthi arahantaghātakoti?",
"kv17.2:7.4": "Na hevaṃ vattabbe … pe ….",
"kv17.2:8.1": "☒ Atthi arahato akālamaccūti?",
"kv17.2:8.2": "Āmantā.",
"kv17.2:8.3": "Nanu vuttaṃ bhagavatā—",
"kv17.2:8.4": "“nāhaṃ, bhikkhave, sañcetanikānaṃ kammānaṃ katānaṃ upacitānaṃ appaṭisaṃveditvā byantībhāvaṃ vadāmi;",
"kv17.2:8.5": "tañca kho diṭṭheva dhamme upapajjaṃ vā apare vā pariyāye”ti.",
"kv17.2:8.6": "Attheva suttantoti?",
"kv17.2:8.7": "Āmantā.",
"kv17.2:8.8": "Tena hi natthi arahato akālamaccūti.",
"kv17.2:9.1": "Natthi arahato akālamaccūtikathā niṭṭhitā."
}