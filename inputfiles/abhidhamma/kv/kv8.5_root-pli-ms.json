{
"kv8.5:1.1": "Kathāvatthu",
"kv8.5:2.1": "Mahāpaṇṇāsaka",
"kv8.5:3.1": "Aṭṭhamavagga",
"kv8.5:4.1": "Rūpadhātukathā",
"kv8.5:5.1": "Rūpino dhammā rūpadhātūti?",
"kv8.5:5.2": "Āmantā.",
"kv8.5:5.3": "Rūpaṃ bhavo gati sattāvāso saṃsāro yoni viññāṇaṭṭhiti attabhāvapaṭilābhoti?",
"kv8.5:5.4": "Na hevaṃ vattabbe … pe …",
"kv8.5:5.6": "atthi rūpūpagaṃ kammanti?",
"kv8.5:5.7": "Na hevaṃ vattabbe … pe …",
"kv8.5:5.9": "atthi rūpūpagā sattāti?",
"kv8.5:5.10": "Na hevaṃ vattabbe … pe …",
"kv8.5:5.12": "rūpe sattā jāyanti jīyanti mīyanti cavanti upapajjantīti?",
"kv8.5:5.13": "Na hevaṃ vattabbe … pe …",
"kv8.5:5.15": "rūpe atthi rūpaṃ vedanā saññā saṅkhārā viññāṇanti?",
"kv8.5:5.16": "Na hevaṃ vattabbe … pe …",
"kv8.5:5.18": "rūpaṃ pañcavokārabhavoti?",
"kv8.5:5.19": "Na hevaṃ vattabbe … pe ….",
"kv8.5:6.1": "Rūpadhātu bhavo gati … pe … attabhāvapaṭilābhoti?",
"kv8.5:6.4": "Āmantā.",
"kv8.5:6.5": "Rūpaṃ bhavo gati … pe … attabhāvapaṭilābhoti?",
"kv8.5:6.8": "Na hevaṃ vattabbe … pe …",
"kv8.5:6.10": "atthi rūpadhātūpagaṃ kammanti?",
"kv8.5:6.11": "Āmantā.",
"kv8.5:6.12": "Atthi rūpūpagaṃ kammanti?",
"kv8.5:6.13": "Na hevaṃ vattabbe … pe …",
"kv8.5:6.15": "atthi rūpadhātūpagā sattāti?",
"kv8.5:6.16": "Āmantā.",
"kv8.5:6.17": "Atthi rūpūpagā sattāti?",
"kv8.5:6.18": "Na hevaṃ vattabbe … pe ….",
"kv8.5:7.1": "Rūpadhātuyā sattā jāyanti jīyanti mīyanti cavanti upapajjantīti?",
"kv8.5:7.2": "Āmantā.",
"kv8.5:7.3": "Rūpe sattā jāyanti jīyanti mīyanti cavanti upapajjantīti?",
"kv8.5:7.4": "Na hevaṃ vattabbe … pe …",
"kv8.5:7.6": "rūpadhātuyā atthi rūpaṃ vedanā saññā saṅkhārā viññāṇanti?",
"kv8.5:7.7": "Āmantā.",
"kv8.5:7.8": "Rūpe atthi rūpaṃ vedanā saññā saṅkhārā viññāṇanti?",
"kv8.5:7.9": "Na hevaṃ vattabbe … pe …",
"kv8.5:7.11": "rūpadhātu pañcavokārabhavoti?",
"kv8.5:7.12": "Āmantā.",
"kv8.5:7.13": "Rūpaṃ pañcavokārabhavoti?",
"kv8.5:7.14": "Na hevaṃ vattabbe … pe ….",
"kv8.5:8.1": "Rūpino dhammā rūpadhātu, kāmadhātuyā atthi rūpanti?",
"kv8.5:8.2": "Āmantā.",
"kv8.5:8.3": "Sāva kāmadhātu, sā rūpadhātūti?",
"kv8.5:8.4": "Na hevaṃ vattabbe … pe …",
"kv8.5:8.6": "sāva kāmadhātu, sā rūpadhātūti?",
"kv8.5:8.7": "Āmantā.",
"kv8.5:8.8": "Kāmabhavena samannāgato puggalo dvīhi bhavehi samannāgato hoti—",
"kv8.5:8.9": "kāmabhavena ca rūpabhavena cāti?",
"kv8.5:8.10": "Na hevaṃ vattabbe.",
"kv8.5:9.1": "Rūpadhātukathā niṭṭhitā."
}