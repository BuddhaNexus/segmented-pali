{
"kv13.10:1.1": "Kathāvatthu",
"kv13.10:2.1": "Mahāpaṇṇāsaka",
"kv13.10:3.1": "Terasamavagga",
"kv13.10:4.1": "Dhammataṇhānadukkhasamudayotikathā",
"kv13.10:5.1": "Dhammataṇhā na dukkhasamudayoti?",
"kv13.10:5.2": "Āmantā.",
"kv13.10:5.3": "Rūpataṇhā na dukkhasamudayoti?",
"kv13.10:5.4": "Na hevaṃ vattabbe … pe … dhammataṇhā na dukkhasamudayoti?",
"kv13.10:5.7": "Āmantā.",
"kv13.10:5.8": "Saddataṇhā … pe …",
"kv13.10:5.10": "gandhataṇhā … pe …",
"kv13.10:5.12": "rasataṇhā … pe …",
"kv13.10:5.14": "phoṭṭhabbataṇhā na dukkhasamudayoti?",
"kv13.10:5.15": "Na hevaṃ vattabbe … pe ….",
"kv13.10:6.1": "Rūpataṇhā dukkhasamudayoti?",
"kv13.10:6.2": "Āmantā.",
"kv13.10:6.3": "Dhammataṇhā dukkhasamudayoti?",
"kv13.10:6.4": "Na hevaṃ vattabbe … pe …",
"kv13.10:6.6": "saddataṇhā … pe …",
"kv13.10:6.8": "gandhataṇhā … pe …",
"kv13.10:6.10": "rasataṇhā … pe …",
"kv13.10:6.12": "phoṭṭhabbataṇhā dukkhasamudayoti?",
"kv13.10:6.13": "Āmantā.",
"kv13.10:6.14": "Dhammataṇhā dukkhasamudayoti?",
"kv13.10:6.15": "Na hevaṃ vattabbe … pe ….",
"kv13.10:7.1": "Dhammataṇhā na dukkhasamudayoti?",
"kv13.10:7.2": "Āmantā.",
"kv13.10:7.3": "Nanu taṇhā dukkhasamudayo vutto bhagavatāti?",
"kv13.10:7.4": "Āmantā.",
"kv13.10:7.5": "Hañci taṇhā dukkhasamudayo vutto bhagavatā, no ca vata re vattabbe—",
"kv13.10:7.6": "“dhammataṇhā na dukkhasamudayo”ti.",
"kv13.10:7.7": "Dhammataṇhā na dukkhasamudayoti?",
"kv13.10:7.8": "Āmantā.",
"kv13.10:7.9": "Nanu lobho dukkhasamudayo vutto bhagavatā, dhammataṇhā lobhoti?",
"kv13.10:7.10": "Āmantā.",
"kv13.10:7.11": "Hañci lobho dukkhasamudayo vutto bhagavatā, dhammataṇhā lobho, no ca vata re vattabbe—",
"kv13.10:7.12": "“dhammataṇhā na dukkhasamudayo”ti.",
"kv13.10:8.1": "Dhammataṇhā lobho, na dukkhasamudayoti?",
"kv13.10:8.2": "Āmantā.",
"kv13.10:8.3": "Rūpataṇhā lobho, na dukkhasamudayoti?",
"kv13.10:8.4": "Na hevaṃ vattabbe … pe … dhammataṇhā lobho, na dukkhasamudayoti?",
"kv13.10:8.7": "Āmantā.",
"kv13.10:8.8": "Saddataṇhā … pe …",
"kv13.10:8.10": "gandhataṇhā … pe …",
"kv13.10:8.12": "rasataṇhā … pe …",
"kv13.10:8.14": "phoṭṭhabbataṇhā lobho, na dukkhasamudayoti?",
"kv13.10:8.15": "Na hevaṃ vattabbe … pe ….",
"kv13.10:9.1": "Rūpataṇhā lobho dukkhasamudayoti?",
"kv13.10:9.2": "Āmantā.",
"kv13.10:9.3": "Dhammataṇhā lobho dukkhasamudayoti?",
"kv13.10:9.4": "Na hevaṃ vattabbe … pe …",
"kv13.10:9.6": "saddataṇhā … pe …",
"kv13.10:9.8": "phoṭṭhabbataṇhā lobho dukkhasamudayoti?",
"kv13.10:9.9": "Āmantā.",
"kv13.10:9.10": "Dhammataṇhā lobho dukkhasamudayoti?",
"kv13.10:9.11": "Na hevaṃ vattabbe … pe ….",
"kv13.10:10.1": "Dhammataṇhā na dukkhasamudayoti?",
"kv13.10:10.2": "Āmantā.",
"kv13.10:10.3": "Nanu vuttaṃ bhagavatā—",
"kv13.10:10.4": "“yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ—",
"kv13.10:10.5": "kāmataṇhā, bhavataṇhā, vibhavataṇhā”ti.",
"kv13.10:10.6": "Attheva suttantoti?",
"kv13.10:10.7": "Āmantā.",
"kv13.10:10.8": "Tena hi na vattabbaṃ—",
"kv13.10:10.9": "“dhammataṇhā na dukkhasamudayo”ti.",
"kv13.10:11.1": "☒ Na vattabbaṃ—",
"kv13.10:11.2": "“dhammataṇhā na dukkhasamudayo”ti?",
"kv13.10:11.3": "Āmantā.",
"kv13.10:11.4": "Nanu sā dhammataṇhāti?",
"kv13.10:11.5": "Āmantā.",
"kv13.10:11.6": "Hañci sā dhammataṇhā, tena vata re vattabbe—",
"kv13.10:11.7": "“dhammataṇhā na dukkhasamudayo”ti.",
"kv13.10:12.1": "Dhammataṇhā na dukkhasamudayotikathā niṭṭhitā.",
"kv13.10:12.2": "Terasamo vaggo.",
"kv13.10:13.1": "Tassuddānaṃ",
"kv13.10:14.1": "Kappaṭṭho kappaṃ tiṭṭheyya, kappaṭṭho kusalaṃ cittaṃ na paṭilabheyya, anantarāpayutto puggalo sammattaniyāmaṃ okkameyya, niyato niyāmaṃ okkamati, nivuto nīvaraṇaṃ jahati, sammukhībhūto saṃyojanaṃ jahati, jhānanikanti, asātarāgo, dhammataṇhā abyākatā, dhammataṇhā na dukkhasamudayoti."
}