{
"kv6.4:1.1": "Kathāvatthu",
"kv6.4:2.1": "Mahāpaṇṇāsaka",
"kv6.4:3.1": "Chaṭṭhavagga",
"kv6.4:4.1": "Āruppakathā",
"kv6.4:5.1": "Ākāsānañcāyatanaṃ asaṅkhatanti?",
"kv6.4:5.2": "Āmantā.",
"kv6.4:5.3": "Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti?",
"kv6.4:5.4": "Na hevaṃ vattabbe … pe …",
"kv6.4:5.6": "ākāsānañcāyatanaṃ asaṅkhataṃ, nibbānaṃ asaṅkhatanti?",
"kv6.4:5.7": "Āmantā.",
"kv6.4:5.8": "Dve asaṅkhatānīti?",
"kv6.4:5.9": "Na hevaṃ vattabbe … pe …",
"kv6.4:5.11": "dve asaṅkhatānīti?",
"kv6.4:5.12": "Āmantā.",
"kv6.4:5.13": "Dve tāṇāni … pe … antarikā vāti?",
"kv6.4:5.16": "Na hevaṃ vattabbe … pe ….",
"kv6.4:6.1": "Ākāsānañcāyatanaṃ asaṅkhatanti?",
"kv6.4:6.2": "Āmantā.",
"kv6.4:6.3": "Ākāsānañcāyatanaṃ bhavo gati sattāvāso saṃsāro yoni viññāṇaṭṭhiti attabhāvapaṭilābhoti?",
"kv6.4:6.4": "Āmantā.",
"kv6.4:6.5": "Asaṅkhataṃ bhavo gati sattāvāso saṃsāro yoni viññāṇaṭṭhiti attabhāvapaṭilābhoti?",
"kv6.4:6.6": "Na hevaṃ vattabbe … pe ….",
"kv6.4:7.1": "Atthi ākāsānañcāyatanūpagaṃ kammanti?",
"kv6.4:7.2": "Āmantā.",
"kv6.4:7.3": "Atthi asaṅkhatūpagaṃ kammanti?",
"kv6.4:7.4": "Na hevaṃ vattabbe … pe …",
"kv6.4:7.6": "atthi ākāsānañcāyatanūpagā sattāti?",
"kv6.4:7.7": "Āmantā.",
"kv6.4:7.8": "Atthi asaṅkhatūpagā sattāti?",
"kv6.4:7.9": "Na hevaṃ vattabbe … pe ….",
"kv6.4:8.1": "Ākāsānañcāyatane sattā jāyanti jīyanti mīyanti cavanti upapajjantīti?",
"kv6.4:8.2": "Āmantā.",
"kv6.4:8.3": "Asaṅkhate sattā jāyanti jīyanti mīyanti cavanti upapajjantīti?",
"kv6.4:8.4": "Na hevaṃ vattabbe … pe …",
"kv6.4:8.6": "ākāsānañcāyatane atthi vedanā saññā saṅkhārā viññāṇanti?",
"kv6.4:8.7": "Āmantā.",
"kv6.4:8.8": "Asaṅkhate atthi vedanā saññā saṅkhārā viññāṇanti?",
"kv6.4:8.9": "Na hevaṃ vattabbe … pe …",
"kv6.4:8.11": "ākāsānañcāyatanaṃ catuvokārabhavoti?",
"kv6.4:8.12": "Āmantā.",
"kv6.4:8.13": "Asaṅkhataṃ catuvokārabhavoti?",
"kv6.4:8.14": "Na hevaṃ vattabbe … pe ….",
"kv6.4:9.1": "☒ Na vattabbaṃ—",
"kv6.4:9.2": "“cattāro āruppā asaṅkhatā”ti?",
"kv6.4:9.3": "Āmantā.",
"kv6.4:9.4": "Nanu cattāro āruppā anejā vuttā bhagavatāti?",
"kv6.4:9.5": "Āmantā.",
"kv6.4:9.6": "Hañci cattāro āruppā anejā vuttā bhagavatā, tena vata re vattabbe—",
"kv6.4:9.7": "“cattāro āruppā asaṅkhatā”ti.",
"kv6.4:10.1": "Āruppakathā niṭṭhitā."
}