{
"kv3.5:1.1": "Kathāvatthu",
"kv3.5:2.1": "Mahāpaṇṇāsaka",
"kv3.5:3.1": "Tatiyavagga",
"kv3.5:4.1": "Aṭṭhamakakathā",
"kv3.5:5.1": "Aṭṭhamakassa puggalassa diṭṭhipariyuṭṭhānaṃ pahīnanti?",
"kv3.5:5.2": "Āmantā.",
"kv3.5:5.3": "Aṭṭhamako puggalo sotāpanno sotāpattiphalappatto paṭiladdho adhigato sacchikato upasampajja viharati, kāyena phusitvā viharatīti?",
"kv3.5:5.4": "Na hevaṃ vattabbe … pe ….",
"kv3.5:6.1": "Aṭṭhamakassa puggalassa vicikicchāpariyuṭṭhānaṃ pahīnanti?",
"kv3.5:6.2": "Āmantā.",
"kv3.5:6.3": "Aṭṭhamako puggalo sotāpanno sotāpattiphalappatto … pe …",
"kv3.5:6.5": "kāyena phusitvā viharatīti?",
"kv3.5:6.6": "Na hevaṃ vattabbe … pe ….",
"kv3.5:7.1": "Aṭṭhamakassa puggalassa diṭṭhipariyuṭṭhānaṃ pahīnanti?",
"kv3.5:7.2": "Āmantā.",
"kv3.5:7.3": "Aṭṭhamakassa puggalassa diṭṭhānusayo pahīnoti?",
"kv3.5:7.4": "Na hevaṃ vattabbe … pe …",
"kv3.5:7.6": "aṭṭhamakassa puggalassa diṭṭhipariyuṭṭhānaṃ pahīnanti?",
"kv3.5:7.7": "Āmantā.",
"kv3.5:7.8": "Aṭṭhamakassa puggalassa vicikicchānusayo …",
"kv3.5:7.9": "sīlabbataparāmāso pahīnoti?",
"kv3.5:7.10": "Na hevaṃ vattabbe … pe ….",
"kv3.5:8.1": "Aṭṭhamakassa puggalassa vicikicchāpariyuṭṭhānaṃ pahīnanti?",
"kv3.5:8.2": "Āmantā.",
"kv3.5:8.3": "Aṭṭhamakassa puggalassa vicikicchānusayo pahīnoti?",
"kv3.5:8.4": "Na hevaṃ vattabbe … pe …",
"kv3.5:8.6": "aṭṭhamakassa puggalassa vicikicchāpariyuṭṭhānaṃ pahīnanti?",
"kv3.5:8.7": "Āmantā.",
"kv3.5:8.8": "Aṭṭhamakassa puggalassa diṭṭhānusayo …",
"kv3.5:8.9": "sīlabbataparāmāso pahīnoti?",
"kv3.5:8.10": "Na hevaṃ vattabbe … pe …",
"kv3.5:9.1": "Aṭṭhamakassa puggalassa diṭṭhānusayo appahīnoti?",
"kv3.5:9.2": "Āmantā.",
"kv3.5:9.3": "Aṭṭhamakassa puggalassa diṭṭhipariyuṭṭhānaṃ appahīnanti?",
"kv3.5:9.4": "Na hevaṃ vattabbe … pe …",
"kv3.5:9.6": "aṭṭhamakassa puggalassa diṭṭhānusayo appahīnoti?",
"kv3.5:9.7": "Āmantā.",
"kv3.5:9.8": "Aṭṭhamakassa puggalassa vicikicchāpariyuṭṭhānaṃ appahīnanti?",
"kv3.5:9.9": "Na hevaṃ vattabbe … pe ….",
"kv3.5:10.1": "Aṭṭhamakassa puggalassa vicikicchānusayo …",
"kv3.5:10.2": "sīlabbataparāmāso appahīnoti?",
"kv3.5:10.3": "Āmantā.",
"kv3.5:10.4": "Aṭṭhamakassa puggalassa diṭṭhipariyuṭṭhānaṃ appahīnanti?",
"kv3.5:10.5": "Na hevaṃ vattabbe … pe …",
"kv3.5:10.7": "aṭṭhamakassa puggalassa sīlabbataparāmāso appahīnoti?",
"kv3.5:10.8": "Āmantā.",
"kv3.5:10.9": "Aṭṭhamakassa puggalassa vicikicchāpariyuṭṭhānaṃ appahīnanti?",
"kv3.5:10.10": "Na hevaṃ vattabbe … pe ….",
"kv3.5:11.1": "Aṭṭhamakassa puggalassa diṭṭhipariyuṭṭhānaṃ pahīnanti?",
"kv3.5:11.2": "Āmantā.",
"kv3.5:11.3": "Aṭṭhamakassa puggalassa diṭṭhipariyuṭṭhānapahānāya maggo bhāvitoti?",
"kv3.5:11.4": "Na hevaṃ vattabbe … pe …",
"kv3.5:11.6": "aṭṭhamakassa puggalassa diṭṭhipariyuṭṭhānaṃ pahīnanti?",
"kv3.5:11.7": "Āmantā.",
"kv3.5:11.8": "Aṭṭhamakassa puggalassa diṭṭhipariyuṭṭhānapahānāya satipaṭṭhānā bhāvitā … pe …",
"kv3.5:11.10": "sammappadhānā … pe …",
"kv3.5:11.12": "bojjhaṅgā bhāvitāti?",
"kv3.5:11.13": "Na hevaṃ vattabbe.",
"kv3.5:12.1": "Aṭṭhamakassa puggalassa vicikicchāpariyuṭṭhānaṃ pahīnanti?",
"kv3.5:12.2": "Āmantā.",
"kv3.5:12.3": "Aṭṭhamakassa puggalassa vicikicchāpariyuṭṭhānapahānāya maggo bhāvito … pe …",
"kv3.5:12.5": "bojjhaṅgā bhāvitāti?",
"kv3.5:12.6": "Na hevaṃ vattabbe … pe ….",
"kv3.5:13.1": "Aṭṭhamakassa puggalassa diṭṭhipariyuṭṭhānapahānāya maggo abhāvitoti?",
"kv3.5:13.2": "Āmantā.",
"kv3.5:13.3": "Amaggena pahīnaṃ lokiyena sāsavena … pe …",
"kv3.5:13.5": "saṃkilesiyenāti?",
"kv3.5:13.6": "Na hevaṃ vattabbe … pe …",
"kv3.5:13.8": "aṭṭhamakassa puggalassa diṭṭhipariyuṭṭhānapahānāya satipaṭṭhānā … pe …",
"kv3.5:13.10": "bojjhaṅgā abhāvitāti?",
"kv3.5:13.11": "Āmantā.",
"kv3.5:13.12": "Amaggena pahīnaṃ lokiyena sāsavena … pe …",
"kv3.5:13.14": "saṃkilesiyenāti?",
"kv3.5:13.15": "Na hevaṃ vattabbe … pe ….",
"kv3.5:14.1": "Aṭṭhamakassa puggalassa vicikicchāpariyuṭṭhānapahānāya maggo abhāvito … pe …",
"kv3.5:14.3": "satipaṭṭhānā … pe …",
"kv3.5:14.5": "bojjhaṅgā abhāvitāti?",
"kv3.5:14.6": "Āmantā.",
"kv3.5:14.7": "Amaggena pahīnaṃ lokiyena sāsavena … pe …",
"kv3.5:14.9": "saṃkilesiyenāti?",
"kv3.5:14.10": "Na hevaṃ vattabbe … pe ….",
"kv3.5:15.1": "☒ Na vattabbaṃ—",
"kv3.5:15.2": "“aṭṭhamakassa puggalassa diṭṭhipariyuṭṭhānaṃ pahīnan”ti?",
"kv3.5:15.3": "Āmantā.",
"kv3.5:15.4": "Uppajjissatīti?",
"kv3.5:15.5": "Nuppajjissati.",
"kv3.5:15.6": "Hañci nuppajjissati, tena vata re vattabbe—",
"kv3.5:15.7": "“aṭṭhamakassa puggalassa diṭṭhipariyuṭṭhānaṃ pahīnan”ti.",
"kv3.5:16.1": "☒ Na vattabbaṃ—",
"kv3.5:16.2": "“aṭṭhamakassa puggalassa vicikicchāpariyuṭṭhānaṃ pahīnan”ti?",
"kv3.5:16.3": "Āmantā.",
"kv3.5:16.4": "Uppajjissatīti?",
"kv3.5:16.5": "Nuppajjissati.",
"kv3.5:16.6": "Hañci nuppajjissati, tena vata re vattabbe—",
"kv3.5:16.7": "“aṭṭhamakassa puggalassa vicikicchāpariyuṭṭhānaṃ pahīnan”ti.",
"kv3.5:17.1": "Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?",
"kv3.5:17.2": "Āmantā.",
"kv3.5:17.3": "Aṭṭhamakassa puggalassa diṭṭhānusayo nuppajjissatīti katvā pahīnoti?",
"kv3.5:17.4": "Na hevaṃ vattabbe … pe ….",
"kv3.5:18.1": "Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?",
"kv3.5:18.2": "Āmantā.",
"kv3.5:18.3": "Aṭṭhamakassa puggalassa vicikicchānusayo …",
"kv3.5:18.4": "sīlabbataparāmāso nuppajjissatīti katvā pahīnoti?",
"kv3.5:18.5": "Na hevaṃ vattabbe … pe ….",
"kv3.5:19.1": "Aṭṭhamakassa puggalassa vicikicchāpariyuṭṭhānaṃ nuppajjissatīti katvā pahīnanti?",
"kv3.5:19.2": "Āmantā.",
"kv3.5:19.3": "Aṭṭhamakassa puggalassa vicikicchānusayo …",
"kv3.5:19.4": "sīlabbataparāmāso nuppajjissatīti katvā pahīnoti?",
"kv3.5:19.5": "Na hevaṃ vattabbe … pe ….",
"kv3.5:20.1": "Aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti?",
"kv3.5:20.2": "Āmantā.",
"kv3.5:20.3": "Gotrabhuno puggalassa diṭṭhipariyuṭṭhānaṃ nuppajjissatīti katvā pahīnanti?",
"kv3.5:20.4": "Na hevaṃ vattabbe … pe …",
"kv3.5:20.6": "aṭṭhamakassa puggalassa vicikicchāpariyuṭṭhānaṃ nuppajjissatīti katvā pahīnanti?",
"kv3.5:20.7": "Āmantā.",
"kv3.5:20.8": "Gotrabhuno puggalassa vicikicchāpariyuṭṭhānaṃ nuppajjissatīti katvā pahīnanti?",
"kv3.5:20.9": "Na hevaṃ vattabbe … pe ….",
"kv3.5:21.1": "Aṭṭhamakakathā niṭṭhitā."
}