{
"kv9.7:1.1": "Kathāvatthu",
"kv9.7:2.1": "Mahāpaṇṇāsaka",
"kv9.7:3.1": "Navamavagga",
"kv9.7:4.1": "Vitakkānupatitakathā",
"kv9.7:5.1": "Sabbaṃ cittaṃ vitakkānupatitanti?",
"kv9.7:5.2": "Āmantā.",
"kv9.7:5.3": "Sabbaṃ cittaṃ vicārānupatitaṃ pītānupatitaṃ sukhānupatitaṃ dukkhānupatitaṃ somanassānupatitaṃ domanassānupatitaṃ upekkhānupatitaṃ saddhānupatitaṃ vīriyānupatitaṃ satānupatitaṃ samādhānupatitaṃ paññānupatitaṃ rāgānupatitaṃ dosānupatitaṃ … pe …",
"kv9.7:5.5": "anottappānupatitanti?",
"kv9.7:5.6": "Na hevaṃ vattabbe … pe ….",
"kv9.7:6.1": "Sabbaṃ cittaṃ vitakkānupatitanti?",
"kv9.7:6.2": "Āmantā.",
"kv9.7:6.3": "Nanu atthi avitakko vicāramatto samādhīti?",
"kv9.7:6.4": "Āmantā.",
"kv9.7:6.5": "Hañci atthi avitakko vicāramatto samādhi, no ca vata re vattabbe—",
"kv9.7:6.6": "“sabbaṃ cittaṃ vitakkānupatitan”ti.",
"kv9.7:7.1": "Sabbaṃ cittaṃ vitakkānupatitanti?",
"kv9.7:7.2": "Āmantā.",
"kv9.7:7.3": "Nanu atthi avitakko avicāro samādhīti?",
"kv9.7:7.4": "Āmantā.",
"kv9.7:7.5": "Hañci atthi avitakko avicāro samādhi, no ca vata re vattabbe—",
"kv9.7:7.6": "“sabbaṃ cittaṃ vitakkānupatitan”ti.",
"kv9.7:7.7": "Sabbaṃ cittaṃ vitakkānupatitanti?",
"kv9.7:7.8": "Āmantā.",
"kv9.7:7.9": "Nanu tayo samādhī vuttā bhagavatā—",
"kv9.7:7.10": "“savitakko savicāro samādhi, avitakko vicāramatto samādhi, avitakko avicāro samādhī”ti?",
"kv9.7:7.11": "Āmantā.",
"kv9.7:7.12": "Hañci tayo samādhī vuttā bhagavatā—",
"kv9.7:7.13": "savitakko savicāro samādhi, avitakko vicāramatto samādhi, avitakko avicāro samādhi, no ca vata re vattabbe—",
"kv9.7:7.14": "“sabbaṃ cittaṃ vitakkānupatitan”ti.",
"kv9.7:8.1": "Vitakkānupatitakathā niṭṭhitā."
}