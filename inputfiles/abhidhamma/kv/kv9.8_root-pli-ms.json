{
"kv9.8:1.1": "Kathāvatthu",
"kv9.8:2.1": "Mahāpaṇṇāsaka",
"kv9.8:3.1": "Navamavagga",
"kv9.8:4.1": "Vitakkavipphārasaddakathā",
"kv9.8:5.1": "Sabbaso vitakkayato vicārayato vitakkavipphāro saddoti?",
"kv9.8:5.2": "Āmantā.",
"kv9.8:5.3": "Sabbaso phusayato phassavipphāro saddo, sabbaso vedayato vedanāvipphāro saddo, sabbaso sañjānato saññāvipphāro saddo, sabbaso cetayato cetanāvipphāro saddo, sabbaso cintayato cittavipphāro saddo, sabbaso sarato sativipphāro saddo, sabbaso pajānato paññāvipphāro saddoti?",
"kv9.8:5.4": "Na hevaṃ vattabbe … pe ….",
"kv9.8:6.1": "Sabbaso vitakkayato vicārayato vitakkavipphāro saddoti?",
"kv9.8:6.2": "Āmantā.",
"kv9.8:6.3": "Vitakkavipphāro saddo sotaviññeyyo sotasmiṃ paṭihaññati sotassa āpāthaṃ āgacchatīti?",
"kv9.8:6.4": "Na hevaṃ vattabbe … pe ….",
"kv9.8:6.6": "Nanu vitakkavipphāro saddo na sotaviññeyyo na sotasmiṃ paṭihaññati na sotassa āpāthaṃ āgacchatīti?",
"kv9.8:6.7": "Āmantā.",
"kv9.8:6.8": "Hañci vitakkavipphāro saddo na sotaviññeyyo na sotasmiṃ paṭihaññati na sotassa āpāthaṃ āgacchati, no ca vata re vattabbe—",
"kv9.8:6.9": "“sabbaso vitakkayato vicārayato vitakkavipphāro saddo”ti.",
"kv9.8:7.1": "Vitakkavipphārasaddakathā niṭṭhitā."
}