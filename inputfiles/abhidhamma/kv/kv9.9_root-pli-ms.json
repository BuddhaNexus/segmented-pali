{
"kv9.9:1.1": "Kathāvatthu",
"kv9.9:2.1": "Mahāpaṇṇāsaka",
"kv9.9:3.1": "Navamavagga",
"kv9.9:4.1": "Nayathācittassavācātikathā",
"kv9.9:5.1": "Na yathācittassa vācāti?",
"kv9.9:5.2": "Āmantā.",
"kv9.9:5.3": "Aphassakassa vācā avedanakassa vācā asaññakassa vācā acetanakassa vācā acittakassa vācāti?",
"kv9.9:5.4": "Na hevaṃ vattabbe … pe …",
"kv9.9:5.6": "nanu saphassakassa vācā savedanakassa vācā sasaññakassa vācā sacetanakassa vācā sacittakassa vācāti?",
"kv9.9:5.7": "Āmantā.",
"kv9.9:5.8": "Hañci saphassakassa vācā … pe …",
"kv9.9:5.10": "sacittakassa vācā, no ca vata re vattabbe—",
"kv9.9:5.11": "“na yathācittassa vācā”ti.",
"kv9.9:6.1": "Na yathācittassa vācāti?",
"kv9.9:6.2": "Āmantā.",
"kv9.9:6.3": "Anāvaṭṭentassa vācā … pe …",
"kv9.9:6.5": "anābhogassa vācā … pe …",
"kv9.9:6.7": "appaṇidahantassa vācāti?",
"kv9.9:6.8": "Na hevaṃ vattabbe … pe …",
"kv9.9:6.10": "nanu āvaṭṭentassa vācā ābhogassa vācā … pe …",
"kv9.9:6.12": "paṇidahantassa vācāti?",
"kv9.9:6.13": "Āmantā.",
"kv9.9:6.14": "Hañci āvaṭṭentassa vācā ābhogassa vācā paṇidahantassa vācā, no ca vata re vattabbe—",
"kv9.9:6.15": "“na yathācittassa vācā”ti.",
"kv9.9:7.1": "Na yathācittassa vācāti?",
"kv9.9:7.2": "Āmantā.",
"kv9.9:7.3": "Nanu vācā cittasamuṭṭhānā cittena sahajātā cittena saha ekuppādāti?",
"kv9.9:7.4": "Āmantā.",
"kv9.9:7.5": "Hañci vācā cittasamuṭṭhānā cittena sahajātā cittena saha ekuppādā, no ca vata re vattabbe—",
"kv9.9:7.6": "“na yathācittassa vācā”ti.",
"kv9.9:8.1": "Na yathācittassa vācāti?",
"kv9.9:8.2": "Āmantā.",
"kv9.9:8.3": "Na bhaṇitukāmo bhaṇati, na kathetukāmo katheti, na ālapitukāmo ālapati, na voharitukāmo voharatīti?",
"kv9.9:8.4": "Na hevaṃ vattabbe … pe …",
"kv9.9:8.6": "nanu bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharatīti?",
"kv9.9:8.7": "Āmantā.",
"kv9.9:8.8": "Hañci bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharati, no ca vata re vattabbe—",
"kv9.9:8.9": "“na yathācittassa vācā”ti.",
"kv9.9:9.1": "☒ Na vattabbaṃ—",
"kv9.9:9.2": "“na yathācittassa vācā”ti?",
"kv9.9:9.3": "Āmantā.",
"kv9.9:9.4": "Nanu atthi koci “aññaṃ bhaṇissāmī”ti aññaṃ bhaṇati, “aññaṃ kathessāmī”ti aññaṃ katheti, “aññaṃ ālapissāmī”ti aññaṃ ālapati, “aññaṃ voharissāmī”ti aññaṃ voharatīti?",
"kv9.9:9.5": "Āmantā.",
"kv9.9:9.6": "Hañci atthi koci “aññaṃ bhaṇissāmī”ti aññaṃ bhaṇati … pe … “aññaṃ voharissāmī”ti aññaṃ voharati, tena vata re vattabbe—",
"kv9.9:9.9": "“na yathācittassa vācā”ti.",
"kv9.9:10.1": "Na yathācittassa vācātikathā niṭṭhitā."
}