{
"kv3.6:1.1": "Kathāvatthu",
"kv3.6:2.1": "Mahāpaṇṇāsaka",
"kv3.6:3.1": "Tatiyavagga",
"kv3.6:4.1": "Aṭṭhamakassaindriyakathā",
"kv3.6:5.1": "Aṭṭhamakassa puggalassa natthi saddhindriyanti?",
"kv3.6:5.2": "Āmantā.",
"kv3.6:5.3": "Aṭṭhamakassa puggalassa natthi saddhāti?",
"kv3.6:5.4": "Na hevaṃ vattabbe.",
"kv3.6:5.5": "Aṭṭhamakassa puggalassa natthi vīriyindriyaṃ … pe …",
"kv3.6:5.7": "natthi satindriyaṃ … pe …",
"kv3.6:5.9": "natthi samādhindriyaṃ … pe …",
"kv3.6:5.11": "natthi paññindriyanti?",
"kv3.6:5.12": "Āmantā.",
"kv3.6:5.13": "Aṭṭhamakassa puggalassa natthi paññāti?",
"kv3.6:5.14": "Na hevaṃ vattabbe … pe ….",
"kv3.6:6.1": "Aṭṭhamakassa puggalassa atthi saddhāti?",
"kv3.6:6.2": "Āmantā.",
"kv3.6:6.3": "Aṭṭhamakassa puggalassa atthi saddhindriyanti?",
"kv3.6:6.4": "Na hevaṃ vattabbe … pe …",
"kv3.6:6.6": "aṭṭhamakassa puggalassa atthi vīriyaṃ … pe …",
"kv3.6:6.8": "atthi sati …",
"kv3.6:6.9": "atthi samādhi …",
"kv3.6:6.10": "atthi paññāti?",
"kv3.6:6.11": "Āmantā.",
"kv3.6:6.12": "Aṭṭhamakassa puggalassa atthi paññindriyanti?",
"kv3.6:6.13": "Na hevaṃ vattabbe … pe ….",
"kv3.6:7.1": "Aṭṭhamakassa puggalassa atthi mano, atthi manindriyanti?",
"kv3.6:7.2": "Āmantā.",
"kv3.6:7.3": "Aṭṭhamakassa puggalassa atthi saddhā, atthi saddhindriyanti?",
"kv3.6:7.4": "Na hevaṃ vattabbe … pe …",
"kv3.6:7.6": "aṭṭhamakassa puggalassa atthi mano, atthi manindriyanti?",
"kv3.6:7.7": "Āmantā.",
"kv3.6:7.8": "Aṭṭhamakassa puggalassa atthi paññā, atthi paññindriyanti?",
"kv3.6:7.9": "Na hevaṃ vattabbe … pe ….",
"kv3.6:8.1": "Aṭṭhamakassa puggalassa atthi somanassaṃ, atthi somanassindriyaṃ, atthi jīvitaṃ, atthi jīvitindriyanti?",
"kv3.6:8.2": "Āmantā.",
"kv3.6:8.3": "Aṭṭhamakassa puggalassa atthi saddhā, atthi saddhindriyanti?",
"kv3.6:8.4": "Na hevaṃ vattabbe … pe …",
"kv3.6:8.6": "aṭṭhamakassa puggalassa atthi jīvitaṃ, atthi jīvitindriyanti?",
"kv3.6:8.7": "Āmantā.",
"kv3.6:8.8": "Aṭṭhamakassa puggalassa … pe …",
"kv3.6:8.10": "atthi paññā, atthi paññindriyanti?",
"kv3.6:8.11": "Na hevaṃ vattabbe … pe ….",
"kv3.6:9.1": "Aṭṭhamakassa puggalassa atthi saddhā, natthi saddhindriyanti?",
"kv3.6:9.2": "Āmantā.",
"kv3.6:9.3": "Aṭṭhamakassa puggalassa atthi mano, natthi manindriyanti?",
"kv3.6:9.4": "Na hevaṃ vattabbe … pe ….",
"kv3.6:10.1": "Aṭṭhamakassa puggalassa atthi saddhā, natthi saddhindriyanti?",
"kv3.6:10.2": "Āmantā.",
"kv3.6:10.3": "Aṭṭhamakassa puggalassa atthi somanassaṃ, natthi somanassindriyanti … pe …",
"kv3.6:10.5": "atthi jīvitaṃ, natthi jīvitindriyanti?",
"kv3.6:10.6": "Na hevaṃ vattabbe … pe …",
"kv3.6:10.8": "aṭṭhamakassa puggalassa atthi paññā, natthi paññindriyanti?",
"kv3.6:10.9": "Āmantā.",
"kv3.6:10.10": "Aṭṭhamakassa puggalassa atthi mano, natthi manindriyanti?",
"kv3.6:10.11": "Atthi somanassaṃ, natthi somanassindriyanti?",
"kv3.6:10.12": "Atthi jīvitaṃ, natthi jīvitindriyanti?",
"kv3.6:10.13": "Na hevaṃ vattabbe … pe ….",
"kv3.6:11.1": "Aṭṭhamakassa puggalassa natthi saddhindriyanti?",
"kv3.6:11.2": "Āmantā.",
"kv3.6:11.3": "Aṭṭhamako puggalo assaddhoti?",
"kv3.6:11.4": "Na hevaṃ vattabbe … pe …",
"kv3.6:11.6": "aṭṭhamakassa puggalassa natthi vīriyindriyanti?",
"kv3.6:11.7": "Āmantā.",
"kv3.6:11.8": "Aṭṭhamako puggalo kusīto hīnavīriyoti?",
"kv3.6:11.9": "Na hevaṃ vattabbe … pe …",
"kv3.6:11.11": "aṭṭhamakassa puggalassa natthi satindriyanti?",
"kv3.6:11.12": "Āmantā.",
"kv3.6:11.13": "Aṭṭhamako puggalo muṭṭhassati asampajānoti?",
"kv3.6:11.14": "Na hevaṃ vattabbe … pe …",
"kv3.6:11.16": "aṭṭhamakassa puggalassa natthi samādhindriyanti?",
"kv3.6:11.17": "Āmantā.",
"kv3.6:11.18": "Aṭṭhamako puggalo asamāhito vibbhantacittoti?",
"kv3.6:11.19": "Na hevaṃ vattabbe … pe …",
"kv3.6:11.21": "aṭṭhamakassa puggalassa natthi paññindriyanti?",
"kv3.6:11.22": "Āmantā.",
"kv3.6:11.23": "Aṭṭhamako puggalo duppañño elamūgoti?",
"kv3.6:11.24": "Na hevaṃ vattabbe … pe ….",
"kv3.6:12.1": "Aṭṭhamakassa puggalassa atthi saddhā, sā ca saddhā niyyānikāti?",
"kv3.6:12.2": "Āmantā.",
"kv3.6:12.3": "Hañci aṭṭhamakassa puggalassa atthi saddhā, sā ca saddhā niyyānikā, no ca vata re vattabbe—",
"kv3.6:12.4": "“aṭṭhamakassa puggalassa natthi saddhindriyan”ti.",
"kv3.6:12.5": "Aṭṭhamakassa puggalassa atthi vīriyaṃ, tañca vīriyaṃ niyyānikaṃ;",
"kv3.6:12.6": "atthi sati, sā ca sati niyyānikā;",
"kv3.6:12.7": "atthi samādhi, so ca samādhi niyyāniko;",
"kv3.6:12.8": "atthi paññā, sā ca paññā niyyānikāti?",
"kv3.6:12.9": "Āmantā.",
"kv3.6:12.10": "Hañci aṭṭhamakassa puggalassa atthi paññā, sā ca paññā niyyānikā, no ca vata re vattabbe—",
"kv3.6:12.11": "“aṭṭhamakassa puggalassa natthi paññindriyan”ti.",
"kv3.6:13.1": "Sakadāgāmiphalasacchikiriyāya paṭipannassa puggalassa atthi saddhā, atthi saddhindriyanti?",
"kv3.6:13.2": "Āmantā.",
"kv3.6:13.3": "Aṭṭhamakassa puggalassa atthi saddhā, atthi saddhindriyanti?",
"kv3.6:13.4": "Na hevaṃ vattabbe … pe …",
"kv3.6:13.6": "sakadāgāmiphalasacchikiriyāya paṭipannassa puggalassa atthi paññā, atthi paññindriyanti?",
"kv3.6:13.7": "Āmantā.",
"kv3.6:13.8": "Aṭṭhamakassa puggalassa atthi paññā, atthi paññindriyanti?",
"kv3.6:13.9": "Na hevaṃ vattabbe … pe ….",
"kv3.6:14.1": "Anāgāmiphalasacchikiriyāya paṭipannassa puggalassa …",
"kv3.6:14.2": "arahattasacchikiriyāya paṭipannassa puggalassa atthi saddhā, atthi saddhindriyaṃ … pe …",
"kv3.6:14.4": "atthi paññā, atthi paññindriyanti?",
"kv3.6:14.5": "Āmantā.",
"kv3.6:14.6": "Aṭṭhamakassa puggalassa atthi paññā, atthi paññindriyanti?",
"kv3.6:14.7": "Na hevaṃ vattabbe … pe ….",
"kv3.6:15.1": "Aṭṭhamakassa puggalassa atthi saddhā, natthi saddhindriyanti?",
"kv3.6:15.2": "Āmantā.",
"kv3.6:15.3": "Sakadāgāmiphalasacchikiriyāya paṭipannassa puggalassa atthi saddhā, natthi saddhindriyanti?",
"kv3.6:15.4": "Na hevaṃ vattabbe … pe …",
"kv3.6:15.6": "aṭṭhamakassa puggalassa atthi paññā, natthi paññindriyanti?",
"kv3.6:15.7": "Āmantā.",
"kv3.6:15.8": "Sakadāgāmiphalasacchikiriyāya paṭipannassa puggalassa atthi paññā, natthi paññindriyanti?",
"kv3.6:15.9": "Na hevaṃ vattabbe … pe ….",
"kv3.6:16.1": "Aṭṭhamakassa puggalassa atthi saddhā, natthi saddhindriyanti … pe …",
"kv3.6:16.3": "atthi paññā, natthi paññindriyanti?",
"kv3.6:16.4": "Āmantā.",
"kv3.6:16.5": "Anāgāmiphalasacchikiriyāya paṭipannassa puggalassa …",
"kv3.6:16.6": "arahattasacchikiriyāya paṭipannassa puggalassa atthi paññā, natthi paññindriyanti?",
"kv3.6:16.7": "Na hevaṃ vattabbe … pe ….",
"kv3.6:17.1": "Aṭṭhamakassa puggalassa natthi pañcindriyānīti?",
"kv3.6:17.2": "Āmantā.",
"kv3.6:17.3": "Nanu vuttaṃ bhagavatā—",
"kv3.6:17.4": "“pañcimāni, bhikkhave, indriyāni.",
"kv3.6:17.5": "Katamāni pañca?",
"kv3.6:17.6": "Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ—",
"kv3.6:17.7": "imāni kho, bhikkhave, pañcindriyāni.",
"kv3.6:17.8": "Imesaṃ kho, bhikkhave, pañcannaṃ indriyānaṃ samattā paripūrattā arahā hoti.",
"kv3.6:17.9": "Tato mudutarehi arahattasacchikiriyāya paṭipanno hoti, tato mudutarehi anāgāmī hoti, tato mudutarehi anāgāmiphalasacchikiriyāya paṭipanno hoti, tato mudutarehi sakadāgāmī hoti, tato mudutarehi sakadāgāmiphalasacchikiriyāya paṭipanno hoti, tato mudutarehi sotāpanno hoti, tato mudutarehi sotāpattiphalasacchikiriyāya paṭipanno hoti.",
"kv3.6:17.10": "Yassa kho, bhikkhave, imāni pañcindriyāni sabbena sabbaṃ sabbathā sabbaṃ natthi, tamahaṃ ‘bāhiro puthujjanapakkhe ṭhito’ti vadāmī”ti.",
"kv3.6:17.11": "Attheva suttantoti?",
"kv3.6:17.12": "Āmantā.",
"kv3.6:17.13": "Aṭṭhamako puggalo bāhiro puthujjanapakkhe ṭhitoti?",
"kv3.6:17.14": "Na hevaṃ vattabbe … pe …",
"kv3.6:17.16": "tena hi aṭṭhamakassa puggalassa atthi pañcindriyānīti.",
"kv3.6:18.1": "Aṭṭhamakassa indriyakathā niṭṭhitā."
}