{
"kv8.6:1.1": "Kathāvatthu",
"kv8.6:2.1": "Mahāpaṇṇāsaka",
"kv8.6:3.1": "Aṭṭhamavagga",
"kv8.6:4.1": "Arūpadhātukathā",
"kv8.6:5.1": "Arūpino dhammā arūpadhātūti?",
"kv8.6:5.2": "Āmantā.",
"kv8.6:5.3": "Vedanā bhavo gati sattāvāso saṃsāro yoni viññāṇaṭṭhiti attabhāvapaṭilābhoti?",
"kv8.6:5.4": "Na hevaṃ vattabbe … pe …",
"kv8.6:5.6": "atthi vedanūpagaṃ kammanti?",
"kv8.6:5.7": "Na hevaṃ vattabbe … pe …",
"kv8.6:5.9": "atthi vedanūpagā sattāti?",
"kv8.6:5.10": "Na hevaṃ vattabbe … pe …",
"kv8.6:5.12": "vedanāya sattā jāyanti jīyanti mīyanti cavanti upapajjantīti?",
"kv8.6:5.13": "Na hevaṃ vattabbe … pe …",
"kv8.6:5.15": "vedanāya atthi vedanā saññā saṅkhārā viññāṇanti?",
"kv8.6:5.16": "Na hevaṃ vattabbe … pe …",
"kv8.6:5.18": "vedanā catuvokārabhavoti?",
"kv8.6:5.19": "Na hevaṃ vattabbe … pe …",
"kv8.6:6.1": "Arūpadhātu bhavo gati … pe … attabhāvapaṭilābhoti?",
"kv8.6:6.4": "Āmantā.",
"kv8.6:6.5": "Vedanā bhavo gati … pe … attabhāvapaṭilābhoti?",
"kv8.6:6.8": "Na hevaṃ vattabbe … pe …",
"kv8.6:6.10": "atthi arūpadhātūpagaṃ kammanti?",
"kv8.6:6.11": "Āmantā.",
"kv8.6:6.12": "Atthi vedanūpagaṃ kammanti?",
"kv8.6:6.13": "Na hevaṃ vattabbe … pe …",
"kv8.6:6.15": "atthi arūpadhātūpagā sattāti?",
"kv8.6:6.16": "Āmantā.",
"kv8.6:6.17": "Atthi vedanūpagā sattāti?",
"kv8.6:6.18": "Na hevaṃ vattabbe … pe ….",
"kv8.6:7.1": "Arūpadhātuyā sattā jāyanti jīyanti mīyanti cavanti upapajjantīti?",
"kv8.6:7.2": "Āmantā.",
"kv8.6:7.3": "Vedanāya sattā jāyanti jīyanti mīyanti cavanti upapajjantīti?",
"kv8.6:7.4": "Na hevaṃ vattabbe … pe …",
"kv8.6:7.6": "arūpadhātuyā atthi vedanā saññā saṅkhārā viññāṇanti?",
"kv8.6:7.7": "Āmantā.",
"kv8.6:7.8": "Vedanāya atthi vedanā saññā saṅkhārā viññāṇanti?",
"kv8.6:7.9": "Na hevaṃ vattabbe … pe …",
"kv8.6:7.11": "arūpadhātu catuvokārabhavoti?",
"kv8.6:7.12": "Āmantā.",
"kv8.6:7.13": "Vedanā catuvokārabhavoti?",
"kv8.6:7.14": "Na hevaṃ vattabbe … pe ….",
"kv8.6:8.1": "Arūpino dhammā arūpadhātu, kāmadhātuyā atthi vedanā saññā saṅkhārā viññāṇanti?",
"kv8.6:8.2": "Āmantā.",
"kv8.6:8.3": "Sāva kāmadhātu, sā arūpadhātūti?",
"kv8.6:8.4": "Na hevaṃ vattabbe … pe …",
"kv8.6:8.6": "sāva kāmadhātu, sā arūpadhātūti?",
"kv8.6:8.7": "Āmantā.",
"kv8.6:8.8": "Kāmabhavena samannāgato puggalo dvīhi bhavehi samannāgato hoti—",
"kv8.6:8.9": "kāmabhavena ca arūpabhavena cāti?",
"kv8.6:8.10": "Na hevaṃ vattabbe … pe ….",
"kv8.6:9.1": "Rūpino dhammā rūpadhātu, arūpino dhammā arūpadhātu, kāmadhātuyā atthi rūpaṃ vedanā saññā saṅkhārā viññāṇanti?",
"kv8.6:9.2": "Āmantā.",
"kv8.6:9.3": "Sāva kāmadhātu, sā rūpadhātu, sā arūpadhātūti?",
"kv8.6:9.4": "Na hevaṃ vattabbe … pe …",
"kv8.6:9.6": "sāva kāmadhātu, sā rūpadhātu, sā arūpadhātūti?",
"kv8.6:9.7": "Āmantā.",
"kv8.6:9.8": "Kāmabhavena samannāgato puggalo tīhi bhavehi samannāgato hoti—",
"kv8.6:9.9": "kāmabhavena ca rūpabhavena ca arūpabhavena cāti?",
"kv8.6:9.10": "Na hevaṃ vattabbe … pe ….",
"kv8.6:10.1": "Arūpadhātukathā niṭṭhitā."
}