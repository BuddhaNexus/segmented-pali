{
"kv12.8:1.1": "Kathāvatthu",
"kv12.8:2.1": "Mahāpaṇṇāsaka",
"kv12.8:3.1": "Dvādasamavagga",
"kv12.8:4.1": "Jīvitāvoropanakathā",
"kv12.8:5.1": "Diṭṭhisampanno puggalo sañcicca pāṇaṃ jīvitā voropeyyāti?",
"kv12.8:5.2": "Āmantā.",
"kv12.8:5.3": "Diṭṭhisampanno puggalo sañcicca mātaraṃ jīvitā voropeyya … pe …",
"kv12.8:5.5": "pitaraṃ jīvitā voropeyya … pe …",
"kv12.8:5.7": "arahantaṃ jīvitā voropeyya … pe …",
"kv12.8:5.9": "duṭṭhena cittena tathāgatassa lohitaṃ uppādeyya … pe …",
"kv12.8:5.11": "saṃghaṃ bhindeyyāti?",
"kv12.8:5.12": "Na hevaṃ vattabbe … pe ….",
"kv12.8:6.1": "Diṭṭhisampanno puggalo sañcicca pāṇaṃ jīvitā voropeyyāti?",
"kv12.8:6.2": "Āmantā.",
"kv12.8:6.3": "Diṭṭhisampanno puggalo satthari agāravoti?",
"kv12.8:6.4": "Na hevaṃ vattabbe … pe …",
"kv12.8:6.6": "dhamme … pe …",
"kv12.8:6.8": "saṃghe … pe …",
"kv12.8:6.10": "sikkhāya agāravoti?",
"kv12.8:6.11": "Na hevaṃ vattabbe … pe ….",
"kv12.8:7.1": "Nanu diṭṭhisampanno puggalo satthari sagāravoti?",
"kv12.8:7.2": "Āmantā.",
"kv12.8:7.3": "Hañci diṭṭhisampanno puggalo satthari sagāravo, no ca vata re vattabbe—",
"kv12.8:7.4": "“diṭṭhisampanno puggalo sañcicca pāṇaṃ jīvitā voropeyyā”ti.",
"kv12.8:7.5": "Nanu diṭṭhisampanno puggalo dhamme … pe …",
"kv12.8:7.7": "saṃghe … pe …",
"kv12.8:7.9": "sikkhāya sagāravoti?",
"kv12.8:7.10": "Āmantā.",
"kv12.8:7.11": "Hañci diṭṭhisampanno puggalo sikkhāya sagāravo, no ca vata re vattabbe—",
"kv12.8:7.12": "“diṭṭhisampanno puggalo sañcicca pāṇaṃ jīvitā voropeyyā”ti.",
"kv12.8:8.1": "Diṭṭhisampanno puggalo satthari agāravoti?",
"kv12.8:8.2": "Āmantā.",
"kv12.8:8.3": "Diṭṭhisampanno puggalo buddhathūpe ohadeyya omutteyya niṭṭhubheyya buddhathūpe apabyāmato kareyyāti?",
"kv12.8:8.4": "Na hevaṃ vattabbe … pe ….",
"kv12.8:9.1": "Diṭṭhisampanno puggalo sañcicca pāṇaṃ jīvitā voropeyyāti?",
"kv12.8:9.2": "Āmantā.",
"kv12.8:9.3": "Nanu vuttaṃ bhagavatā—",
"kv12.8:9.4": "“seyyathāpi, bhikkhave, mahāsamuddo ṭhitadhammo velaṃ nātivattati;",
"kv12.8:9.5": "evameva kho, bhikkhave, yaṃ mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamantī”ti.",
"kv12.8:9.6": "Attheva suttantoti?",
"kv12.8:9.7": "Āmantā.",
"kv12.8:9.8": "Tena hi na vattabbaṃ—",
"kv12.8:9.9": "“diṭṭhisampanno puggalo sañcicca pāṇaṃ jīvitā voropeyyā”ti.",
"kv12.8:10.1": "Jīvitā voropanakathā niṭṭhitā."
}