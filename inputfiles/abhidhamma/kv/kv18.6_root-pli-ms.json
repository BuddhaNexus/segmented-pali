{
"kv18.6:1.1": "Kathāvatthu",
"kv18.6:2.1": "Mahāpaṇṇāsaka",
"kv18.6:3.1": "Aṭṭhārasamavagga",
"kv18.6:4.1": "Jhānasaṅkantikathā",
"kv18.6:5.1": "Jhānā jhānaṃ saṅkamatīti?",
"kv18.6:5.2": "Āmantā.",
"kv18.6:5.3": "Paṭhamā jhānā tatiyaṃ jhānaṃ saṅkamatīti?",
"kv18.6:5.4": "Na hevaṃ vattabbe … pe …",
"kv18.6:5.6": "jhānā jhānaṃ saṅkamatīti?",
"kv18.6:5.7": "Āmantā.",
"kv18.6:5.8": "Dutiyā jhānā catutthaṃ jhānaṃ saṅkamatīti?",
"kv18.6:5.9": "Na hevaṃ vattabbe … pe ….",
"kv18.6:6.1": "Paṭhamā jhānā dutiyaṃ jhānaṃ saṅkamatīti?",
"kv18.6:6.2": "Āmantā.",
"kv18.6:6.3": "Yā paṭhamassa jhānassa uppādāya āvaṭṭanā … pe … paṇidhi, sāva dutiyassa jhānassa uppādāya āvaṭṭanā … pe … paṇidhīti?",
"kv18.6:6.8": "Na hevaṃ vattabbe … pe ….",
"kv18.6:7.1": "Paṭhamā jhānā dutiyaṃ jhānaṃ saṅkamati, na vattabbaṃ—",
"kv18.6:7.2": "“yā paṭhamassa jhānassa uppādāya āvaṭṭanā … pe … paṇidhi, sāva dutiyassa jhānassa uppādāya āvaṭṭanā … pe … paṇidhī”ti?",
"kv18.6:7.7": "Āmantā.",
"kv18.6:7.8": "Dutiyaṃ jhānaṃ anāvaṭṭentassa uppajjati … pe …",
"kv18.6:7.10": "appaṇidahantassa uppajjatīti?",
"kv18.6:7.11": "Na hevaṃ vattabbe … pe …",
"kv18.6:7.13": "nanu dutiyaṃ jhānaṃ āvaṭṭentassa uppajjati … pe …",
"kv18.6:7.15": "paṇidahantassa uppajjatīti?",
"kv18.6:7.16": "Āmantā.",
"kv18.6:7.17": "Hañci dutiyaṃ jhānaṃ āvaṭṭentassa uppajjati … pe …",
"kv18.6:7.19": "paṇidahantassa uppajjati, no ca vata re vattabbe—",
"kv18.6:7.20": "“paṭhamā jhānā dutiyaṃ jhānaṃ saṅkamatī”ti … pe ….",
"kv18.6:8.1": "Paṭhamā jhānā dutiyaṃ jhānaṃ saṅkamatīti?",
"kv18.6:8.2": "Āmantā.",
"kv18.6:8.3": "Paṭhamaṃ jhānaṃ kāme ādīnavato manasikaroto uppajjatīti?",
"kv18.6:8.4": "Āmantā.",
"kv18.6:8.5": "Dutiyaṃ jhānaṃ kāme ādīnavato manasikaroto uppajjatīti?",
"kv18.6:8.6": "Na hevaṃ vattabbe … pe ….",
"kv18.6:9.1": "Paṭhamaṃ jhānaṃ savitakkaṃ savicāranti?",
"kv18.6:9.2": "Āmantā.",
"kv18.6:9.3": "Dutiyaṃ jhānaṃ savitakkaṃ savicāranti?",
"kv18.6:9.4": "Na hevaṃ vattabbe … pe …",
"kv18.6:9.6": "paṭhamā jhānā dutiyaṃ jhānaṃ saṅkamatīti?",
"kv18.6:9.7": "Āmantā.",
"kv18.6:9.8": "Taññeva paṭhamaṃ jhānaṃ taṃ dutiyaṃ jhānanti?",
"kv18.6:9.9": "Na hevaṃ vattabbe … pe ….",
"kv18.6:10.1": "Dutiyā jhānā tatiyaṃ jhānaṃ saṅkamatīti?",
"kv18.6:10.2": "Āmantā.",
"kv18.6:10.3": "Yā dutiyassa jhānassa uppādāya āvaṭṭanā … pe … paṇidhi, sāva tatiyassa jhānassa uppādāya āvaṭṭanā … pe … paṇidhīti?",
"kv18.6:10.8": "Na hevaṃ vattabbe … pe ….",
"kv18.6:11.1": "Dutiyā jhānā tatiyaṃ jhānaṃ saṅkamati, na vattabbaṃ—",
"kv18.6:11.2": "“yā dutiyassa jhānassa uppādāya āvaṭṭanā … pe … paṇidhi, sāva tatiyassa jhānassa uppādāya āvaṭṭanā … pe … paṇidhī”ti?",
"kv18.6:11.7": "Āmantā.",
"kv18.6:11.8": "Tatiyaṃ jhānaṃ anāvaṭṭentassa uppajjati … pe …",
"kv18.6:11.10": "appaṇidahantassa uppajjatīti?",
"kv18.6:11.11": "Na hevaṃ vattabbe … pe …",
"kv18.6:11.13": "nanu tatiyaṃ jhānaṃ āvaṭṭentassa uppajjati … pe …",
"kv18.6:11.15": "paṇidahantassa uppajjatīti?",
"kv18.6:11.16": "Āmantā.",
"kv18.6:11.17": "Hañci tatiyaṃ jhānaṃ āvaṭṭentassa uppajjati … pe …",
"kv18.6:11.19": "paṇidahantassa uppajjati, no ca vata re vattabbe—",
"kv18.6:11.20": "“dutiyā jhānā tatiyaṃ jhānaṃ saṅkamatī”ti.",
"kv18.6:12.1": "Dutiyā jhānā tatiyaṃ jhānaṃ saṅkamatīti?",
"kv18.6:12.2": "Āmantā.",
"kv18.6:12.3": "Dutiyaṃ jhānaṃ vitakkavicāre ādīnavato manasikaroto uppajjatīti?",
"kv18.6:12.4": "Āmantā.",
"kv18.6:12.5": "Tatiyaṃ jhānaṃ vitakkavicāre ādīnavato manasikaroto uppajjatīti?",
"kv18.6:12.6": "Na hevaṃ vattabbe … pe ….",
"kv18.6:13.1": "Dutiyaṃ jhānaṃ sappītikanti?",
"kv18.6:13.2": "Āmantā.",
"kv18.6:13.3": "Tatiyaṃ jhānaṃ sappītikanti?",
"kv18.6:13.4": "Na hevaṃ vattabbe … pe …",
"kv18.6:13.6": "dutiyā jhānā tatiyaṃ jhānaṃ saṅkamatīti?",
"kv18.6:13.7": "Āmantā.",
"kv18.6:13.8": "Taññeva dutiyaṃ jhānaṃ taṃ tatiyaṃ jhānanti?",
"kv18.6:13.9": "Na hevaṃ vattabbe … pe ….",
"kv18.6:14.1": "Tatiyā jhānā catutthaṃ jhānaṃ saṅkamatīti?",
"kv18.6:14.2": "Āmantā.",
"kv18.6:14.3": "Yā tatiyassa jhānassa uppādāya āvaṭṭanā … pe … paṇidhi, sāva catutthassa jhānassa uppādāya āvaṭṭanā … pe … paṇidhīti?",
"kv18.6:14.8": "Na hevaṃ vattabbe … pe ….",
"kv18.6:15.1": "Tatiyā jhānā catutthaṃ jhānaṃ saṅkamati, na vattabbaṃ—",
"kv18.6:15.2": "“yā tatiyassa jhānassa uppādāya āvaṭṭanā … pe … paṇidhi, sāva catutthassa jhānassa uppādāya āvaṭṭanā … pe … paṇidhī”ti?",
"kv18.6:15.7": "Āmantā.",
"kv18.6:15.8": "Catutthaṃ jhānaṃ anāvaṭṭentassa uppajjati … pe …",
"kv18.6:15.10": "appaṇidahantassa uppajjatīti?",
"kv18.6:15.11": "Na hevaṃ vattabbe … pe …",
"kv18.6:15.13": "nanu catutthaṃ jhānaṃ āvaṭṭentassa uppajjati … pe …",
"kv18.6:15.15": "paṇidahantassa uppajjatīti?",
"kv18.6:15.16": "Āmantā.",
"kv18.6:15.17": "Hañci catutthaṃ jhānaṃ āvaṭṭentassa uppajjati … pe …",
"kv18.6:15.19": "paṇidahantassa uppajjati, no ca vata re vattabbe—",
"kv18.6:15.20": "“tatiyā jhānā catutthaṃ jhānaṃ saṅkamatī”ti.",
"kv18.6:16.1": "Tatiyā jhānā catutthaṃ jhānaṃ saṅkamatīti?",
"kv18.6:16.2": "Āmantā.",
"kv18.6:16.3": "Tatiyaṃ jhānaṃ pītiṃ ādīnavato manasikaroto uppajjatīti?",
"kv18.6:16.4": "Āmantā.",
"kv18.6:16.5": "Catutthaṃ jhānaṃ pītiṃ ādīnavato manasikaroto uppajjatīti?",
"kv18.6:16.6": "Na hevaṃ vattabbe … pe ….",
"kv18.6:17.1": "Tatiyaṃ jhānaṃ sukhasahagatanti?",
"kv18.6:17.2": "Āmantā.",
"kv18.6:17.3": "Catutthaṃ jhānaṃ sukhasahagatanti?",
"kv18.6:17.4": "Na hevaṃ vattabbe … pe …",
"kv18.6:17.6": "tatiyā jhānā catutthaṃ jhānaṃ saṅkamatīti?",
"kv18.6:17.7": "Āmantā.",
"kv18.6:17.8": "Taññeva tatiyaṃ jhānaṃ taṃ catutthaṃ jhānanti?",
"kv18.6:17.9": "Na hevaṃ vattabbe … pe ….",
"kv18.6:18.1": "☒ Na vattabbaṃ—",
"kv18.6:18.2": "“jhānā jhānaṃ saṅkamatī”ti?",
"kv18.6:18.3": "Āmantā.",
"kv18.6:18.4": "Nanu vuttaṃ bhagavatā—",
"kv18.6:18.5": "“idha, bhikkhave, bhikkhu vivicceva kāmehi … pe …",
"kv18.6:18.7": "catutthaṃ jhānaṃ upasampajja viharatī”ti.",
"kv18.6:18.8": "Attheva suttantoti?",
"kv18.6:18.9": "Āmantā.",
"kv18.6:18.10": "Tena hi jhānā jhānaṃ saṅkamatīti.",
"kv18.6:19.1": "Jhānasaṅkantikathā niṭṭhitā."
}