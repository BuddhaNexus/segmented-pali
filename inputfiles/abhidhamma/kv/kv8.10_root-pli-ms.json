{
"kv8.10:1.1": "Kathāvatthu",
"kv8.10:2.1": "Mahāpaṇṇāsaka",
"kv8.10:3.1": "Aṭṭhamavagga",
"kv8.10:4.1": "Jīvitindriyakathā",
"kv8.10:5.1": "Natthi rūpajīvitindriyanti?",
"kv8.10:5.2": "Āmantā.",
"kv8.10:5.3": "Natthi rūpīnaṃ dhammānaṃ āyu ṭhiti yapanā yāpanā iriyanā vattanā pālanāti?",
"kv8.10:5.4": "Na hevaṃ vattabbe … pe …",
"kv8.10:5.6": "atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanāti?",
"kv8.10:5.7": "Āmantā.",
"kv8.10:5.8": "Hañci atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, no ca vata re vattabbe—",
"kv8.10:5.9": "“natthi rūpajīvitindriyan”ti.",
"kv8.10:6.1": "Atthi arūpīnaṃ dhammānaṃ āyu ṭhiti yapanā yāpanā iriyanā vattanā pālanā, atthi arūpajīvitindriyanti?",
"kv8.10:6.2": "Āmantā.",
"kv8.10:6.3": "Atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, atthi rūpajīvitindriyanti?",
"kv8.10:6.4": "Na hevaṃ vattabbe … pe …",
"kv8.10:6.6": "atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā, natthi rūpajīvitindriyanti?",
"kv8.10:6.7": "Āmantā.",
"kv8.10:6.8": "Atthi arūpīnaṃ dhammānaṃ āyu ṭhiti yapanā yāpanā iriyanā vattanā pālanā, natthi arūpajīvitindriyanti?",
"kv8.10:6.9": "Na hevaṃ vattabbe … pe ….",
"kv8.10:7.1": "Arūpīnaṃ dhammānaṃ āyu arūpajīvitindriyanti?",
"kv8.10:7.2": "Āmantā.",
"kv8.10:7.3": "Rūpīnaṃ dhammānaṃ āyu rūpajīvitindriyanti?",
"kv8.10:7.4": "Na hevaṃ vattabbe … pe …",
"kv8.10:7.6": "rūpīnaṃ dhammānaṃ āyu na vattabbaṃ—",
"kv8.10:7.7": "“rūpajīvitindriyan”ti?",
"kv8.10:7.8": "Āmantā.",
"kv8.10:7.9": "Arūpīnaṃ dhammānaṃ āyu na vattabbaṃ—",
"kv8.10:7.10": "“arūpajīvitindriyan”ti?",
"kv8.10:7.11": "Na hevaṃ vattabbe … pe ….",
"kv8.10:8.1": "Rūpīnaṃ dhammānaṃ āyu arūpajīvitindriyanti?",
"kv8.10:8.2": "Āmantā.",
"kv8.10:8.3": "Arūpīnaṃ dhammānaṃ āyu rūpajīvitindriyanti?",
"kv8.10:8.4": "Na hevaṃ vattabbe … pe ….",
"kv8.10:9.1": "Arūpīnaṃ dhammānaṃ āyu na vattabbaṃ—",
"kv8.10:9.2": "“rūpajīvitindriyan”ti?",
"kv8.10:9.3": "Āmantā.",
"kv8.10:9.4": "Rūpīnaṃ dhammānaṃ āyu na vattabbaṃ—",
"kv8.10:9.5": "“arūpajīvitindriyan”ti?",
"kv8.10:9.6": "Na hevaṃ vattabbe … pe ….",
"kv8.10:10.1": "Rūpīnañca arūpīnañca dhammānaṃ āyu arūpajīvitindriyanti?",
"kv8.10:10.2": "Āmantā.",
"kv8.10:10.3": "Rūpīnañca arūpīnañca dhammānaṃ āyu rūpajīvitindriyanti?",
"kv8.10:10.4": "Na hevaṃ vattabbe … pe ….",
"kv8.10:11.1": "Rūpīnañca arūpīnañca dhammānaṃ āyu na vattabbaṃ—",
"kv8.10:11.2": "“rūpajīvitindriyan”ti?",
"kv8.10:11.3": "Āmantā.",
"kv8.10:11.4": "Rūpīnañca arūpīnañca dhammānaṃ āyu na vattabbaṃ—",
"kv8.10:11.5": "“arūpajīvitindriyan”ti?",
"kv8.10:11.6": "Na hevaṃ vattabbe … pe …",
"kv8.10:11.8": "natthi rūpajīvitindriyanti?",
"kv8.10:11.9": "Āmantā.",
"kv8.10:11.10": "Nirodhaṃ samāpannassa natthi jīvitindriyanti?",
"kv8.10:11.11": "Na hevaṃ vattabbe … pe ….",
"kv8.10:12.1": "Nirodhaṃ samāpannassa atthi jīvitindriyanti?",
"kv8.10:12.2": "Āmantā.",
"kv8.10:12.3": "Hañci nirodhaṃ samāpannassa atthi jīvitindriyaṃ, no ca vata re vattabbe—",
"kv8.10:12.4": "“natthi rūpajīvitindriyan”ti.",
"kv8.10:13.1": "Nirodhaṃ samāpannassa atthi jīvitindriyanti?",
"kv8.10:13.2": "Āmantā.",
"kv8.10:13.3": "Katamakkhandhapariyāpannanti?",
"kv8.10:13.4": "Saṅkhārakkhandhapariyāpannanti.",
"kv8.10:13.5": "Nirodhaṃ samāpannassa atthi saṅkhārakkhandhoti?",
"kv8.10:13.6": "Na hevaṃ vattabbe … pe ….",
"kv8.10:14.1": "Nirodhaṃ samāpannassa atthi saṅkhārakkhandhoti?",
"kv8.10:14.2": "Āmantā.",
"kv8.10:14.3": "Nirodhaṃ samāpannassa atthi vedanākkhandho … pe …",
"kv8.10:14.5": "saññākkhandho … pe … viññāṇakkhandhoti?",
"kv8.10:14.8": "Na hevaṃ vattabbe … pe ….",
"kv8.10:15.1": "Nirodhaṃ samāpannassa atthi vedanākkhandho … pe …",
"kv8.10:15.3": "saññākkhandho … pe … viññāṇakkhandhoti?",
"kv8.10:15.6": "Āmantā.",
"kv8.10:15.7": "Na nirodhaṃ samāpannoti?",
"kv8.10:15.8": "Na hevaṃ vattabbe … pe ….",
"kv8.10:16.1": "Natthi rūpajīvitindriyanti?",
"kv8.10:16.2": "Āmantā.",
"kv8.10:16.3": "Asaññasattānaṃ natthi jīvitindriyanti?",
"kv8.10:16.4": "Na hevaṃ vattabbe … pe ….",
"kv8.10:17.1": "Asaññasattānaṃ atthi jīvitindriyanti?",
"kv8.10:17.2": "Āmantā.",
"kv8.10:17.3": "Hañci asaññasattānaṃ atthi jīvitindriyaṃ, no ca vata re vattabbe—",
"kv8.10:17.4": "“natthi rūpajīvitindriyan”ti.",
"kv8.10:17.5": "Asaññasattānaṃ atthi jīvitindriyanti?",
"kv8.10:17.6": "Āmantā.",
"kv8.10:17.7": "Katamakkhandhapariyāpannanti?",
"kv8.10:17.8": "Saṅkhārakkhandhapariyāpannanti.",
"kv8.10:17.9": "Asaññasattānaṃ atthi saṅkhārakkhandhoti?",
"kv8.10:17.10": "Na hevaṃ vattabbe … pe ….",
"kv8.10:18.1": "Asaññasattānaṃ atthi saṅkhārakkhandhoti?",
"kv8.10:18.2": "Āmantā.",
"kv8.10:18.3": "Asaññasattānaṃ atthi vedanākkhandho … pe …",
"kv8.10:18.5": "saññākkhandho … pe … viññāṇakkhandhoti?",
"kv8.10:18.8": "Na hevaṃ vattabbe … pe ….",
"kv8.10:19.1": "Asaññasattānaṃ atthi vedanākkhandho … pe …",
"kv8.10:19.3": "saññākkhandho … pe … viññāṇakkhandhoti?",
"kv8.10:19.6": "Āmantā.",
"kv8.10:19.7": "Pañcavokārabhavoti?",
"kv8.10:19.8": "Na hevaṃ vattabbe … pe ….",
"kv8.10:20.1": "Upapattesiyena cittena samuṭṭhitaṃ jīvitindriyaṃ upapattesiye citte bhijjamāne ekadesaṃ bhijjatīti?",
"kv8.10:20.2": "Āmantā.",
"kv8.10:20.3": "Upapattesiyena cittena samuṭṭhito phasso upapattesiye citte bhijjamāne ekadeso bhijjatīti?",
"kv8.10:20.4": "Na hevaṃ vattabbe … pe ….",
"kv8.10:21.1": "Upapattesiyena cittena samuṭṭhito phasso upapattesiye citte bhijjamāne anavaseso bhijjatīti?",
"kv8.10:21.2": "Āmantā.",
"kv8.10:21.3": "Upapattesiyena cittena samuṭṭhitaṃ jīvitindriyaṃ upapattesiye citte bhijjamāne anavasesaṃ bhijjatīti?",
"kv8.10:21.4": "Na hevaṃ vattabbe … pe ….",
"kv8.10:22.1": "☒ Dve jīvitindriyānīti?",
"kv8.10:22.2": "Āmantā.",
"kv8.10:22.3": "Dvīhi jīvitehi jīvati, dvīhi maraṇehi mīyatīti?",
"kv8.10:22.4": "Āmantā.",
"kv8.10:23.1": "Jīvitindriyakathā niṭṭhitā."
}