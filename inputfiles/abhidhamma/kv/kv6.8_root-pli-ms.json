{
"kv6.8:1.1": "Kathāvatthu",
"kv6.8:2.1": "Mahāpaṇṇāsaka",
"kv6.8:3.1": "Chaṭṭhavagga",
"kv6.8:4.1": "Pathavīdhātusanidassanātiādikathā",
"kv6.8:5.1": "Pathavīdhātu sanidassanāti?",
"kv6.8:5.2": "Āmantā.",
"kv6.8:5.3": "Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti?",
"kv6.8:5.4": "Na hevaṃ vattabbe … pe ….",
"kv6.8:6.1": "Pathavīdhātu sanidassanāti?",
"kv6.8:6.2": "Āmantā.",
"kv6.8:6.3": "Cakkhuñca paṭicca pathavīdhātuñca uppajjati cakkhuviññāṇanti?",
"kv6.8:6.4": "Na hevaṃ vattabbe … pe ….",
"kv6.8:7.1": "Cakkhuñca paṭicca pathavīdhātuñca uppajjati cakkhuviññāṇanti?",
"kv6.8:7.2": "Āmantā.",
"kv6.8:7.3": "“Cakkhuñca paṭicca pathavīdhātuñca uppajjati cakkhuviññāṇan”ti—",
"kv6.8:7.4": "attheva suttantoti?",
"kv6.8:7.5": "Natthi.",
"kv6.8:7.6": "“Cakkhuñca paṭicca rūpe ca uppajjati cakkhuviññāṇan”ti—",
"kv6.8:7.7": "attheva suttantoti?",
"kv6.8:7.8": "Āmantā.",
"kv6.8:7.9": "Hañci “cakkhuñca paṭicca rūpe ca uppajjati cakkhuviññāṇan”ti—",
"kv6.8:7.10": "attheva suttanto, no ca vata re vattabbe—",
"kv6.8:7.11": "“cakkhuñca paṭicca pathavīdhātuñca uppajjati cakkhuviññāṇan”ti.",
"kv6.8:8.1": "☒ Na vattabbaṃ—",
"kv6.8:8.2": "“pathavīdhātu sanidassanā”ti?",
"kv6.8:8.3": "Āmantā.",
"kv6.8:8.4": "Nanu passati bhūmiṃ pāsāṇaṃ pabbatanti?",
"kv6.8:8.5": "Āmantā.",
"kv6.8:8.6": "Hañci passati bhūmiṃ pāsāṇaṃ pabbataṃ, tena vata re vattabbe—",
"kv6.8:8.7": "“pathavīdhātu sanidassanā”ti … pe ….",
"kv6.8:9.1": "☒ Na vattabbaṃ—",
"kv6.8:9.2": "“āpodhātu sanidassanā”ti?",
"kv6.8:9.3": "Āmantā.",
"kv6.8:9.4": "Nanu passati udakanti?",
"kv6.8:9.5": "Āmantā.",
"kv6.8:9.6": "Hañci passati udakaṃ, tena vata re vattabbe—",
"kv6.8:9.7": "“āpodhātu sanidassanāti … pe ….",
"kv6.8:10.1": "☒ Na vattabbaṃ—",
"kv6.8:10.2": "tejodhātu sanidassanāti?",
"kv6.8:10.3": "Āmantā.",
"kv6.8:10.4": "Nanu passati aggiṃ jalantanti?",
"kv6.8:10.5": "Āmantā.",
"kv6.8:10.6": "Hañci passati aggiṃ jalantaṃ, tena vata re vattabbe—",
"kv6.8:10.7": "“tejodhātu sanidassanā”ti … pe ….",
"kv6.8:11.1": "☒ Na vattabbaṃ—",
"kv6.8:11.2": "“vāyodhātu sanidassanā”ti?",
"kv6.8:11.3": "Āmantā.",
"kv6.8:11.4": "Nanu passati vātena rukkhe sañcāliyamāneti?",
"kv6.8:11.5": "Āmantā.",
"kv6.8:11.6": "Hañci passati vātena rukkhe sañcāliyamāne, tena vata re vattabbe—",
"kv6.8:11.7": "“vāyodhātu sanidassanā”ti … pe ….",
"kv6.8:12.1": "Pathavīdhātu sanidassanātiādikathā niṭṭhitā."
}