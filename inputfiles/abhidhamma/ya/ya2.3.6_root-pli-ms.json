{
"ya2.3.6:1.1": "2 Khandhayamaka",
"ya2.3.6:2.1": "2.3 Pariññāvāra",
"ya2.3.6:3.1": "2.3.6. Atītānāgatavāra",
"ya2.3.6:4.1": "⇒ Yo rūpakkhandhaṃ parijānittha so vedanākkhandhaṃ parijānissatīti?",
"ya2.3.6:4.2": "No.",
"ya2.3.6:5.1": "⇐ Yo vā pana vedanākkhandhaṃ parijānissati so rūpakkhandhaṃ parijānitthāti?",
"ya2.3.6:5.2": "No.",
"ya2.3.6:6.1": "⇒ Yo rūpakkhandhaṃ na parijānittha so vedanākkhandhaṃ na parijānissatīti?",
"ya2.3.6:7.1": "Ye maggaṃ paṭilabhissanti te rūpakkhandhaṃ na parijānittha, no ca vedanākkhandhaṃ na parijānissanti.",
"ya2.3.6:7.2": "Aggamaggasamaṅgī ye ca puthujjanā maggaṃ na paṭilabhissanti te rūpakkhandhañca na parijānittha vedanākkhandhañca na parijānissanti.",
"ya2.3.6:8.1": "⇐ Yo vā pana vedanākkhandhaṃ na parijānissati so rūpakkhandhaṃ na parijānitthāti?",
"ya2.3.6:9.1": "Arahā vedanākkhandhaṃ na parijānissati, no ca rūpakkhandhaṃ na parijānittha.",
"ya2.3.6:9.2": "Aggamaggasamaṅgī ye ca puthujjanā maggaṃ na paṭilabhissanti te vedanākkhandhañca na parijānissanti rūpakkhandhañca na parijānittha.",
"ya2.3.6:10.1": "Pariññāvāro.",
"ya2.3.6:11.1": "Khandhayamakapāḷi niṭṭhitā."
}