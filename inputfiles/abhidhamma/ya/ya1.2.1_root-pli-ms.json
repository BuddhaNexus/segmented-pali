{
"ya1.2.1:1.1": "1 Mūlayamaka",
"ya1.2.1:2.1": "1.2 Niddesa",
"ya1.2.1:3.1": "1.2.1. Mūlavāraniddesa",
"ya1.2.1:4.1": "1.2.1.1. Kusalapada nayacatukka",
"ya1.2.1:5.1": "1.2.1.1.1. Mūlanaya",
"ya1.2.1:6.1": "⇒ Ye keci kusalā dhammā, sabbe te kusalamūlāti?",
"ya1.2.1:6.2": "Tīṇeva kusalamūlāni.",
"ya1.2.1:6.3": "Avasesā kusalā dhammā na kusalamūlā.",
"ya1.2.1:7.1": "⇐ Ye vā pana kusalamūlā, sabbe te dhammā kusalāti?",
"ya1.2.1:7.2": "Āmantā.",
"ya1.2.1:8.1": "⇒ Ye keci kusalā dhammā, sabbe te kusalamūlena ekamūlāti?",
"ya1.2.1:8.2": "Āmantā.",
"ya1.2.1:9.1": "⇐ Ye vā pana kusalamūlena ekamūlā, sabbe te dhammā kusalāti?",
"ya1.2.1:10.1": "Kusalasamuṭṭhānaṃ rūpaṃ kusalamūlena ekamūlaṃ, na kusalaṃ.",
"ya1.2.1:10.2": "Kusalaṃ kusalamūlena ekamūlañceva kusalañca.",
"ya1.2.1:11.1": "⇒ Ye keci kusalamūlena ekamūlā dhammā, sabbe te kusalamūlena aññamaññamūlāti?",
"ya1.2.1:12.1": "Mūlāni yāni ekato uppajjanti kusalamūlāni ekamūlāni ceva aññamaññamūlāni ca.",
"ya1.2.1:12.2": "Avasesā kusalamūlasahajātā dhammā kusalamūlena ekamūlā, na ca aññamaññamūlā.",
"ya1.2.1:13.1": "⇐ Ye vā pana kusalamūlena aññamaññamūlā, sabbe te dhammā kusalāti?",
"ya1.2.1:13.2": "Āmantā. #1",
"ya1.2.1:14.1": "1.2.1.1.2. Mūlamūlanaya",
"ya1.2.1:15.1": "⇒ Ye keci kusalā dhammā, sabbe te kusalamūlamūlāti?",
"ya1.2.1:15.2": "Tīṇeva kusalamūlamūlāni.",
"ya1.2.1:15.3": "Avasesā kusalā dhammā na kusalamūlamūlā.",
"ya1.2.1:16.1": "⇐ Ye vā pana kusalamūlamūlā, sabbe te dhammā kusalāti?",
"ya1.2.1:16.2": "Āmantā.",
"ya1.2.1:17.1": "⇒ Ye keci kusalā dhammā, sabbe te kusalamūlena ekamūlamūlāti?",
"ya1.2.1:17.2": "Āmantā.",
"ya1.2.1:18.1": "⇐ Ye vā pana kusalamūlena ekamūlamūlā, sabbe te dhammā kusalāti?",
"ya1.2.1:19.1": "Kusalasamuṭṭhānaṃ rūpaṃ kusalamūlena ekamūlamūlaṃ, na kusalaṃ.",
"ya1.2.1:19.2": "Kusalaṃ kusalamūlena ekamūlamūlañceva kusalañca.",
"ya1.2.1:20.1": "⇒ Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?",
"ya1.2.1:21.1": "Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca.",
"ya1.2.1:21.2": "Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.",
"ya1.2.1:22.1": "⇐ Ye vā pana kusalamūlena aññamaññamūlamūlā, sabbe te dhammā kusalāti?",
"ya1.2.1:22.2": "Āmantā. #2",
"ya1.2.1:23.1": "1.2.1.1.3. Mūlakanaya",
"ya1.2.1:24.1": "⇒ Ye keci kusalā dhammā, sabbe te kusalamūlakāti?",
"ya1.2.1:24.2": "Āmantā.",
"ya1.2.1:25.1": "⇐ Ye vā pana kusalamūlakā, sabbe te dhammā kusalāti?",
"ya1.2.1:26.1": "Kusalasamuṭṭhānaṃ rūpaṃ kusalamūlakaṃ na kusalaṃ.",
"ya1.2.1:26.2": "Kusalaṃ kusalamūlakañceva kusalañca.",
"ya1.2.1:27.1": "⇒ Ye keci kusalā dhammā, sabbe te kusalamūlena ekamūlakāti?",
"ya1.2.1:27.2": "Āmantā.",
"ya1.2.1:28.1": "⇐ Ye vā pana kusalamūlena ekamūlakā, sabbe te dhammā kusalāti?",
"ya1.2.1:29.1": "Kusalasamuṭṭhānaṃ rūpaṃ kusalamūlena ekamūlakaṃ, na kusalaṃ.",
"ya1.2.1:29.2": "Kusalaṃ kusalamūlena ekamūlakañceva kusalañca.",
"ya1.2.1:30.1": "⇒ Ye keci kusalamūlena ekamūlakā dhammā, sabbe te kusalamūlena aññamaññamūlakāti?",
"ya1.2.1:31.1": "Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca.",
"ya1.2.1:31.2": "Avasesā kusalamūlasahajātā dhammā kusalamūlena ekamūlakā, na ca aññamaññamūlakā.",
"ya1.2.1:32.1": "⇐ Ye vā pana kusalamūlena aññamaññamūlakā, sabbe te dhammā kusalāti?",
"ya1.2.1:32.2": "Āmantā. #3",
"ya1.2.1:33.1": "1.2.1.1.4. Mūlamūlakanaya",
"ya1.2.1:34.1": "⇒ Ye keci kusalā dhammā, sabbe te kusalamūlamūlakāti?",
"ya1.2.1:34.2": "Āmantā.",
"ya1.2.1:35.1": "⇐ Ye vā pana kusalamūlamūlakā, sabbe te dhammā kusalāti?",
"ya1.2.1:36.1": "Kusalasamuṭṭhānaṃ rūpaṃ kusalamūlamūlakaṃ na kusalaṃ.",
"ya1.2.1:36.2": "Kusalaṃ kusalamūlamūlakañceva kusalañca.",
"ya1.2.1:37.1": "⇒ Ye keci kusalā dhammā, sabbe te kusalamūlena ekamūlamūlakāti?",
"ya1.2.1:37.2": "Āmantā.",
"ya1.2.1:38.1": "⇐ Ye vā pana kusalamūlena ekamūlamūlakā, sabbe te dhammā kusalāti?",
"ya1.2.1:39.1": "Kusalasamuṭṭhānaṃ rūpaṃ kusalamūlena ekamūlamūlakaṃ, na kusalaṃ.",
"ya1.2.1:39.2": "Kusalaṃ kusalamūlena ekamūlamūlakañceva kusalañca.",
"ya1.2.1:40.1": "⇒ Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?",
"ya1.2.1:41.1": "Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca.",
"ya1.2.1:41.2": "Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.",
"ya1.2.1:42.1": "⇐ Ye vā pana kusalamūlena aññamaññamūlamūlakā, sabbe te dhammā kusalāti?",
"ya1.2.1:42.2": "Āmantā. #4",
"ya1.2.1:43.1": "1.2.1.2. Akusalapada nayacatukka",
"ya1.2.1:44.1": "1.2.1.2.1. Mūlanaya",
"ya1.2.1:45.1": "⇒ Ye keci akusalā dhammā, sabbe te akusalamūlāti?",
"ya1.2.1:46.1": "Tīṇeva akusalamūlāni.",
"ya1.2.1:46.2": "Avasesā akusalā dhammā na akusalamūlā.",
"ya1.2.1:47.1": "⇐ Ye vā pana akusalamūlā, sabbe te dhammā akusalāti?",
"ya1.2.1:47.2": "Āmantā.",
"ya1.2.1:48.1": "⇒ Ye keci akusalā dhammā, sabbe te akusalamūlena ekamūlāti?",
"ya1.2.1:49.1": "Ahetukaṃ akusalaṃ akusalamūlena na ekamūlaṃ.",
"ya1.2.1:49.2": "Sahetukaṃ akusalaṃ akusalamūlena ekamūlaṃ.",
"ya1.2.1:50.1": "⇐ Ye vā pana akusalamūlena ekamūlā, sabbe te dhammā akusalāti?",
"ya1.2.1:51.1": "Akusalasamuṭṭhānaṃ rūpaṃ akusalamūlena ekamūlaṃ, na akusalaṃ.",
"ya1.2.1:51.2": "Akusalaṃ akusalamūlena ekamūlañceva akusalañca.",
"ya1.2.1:52.1": "⇒ Ye keci akusalamūlena ekamūlā dhammā, sabbe te akusalamūlena aññamaññamūlāti?",
"ya1.2.1:53.1": "Mūlāni yāni ekato uppajjanti akusalamūlāni ekamūlāni ceva aññamaññamūlāni ca.",
"ya1.2.1:53.2": "Avasesā akusalamūlasahajātā dhammā akusalamūlena ekamūlā, na ca aññamaññamūlā.",
"ya1.2.1:54.1": "⇐ Ye vā pana akusalamūlena aññamaññamūlā, sabbe te dhammā akusalāti?",
"ya1.2.1:54.2": "Āmantā. #1",
"ya1.2.1:55.1": "1.2.1.2.2. Mūlamūlanaya",
"ya1.2.1:56.1": "⇒ Ye keci akusalā dhammā, sabbe te akusalamūlamūlāti?",
"ya1.2.1:57.1": "Tīṇeva akusalamūlamūlāni.",
"ya1.2.1:57.2": "Avasesā akusalā dhammā na akusalamūlamūlā.",
"ya1.2.1:58.1": "⇐ Ye vā pana akusalamūlamūlā, sabbe te dhammā akusalāti?",
"ya1.2.1:58.2": "Āmantā.",
"ya1.2.1:59.1": "⇒ Ye keci akusalā dhammā, sabbe te akusalamūlena ekamūlamūlāti?",
"ya1.2.1:60.1": "Ahetukaṃ akusalaṃ akusalamūlena na ekamūlamūlaṃ.",
"ya1.2.1:60.2": "Sahetukaṃ akusalaṃ akusalamūlena ekamūlamūlaṃ.",
"ya1.2.1:61.1": "⇐ Ye vā pana akusalamūlena ekamūlamūlā, sabbe te dhammā akusalāti?",
"ya1.2.1:62.1": "Akusalasamuṭṭhānaṃ rūpaṃ akusalamūlena ekamūlamūlaṃ, na akusalaṃ.",
"ya1.2.1:62.2": "Akusalaṃ akusalamūlena ekamūlamūlañceva akusalañca.",
"ya1.2.1:63.1": "⇒ Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti?",
"ya1.2.1:64.1": "Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca.",
"ya1.2.1:64.2": "Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.",
"ya1.2.1:65.1": "⇐ Ye vā pana akusalamūlena aññamaññamūlamūlā, sabbe te dhammā akusalāti?",
"ya1.2.1:65.2": "Āmantā. #2",
"ya1.2.1:66.1": "1.2.1.2.3. Mūlakanaya",
"ya1.2.1:67.1": "⇒ Ye keci akusalā dhammā, sabbe te akusalamūlakāti?",
"ya1.2.1:68.1": "Ahetukaṃ akusalaṃ na akusalamūlakaṃ.",
"ya1.2.1:68.2": "Sahetukaṃ akusalaṃ akusalamūlakaṃ.",
"ya1.2.1:69.1": "⇐ Ye vā pana akusalamūlakā, sabbe te dhammā akusalāti?",
"ya1.2.1:70.1": "Akusalasamuṭṭhānaṃ rūpaṃ akusalamūlakaṃ na akusalaṃ.",
"ya1.2.1:70.2": "Akusalaṃ akusalamūlakañceva akusalañca.",
"ya1.2.1:71.1": "⇒ Ye keci akusalā dhammā, sabbe te akusalamūlena ekamūlakāti?",
"ya1.2.1:72.1": "Ahetukaṃ akusalaṃ akusalamūlena na ekamūlakaṃ.",
"ya1.2.1:72.2": "Sahetukaṃ akusalaṃ akusalamūlena ekamūlakaṃ.",
"ya1.2.1:73.1": "⇐ Ye vā pana akusalamūlena ekamūlakā, sabbe te dhammā akusalāti?",
"ya1.2.1:74.1": "Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ.",
"ya1.2.1:74.2": "Akusalaṃ akusalamūlena ekamūlakañceva akusalañca.",
"ya1.2.1:75.1": "⇒ Ye keci akusalamūlena ekamūlakā dhammā, sabbe te akusalamūlena aññamaññamūlakāti?",
"ya1.2.1:76.1": "Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca.",
"ya1.2.1:76.2": "Avasesā akusalamūlasahajātā dhammā akusalamūlena ekamūlakā, na ca aññamaññamūlakā.",
"ya1.2.1:77.1": "⇐ Ye vā pana akusalamūlena aññamaññamūlakā, sabbe te dhammā akusalāti?",
"ya1.2.1:77.2": "Āmantā. #3",
"ya1.2.1:78.1": "1.2.1.2.4. Mūlamūlakanaya",
"ya1.2.1:79.1": "⇒ Ye keci akusalā dhammā, sabbe te akusalamūlamūlakāti?",
"ya1.2.1:80.1": "Ahetukaṃ akusalaṃ na akusalamūlamūlakaṃ.",
"ya1.2.1:80.2": "Sahetukaṃ akusalaṃ akusalamūlamūlakaṃ.",
"ya1.2.1:81.1": "⇐ Ye vā pana akusalamūlamūlakā, sabbe te dhammā akusalāti?",
"ya1.2.1:82.1": "Akusalasamuṭṭhānaṃ rūpaṃ akusalamūlamūlakaṃ na akusalaṃ.",
"ya1.2.1:82.2": "Akusalaṃ akusalamūlamūlakañceva akusalañca.",
"ya1.2.1:83.1": "⇒ Ye keci akusalā dhammā, sabbe te akusalamūlena ekamūlamūlakāti?",
"ya1.2.1:84.1": "Ahetukaṃ akusalaṃ akusalamūlena na ekamūlamūlakaṃ.",
"ya1.2.1:84.2": "Sahetukaṃ akusalaṃ akusalamūlena ekamūlamūlakaṃ.",
"ya1.2.1:85.1": "⇐ Ye vā pana akusalamūlena ekamūlamūlakā, sabbe te dhammā akusalāti?",
"ya1.2.1:86.1": "Akusalasamuṭṭhānaṃ rūpaṃ akusalamūlena ekamūlamūlakaṃ, na akusalaṃ.",
"ya1.2.1:86.2": "Akusalaṃ akusalamūlena ekamūlamūlakañceva akusalañca.",
"ya1.2.1:87.1": "⇒ Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?",
"ya1.2.1:88.1": "Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca.",
"ya1.2.1:88.2": "Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.",
"ya1.2.1:89.1": "⇐ Ye vā pana akusalamūlena aññamaññamūlamūlakā, sabbe te dhammā akusalāti?",
"ya1.2.1:89.2": "Āmantā. #4",
"ya1.2.1:90.1": "1.2.1.3. Abyākatapada nayacatukka",
"ya1.2.1:91.1": "1.2.1.3.1. Mūlanaya",
"ya1.2.1:92.1": "⇒ Ye keci abyākatā dhammā, sabbe te abyākatamūlāti?",
"ya1.2.1:93.1": "Tīṇeva abyākatamūlāni.",
"ya1.2.1:93.2": "Avasesā abyākatā dhammā na abyākatamūlā.",
"ya1.2.1:94.1": "⇐ Ye vā pana abyākatamūlā, sabbe te dhammā abyākatāti?",
"ya1.2.1:94.2": "Āmantā.",
"ya1.2.1:95.1": "⇒ Ye keci abyākatā dhammā, sabbe te abyākatamūlena ekamūlāti?",
"ya1.2.1:96.1": "Ahetukaṃ abyākataṃ abyākatamūlena na ekamūlaṃ.",
"ya1.2.1:96.2": "Sahetukaṃ abyākataṃ abyākatamūlena ekamūlaṃ.",
"ya1.2.1:97.1": "⇐ Ye vā pana abyākatamūlena ekamūlā, sabbe te dhammā abyākatāti?",
"ya1.2.1:97.2": "Āmantā.",
"ya1.2.1:98.1": "⇒ Ye keci abyākatamūlena ekamūlā dhammā, sabbe te abyākatamūlena aññamaññamūlāti?",
"ya1.2.1:99.1": "Mūlāni yāni ekato uppajjanti abyākatamūlāni ekamūlāni ceva aññamaññamūlāni ca.",
"ya1.2.1:99.2": "Avasesā abyākatamūlasahajātā dhammā abyākatamūlena ekamūlā, na ca aññamaññamūlā.",
"ya1.2.1:100.1": "⇐ Ye vā pana abyākatamūlena aññamaññamūlā, sabbe te dhammā abyākatāti?",
"ya1.2.1:100.2": "Āmantā. #1",
"ya1.2.1:101.1": "1.2.1.3.2. Mūlamūlanaya",
"ya1.2.1:102.1": "⇒ Ye keci abyākatā dhammā, sabbe te abyākatamūlamūlāti?",
"ya1.2.1:103.1": "Tīṇeva abyākatamūlamūlāni.",
"ya1.2.1:103.2": "Avasesā abyākatā dhammā na abyākatamūlamūlā.",
"ya1.2.1:104.1": "⇐ Ye vā pana abyākatamūlamūlā, sabbe te dhammā abyākatāti?",
"ya1.2.1:104.2": "Āmantā.",
"ya1.2.1:105.1": "⇒ Ye keci abyākatā dhammā, sabbe te abyākatamūlena ekamūlamūlāti?",
"ya1.2.1:106.1": "Ahetukaṃ abyākataṃ abyākatamūlena na ekamūlamūlaṃ.",
"ya1.2.1:106.2": "Sahetukaṃ abyākataṃ abyākatamūlena ekamūlamūlaṃ.",
"ya1.2.1:107.1": "⇐ Ye vā pana abyākatamūlena ekamūlamūlā, sabbe te dhammā abyākatāti?",
"ya1.2.1:107.2": "Āmantā.",
"ya1.2.1:108.1": "⇒ Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?",
"ya1.2.1:109.1": "Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca.",
"ya1.2.1:109.2": "Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā.",
"ya1.2.1:110.1": "⇐ Ye vā pana abyākatamūlena aññamaññamūlamūlā, sabbe te dhammā abyākatāti?",
"ya1.2.1:110.2": "Āmantā. #2",
"ya1.2.1:111.1": "1.2.1.3.3. Mūlakanaya",
"ya1.2.1:112.1": "⇒ Ye keci abyākatā dhammā, sabbe te abyākatamūlakāti?",
"ya1.2.1:113.1": "Ahetukaṃ abyākataṃ na abyākatamūlakaṃ.",
"ya1.2.1:113.2": "Sahetukaṃ abyākataṃ abyākatamūlakaṃ.",
"ya1.2.1:114.1": "⇐ Ye vā pana abyākatamūlakā, sabbe te dhammā abyākatāti?",
"ya1.2.1:114.2": "Āmantā.",
"ya1.2.1:115.1": "⇒ Ye keci abyākatā dhammā, sabbe te abyākatamūlena ekamūlakāti?",
"ya1.2.1:116.1": "Ahetukaṃ abyākataṃ abyākatamūlena na ekamūlakaṃ.",
"ya1.2.1:116.2": "Sahetukaṃ abyākataṃ abyākatamūlena ekamūlakaṃ.",
"ya1.2.1:117.1": "⇐ Ye vā pana abyākatamūlena ekamūlakā, sabbe te dhammā abyākatāti?",
"ya1.2.1:117.2": "Āmantā.",
"ya1.2.1:118.1": "⇒ Ye keci abyākatamūlena ekamūlakā dhammā, sabbe te abyākatamūlena aññamaññamūlakāti?",
"ya1.2.1:119.1": "Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca.",
"ya1.2.1:119.2": "Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.",
"ya1.2.1:120.1": "⇐ Ye vā pana abyākatamūlena aññamaññamūlakā, sabbe te dhammā abyākatāti?",
"ya1.2.1:120.2": "Āmantā. #3",
"ya1.2.1:121.1": "1.2.1.3.4. Mūlamūlakanaya",
"ya1.2.1:122.1": "⇒ Ye keci abyākatā dhammā, sabbe te abyākatamūlamūlakāti?",
"ya1.2.1:123.1": "Ahetukaṃ abyākataṃ na abyākatamūlamūlakaṃ.",
"ya1.2.1:123.2": "Sahetukaṃ abyākataṃ abyākatamūlamūlakaṃ.",
"ya1.2.1:124.1": "⇐ Ye vā pana abyākatamūlamūlakā, sabbe te dhammā abyākatāti?",
"ya1.2.1:124.2": "Āmantā.",
"ya1.2.1:125.1": "⇒ Ye keci abyākatā dhammā, sabbe te abyākatamūlena ekamūlamūlakāti?",
"ya1.2.1:126.1": "Ahetukaṃ abyākataṃ abyākatamūlena na ekamūlamūlakaṃ.",
"ya1.2.1:126.2": "Sahetukaṃ abyākataṃ abyākatamūlena ekamūlamūlakaṃ.",
"ya1.2.1:127.1": "⇐ Ye vā pana abyākatamūlena ekamūlamūlakā, sabbe te dhammā abyākatāti?",
"ya1.2.1:127.2": "Āmantā.",
"ya1.2.1:128.1": "⇒ Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?",
"ya1.2.1:129.1": "Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca.",
"ya1.2.1:129.2": "Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.",
"ya1.2.1:130.1": "⇐ Ye vā pana abyākatamūlena aññamaññamūlamūlakā, sabbe te dhammā abyākatāti?",
"ya1.2.1:130.2": "Āmantā. #4",
"ya1.2.1:131.1": "1.2.1.4. Nāmapada nayacatukka",
"ya1.2.1:132.1": "1.2.1.4.1. Mūlanaya",
"ya1.2.1:133.1": "⇒ Ye keci nāmā dhammā, sabbe te nāmamūlāti?",
"ya1.2.1:134.1": "Naveva nāmamūlāni.",
"ya1.2.1:134.2": "Avasesā nāmā dhammā na nāmamūlā.",
"ya1.2.1:135.1": "⇐ Ye vā pana nāmamūlā, sabbe te dhammā nāmāti?",
"ya1.2.1:135.2": "Āmantā.",
"ya1.2.1:136.1": "⇒ Ye keci nāmā dhammā, sabbe te nāmamūlena ekamūlāti?",
"ya1.2.1:137.1": "Ahetukaṃ nāmaṃ nāmamūlena na ekamūlaṃ.",
"ya1.2.1:137.2": "Sahetukaṃ nāmaṃ nāmamūlena ekamūlaṃ.",
"ya1.2.1:138.1": "⇐ Ye vā pana nāmamūlena ekamūlā, sabbe te dhammā nāmāti?",
"ya1.2.1:139.1": "Nāmasamuṭṭhānaṃ rūpaṃ nāmamūlena ekamūlaṃ, na nāmaṃ.",
"ya1.2.1:139.2": "Nāmaṃ nāmamūlena ekamūlañceva nāmañca.",
"ya1.2.1:140.1": "⇒ Ye keci nāmamūlena ekamūlā dhammā, sabbe te nāmamūlena aññamaññamūlāti?",
"ya1.2.1:141.1": "Mūlāni yāni ekato uppajjanti nāmamūlāni ekamūlāni ceva aññamaññamūlāni ca.",
"ya1.2.1:141.2": "Avasesā nāmamūlasahajātā dhammā nāmamūlena ekamūlā, na ca aññamaññamūlā.",
"ya1.2.1:142.1": "⇐ Ye vā pana nāmamūlena aññamaññamūlā, sabbe te dhammā nāmāti?",
"ya1.2.1:142.2": "Āmantā. #1",
"ya1.2.1:143.1": "1.2.1.4.2. Mūlamūlanaya",
"ya1.2.1:144.1": "⇒ Ye keci nāmā dhammā, sabbe te nāmamūlamūlāti?",
"ya1.2.1:145.1": "Naveva nāmamūlamūlāni.",
"ya1.2.1:145.2": "Avasesā nāmā dhammā na nāmamūlamūlā.",
"ya1.2.1:146.1": "⇐ Ye vā pana nāmamūlamūlā, sabbe te dhammā nāmāti?",
"ya1.2.1:146.2": "Āmantā.",
"ya1.2.1:147.1": "⇒ Ye keci nāmā dhammā, sabbe te nāmamūlena ekamūlamūlāti?",
"ya1.2.1:148.1": "Ahetukaṃ nāmaṃ nāmamūlena na ekamūlamūlaṃ.",
"ya1.2.1:148.2": "Sahetukaṃ nāmaṃ nāmamūlena ekamūlamūlaṃ.",
"ya1.2.1:149.1": "⇐ Ye vā pana nāmamūlena ekamūlamūlā, sabbe te dhammā nāmāti?",
"ya1.2.1:150.1": "Nāmasamuṭṭhānaṃ rūpaṃ nāmamūlena ekamūlamūlaṃ, na nāmaṃ.",
"ya1.2.1:150.2": "Nāmaṃ nāmamūlena ekamūlamūlañceva nāmañca.",
"ya1.2.1:151.1": "⇒ Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?",
"ya1.2.1:152.1": "Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca.",
"ya1.2.1:152.2": "Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.",
"ya1.2.1:153.1": "⇐ Ye vā pana nāmamūlena aññamaññamūlamūlā, sabbe te dhammā nāmāti?",
"ya1.2.1:153.2": "Āmantā. #2",
"ya1.2.1:154.1": "1.2.1.4.3. Mūlakanaya",
"ya1.2.1:155.1": "⇒ Ye keci nāmā dhammā, sabbe te nāmamūlakāti?",
"ya1.2.1:156.1": "Ahetukaṃ nāmaṃ na nāmamūlakaṃ.",
"ya1.2.1:156.2": "Sahetukaṃ nāmaṃ nāmamūlakaṃ.",
"ya1.2.1:157.1": "⇐ Ye vā pana nāmamūlakā, sabbe te dhammā nāmāti?",
"ya1.2.1:158.1": "Nāmasamuṭṭhānaṃ rūpaṃ nāmamūlakaṃ, na nāmaṃ.",
"ya1.2.1:158.2": "Nāmaṃ nāmamūlakañceva nāmañca.",
"ya1.2.1:159.1": "⇒ Ye keci nāmā dhammā, sabbe te nāmamūlena ekamūlakāti?",
"ya1.2.1:160.1": "Ahetukaṃ nāmaṃ nāmamūlena na ekamūlakaṃ.",
"ya1.2.1:160.2": "Sahetukaṃ nāmaṃ nāmamūlena ekamūlakaṃ.",
"ya1.2.1:161.1": "⇐ Ye vā pana nāmamūlena ekamūlakā, sabbe te dhammā nāmāti?",
"ya1.2.1:162.1": "Nāmasamuṭṭhānaṃ rūpaṃ nāmamūlena ekamūlakaṃ, na nāmaṃ.",
"ya1.2.1:162.2": "Nāmaṃ nāmamūlena ekamūlakañceva nāmañca.",
"ya1.2.1:163.1": "⇒ Ye keci nāmamūlena ekamūlakā dhammā, sabbe te nāmamūlena aññamaññamūlakāti?",
"ya1.2.1:164.1": "Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca.",
"ya1.2.1:164.2": "Avasesā nāmamūlasahajātā dhammā nāmamūlena ekamūlakā, na ca aññamaññamūlakā.",
"ya1.2.1:165.1": "⇐ Ye vā pana nāmamūlena aññamaññamūlakā, sabbe te dhammā nāmāti?",
"ya1.2.1:165.2": "Āmantā. #3",
"ya1.2.1:166.1": "1.2.1.4.4. Mūlamūlakanaya",
"ya1.2.1:167.1": "⇒ Ye keci nāmā dhammā, sabbe te nāmamūlamūlakāti?",
"ya1.2.1:168.1": "Ahetukaṃ nāmaṃ na nāmamūlamūlakaṃ.",
"ya1.2.1:168.2": "Sahetukaṃ nāmaṃ nāmamūlamūlakaṃ.",
"ya1.2.1:169.1": "⇐ Ye vā pana nāmamūlamūlakā, sabbe te dhammā nāmāti?",
"ya1.2.1:170.1": "Nāmasamuṭṭhānaṃ rūpaṃ nāmamūlamūlakaṃ, na nāmaṃ.",
"ya1.2.1:170.2": "Nāmaṃ nāmamūlamūlakañceva nāmañca.",
"ya1.2.1:171.1": "⇒ Ye keci nāmā dhammā, sabbe te nāmamūlena ekamūlamūlakāti?",
"ya1.2.1:172.1": "Ahetukaṃ nāmaṃ nāmamūlena na ekamūlamūlakaṃ.",
"ya1.2.1:172.2": "Sahetukaṃ nāmaṃ nāmamūlena ekamūlamūlakaṃ.",
"ya1.2.1:173.1": "⇐ Ye vā pana nāmamūlena ekamūlamūlakā, sabbe te dhammā nāmāti?",
"ya1.2.1:174.1": "Nāmasamuṭṭhānaṃ rūpaṃ nāmamūlena ekamūlamūlakaṃ, na nāmaṃ.",
"ya1.2.1:174.2": "Nāmaṃ nāmamūlena ekamūlamūlakañceva nāmañca.",
"ya1.2.1:175.1": "⇒ Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?",
"ya1.2.1:176.1": "Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca.",
"ya1.2.1:176.2": "Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.",
"ya1.2.1:177.1": "⇐ Ye vā pana nāmamūlena aññamaññamūlamūlakā, sabbe te dhammā nāmāti?",
"ya1.2.1:177.2": "Āmantā. #4",
"ya1.2.1:178.1": "Mūlavāraniddeso."
}