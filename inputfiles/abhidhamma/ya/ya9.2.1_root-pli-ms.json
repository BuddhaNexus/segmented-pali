{
"ya9.2.1:1.1": "9 Dhammayamaka",
"ya9.2.1:2.1": "9.2 Pavattivāra",
"ya9.2.1:3.1": "9.2.1. Uppādavāra",
"ya9.2.1:4.1": "9.2.1.1. Paccuppannavāra",
"ya9.2.1:5.1": "9.2.1.1.1. Anulomapuggala",
"ya9.2.1:6.1": "⇒ Yassa kusalā dhammā uppajjanti tassa akusalā dhammā uppajjantīti?",
"ya9.2.1:6.2": "No.",
"ya9.2.1:7.1": "⇐ Yassa vā pana akusalā dhammā uppajjanti tassa kusalā dhammā uppajjantīti?",
"ya9.2.1:7.2": "No.",
"ya9.2.1:8.1": "⇒ Yassa kusalā dhammā uppajjanti tassa abyākatā dhammā uppajjantīti?",
"ya9.2.1:9.1": "Arūpe kusalānaṃ uppādakkhaṇe tesaṃ kusalā dhammā uppajjanti, no ca tesaṃ abyākatā dhammā uppajjanti.",
"ya9.2.1:9.2": "Pañcavokāre kusalānaṃ uppādakkhaṇe tesaṃ kusalā ca dhammā uppajjanti abyākatā ca dhammā uppajjanti.",
"ya9.2.1:10.1": "⇐ Yassa vā pana abyākatā dhammā uppajjanti tassa kusalā dhammā uppajjantīti?",
"ya9.2.1:11.1": "Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ abyākatā dhammā uppajjanti, no ca tesaṃ kusalā dhammā uppajjanti.",
"ya9.2.1:11.2": "Pañcavokāre kusalānaṃ uppādakkhaṇe tesaṃ abyākatā ca dhammā uppajjanti kusalā ca dhammā uppajjanti.",
"ya9.2.1:12.1": "⇒ Yassa akusalā dhammā uppajjanti tassa abyākatā dhammā uppajjantīti?",
"ya9.2.1:13.1": "Arūpe akusalānaṃ uppādakkhaṇe tesaṃ akusalā dhammā uppajjanti, no ca tesaṃ abyākatā dhammā uppajjanti.",
"ya9.2.1:13.2": "Pañcavokāre akusalānaṃ uppādakkhaṇe tesaṃ akusalā ca dhammā uppajjanti abyākatā ca dhammā uppajjanti.",
"ya9.2.1:14.1": "⇐ Yassa vā pana abyākatā dhammā uppajjanti tassa akusalā dhammā uppajjantīti?",
"ya9.2.1:15.1": "Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ abyākatā dhammā uppajjanti, no ca tesaṃ akusalā dhammā uppajjanti.",
"ya9.2.1:15.2": "Pañcavokāre akusalānaṃ uppādakkhaṇe tesaṃ abyākatā ca dhammā uppajjanti akusalā ca dhammā uppajjanti.",
"ya9.2.1:16.1": "9.2.1.1.2. Anulomaokāsa",
"ya9.2.1:17.1": "⇒ Yattha kusalā dhammā uppajjanti tattha akusalā dhammā uppajjantīti?",
"ya9.2.1:17.2": "Āmantā.",
"ya9.2.1:18.1": "⇐ Yattha vā pana akusalā dhammā uppajjanti tattha kusalā dhammā uppajjantīti?",
"ya9.2.1:18.2": "Āmantā.",
"ya9.2.1:19.1": "⇒ Yattha kusalā dhammā uppajjanti tattha abyākatā dhammā uppajjantīti?",
"ya9.2.1:19.2": "Āmantā.",
"ya9.2.1:20.1": "⇐ Yattha vā pana abyākatā dhammā uppajjanti tattha kusalā dhammā uppajjantīti?",
"ya9.2.1:21.1": "Asaññasatte tattha abyākatā dhammā uppajjanti, no ca tattha kusalā dhammā uppajjanti.",
"ya9.2.1:21.2": "Catuvokāre pañcavokāre tattha abyākatā ca dhammā uppajjanti kusalā ca dhammā uppajjanti.",
"ya9.2.1:22.1": "⇒ Yattha akusalā dhammā uppajjanti tattha abyākatā dhammā uppajjantīti?",
"ya9.2.1:22.2": "Āmantā.",
"ya9.2.1:23.1": "⇐ Yattha vā pana abyākatā dhammā uppajjanti tattha akusalā dhammā uppajjantīti?",
"ya9.2.1:24.1": "Asaññasatte tattha abyākatā dhammā uppajjanti, no ca tattha akusalā dhammā uppajjanti.",
"ya9.2.1:24.2": "Catuvokāre pañcavokāre tattha abyākatā ca dhammā uppajjanti akusalā ca dhammā uppajjanti.",
"ya9.2.1:25.1": "9.2.1.1.3. Anulomapuggalokāsa",
"ya9.2.1:26.1": "⇒ Yassa yattha kusalā dhammā uppajjanti tassa tattha akusalā dhammā uppajjantīti?",
"ya9.2.1:26.2": "No.",
"ya9.2.1:27.1": "⇐ Yassa vā pana yattha akusalā dhammā uppajjanti tassa tattha kusalā dhammā uppajjantīti?",
"ya9.2.1:27.2": "No.",
"ya9.2.1:28.1": "⇒ Yassa yattha kusalā dhammā uppajjanti tassa tattha abyākatā dhammā uppajjantīti?",
"ya9.2.1:29.1": "Arūpe kusalānaṃ uppādakkhaṇe tesaṃ tattha kusalā dhammā uppajjanti, no ca tesaṃ tattha abyākatā dhammā uppajjanti.",
"ya9.2.1:29.2": "Pañcavokāre kusalānaṃ uppādakkhaṇe tesaṃ tattha kusalā ca dhammā uppajjanti abyākatā ca dhammā uppajjanti.",
"ya9.2.1:30.1": "⇐ Yassa vā pana yattha abyākatā dhammā uppajjanti tassa tattha kusalā dhammā uppajjantīti?",
"ya9.2.1:31.1": "Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ tattha abyākatā dhammā uppajjanti, no ca tesaṃ tattha kusalā dhammā uppajjanti.",
"ya9.2.1:31.2": "Pañcavokāre kusalānaṃ uppādakkhaṇe tesaṃ tattha abyākatā ca dhammā uppajjanti kusalā ca dhammā uppajjanti.",
"ya9.2.1:32.1": "⇒ Yassa yattha akusalā dhammā uppajjanti tassa tattha abyākatā dhammā uppajjantīti?",
"ya9.2.1:33.1": "Arūpe akusalānaṃ uppādakkhaṇe tesaṃ tattha akusalā dhammā uppajjanti, no ca tesaṃ tattha abyākatā dhammā uppajjanti.",
"ya9.2.1:33.2": "Pañcavokāre akusalānaṃ uppādakkhaṇe tesaṃ tattha akusalā ca dhammā uppajjanti abyākatā ca dhammā uppajjanti.",
"ya9.2.1:34.1": "⇐ Yassa vā pana yattha abyākatā dhammā uppajjanti tassa tattha akusalā dhammā uppajjantīti?",
"ya9.2.1:35.1": "Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ tattha abyākatā dhammā uppajjanti, no ca tesaṃ tattha akusalā dhammā uppajjanti.",
"ya9.2.1:35.2": "Pañcavokāre akusalānaṃ uppādakkhaṇe tesaṃ tattha abyākatā ca dhammā uppajjanti akusalā ca dhammā uppajjanti.",
"ya9.2.1:36.1": "9.2.1.1.4. Paccanīkapuggala",
"ya9.2.1:37.1": "⇒ Yassa kusalā dhammā na uppajjanti tassa akusalā dhammā na uppajjantīti?",
"ya9.2.1:38.1": "Akusalānaṃ uppādakkhaṇe tesaṃ kusalā dhammā na uppajjanti, no ca tesaṃ akusalā dhammā na uppajjanti.",
"ya9.2.1:38.2": "Sabbesaṃ cittassa bhaṅgakkhaṇe kusalavippayuttaakusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā ca dhammā na uppajjanti akusalā ca dhammā na uppajjanti.",
"ya9.2.1:39.1": "⇐ Yassa vā pana akusalā dhammā na uppajjanti tassa kusalā dhammā na uppajjantīti?",
"ya9.2.1:40.1": "Kusalānaṃ uppādakkhaṇe tesaṃ akusalā dhammā na uppajjanti, no ca tesaṃ kusalā dhammā na uppajjanti.",
"ya9.2.1:40.2": "Sabbesaṃ cittassa bhaṅgakkhaṇe akusalavippayuttakusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā ca dhammā na uppajjanti kusalā ca dhammā na uppajjanti.",
"ya9.2.1:41.1": "⇒ Yassa kusalā dhammā na uppajjanti tassa abyākatā dhammā na uppajjantīti?",
"ya9.2.1:42.1": "Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ kusalā dhammā na uppajjanti, no ca tesaṃ abyākatā dhammā na uppajjanti.",
"ya9.2.1:42.2": "Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ kusalā ca dhammā na uppajjanti abyākatā ca dhammā na uppajjanti.",
"ya9.2.1:43.1": "⇐ Yassa vā pana abyākatā dhammā na uppajjanti tassa kusalā dhammā na uppajjantīti?",
"ya9.2.1:44.1": "Arūpe kusalānaṃ uppādakkhaṇe tesaṃ abyākatā dhammā na uppajjanti, no ca tesaṃ kusalā dhammā na uppajjanti.",
"ya9.2.1:44.2": "Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ abyākatā ca dhammā na uppajjanti kusalā ca dhammā na uppajjanti.",
"ya9.2.1:45.1": "⇒ Yassa akusalā dhammā na uppajjanti tassa abyākatā dhammā na uppajjantīti?",
"ya9.2.1:46.1": "Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ akusalā dhammā na uppajjanti, no ca tesaṃ abyākatā dhammā na uppajjanti.",
"ya9.2.1:46.2": "Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ akusalā ca dhammā na uppajjanti abyākatā ca dhammā na uppajjanti.",
"ya9.2.1:47.1": "⇐ Yassa vā pana abyākatā dhammā na uppajjanti tassa akusalā dhammā na uppajjantīti?",
"ya9.2.1:48.1": "Arūpe akusalānaṃ uppādakkhaṇe tesaṃ abyākatā dhammā na uppajjanti, no ca tesaṃ akusalā dhammā na uppajjanti.",
"ya9.2.1:48.2": "Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ abyākatā ca dhammā na uppajjanti akusalā ca dhammā na uppajjanti.",
"ya9.2.1:49.1": "9.2.1.1.5. Paccanīkaokāsa",
"ya9.2.1:50.1": "⇒ Yattha kusalā dhammā na uppajjanti tattha akusalā dhammā na uppajjantīti?",
"ya9.2.1:50.2": "Āmantā.",
"ya9.2.1:51.1": "⇐ Yattha vā pana akusalā dhammā na uppajjanti tattha kusalā dhammā na uppajjantīti?",
"ya9.2.1:51.2": "Āmantā.",
"ya9.2.1:52.1": "⇒ Yattha kusalā dhammā na uppajjanti tattha abyākatā dhammā na uppajjantīti?",
"ya9.2.1:52.2": "Uppajjanti.",
"ya9.2.1:53.1": "⇐ Yattha vā pana abyākatā dhammā na uppajjanti tattha kusalā dhammā na uppajjantīti?",
"ya9.2.1:53.2": "Natthi.",
"ya9.2.1:54.1": "⇒ Yattha akusalā dhammā na uppajjanti tattha abyākatā dhammā na uppajjantīti?",
"ya9.2.1:54.2": "Uppajjanti.",
"ya9.2.1:55.1": "⇐ Yattha vā pana abyākatā dhammā na uppajjanti tattha akusalā dhammā na uppajjantīti?",
"ya9.2.1:55.2": "Natthi.",
"ya9.2.1:56.1": "9.2.1.1.6. Paccanīkapuggalokāsa",
"ya9.2.1:57.1": "⇒ Yassa yattha kusalā dhammā na uppajjanti tassa tattha akusalā dhammā na uppajjantīti?",
"ya9.2.1:58.1": "Akusalānaṃ uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na uppajjanti.",
"ya9.2.1:58.2": "Sabbesaṃ cittassa bhaṅgakkhaṇe kusalavippayuttaakusalavippayuttacittassa uppādakkhaṇe asaññasattānaṃ tesaṃ tattha kusalā ca dhammā na uppajjanti akusalā ca dhammā na uppajjanti.",
"ya9.2.1:59.1": "⇐ Yassa vā pana yattha akusalā dhammā na uppajjanti tassa tattha kusalā dhammā na uppajjantīti?",
"ya9.2.1:60.1": "Kusalānaṃ uppādakkhaṇe tesaṃ tattha akusalā dhammā na uppajjanti, no ca tesaṃ tattha kusalā dhammā na uppajjanti.",
"ya9.2.1:60.2": "Sabbesaṃ cittassa bhaṅgakkhaṇe akusalavippayuttakusalavippayuttacittassa uppādakkhaṇe asaññasattānaṃ tesaṃ tattha akusalā ca dhammā na uppajjanti kusalā ca dhammā na uppajjanti.",
"ya9.2.1:61.1": "⇒ Yassa yattha kusalā dhammā na uppajjanti tassa tattha abyākatā dhammā na uppajjantīti?",
"ya9.2.1:62.1": "Sabbesaṃ upapajjantānaṃ pavatte kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha abyākatā dhammā na uppajjanti.",
"ya9.2.1:62.2": "Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ tattha kusalā ca dhammā na uppajjanti abyākatā ca dhammā na uppajjanti.",
"ya9.2.1:63.1": "⇐ Yassa vā pana yattha abyākatā dhammā na uppajjanti tassa tattha kusalā dhammā na uppajjantīti?",
"ya9.2.1:64.1": "Arūpe kusalānaṃ uppādakkhaṇe tesaṃ tattha abyākatā dhammā na uppajjanti, no ca tesaṃ tattha kusalā dhammā na uppajjanti.",
"ya9.2.1:64.2": "Sabbesaṃ cavantānaṃ pavatte cittassa bhaṅgakkhaṇe arūpe akusalānaṃ uppādakkhaṇe tesaṃ tattha abyākatā ca dhammā na uppajjanti kusalā ca dhammā na uppajjanti.",
"ya9.2.1:65.1": "⇒ Yassa yattha akusalā dhammā na uppajjanti tassa tattha abyākatā dhammā na uppajjantīti?",
"ya9.2.1:66.1": "Sabbesaṃ upapajjantānaṃ pavatte akusalavippayuttacittassa uppādakkhaṇe tesaṃ tattha akusalā dhammā na uppajjanti, no ca tesaṃ tattha abyākatā dhammā na uppajjanti.",
"ya9.2.1:66.2": "Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ tattha akusalā ca dhammā na uppajjanti abyākatā ca dhammā na uppajjanti.",
"ya9.2.1:67.1": "⇐ Yassa vā pana yattha abyākatā dhammā na uppajjanti tassa tattha akusalā dhammā na uppajjantīti?",
"ya9.2.1:68.1": "Arūpe akusalānaṃ uppādakkhaṇe tesaṃ tattha abyākatā dhammā na uppajjanti, no ca tesaṃ tattha akusalā dhammā na uppajjanti.",
"ya9.2.1:68.2": "Sabbesaṃ cavantānaṃ pavatte cittassa bhaṅgakkhaṇe arūpe kusalānaṃ uppādakkhaṇe tesaṃ tattha abyākatā ca dhammā na uppajjanti akusalā ca dhammā na uppajjanti.",
"ya9.2.1:69.1": "9.2.1.2. Atītavāra",
"ya9.2.1:70.1": "9.2.1.2.1. Anulomapuggala",
"ya9.2.1:71.1": "⇒ Yassa kusalā dhammā uppajjittha tassa akusalā dhammā uppajjitthāti?",
"ya9.2.1:71.2": "Āmantā.",
"ya9.2.1:72.1": "⇐ Yassa vā pana akusalā dhammā uppajjittha tassa kusalā dhammā uppajjitthāti?",
"ya9.2.1:72.2": "Āmantā.",
"ya9.2.1:73.1": "⇒ Yassa kusalā dhammā uppajjittha tassa abyākatā dhammā uppajjitthāti?",
"ya9.2.1:73.2": "Āmantā.",
"ya9.2.1:74.1": "⇐ Yassa vā pana abyākatā dhammā uppajjittha tassa kusalā dhammā uppajjitthāti?",
"ya9.2.1:74.2": "Āmantā.",
"ya9.2.1:75.1": "⇒ Yassa akusalā dhammā uppajjittha tassa abyākatā dhammā uppajjitthāti?",
"ya9.2.1:75.2": "Āmantā.",
"ya9.2.1:76.1": "⇐ Yassa vā pana abyākatā dhammā uppajjittha tassa akusalā dhammā uppajjitthāti?",
"ya9.2.1:76.2": "Āmantā.",
"ya9.2.1:77.1": "9.2.1.2.2. Anulomaokāsa",
"ya9.2.1:78.1": "⇒ Yattha kusalā dhammā uppajjittha tattha akusalā dhammā uppajjitthāti?",
"ya9.2.1:78.2": "Āmantā.",
"ya9.2.1:79.1": "⇐ Yattha vā pana akusalā dhammā uppajjittha tattha kusalā dhammā uppajjitthāti?",
"ya9.2.1:79.2": "Āmantā.",
"ya9.2.1:80.1": "⇒ Yattha kusalā dhammā uppajjittha tattha abyākatā dhammā uppajjitthāti?",
"ya9.2.1:80.2": "Āmantā.",
"ya9.2.1:81.1": "⇐ Yattha vā pana abyākatā dhammā uppajjittha tattha kusalā dhammā uppajjitthāti?",
"ya9.2.1:82.1": "Asaññasatte tattha abyākatā dhammā uppajjittha, no ca tattha kusalā dhammā uppajjittha.",
"ya9.2.1:82.2": "Catuvokāre pañcavokāre tattha abyākatā ca dhammā uppajjittha kusalā ca dhammā uppajjittha.",
"ya9.2.1:83.1": "⇒ Yattha akusalā dhammā uppajjittha tattha abyākatā dhammā uppajjitthāti?",
"ya9.2.1:83.2": "Āmantā.",
"ya9.2.1:84.1": "⇐ Yattha vā pana abyākatā dhammā uppajjittha tattha akusalā dhammā uppajjitthāti?",
"ya9.2.1:85.1": "Asaññasatte tattha abyākatā dhammā uppajjittha, no ca tattha akusalā dhammā uppajjittha.",
"ya9.2.1:85.2": "Catuvokāre pañcavokāre tattha abyākatā ca dhammā uppajjittha akusalā ca dhammā uppajjittha.",
"ya9.2.1:86.1": "9.2.1.2.3. Anulomapuggalokāsa",
"ya9.2.1:87.1": "⇒ Yassa yattha kusalā dhammā uppajjittha tassa tattha akusalā dhammā uppajjitthāti?",
"ya9.2.1:87.2": "Āmantā.",
"ya9.2.1:88.1": "⇐ Yassa vā pana yattha akusalā dhammā uppajjittha tassa tattha kusalā dhammā uppajjitthāti?",
"ya9.2.1:89.1": "Suddhāvāsānaṃ dutiye akusale citte vattamāne tesaṃ tattha akusalā dhammā uppajjittha, no ca tesaṃ tattha kusalā dhammā uppajjittha.",
"ya9.2.1:89.2": "Itaresaṃ catuvokārānaṃ pañcavokārānaṃ tesaṃ tattha akusalā ca dhammā uppajjittha kusalā ca dhammā uppajjittha.",
"ya9.2.1:90.1": "⇒ Yassa yattha kusalā dhammā uppajjittha tassa tattha abyākatā dhammā uppajjitthāti?",
"ya9.2.1:90.2": "Āmantā.",
"ya9.2.1:91.1": "⇐ Yassa vā pana yattha abyākatā dhammā uppajjittha tassa tattha kusalā dhammā uppajjitthāti?",
"ya9.2.1:92.1": "Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjittha, no ca tesaṃ tattha kusalā dhammā uppajjittha.",
"ya9.2.1:92.2": "Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjittha kusalā ca dhammā uppajjittha.",
"ya9.2.1:93.1": "⇒ Yassa yattha akusalā dhammā uppajjittha tassa tattha abyākatā dhammā uppajjitthāti?",
"ya9.2.1:93.2": "Āmantā.",
"ya9.2.1:94.1": "⇐ Yassa vā pana yattha abyākatā dhammā uppajjittha tassa tattha akusalā dhammā uppajjitthāti?",
"ya9.2.1:95.1": "Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjittha, no ca tesaṃ tattha akusalā dhammā uppajjittha.",
"ya9.2.1:95.2": "Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjittha akusalā ca dhammā uppajjittha.",
"ya9.2.1:96.1": "9.2.1.2.4. Paccanīkapuggala",
"ya9.2.1:97.1": "⇒ Yassa kusalā dhammā na uppajjittha tassa akusalā dhammā na uppajjitthāti?",
"ya9.2.1:97.2": "Natthi.",
"ya9.2.1:98.1": "⇐ Yassa vā pana akusalā dhammā na uppajjittha tassa kusalā dhammā na uppajjitthāti?",
"ya9.2.1:98.2": "Natthi.",
"ya9.2.1:99.1": "⇒ Yassa kusalā dhammā na uppajjittha tassa abyākatā dhammā na uppajjitthāti?",
"ya9.2.1:99.2": "Natthi.",
"ya9.2.1:100.1": "⇐ Yassa vā pana abyākatā dhammā na uppajjittha tassa kusalā dhammā na uppajjitthāti?",
"ya9.2.1:100.2": "Natthi.",
"ya9.2.1:101.1": "⇒ Yassa akusalā dhammā na uppajjittha tassa abyākatā dhammā na uppajjitthāti?",
"ya9.2.1:101.2": "Natthi.",
"ya9.2.1:102.1": "⇐ Yassa vā pana abyākatā dhammā na uppajjittha tassa akusalā dhammā na uppajjitthāti?",
"ya9.2.1:102.2": "Natthi.",
"ya9.2.1:103.1": "9.2.1.2.5. Paccanīkaokāsa",
"ya9.2.1:104.1": "⇒ Yattha kusalā dhammā na uppajjittha tattha akusalā dhammā na uppajjitthāti?",
"ya9.2.1:104.2": "Āmantā.",
"ya9.2.1:105.1": "⇐ Yattha vā pana akusalā dhammā na uppajjittha tattha kusalā dhammā na uppajjitthāti?",
"ya9.2.1:105.2": "Āmantā.",
"ya9.2.1:106.1": "⇒ Yattha kusalā dhammā na uppajjittha tattha abyākatā dhammā na uppajjitthāti?",
"ya9.2.1:106.2": "Uppajjittha.",
"ya9.2.1:107.1": "⇐ Yattha vā pana abyākatā dhammā na uppajjittha tattha kusalā dhammā na uppajjitthāti?",
"ya9.2.1:107.2": "Natthi.",
"ya9.2.1:108.1": "⇒ Yattha akusalā dhammā na uppajjittha tattha abyākatā dhammā na uppajjitthāti?",
"ya9.2.1:108.2": "Uppajjittha.",
"ya9.2.1:109.1": "⇐ Yattha vā pana abyākatā dhammā na uppajjittha tattha akusalā dhammā na uppajjitthāti?",
"ya9.2.1:109.2": "Natthi.",
"ya9.2.1:110.1": "9.2.1.2.6. Paccanīkapuggalokāsa",
"ya9.2.1:111.1": "⇒ Yassa yattha kusalā dhammā na uppajjittha tassa tattha akusalā dhammā na uppajjitthāti?",
"ya9.2.1:112.1": "Suddhāvāsānaṃ dutiye akusale citte vattamāne tesaṃ tattha kusalā dhammā na uppajjittha, no ca tesaṃ tattha akusalā dhammā na uppajjittha.",
"ya9.2.1:112.2": "Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjittha akusalā ca dhammā na uppajjittha.",
"ya9.2.1:113.1": "⇐ Yassa vā pana yattha akusalā dhammā na uppajjittha tassa tattha kusalā dhammā na uppajjitthāti?",
"ya9.2.1:113.2": "Āmantā.",
"ya9.2.1:114.1": "⇒ Yassa yattha kusalā dhammā na uppajjittha tassa tattha abyākatā dhammā na uppajjitthāti?",
"ya9.2.1:115.1": "Suddhāvāsānaṃ dutiye citte vattamāne asaññasattānaṃ tesaṃ tattha kusalā dhammā na uppajjittha, no ca tesaṃ tattha abyākatā dhammā na uppajjittha.",
"ya9.2.1:115.2": "Suddhāvāsaṃ upapajjantānaṃ tesaṃ tattha kusalā ca dhammā na uppajjittha abyākatā ca dhammā na uppajjittha.",
"ya9.2.1:116.1": "⇐ Yassa vā pana yattha abyākatā dhammā na uppajjittha tassa tattha kusalā dhammā na uppajjitthāti?",
"ya9.2.1:116.2": "Āmantā.",
"ya9.2.1:117.1": "⇒ Yassa yattha akusalā dhammā na uppajjittha tassa tattha abyākatā dhammā na uppajjitthāti?",
"ya9.2.1:118.1": "Suddhāvāsānaṃ dutiye citte vattamāne asaññasattānaṃ tesaṃ tattha akusalā dhammā na uppajjittha, no ca tesaṃ tattha abyākatā dhammā na uppajjittha.",
"ya9.2.1:118.2": "Suddhāvāsaṃ upapajjantānaṃ tesaṃ tattha akusalā ca dhammā na uppajjittha abyākatā ca dhammā na uppajjittha.",
"ya9.2.1:119.1": "⇐ Yassa vā pana yattha abyākatā dhammā na uppajjittha tassa tattha akusalā dhammā na uppajjitthāti?",
"ya9.2.1:119.2": "Āmantā.",
"ya9.2.1:120.1": "9.2.1.3. Anāgatavāra",
"ya9.2.1:121.1": "9.2.1.3.1. Anulomapuggala",
"ya9.2.1:122.1": "⇒ Yassa kusalā dhammā uppajjissanti tassa akusalā dhammā uppajjissantīti?",
"ya9.2.1:123.1": "Yassa cittassa anantarā aggamaggaṃ paṭilabhissanti tesaṃ kusalā dhammā uppajjissanti, no ca tesaṃ akusalā dhammā uppajjissanti.",
"ya9.2.1:123.2": "Itaresaṃ tesaṃ kusalā ca dhammā uppajjissanti akusalā ca dhammā uppajjissanti.",
"ya9.2.1:124.1": "⇐ Yassa vā pana akusalā dhammā uppajjissanti tassa kusalā dhammā uppajjissantīti?",
"ya9.2.1:124.2": "Āmantā.",
"ya9.2.1:125.1": "⇒ Yassa kusalā dhammā uppajjissanti tassa abyākatā dhammā uppajjissantīti?",
"ya9.2.1:125.2": "Āmantā.",
"ya9.2.1:126.1": "⇐ Yassa vā pana abyākatā dhammā uppajjissanti tassa kusalā dhammā uppajjissantīti?",
"ya9.2.1:127.1": "Aggamaggasamaṅgīnaṃ arahantānaṃ tesaṃ abyākatā dhammā uppajjissanti, no ca tesaṃ kusalā dhammā uppajjissanti.",
"ya9.2.1:127.2": "Itaresaṃ tesaṃ abyākatā ca dhammā uppajjissanti kusalā ca dhammā uppajjissanti.",
"ya9.2.1:128.1": "⇒ Yassa akusalā dhammā uppajjissanti tassa abyākatā dhammā uppajjissantīti?",
"ya9.2.1:128.2": "Āmantā.",
"ya9.2.1:129.1": "⇐ Yassa vā pana abyākatā dhammā uppajjissanti tassa akusalā dhammā uppajjissantīti?",
"ya9.2.1:130.1": "Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ abyākatā dhammā uppajjissanti, no ca tesaṃ akusalā dhammā uppajjissanti.",
"ya9.2.1:130.2": "Itaresaṃ tesaṃ abyākatā ca dhammā uppajjissanti akusalā ca dhammā uppajjissanti.",
"ya9.2.1:131.1": "9.2.1.3.2. Anulomaokāsa",
"ya9.2.1:132.1": "⇒ Yattha kusalā dhammā uppajjissanti tattha akusalā dhammā uppajjissantīti?",
"ya9.2.1:132.2": "Āmantā.",
"ya9.2.1:133.1": "⇐ Yattha vā pana akusalā dhammā uppajjissanti tattha kusalā dhammā uppajjissantīti?",
"ya9.2.1:133.2": "Āmantā.",
"ya9.2.1:134.1": "⇒ Yattha kusalā dhammā uppajjissanti tattha abyākatā dhammā uppajjissantīti?",
"ya9.2.1:134.2": "Āmantā.",
"ya9.2.1:135.1": "⇐ Yattha vā pana abyākatā dhammā uppajjissanti tattha kusalā dhammā uppajjissantīti?",
"ya9.2.1:136.1": "Asaññasatte tattha abyākatā dhammā uppajjissanti, no ca tattha kusalā dhammā uppajjissanti.",
"ya9.2.1:136.2": "Catuvokāre pañcavokāre tattha abyākatā ca dhammā uppajjissanti kusalā ca dhammā uppajjissanti.",
"ya9.2.1:137.1": "⇒ Yattha akusalā dhammā uppajjissanti tattha abyākatā dhammā uppajjissantīti?",
"ya9.2.1:137.2": "Āmantā.",
"ya9.2.1:138.1": "⇐ Yattha vā pana abyākatā dhammā uppajjissanti tattha akusalā dhammā uppajjissantīti?",
"ya9.2.1:139.1": "Asaññasatte tattha abyākatā dhammā uppajjissanti, no ca tattha akusalā dhammā uppajjissanti.",
"ya9.2.1:139.2": "Catuvokāre pañcavokāre tattha abyākatā ca dhammā uppajjissanti akusalā ca dhammā uppajjissanti.",
"ya9.2.1:140.1": "9.2.1.3.3. Anulomapuggalokāsa",
"ya9.2.1:141.1": "⇒ Yassa yattha kusalā dhammā uppajjissanti tassa tattha akusalā dhammā uppajjissantīti?",
"ya9.2.1:142.1": "Yassa cittassa anantarā aggamaggaṃ paṭilabhissanti tesaṃ tattha kusalā dhammā uppajjissanti, no ca tesaṃ tattha akusalā dhammā uppajjissanti.",
"ya9.2.1:142.2": "Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjissanti akusalā ca dhammā uppajjissanti.",
"ya9.2.1:143.1": "⇐ Yassa vā pana yattha akusalā dhammā uppajjissanti tassa tattha kusalā dhammā uppajjissantīti?",
"ya9.2.1:143.2": "Āmantā.",
"ya9.2.1:144.1": "⇒ Yassa yattha kusalā dhammā uppajjissanti tassa tattha abyākatā dhammā uppajjissantīti?",
"ya9.2.1:144.2": "Āmantā.",
"ya9.2.1:145.1": "⇐ Yassa vā pana yattha abyākatā dhammā uppajjissanti tassa tattha kusalā dhammā uppajjissantīti?",
"ya9.2.1:146.1": "Aggamaggasamaṅgīnaṃ arahantānaṃ asaññasattānaṃ tesaṃ tattha abyākatā dhammā uppajjissanti, no ca tesaṃ tattha kusalā dhammā uppajjissanti.",
"ya9.2.1:146.2": "Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti kusalā ca dhammā uppajjissanti.",
"ya9.2.1:147.1": "⇒ Yassa yattha akusalā dhammā uppajjissanti tassa tattha abyākatā dhammā uppajjissantīti?",
"ya9.2.1:147.2": "Āmantā.",
"ya9.2.1:148.1": "⇐ Yassa vā pana yattha abyākatā dhammā uppajjissanti tassa tattha akusalā dhammā uppajjissantīti?",
"ya9.2.1:149.1": "Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti asaññasattānaṃ tesaṃ tattha abyākatā dhammā uppajjissanti, no ca tesaṃ tattha akusalā dhammā uppajjissanti.",
"ya9.2.1:149.2": "Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti akusalā ca dhammā uppajjissanti.",
"ya9.2.1:150.1": "9.2.1.3.4. Paccanīkapuggala",
"ya9.2.1:151.1": "⇒ Yassa kusalā dhammā na uppajjissanti tassa akusalā dhammā na uppajjissantīti?",
"ya9.2.1:151.2": "Āmantā.",
"ya9.2.1:152.1": "⇐ Yassa vā pana akusalā dhammā na uppajjissanti tassa kusalā dhammā na uppajjissantīti?",
"ya9.2.1:153.1": "Yassa cittassa anantarā aggamaggaṃ paṭilabhissanti tesaṃ akusalā dhammā na uppajjissanti, no ca tesaṃ kusalā dhammā na uppajjissanti.",
"ya9.2.1:153.2": "Aggamaggasamaṅgīnaṃ arahantānaṃ tesaṃ akusalā ca dhammā na uppajjissanti kusalā ca dhammā na uppajjissanti.",
"ya9.2.1:154.1": "⇒ Yassa kusalā dhammā na uppajjissanti tassa abyākatā dhammā na uppajjissantīti?",
"ya9.2.1:155.1": "Aggamaggasamaṅgīnaṃ arahantānaṃ tesaṃ kusalā dhammā na uppajjissanti, no ca tesaṃ abyākatā dhammā na uppajjissanti.",
"ya9.2.1:155.2": "Pacchimacittasamaṅgīnaṃ tesaṃ kusalā ca dhammā na uppajjissanti abyākatā ca dhammā na uppajjissanti.",
"ya9.2.1:156.1": "⇐ Yassa vā pana abyākatā dhammā na uppajjissanti tassa kusalā dhammā na uppajjissantīti?",
"ya9.2.1:156.2": "Āmantā.",
"ya9.2.1:157.1": "⇒ Yassa akusalā dhammā na uppajjissanti tassa abyākatā dhammā na uppajjissantīti?",
"ya9.2.1:158.1": "Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ akusalā dhammā na uppajjissanti, no ca tesaṃ abyākatā dhammā na uppajjissanti.",
"ya9.2.1:158.2": "Pacchimacittasamaṅgīnaṃ tesaṃ akusalā ca dhammā na uppajjissanti abyākatā ca dhammā na uppajjissanti.",
"ya9.2.1:159.1": "⇐ Yassa vā pana abyākatā dhammā na uppajjissanti tassa akusalā dhammā na uppajjissantīti?",
"ya9.2.1:159.2": "Āmantā.",
"ya9.2.1:160.1": "9.2.1.3.5. Paccanīkaokāsa",
"ya9.2.1:161.1": "⇒ Yattha kusalā dhammā na uppajjissanti tattha akusalā dhammā na uppajjissantīti?",
"ya9.2.1:161.2": "Āmantā.",
"ya9.2.1:162.1": "⇐ Yattha vā pana akusalā dhammā na uppajjissanti tattha kusalā dhammā na uppajjissantīti?",
"ya9.2.1:162.2": "Āmantā.",
"ya9.2.1:163.1": "⇒ Yattha kusalā dhammā na uppajjissanti tattha abyākatā dhammā na uppajjissantīti?",
"ya9.2.1:163.2": "Uppajjissanti.",
"ya9.2.1:164.1": "⇐ Yattha vā pana abyākatā dhammā na uppajjissanti tattha kusalā dhammā na uppajjissantīti?",
"ya9.2.1:164.2": "Natthi.",
"ya9.2.1:165.1": "⇒ Yattha akusalā dhammā na uppajjissanti tattha abyākatā dhammā na uppajjissantīti?",
"ya9.2.1:165.2": "Uppajjissanti.",
"ya9.2.1:166.1": "⇐ Yattha vā pana abyākatā dhammā na uppajjissanti tattha akusalā dhammā na uppajjissantīti?",
"ya9.2.1:166.2": "Natthi.",
"ya9.2.1:167.1": "9.2.1.3.6. Paccanīkapuggalokāsa",
"ya9.2.1:168.1": "⇒ Yassa yattha kusalā dhammā na uppajjissanti tassa tattha akusalā dhammā na uppajjissantīti?",
"ya9.2.1:168.2": "Āmantā.",
"ya9.2.1:169.1": "⇐ Yassa vā pana yattha akusalā dhammā na uppajjissanti tassa tattha kusalā dhammā na uppajjissantīti?",
"ya9.2.1:170.1": "Yassa cittassa anantarā aggamaggaṃ paṭilabhissanti tesaṃ tattha akusalā dhammā na uppajjissanti, no ca tesaṃ tattha kusalā dhammā na uppajjissanti.",
"ya9.2.1:170.2": "Aggamaggasamaṅgīnaṃ arahantānaṃ asaññasattānaṃ tesaṃ tattha akusalā ca dhammā na uppajjissanti kusalā ca dhammā na uppajjissanti.",
"ya9.2.1:171.1": "⇒ Yassa yattha kusalā dhammā na uppajjissanti tassa tattha abyākatā dhammā na uppajjissantīti?",
"ya9.2.1:172.1": "Aggamaggasamaṅgīnaṃ arahantānaṃ asaññasattānaṃ tesaṃ tattha kusalā dhammā na uppajjissanti, no ca tesaṃ tattha abyākatā dhammā na uppajjissanti.",
"ya9.2.1:172.2": "Pacchimacittasamaṅgīnaṃ tesaṃ tattha kusalā ca dhammā na uppajjissanti abyākatā ca dhammā na uppajjissanti.",
"ya9.2.1:173.1": "⇐ Yassa vā pana yattha abyākatā dhammā na uppajjissanti tassa tattha kusalā dhammā na uppajjissantīti?",
"ya9.2.1:173.2": "Āmantā.",
"ya9.2.1:174.1": "⇒ Yassa yattha akusalā dhammā na uppajjissanti tassa tattha abyākatā dhammā na uppajjissantīti?",
"ya9.2.1:175.1": "Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti asaññasattānaṃ tesaṃ tattha akusalā dhammā na uppajjissanti, no ca tesaṃ tattha abyākatā dhammā na uppajjissanti.",
"ya9.2.1:175.2": "Pacchimacittasamaṅgīnaṃ tesaṃ tattha akusalā ca dhammā na uppajjissanti abyākatā ca dhammā na uppajjissanti.",
"ya9.2.1:176.1": "⇐ Yassa vā pana yattha abyākatā dhammā na uppajjissanti tassa tattha akusalā dhammā na uppajjissantīti?",
"ya9.2.1:176.2": "Āmantā.",
"ya9.2.1:177.1": "9.2.1.4. Paccuppannātītavāra",
"ya9.2.1:178.1": "9.2.1.4.1. Anulomapuggala",
"ya9.2.1:179.1": "⇒ Yassa kusalā dhammā uppajjanti tassa akusalā dhammā uppajjitthāti?",
"ya9.2.1:179.2": "Āmantā.",
"ya9.2.1:180.1": "⇐ Yassa vā pana akusalā dhammā uppajjittha tassa kusalā dhammā uppajjantīti?",
"ya9.2.1:181.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā dhammā uppajjittha, no ca tesaṃ kusalā dhammā uppajjanti.",
"ya9.2.1:181.2": "Kusalānaṃ uppādakkhaṇe tesaṃ akusalā ca dhammā uppajjittha kusalā ca dhammā uppajjanti.",
"ya9.2.1:182.1": "⇒ Yassa kusalā dhammā uppajjanti tassa abyākatā dhammā uppajjitthāti?",
"ya9.2.1:182.2": "Āmantā.",
"ya9.2.1:183.1": "⇐ Yassa vā pana abyākatā dhammā uppajjittha tassa kusalā dhammā uppajjantīti?",
"ya9.2.1:184.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjittha, no ca tesaṃ kusalā dhammā uppajjanti.",
"ya9.2.1:184.2": "Kusalānaṃ uppādakkhaṇe tesaṃ abyākatā ca dhammā uppajjittha kusalā ca dhammā uppajjanti.",
"ya9.2.1:185.1": "⇒ Yassa akusalā dhammā uppajjanti tassa abyākatā dhammā uppajjitthāti?",
"ya9.2.1:185.2": "Āmantā.",
"ya9.2.1:186.1": "⇐ Yassa vā pana abyākatā dhammā uppajjittha tassa akusalā dhammā uppajjantīti?",
"ya9.2.1:187.1": "Sabbesaṃ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjittha, no ca tesaṃ akusalā dhammā uppajjanti.",
"ya9.2.1:187.2": "Akusalānaṃ uppādakkhaṇe tesaṃ abyākatā ca dhammā uppajjittha akusalā ca dhammā uppajjanti.",
"ya9.2.1:188.1": "9.2.1.4.2. Anulomaokāsa",
"ya9.2.1:189.1": "⇒ Yattha kusalā dhammā uppajjanti tattha akusalā dhammā uppajjitthāti? … pe ….",
"ya9.2.1:190.1": "9.2.1.4.3. Anulomapuggalokāsa",
"ya9.2.1:191.1": "⇒ Yassa yattha kusalā dhammā uppajjanti tassa tattha akusalā dhammā uppajjitthāti?",
"ya9.2.1:191.2": "Āmantā.",
"ya9.2.1:192.1": "⇐ Yassa vā pana yattha akusalā dhammā uppajjittha tassa tattha kusalā dhammā uppajjantīti?",
"ya9.2.1:193.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha akusalā dhammā uppajjittha, no ca tesaṃ tattha kusalā dhammā uppajjanti.",
"ya9.2.1:193.2": "Kusalānaṃ uppādakkhaṇe tesaṃ tattha akusalā ca dhammā uppajjittha kusalā ca dhammā uppajjanti.",
"ya9.2.1:194.1": "⇒ Yassa yattha kusalā dhammā uppajjanti tassa tattha abyākatā dhammā uppajjitthāti?",
"ya9.2.1:194.2": "Āmantā.",
"ya9.2.1:195.1": "⇐ Yassa vā pana yattha abyākatā dhammā uppajjittha tassa tattha kusalā dhammā uppajjantīti?",
"ya9.2.1:196.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjittha, no ca tesaṃ tattha kusalā dhammā uppajjanti.",
"ya9.2.1:196.2": "Kusalānaṃ uppādakkhaṇe tesaṃ tattha abyākatā ca dhammā uppajjittha kusalā ca dhammā uppajjanti.",
"ya9.2.1:197.1": "⇒ Yassa yattha akusalā dhammā uppajjanti tassa tattha abyākatā dhammā uppajjitthāti?",
"ya9.2.1:197.2": "Āmantā.",
"ya9.2.1:198.1": "⇐ Yassa vā pana yattha abyākatā dhammā uppajjittha tassa tattha akusalā dhammā uppajjantīti?",
"ya9.2.1:199.1": "Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjittha, no ca tesaṃ tattha akusalā dhammā uppajjanti.",
"ya9.2.1:199.2": "Akusalānaṃ uppādakkhaṇe tesaṃ tattha abyākatā ca dhammā uppajjittha akusalā ca dhammā uppajjanti.",
"ya9.2.1:200.1": "9.2.1.4.4. Paccanīkapuggala",
"ya9.2.1:201.1": "⇒ Yassa kusalā dhammā na uppajjanti tassa akusalā dhammā na uppajjitthāti?",
"ya9.2.1:201.2": "Uppajjittha.",
"ya9.2.1:202.1": "⇐ Yassa vā pana akusalā dhammā na uppajjittha tassa kusalā dhammā na uppajjantīti?",
"ya9.2.1:202.2": "Natthi.",
"ya9.2.1:203.1": "⇒ Yassa kusalā dhammā na uppajjanti tassa abyākatā dhammā na uppajjitthāti?",
"ya9.2.1:203.2": "Uppajjittha.",
"ya9.2.1:204.1": "⇐ Yassa vā pana abyākatā dhammā na uppajjittha tassa kusalā dhammā na uppajjantīti?",
"ya9.2.1:204.2": "Natthi.",
"ya9.2.1:205.1": "⇒ Yassa akusalā dhammā na uppajjanti tassa abyākatā dhammā na uppajjitthāti?",
"ya9.2.1:205.2": "Uppajjittha.",
"ya9.2.1:206.1": "⇐ Yassa vā pana abyākatā dhammā na uppajjittha tassa akusalā dhammā na uppajjantīti?",
"ya9.2.1:206.2": "Natthi.",
"ya9.2.1:207.1": "9.2.1.4.5. Paccanīkaokāsa",
"ya9.2.1:208.1": "⇒ Yattha kusalā dhammā na uppajjanti tattha akusalā dhammā na uppajjitthāti? … pe ….",
"ya9.2.1:209.1": "9.2.1.4.6. Paccanīkapuggalokāsa",
"ya9.2.1:210.1": "⇒ Yassa yattha kusalā dhammā na uppajjanti tassa tattha akusalā dhammā na uppajjitthāti?",
"ya9.2.1:211.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na uppajjittha.",
"ya9.2.1:211.2": "Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjanti akusalā ca dhammā na uppajjittha.",
"ya9.2.1:212.1": "⇐ Yassa vā pana yattha akusalā dhammā na uppajjittha tassa tattha kusalā dhammā na uppajjantīti?",
"ya9.2.1:212.2": "Āmantā.",
"ya9.2.1:213.1": "⇒ Yassa yattha kusalā dhammā na uppajjanti tassa tattha abyākatā dhammā na uppajjitthāti?",
"ya9.2.1:214.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha kusalā dhammā na uppajjanti, no ca tesaṃ tattha abyākatā dhammā na uppajjittha.",
"ya9.2.1:214.2": "Suddhāvāsaṃ upapajjantānaṃ tesaṃ tattha kusalā ca dhammā na uppajjanti abyākatā ca dhammā na uppajjittha.",
"ya9.2.1:215.1": "⇐ Yassa vā pana yattha abyākatā dhammā na uppajjittha tassa tattha kusalā dhammā na uppajjantīti?",
"ya9.2.1:215.2": "Āmantā.",
"ya9.2.1:216.1": "⇒ Yassa yattha akusalā dhammā na uppajjanti tassa tattha abyākatā dhammā na uppajjitthāti?",
"ya9.2.1:217.1": "Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha akusalā dhammā na uppajjanti, no ca tesaṃ tattha abyākatā dhammā na uppajjittha.",
"ya9.2.1:217.2": "Suddhāvāsaṃ upapajjantānaṃ tesaṃ tattha akusalā ca dhammā na uppajjanti abyākatā ca dhammā na uppajjittha.",
"ya9.2.1:218.1": "⇐ Yassa vā pana yattha abyākatā dhammā na uppajjittha tassa tattha akusalā dhammā na uppajjantīti?",
"ya9.2.1:218.2": "Āmantā.",
"ya9.2.1:219.1": "9.2.1.5. Paccuppannānāgatavāra",
"ya9.2.1:220.1": "9.2.1.5.1. Anulomapuggala",
"ya9.2.1:221.1": "⇒ Yassa kusalā dhammā uppajjanti tassa akusalā dhammā uppajjissantīti?",
"ya9.2.1:222.1": "Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ kusalā dhammā uppajjanti, no ca tesaṃ akusalā dhammā uppajjissanti.",
"ya9.2.1:222.2": "Itaresaṃ kusalānaṃ uppādakkhaṇe tesaṃ kusalā ca dhammā uppajjanti akusalā ca dhammā uppajjissanti.",
"ya9.2.1:223.1": "⇐ Yassa vā pana akusalā dhammā uppajjissanti tassa kusalā dhammā uppajjantīti?",
"ya9.2.1:224.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā dhammā uppajjissanti, no ca tesaṃ kusalā dhammā uppajjanti.",
"ya9.2.1:224.2": "Kusalānaṃ uppādakkhaṇe tesaṃ akusalā ca dhammā uppajjissanti kusalā ca dhammā uppajjanti.",
"ya9.2.1:225.1": "⇒ Yassa kusalā dhammā uppajjanti tassa abyākatā dhammā uppajjissantīti?",
"ya9.2.1:225.2": "Āmantā.",
"ya9.2.1:226.1": "⇐ Yassa vā pana abyākatā dhammā uppajjissanti tassa kusalā dhammā uppajjantīti?",
"ya9.2.1:227.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjissanti, no ca tesaṃ kusalā dhammā uppajjanti.",
"ya9.2.1:227.2": "Kusalānaṃ uppādakkhaṇe tesaṃ abyākatā ca dhammā uppajjissanti kusalā ca dhammā uppajjanti.",
"ya9.2.1:228.1": "⇒ Yassa akusalā dhammā uppajjanti tassa abyākatā dhammā uppajjissantīti?",
"ya9.2.1:228.2": "Āmantā.",
"ya9.2.1:229.1": "⇐ Yassa vā pana abyākatā dhammā uppajjissanti tassa akusalā dhammā uppajjantīti?",
"ya9.2.1:230.1": "Sabbesaṃ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ abyākatā dhammā uppajjissanti, no ca tesaṃ akusalā dhammā uppajjanti.",
"ya9.2.1:230.2": "Akusalānaṃ uppādakkhaṇe tesaṃ abyākatā ca dhammā uppajjissanti akusalā ca dhammā uppajjanti.",
"ya9.2.1:231.1": "9.2.1.5.2. Anulomaokāsa",
"ya9.2.1:232.1": "⇒ Yattha kusalā dhammā uppajjanti tattha akusalā dhammā uppajjissantīti? … pe ….",
"ya9.2.1:233.1": "9.2.1.5.3. Anulomapuggalokāsa",
"ya9.2.1:234.1": "⇒ Yassa yattha kusalā dhammā uppajjanti tassa tattha akusalā dhammā uppajjissantīti?",
"ya9.2.1:235.1": "Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ tattha kusalā dhammā uppajjanti, no ca tesaṃ tattha akusalā dhammā uppajjissanti.",
"ya9.2.1:235.2": "Itaresaṃ kusalānaṃ uppādakkhaṇe tesaṃ tattha kusalā ca dhammā uppajjanti akusalā ca dhammā uppajjissanti.",
"ya9.2.1:236.1": "⇐ Yassa vā pana yattha akusalā dhammā uppajjissanti tassa tattha kusalā dhammā uppajjantīti?",
"ya9.2.1:237.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha akusalā dhammā uppajjissanti, no ca tesaṃ tattha kusalā dhammā uppajjanti.",
"ya9.2.1:237.2": "Kusalānaṃ uppādakkhaṇe tesaṃ tattha akusalā ca dhammā uppajjissanti kusalā ca dhammā uppajjanti.",
"ya9.2.1:238.1": "⇒ Yassa yattha kusalā dhammā uppajjanti tassa tattha abyākatā dhammā uppajjissantīti?",
"ya9.2.1:238.2": "Āmantā.",
"ya9.2.1:239.1": "⇐ Yassa vā pana yattha abyākatā dhammā uppajjissanti tassa tattha kusalā dhammā uppajjantīti?",
"ya9.2.1:240.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjissanti, no ca tesaṃ tattha kusalā dhammā uppajjanti.",
"ya9.2.1:240.2": "Kusalānaṃ uppādakkhaṇe tesaṃ tattha abyākatā ca dhammā uppajjissanti kusalā ca dhammā uppajjanti.",
"ya9.2.1:241.1": "⇒ Yassa yattha akusalā dhammā uppajjanti tassa tattha abyākatā dhammā uppajjissantīti?",
"ya9.2.1:241.2": "Āmantā.",
"ya9.2.1:242.1": "⇐ Yassa vā pana yattha abyākatā dhammā uppajjissanti tassa tattha akusalā dhammā uppajjantīti?",
"ya9.2.1:243.1": "Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha abyākatā dhammā uppajjissanti, no ca tesaṃ tattha akusalā dhammā uppajjanti.",
"ya9.2.1:243.2": "Akusalānaṃ uppādakkhaṇe tesaṃ tattha abyākatā ca dhammā uppajjissanti akusalā ca dhammā uppajjanti.",
"ya9.2.1:244.1": "9.2.1.5.4. Paccanīkapuggala",
"ya9.2.1:245.1": "⇒ Yassa kusalā dhammā na uppajjanti tassa akusalā dhammā na uppajjissantīti?",
"ya9.2.1:246.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā dhammā na uppajjanti, no ca tesaṃ akusalā dhammā na uppajjissanti.",
"ya9.2.1:246.2": "Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ kusalā ca dhammā na uppajjanti akusalā ca dhammā na uppajjissanti.",
"ya9.2.1:247.1": "⇐ Yassa vā pana akusalā dhammā na uppajjissanti tassa kusalā dhammā na uppajjantīti?",
"ya9.2.1:248.1": "Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ akusalā dhammā na uppajjissanti, no ca tesaṃ kusalā dhammā na uppajjanti.",
"ya9.2.1:248.2": "Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ akusalā ca dhammā na uppajjissanti kusalā ca dhammā na uppajjanti.",
"ya9.2.1:249.1": "⇒ Yassa kusalā dhammā na uppajjanti tassa abyākatā dhammā na uppajjissantīti?",
"ya9.2.1:250.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā dhammā na uppajjanti, no ca tesaṃ abyākatā dhammā na uppajjissanti.",
"ya9.2.1:250.2": "Pacchimacittasamaṅgīnaṃ tesaṃ kusalā ca dhammā na uppajjanti abyākatā ca dhammā na uppajjissanti.",
"ya9.2.1:251.1": "⇐ Yassa vā pana abyākatā dhammā na uppajjissanti tassa kusalā dhammā na uppajjantīti?",
"ya9.2.1:251.2": "Āmantā.",
"ya9.2.1:252.1": "⇒ Yassa akusalā dhammā na uppajjanti tassa abyākatā dhammā na uppajjissantīti?",
"ya9.2.1:253.1": "Sabbesaṃ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā dhammā na uppajjanti, no ca tesaṃ abyākatā dhammā na uppajjissanti.",
"ya9.2.1:253.2": "Pacchimacittasamaṅgīnaṃ tesaṃ akusalā ca dhammā na uppajjanti abyākatā ca dhammā na uppajjissanti.",
"ya9.2.1:254.1": "⇐ Yassa vā pana abyākatā dhammā na uppajjissanti tassa akusalā dhammā na uppajjantīti?",
"ya9.2.1:254.2": "Āmantā.",
"ya9.2.1:255.1": "9.2.1.5.5. Paccanīkaokāsa",
"ya9.2.1:256.1": "⇒ Yattha kusalā dhammā na uppajjanti tattha akusalā dhammā na uppajjissantīti? … pe ….",
"ya9.2.1:257.1": "9.2.1.5.6. Paccanīkapuggalokāsa",
"ya9.2.1:258.1": "⇒ Yassa yattha kusalā dhammā na uppajjanti tassa tattha akusalā dhammā na uppajjissantīti?",
"ya9.2.1:259.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe tesaṃ tattha kusalā dhammā na uppajjanti, no ca tesaṃ tattha akusalā dhammā na uppajjissanti.",
"ya9.2.1:259.2": "Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe asaññasattānaṃ tesaṃ tattha kusalā ca dhammā na uppajjanti akusalā ca dhammā na uppajjissanti.",
"ya9.2.1:260.1": "⇐ Yassa vā pana yattha akusalā dhammā na uppajjissanti tassa tattha kusalā dhammā na uppajjantīti?",
"ya9.2.1:261.1": "Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ tattha akusalā dhammā na uppajjissanti, no ca tesaṃ tattha kusalā dhammā na uppajjanti.",
"ya9.2.1:261.2": "Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe asaññasattānaṃ tesaṃ tattha akusalā ca dhammā na uppajjissanti kusalā ca dhammā na uppajjanti.",
"ya9.2.1:262.1": "⇒ Yassa yattha kusalā dhammā na uppajjanti tassa tattha abyākatā dhammā na uppajjissantīti?",
"ya9.2.1:263.1": "Sabbesaṃ cittassa bhaṅgakkhaṇe kusalavippayuttacittassa uppādakkhaṇe asaññasattānaṃ tesaṃ tattha kusalā dhammā na uppajjanti, no ca tesaṃ tattha abyākatā dhammā na uppajjissanti.",
"ya9.2.1:263.2": "Pacchimacittasamaṅgīnaṃ tesaṃ tattha kusalā ca dhammā na uppajjanti abyākatā ca dhammā na uppajjissanti.",
"ya9.2.1:264.1": "⇐ Yassa vā pana yattha abyākatā dhammā na uppajjissanti tassa tattha kusalā dhammā na uppajjantīti?",
"ya9.2.1:264.2": "Āmantā.",
"ya9.2.1:265.1": "⇒ Yassa yattha akusalā dhammā na uppajjanti tassa tattha abyākatā dhammā na uppajjissantīti?",
"ya9.2.1:266.1": "Sabbesaṃ cittassa bhaṅgakkhaṇe akusalavippayuttacittassa uppādakkhaṇe asaññasattānaṃ tesaṃ tattha akusalā dhammā na uppajjanti, no ca tesaṃ tattha abyākatā dhammā na uppajjissanti.",
"ya9.2.1:266.2": "Pacchimacittasamaṅgīnaṃ tesaṃ tattha akusalā ca dhammā na uppajjanti abyākatā ca dhammā na uppajjissanti.",
"ya9.2.1:267.1": "⇐ Yassa vā pana yattha abyākatā dhammā na uppajjissanti tassa tattha akusalā dhammā na uppajjantīti?",
"ya9.2.1:267.2": "Āmantā.",
"ya9.2.1:268.1": "9.2.1.6. Atītānāgatavāra",
"ya9.2.1:269.1": "9.2.1.6.1. Anulomapuggala",
"ya9.2.1:270.1": "⇒ Yassa kusalā dhammā uppajjittha tassa akusalā dhammā uppajjissantīti?",
"ya9.2.1:271.1": "Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ kusalā dhammā uppajjittha, no ca tesaṃ akusalā dhammā uppajjissanti.",
"ya9.2.1:271.2": "Itaresaṃ tesaṃ kusalā ca dhammā uppajjittha akusalā ca dhammā uppajjissanti.",
"ya9.2.1:272.1": "⇐ Yassa vā pana akusalā dhammā uppajjissanti tassa kusalā dhammā uppajjitthāti?",
"ya9.2.1:272.2": "Āmantā.",
"ya9.2.1:273.1": "⇒ Yassa kusalā dhammā uppajjittha tassa abyākatā dhammā uppajjissantīti?",
"ya9.2.1:274.1": "Pacchimacittasamaṅgīnaṃ tesaṃ kusalā dhammā uppajjittha, no ca tesaṃ abyākatā dhammā uppajjissanti.",
"ya9.2.1:274.2": "Itaresaṃ tesaṃ kusalā ca dhammā uppajjittha abyākatā ca dhammā uppajjissanti.",
"ya9.2.1:275.1": "⇐ Yassa vā pana abyākatā dhammā uppajjissanti tassa kusalā dhammā uppajjitthāti?",
"ya9.2.1:275.2": "Āmantā.",
"ya9.2.1:276.1": "⇒ Yassa akusalā dhammā uppajjittha tassa abyākatā dhammā uppajjissantīti?",
"ya9.2.1:277.1": "Pacchimacittasamaṅgīnaṃ tesaṃ akusalā dhammā uppajjittha, no ca tesaṃ abyākatā dhammā uppajjissanti.",
"ya9.2.1:277.2": "Itaresaṃ tesaṃ akusalā ca dhammā uppajjittha abyākatā ca dhammā uppajjissanti.",
"ya9.2.1:278.1": "⇐ Yassa vā pana abyākatā dhammā uppajjissanti tassa akusalā dhammā uppajjitthāti?",
"ya9.2.1:278.2": "Āmantā.",
"ya9.2.1:279.1": "9.2.1.6.2. Anulomaokāsa",
"ya9.2.1:280.1": "Yattha kusalā dhammā uppajjittha tattha akusalā dhammā uppajjissantīti? … pe ….",
"ya9.2.1:281.1": "9.2.1.6.3. Anulomapuggalokāsa",
"ya9.2.1:282.1": "⇒ Yassa yattha kusalā dhammā uppajjittha tassa tattha akusalā dhammā uppajjissantīti?",
"ya9.2.1:283.1": "Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ tattha kusalā dhammā uppajjittha, no ca tesaṃ tattha akusalā dhammā uppajjissanti.",
"ya9.2.1:283.2": "Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjittha akusalā ca dhammā uppajjissanti.",
"ya9.2.1:284.1": "⇐ Yassa vā pana yattha akusalā dhammā uppajjissanti tassa tattha kusalā dhammā uppajjitthāti?",
"ya9.2.1:285.1": "Suddhāvāsānaṃ dutiye citte vattamāne tesaṃ tattha akusalā dhammā uppajjissanti, no ca tesaṃ tattha kusalā dhammā uppajjittha.",
"ya9.2.1:285.2": "Itaresaṃ catuvokārānaṃ pañcavokārānaṃ tesaṃ tattha akusalā ca dhammā uppajjissanti kusalā ca dhammā uppajjittha.",
"ya9.2.1:286.1": "⇒ Yassa yattha kusalā dhammā uppajjittha tassa tattha abyākatā dhammā uppajjissantīti?",
"ya9.2.1:287.1": "Pacchimacittasamaṅgīnaṃ tesaṃ tattha kusalā dhammā uppajjittha, no ca tesaṃ tattha abyākatā dhammā uppajjissanti.",
"ya9.2.1:287.2": "Itaresaṃ catuvokārānaṃ pañcavokārānaṃ tesaṃ tattha kusalā ca dhammā uppajjittha abyākatā ca dhammā uppajjissanti.",
"ya9.2.1:288.1": "⇐ Yassa vā pana yattha abyākatā dhammā uppajjissanti tassa tattha kusalā dhammā uppajjitthāti?",
"ya9.2.1:289.1": "Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjissanti, no ca tesaṃ tattha kusalā dhammā uppajjittha.",
"ya9.2.1:289.2": "Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti kusalā ca dhammā uppajjittha.",
"ya9.2.1:290.1": "⇒ Yassa yattha akusalā dhammā uppajjittha tassa tattha abyākatā dhammā uppajjissantīti?",
"ya9.2.1:291.1": "Pacchimacittasamaṅgīnaṃ tesaṃ tattha akusalā dhammā uppajjittha, no ca tesaṃ tattha abyākatā dhammā uppajjissanti.",
"ya9.2.1:291.2": "Itaresaṃ catuvokārānaṃ pañcavokārānaṃ tesaṃ tattha akusalā ca dhammā uppajjittha abyākatā ca dhammā uppajjissanti.",
"ya9.2.1:292.1": "⇐ Yassa vā pana yattha abyākatā dhammā uppajjissanti tassa tattha akusalā dhammā uppajjitthāti?",
"ya9.2.1:293.1": "Suddhāvāsānaṃ dutiye citte vattamāne asaññasattānaṃ tesaṃ tattha abyākatā dhammā uppajjissanti, no ca tesaṃ tattha akusalā dhammā uppajjittha.",
"ya9.2.1:293.2": "Itaresaṃ catuvokārānaṃ pañcavokārānaṃ tesaṃ tattha abyākatā ca dhammā uppajjissanti akusalā ca dhammā uppajjittha.",
"ya9.2.1:294.1": "9.2.1.6.4. Paccanīkapuggala",
"ya9.2.1:295.1": "⇒ Yassa kusalā dhammā na uppajjittha tassa akusalā dhammā na uppajjissantīti?",
"ya9.2.1:295.2": "Natthi.",
"ya9.2.1:296.1": "⇐ Yassa vā pana akusalā dhammā na uppajjissanti tassa kusalā dhammā na uppajjitthāti?",
"ya9.2.1:296.2": "Uppajjittha.",
"ya9.2.1:297.1": "⇒ Yassa kusalā dhammā na uppajjittha tassa abyākatā dhammā na uppajjissantīti?",
"ya9.2.1:297.2": "Natthi.",
"ya9.2.1:298.1": "⇐ Yassa vā pana abyākatā dhammā na uppajjissanti tassa kusalā dhammā na uppajjitthāti?",
"ya9.2.1:298.2": "Uppajjittha.",
"ya9.2.1:299.1": "⇒ Yassa akusalā dhammā na uppajjittha tassa abyākatā dhammā na uppajjissantīti?",
"ya9.2.1:299.2": "Natthi.",
"ya9.2.1:300.1": "⇐ Yassa vā pana abyākatā dhammā na uppajjissanti tassa akusalā dhammā na uppajjitthāti?",
"ya9.2.1:300.2": "Uppajjittha.",
"ya9.2.1:301.1": "9.2.1.6.5. Paccanīkaokāsa",
"ya9.2.1:302.1": "Yattha kusalā dhammā na uppajjittha tattha akusalā dhammā na uppajjissantīti? … pe ….",
"ya9.2.1:303.1": "9.2.1.6.6. Paccanīkapuggalokāsa",
"ya9.2.1:304.1": "⇒ Yassa yattha kusalā dhammā na uppajjittha tassa tattha akusalā dhammā na uppajjissantīti?",
"ya9.2.1:305.1": "Suddhāvāsānaṃ dutiye citte vattamāne tesaṃ tattha kusalā dhammā na uppajjittha, no ca tesaṃ tattha akusalā dhammā na uppajjissanti.",
"ya9.2.1:305.2": "Asaññasattānaṃ tesaṃ tattha kusalā ca dhammā na uppajjittha akusalā ca dhammā na uppajjissanti.",
"ya9.2.1:306.1": "⇐ Yassa vā pana yattha akusalā dhammā na uppajjissanti tassa tattha kusalā dhammā na uppajjitthāti?",
"ya9.2.1:307.1": "Aggamaggasamaṅgīnaṃ arahantānaṃ yassa cittassa anantarā aggamaggaṃ paṭilabhissanti tesaṃ tattha akusalā dhammā na uppajjissanti, no ca tesaṃ tattha kusalā dhammā na uppajjittha.",
"ya9.2.1:307.2": "Asaññasattānaṃ tesaṃ tattha akusalā ca dhammā na uppajjissanti kusalā ca dhammā na uppajjittha.",
"ya9.2.1:308.1": "⇒ Yassa yattha kusalā dhammā na uppajjittha tassa tattha abyākatā dhammā na uppajjissantīti?",
"ya9.2.1:308.2": "Uppajjissanti.",
"ya9.2.1:309.1": "⇐ Yassa vā pana yattha abyākatā dhammā na uppajjissanti tassa tattha kusalā dhammā na uppajjitthāti?",
"ya9.2.1:309.2": "Uppajjittha.",
"ya9.2.1:310.1": "⇒ Yassa yattha akusalā dhammā na uppajjittha tassa tattha abyākatā dhammā na uppajjissantīti?",
"ya9.2.1:310.2": "Uppajjissanti.",
"ya9.2.1:311.1": "⇐ Yassa vā pana yattha abyākatā dhammā na uppajjissanti tassa tattha akusalā dhammā na uppajjitthāti?",
"ya9.2.1:311.2": "Uppajjittha.",
"ya9.2.1:312.1": "Uppādavāro."
}