{
"patthana1.1:1.1": "Paṭṭhānapakaraṇa",
"patthana1.1:2.1": "Dhammānuloma 1, Tikapaṭṭhānapāḷi 1",
"patthana1.1:3.1": "1.1. Nikkhepavāra",
"patthana1.1:4.1": "Namo tassa Bhagavato Arahato Sammāsambuddhassa.",
"patthana1.1:5.1": "1.1.1. Paccayuddesa",
"patthana1.1:6.1": "Hetupaccayo, ārammaṇapaccayo, adhipatipaccayo, anantarapaccayo, samanantarapaccayo, sahajātapaccayo, aññamaññapaccayo, nissayapaccayo, upanissayapaccayo, purejātapaccayo, pacchājātapaccayo, āsevanapaccayo, kammapaccayo, vipākapaccayo, āhārapaccayo, indriyapaccayo, jhānapaccayo, maggapaccayo, sampayuttapaccayo, vippayuttapaccayo, atthipaccayo, natthipaccayo, vigatapaccayo, avigatapaccayoti.",
"patthana1.1:7.1": "Paccayuddeso.",
"patthana1.1:8.1": "1.1.2. Paccayaniddesa",
"patthana1.1:9.1": "Hetupaccayoti—",
"patthana1.1:9.2": "hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena paccayo. #1",
"patthana1.1:10.1": "Ārammaṇapaccayoti—",
"patthana1.1:10.2": "rūpāyatanaṃ cakkhuviññāṇadhātuyā taṃsampayuttakānañca dhammānaṃ ārammaṇapaccayena paccayo.",
"patthana1.1:10.3": "Saddāyatanaṃ sotaviññāṇadhātuyā taṃsampayuttakānañca dhammānaṃ ārammaṇapaccayena paccayo.",
"patthana1.1:10.4": "Gandhāyatanaṃ ghānaviññāṇadhātuyā taṃsampayuttakānañca dhammānaṃ ārammaṇapaccayena paccayo.",
"patthana1.1:10.5": "Rasāyatanaṃ jivhāviññāṇadhātuyā taṃsampayuttakānañca dhammānaṃ ārammaṇapaccayena paccayo.",
"patthana1.1:10.6": "Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ ārammaṇapaccayena paccayo.",
"patthana1.1:10.7": "Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ ārammaṇapaccayena paccayo.",
"patthana1.1:10.8": "Sabbe dhammā manoviññāṇadhātuyā taṃsampayuttakānañca dhammānaṃ ārammaṇapaccayena paccayo.",
"patthana1.1:11.1": "Yaṃ yaṃ dhammaṃ ārabbha ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ ārammaṇapaccayena paccayo. #2",
"patthana1.1:12.1": "Adhipatipaccayoti—",
"patthana1.1:12.2": "chandādhipati chandasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo.",
"patthana1.1:12.3": "Vīriyādhipati vīriyasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo.",
"patthana1.1:12.4": "Cittādhipati cittasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo.",
"patthana1.1:12.5": "Vīmaṃsādhipati vīmaṃsasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo.",
"patthana1.1:13.1": "Yaṃ yaṃ dhammaṃ garuṃ katvā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ adhipatipaccayena paccayo. #3",
"patthana1.1:14.1": "Anantarapaccayoti—",
"patthana1.1:14.2": "cakkhuviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo.",
"patthana1.1:14.3": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.",
"patthana1.1:15.1": "Sotaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo.",
"patthana1.1:15.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.",
"patthana1.1:16.1": "Ghānaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo.",
"patthana1.1:16.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.",
"patthana1.1:17.1": "Jivhāviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo.",
"patthana1.1:17.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.",
"patthana1.1:18.1": "Kāyaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo.",
"patthana1.1:18.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.",
"patthana1.1:19.1": "Purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo.",
"patthana1.1:19.2": "Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo.",
"patthana1.1:20.1": "Purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo.",
"patthana1.1:20.2": "Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo.",
"patthana1.1:21.1": "Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo.",
"patthana1.1:21.2": "Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo.",
"patthana1.1:21.3": "Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo.",
"patthana1.1:22.1": "Yesaṃ yesaṃ dhammānaṃ anantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ anantarapaccayena paccayo. #4",
"patthana1.1:23.1": "Samanantarapaccayoti—",
"patthana1.1:23.2": "cakkhuviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo.",
"patthana1.1:23.3": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.",
"patthana1.1:24.1": "Sotaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo.",
"patthana1.1:24.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.",
"patthana1.1:25.1": "Ghānaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo.",
"patthana1.1:25.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.",
"patthana1.1:26.1": "Jivhāviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo.",
"patthana1.1:26.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.",
"patthana1.1:27.1": "Kāyaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo.",
"patthana1.1:27.2": "Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.",
"patthana1.1:28.1": "Purimā purimā kusalā dhammā pacchimānaṃ pacchimānaṃ kusalānaṃ dhammānaṃ samanantarapaccayena paccayo.",
"patthana1.1:28.2": "Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo.",
"patthana1.1:29.1": "Purimā purimā akusalā dhammā pacchimānaṃ pacchimānaṃ akusalānaṃ dhammānaṃ samanantarapaccayena paccayo.",
"patthana1.1:29.2": "Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo.",
"patthana1.1:30.1": "Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo.",
"patthana1.1:30.2": "Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ samanantarapaccayena paccayo.",
"patthana1.1:30.3": "Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ samanantarapaccayena paccayo.",
"patthana1.1:31.1": "Yesaṃ yesaṃ dhammānaṃ samanantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ samanantarapaccayena paccayo. #5",
"patthana1.1:32.1": "Sahajātapaccayoti—",
"patthana1.1:32.2": "cattāro khandhā arūpino aññamaññaṃ sahajātapaccayena paccayo.",
"patthana1.1:32.3": "Cattāro mahābhūtā aññamaññaṃ sahajātapaccayena paccayo.",
"patthana1.1:32.4": "Okkantikkhaṇe nāmarūpaṃ aññamaññaṃ sahajātapaccayena paccayo.",
"patthana1.1:32.5": "Cittacetasikā dhammā cittasamuṭṭhānānaṃ rūpānaṃ sahajātapaccayena paccayo.",
"patthana1.1:32.6": "Mahābhūtā upādārūpānaṃ sahajātapaccayena paccayo.",
"patthana1.1:32.7": "Rūpino dhammā arūpīnaṃ dhammānaṃ kiñci kālesahajātapaccayena paccayo, kiñci kāle na sahajātapaccayena paccayo. #6",
"patthana1.1:33.1": "Aññamaññapaccayoti—",
"patthana1.1:33.2": "cattāro khandhā arūpino aññamaññapaccayena paccayo.",
"patthana1.1:33.3": "Cattāro mahābhūtā aññamaññapaccayena paccayo.",
"patthana1.1:33.4": "Okkantikkhaṇe nāmarūpaṃ aññamaññapaccayena paccayo. #7",
"patthana1.1:34.1": "Nissayapaccayoti—",
"patthana1.1:34.2": "cattāro khandhā arūpino aññamaññaṃ nissayapaccayena paccayo.",
"patthana1.1:34.3": "Cattāro mahābhūtā aññamaññaṃ nissayapaccayena paccayo.",
"patthana1.1:34.4": "Okkantikkhaṇe nāmarūpaṃ aññamaññaṃ nissayapaccayena paccayo.",
"patthana1.1:34.5": "Cittacetasikā dhammā cittasamuṭṭhānānaṃ rūpānaṃ nissayapaccayena paccayo.",
"patthana1.1:34.6": "Mahābhūtā upādārūpānaṃ nissayapaccayena paccayo.",
"patthana1.1:35.1": "Cakkhāyatanaṃ cakkhuviññāṇadhātuyā taṃsampayuttakānañca dhammānaṃ nissayapaccayena paccayo.",
"patthana1.1:35.2": "Sotāyatanaṃ sotaviññāṇadhātuyā taṃsampayuttakānañca dhammānaṃ nissayapaccayena paccayo.",
"patthana1.1:35.3": "Ghānāyatanaṃ ghānaviññāṇadhātuyā taṃsampayuttakānañca dhammānaṃ nissayapaccayena paccayo.",
"patthana1.1:35.4": "Jivhāyatanaṃ jivhāviññāṇadhātuyā taṃsampayuttakānañca dhammānaṃ nissayapaccayena paccayo.",
"patthana1.1:35.5": "Kāyāyatanaṃ kāyaviññāṇadhātuyā taṃsampayuttakānañca dhammānaṃ nissayapaccayena paccayo.",
"patthana1.1:35.6": "Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena paccayo. #8",
"patthana1.1:36.1": "Upanissayapaccayoti—",
"patthana1.1:36.2": "purimā purimā kusalā dhammā pacchimānaṃ pacchimānaṃ kusalānaṃ dhammānaṃ upanissayapaccayena paccayo.",
"patthana1.1:36.3": "Purimā purimā kusalā dhammā pacchimānaṃ pacchimānaṃ akusalānaṃ dhammānaṃ kesañci upanissayapaccayena paccayo.",
"patthana1.1:36.4": "Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo.",
"patthana1.1:37.1": "Purimā purimā akusalā dhammā pacchimānaṃ pacchimānaṃ akusalānaṃ dhammānaṃ upanissayapaccayena paccayo.",
"patthana1.1:37.2": "Purimā purimā akusalā dhammā pacchimānaṃ pacchimānaṃ kusalānaṃ dhammānaṃ kesañci upanissayapaccayena paccayo.",
"patthana1.1:37.3": "Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo.",
"patthana1.1:38.1": "Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo.",
"patthana1.1:38.2": "Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ upanissayapaccayena paccayo.",
"patthana1.1:38.3": "Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ upanissayapaccayena paccayo.",
"patthana1.1:39.1": "Utubhojanampi upanissayapaccayena paccayo.",
"patthana1.1:39.2": "Puggalopi upanissayapaccayena paccayo.",
"patthana1.1:39.3": "Senāsanampi upanissayapaccayena paccayo. #9",
"patthana1.1:40.1": "Purejātapaccayoti—",
"patthana1.1:40.2": "cakkhāyatanaṃ cakkhuviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:40.3": "Sotāyatanaṃ sotaviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:40.4": "Ghānāyatanaṃ ghānaviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:40.5": "Jivhāyatanaṃ jivhāviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:40.6": "Kāyāyatanaṃ kāyaviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:41.1": "Rūpāyatanaṃ cakkhuviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:41.2": "Saddāyatanaṃ sotaviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:41.3": "Gandhāyatanaṃ ghānaviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:41.4": "Rasāyatanaṃ jivhāviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:41.5": "Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ purejātapaccayena paccayo.",
"patthana1.1:41.6": "Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ purejātapaccayena paccayo.",
"patthana1.1:42.1": "Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā taṃsampayuttakānañca dhammānaṃ purejātapaccayena paccayo.",
"patthana1.1:42.2": "Manoviññāṇadhātuyā taṃsampayuttakānañca dhammānaṃ kiñci kāle purejātapaccayena paccayo, kiñci kāle na purejātapaccayena paccayo. #10",
"patthana1.1:43.1": "Pacchājātapaccayoti—",
"patthana1.1:43.2": "pacchājātā cittacetasikā dhammā purejātassa imassa kāyassa pacchājātapaccayena paccayo. #11",
"patthana1.1:44.1": "Āsevanapaccayoti—",
"patthana1.1:44.2": "purimā purimā kusalā dhammā pacchimānaṃ pacchimānaṃ kusalānaṃ dhammānaṃ āsevanapaccayena paccayo.",
"patthana1.1:44.3": "Purimā purimā akusalā dhammā pacchimānaṃ pacchimānaṃ akusalānaṃ dhammānaṃ āsevanapaccayena paccayo.",
"patthana1.1:44.4": "Purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ āsevanapaccayena paccayo. #12",
"patthana1.1:45.1": "Kammapaccayoti—",
"patthana1.1:45.2": "kusalākusalaṃ kammaṃ vipākānaṃ khandhānaṃ kaṭattā ca rūpānaṃ kammapaccayena paccayo.",
"patthana1.1:45.3": "Cetanā sampayuttakānaṃ dhammānaṃ taṃsamuṭṭhānānañca rūpānaṃ kammapaccayena paccayo. #13",
"patthana1.1:46.1": "Vipākapaccayoti—",
"patthana1.1:46.2": "vipākā cattāro khandhā arūpino aññamaññaṃ vipākapaccayena paccayo. #14",
"patthana1.1:47.1": "Āhārapaccayoti—",
"patthana1.1:47.2": "kabaḷīkāroāhāro imassa kāyassa āhārapaccayena paccayo.",
"patthana1.1:47.3": "Arūpino āhārā sampayuttakānaṃ dhammānaṃ taṃsamuṭṭhānānañca rūpānaṃ āhārapaccayena paccayo. #15",
"patthana1.1:48.1": "Indriyapaccayoti—",
"patthana1.1:48.2": "cakkhundriyaṃ cakkhuviññāṇadhātuyā taṃsampayuttakānañca dhammānaṃ indriyapaccayena paccayo.",
"patthana1.1:48.3": "Sotindriyaṃ sotaviññāṇadhātuyā taṃsampayuttakānañca dhammānaṃ indriyapaccayena paccayo.",
"patthana1.1:48.4": "Ghānindriyaṃ ghānaviññāṇadhātuyā taṃsampayuttakānañca dhammānaṃ indriyapaccayena paccayo.",
"patthana1.1:48.5": "Jivhindriyaṃ jivhāviññāṇadhātuyā taṃsampayuttakānañca dhammānaṃ indriyapaccayena paccayo.",
"patthana1.1:48.6": "Kāyindriyaṃ kāyaviññāṇadhātuyā taṃsampayuttakānañca dhammānaṃ indriyapaccayena paccayo.",
"patthana1.1:48.7": "Rūpajīvitindriyaṃ—",
"patthana1.1:48.8": "kaṭattārūpānaṃ indriyapaccayena paccayo.",
"patthana1.1:49.1": "Arūpino indriyā sampayuttakānaṃ dhammānaṃ taṃsamuṭṭhānānañca rūpānaṃ indriyapaccayena paccayo. #16",
"patthana1.1:50.1": "Jhānapaccayoti—",
"patthana1.1:50.2": "jhānaṅgāni jhānasampayuttakānaṃ dhammānaṃ taṃsamuṭṭhānānañca rūpānaṃ jhānapaccayena paccayo. #17",
"patthana1.1:51.1": "Maggapaccayoti—",
"patthana1.1:51.2": "maggaṅgāni maggasampayuttakānaṃ dhammānaṃ taṃsamuṭṭhānānañca rūpānaṃ maggapaccayena paccayo. #18",
"patthana1.1:52.1": "Sampayuttapaccayoti—",
"patthana1.1:52.2": "cattāro khandhā arūpino aññamaññaṃ sampayuttapaccayena paccayo. #19",
"patthana1.1:53.1": "Vippayuttapaccayoti—",
"patthana1.1:53.2": "rūpino dhammā arūpīnaṃ dhammānaṃ vippayuttapaccayena paccayo.",
"patthana1.1:53.3": "Arūpino dhammā rūpīnaṃ dhammānaṃ vippayuttapaccayena paccayo. #20",
"patthana1.1:54.1": "Atthipaccayoti—",
"patthana1.1:54.2": "cattāro khandhā arūpino aññamaññaṃ atthipaccayena paccayo.",
"patthana1.1:54.3": "Cattāro mahābhūtā aññamaññaṃ atthipaccayena paccayo.",
"patthana1.1:54.4": "Okkantikkhaṇe nāmarūpaṃ aññamaññaṃ atthipaccayena paccayo.",
"patthana1.1:54.5": "Cittacetasikā dhammā cittasamuṭṭhānānaṃ rūpānaṃ atthipaccayena paccayo.",
"patthana1.1:54.6": "Mahābhūtā upādārūpānaṃ atthipaccayena paccayo.",
"patthana1.1:55.1": "Cakkhāyatanaṃ cakkhuviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:55.2": "Sotāyatanaṃ sotaviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:55.3": "Ghānāyatanaṃ ghānaviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:55.4": "Jivhāyatanaṃ jivhāviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:55.5": "Kāyāyatanaṃ kāyaviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:56.1": "Rūpāyatanaṃ cakkhuviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:56.2": "Saddāyatanaṃ sotaviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:56.3": "Gandhāyatanaṃ ghānaviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:56.4": "Rasāyatanaṃ jivhāviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:56.5": "Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ atthipaccayena paccayo.",
"patthana1.1:56.6": "Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ atthipaccayena paccayo.",
"patthana1.1:57.1": "Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ atthipaccayena paccayo. #21",
"patthana1.1:58.1": "Natthipaccayoti—",
"patthana1.1:58.2": "samanantaraniruddhā cittacetasikā dhammā paṭuppannānaṃ cittacetasikānaṃ dhammānaṃ natthipaccayena paccayo. #22",
"patthana1.1:59.1": "Vigatapaccayoti—",
"patthana1.1:59.2": "samanantaravigatā cittacetasikā dhammā paṭuppannānaṃ cittacetasikānaṃ dhammānaṃ vigatapaccayena paccayo. #23",
"patthana1.1:60.1": "Avigatapaccayoti—",
"patthana1.1:60.2": "cattāro khandhā arūpino aññamaññaṃ avigatapaccayena paccayo.",
"patthana1.1:60.3": "Cattāro mahābhūtā aññamaññaṃ avigatapaccayena paccayo.",
"patthana1.1:60.4": "Okkantikkhaṇe nāmarūpaṃ aññamaññaṃ avigatapaccayena paccayo.",
"patthana1.1:60.5": "Cittacetasikā dhammā cittasamuṭṭhānānaṃ rūpānaṃ avigatapaccayena paccayo.",
"patthana1.1:60.6": "Mahābhūtā upādārūpānaṃ avigatapaccayena paccayo.",
"patthana1.1:61.1": "Cakkhāyatanaṃ cakkhuviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:61.2": "Sotāyatanaṃ sotaviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:61.3": "Ghānāyatanaṃ ghānaviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:61.4": "Jivhāyatanaṃ jivhāviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:61.5": "Kāyāyatanaṃ kāyaviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:62.1": "Rūpāyatanaṃ cakkhuviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:62.2": "Saddāyatanaṃ sotaviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:62.3": "Gandhāyatanaṃ ghānaviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:62.4": "Rasāyatanaṃ jivhāviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:62.5": "Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ avigatapaccayena paccayo.",
"patthana1.1:62.6": "Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ avigatapaccayena paccayo.",
"patthana1.1:63.1": "Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ avigatapaccayena paccayo. #24",
"patthana1.1:64.1": "Paccayaniddeso.",
"patthana1.1:65.1": "1.1.3. Pucchāvāra",
"patthana1.1:66.1": "1.1.3.1. Paccayānuloma",
"patthana1.1:67.1": "1.3.1.1. Ekamūlaka",
"patthana1.1:68.1": "1.3.1.1.1. Kusalapada",
"patthana1.1:69.1": "Siyā kusalaṃ dhammaṃ paṭicca kusalo dhammo uppajjeyya hetupaccayā.",
"patthana1.1:69.2": "Siyā kusalaṃ dhammaṃ paṭicca akusalo dhammo uppajjeyya hetupaccayā.",
"patthana1.1:69.3": "Siyā kusalaṃ dhammaṃ paṭicca abyākato dhammo uppajjeyya hetupaccayā.",
"patthana1.1:69.4": "Siyā kusalaṃ dhammaṃ paṭicca kusalo ca abyākato ca dhammā uppajjeyyuṃ hetupaccayā.",
"patthana1.1:69.5": "Siyā kusalaṃ dhammaṃ paṭicca akusalo ca abyākato ca dhammā uppajjeyyuṃ hetupaccayā.",
"patthana1.1:69.6": "Siyā kusalaṃ dhammaṃ paṭicca kusalo ca akusalo ca dhammā uppajjeyyuṃ hetupaccayā.",
"patthana1.1:69.7": "Siyā kusalaṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.",
"patthana1.1:70.1": "1.3.1.1.2. Akusalapada",
"patthana1.1:71.1": "Siyā akusalaṃ dhammaṃ paṭicca akusalo dhammo uppajjeyya hetupaccayā.",
"patthana1.1:71.2": "Siyā akusalaṃ dhammaṃ paṭicca kusalo dhammo uppajjeyya hetupaccayā.",
"patthana1.1:71.3": "Siyā akusalaṃ dhammaṃ paṭicca abyākato dhammo uppajjeyya hetupaccayā.",
"patthana1.1:71.4": "Siyā akusalaṃ dhammaṃ paṭicca kusalo ca abyākato ca dhammā uppajjeyyuṃ hetupaccayā.",
"patthana1.1:71.5": "Siyā akusalaṃ dhammaṃ paṭicca akusalo ca abyākato ca dhammā uppajjeyyuṃ hetupaccayā.",
"patthana1.1:71.6": "Siyā akusalaṃ dhammaṃ paṭicca kusalo ca akusalo ca dhammā uppajjeyyuṃ hetupaccayā.",
"patthana1.1:71.7": "Siyā akusalaṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.",
"patthana1.1:72.1": "1.3.1.1.3. Abyākatapada",
"patthana1.1:73.1": "Siyā abyākataṃ dhammaṃ paṭicca abyākato dhammo uppajjeyya hetupaccayā.",
"patthana1.1:73.2": "Siyā abyākataṃ dhammaṃ paṭicca kusalo dhammo uppajjeyya hetupaccayā.",
"patthana1.1:73.3": "Siyā abyākataṃ dhammaṃ paṭicca akusalo dhammo uppajjeyya hetupaccayā.",
"patthana1.1:73.4": "Siyā abyākataṃ dhammaṃ paṭicca kusalo ca abyākato ca dhammā uppajjeyyuṃ hetupaccayā.",
"patthana1.1:73.5": "Siyā abyākataṃ dhammaṃ paṭicca akusalo ca abyākato ca dhammā uppajjeyyuṃ hetupaccayā.",
"patthana1.1:73.6": "Siyā abyākataṃ dhammaṃ paṭicca kusalo ca akusalo ca dhammā uppajjeyyuṃ hetupaccayā.",
"patthana1.1:73.7": "Siyā abyākataṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.",
"patthana1.1:74.1": "1.3.1.1.4. Kusalābyākatapada",
"patthana1.1:75.1": "Siyā kusalañca abyākatañca dhammaṃ paṭicca kusalo dhammo uppajjeyya hetupaccayā.",
"patthana1.1:75.2": "Siyā kusalañca abyākatañca dhammaṃ paṭicca akusalo dhammo uppajjeyya hetupaccayā.",
"patthana1.1:75.3": "Siyā kusalañca abyākatañca dhammaṃ paṭicca abyākato dhammo uppajjeyya hetupaccayā.",
"patthana1.1:75.4": "Siyā kusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā.",
"patthana1.1:75.5": "Siyā kusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā.",
"patthana1.1:75.6": "Siyā kusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā.",
"patthana1.1:75.7": "Siyā kusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.",
"patthana1.1:76.1": "1.3.1.1.5. Akusalābyākatapada",
"patthana1.1:77.1": "Siyā akusalañca abyākatañca dhammaṃ paṭicca kusalo dhammo uppajjeyya hetupaccayā.",
"patthana1.1:77.2": "Siyā akusalañca abyākatañca dhammaṃ paṭicca akusalo dhammo uppajjeyya hetupaccayā.",
"patthana1.1:77.3": "Siyā akusalañca abyākatañca dhammaṃ paṭicca abyākato dhammo uppajjeyya hetupaccayā.",
"patthana1.1:77.4": "Siyā akusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā.",
"patthana1.1:77.5": "Siyā akusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā.",
"patthana1.1:77.6": "Siyā akusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā.",
"patthana1.1:77.7": "Siyā akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.",
"patthana1.1:78.1": "1.3.1.1.6. Kusalākusalapada",
"patthana1.1:79.1": "Siyā kusalañca akusalañca dhammaṃ paṭicca kusalo dhammo uppajjeyya hetupaccayā.",
"patthana1.1:79.2": "Siyā kusalañca akusalañca dhammaṃ paṭicca akusalo dhammo uppajjeyya hetupaccayā.",
"patthana1.1:79.3": "Siyā kusalañca akusalañca dhammaṃ paṭicca abyākato dhammo uppajjeyya hetupaccayā.",
"patthana1.1:79.4": "Siyā kusalañca akusalañca dhammaṃ paṭicca kusalo ca abyākato ca dhammā uppajjeyyuṃ hetupaccayā.",
"patthana1.1:79.5": "Siyā kusalañca akusalañca dhammaṃ paṭicca akusalo ca abyākato ca dhammā uppajjeyyuṃ hetupaccayā.",
"patthana1.1:79.6": "Siyā kusalañca akusalañca dhammaṃ paṭicca kusalo ca akusalo ca dhammā uppajjeyyuṃ hetupaccayā.",
"patthana1.1:79.7": "Siyā kusalañca akusalañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.",
"patthana1.1:80.1": "1.3.1.1.7. Kusalākusalābyākatapada",
"patthana1.1:81.1": "Siyā kusalañca akusalañca abyākatañca dhammaṃ paṭicca kusalo dhammo uppajjeyya hetupaccayā.",
"patthana1.1:81.2": "Siyā kusalañca akusalañca abyākatañca dhammaṃ paṭicca akusalo dhammo uppajjeyya hetupaccayā.",
"patthana1.1:81.3": "Siyā kusalañca akusalañca abyākatañca dhammaṃ paṭicca abyākato dhammo uppajjeyya hetupaccayā.",
"patthana1.1:81.4": "Siyā kusalañca akusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā.",
"patthana1.1:81.5": "Siyā kusalañca akusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā.",
"patthana1.1:81.6": "Siyā kusalañca akusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā.",
"patthana1.1:81.7": "Siyā kusalañca akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.",
"patthana1.1:82.1": "Hetupaccayavāro.",
"patthana1.1:83.1": "Siyā kusalaṃ dhammaṃ paṭicca kusalo dhammo uppajjeyya ārammaṇapaccayā.",
"patthana1.1:84.1": "(Yathā hetupaccayo vitthārito, evaṃ ārammaṇapaccayopi vitthāretabbo vācanāmaggena.)",
"patthana1.1:85.1": "Siyā kusalaṃ dhammaṃ paṭicca kusalo dhammo uppajjeyya adhipatipaccayā …",
"patthana1.1:85.2": "anantarapaccayā …",
"patthana1.1:85.3": "samanantarapaccayā …",
"patthana1.1:85.4": "sahajātapaccayā …",
"patthana1.1:85.5": "aññamaññapaccayā …",
"patthana1.1:85.6": "nissayapaccayā …",
"patthana1.1:85.7": "upanissayapaccayā …",
"patthana1.1:85.8": "purejātapaccayā …",
"patthana1.1:85.9": "pacchājātapaccayā …",
"patthana1.1:85.10": "āsevanapaccayā …",
"patthana1.1:85.11": "kammapaccayā …",
"patthana1.1:85.12": "vipākapaccayā …",
"patthana1.1:85.13": "āhārapaccayā …",
"patthana1.1:85.14": "indriyapaccayā …",
"patthana1.1:85.15": "jhānapaccayā …",
"patthana1.1:85.16": "maggapaccayā …",
"patthana1.1:85.17": "sampayuttapaccayā …",
"patthana1.1:85.18": "vippayuttapaccayā …",
"patthana1.1:85.19": "atthipaccayā …",
"patthana1.1:85.20": "natthipaccayā …",
"patthana1.1:85.21": "vigatapaccayā.",
"patthana1.1:86.1": "Siyā kusalaṃ dhammaṃ paṭicca kusalo dhammo uppajjeyya avigatapaccayā … pe …",
"patthana1.1:86.3": "akusalaṃ dhammaṃ paṭicca …",
"patthana1.1:86.4": "abyākataṃ dhammaṃ paṭicca …",
"patthana1.1:86.5": "kusalañca abyākatañca dhammaṃ paṭicca …",
"patthana1.1:86.6": "akusalañca abyākatañca dhammaṃ paṭicca …",
"patthana1.1:86.7": "kusalañca akusalañca dhammaṃ paṭicca …",
"patthana1.1:86.8": "kusalañca akusalañca abyākatañca dhammaṃ paṭicca kusalo dhammo uppajjeyya …",
"patthana1.1:86.9": "akusalo dhammo uppajjeyya …",
"patthana1.1:86.10": "abyākato dhammo uppajjeyya …",
"patthana1.1:86.11": "kusalo ca abyākato ca dhammā uppajjeyyuṃ …",
"patthana1.1:86.12": "akusalo ca abyākato ca dhammā uppajjeyyuṃ …",
"patthana1.1:86.13": "kusalo ca akusalo ca dhammā uppajjeyyuṃ …",
"patthana1.1:86.14": "kusalo ca akusalo ca abyākato ca dhammā uppajjeyyuṃ avigatapaccayā.",
"patthana1.1:87.1": "(Yathā hetupaccayo vitthārito, evaṃ avigatapaccayopi vitthāretabbo vācanāmaggena.)",
"patthana1.1:88.1": "Ekamūlakaṃ.",
"patthana1.1:89.1": "1.3.1.3. Hetumūlaka",
"patthana1.1:90.1": "Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā … pe …",
"patthana1.1:90.3": "siyā kusalañca akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā ārammaṇapaccayā.",
"patthana1.1:91.1": "Siyā kusalaṃ dhammaṃ paṭicca kusalo dhammo uppajjeyya hetupaccayā adhipatipaccayā … pe …",
"patthana1.1:91.3": "hetupaccayā anantarapaccayā …",
"patthana1.1:91.4": "hetupaccayā samanantarapaccayā … pe …",
"patthana1.1:91.6": "hetupaccayā avigatapaccayā.",
"patthana1.1:92.1": "Dumūlakaṃ.",
"patthana1.1:93.1": "Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā adhipatipaccayā … pe …",
"patthana1.1:93.3": "hetupaccayā ārammaṇapaccayā anantarapaccayā … pe …",
"patthana1.1:93.5": "hetupaccayā ārammaṇapaccayā avigatapaccayā.",
"patthana1.1:94.1": "Timūlakaṃ.",
"patthana1.1:95.1": "Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā adhipatipaccayā anantarapaccayā … pe …",
"patthana1.1:95.3": "hetupaccayā ārammaṇapaccayā adhipatipaccayā avigatapaccayā.",
"patthana1.1:96.1": "Catumūlakaṃ.",
"patthana1.1:97.1": "(Pañcamūlakādikā saṃkhittā. Ekamūlakaṃ, dumūlakaṃ, timūlakaṃ, catumūlakaṃ, pañcamūlakaṃ, sabbamūlakaṃ asammuyhantena vitthāretabbaṃ.)",
"patthana1.1:98.1": "Hetumūlakaṃ.",
"patthana1.1:99.1": "1.3.1.4. Ārammaṇamūlakādi",
"patthana1.1:100.1": "Siyā kusalaṃ dhammaṃ paṭicca kusalo dhammo uppajjeyya ārammaṇapaccayā hetupaccayā …",
"patthana1.1:100.2": "ārammaṇapaccayā adhipatipaccayā … pe …",
"patthana1.1:100.4": "ārammaṇapaccayā avigatapaccayā.",
"patthana1.1:101.1": "Siyā kusalaṃ dhammaṃ paṭicca kusalo dhammo uppajjeyya adhipatipaccayā …",
"patthana1.1:101.2": "anantarapaccayā …",
"patthana1.1:101.3": "samanantarapaccayā …",
"patthana1.1:101.4": "sahajātapaccayā …",
"patthana1.1:101.5": "aññamaññapaccayā … pe …",
"patthana1.1:101.7": "avigatapaccayā hetupaccayā …",
"patthana1.1:101.8": "avigatapaccayā ārammaṇapaccayā …",
"patthana1.1:101.9": "avigatapaccayā adhipatipaccayā … pe …",
"patthana1.1:101.11": "avigatapaccayā vigatapaccayā.",
"patthana1.1:102.1": "Dumūlakaṃ.",
"patthana1.1:103.1": "Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā ārammaṇapaccayā …",
"patthana1.1:103.2": "avigatapaccayā hetupaccayā adhipatipaccayā …",
"patthana1.1:103.3": "avigatapaccayā hetupaccayā anantarapaccayā … pe …",
"patthana1.1:103.5": "avigatapaccayā hetupaccayā vigatapaccayā.",
"patthana1.1:104.1": "Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā ārammaṇapaccayā adhipatipaccayā …",
"patthana1.1:104.2": "avigatapaccayā hetupaccayā ārammaṇapaccayā anantarapaccayā … pe …",
"patthana1.1:104.4": "vigatapaccayā.",
"patthana1.1:105.1": "(Ekekassa padassa ekamūlakaṃ, dumūlakaṃ, timūlakaṃ, catumūlakaṃ, pañcamūlakaṃ, sabbamūlakaṃ asammuyhantena vitthāretabbaṃ.)",
"patthana1.1:106.1": "Tikañca paṭṭhānavaraṃ dukuttamaṃ,",
"patthana1.1:106.2": "Dukaṃ tikañceva tikaṃ dukañca;",
"patthana1.1:106.3": "Tikaṃ tikañceva dukaṃ dukañca,",
"patthana1.1:106.4": "Cha anulomamhi nayā sugambhīrāti. #1",
"patthana1.1:107.1": "1.1.3.2. Paccayapaccanīya",
"patthana1.1:108.1": "Siyā kusalaṃ dhammaṃ paṭicca kusalo dhammo uppajjeyya nahetupaccayā.",
"patthana1.1:109.1": "(Yathā anulome hetupaccayo vitthārito, evaṃ paccanīyepi nahetupaccayo vitthāretabbo.)",
"patthana1.1:110.1": "Siyā kusalaṃ dhammaṃ paṭicca kusalo dhammo uppajjeyya naārammaṇapaccayā …",
"patthana1.1:110.2": "naadhipatipaccayā …",
"patthana1.1:110.3": "naanantarapaccayā …",
"patthana1.1:110.4": "nasamanantarapaccayā …",
"patthana1.1:110.5": "nasahajātapaccayā …",
"patthana1.1:110.6": "naaññamaññapaccayā …",
"patthana1.1:110.7": "nanissayapaccayā …",
"patthana1.1:110.8": "naupanissayapaccayā …",
"patthana1.1:110.9": "napurejātapaccayā …",
"patthana1.1:110.10": "napacchājātapaccayā …",
"patthana1.1:110.11": "naāsevanapaccayā …",
"patthana1.1:110.12": "nakammapaccayā …",
"patthana1.1:110.13": "navipākapaccayā …",
"patthana1.1:110.14": "naāhārapaccayā …",
"patthana1.1:110.15": "naindriyapaccayā …",
"patthana1.1:110.16": "najhānapaccayā …",
"patthana1.1:110.17": "namaggapaccayā …",
"patthana1.1:110.18": "nasampayuttapaccayā …",
"patthana1.1:110.19": "navippayuttapaccayā …",
"patthana1.1:110.20": "noatthipaccayā …",
"patthana1.1:110.21": "nonatthipaccayā …",
"patthana1.1:110.22": "novigatapaccayā …",
"patthana1.1:110.23": "noavigatapaccayā.",
"patthana1.1:111.1": "Siyā kusalaṃ dhammaṃ paṭicca kusalo dhammo uppajjeyya nahetupaccayā naārammaṇapaccayā ….",
"patthana1.1:112.1": "(Yathā anulome ekekassa padassa ekamūlakaṃ, dumūlakaṃ, timūlakaṃ, catumūlakaṃ, yāva tevīsatimūlakaṃ evaṃ paccanīyepi vitthāretabbaṃ.)",
"patthana1.1:113.1": "Tikañca paṭṭhānavaraṃ dukuttamaṃ,",
"patthana1.1:113.2": "Dukaṃ tikañceva tikaṃ dukañca;",
"patthana1.1:113.3": "Tikaṃ tikañceva dukaṃ dukañca,",
"patthana1.1:113.4": "Cha paccanīyamhi nayā sugambhīrāti. #2",
"patthana1.1:114.1": "1.1.3.3. Paccayānulomapaccanīya",
"patthana1.1:115.1": "Siyā kusalaṃ dhammaṃ paṭicca kusalo dhammo uppajjeyya hetupaccayā naārammaṇapaccayā …",
"patthana1.1:115.2": "siyā kusalaṃ dhammaṃ paṭicca akusalo dhammo uppajjeyya hetupaccayā naārammaṇapaccayā.",
"patthana1.1:116.1": "(Yathā anulome hetupaccayo vitthārito, evaṃ anulomapaccanīyepi padaṃ vitthāretabbaṃ.)",
"patthana1.1:117.1": "Siyā kusalaṃ dhammaṃ paṭicca kusalo dhammo uppajjeyya hetupaccayā naadhipatipaccayā …",
"patthana1.1:117.2": "hetupaccayā naanantarapaccayā … pe …",
"patthana1.1:117.4": "hetupaccayā noavigatapaccayā.",
"patthana1.1:118.1": "Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā naadhipatipaccayā …",
"patthana1.1:118.2": "hetupaccayā ārammaṇapaccayā naanantarapaccayā … pe …",
"patthana1.1:118.4": "hetupaccayā ārammaṇapaccayā noavigatapaccayā.",
"patthana1.1:119.1": "Hetupaccayā ārammaṇapaccayā adhipatipaccayā naanantarapaccayā … pe …",
"patthana1.1:119.3": "hetupaccayā ārammaṇapaccayā adhipatipaccayā noavigatapaccayā.",
"patthana1.1:120.1": "Hetupaccayā ārammaṇapaccayā adhipatipaccayā anantarapaccayā nasamanantarapaccayā … pe …",
"patthana1.1:120.3": "hetupaccayā ārammaṇapaccayā adhipatipaccayā anantarapaccayā noavigatapaccayā … pe ….",
"patthana1.1:121.1": "Hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā aññamaññapaccayā nissayapaccayā upanissayapaccayā purejātapaccayā pacchājātapaccayā āsevanapaccayā kammapaccayā vipākapaccayā āhārapaccayā indriyapaccayā jhānapaccayā maggapaccayā sampayuttapaccayā vippayuttapaccayā atthipaccayā natthipaccayā vigatapaccayā noavigatapaccayā.",
"patthana1.1:122.1": "Siyā kusalaṃ dhammaṃ paṭicca kusalo dhammo uppajjeyya ārammaṇapaccayā …",
"patthana1.1:122.2": "adhipatipaccayā …",
"patthana1.1:122.3": "anantarapaccayā … pe …",
"patthana1.1:122.5": "avigatapaccayā nahetupaccayā …",
"patthana1.1:122.6": "avigatapaccayā naārammaṇapaccayā … pe …",
"patthana1.1:122.8": "avigatapaccayā novigatapaccayā.",
"patthana1.1:123.1": "Avigatapaccayā hetupaccayā naārammaṇapaccayā … pe …",
"patthana1.1:123.3": "avigatapaccayā hetupaccayā novigatapaccayā.",
"patthana1.1:124.1": "Avigatapaccayā hetupaccayā ārammaṇapaccayā naadhipatipaccayā … pe …",
"patthana1.1:124.3": "avigatapaccayā hetupaccayā ārammaṇapaccayā novigatapaccayā.",
"patthana1.1:125.1": "Avigatapaccayā hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā … pe …",
"patthana1.1:125.3": "novigatapaccayā.",
"patthana1.1:126.1": "Tikañca paṭṭhānavaraṃ dukuttamaṃ,",
"patthana1.1:126.2": "Dukaṃ tikañceva tikaṃ dukañca;",
"patthana1.1:126.3": "Tikaṃ tikañceva dukaṃ dukañca,",
"patthana1.1:126.4": "Cha anulomapaccanīyamhi nayā sugambhīrāti. #3",
"patthana1.1:127.1": "1.1.3.4. Paccayapaccanīyānuloma",
"patthana1.1:128.1": "Siyā kusalaṃ dhammaṃ paṭicca kusalo dhammo uppajjeyya nahetupaccayā ārammaṇapaccayā.",
"patthana1.1:128.2": "Siyā kusalaṃ dhammaṃ paṭicca kusalo dhammo uppajjeyya nahetupaccayā adhipatipaccayā … pe …",
"patthana1.1:128.4": "nahetupaccayā avigatapaccayā.",
"patthana1.1:129.1": "Siyā kusalaṃ dhammaṃ paṭicca kusalo dhammo uppajjeyya nahetupaccayā naārammaṇapaccayā adhipatipaccayā … pe …",
"patthana1.1:129.3": "avigatapaccayā.",
"patthana1.1:130.1": "Nahetupaccayā naārammaṇapaccayā naadhipatipaccayā … pe …",
"patthana1.1:130.3": "avigatapaccayā.",
"patthana1.1:131.1": "Nahetupaccayā naārammaṇapaccayā naadhipatipaccayā naanantarapaccayā nasamanantarapaccayā … pe …",
"patthana1.1:131.3": "noatthipaccayā nonatthipaccayā novigatapaccayā avigatapaccayā.",
"patthana1.1:132.1": "Siyā kusalaṃ dhammaṃ paṭicca kusalo dhammo uppajjeyya naārammaṇapaccayā hetupaccayā.",
"patthana1.1:133.1": "Siyā kusalaṃ dhammaṃ paṭicca kusalo dhammo uppajjeyya naārammaṇapaccayā adhipatipaccayā … pe …",
"patthana1.1:133.3": "naārammaṇapaccayā avigatapaccayā … pe …",
"patthana1.1:133.5": "noavigatapaccayā hetupaccayā …",
"patthana1.1:133.6": "noavigatapaccayā ārammaṇapaccayā … pe …",
"patthana1.1:133.8": "noavigatapaccayā vigatapaccayā.",
"patthana1.1:134.1": "Noavigatapaccayā nahetupaccayā ārammaṇapaccayā … pe …",
"patthana1.1:134.3": "noavigatapaccayā nahetupaccayā vigatapaccayā.",
"patthana1.1:135.1": "Noavigatapaccayā nahetupaccayā naārammaṇapaccayā naadhipatipaccayā … pe …",
"patthana1.1:135.3": "noatthipaccayā nonatthipaccayā vigatapaccayā.",
"patthana1.1:136.1": "Tikañca paṭṭhānavaraṃ dukuttamaṃ,",
"patthana1.1:136.2": "Dukaṃ tikañceva tikaṃ dukañca;",
"patthana1.1:136.3": "Tikaṃ tikañceva dukaṃ dukañca,",
"patthana1.1:136.4": "Cha paccanīyānulomamhi nayā sugambhīrāti. #4",
"patthana1.1:137.1": "Paṇṇattivāro.",
"patthana1.1:138.1": "Niddesavāre tevīsatipaccayā."
}