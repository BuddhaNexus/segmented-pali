{
"patthana19.2:1.1": "Paṭṭhānapakaraṇa",
"patthana19.2:2.1": "Dhammapaccanīyānuloma 4, Tikapaṭṭhānapāḷi 1",
"patthana19.2:3.1": "19.2. Vedanāttika",
"patthana19.2:4.1": "Nasukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati hetupaccayā.",
"patthana19.2:4.2": "Nasukhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati hetupaccayā.",
"patthana19.2:4.3": "Nasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati hetupaccayā. #3",
"patthana19.2:5.1": "Nadukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati hetupaccayā.",
"patthana19.2:5.2": "Nadukkhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati hetupaccayā.",
"patthana19.2:5.3": "Nadukkhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati hetupaccayā. #3",
"patthana19.2:6.1": "Naadukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati hetupaccayā.",
"patthana19.2:6.2": "Naadukkhamasukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati hetupaccayā.",
"patthana19.2:6.3": "Naadukkhamasukhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati hetupaccayā.",
"patthana19.2:6.4": "#3 (Saṃkhittaṃ.)",
"patthana19.2:7.1": "Hetuyā ekavīsa, adhipatiyā ekavīsa … pe … avigate ekavīsa."
}