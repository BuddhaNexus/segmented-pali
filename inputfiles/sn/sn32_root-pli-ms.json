{
  "sn32:1.0.1": "Saṃyutta Nikāya 32 ",
  "sn32:1.0.2": "1. Valāhakavagga ",
  "sn32:1.0.3": "1. Suddhikasutta ",
  "sn32:1.1.1": "Sāvatthinidānaṃ. ",
  "sn32:1.1.2": "“Valāhakakāyike vo, bhikkhave, deve desessāmi. ",
  "sn32:1.1.3": "Taṃ suṇātha. ",
  "sn32:1.1.4": "Katame ca, bhikkhave, valāhakakāyikā devā? ",
  "sn32:1.1.5": "Santi, bhikkhave, sītavalāhakā devā; ",
  "sn32:1.1.6": "santi uṇhavalāhakā devā; ",
  "sn32:1.1.7": "santi abbhavalāhakā devā; ",
  "sn32:1.1.8": "santi vātavalāhakā devā; ",
  "sn32:1.1.9": "santi vassavalāhakā devā—",
  "sn32:1.1.10": "ime vuccanti, bhikkhave, ‘valāhakakāyikā devā’”ti. ",
  "sn32:1.1.11": "Paṭhamaṃ. ",
  "sn32:2.0.1": "Saṃyutta Nikāya 32 ",
  "sn32:2.0.2": "1. Valāhakavagga ",
  "sn32:2.0.3": "2. Sucaritasutta ",
  "sn32:2.1.1": "Sāvatthinidānaṃ. ",
  "sn32:2.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:2.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjatī”ti? ",
  "sn32:2.1.4": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn32:2.1.5": "Tassa sutaṃ hoti: ",
  "sn32:2.1.6": "‘valāhakakāyikā devā dīghāyukā vaṇṇavanto sukhabahulā’ti. ",
  "sn32:2.1.7": "Tassa evaṃ hoti: ",
  "sn32:2.1.8": "‘aho vatāhaṃ kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjeyyan’ti. ",
  "sn32:2.1.9": "So kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjati. ",
  "sn32:2.1.10": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā valāhakakāyikānaṃ devānaṃ sahabyataṃ upapajjatī”ti. ",
  "sn32:2.1.11": "Dutiyaṃ. ",
  "sn32:3-12.0.1": "Saṃyutta Nikāya 32 ",
  "sn32:3-12.0.2": "1. Valāhakavagga ",
  "sn32:3-12.0.3": "3–12. Sītavalāhakadānūpakārasuttadasaka ",
  "sn32:3-12.1.1": "Sāvatthinidānaṃ. ",
  "sn32:3-12.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:3-12.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā sītavalāhakānaṃ devānaṃ sahabyataṃ upapajjatī”ti? ",
  "sn32:3-12.1.4": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn32:3-12.1.5": "Tassa sutaṃ hoti: ",
  "sn32:3-12.1.6": "‘sītavalāhakā devā dīghāyukā vaṇṇavanto sukhabahulā’ti. ",
  "sn32:3-12.1.7": "Tassa evaṃ hoti: ",
  "sn32:3-12.1.8": "‘aho vatāhaṃ kāyassa bhedā paraṃ maraṇā sītavalāhakānaṃ devānaṃ sahabyataṃ upapajjeyyan’ti. ",
  "sn32:3-12.1.9": "So annaṃ deti …pe… ",
  "sn32:3-12.1.10": "padīpeyyaṃ deti. ",
  "sn32:3-12.1.11": "So kāyassa bhedā paraṃ maraṇā sītavalāhakānaṃ devānaṃ sahabyataṃ upapajjati. ",
  "sn32:3-12.1.12": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā sītavalāhakānaṃ devānaṃ sahabyataṃ upapajjatī”ti. ",
  "sn32:3-12.1.13": "Dvādasamaṃ. ",
  "sn32:13-52.0.1": "Saṃyutta Nikāya 32 ",
  "sn32:13-52.0.2": "1. Valāhakavagga ",
  "sn32:13-52.0.3": "13–52. Uṇhavalāhakadānūpakārasutta ",
  "sn32:13-52.1.1": "Sāvatthinidānaṃ. ",
  "sn32:13-52.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:13-52.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā uṇhavalāhakānaṃ devānaṃ …pe… ",
  "sn32:13-52.1.4": "abbhavalāhakānaṃ devānaṃ …pe… ",
  "sn32:13-52.1.5": "vātavalāhakānaṃ devānaṃ …pe… ",
  "sn32:13-52.1.6": "vassavalāhakānaṃ devānaṃ sahabyataṃ upapajjatī”ti? ",
  "sn32:13-52.1.7": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn32:13-52.1.8": "Tassa sutaṃ hoti: ",
  "sn32:13-52.1.9": "‘vassavalāhakā devā dīghāyukā vaṇṇavanto sukhabahulā’ti. ",
  "sn32:13-52.1.10": "Tassa evaṃ hoti: ",
  "sn32:13-52.1.11": "‘aho vatāhaṃ kāyassa bhedā paraṃ maraṇā vassavalāhakānaṃ devānaṃ sahabyataṃ upapajjeyyan’ti. ",
  "sn32:13-52.1.12": "So annaṃ deti …pe… ",
  "sn32:13-52.1.13": "padīpeyyaṃ deti. ",
  "sn32:13-52.1.14": "So kāyassa bhedā paraṃ maraṇā vassavalāhakānaṃ devānaṃ sahabyataṃ upapajjati. ",
  "sn32:13-52.1.15": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā vassavalāhakānaṃ devānaṃ sahabyataṃ upapajjatī”ti. ",
  "sn32:13-52.1.16": "Dvepaññāsamaṃ. ",
  "sn32:53.0.1": "Saṃyutta Nikāya 32 ",
  "sn32:53.0.2": "1. Valāhakavagga ",
  "sn32:53.0.3": "53. Sītavalāhakasutta ",
  "sn32:53.1.1": "Sāvatthinidānaṃ. ",
  "sn32:53.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:53.1.3": "“ko nu kho, bhante, hetu, ko paccayo, yenekadā sītaṃ hotī”ti? ",
  "sn32:53.1.4": "“Santi, bhikkhu, sītavalāhakā nāma devā. ",
  "sn32:53.1.5": "Tesaṃ yadā evaṃ hoti: ",
  "sn32:53.1.6": "‘yannūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya sītaṃ hoti. ",
  "sn32:53.1.7": "Ayaṃ kho, bhikkhu, hetu, ayaṃ paccayo, yenekadā sītaṃ hotī”ti. ",
  "sn32:53.1.8": "Tepaññāsamaṃ. ",
  "sn32:54.0.1": "Saṃyutta Nikāya 32 ",
  "sn32:54.0.2": "1. Valāhakavagga ",
  "sn32:54.0.3": "54. Uṇhavalāhakasutta ",
  "sn32:54.1.1": "Sāvatthinidānaṃ. ",
  "sn32:54.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:54.1.3": "“ko nu kho, bhante, hetu, ko paccayo, yenekadā uṇhaṃ hotī”ti? ",
  "sn32:54.1.4": "“Santi, bhikkhu, uṇhavalāhakā nāma devā. ",
  "sn32:54.1.5": "Tesaṃ yadā evaṃ hoti: ",
  "sn32:54.1.6": "‘yannūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya uṇhaṃ hoti. ",
  "sn32:54.1.7": "Ayaṃ kho, bhikkhu, hetu, ayaṃ paccayo, yenekadā uṇhaṃ hotī”ti. ",
  "sn32:54.1.8": "Catupaññāsamaṃ. ",
  "sn32:55.0.1": "Saṃyutta Nikāya 32 ",
  "sn32:55.0.2": "1. Valāhakavagga ",
  "sn32:55.0.3": "55. Abbhavalāhakasutta ",
  "sn32:55.1.1": "Sāvatthinidānaṃ. ",
  "sn32:55.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:55.1.3": "“ko nu kho, bhante, hetu, ko paccayo, yenekadā abbhaṃ hotī”ti? ",
  "sn32:55.1.4": "“Santi, bhikkhu, abbhavalāhakā nāma devā. ",
  "sn32:55.1.5": "Tesaṃ yadā evaṃ hoti: ",
  "sn32:55.1.6": "‘yannūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya abbhaṃ hoti. ",
  "sn32:55.1.7": "Ayaṃ kho, bhikkhu, hetu, ayaṃ paccayo, yenekadā abbhaṃ hotī”ti. ",
  "sn32:55.1.8": "Pañcapaññāsamaṃ. ",
  "sn32:56.0.1": "Saṃyutta Nikāya 32 ",
  "sn32:56.0.2": "1. Valāhakavagga ",
  "sn32:56.0.3": "56. Vātavalāhakasutta ",
  "sn32:56.1.1": "Sāvatthinidānaṃ. ",
  "sn32:56.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:56.1.3": "“ko nu kho, bhante, hetu, ko paccayo, yenekadā vāto hotī”ti? ",
  "sn32:56.1.4": "“Santi, bhikkhu, vātavalāhakā nāma devā. ",
  "sn32:56.1.5": "Tesaṃ yadā evaṃ hoti: ",
  "sn32:56.1.6": "‘yannūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya vāto hoti. ",
  "sn32:56.1.7": "Ayaṃ kho, bhikkhu, hetu, ayaṃ paccayo, yenekadā vāto hotī”ti. ",
  "sn32:56.1.8": "Chappaññāsamaṃ. ",
  "sn32:57.0.1": "Saṃyutta Nikāya 32 ",
  "sn32:57.0.2": "1. Valāhakavagga ",
  "sn32:57.0.3": "57. Vassavalāhakasutta ",
  "sn32:57.1.1": "Sāvatthinidānaṃ. ",
  "sn32:57.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn32:57.1.3": "“ko nu kho, bhante, hetu, ko paccayo, yenekadā devo vassatī”ti? ",
  "sn32:57.1.4": "“Santi, bhikkhu, vassavalāhakā nāma devā. ",
  "sn32:57.1.5": "Tesaṃ yadā evaṃ hoti: ",
  "sn32:57.1.6": "‘yannūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya devo vassati. ",
  "sn32:57.1.7": "Ayaṃ kho, bhikkhu, hetu, ayaṃ paccayo, yenekadā devo vassatī”ti. ",
  "sn32:57.1.8": "Sattapaññāsamaṃ. ",
  "sn32:57.1.9": "Sattapaññāsasuttantaṃ niṭṭhitaṃ. ",
  "sn32:57.1.10": "Valāhakavaggo paṭhamo. ",
  "sn32:57.2.1": "Suddhikaṃ sucaritañca, ",
  "sn32:57.2.2": "dānūpakārapaññāsaṃ; ",
  "sn32:57.2.3": "Sītaṃ uṇhañca abbhañca, ",
  "sn32:57.2.4": "vātavassavalāhakāti. ",
  "sn32:57.2.5": "Valāhakasaṃyuttaṃ samattaṃ. "
}