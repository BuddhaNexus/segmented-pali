{
  "sn25:1.0.1": "Saṃyutta Nikāya 25 ",
  "sn25:1.0.2": "1. Cakkhuvagga ",
  "sn25:1.0.3": "1. Cakkhusutta ",
  "sn25:1.1.1": "Sāvatthinidānaṃ. ",
  "sn25:1.1.2": "“Cakkhuṃ, bhikkhave, aniccaṃ vipariṇāmi aññathābhāvi; ",
  "sn25:1.1.3": "sotaṃ aniccaṃ vipariṇāmi aññathābhāvi; ",
  "sn25:1.1.4": "ghānaṃ aniccaṃ vipariṇāmi aññathābhāvi; ",
  "sn25:1.1.5": "jivhā aniccā vipariṇāmī aññathābhāvī; ",
  "sn25:1.1.6": "kāyo anicco vipariṇāmi aññathābhāvi; ",
  "sn25:1.1.7": "mano anicco vipariṇāmī aññathābhāvī. ",
  "sn25:1.1.8": "Yo, bhikkhave, ime dhamme evaṃ saddahati adhimuccati—ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; ",
  "sn25:1.1.9": "abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; ",
  "sn25:1.1.10": "abhabbo ca tāva kālaṃ kātuṃ yāva na sotāpattiphalaṃ sacchikaroti. ",
  "sn25:1.2.1": "Yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati: ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; ",
  "sn25:1.2.2": "abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; ",
  "sn25:1.2.3": "abhabbo ca tāva kālaṃ kātuṃ yāva na sotāpattiphalaṃ sacchikaroti’. ",
  "sn25:1.2.4": "Yo, bhikkhave, ime dhamme evaṃ pajānāti evaṃ passati, ayaṃ vuccati: ‘sotāpanno avinipātadhammo niyato sambodhiparāyano’”ti. ",
  "sn25:1.2.5": "Paṭhamaṃ. ",
  "sn25:2.0.1": "Saṃyutta Nikāya 25 ",
  "sn25:2.0.2": "1. Cakkhuvagga ",
  "sn25:2.0.3": "2. Rūpasutta ",
  "sn25:2.1.1": "Sāvatthinidānaṃ. ",
  "sn25:2.1.2": "“Rūpā, bhikkhave, aniccā vipariṇāmino aññathābhāvino; ",
  "sn25:2.1.3": "saddā aniccā vipariṇāmino aññathābhāvino; ",
  "sn25:2.1.4": "gandhā aniccā vipariṇāmino aññathābhāvino; ",
  "sn25:2.1.5": "rasā aniccā vipariṇāmino aññathābhāvino; ",
  "sn25:2.1.6": "phoṭṭhabbā aniccā vipariṇāmino aññathābhāvino; ",
  "sn25:2.1.7": "dhammā aniccā vipariṇāmino aññathābhāvino. ",
  "sn25:2.1.8": "Yo, bhikkhave, ime dhamme evaṃ saddahati adhimuccati, ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; ",
  "sn25:2.1.9": "abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; ",
  "sn25:2.1.10": "abhabbo ca tāva kālaṃ kātuṃ yāva na sotāpattiphalaṃ sacchikaroti. ",
  "sn25:2.2.1": "Yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati: ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; ",
  "sn25:2.2.2": "abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; ",
  "sn25:2.2.3": "abhabbo ca tāva kālaṃ kātuṃ yāva na sotāpattiphalaṃ sacchikaroti’. ",
  "sn25:2.2.4": "Yo, bhikkhave, ime dhamme evaṃ pajānāti evaṃ passati, ayaṃ vuccati: ",
  "sn25:2.2.5": "‘sotāpanno avinipātadhammo niyato sambodhiparāyano’”ti. ",
  "sn25:2.2.6": "Dutiyaṃ. ",
  "sn25:3.0.1": "Saṃyutta Nikāya 25 ",
  "sn25:3.0.2": "1. Cakkhuvagga ",
  "sn25:3.0.3": "3. Viññāṇasutta ",
  "sn25:3.1.1": "Sāvatthinidānaṃ. ",
  "sn25:3.1.2": "“Cakkhuviññāṇaṃ, bhikkhave, aniccaṃ vipariṇāmi aññathābhāvi; ",
  "sn25:3.1.3": "sotaviññāṇaṃ … ",
  "sn25:3.1.4": "ghānaviññāṇaṃ … ",
  "sn25:3.1.5": "jivhāviññāṇaṃ … ",
  "sn25:3.1.6": "kāyaviññāṇaṃ … ",
  "sn25:3.1.7": "manoviññāṇaṃ aniccaṃ vipariṇāmi aññathābhāvi. ",
  "sn25:3.1.8": "Yo bhikkhave …pe… ",
  "sn25:3.1.9": "sambodhiparāyano”ti. ",
  "sn25:3.1.10": "Tatiyaṃ. ",
  "sn25:4.0.1": "Saṃyutta Nikāya 25 ",
  "sn25:4.0.2": "1. Cakkhuvagga ",
  "sn25:4.0.3": "4. Samphassasutta ",
  "sn25:4.1.1": "Sāvatthinidānaṃ. ",
  "sn25:4.1.2": "“Cakkhusamphasso, bhikkhave, anicco vipariṇāmī aññathābhāvī; ",
  "sn25:4.1.3": "sotasamphasso … ",
  "sn25:4.1.4": "ghānasamphasso … ",
  "sn25:4.1.5": "jivhāsamphasso … ",
  "sn25:4.1.6": "kāyasamphasso … ",
  "sn25:4.1.7": "manosamphasso anicco vipariṇāmī aññathābhāvī. ",
  "sn25:4.1.8": "Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī …pe… ",
  "sn25:4.1.9": "sambodhiparāyano’”ti. ",
  "sn25:4.1.10": "Catutthaṃ. ",
  "sn25:5.0.1": "Saṃyutta Nikāya 25 ",
  "sn25:5.0.2": "1. Cakkhuvagga ",
  "sn25:5.0.3": "5. Samphassajasutta ",
  "sn25:5.1.1": "Sāvatthinidānaṃ. ",
  "sn25:5.1.2": "“Cakkhusamphassajā, bhikkhave, vedanā aniccā vipariṇāmī aññathābhāvī; ",
  "sn25:5.1.3": "sotasamphassajā vedanā …pe… ",
  "sn25:5.1.4": "ghānasamphassajā vedanā …pe… ",
  "sn25:5.1.5": "jivhāsamphassajā vedanā …pe… ",
  "sn25:5.1.6": "kāyasamphassajā vedanā …pe… ",
  "sn25:5.1.7": "manosamphassajā vedanā aniccā vipariṇāmī aññathābhāvī. ",
  "sn25:5.1.8": "Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī …pe… ",
  "sn25:5.1.9": "sambodhiparāyano’”ti. ",
  "sn25:5.1.10": "Pañcamaṃ. ",
  "sn25:6.0.1": "Saṃyutta Nikāya 25 ",
  "sn25:6.0.2": "1. Cakkhuvagga ",
  "sn25:6.0.3": "6. Rūpasaññāsutta ",
  "sn25:6.1.1": "Sāvatthinidānaṃ. ",
  "sn25:6.1.2": "“Rūpasaññā, bhikkhave, aniccā vipariṇāmī aññathābhāvī; ",
  "sn25:6.1.3": "saddasaññā … ",
  "sn25:6.1.4": "gandhasaññā … ",
  "sn25:6.1.5": "rasasaññā … ",
  "sn25:6.1.6": "phoṭṭhabbasaññā … ",
  "sn25:6.1.7": "dhammasaññā aniccā vipariṇāmī aññathābhāvī. ",
  "sn25:6.1.8": "Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī …pe… ",
  "sn25:6.1.9": "sambodhiparāyano’”ti. ",
  "sn25:6.1.10": "Chaṭṭhaṃ. ",
  "sn25:7.0.1": "Saṃyutta Nikāya 25 ",
  "sn25:7.0.2": "1. Cakkhuvagga ",
  "sn25:7.0.3": "7. Rūpasañcetanāsutta ",
  "sn25:7.1.1": "Sāvatthinidānaṃ. ",
  "sn25:7.1.2": "“Rūpasañcetanā, bhikkhave, aniccā vipariṇāmī aññathābhāvī; ",
  "sn25:7.1.3": "saddasañcetanā … ",
  "sn25:7.1.4": "gandhasañcetanā … ",
  "sn25:7.1.5": "rasasañcetanā … ",
  "sn25:7.1.6": "phoṭṭhabbasañcetanā … ",
  "sn25:7.1.7": "dhammasañcetanā aniccā vipariṇāmī aññathābhāvī. ",
  "sn25:7.1.8": "Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī …pe… ",
  "sn25:7.1.9": "sambodhiparāyano’”ti. ",
  "sn25:7.1.10": "Sattamaṃ. ",
  "sn25:8.0.1": "Saṃyutta Nikāya 25 ",
  "sn25:8.0.2": "1. Cakkhuvagga ",
  "sn25:8.0.3": "8. Rūpataṇhāsutta ",
  "sn25:8.1.1": "Sāvatthinidānaṃ. ",
  "sn25:8.1.2": "“Rūpataṇhā, bhikkhave, aniccā vipariṇāmī aññathābhāvī; ",
  "sn25:8.1.3": "saddataṇhā … ",
  "sn25:8.1.4": "gandhataṇhā … ",
  "sn25:8.1.5": "rasataṇhā … ",
  "sn25:8.1.6": "phoṭṭhabbataṇhā … ",
  "sn25:8.1.7": "dhammataṇhā aniccā vipariṇāmī aññathābhāvī. ",
  "sn25:8.1.8": "Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī …pe… ",
  "sn25:8.1.9": "sambodhiparāyano’”ti. ",
  "sn25:8.1.10": "Aṭṭhamaṃ. ",
  "sn25:9.0.1": "Saṃyutta Nikāya 25 ",
  "sn25:9.0.2": "1. Cakkhuvagga ",
  "sn25:9.0.3": "9. Pathavīdhātusutta ",
  "sn25:9.1.1": "Sāvatthinidānaṃ. ",
  "sn25:9.1.2": "“Pathavīdhātu, bhikkhave, aniccā vipariṇāmī aññathābhāvī; ",
  "sn25:9.1.3": "āpodhātu … ",
  "sn25:9.1.4": "tejodhātu … ",
  "sn25:9.1.5": "vāyodhātu … ",
  "sn25:9.1.6": "ākāsadhātu … ",
  "sn25:9.1.7": "viññāṇadhātu aniccā vipariṇāmī aññathābhāvī. ",
  "sn25:9.1.8": "Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī …pe… ",
  "sn25:9.1.9": "sambodhiparāyano’”ti. ",
  "sn25:9.1.10": "Navamaṃ. ",
  "sn25:10.0.1": "Saṃyutta Nikāya 25 ",
  "sn25:10.0.2": "1. Cakkhuvagga ",
  "sn25:10.0.3": "10. Khandhasutta ",
  "sn25:10.1.1": "Sāvatthinidānaṃ. ",
  "sn25:10.1.2": "“Rūpaṃ, bhikkhave, aniccaṃ vipariṇāmi aññathābhāvi; ",
  "sn25:10.1.3": "vedanā aniccā vipariṇāmī aññathābhāvī; ",
  "sn25:10.1.4": "saññā … ",
  "sn25:10.1.5": "saṅkhārā aniccā vipariṇāmino aññathābhāvino; ",
  "sn25:10.1.6": "viññāṇaṃ aniccaṃ vipariṇāmi aññathābhāvi. ",
  "sn25:10.1.7": "Yo, bhikkhave, ime dhamme evaṃ saddahati adhimuccati, ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; ",
  "sn25:10.1.8": "abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; ",
  "sn25:10.1.9": "abhabbo ca tāva kālaṃ kātuṃ yāva na sotāpattiphalaṃ sacchikaroti. ",
  "sn25:10.2.1": "Yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati: ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; ",
  "sn25:10.2.2": "abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; ",
  "sn25:10.2.3": "abhabbo ca tāva kālaṃ kātuṃ yāva na sotāpattiphalaṃ sacchikaroti’. ",
  "sn25:10.2.4": "Yo, bhikkhave, ime dhamme evaṃ pajānāti evaṃ passati, ayaṃ vuccati: ",
  "sn25:10.2.5": "‘sotāpanno avinipātadhammo niyato sambodhiparāyano’”ti. ",
  "sn25:10.2.6": "Dasamaṃ. ",
  "sn25:10.2.7": "Cakkhuvaggo paṭhamo. ",
  "sn25:10.3.1": "Cakkhu rūpañca viññāṇaṃ, ",
  "sn25:10.3.2": "phasso ca vedanāya ca; ",
  "sn25:10.3.3": "Saññā ca cetanā taṇhā, ",
  "sn25:10.3.4": "dhātu khandhena te dasāti. ",
  "sn25:10.3.5": "Okkantasaṃyuttaṃ samattaṃ. "
}