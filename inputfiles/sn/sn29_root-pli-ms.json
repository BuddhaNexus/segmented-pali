{
  "sn29:1.0.1": "Saṃyutta Nikāya 29 ",
  "sn29:1.0.2": "1. Nāgavagga ",
  "sn29:1.0.3": "1. Suddhikasutta ",
  "sn29:1.1.1": "Sāvatthinidānaṃ. ",
  "sn29:1.1.2": "“Catasso imā, bhikkhave, nāgayoniyo. ",
  "sn29:1.1.3": "Katamā catasso? ",
  "sn29:1.1.4": "Aṇḍajā nāgā, jalābujā nāgā, saṃsedajā nāgā, opapātikā nāgā—",
  "sn29:1.1.5": "imā kho, bhikkhave, catasso nāgayoniyo”ti. ",
  "sn29:1.1.6": "Paṭhamaṃ. ",
  "sn29:2.0.1": "Saṃyutta Nikāya 29 ",
  "sn29:2.0.2": "1. Nāgavagga ",
  "sn29:2.0.3": "2. Paṇītatarasutta ",
  "sn29:2.1.1": "Sāvatthinidānaṃ. ",
  "sn29:2.1.2": "“Catasso imā, bhikkhave, nāgayoniyo. ",
  "sn29:2.1.3": "Katamā catasso? ",
  "sn29:2.1.4": "Aṇḍajā nāgā, jalābujā nāgā, saṃsedajā nāgā, opapātikā nāgā. ",
  "sn29:2.1.5": "Tatra, bhikkhave, aṇḍajehi nāgehi jalābujā ca saṃsedajā ca opapātikā ca nāgā paṇītatarā. ",
  "sn29:2.1.6": "Tatra, bhikkhave, aṇḍajehi ca jalābujehi ca nāgehi saṃsedajā ca opapātikā ca nāgā paṇītatarā. ",
  "sn29:2.1.7": "Tatra, bhikkhave, aṇḍajehi ca jalābujehi ca saṃsedajehi ca nāgehi opapātikā nāgā paṇītatarā. ",
  "sn29:2.1.8": "Imā kho, bhikkhave, catasso nāgayoniyo”ti. ",
  "sn29:2.1.9": "Dutiyaṃ. ",
  "sn29:3.0.1": "Saṃyutta Nikāya 29 ",
  "sn29:3.0.2": "1. Nāgavagga ",
  "sn29:3.0.3": "3. Uposathasutta ",
  "sn29:3.1.1": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. ",
  "sn29:3.1.2": "Atha kho aññataro bhikkhu yena bhagavā tenupasaṅkami; upasaṅkamitvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca: ",
  "sn29:3.1.3": "“ko nu kho, bhante, hetu, ko paccayo, yena m’idhekacce aṇḍajā nāgā uposathaṃ upavasanti vossaṭṭhakāyā ca bhavantī”ti? ",
  "sn29:3.2.1": "“Idha, bhikkhu, ekaccānaṃ aṇḍajānaṃ nāgānaṃ evaṃ hoti: ",
  "sn29:3.2.2": "‘mayaṃ kho pubbe kāyena dvayakārino ahumha, vācāya dvayakārino, manasā dvayakārino. ",
  "sn29:3.2.3": "Te mayaṃ kāyena dvayakārino, vācāya dvayakārino, manasā dvayakārino, kāyassa bhedā paraṃ maraṇā aṇḍajānaṃ nāgānaṃ sahabyataṃ upapannā. ",
  "sn29:3.2.4": "Sacajja mayaṃ kāyena sucaritaṃ careyyāma, vācāya sucaritaṃ careyyāma, manasā sucaritaṃ careyyāma, evaṃ mayaṃ kāyassa bhedā paraṃ maraṇā sugatiṃ saggaṃ lokaṃ upapajjeyyāma. ",
  "sn29:3.2.5": "Handa mayaṃ etarahi kāyena sucaritaṃ carāma, vācāya sucaritaṃ carāma, manasā sucaritaṃ carāmā’ti. ",
  "sn29:3.2.6": "Ayaṃ kho, bhikkhu, hetu, ayaṃ paccayo, yena m’idhekacce aṇḍajā nāgā uposathaṃ upavasanti vossaṭṭhakāyā ca bhavantī”ti. ",
  "sn29:3.2.7": "Tatiyaṃ. ",
  "sn29:4.0.1": "Saṃyutta Nikāya 29 ",
  "sn29:4.0.2": "1. Nāgavagga ",
  "sn29:4.0.3": "4. Dutiyauposathasutta ",
  "sn29:4.1.1": "Sāvatthinidānaṃ. ",
  "sn29:4.1.2": "Atha kho aññataro bhikkhu yena bhagavā …pe… ekamantaṃ nisinno kho so bhikkhu bhagavantaṃ etadavoca: ",
  "sn29:4.1.3": "“ko nu kho, bhante, hetu, ko paccayo, yena m’idhekacce jalābujā nāgā uposathaṃ upavasanti vossaṭṭhakāyā ca bhavantī”ti? ",
  "sn29:4.1.4": "(Sabbaṃ vitthāretabbaṃ.) ",
  "sn29:4.1.5": "“Ayaṃ kho, bhikkhu, hetu, ayaṃ paccayo, yena m’idhekacce jalābujā nāgā uposathaṃ upavasanti vossaṭṭhakāyā ca bhavantī”ti. ",
  "sn29:4.1.6": "Catutthaṃ. ",
  "sn29:5.0.1": "Saṃyutta Nikāya 29 ",
  "sn29:5.0.2": "1. Nāgavagga ",
  "sn29:5.0.3": "5. Tatiyauposathasutta ",
  "sn29:5.1.1": "Sāvatthinidānaṃ. ",
  "sn29:5.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn29:5.1.3": "“ko nu kho, bhante, hetu, ko paccayo, yena m’idhekacce saṃsedajā nāgā uposathaṃ upavasanti vossaṭṭhakāyā ca bhavantī”ti? ",
  "sn29:5.1.4": "(Sabbaṃ vitthāretabbaṃ.) ",
  "sn29:5.1.5": "“Ayaṃ kho, bhikkhu, hetu, ayaṃ paccayo, yena m’idhekacce saṃsedajā nāgā uposathaṃ upavasanti vossaṭṭhakāyā ca bhavantī”ti. ",
  "sn29:5.1.6": "Pañcamaṃ. ",
  "sn29:6.0.1": "Saṃyutta Nikāya 29 ",
  "sn29:6.0.2": "1. Nāgavagga ",
  "sn29:6.0.3": "6. Catutthauposathasutta ",
  "sn29:6.1.1": "Sāvatthinidānaṃ. ",
  "sn29:6.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn29:6.1.3": "“ko nu kho, bhante, hetu, ko paccayo, yena m’idhekacce opapātikā nāgā uposathaṃ upavasanti vossaṭṭhakāyā ca bhavantī”ti? ",
  "sn29:6.2.1": "“Idha, bhikkhu, ekaccānaṃ opapātikānaṃ nāgānaṃ evaṃ hoti: ",
  "sn29:6.2.2": "‘mayaṃ kho pubbe kāyena dvayakārino ahumha, vācāya dvayakārino, manasā dvayakārino. ",
  "sn29:6.2.3": "Te mayaṃ kāyena dvayakārino, vācāya dvayakārino, manasā dvayakārino, kāyassa bhedā paraṃ maraṇā opapātikānaṃ nāgānaṃ sahabyataṃ upapannā. ",
  "sn29:6.2.4": "Sacajja mayaṃ kāyena sucaritaṃ careyyāma, vācāya … manasā sucaritaṃ careyyāma, evaṃ mayaṃ kāyassa bhedā paraṃ maraṇā sugatiṃ saggaṃ lokaṃ upapajjeyyāma. ",
  "sn29:6.2.5": "Handa mayaṃ etarahi kāyena sucaritaṃ carāma, vācāya … manasā sucaritaṃ carāmā’ti. ",
  "sn29:6.2.6": "Ayaṃ kho, bhikkhu, hetu, ayaṃ paccayo, yena m’idhekacce opapātikā nāgā uposathaṃ upavasanti vossaṭṭhakāyā ca bhavantī”ti. ",
  "sn29:6.2.7": "Chaṭṭhaṃ. ",
  "sn29:7.0.1": "Saṃyutta Nikāya 29 ",
  "sn29:7.0.2": "1. Nāgavagga ",
  "sn29:7.0.3": "7. Sutasutta ",
  "sn29:7.1.1": "Sāvatthinidānaṃ. ",
  "sn29:7.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn29:7.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti? ",
  "sn29:7.2.1": "“Idha, bhikkhu, ekacco kāyena dvayakārī hoti, vācāya dvayakārī hoti, manasā dvayakārī hoti. ",
  "sn29:7.2.2": "Tassa sutaṃ hoti: ",
  "sn29:7.2.3": "‘aṇḍajā nāgā dīghāyukā vaṇṇavanto sukhabahulā’ti. ",
  "sn29:7.2.4": "Tassa evaṃ hoti: ",
  "sn29:7.2.5": "‘aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyyan’ti. ",
  "sn29:7.2.6": "So kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati. ",
  "sn29:7.2.7": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti. ",
  "sn29:7.2.8": "Sattamaṃ. ",
  "sn29:8.0.1": "Saṃyutta Nikāya 29 ",
  "sn29:8.0.2": "1. Nāgavagga ",
  "sn29:8.0.3": "8. Dutiyasutasutta ",
  "sn29:8.1.1": "Sāvatthinidānaṃ. ",
  "sn29:8.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn29:8.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ nāgānaṃ sahabyataṃ upapajjatī”ti? ",
  "sn29:8.1.4": "…pe… ",
  "sn29:8.1.5": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā jalābujānaṃ nāgānaṃ sahabyataṃ upapajjatī”ti. ",
  "sn29:8.1.6": "Aṭṭhamaṃ. ",
  "sn29:9.0.1": "Saṃyutta Nikāya 29 ",
  "sn29:9.0.2": "1. Nāgavagga ",
  "sn29:9.0.3": "9. Tatiyasutasutta ",
  "sn29:9.1.1": "Sāvatthinidānaṃ. ",
  "sn29:9.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn29:9.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā saṃsedajānaṃ nāgānaṃ sahabyataṃ upapajjatī”ti? ",
  "sn29:9.1.4": "…pe… ",
  "sn29:9.1.5": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā saṃsedajānaṃ nāgānaṃ sahabyataṃ upapajjatī”ti. ",
  "sn29:9.1.6": "Navamaṃ. ",
  "sn29:10.0.1": "Saṃyutta Nikāya 29 ",
  "sn29:10.0.2": "1. Nāgavagga ",
  "sn29:10.0.3": "10. Catutthasutasutta ",
  "sn29:10.1.1": "Sāvatthinidānaṃ. ",
  "sn29:10.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn29:10.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā opapātikānaṃ nāgānaṃ sahabyataṃ upapajjatī”ti? ",
  "sn29:10.2.1": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. ",
  "sn29:10.2.2": "Tassa sutaṃ hoti: ",
  "sn29:10.2.3": "‘opapātikā nāgā dīghāyukā vaṇṇavanto sukhabahulā’ti. ",
  "sn29:10.2.4": "Tassa evaṃ hoti: ",
  "sn29:10.2.5": "‘aho vatāhaṃ kāyassa bhedā paraṃ maraṇā opapātikānaṃ nāgānaṃ sahabyataṃ upapajjeyyan’ti. ",
  "sn29:10.2.6": "So kāyassa bhedā paraṃ maraṇā opapātikānaṃ nāgānaṃ sahabyataṃ upapajjati. ",
  "sn29:10.2.7": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ nāgānaṃ sahabyataṃ upapajjatī”ti. ",
  "sn29:10.2.8": "Dasamaṃ. ",
  "sn29:11-20.0.1": "Saṃyutta Nikāya 29 ",
  "sn29:11-20.0.2": "1. Nāgavagga ",
  "sn29:11-20.0.3": "11–20. Aṇḍajadānūpakārasuttadasaka ",
  "sn29:11-20.1.1": "Ekamantaṃ nisinno kho so bhikkhu bhagavantaṃ etadavoca: ",
  "sn29:11-20.1.2": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti? ",
  "sn29:11-20.2.1": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. ",
  "sn29:11-20.2.2": "Tassa sutaṃ hoti: ",
  "sn29:11-20.2.3": "‘aṇḍajā nāgā dīghāyukā vaṇṇavanto sukhabahulā’ti. ",
  "sn29:11-20.2.4": "Tassa evaṃ hoti: ",
  "sn29:11-20.2.5": "‘aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyyan’ti. ",
  "sn29:11-20.2.6": "So annaṃ deti. ",
  "sn29:11-20.2.7": "So kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati. ",
  "sn29:11-20.2.8": "Ayaṃ kho, bhikkhu, hetu …pe… upapajjatīti …pe… ",
  "sn29:11-20.2.9": "so pānaṃ deti …pe… ",
  "sn29:11-20.2.10": "vatthaṃ deti …pe… ",
  "sn29:11-20.2.11": "yānaṃ deti …pe… ",
  "sn29:11-20.2.12": "mālaṃ deti …pe… ",
  "sn29:11-20.2.13": "gandhaṃ deti …pe… ",
  "sn29:11-20.2.14": "vilepanaṃ deti …pe… ",
  "sn29:11-20.2.15": "seyyaṃ deti …pe… ",
  "sn29:11-20.2.16": "āvasathaṃ deti …pe… ",
  "sn29:11-20.2.17": "padīpeyyaṃ deti. ",
  "sn29:11-20.2.18": "So kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati. ",
  "sn29:11-20.2.19": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī”ti. ",
  "sn29:11-20.2.20": "Vīsatimaṃ. ",
  "sn29:21-50.0.1": "Saṃyutta Nikāya 29 ",
  "sn29:21-50.0.2": "1. Nāgavagga ",
  "sn29:21-50.0.3": "21–50. Jalābujādidānūpakārasuttattiṃsaka ",
  "sn29:21-50.1.1": "Sāvatthinidānaṃ. ",
  "sn29:21-50.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn29:21-50.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ nāgānaṃ …pe… ",
  "sn29:21-50.1.4": "saṃsedajānaṃ nāgānaṃ …pe… ",
  "sn29:21-50.1.5": "opapātikānaṃ nāgānaṃ sahabyataṃ upapajjatī”ti? ",
  "sn29:21-50.2.1": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. ",
  "sn29:21-50.2.2": "Tassa sutaṃ hoti: ",
  "sn29:21-50.2.3": "‘opapātikā nāgā dīghāyukā vaṇṇavanto sukhabahulā’ti. ",
  "sn29:21-50.2.4": "Tassa evaṃ hoti: ",
  "sn29:21-50.2.5": "‘aho vatāhaṃ kāyassa bhedā paraṃ maraṇā opapātikānaṃ nāgānaṃ sahabyataṃ upapajjeyyan’ti. ",
  "sn29:21-50.2.6": "So annaṃ deti …pe… ",
  "sn29:21-50.2.7": "pānaṃ deti …pe… ",
  "sn29:21-50.2.8": "padīpeyyaṃ deti. ",
  "sn29:21-50.2.9": "So kāyassa bhedā paraṃ maraṇā opapātikānaṃ nāgānaṃ sahabyataṃ upapajjati. ",
  "sn29:21-50.2.10": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ nāgānaṃ sahabyataṃ upapajjatī”ti. ",
  "sn29:21-50.3.1": "(Iminā peyyālena dasa dasa suttantā kātabbā. ",
  "sn29:21-50.3.2": "Evaṃ catūsu yonīsu cattālīsaṃ veyyākaraṇā honti. ",
  "sn29:21-50.3.3": "Purimehi pana dasahi suttantehi saha honti paṇṇāsasuttantāti.) ",
  "sn29:21-50.3.4": "Nāgavaggo paṭhamo. ",
  "sn29:21-50.4.1": "Suddhikaṃ paṇītataraṃ, ",
  "sn29:21-50.4.2": "caturo ca uposathā; ",
  "sn29:21-50.4.3": "Tassa sutaṃ caturo ca, ",
  "sn29:21-50.4.4": "dānūpakārā ca tālīsaṃ; ",
  "sn29:21-50.4.5": "Paṇṇāsa piṇḍato suttā, ",
  "sn29:21-50.4.6": "nāgamhi suppakāsitāti. ",
  "sn29:21-50.4.7": "Nāgasaṃyuttaṃ samattaṃ. "
}