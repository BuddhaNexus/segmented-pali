{
  "sn26:1.0.1": "Saṃyutta Nikāya 26 ",
  "sn26:1.0.2": "1. Uppādavagga ",
  "sn26:1.0.3": "1. Cakkhusutta ",
  "sn26:1.1.1": "Sāvatthinidānaṃ. ",
  "sn26:1.1.2": "“Yo kho, bhikkhave, cakkhussa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:1.1.3": "Yo sotassa uppādo ṭhiti …pe… ",
  "sn26:1.1.4": "yo ghānassa uppādo ṭhiti … ",
  "sn26:1.1.5": "yo jivhāya uppādo ṭhiti … ",
  "sn26:1.1.6": "yo kāyassa uppādo ṭhiti … ",
  "sn26:1.1.7": "yo manassa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:1.1.8": "Yo ca, bhikkhave, cakkhussa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. ",
  "sn26:1.1.9": "Yo sotassa nirodho …pe… ",
  "sn26:1.1.10": "yo ghānassa nirodho … ",
  "sn26:1.1.11": "yo kāyassa nirodho … ",
  "sn26:1.1.12": "yo manassa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:1.1.13": "Paṭhamaṃ. ",
  "sn26:2.0.1": "Saṃyutta Nikāya 26 ",
  "sn26:2.0.2": "1. Uppādavagga ",
  "sn26:2.0.3": "2. Rūpasutta ",
  "sn26:2.1.1": "Sāvatthinidānaṃ. ",
  "sn26:2.1.2": "“Yo kho, bhikkhave, rūpānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:2.1.3": "Yo saddānaṃ … ",
  "sn26:2.1.4": "yo gandhānaṃ … ",
  "sn26:2.1.5": "yo rasānaṃ … ",
  "sn26:2.1.6": "yo phoṭṭhabbānaṃ … ",
  "sn26:2.1.7": "yo dhammānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:2.1.8": "Yo ca kho, bhikkhave, rūpānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. ",
  "sn26:2.1.9": "Yo saddānaṃ … ",
  "sn26:2.1.10": "yo gandhānaṃ … ",
  "sn26:2.1.11": "yo rasānaṃ … ",
  "sn26:2.1.12": "yo phoṭṭhabbānaṃ … ",
  "sn26:2.1.13": "yo dhammānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:2.1.14": "Dutiyaṃ. ",
  "sn26:3.0.1": "Saṃyutta Nikāya 26 ",
  "sn26:3.0.2": "1. Uppādavagga ",
  "sn26:3.0.3": "3. Viññāṇasutta ",
  "sn26:3.1.1": "Sāvatthinidānaṃ. ",
  "sn26:3.1.2": "“Yo kho, bhikkhave, cakkhuviññāṇassa uppādo ṭhiti …pe… ",
  "sn26:3.1.3": "jarāmaraṇassa pātubhāvo …pe… ",
  "sn26:3.1.4": "yo manoviññāṇassa uppādo ṭhiti …pe… ",
  "sn26:3.1.5": "jarāmaraṇassa pātubhāvo. ",
  "sn26:3.1.6": "Yo ca kho, bhikkhave, cakkhuviññāṇassa nirodho …pe… ",
  "sn26:3.1.7": "jarāmaraṇassa atthaṅgamo …pe… ",
  "sn26:3.1.8": "yo manoviññāṇassa nirodho …pe… ",
  "sn26:3.1.9": "jarāmaraṇassa atthaṅgamo”ti. ",
  "sn26:3.1.10": "Tatiyaṃ. ",
  "sn26:4.0.1": "Saṃyutta Nikāya 26 ",
  "sn26:4.0.2": "1. Uppādavagga ",
  "sn26:4.0.3": "4. Samphassasutta ",
  "sn26:4.1.1": "Sāvatthinidānaṃ. ",
  "sn26:4.1.2": "“Yo kho, bhikkhave, cakkhusamphassassa uppādo ṭhiti …pe… ",
  "sn26:4.1.3": "jarāmaraṇassa pātubhāvo …pe… ",
  "sn26:4.1.4": "yo manosamphassassa uppādo ṭhiti …pe… ",
  "sn26:4.1.5": "jarāmaraṇassa pātubhāvo. ",
  "sn26:4.1.6": "Yo ca kho, bhikkhave, cakkhusamphassassa nirodho …pe… ",
  "sn26:4.1.7": "jarāmaraṇassa atthaṅgamo …pe… ",
  "sn26:4.1.8": "yo manosamphassassa nirodho …pe… ",
  "sn26:4.1.9": "jarāmaraṇassa atthaṅgamo”ti. ",
  "sn26:4.1.10": "Catutthaṃ. ",
  "sn26:5.0.1": "Saṃyutta Nikāya 26 ",
  "sn26:5.0.2": "1. Uppādavagga ",
  "sn26:5.0.3": "5. Samphassajasutta ",
  "sn26:5.1.1": "Sāvatthinidānaṃ. ",
  "sn26:5.1.2": "“Yo kho, bhikkhave, cakkhusamphassajāya vedanāya uppādo ṭhiti …pe… jarāmaraṇassa pātubhāvo …pe…. ",
  "sn26:5.2.1": "Yo manosamphassajāya vedanāya uppādo ṭhiti …pe… ",
  "sn26:5.2.2": "jarāmaraṇassa pātubhāvo. ",
  "sn26:5.2.3": "Yo ca kho, bhikkhave, cakkhusamphassajāya vedanāya nirodho vūpasamo …pe… ",
  "sn26:5.2.4": "jarāmaraṇassa atthaṅgamo …pe… ",
  "sn26:5.2.5": "yo manosamphassajāya vedanāya nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:5.2.6": "Pañcamaṃ. ",
  "sn26:6.0.1": "Saṃyutta Nikāya 26 ",
  "sn26:6.0.2": "1. Uppādavagga ",
  "sn26:6.0.3": "6. Saññāsutta ",
  "sn26:6.1.1": "Sāvatthinidānaṃ. ",
  "sn26:6.1.2": "“Yo kho, bhikkhave, rūpasaññāya uppādo ṭhiti …pe… ",
  "sn26:6.1.3": "jarāmaraṇassa pātubhāvo …pe… ",
  "sn26:6.1.4": "yo dhammasaññāya uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:6.1.5": "Yo ca kho, bhikkhave, rūpasaññāya nirodho …pe… ",
  "sn26:6.1.6": "jarāmaraṇassa atthaṅgamo …pe… ",
  "sn26:6.1.7": "yo dhammasaññāya nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:6.1.8": "Chaṭṭhaṃ. ",
  "sn26:7.0.1": "Saṃyutta Nikāya 26 ",
  "sn26:7.0.2": "1. Uppādavagga ",
  "sn26:7.0.3": "7. Sañcetanāsutta ",
  "sn26:7.1.1": "Sāvatthinidānaṃ. ",
  "sn26:7.1.2": "“Yo kho, bhikkhave, rūpasañcetanāya uppādo ṭhiti …pe… ",
  "sn26:7.1.3": "jarāmaraṇassa pātubhāvo …pe… ",
  "sn26:7.1.4": "yo dhammasañcetanāya uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:7.1.5": "Yo ca kho, bhikkhave, rūpasañcetanāya nirodho …pe… ",
  "sn26:7.1.6": "jarāmaraṇassa atthaṅgamo …pe… ",
  "sn26:7.1.7": "yo dhammasañcetanāya nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:7.1.8": "Sattamaṃ. ",
  "sn26:8.0.1": "Saṃyutta Nikāya 26 ",
  "sn26:8.0.2": "1. Uppādavagga ",
  "sn26:8.0.3": "8. Taṇhāsutta ",
  "sn26:8.1.1": "Sāvatthinidānaṃ. ",
  "sn26:8.1.2": "“Yo kho, bhikkhave, rūpataṇhāya uppādo ṭhiti …pe… ",
  "sn26:8.1.3": "jarāmaraṇassa pātubhāvo …pe… ",
  "sn26:8.1.4": "yo dhammataṇhāya uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:8.1.5": "Yo ca kho, bhikkhave, rūpataṇhāya nirodho …pe… ",
  "sn26:8.1.6": "jarāmaraṇassa atthaṅgamo …pe… ",
  "sn26:8.1.7": "yo dhammataṇhāya nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:8.1.8": "Aṭṭhamaṃ. ",
  "sn26:9.0.1": "Saṃyutta Nikāya 26 ",
  "sn26:9.0.2": "1. Uppādavagga ",
  "sn26:9.0.3": "9. Dhātusutta ",
  "sn26:9.1.1": "Sāvatthinidānaṃ. ",
  "sn26:9.1.2": "“Yo kho, bhikkhave, pathavīdhātuyā uppādo ṭhiti abhinibbatti pātubhāvo …pe… jarāmaraṇassa pātubhāvo; ",
  "sn26:9.1.3": "yo āpodhātuyā … ",
  "sn26:9.1.4": "yo tejodhātuyā … ",
  "sn26:9.1.5": "yo vāyodhātuyā … ",
  "sn26:9.1.6": "yo ākāsadhātuyā … ",
  "sn26:9.1.7": "yo viññāṇadhātuyā uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:9.1.8": "Yo ca kho, bhikkhave, pathavīdhātuyā nirodho …pe… jarāmaraṇassa atthaṅgamo; ",
  "sn26:9.1.9": "yo āpodhātuyā nirodho … ",
  "sn26:9.1.10": "yo tejodhātuyā nirodho … ",
  "sn26:9.1.11": "yo vāyodhātuyā nirodho … ",
  "sn26:9.1.12": "yo ākāsadhātuyā nirodho … ",
  "sn26:9.1.13": "yo viññāṇadhātuyā nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:9.1.14": "Navamaṃ. ",
  "sn26:10.0.1": "Saṃyutta Nikāya 26 ",
  "sn26:10.0.2": "1. Uppādavagga ",
  "sn26:10.0.3": "10. Khandhasutta ",
  "sn26:10.1.1": "Sāvatthinidānaṃ. ",
  "sn26:10.1.2": "“Yo kho, bhikkhave, rūpassa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:10.1.3": "Yo vedanāya … ",
  "sn26:10.1.4": "yo saññāya … ",
  "sn26:10.1.5": "yo saṅkhārānaṃ … ",
  "sn26:10.1.6": "yo viññāṇassa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. ",
  "sn26:10.1.7": "Yo ca kho, bhikkhave, rūpassa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. ",
  "sn26:10.1.8": "Yo vedanāya … ",
  "sn26:10.1.9": "yo saññāya … ",
  "sn26:10.1.10": "yo saṅkhārānaṃ … ",
  "sn26:10.1.11": "yo viññāṇassa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti. ",
  "sn26:10.1.12": "Dasamaṃ. ",
  "sn26:10.1.13": "Uppādavaggo paṭhamo. ",
  "sn26:10.2.1": "Cakkhu rūpañca viññāṇaṃ, ",
  "sn26:10.2.2": "phasso ca vedanāya ca; ",
  "sn26:10.2.3": "Saññā ca cetanā taṇhā, ",
  "sn26:10.2.4": "dhātu khandhena te dasāti. ",
  "sn26:10.2.5": "Uppādasaṃyuttaṃ samattaṃ. "
}