{
  "sn49:1-12.0.1": "Saṃyutta Nikāya 49 ",
  "sn49:1-12.0.2": "1. Gaṅgāpeyyālavagga ",
  "sn49:1-12.0.3": "1–12. Pācīnādisutta ",
  "sn49:1-12.1.1": "Sāvatthinidānaṃ. ",
  "sn49:1-12.1.2": "Tatra kho bhagavā etadavoca: ",
  "sn49:1-12.1.3": "“cattārome, bhikkhave, sammappadhānā. ",
  "sn49:1-12.1.4": "Katame cattāro? ",
  "sn49:1-12.1.5": "Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.1.6": "Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.1.7": "Anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.1.8": "Uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.1.9": "Ime kho, bhikkhave, cattāro sammappadhānāti. ",
  "sn49:1-12.2.1": "Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; ",
  "sn49:1-12.2.2": "evameva kho, bhikkhave, bhikkhu cattāro sammappadhāne bhāvento cattāro sammappadhāne bahulīkaronto nibbānaninno hoti nibbānapoṇo nibbānapabbhāro. ",
  "sn49:1-12.2.3": "Kathañca, bhikkhave, bhikkhu cattāro sammappadhāne bhāvento cattāro sammappadhāne bahulīkaronto nibbānaninno hoti nibbānapoṇo nibbānapabbhāro? ",
  "sn49:1-12.2.4": "Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.2.5": "Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.2.6": "Anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.2.7": "Uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:1-12.2.8": "Evaṃ kho, bhikkhave, bhikkhu cattāro sammappadhāne bhāvento cattāro sammappadhāne bahulīkaronto nibbānaninno hoti nibbānapoṇo nibbānapabbhāro”ti. ",
  "sn49:1-12.2.9": "Dvādasamaṃ. ",
  "sn49:1-12.2.10": "Gaṅgāpeyyālavaggo paṭhamo. ",
  "sn49:1-12.3.1": "(Sammappadhānasaṃyuttassa gaṅgāpeyyālī sammappadhānavasena vitthāretabbā.) ",
  "sn49:1-12.4.1": "Cha pācīnato ninnā, ",
  "sn49:1-12.4.2": "cha ninnā ca samuddato; ",
  "sn49:1-12.4.3": "Dvete cha dvādasa honti, ",
  "sn49:1-12.4.4": "vaggo tena pavuccatīti. ",
  "sn49:13-22.0.1": "Saṃyutta Nikāya 49 ",
  "sn49:13-22.0.2": "2. Appamādavagga ",
  "sn49:13-22.0.3": "13. Appamādavagga ",
  "sn49:13-22.1.1": "(Appamādavaggo sammappadhānavasena vitthāretabbo.) ",
  "sn49:13-22.2.1": "Tathāgataṃ padaṃ kūṭaṃ, ",
  "sn49:13-22.2.2": "mūlaṃ sārena vassikaṃ; ",
  "sn49:13-22.2.3": "Rājā candimasūriyā, ",
  "sn49:13-22.2.4": "vatthena dasamaṃ padanti. ",
  "sn49:23-34.0.1": "Saṃyutta Nikāya 49 ",
  "sn49:23-34.0.2": "3. Balakaraṇīyavagga ",
  "sn49:23-34.0.3": "23–34. Balakaraṇīyādisutta ",
  "sn49:23-34.1.1": "“Seyyathāpi, bhikkhave, ye keci balakaraṇīyā kammantā kayiranti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā kayiranti; ",
  "sn49:23-34.1.2": "evameva kho, bhikkhave, bhikkhu sīlaṃ nissāya sīle patiṭṭhāya cattāro sammappadhāne bhāveti, cattāro sammappadhāne bahulīkaroti. ",
  "sn49:23-34.1.3": "Kathañca, bhikkhave, bhikkhu sīlaṃ nissāya sīle patiṭṭhāya cattāro sammappadhāne bhāveti, cattāro sammappadhāne bahulīkaroti? ",
  "sn49:23-34.1.4": "Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati …pe… ",
  "sn49:23-34.1.5": "uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:23-34.1.6": "Evaṃ kho, bhikkhave, bhikkhu sīlaṃ nissāya sīle patiṭṭhāya cattāro sammappadhāne bhāveti, cattāro sammappadhāne bahulīkarotī”ti. ",
  "sn49:23-34.1.7": "(Evaṃ balakaraṇīyavaggo sammappadhānavasena vitthāretabbo.) ",
  "sn49:23-34.1.8": "Dvādasamaṃ. ",
  "sn49:23-34.1.9": "Balakaraṇīyavaggo tatiyo. ",
  "sn49:23-34.2.1": "Balaṃ bījañca nāgo ca, ",
  "sn49:23-34.2.2": "rukkho kumbhena sūkiyā; ",
  "sn49:23-34.2.3": "Ākāsena ca dve meghā, ",
  "sn49:23-34.2.4": "nāvā āgantukā nadīti. ",
  "sn49:35-44.0.1": "Saṃyutta Nikāya 49 ",
  "sn49:35-44.0.2": "4. Esanāvagga ",
  "sn49:35-44.0.3": "35–44. Esanādisuttadasaka ",
  "sn49:35-44.1.1": "“Tisso imā, bhikkhave, esanā. ",
  "sn49:35-44.1.2": "Katamā tisso? ",
  "sn49:35-44.1.3": "Kāmesanā, bhavesanā, brahmacariyesanā—",
  "sn49:35-44.1.4": "imā kho, bhikkhave, tisso esanā. ",
  "sn49:35-44.1.5": "Imāsaṃ kho, bhikkhave, tissannaṃ esanānaṃ abhiññāya pariññāya parikkhayāya pahānāya cattāro sammappadhānā bhāvetabbā. ",
  "sn49:35-44.1.6": "Katame cattāro? ",
  "sn49:35-44.1.7": "Idha, bhikkhave, bhikkhu anuppannānaṃ …pe… ",
  "sn49:35-44.1.8": "uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:35-44.1.9": "Imāsaṃ kho, bhikkhave, tissannaṃ esanānaṃ abhiññāya pariññāya parikkhayāya pahānāya ime cattāro sammappadhānā bhāvetabbā”ti. ",
  "sn49:35-44.1.10": "(Vitthāretabbaṃ.) ",
  "sn49:35-44.1.11": "Dasamaṃ. ",
  "sn49:35-44.1.12": "Esanāvaggo catuttho. ",
  "sn49:35-44.2.1": "Esanā vidhā āsavo, ",
  "sn49:35-44.2.2": "Bhavo ca dukkhatā tisso; ",
  "sn49:35-44.2.3": "Khilaṃ malañca nīgho ca, ",
  "sn49:35-44.2.4": "Vedanā taṇhā tasinā cāti. ",
  "sn49:45-54.0.1": "Saṃyutta Nikāya 49 ",
  "sn49:45-54.0.2": "5. Oghavagga ",
  "sn49:45-54.0.3": "45–54. Oghādisutta ",
  "sn49:45-54.1.1": "“Pañcimāni, bhikkhave, uddhambhāgiyāni saṃyojanāni. ",
  "sn49:45-54.1.2": "Katamāni pañca? ",
  "sn49:45-54.1.3": "Rūparāgo, arūparāgo, māno, uddhaccaṃ, avijjā—",
  "sn49:45-54.1.4": "imāni kho, bhikkhave, pañcuddhambhāgiyāni saṃyojanāni. ",
  "sn49:45-54.1.5": "Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya cattāro sammappadhānā bhāvetabbā. ",
  "sn49:45-54.1.6": "Katame cattāro? ",
  "sn49:45-54.1.7": "Idha, bhikkhave, bhikkhu anuppannānaṃ …pe… ",
  "sn49:45-54.1.8": "uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn49:45-54.1.9": "Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ime cattāro sammappadhānā bhāvetabbā”ti. ",
  "sn49:45-54.1.10": "(Vitthāretabbā.) ",
  "sn49:45-54.1.11": "Dasamaṃ. ",
  "sn49:45-54.1.12": "Oghavaggo pañcamo. ",
  "sn49:45-54.2.1": "Ogho yogo upādānaṃ, ",
  "sn49:45-54.2.2": "ganthā anusayena ca; ",
  "sn49:45-54.2.3": "Kāmaguṇā nīvaraṇā, ",
  "sn49:45-54.2.4": "khandhā oruddhambhāgiyāti. ",
  "sn49:45-54.2.5": "Sammappadhānasaṃyuttaṃ pañcamaṃ. "
}