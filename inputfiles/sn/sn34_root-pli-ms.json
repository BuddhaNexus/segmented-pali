{
  "sn34:1.0.1": "Saṃyutta Nikāya 34 ",
  "sn34:1.0.2": "1. Jhānavagga ",
  "sn34:1.0.3": "1. Samādhimūlakasamāpattisutta ",
  "sn34:1.1.1": "Sāvatthinidānaṃ. ",
  "sn34:1.1.2": "“Cattārome, bhikkhave, jhāyī. ",
  "sn34:1.1.3": "Katame cattāro? ",
  "sn34:1.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ samāpattikusalo. ",
  "sn34:1.1.5": "Idha pana, bhikkhave, ekacco jhāyī samādhismiṃ samāpattikusalo hoti, na samādhismiṃ samādhikusalo. ",
  "sn34:1.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ samāpattikusalo. ",
  "sn34:1.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ samāpattikusalo ca. ",
  "sn34:1.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ samāpattikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:1.1.9": "Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; ",
  "sn34:1.1.10": "evameva kho, bhikkhave, yvāyaṃ jhāyī samādhismiṃ samādhikusalo ca hoti samādhismiṃ samāpattikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. ",
  "sn34:1.1.11": "Paṭhamaṃ. ",
  "sn34:2.0.1": "Saṃyutta Nikāya 34 ",
  "sn34:2.0.2": "1. Jhānavagga ",
  "sn34:2.0.3": "2. Samādhimūlakaṭhitisutta ",
  "sn34:2.1.1": "Sāvatthinidānaṃ. ",
  "sn34:2.1.2": "“Cattārome, bhikkhave, jhāyī. ",
  "sn34:2.1.3": "Katame cattāro? ",
  "sn34:2.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ ṭhitikusalo. ",
  "sn34:2.1.5": "Idha pana, bhikkhave, ekacco jhāyī samādhismiṃ ṭhitikusalo hoti, na samādhismiṃ samādhikusalo. ",
  "sn34:2.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ ṭhitikusalo. ",
  "sn34:2.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ ṭhitikusalo ca. ",
  "sn34:2.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:2.1.9": "Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; ",
  "sn34:2.1.10": "evameva kho, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. ",
  "sn34:2.1.11": "Dutiyaṃ. ",
  "sn34:3.0.1": "Saṃyutta Nikāya 34 ",
  "sn34:3.0.2": "1. Jhānavagga ",
  "sn34:3.0.3": "3. Samādhimūlakavuṭṭhānasutta ",
  "sn34:3.1.1": "Sāvatthinidānaṃ. ",
  "sn34:3.1.2": "“Cattārome, bhikkhave, jhāyī. ",
  "sn34:3.1.3": "Katame cattāro? ",
  "sn34:3.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ vuṭṭhānakusalo. ",
  "sn34:3.1.5": "Idha pana, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ samādhikusalo. ",
  "sn34:3.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ vuṭṭhānakusalo. ",
  "sn34:3.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ vuṭṭhānakusalo ca. ",
  "sn34:3.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ vuṭṭhānakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:3.1.9": "Seyyathāpi, bhikkhave, gavā khīraṃ …pe… ",
  "sn34:3.1.10": "pavaro cā”ti. ",
  "sn34:3.1.11": "Tatiyaṃ. ",
  "sn34:4.0.1": "Saṃyutta Nikāya 34 ",
  "sn34:4.0.2": "1. Jhānavagga ",
  "sn34:4.0.3": "4. Samādhimūlakakallitasutta ",
  "sn34:4.1.1": "Sāvatthinidānaṃ. ",
  "sn34:4.1.2": "“Cattārome, bhikkhave, jhāyī. ",
  "sn34:4.1.3": "Katame cattāro? ",
  "sn34:4.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ kallitakusalo. ",
  "sn34:4.1.5": "Idha pana, bhikkhave, ekacco jhāyī samādhismiṃ kallitakusalo hoti, na samādhismiṃ samādhikusalo. ",
  "sn34:4.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ kallitakusalo. ",
  "sn34:4.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ kallitakusalo ca. ",
  "sn34:4.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ kallitakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:4.1.9": "Seyyathāpi, bhikkhave, gavā khīraṃ …pe… ",
  "sn34:4.1.10": "pavaro cā”ti. ",
  "sn34:4.1.11": "Catutthaṃ. ",
  "sn34:5.0.1": "Saṃyutta Nikāya 34 ",
  "sn34:5.0.2": "1. Jhānavagga ",
  "sn34:5.0.3": "5. Samādhimūlakaārammaṇasutta ",
  "sn34:5.1.1": "Sāvatthinidānaṃ. ",
  "sn34:5.1.2": "“Cattārome, bhikkhave, jhāyī. ",
  "sn34:5.1.3": "Katame cattāro? ",
  "sn34:5.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ ārammaṇakusalo. ",
  "sn34:5.1.5": "Idha pana, bhikkhave, ekacco jhāyī samādhismiṃ ārammaṇakusalo hoti, na samādhismiṃ samādhikusalo. ",
  "sn34:5.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ ārammaṇakusalo. ",
  "sn34:5.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ ārammaṇakusalo ca. ",
  "sn34:5.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ārammaṇakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:5.1.9": "Seyyathāpi, bhikkhave, gavā khīraṃ …pe… ",
  "sn34:5.1.10": "pavaro cā”ti. ",
  "sn34:5.1.11": "Pañcamaṃ. ",
  "sn34:6.0.1": "Saṃyutta Nikāya 34 ",
  "sn34:6.0.2": "1. Jhānavagga ",
  "sn34:6.0.3": "6. Samādhimūlakagocarasutta ",
  "sn34:6.1.1": "Sāvatthinidānaṃ. ",
  "sn34:6.1.2": "“Cattārome, bhikkhave, jhāyī. ",
  "sn34:6.1.3": "Katame cattāro? ",
  "sn34:6.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ gocarakusalo. ",
  "sn34:6.1.5": "Idha pana, bhikkhave, ekacco jhāyī samādhismiṃ gocarakusalo hoti, na samādhismiṃ samādhikusalo. ",
  "sn34:6.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ gocarakusalo. ",
  "sn34:6.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ gocarakusalo ca. ",
  "sn34:6.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ gocarakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:6.1.9": "Seyyathāpi, bhikkhave, gavā khīraṃ …pe… ",
  "sn34:6.1.10": "pavaro cā”ti. ",
  "sn34:6.1.11": "Chaṭṭhaṃ. ",
  "sn34:7.0.1": "Saṃyutta Nikāya 34 ",
  "sn34:7.0.2": "1. Jhānavagga ",
  "sn34:7.0.3": "7. Samādhimūlakaabhinīhārasutta ",
  "sn34:7.1.1": "Sāvatthinidānaṃ. ",
  "sn34:7.1.2": "“Cattārome, bhikkhave, jhāyī. ",
  "sn34:7.1.3": "Katame cattāro? ",
  "sn34:7.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ abhinīhārakusalo. ",
  "sn34:7.1.5": "Idha pana, bhikkhave, ekacco jhāyī samādhismiṃ abhinīhārakusalo hoti, na samādhismiṃ samādhikusalo. ",
  "sn34:7.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ abhinīhārakusalo. ",
  "sn34:7.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ abhinīhārakusalo ca. ",
  "sn34:7.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ abhinīhārakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:7.1.9": "Seyyathāpi, bhikkhave, gavā khīraṃ …pe… ",
  "sn34:7.1.10": "pavaro cā”ti. ",
  "sn34:7.1.11": "Sattamaṃ. ",
  "sn34:8.0.1": "Saṃyutta Nikāya 34 ",
  "sn34:8.0.2": "1. Jhānavagga ",
  "sn34:8.0.3": "8. Samādhimūlakasakkaccakārīsutta ",
  "sn34:8.1.1": "Sāvatthinidānaṃ. ",
  "sn34:8.1.2": "“Cattārome, bhikkhave, jhāyī. ",
  "sn34:8.1.3": "Katame cattāro? ",
  "sn34:8.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ sakkaccakārī. ",
  "sn34:8.1.5": "Idha pana, bhikkhave, ekacco jhāyī samādhismiṃ sakkaccakārī hoti, na samādhismiṃ samādhikusalo. ",
  "sn34:8.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sakkaccakārī. ",
  "sn34:8.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sakkaccakārī ca. ",
  "sn34:8.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ sakkaccakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:8.1.9": "Seyyathāpi, bhikkhave, gavā khīraṃ …pe… ",
  "sn34:8.1.10": "pavaro cā”ti. ",
  "sn34:8.1.11": "Aṭṭhamaṃ. ",
  "sn34:9.0.1": "Saṃyutta Nikāya 34 ",
  "sn34:9.0.2": "1. Jhānavagga ",
  "sn34:9.0.3": "9. Samādhimūlakasātaccakārīsutta ",
  "sn34:9.1.1": "Sāvatthinidānaṃ. ",
  "sn34:9.1.2": "“Cattārome, bhikkhave, jhāyī. ",
  "sn34:9.1.3": "Katame cattāro? ",
  "sn34:9.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ sātaccakārī. ",
  "sn34:9.1.5": "Idha pana, bhikkhave, ekacco jhāyī samādhismiṃ sātaccakārī hoti, na samādhismiṃ samādhikusalo. ",
  "sn34:9.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sātaccakārī. ",
  "sn34:9.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sātaccakārī ca. ",
  "sn34:9.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti, samādhismiṃ sātaccakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:9.1.9": "Seyyathāpi, bhikkhave, gavā khīraṃ …pe… ",
  "sn34:9.1.10": "pavaro cā”ti. ",
  "sn34:9.1.11": "Navamaṃ. ",
  "sn34:10.0.1": "Saṃyutta Nikāya 34 ",
  "sn34:10.0.2": "1. Jhānavagga ",
  "sn34:10.0.3": "10. Samādhimūlakasappāyakārīsutta ",
  "sn34:10.1.1": "Sāvatthinidānaṃ. ",
  "sn34:10.1.2": "“Cattārome, bhikkhave, jhāyī. ",
  "sn34:10.1.3": "Katame cattāro? ",
  "sn34:10.1.4": "Idha, bhikkhave, ekacco jhāyī samādhismiṃ samādhikusalo hoti, na samādhismiṃ sappāyakārī. ",
  "sn34:10.1.5": "Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ samādhikusalo. ",
  "sn34:10.1.6": "Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sappāyakārī. ",
  "sn34:10.1.7": "Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sappāyakārī ca. ",
  "sn34:10.1.8": "Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:10.1.9": "Seyyathāpi, bhikkhave, gavā khīraṃ …pe… ",
  "sn34:10.1.10": "pavaro cā”ti. ",
  "sn34:10.1.11": "Dasamaṃ. ",
  "sn34:10.1.12": "(Samādhimūlakaṃ.) ",
  "sn34:11.0.1": "Saṃyutta Nikāya 34 ",
  "sn34:11.0.2": "1. Jhānavagga ",
  "sn34:11.0.3": "11. Samāpattimūlakaṭhitisutta ",
  "sn34:11.1.1": "Sāvatthinidānaṃ. ",
  "sn34:11.1.2": "“Cattārome, bhikkhave, jhāyī. ",
  "sn34:11.1.3": "Katame cattāro? ",
  "sn34:11.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ ṭhitikusalo. ",
  "sn34:11.1.5": "Idha pana, bhikkhave, ekacco jhāyī samādhismiṃ ṭhitikusalo hoti, na samādhismiṃ samāpattikusalo. ",
  "sn34:11.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ ṭhitikusalo. ",
  "sn34:11.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ ṭhitikusalo ca. ",
  "sn34:11.1.8": "Tatra, bhikkhave, yvāyaṃ jhāyī samādhismiṃ samāpattikusalo ca hoti, samādhismiṃ ṭhitikusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:11.1.9": "Seyyathāpi, bhikkhave, gavā khīraṃ …pe… ",
  "sn34:11.1.10": "pavaro cā”ti. ",
  "sn34:11.1.11": "Ekādasamaṃ. ",
  "sn34:12.0.1": "Saṃyutta Nikāya 34 ",
  "sn34:12.0.2": "1. Jhānavagga ",
  "sn34:12.0.3": "12. Samāpattimūlakavuṭṭhānasutta ",
  "sn34:12.1.1": "Sāvatthinidānaṃ. ",
  "sn34:12.1.2": "“Cattārome, bhikkhave, jhāyī. ",
  "sn34:12.1.3": "Katame cattāro? ",
  "sn34:12.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ vuṭṭhānakusalo. ",
  "sn34:12.1.5": "Idha pana, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ samāpattikusalo. ",
  "sn34:12.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ vuṭṭhānakusalo. ",
  "sn34:12.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ vuṭṭhānakusalo ca. ",
  "sn34:12.1.8": "Tatra, bhikkhave, yvāyaṃ jhāyī …pe… ",
  "sn34:12.1.9": "pavaro cā”ti. ",
  "sn34:12.1.10": "Dvādasamaṃ. ",
  "sn34:13.0.1": "Saṃyutta Nikāya 34 ",
  "sn34:13.0.2": "1. Jhānavagga ",
  "sn34:13.0.3": "13. Samāpattimūlakakallitasutta ",
  "sn34:13.1.1": "Sāvatthinidānaṃ. ",
  "sn34:13.1.2": "“Cattārome, bhikkhave, jhāyī. ",
  "sn34:13.1.3": "Katame cattāro? ",
  "sn34:13.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ kallitakusalo. ",
  "sn34:13.1.5": "Idha pana, bhikkhave, ekacco jhāyī samādhismiṃ kallitakusalo hoti, na samādhismiṃ samāpattikusalo. ",
  "sn34:13.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ kallitakusalo. ",
  "sn34:13.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ kallitakusalo ca. ",
  "sn34:13.1.8": "Tatra …pe… ",
  "sn34:13.1.9": "pavaro cā”ti. ",
  "sn34:13.1.10": "Terasamaṃ. ",
  "sn34:14.0.1": "Saṃyutta Nikāya 34 ",
  "sn34:14.0.2": "1. Jhānavagga ",
  "sn34:14.0.3": "14. Samāpattimūlakaārammaṇasutta ",
  "sn34:14.1.1": "Sāvatthinidānaṃ. ",
  "sn34:14.1.2": "“Cattārome, bhikkhave, jhāyī. ",
  "sn34:14.1.3": "Katame cattāro? ",
  "sn34:14.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ ārammaṇakusalo. ",
  "sn34:14.1.5": "Idha pana, bhikkhave, ekacco jhāyī samādhismiṃ ārammaṇakusalo hoti, na samādhismiṃ samāpattikusalo. ",
  "sn34:14.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ ārammaṇakusalo. ",
  "sn34:14.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ ārammaṇakusalo ca. ",
  "sn34:14.1.8": "Tatra …pe… ",
  "sn34:14.1.9": "pavaro cā”ti. ",
  "sn34:14.1.10": "Cuddasamaṃ. ",
  "sn34:15.0.1": "Saṃyutta Nikāya 34 ",
  "sn34:15.0.2": "1. Jhānavagga ",
  "sn34:15.0.3": "15. Samāpattimūlakagocarasutta ",
  "sn34:15.1.1": "Sāvatthinidānaṃ. ",
  "sn34:15.1.2": "“Cattārome, bhikkhave, jhāyī. ",
  "sn34:15.1.3": "Katame cattāro? ",
  "sn34:15.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ gocarakusalo. ",
  "sn34:15.1.5": "Idha pana, bhikkhave, ekacco jhāyī samādhismiṃ gocarakusalo hoti, na samādhismiṃ samāpattikusalo. ",
  "sn34:15.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ gocarakusalo. ",
  "sn34:15.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ gocarakusalo ca. ",
  "sn34:15.1.8": "Tatra …pe… ",
  "sn34:15.1.9": "pavaro cā”ti. ",
  "sn34:15.1.10": "Pannarasamaṃ. ",
  "sn34:16.0.1": "Saṃyutta Nikāya 34 ",
  "sn34:16.0.2": "1. Jhānavagga ",
  "sn34:16.0.3": "16. Samāpattimūlakaabhinīhārasutta ",
  "sn34:16.1.1": "Sāvatthinidānaṃ. ",
  "sn34:16.1.2": "“Cattārome, bhikkhave, jhāyī. ",
  "sn34:16.1.3": "Katame cattāro? ",
  "sn34:16.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ abhinīhārakusalo. ",
  "sn34:16.1.5": "Idha pana, bhikkhave, ekacco jhāyī samādhismiṃ abhinīhārakusalo hoti, na samādhismiṃ samāpattikusalo. ",
  "sn34:16.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ abhinīhārakusalo. ",
  "sn34:16.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ abhinīhārakusalo ca. ",
  "sn34:16.1.8": "Tatra …pe… ",
  "sn34:16.1.9": "pavaro cā”ti. ",
  "sn34:16.1.10": "Soḷasamaṃ. ",
  "sn34:17.0.1": "Saṃyutta Nikāya 34 ",
  "sn34:17.0.2": "1. Jhānavagga ",
  "sn34:17.0.3": "17. Samāpattimūlakasakkaccasutta ",
  "sn34:17.1.1": "Sāvatthinidānaṃ. ",
  "sn34:17.1.2": "“Cattārome, bhikkhave, jhāyī. ",
  "sn34:17.1.3": "Katame cattāro? ",
  "sn34:17.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ sakkaccakārī. ",
  "sn34:17.1.5": "Idha pana, bhikkhave, ekacco jhāyī samādhismiṃ sakkaccakārī hoti, na samādhismiṃ samāpattikusalo. ",
  "sn34:17.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ sakkaccakārī. ",
  "sn34:17.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ sakkaccakārī ca. ",
  "sn34:17.1.8": "Tatra …pe… ",
  "sn34:17.1.9": "pavaro cā”ti. ",
  "sn34:17.1.10": "Sattarasamaṃ. ",
  "sn34:18.0.1": "Saṃyutta Nikāya 34 ",
  "sn34:18.0.2": "1. Jhānavagga ",
  "sn34:18.0.3": "18. Samāpattimūlakasātaccasutta ",
  "sn34:18.1.1": "Sāvatthinidānaṃ. ",
  "sn34:18.1.2": "“Cattārome, bhikkhave, jhāyī. ",
  "sn34:18.1.3": "Katame cattāro? ",
  "sn34:18.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ sātaccakārī. ",
  "sn34:18.1.5": "Idha pana, bhikkhave, ekacco jhāyī samādhismiṃ sātaccakārī hoti, na samādhismiṃ samāpattikusalo. ",
  "sn34:18.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ sātaccakārī. ",
  "sn34:18.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ sātaccakārī ca. ",
  "sn34:18.1.8": "Tatra …pe… ",
  "sn34:18.1.9": "pavaro cā”ti. ",
  "sn34:18.1.10": "Aṭṭhārasamaṃ. ",
  "sn34:19.0.1": "Saṃyutta Nikāya 34 ",
  "sn34:19.0.2": "1. Jhānavagga ",
  "sn34:19.0.3": "19. Samāpattimūlakasappāyakārīsutta ",
  "sn34:19.1.1": "Sāvatthinidānaṃ. ",
  "sn34:19.1.2": "“Cattārome, bhikkhave, jhāyī. ",
  "sn34:19.1.3": "Katame cattāro? ",
  "sn34:19.1.4": "Idha, bhikkhave, ekacco jhāyī samādhismiṃ samāpattikusalo hoti, na samādhismiṃ sappāyakārī. ",
  "sn34:19.1.5": "Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ samāpattikusalo. ",
  "sn34:19.1.6": "Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ sappāyakārī. ",
  "sn34:19.1.7": "Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ sappāyakārī ca. ",
  "sn34:19.1.8": "Tatra, bhikkhave, yvāyaṃ jhāyī samādhismiṃ samāpattikusalo ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:19.1.9": "Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; ",
  "sn34:19.1.10": "evameva kho, bhikkhave, yvāyaṃ jhāyī samādhismiṃ samāpattikusalo ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. ",
  "sn34:19.1.11": "Ekūnavīsatimaṃ. ",
  "sn34:19.1.12": "(Samāpattimūlakaṃ.) ",
  "sn34:20-27.0.1": "Saṃyutta Nikāya 34 ",
  "sn34:20-27.0.2": "1. Jhānavagga ",
  "sn34:20-27.0.3": "20–27. Ṭhitimūlakavuṭṭhānasuttādiaṭṭhaka ",
  "sn34:20-27.1.1": "Sāvatthinidānaṃ. ",
  "sn34:20-27.1.2": "“Cattārome, bhikkhave, jhāyī. ",
  "sn34:20-27.1.3": "Katame cattāro? ",
  "sn34:20-27.1.4": "Idha, bhikkhave, ekacco jhāyī samādhismiṃ ṭhitikusalo hoti, na samādhismiṃ vuṭṭhānakusalo. ",
  "sn34:20-27.1.5": "Idha pana, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ ṭhitikusalo. ",
  "sn34:20-27.1.6": "Idha pana, bhikkhave, ekacco jhāyī neva samādhismiṃ ṭhitikusalo hoti, na ca samādhismiṃ vuṭṭhānakusalo. ",
  "sn34:20-27.1.7": "Idha pana, bhikkhave, ekacco jhāyī samādhismiṃ ṭhitikusalo ca hoti, samādhismiṃ vuṭṭhānakusalo ca. ",
  "sn34:20-27.1.8": "Tatra, bhikkhave, yvāyaṃ jhāyī …pe… ",
  "sn34:20-27.1.9": "uttamo ca pavaro cā”ti. ",
  "sn34:20-27.1.10": "Vīsatimaṃ. ",
  "sn34:20-27.1.11": "(Purimamūlakāni viya yāva sattavīsatimā ṭhitimūlakasappāyakārīsuttā aṭṭha suttāni pūretabbāni. Ṭhitimūlakaṃ.) ",
  "sn34:28-34.0.1": "Saṃyutta Nikāya 34 ",
  "sn34:28-34.0.2": "1. Jhānavagga ",
  "sn34:28-34.0.3": "28–34. Vuṭṭhānamūlakakallitasuttādisattaka ",
  "sn34:28-34.1.1": "Sāvatthinidānaṃ. ",
  "sn34:28-34.1.2": "“Cattārome, bhikkhave, jhāyī. ",
  "sn34:28-34.1.3": "Katame cattāro? ",
  "sn34:28-34.1.4": "Idha, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ kallitakusalo … ",
  "sn34:28-34.1.5": "samādhismiṃ kallitakusalo hoti, na samādhismiṃ vuṭṭhānakusalo … ",
  "sn34:28-34.1.6": "neva samādhismiṃ vuṭṭhānakusalo hoti, na ca samādhismiṃ kallitakusalo … ",
  "sn34:28-34.1.7": "samādhismiṃ vuṭṭhānakusalo ca hoti samādhismiṃ kallitakusalo ca. ",
  "sn34:28-34.1.8": "Tatra, bhikkhave, yvāyaṃ jhāyī …pe… ",
  "sn34:28-34.1.9": "uttamo ca pavaro cā”ti. ",
  "sn34:28-34.1.10": "Aṭṭhavīsatimaṃ. ",
  "sn34:28-34.1.11": "(Purimamūlakāni viya yāva catuttiṃsatimā vuṭṭhānamūlakasappāyakārīsuttā satta suttāni pūretabbāni. Vuṭṭhānamūlakaṃ.) ",
  "sn34:35-40.0.1": "Saṃyutta Nikāya 34 ",
  "sn34:35-40.0.2": "1. Jhānavagga ",
  "sn34:35-40.0.3": "35–40. Kallitamūlakaārammaṇasuttādichakka ",
  "sn34:35-40.1.1": "Sāvatthinidānaṃ … ",
  "sn34:35-40.1.2": "“samādhismiṃ kallitakusalo hoti, na samādhismiṃ ārammaṇakusalo … ",
  "sn34:35-40.1.3": "samādhismiṃ ārammaṇakusalo hoti, na samādhismiṃ kallitakusalo … ",
  "sn34:35-40.1.4": "neva samādhismiṃ kallitakusalo hoti, na ca samādhismiṃ ārammaṇakusalo … ",
  "sn34:35-40.1.5": "samādhismiṃ kallitakusalo ca hoti, samādhismiṃ ārammaṇakusalo ca. ",
  "sn34:35-40.1.6": "Tatra, bhikkhave, yvāyaṃ jhāyī …pe… ",
  "sn34:35-40.1.7": "uttamo ca pavaro cā”ti. ",
  "sn34:35-40.1.8": "Pañcatiṃsatimaṃ. ",
  "sn34:35-40.1.9": "(Purimamūlakāni viya yāva cattālīsamā kallitamūlakasappāyakārīsuttā cha suttāni pūretabbāni. Kallitamūlakaṃ.) ",
  "sn34:41-45.0.1": "Saṃyutta Nikāya 34 ",
  "sn34:41-45.0.2": "1. Jhānavagga ",
  "sn34:41-45.0.3": "41–45. Ārammaṇamūlakagocarasuttādipañcaka ",
  "sn34:41-45.1.1": "Sāvatthinidānaṃ … ",
  "sn34:41-45.1.2": "“samādhismiṃ ārammaṇakusalo hoti, na samādhismiṃ gocarakusalo … ",
  "sn34:41-45.1.3": "samādhismiṃ gocarakusalo hoti, na samādhismiṃ ārammaṇakusalo … ",
  "sn34:41-45.1.4": "neva samādhismiṃ ārammaṇakusalo hoti, na ca samādhismiṃ gocarakusalo … ",
  "sn34:41-45.1.5": "samādhismiṃ ārammaṇakusalo ca hoti, samādhismiṃ gocarakusalo ca. ",
  "sn34:41-45.1.6": "Tatra, bhikkhave, yvāyaṃ jhāyī …pe… ",
  "sn34:41-45.1.7": "uttamo ca pavaro cā”ti. ",
  "sn34:41-45.1.8": "Ekacattālīsamaṃ. ",
  "sn34:41-45.1.9": "(Purimamūlakāni viya yāva pañcacattālīsamā ārammaṇamūlakasappāyakārīsuttā pañca suttāni pūretabbāni.) ",
  "sn34:41-45.1.10": "(Ārammaṇamūlakaṃ.) ",
  "sn34:46-49.0.1": "Saṃyutta Nikāya 34 ",
  "sn34:46-49.0.2": "1. Jhānavagga ",
  "sn34:46-49.0.3": "46–49. Gocaramūlakaabhinīhārasuttādicatukka ",
  "sn34:46-49.1.1": "Sāvatthinidānaṃ … ",
  "sn34:46-49.1.2": "“samādhismiṃ gocarakusalo hoti, na samādhismiṃ abhinīhārakusalo … ",
  "sn34:46-49.1.3": "samādhismiṃ abhinīhārakusalo hoti, na samādhismiṃ gocarakusalo … ",
  "sn34:46-49.1.4": "neva samādhismiṃ gocarakusalo hoti, na ca samādhismiṃ abhinīhārakusalo … ",
  "sn34:46-49.1.5": "samādhismiṃ gocarakusalo ca hoti, samādhismiṃ abhinīhārakusalo ca … ",
  "sn34:46-49.1.6": "seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; ",
  "sn34:46-49.1.7": "evameva kho, bhikkhave, yvāyaṃ jhāyī samādhismiṃ gocarakusalo ca hoti samādhismiṃ abhinīhārakusalo ca ayaṃ imesaṃ catunnaṃ jhāyīnaṃ …pe… ",
  "sn34:46-49.1.8": "uttamo ca pavaro cā”ti. ",
  "sn34:46-49.2.1": "Chacattālīsamaṃ. “Samādhismiṃ gocarakusalo hoti, na samādhismiṃ sakkaccakārī …pe…. ",
  "sn34:46-49.2.2": "Vitthāretabbaṃ. ",
  "sn34:46-49.3.1": "Sattacattālīsamaṃ. “Samādhismiṃ gocarakusalo hoti, na samādhismiṃ sātaccakārī …pe…. ",
  "sn34:46-49.4.1": "Aṭṭhacattālīsamaṃ. “Samādhismiṃ gocarakusalo hoti, na samādhismiṃ sappāyakārī …pe…. ",
  "sn34:46-49.4.2": "Ekūnapaññāsamaṃ. ",
  "sn34:46-49.4.3": "(Gocaramūlakaṃ.) ",
  "sn34:50-52.0.1": "Saṃyutta Nikāya 34 ",
  "sn34:50-52.0.2": "1. Jhānavagga ",
  "sn34:50-52.0.3": "50–52. Abhinīhāramūlakasakkaccasuttāditika ",
  "sn34:50-52.1.1": "Sāvatthinidānaṃ … ",
  "sn34:50-52.1.2": "“samādhismiṃ abhinīhārakusalo hoti, na samādhismiṃ sakkaccakārī … ",
  "sn34:50-52.1.3": "samādhismiṃ sakkaccakārī hoti, na samādhismiṃ abhinīhārakusalo … ",
  "sn34:50-52.1.4": "neva samādhismiṃ abhinīhārakusalo hoti, na ca samādhismiṃ sakkaccakārī … ",
  "sn34:50-52.1.5": "samādhismiṃ abhinīhārakusalo ca hoti, samādhismiṃ sakkaccakārī ca. ",
  "sn34:50-52.1.6": "Tatra, bhikkhave, yvāyaṃ jhāyī …pe… ",
  "sn34:50-52.1.7": "uttamo ca pavaro cā”ti. ",
  "sn34:50-52.2.1": "Paññāsamaṃ. “Samādhismiṃ abhinīhārakusalo hoti, na samādhismiṃ sātaccakārī …pe…. ",
  "sn34:50-52.3.1": "Ekapaññāsamaṃ. “Samādhismiṃ abhinīhārakusalo hoti, na samādhismiṃ sappāyakārī …pe…. ",
  "sn34:50-52.3.2": "Dvepaññāsamaṃ. ",
  "sn34:50-52.3.3": "(Abhinīhāramūlakaṃ.) ",
  "sn34:53-54.0.1": "Saṃyutta Nikāya 34 ",
  "sn34:53-54.0.2": "1. Jhānavagga ",
  "sn34:53-54.0.3": "53–54. Sakkaccamūlakasātaccakārīsuttadukādi ",
  "sn34:53-54.1.1": "Sāvatthinidānaṃ … ",
  "sn34:53-54.1.2": "“samādhismiṃ sakkaccakārī hoti, na samādhismiṃ sātaccakārī … ",
  "sn34:53-54.1.3": "samādhismiṃ sātaccakārī hoti, na samādhismiṃ sakkaccakārī … ",
  "sn34:53-54.1.4": "neva samādhismiṃ sakkaccakārī hoti, na ca samādhismiṃ sātaccakārī … ",
  "sn34:53-54.1.5": "samādhismiṃ sakkaccakārī ca hoti, samādhismiṃ sātaccakārī ca. ",
  "sn34:53-54.1.6": "Tatra, bhikkhave, yvāyaṃ …pe… ",
  "sn34:53-54.1.7": "uttamo ca pavaro cā”ti. ",
  "sn34:53-54.2.1": "Tepaññāsamaṃ. “Samādhismiṃ sakkaccakārī hoti, na samādhismiṃ sappāyakārī …pe…. ",
  "sn34:53-54.2.2": "Catupaññāsamaṃ. ",
  "sn34:55.0.1": "Saṃyutta Nikāya 34 ",
  "sn34:55.0.2": "1. Jhānavagga ",
  "sn34:55.0.3": "55. Sātaccamūlakasappāyakārīsutta ",
  "sn34:55.1.1": "Sāvatthinidānaṃ. ",
  "sn34:55.1.2": "“Cattārome, bhikkhave, jhāyī. ",
  "sn34:55.1.3": "Katame cattāro? ",
  "sn34:55.1.4": "Idha, bhikkhave, ekacco jhāyī samādhismiṃ sātaccakārī hoti, na samādhismiṃ sappāyakārī. ",
  "sn34:55.1.5": "Idha pana, bhikkhave, ekacco jhāyī samādhismiṃ sappāyakārī hoti, na samādhismiṃ sātaccakārī. ",
  "sn34:55.1.6": "Idha pana, bhikkhave, ekacco jhāyī neva samādhismiṃ sātaccakārī hoti, na ca samādhismiṃ sappāyakārī. ",
  "sn34:55.1.7": "Idha pana, bhikkhave, ekacco jhāyī samādhismiṃ sātaccakārī ca hoti, samādhismiṃ sappāyakārī ca. ",
  "sn34:55.1.8": "Tatra, bhikkhave, yvāyaṃ jhāyī samādhismiṃ sātaccakārī ca hoti samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. ",
  "sn34:55.1.9": "Seyyathāpi, bhikkhave, gavā khīraṃ, khīramhā dadhi, dadhimhā navanītaṃ, navanītamhā sappi, sappimhā sappimaṇḍo tatra aggamakkhāyati; ",
  "sn34:55.1.10": "evameva kho, bhikkhave, yvāyaṃ jhāyī samādhismiṃ sātaccakārī ca hoti, samādhismiṃ sappāyakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro cā”ti. ",
  "sn34:55.1.11": "Idamavoca bhagavā. ",
  "sn34:55.1.12": "Attamanā te bhikkhū bhagavato bhāsitaṃ abhinandunti. ",
  "sn34:55.1.13": "Pañcapaññāsamaṃ. ",
  "sn34:55.1.14": "(Yathā pañcapaññāsaṃ veyyākaraṇāni honti tathā vitthāretabbāni.) ",
  "sn34:55.1.15": "Khandhavaggo tatiyo. ",
  "sn34:55.2.1": "Samādhi samāpatti ṭhiti ca, ",
  "sn34:55.2.2": "Vuṭṭhānaṃ kallitārammaṇena ca; ",
  "sn34:55.2.3": "Gocarā abhinīhāro sakkacca, ",
  "sn34:55.2.4": "Sātacca athopi sappāyanti. ",
  "sn34:55.2.5": "Jhānasaṃyuttaṃ samattaṃ. ",
  "sn34:55.3.1": "Khandha rādhasaṃyuttañca, ",
  "sn34:55.3.2": "diṭṭhiokkanta uppādā; ",
  "sn34:55.3.3": "Kilesa sāriputtā ca, ",
  "sn34:55.3.4": "nāgā supaṇṇa gandhabbā; ",
  "sn34:55.3.5": "Valāha vacchajhānanti, ",
  "sn34:55.3.6": "khandhavaggamhi terasāti. ",
  "sn34:55.3.7": "Khandhavaggasaṃyuttapāḷi niṭṭhitā. "
}