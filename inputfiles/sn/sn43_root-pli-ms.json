{
  "sn43:1.0.1": "Saṃyutta Nikāya 43 ",
  "sn43:1.0.2": "1. Paṭhamavagga ",
  "sn43:1.0.3": "1. Kāyagatāsatisutta ",
  "sn43:1.1.1": "Sāvatthinidānaṃ. ",
  "sn43:1.1.2": "“Asaṅkhatañca vo, bhikkhave, desessāmi asaṅkhatagāmiñca maggaṃ. ",
  "sn43:1.1.3": "Taṃ suṇātha. ",
  "sn43:1.1.4": "Katamañca, bhikkhave, asaṅkhataṃ? ",
  "sn43:1.1.5": "Yo, bhikkhave, rāgakkhayo dosakkhayo mohakkhayo—",
  "sn43:1.1.6": "idaṃ vuccati, bhikkhave, asaṅkhataṃ. ",
  "sn43:1.1.7": "Katamo ca, bhikkhave, asaṅkhatagāmimaggo? ",
  "sn43:1.1.8": "Kāyagatāsati. ",
  "sn43:1.1.9": "Ayaṃ vuccati, bhikkhave, asaṅkhatagāmimaggo. ",
  "sn43:1.2.1": "Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo. ",
  "sn43:1.2.2": "Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. ",
  "sn43:1.2.3": "Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanī”ti. ",
  "sn43:1.2.4": "Paṭhamaṃ. ",
  "sn43:2.0.1": "Saṃyutta Nikāya 43 ",
  "sn43:2.0.2": "1. Paṭhamavagga ",
  "sn43:2.0.3": "2. Samathavipassanāsutta ",
  "sn43:2.1.1": "“Asaṅkhatañca vo, bhikkhave, desessāmi asaṅkhatagāmiñca maggaṃ. ",
  "sn43:2.1.2": "Taṃ suṇātha. ",
  "sn43:2.1.3": "Katamañca, bhikkhave, asaṅkhataṃ? ",
  "sn43:2.1.4": "Yo, bhikkhave, rāgakkhayo dosakkhayo mohakkhayo—",
  "sn43:2.1.5": "idaṃ vuccati, bhikkhave, asaṅkhataṃ. ",
  "sn43:2.1.6": "Katamo ca, bhikkhave, asaṅkhatagāmimaggo? ",
  "sn43:2.1.7": "Samatho ca vipassanā ca. ",
  "sn43:2.1.8": "Ayaṃ vuccati, bhikkhave, asaṅkhatagāmimaggo …pe…. ",
  "sn43:2.1.9": "Dutiyaṃ. ",
  "sn43:3.0.1": "Saṃyutta Nikāya 43 ",
  "sn43:3.0.2": "1. Paṭhamavagga ",
  "sn43:3.0.3": "3. Savitakkasavicārasutta ",
  "sn43:3.1.1": "“Katamo ca, bhikkhave, asaṅkhatagāmimaggo? ",
  "sn43:3.1.2": "Savitakkasavicāro samādhi, avitakkavicāramatto samādhi, avitakkaavicāro samādhi—ayaṃ vuccati, bhikkhave, asaṅkhatagāmimaggo …pe…. ",
  "sn43:3.1.3": "Tatiyaṃ. ",
  "sn43:4.0.1": "Saṃyutta Nikāya 43 ",
  "sn43:4.0.2": "1. Paṭhamavagga ",
  "sn43:4.0.3": "4. Suññatasamādhisutta ",
  "sn43:4.1.1": "“Katamo ca, bhikkhave, asaṅkhatagāmimaggo? ",
  "sn43:4.1.2": "Suññato samādhi, animitto samādhi, appaṇihito samādhi—ayaṃ vuccati, bhikkhave, asaṅkhatagāmimaggo …pe…. ",
  "sn43:4.1.3": "Catutthaṃ. ",
  "sn43:5.0.1": "Saṃyutta Nikāya 43 ",
  "sn43:5.0.2": "1. Paṭhamavagga ",
  "sn43:5.0.3": "5. Satipaṭṭhānasutta ",
  "sn43:5.1.1": "“Katamo ca, bhikkhave, asaṅkhatagāmimaggo? ",
  "sn43:5.1.2": "Cattāro satipaṭṭhānā. Ayaṃ vuccati, bhikkhave, asaṅkhatagāmimaggo …pe…. ",
  "sn43:5.1.3": "Pañcamaṃ. ",
  "sn43:6.0.1": "Saṃyutta Nikāya 43 ",
  "sn43:6.0.2": "1. Paṭhamavagga ",
  "sn43:6.0.3": "6. Sammappadhānasutta ",
  "sn43:6.1.1": "“Katamo ca, bhikkhave, asaṅkhatagāmimaggo? ",
  "sn43:6.1.2": "Cattāro sammappadhānā. Ayaṃ vuccati, bhikkhave, asaṅkhatagāmimaggo …pe…. ",
  "sn43:6.1.3": "Chaṭṭhaṃ. ",
  "sn43:7.0.1": "Saṃyutta Nikāya 43 ",
  "sn43:7.0.2": "1. Paṭhamavagga ",
  "sn43:7.0.3": "7. Iddhipādasutta ",
  "sn43:7.1.1": "“Katamo ca, bhikkhave, asaṅkhatagāmimaggo? ",
  "sn43:7.1.2": "Cattāro iddhipādā. Ayaṃ vuccati, bhikkhave, asaṅkhatagāmimaggo …pe…. ",
  "sn43:7.1.3": "Sattamaṃ. ",
  "sn43:8.0.1": "Saṃyutta Nikāya 43 ",
  "sn43:8.0.2": "1. Paṭhamavagga ",
  "sn43:8.0.3": "8. Indriyasutta ",
  "sn43:8.1.1": "“Katamo ca, bhikkhave, asaṅkhatagāmimaggo? ",
  "sn43:8.1.2": "Pañcindriyāni. Ayaṃ vuccati, bhikkhave, asaṅkhatagāmimaggo …pe…. ",
  "sn43:8.1.3": "Aṭṭhamaṃ. ",
  "sn43:9.0.1": "Saṃyutta Nikāya 43 ",
  "sn43:9.0.2": "1. Paṭhamavagga ",
  "sn43:9.0.3": "9. Balasutta ",
  "sn43:9.1.1": "“Katamo ca, bhikkhave, asaṅkhatagāmimaggo? ",
  "sn43:9.1.2": "Pañca balāni. Ayaṃ vuccati, bhikkhave, asaṅkhatagāmimaggo …pe…. ",
  "sn43:9.1.3": "Navamaṃ. ",
  "sn43:10.0.1": "Saṃyutta Nikāya 43 ",
  "sn43:10.0.2": "1. Paṭhamavagga ",
  "sn43:10.0.3": "10. Bojjhaṅgasutta ",
  "sn43:10.1.1": "“Katamo ca, bhikkhave, asaṅkhatagāmimaggo? ",
  "sn43:10.1.2": "Satta bojjhaṅgā. Ayaṃ vuccati, bhikkhave, asaṅkhatagāmimaggo …pe…. ",
  "sn43:10.1.3": "Dasamaṃ. ",
  "sn43:11.0.1": "Saṃyutta Nikāya 43 ",
  "sn43:11.0.2": "1. Paṭhamavagga ",
  "sn43:11.0.3": "11. Maggaṅgasutta ",
  "sn43:11.1.1": "“Katamo ca, bhikkhave, asaṅkhatagāmimaggo? ",
  "sn43:11.1.2": "Ariyo aṭṭhaṅgiko maggo. ",
  "sn43:11.1.3": "Ayaṃ vuccati, bhikkhave, asaṅkhatagāmimaggo. ",
  "sn43:11.1.4": "Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo. ",
  "sn43:11.1.5": "Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya kataṃ vo taṃ mayā. ",
  "sn43:11.1.6": "Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanī”ti. ",
  "sn43:11.1.7": "Ekādasamaṃ. ",
  "sn43:11.1.8": "Asaṅkhatasaṃyuttassa paṭhamo vaggo. ",
  "sn43:11.2.1": "Kāyo samatho savitakko, ",
  "sn43:11.2.2": "suññato satipaṭṭhānā; ",
  "sn43:11.2.3": "Sammappadhānā iddhipādā, ",
  "sn43:11.2.4": "indriyabalabojjhaṅgā; ",
  "sn43:11.2.5": "Maggena ekādasamaṃ, ",
  "sn43:11.2.6": "tassuddānaṃ pavuccati. ",
  "sn43:12.0.1": "Saṃyutta Nikāya 43 ",
  "sn43:12.0.2": "2. Dutiyavagga ",
  "sn43:12.0.3": "12. Asaṅkhatasutta ",
  "sn43:12.1.1": "“Asaṅkhatañca vo, bhikkhave, desessāmi asaṅkhatagāmiñca maggaṃ. ",
  "sn43:12.1.2": "Taṃ suṇātha. ",
  "sn43:12.1.3": "Katamañca, bhikkhave, asaṅkhataṃ? ",
  "sn43:12.1.4": "Yo, bhikkhave, rāgakkhayo dosakkhayo mohakkhayo—",
  "sn43:12.1.5": "idaṃ vuccati, bhikkhave, asaṅkhataṃ. ",
  "sn43:12.1.6": "Katamo ca, bhikkhave, asaṅkhatagāmimaggo? ",
  "sn43:12.1.7": "Samatho. ",
  "sn43:12.1.8": "Ayaṃ vuccati, bhikkhave, asaṅkhatagāmimaggo. ",
  "sn43:12.1.9": "Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo. ",
  "sn43:12.1.10": "Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. ",
  "sn43:12.1.11": "Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanīti. (1.1) ",
  "sn43:12.2.1": "Asaṅkhatañca vo, bhikkhave, desessāmi asaṅkhatagāmiñca maggaṃ. ",
  "sn43:12.2.2": "Taṃ suṇātha. ",
  "sn43:12.2.3": "Katamañca, bhikkhave, asaṅkhataṃ? ",
  "sn43:12.2.4": "Yo, bhikkhave, rāgakkhayo dosakkhayo mohakkhayo—",
  "sn43:12.2.5": "idaṃ vuccati, bhikkhave, asaṅkhataṃ. ",
  "sn43:12.2.6": "Katamo ca, bhikkhave, asaṅkhatagāmimaggo? ",
  "sn43:12.2.7": "Vipassanā. ",
  "sn43:12.2.8": "Ayaṃ vuccati, bhikkhave, asaṅkhatagāmimaggo. ",
  "sn43:12.2.9": "Iti kho, bhikkhave, desitaṃ vo mayā asaṅkhataṃ …pe… ",
  "sn43:12.2.10": "ayaṃ vo amhākaṃ anusāsanīti. (1.2) ",
  "sn43:12.3.1": "Katamo ca, bhikkhave, asaṅkhatagāmimaggo? ",
  "sn43:12.3.2": "Savitakko savicāro samādhi. ",
  "sn43:12.3.3": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.3.4": "katamo ca, bhikkhave, asaṅkhatagāmimaggo? ",
  "sn43:12.3.5": "Avitakko vicāramatto samādhi. ",
  "sn43:12.3.6": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.3.7": "katamo ca, bhikkhave, asaṅkhatagāmimaggo? ",
  "sn43:12.3.8": "Avitakko avicāro samādhi. Ayaṃ vuccati, bhikkhave, asaṅkhatagāmimaggo …pe…. (1.3–5.) ",
  "sn43:12.4.1": "Katamo ca, bhikkhave, asaṅkhatagāmimaggo? ",
  "sn43:12.4.2": "Suññato samādhi. ",
  "sn43:12.4.3": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.4.4": "katamo ca, bhikkhave, asaṅkhatagāmimaggo? ",
  "sn43:12.4.5": "Animitto samādhi. ",
  "sn43:12.4.6": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.4.7": "katamo ca, bhikkhave, asaṅkhatagāmimaggo? ",
  "sn43:12.4.8": "Appaṇihito samādhi. Ayaṃ vuccati, bhikkhave, asaṅkhatagāmimaggo …pe…. (1.6–8.) ",
  "sn43:12.5.1": "Katamo ca, bhikkhave, asaṅkhatagāmimaggo? ",
  "sn43:12.5.2": "Idha, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ. ",
  "sn43:12.5.3": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.5.4": "katamo ca, bhikkhave, asaṅkhatagāmimaggo? ",
  "sn43:12.5.5": "Idha, bhikkhave, bhikkhu vedanāsu vedanānupassī viharati …pe… ",
  "sn43:12.5.6": "ayaṃ vuccati, bhikkhave, asaṅkhatagāmimaggo …pe… ",
  "sn43:12.5.7": "katamo ca, bhikkhave, asaṅkhatagāmimaggo? ",
  "sn43:12.5.8": "Idha, bhikkhave, bhikkhu citte cittānupassī viharati …pe… ",
  "sn43:12.5.9": "ayaṃ vuccati, bhikkhave, asaṅkhatagāmimaggo …pe… ",
  "sn43:12.5.10": "katamo ca, bhikkhave, asaṅkhatagāmimaggo? ",
  "sn43:12.5.11": "Idha, bhikkhave, bhikkhu dhammesu dhammānupassī viharati …pe… ayaṃ vuccati, bhikkhave, asaṅkhatagāmimaggo …pe…. (1.9–12.) ",
  "sn43:12.6.1": "Katamo ca, bhikkhave, asaṅkhatagāmimaggo? ",
  "sn43:12.6.2": "Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn43:12.6.3": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.6.4": "katamo ca, bhikkhave, asaṅkhatagāmimaggo? ",
  "sn43:12.6.5": "Idha, bhikkhave, bhikkhu uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn43:12.6.6": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.6.7": "katamo ca, bhikkhave, asaṅkhatagāmimaggo? ",
  "sn43:12.6.8": "Idha, bhikkhave, bhikkhu anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati. ",
  "sn43:12.6.9": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.6.10": "katamo ca, bhikkhave, asaṅkhatagāmimaggo? ",
  "sn43:12.6.11": "Idha, bhikkhave, bhikkhu uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Ayaṃ vuccati, bhikkhave, asaṅkhatagāmimaggo …pe…. (1.13–16.) ",
  "sn43:12.7.1": "Katamo ca, bhikkhave, asaṅkhatagāmimaggo? ",
  "sn43:12.7.2": "Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti. ",
  "sn43:12.7.3": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.7.4": "katamo ca, bhikkhave, asaṅkhatagāmimaggo? ",
  "sn43:12.7.5": "Idha, bhikkhave, bhikkhu vīriyasamādhipadhānasaṅkhārasamannāgataṃ iddhipādaṃ bhāveti. ",
  "sn43:12.7.6": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.7.7": "katamo ca, bhikkhave, asaṅkhatagāmimaggo? ",
  "sn43:12.7.8": "Idha, bhikkhave, bhikkhu cittasamādhipadhānasaṅkhārasamannāgataṃ iddhipādaṃ bhāveti. ",
  "sn43:12.7.9": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.7.10": "katamo ca, bhikkhave, asaṅkhatagāmimaggo? ",
  "sn43:12.7.11": "Idha, bhikkhave, bhikkhu vīmaṃsasamādhipadhānasaṅkhārasamannāgataṃ iddhipādaṃ bhāveti. Ayaṃ vuccati, bhikkhave, asaṅkhatagāmimaggo …pe…. (1.17–20.) ",
  "sn43:12.8.1": "Katamo ca, bhikkhave, asaṅkhatagāmimaggo? ",
  "sn43:12.8.2": "Idha, bhikkhave, bhikkhu saddhindriyaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn43:12.8.3": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.8.4": "katamo ca, bhikkhave, asaṅkhatagāmimaggo? ",
  "sn43:12.8.5": "Idha, bhikkhave, bhikkhu vīriyindriyaṃ bhāveti vivekanissitaṃ …pe… ",
  "sn43:12.8.6": "ayaṃ vuccati, bhikkhave, asaṅkhatagāmimaggo …pe… ",
  "sn43:12.8.7": "katamo ca, bhikkhave, asaṅkhatagāmimaggo? ",
  "sn43:12.8.8": "Idha, bhikkhave, bhikkhu satindriyaṃ bhāveti …pe… ",
  "sn43:12.8.9": "ayaṃ vuccati, bhikkhave, asaṅkhatagāmimaggo …pe… ",
  "sn43:12.8.10": "katamo ca, bhikkhave, asaṅkhatagāmimaggo? ",
  "sn43:12.8.11": "Idha, bhikkhave, bhikkhu samādhindriyaṃ bhāveti …pe… ",
  "sn43:12.8.12": "ayaṃ vuccati, bhikkhave, asaṅkhatagāmimaggo …pe… ",
  "sn43:12.8.13": "katamo ca, bhikkhave, asaṅkhatagāmimaggo? ",
  "sn43:12.8.14": "Idha, bhikkhave, bhikkhu paññindriyaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Ayaṃ vuccati, bhikkhave, asaṅkhatagāmimaggo …pe…. (1.21–25.) ",
  "sn43:12.9.1": "Katamo ca, bhikkhave, asaṅkhatagāmimaggo? ",
  "sn43:12.9.2": "Idha, bhikkhave, bhikkhu saddhābalaṃ bhāveti vivekanissitaṃ …pe… ",
  "sn43:12.9.3": "ayaṃ vuccati, bhikkhave, asaṅkhatagāmimaggo …pe… ",
  "sn43:12.9.4": "katamo ca, bhikkhave, asaṅkhatagāmimaggo? ",
  "sn43:12.9.5": "Idha, bhikkhave, bhikkhu vīriyabalaṃ bhāveti …pe… ",
  "sn43:12.9.6": "ayaṃ vuccati, bhikkhave, asaṅkhatagāmimaggo …pe… ",
  "sn43:12.9.7": "katamo ca, bhikkhave, asaṅkhatagāmimaggo? ",
  "sn43:12.9.8": "Idha, bhikkhave, bhikkhu satibalaṃ bhāveti …pe… ",
  "sn43:12.9.9": "ayaṃ vuccati, bhikkhave, asaṅkhatagāmimaggo …pe… ",
  "sn43:12.9.10": "katamo ca, bhikkhave, asaṅkhatagāmimaggo? ",
  "sn43:12.9.11": "Idha, bhikkhave, bhikkhu samādhibalaṃ bhāveti …pe… ",
  "sn43:12.9.12": "ayaṃ vuccati, bhikkhave, asaṅkhatagāmimaggo …pe… ",
  "sn43:12.9.13": "katamo ca, bhikkhave, asaṅkhatagāmimaggo? ",
  "sn43:12.9.14": "Idha, bhikkhave, bhikkhu paññābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Ayaṃ vuccati, bhikkhave, asaṅkhatagāmimaggo …pe…. (1.26–30.) ",
  "sn43:12.10.1": "Katamo ca, bhikkhave, asaṅkhatagāmimaggo? ",
  "sn43:12.10.2": "Idha, bhikkhave, bhikkhu satisambojjhaṅgaṃ bhāveti vivekanissitaṃ …pe… ",
  "sn43:12.10.3": "ayaṃ vuccati, bhikkhave, asaṅkhatagāmimaggo …pe… ",
  "sn43:12.10.4": "katamo ca, bhikkhave, asaṅkhatagāmimaggo? ",
  "sn43:12.10.5": "Idha, bhikkhave, bhikkhu dhammavicayasambojjhaṅgaṃ bhāveti …pe… ",
  "sn43:12.10.6": "vīriyasambojjhaṅgaṃ bhāveti …pe… ",
  "sn43:12.10.7": "pītisambojjhaṅgaṃ bhāveti …pe… ",
  "sn43:12.10.8": "passaddhisambojjhaṅgaṃ bhāveti …pe… ",
  "sn43:12.10.9": "samādhisambojjhaṅgaṃ bhāveti …pe… ",
  "sn43:12.10.10": "upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Ayaṃ vuccati, bhikkhave, asaṅkhatagāmimaggo …pe…. (1.31–37.) ",
  "sn43:12.11.1": "Katamo ca, bhikkhave, asaṅkhatagāmimaggo? ",
  "sn43:12.11.2": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn43:12.11.3": "Ayaṃ vuccati, bhikkhave, asaṅkhatagāmimaggo …pe… ",
  "sn43:12.11.4": "katamo ca, bhikkhave, asaṅkhatagāmimaggo? ",
  "sn43:12.11.5": "Idha, bhikkhave, bhikkhu sammāsaṅkappaṃ bhāveti …pe… ",
  "sn43:12.11.6": "sammāvācaṃ bhāveti …pe… ",
  "sn43:12.11.7": "sammākammantaṃ bhāveti …pe… ",
  "sn43:12.11.8": "sammāājīvaṃ bhāveti …pe… ",
  "sn43:12.11.9": "sammāvāyāmaṃ bhāveti …pe… ",
  "sn43:12.11.10": "sammāsatiṃ bhāveti …pe… ",
  "sn43:12.11.11": "asaṅkhatañca vo, bhikkhave, desessāmi asaṅkhatagāmiñca maggaṃ. ",
  "sn43:12.11.12": "Taṃ suṇātha. ",
  "sn43:12.11.13": "Katamañca, bhikkhave, asaṅkhataṃ …pe…? ",
  "sn43:12.11.14": "Katamo ca, bhikkhave, asaṅkhatagāmimaggo? ",
  "sn43:12.11.15": "Idha, bhikkhave, bhikkhu sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn43:12.11.16": "Ayaṃ vuccati, bhikkhave, asaṅkhatagāmimaggo. ",
  "sn43:12.11.17": "Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo. ",
  "sn43:12.11.18": "Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. ",
  "sn43:12.11.19": "Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanī”ti. (1.38–45) ",
  "sn43:12.11.20": "Paṭhamaṃ. ",
  "sn43:13.0.1": "Saṃyutta Nikāya 43 ",
  "sn43:13.0.2": "2. Dutiyavagga ",
  "sn43:13.0.3": "13. Anatasutta ",
  "sn43:13.1.1": "“Anatañca vo, bhikkhave, desessāmi, anatagāmiñca maggaṃ. ",
  "sn43:13.1.2": "Taṃ suṇātha. ",
  "sn43:13.1.3": "Katamañca, bhikkhave, anataṃ …pe…”. ",
  "sn43:13.1.4": "(Yathā asaṅkhataṃ tathā vitthāretabbaṃ.) (2) ",
  "sn43:13.1.5": "Dutiyaṃ. ",
  "sn43:14.0.1": "Saṃyutta Nikāya 43 ",
  "sn43:14.0.2": "2. Dutiyavagga ",
  "sn43:14.0.3": "14–43. Anāsavādisutta ",
  "sn43:14.1.1": "“Anāsavañca vo, bhikkhave, desessāmi anāsavagāmiñca maggaṃ. ",
  "sn43:14.1.2": "Taṃ suṇātha. Katamañca, bhikkhave, anāsavaṃ …pe…. (3) ",
  "sn43:15.1.1": "Saccañca vo, bhikkhave, desessāmi saccagāmiñca maggaṃ. ",
  "sn43:15.1.2": "Taṃ suṇātha. Katamañca, bhikkhave, saccaṃ …pe…. (4) ",
  "sn43:16.1.1": "Pārañca vo, bhikkhave, desessāmi pāragāmiñca maggaṃ. ",
  "sn43:16.1.2": "Taṃ suṇātha. Katamañca, bhikkhave, pāraṃ …pe…. (5) ",
  "sn43:17.1.1": "Nipuṇañca vo, bhikkhave, desessāmi nipuṇagāmiñca maggaṃ. ",
  "sn43:17.1.2": "Taṃ suṇātha. Katamañca, bhikkhave, nipuṇaṃ …pe…. (6) ",
  "sn43:18.1.1": "Sududdasañca vo, bhikkhave, desessāmi sududdasagāmiñca maggaṃ. ",
  "sn43:18.1.2": "Taṃ suṇātha. Katamañca, bhikkhave, sududdasaṃ …pe…. (7) ",
  "sn43:19.1.1": "Ajajjarañca vo, bhikkhave, desessāmi ajajjaragāmiñca maggaṃ. ",
  "sn43:19.1.2": "Taṃ suṇātha. Katamañca, bhikkhave, ajajjaraṃ …pe…. (8) ",
  "sn43:20.1.1": "Dhuvañca vo, bhikkhave, desessāmi dhuvagāmiñca maggaṃ. ",
  "sn43:20.1.2": "Taṃ suṇātha. Katamañca, bhikkhave, dhuvaṃ …pe…. (9) ",
  "sn43:21.1.1": "Apalokitañca vo, bhikkhave, desessāmi apalokitagāmiñca maggaṃ. ",
  "sn43:21.1.2": "Taṃ suṇātha. Katamañca, bhikkhave, apalokitaṃ …pe…. (10) ",
  "sn43:22.1.1": "Anidassanañca vo, bhikkhave, desessāmi anidassanagāmiñca maggaṃ. ",
  "sn43:22.1.2": "Taṃ suṇātha. Katamañca, bhikkhave, anidassanaṃ …pe…. (11) ",
  "sn43:23.1.1": "Nippapañcañca vo, bhikkhave, desessāmi nippapañcagāmiñca maggaṃ. ",
  "sn43:23.1.2": "Taṃ suṇātha. ",
  "sn43:23.1.3": "Katamañca, bhikkhave, nippapañcaṃ …pe…? (12) ",
  "sn43:24.1.1": "Santañca vo, bhikkhave, desessāmi santagāmiñca maggaṃ. ",
  "sn43:24.1.2": "Taṃ suṇātha. Katamañca, bhikkhave, santaṃ …pe…. (13) ",
  "sn43:25.1.1": "Amatañca vo, bhikkhave, desessāmi amatagāmiñca maggaṃ. ",
  "sn43:25.1.2": "Taṃ suṇātha. Katamañca, bhikkhave, amataṃ …pe…. (14) ",
  "sn43:26.1.1": "Paṇītañca vo, bhikkhave, desessāmi paṇītagāmiñca maggaṃ. ",
  "sn43:26.1.2": "Taṃ suṇātha. Katamañca, bhikkhave, paṇītaṃ …pe…. (15) ",
  "sn43:27.1.1": "Sivañca vo, bhikkhave, desessāmi sivagāmiñca maggaṃ. ",
  "sn43:27.1.2": "Taṃ suṇātha. Katamañca, bhikkhave, sivaṃ …pe…. (16) ",
  "sn43:28.1.1": "Khemañca vo, bhikkhave, desessāmi khemagāmiñca maggaṃ. ",
  "sn43:28.1.2": "Taṃ suṇātha. Katamañca, bhikkhave, khemaṃ …pe…. (17) ",
  "sn43:29.1.1": "Taṇhākkhayañca vo, bhikkhave, desessāmi taṇhākkhayagāmiñca maggaṃ. ",
  "sn43:29.1.2": "Taṃ suṇātha. ",
  "sn43:29.1.3": "Katamañca, bhikkhave, taṇhākkhayaṃ …pe…? (18) ",
  "sn43:30.1.1": "Acchariyañca vo, bhikkhave, desessāmi acchariyagāmiñca maggaṃ. ",
  "sn43:30.1.2": "Taṃ suṇātha. Katamañca, bhikkhave, acchariyaṃ …pe…. (19) ",
  "sn43:31.1.1": "Abbhutañca vo, bhikkhave, desessāmi abbhutagāmiñca maggaṃ. ",
  "sn43:31.1.2": "Taṃ suṇātha. Katamañca, bhikkhave, abbhutaṃ …pe…. (20) ",
  "sn43:32.1.1": "Anītikañca vo, bhikkhave, desessāmi anītikagāmiñca maggaṃ. ",
  "sn43:32.1.2": "Taṃ suṇātha. Katamañca, bhikkhave, anītikaṃ …pe…. (21) ",
  "sn43:33.1.1": "Anītikadhammañca vo, bhikkhave, desessāmi anītikadhammagāmiñca maggaṃ. ",
  "sn43:33.1.2": "Taṃ suṇātha. Katamañca, bhikkhave, anītikadhammaṃ …pe…. (22) ",
  "sn43:34.1.1": "Nibbānañca vo, bhikkhave, desessāmi nibbānagāmiñca maggaṃ. ",
  "sn43:34.1.2": "Taṃ suṇātha. Katamañca, bhikkhave, nibbānaṃ …pe…. (23) ",
  "sn43:35.1.1": "Abyābajjhañca vo, bhikkhave, desessāmi abyābajjhagāmiñca maggaṃ. ",
  "sn43:35.1.2": "Taṃ suṇātha. Katamañca, bhikkhave, abyābajjhaṃ …pe…. (24) ",
  "sn43:36.1.1": "Virāgañca vo, bhikkhave, desessāmi virāgagāmiñca maggaṃ. ",
  "sn43:36.1.2": "Taṃ suṇātha. ",
  "sn43:36.1.3": "Katamo ca, bhikkhave, virāgo …pe…? (25) ",
  "sn43:37.1.1": "Suddhiñca vo, bhikkhave, desessāmi suddhigāmiñca maggaṃ. ",
  "sn43:37.1.2": "Taṃ suṇātha. Katamā ca, bhikkhave, suddhi …pe…. (26) ",
  "sn43:38.1.1": "Muttiñca vo, bhikkhave, desessāmi muttigāmiñca maggaṃ. ",
  "sn43:38.1.2": "Taṃ suṇātha. Katamā ca, bhikkhave, mutti …pe…. (27) ",
  "sn43:39.1.1": "Anālayañca vo, bhikkhave, desessāmi anālayagāmiñca maggaṃ. ",
  "sn43:39.1.2": "Taṃ suṇātha. Katamo ca, bhikkhave, anālayo …pe…. (28) ",
  "sn43:40.1.1": "Dīpañca vo, bhikkhave, desessāmi dīpagāmiñca maggaṃ. ",
  "sn43:40.1.2": "Taṃ suṇātha. Katamañca, bhikkhave, dīpaṃ …pe…. (29) ",
  "sn43:41.1.1": "Leṇañca vo, bhikkhave, desessāmi leṇagāmiñca maggaṃ. ",
  "sn43:41.1.2": "Taṃ suṇātha. Katamañca, bhikkhave, leṇaṃ …pe…. (30) ",
  "sn43:42.1.1": "Tāṇañca vo, bhikkhave, desessāmi tāṇagāmiñca maggaṃ. ",
  "sn43:42.1.2": "Taṃ suṇātha. Katamañca, bhikkhave, tāṇaṃ …pe…. (31) ",
  "sn43:43.1.1": "Saraṇañca vo, bhikkhave, desessāmi saraṇagāmiñca maggaṃ. ",
  "sn43:43.1.2": "Taṃ suṇātha. Katamañca, bhikkhave, saraṇaṃ …pe…. (32) ",
  "sn43:43.1.3": "Bāttiṃsatimaṃ. ",
  "sn43:44.0.1": "Saṃyutta Nikāya 43 ",
  "sn43:44.0.2": "2. Dutiyavagga ",
  "sn43:44.0.3": "44. Parāyanasutta ",
  "sn43:44.1.1": "“Parāyanañca vo, bhikkhave, desessāmi parāyanagāmiñca maggaṃ. ",
  "sn43:44.1.2": "Taṃ suṇātha. ",
  "sn43:44.1.3": "Katamañca, bhikkhave, parāyanaṃ? ",
  "sn43:44.1.4": "Yo, bhikkhave, rāgakkhayo dosakkhayo mohakkhayo—",
  "sn43:44.1.5": "idaṃ vuccati, bhikkhave, parāyanaṃ. ",
  "sn43:44.1.6": "Katamo ca, bhikkhave, parāyanagāmī maggo? ",
  "sn43:44.1.7": "Kāyagatāsati. ",
  "sn43:44.1.8": "Ayaṃ vuccati, bhikkhave, parāyanagāmimaggo. ",
  "sn43:44.1.9": "Iti kho, bhikkhave, desitaṃ vo mayā parāyanaṃ, desito parāyanagāmimaggo. ",
  "sn43:44.1.10": "Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. ",
  "sn43:44.1.11": "Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanī”ti. ",
  "sn43:44.1.12": "(Yathā asaṅkhataṃ tathā vitthāretabbaṃ.) (33) ",
  "sn43:44.1.13": "Tettiṃsatimaṃ. ",
  "sn43:44.1.14": "Dutiyo vaggo. ",
  "sn43:44.2.1": "Asaṅkhataṃ anataṃ anāsavaṃ, ",
  "sn43:44.2.2": "Saccañca pāraṃ nipuṇaṃ sududdasaṃ; ",
  "sn43:44.2.3": "Ajajjaraṃ dhuvaṃ apalokitaṃ, ",
  "sn43:44.2.4": "Anidassanaṃ nippapañca santaṃ. ",
  "sn43:44.3.1": "Amataṃ paṇītañca sivañca khemaṃ, ",
  "sn43:44.3.2": "Taṇhākkhayo acchariyañca abbhutaṃ; ",
  "sn43:44.3.3": "Anītikaṃ anītikadhammaṃ, ",
  "sn43:44.3.4": "Nibbānametaṃ sugatena desitaṃ. ",
  "sn43:44.4.1": "Abyābajjho virāgo ca, ",
  "sn43:44.4.2": "suddhi mutti anālayo; ",
  "sn43:44.4.3": "Dīpo leṇañca tāṇañca, ",
  "sn43:44.4.4": "saraṇañca parāyananti. ",
  "sn43:44.4.5": "Asaṅkhatasaṃyuttaṃ samattaṃ. "
}