{
  "sn45:1.0.1": "Saṃyutta Nikāya 45 ",
  "sn45:1.0.2": "1. Avijjāvagga ",
  "sn45:1.0.3": "1. Avijjāsutta ",
  "sn45:1.1.1": "Evaṃ me sutaṃ—",
  "sn45:1.1.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. ",
  "sn45:1.1.3": "Tatra kho bhagavā bhikkhū āmantesi: ",
  "sn45:1.1.4": "“bhikkhavo”ti. ",
  "sn45:1.1.5": "“Bhadante”ti te bhikkhū bhagavato paccassosuṃ. ",
  "sn45:1.1.6": "Bhagavā etadavoca: ",
  "sn45:1.2.1": "“Avijjā, bhikkhave, pubbaṅgamā akusalānaṃ dhammānaṃ samāpattiyā, anvadeva ahirikaṃ anottappaṃ. ",
  "sn45:1.2.2": "Avijjāgatassa, bhikkhave, aviddasuno micchādiṭṭhi pahoti; ",
  "sn45:1.2.3": "micchādiṭṭhissa micchāsaṅkappo pahoti; ",
  "sn45:1.2.4": "micchāsaṅkappassa micchāvācā pahoti; ",
  "sn45:1.2.5": "micchāvācassa micchākammanto pahoti; ",
  "sn45:1.2.6": "micchākammantassa micchāājīvo pahoti; ",
  "sn45:1.2.7": "micchāājīvassa micchāvāyāmo pahoti; ",
  "sn45:1.2.8": "micchāvāyāmassa micchāsati pahoti; ",
  "sn45:1.2.9": "micchāsatissa micchāsamādhi pahoti. ",
  "sn45:1.3.1": "Vijjā ca kho, bhikkhave, pubbaṅgamā kusalānaṃ dhammānaṃ samāpattiyā, anvadeva hirottappaṃ. ",
  "sn45:1.3.2": "Vijjāgatassa, bhikkhave, viddasuno sammādiṭṭhi pahoti; ",
  "sn45:1.3.3": "sammādiṭṭhissa sammāsaṅkappo pahoti; ",
  "sn45:1.3.4": "sammāsaṅkappassa sammāvācā pahoti; ",
  "sn45:1.3.5": "sammāvācassa sammākammanto pahoti; ",
  "sn45:1.3.6": "sammākammantassa sammāājīvo pahoti; ",
  "sn45:1.3.7": "sammāājīvassa sammāvāyāmo pahoti; ",
  "sn45:1.3.8": "sammāvāyāmassa sammāsati pahoti; ",
  "sn45:1.3.9": "sammāsatissa sammāsamādhi pahotī”ti. ",
  "sn45:1.3.10": "Paṭhamaṃ. ",
  "sn45:2.0.1": "Saṃyutta Nikāya 45 ",
  "sn45:2.0.2": "1. Avijjāvagga ",
  "sn45:2.0.3": "2. Upaḍḍhasutta ",
  "sn45:2.1.1": "Evaṃ me sutaṃ—",
  "sn45:2.1.2": "ekaṃ samayaṃ bhagavā sakyesu viharati nagarakaṃ nāma sakyānaṃ nigamo. ",
  "sn45:2.1.3": "Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca: ",
  "sn45:2.1.4": "“upaḍḍhamidaṃ, bhante, brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā”ti. ",
  "sn45:2.2.1": "“Mā hevaṃ, ānanda, mā hevaṃ, ānanda. ",
  "sn45:2.2.2": "Sakalamevidaṃ, ānanda, brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā. ",
  "sn45:2.2.3": "Kalyāṇamittassetaṃ, ānanda, bhikkhuno pāṭikaṅkhaṃ kalyāṇasahāyassa kalyāṇasampavaṅkassa—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:2.3.1": "Kathañcānanda, bhikkhu kalyāṇamitto kalyāṇasahāyo kalyāṇasampavaṅko ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:2.3.2": "Idhānanda, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ; ",
  "sn45:2.3.3": "sammāsaṅkappaṃ bhāveti vivekanissitaṃ …pe… ",
  "sn45:2.3.4": "sammāvācaṃ bhāveti …pe… ",
  "sn45:2.3.5": "sammākammantaṃ bhāveti …pe… ",
  "sn45:2.3.6": "sammāājīvaṃ bhāveti …pe… ",
  "sn45:2.3.7": "sammāvāyāmaṃ bhāveti …pe… ",
  "sn45:2.3.8": "sammāsatiṃ bhāveti …pe… ",
  "sn45:2.3.9": "sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:2.3.10": "Evaṃ kho, ānanda, bhikkhu kalyāṇamitto kalyāṇasahāyo kalyāṇasampavaṅko ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti. ",
  "sn45:2.4.1": "Tadamināpetaṃ, ānanda, pariyāyena veditabbaṃ yathā sakalamevidaṃ brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā. ",
  "sn45:2.4.2": "Mamañhi, ānanda, kalyāṇamittaṃ āgamma jātidhammā sattā jātiyā parimuccanti; jarādhammā sattā jarāya parimuccanti; maraṇadhammā sattā maraṇena parimuccanti; sokaparidevadukkhadomanassupāyāsadhammā sattā sokaparidevadukkhadomanassupāyāsehi parimuccanti. ",
  "sn45:2.4.3": "Iminā kho etaṃ, ānanda, pariyāyena veditabbaṃ yathā sakalamevidaṃ brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā”ti. ",
  "sn45:2.4.4": "Dutiyaṃ. ",
  "sn45:3.0.1": "Saṃyutta Nikāya 45 ",
  "sn45:3.0.2": "1. Avijjāvagga ",
  "sn45:3.0.3": "3. Sāriputtasutta ",
  "sn45:3.1.1": "Sāvatthinidānaṃ. ",
  "sn45:3.1.2": "Atha kho āyasmā sāriputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā sāriputto bhagavantaṃ etadavoca: ",
  "sn45:3.1.3": "“sakalamidaṃ, bhante, brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā”ti. ",
  "sn45:3.2.1": "“Sādhu sādhu, sāriputta. ",
  "sn45:3.2.2": "Sakalamidaṃ, sāriputta, brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā. ",
  "sn45:3.2.3": "Kalyāṇamittassetaṃ, sāriputta, bhikkhuno pāṭikaṅkhaṃ kalyāṇasahāyassa kalyāṇasampavaṅkassa—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:3.2.4": "Kathañca, sāriputta, bhikkhu kalyāṇamitto kalyāṇasahāyo kalyāṇasampavaṅko ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:3.3.1": "Idha, sāriputta, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:3.3.2": "Evaṃ kho, sāriputta, bhikkhu kalyāṇamitto kalyāṇasahāyo kalyāṇasampavaṅko ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti. ",
  "sn45:3.4.1": "Tadamināpetaṃ, sāriputta, pariyāyena veditabbaṃ yathā sakalamidaṃ brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā. ",
  "sn45:3.4.2": "Mamañhi, sāriputta, kalyāṇamittaṃ āgamma jātidhammā sattā jātiyā parimuccanti; jarādhammā sattā jarāya parimuccanti; maraṇadhammā sattā maraṇena parimuccanti; sokaparidevadukkhadomanassupāyāsadhammā sattā sokaparidevadukkhadomanassupāyāsehi parimuccanti. ",
  "sn45:3.4.3": "Iminā kho etaṃ, sāriputta, pariyāyena veditabbaṃ yathā sakalamidaṃ brahmacariyaṃ, yadidaṃ—kalyāṇamittatā kalyāṇasahāyatā kalyāṇasampavaṅkatā”ti. ",
  "sn45:3.4.4": "Tatiyaṃ. ",
  "sn45:4.0.1": "Saṃyutta Nikāya 45 ",
  "sn45:4.0.2": "1. Avijjāvagga ",
  "sn45:4.0.3": "4. Jāṇussoṇibrāhmaṇasutta ",
  "sn45:4.1.1": "Sāvatthinidānaṃ. ",
  "sn45:4.1.2": "Atha kho āyasmā ānando pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. ",
  "sn45:4.1.3": "Addasā kho āyasmā ānando jāṇussoṇiṃ brāhmaṇaṃ sabbasetena vaḷavābhirathena sāvatthiyā niyyāyantaṃ. ",
  "sn45:4.1.4": "Setā sudaṃ assā yuttā honti setālaṅkārā, seto ratho, setaparivāro, setā rasmiyo, setā patodalaṭṭhi, setaṃ chattaṃ, setaṃ uṇhīsaṃ, setāni vatthāni, setā upāhanā, setāya sudaṃ vālabījaniyā bījīyati. ",
  "sn45:4.1.5": "Tamenaṃ jano disvā evamāha: ",
  "sn45:4.1.6": "“brahmaṃ vata, bho, yānaṃ. ",
  "sn45:4.1.7": "Brahmayānarūpaṃ vata, bho”ti. ",
  "sn45:4.2.1": "Atha kho āyasmā ānando sāvatthiyaṃ piṇḍāya caritvā pacchābhattaṃ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca: ",
  "sn45:4.3.1": "“Idhāhaṃ, bhante, pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisiṃ. ",
  "sn45:4.3.2": "Addasaṃ khvāhaṃ, bhante, jāṇussoṇiṃ brāhmaṇaṃ sabbasetena vaḷavābhirathena sāvatthiyā niyyāyantaṃ. ",
  "sn45:4.3.3": "Setā sudaṃ assā yuttā honti setālaṅkārā, seto ratho, setaparivāro, setā rasmiyo, setā patodalaṭṭhi, setaṃ chattaṃ, setaṃ uṇhīsaṃ, setāni vatthāni, setā upāhanā, setāya sudaṃ vālabījaniyā bījīyati. ",
  "sn45:4.3.4": "Tamenaṃ jano disvā evamāha: ",
  "sn45:4.3.5": "‘brahmaṃ vata, bho, yānaṃ. ",
  "sn45:4.3.6": "Brahmayānarūpaṃ vata, bho’ti. ",
  "sn45:4.3.7": "Sakkā nu kho, bhante, imasmiṃ dhammavinaye brahmayānaṃ paññāpetun”ti? ",
  "sn45:4.4.1": "“Sakkā, ānandā”ti bhagavā avoca: ",
  "sn45:4.4.2": "“imasseva kho etaṃ, ānanda, ariyassa aṭṭhaṅgikassa maggassa adhivacanaṃ: ",
  "sn45:4.4.3": "‘brahmayānaṃ’ itipi, ‘dhammayānaṃ’ itipi, ‘anuttaro saṅgāmavijayo’ itipīti. ",
  "sn45:4.5.1": "Sammādiṭṭhi, ānanda, bhāvitā bahulīkatā rāgavinayapariyosānā hoti, dosavinayapariyosānā hoti, mohavinayapariyosānā hoti. ",
  "sn45:4.5.2": "Sammāsaṅkappo, ānanda, bhāvito bahulīkato rāgavinayapariyosāno hoti, dosavinayapariyosāno hoti, mohavinayapariyosāno hoti. ",
  "sn45:4.5.3": "Sammāvācā, ānanda, bhāvitā bahulīkatā rāgavinayapariyosānā hoti, dosa …pe… mohavinayapariyosānā hoti. ",
  "sn45:4.5.4": "Sammākammanto, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti. ",
  "sn45:4.5.5": "Sammāājīvo, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti. ",
  "sn45:4.5.6": "Sammāvāyāmo, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti. ",
  "sn45:4.5.7": "Sammāsati, ānanda, bhāvitā bahulīkatā rāgavinayapariyosānā hoti, dosa …pe… mohavinayapariyosānā hoti. ",
  "sn45:4.5.8": "Sammāsamādhi, ānanda, bhāvito bahulīkato rāgavinayapariyosāno hoti, dosa …pe… mohavinayapariyosāno hoti. ",
  "sn45:4.6.1": "Iminā kho etaṃ, ānanda, pariyāyena veditabbaṃ yathā imassevetaṃ ariyassa aṭṭhaṅgikassa maggassa adhivacanaṃ: ",
  "sn45:4.6.2": "‘brahmayānaṃ’ itipi, ‘dhammayānaṃ’ itipi, ‘anuttaro saṅgāmavijayo’ itipī”ti. ",
  "sn45:4.6.3": "Idamavoca bhagavā. ",
  "sn45:4.7.1": "Idaṃ vatvāna sugato athāparaṃ etadavoca satthā: ",
  "sn45:4.8.1": "“Yassa saddhā ca paññā ca, ",
  "sn45:4.8.2": "Dhammā yuttā sadā dhuraṃ; ",
  "sn45:4.8.3": "Hirī īsā mano yottaṃ, ",
  "sn45:4.8.4": "Sati ārakkhasārathi. ",
  "sn45:4.9.1": "Ratho sīlaparikkhāro, ",
  "sn45:4.9.2": "jhānakkho cakkavīriyo; ",
  "sn45:4.9.3": "Upekkhā dhurasamādhi, ",
  "sn45:4.9.4": "anicchā parivāraṇaṃ. ",
  "sn45:4.10.1": "Abyāpādo avihiṃsā, ",
  "sn45:4.10.2": "viveko yassa āvudhaṃ; ",
  "sn45:4.10.3": "Titikkhā cammasannāho, ",
  "sn45:4.10.4": "yogakkhemāya vattati. ",
  "sn45:4.11.1": "Etadattani sambhūtaṃ, ",
  "sn45:4.11.2": "brahmayānaṃ anuttaraṃ; ",
  "sn45:4.11.3": "Niyyanti dhīrā lokamhā, ",
  "sn45:4.11.4": "aññadatthu jayaṃ jayan”ti. ",
  "sn45:4.11.5": "Catutthaṃ. ",
  "sn45:5.0.1": "Saṃyutta Nikāya 45 ",
  "sn45:5.0.2": "1. Avijjāvagga ",
  "sn45:5.0.3": "5. Kimatthiyasutta ",
  "sn45:5.1.1": "Sāvatthinidānaṃ. ",
  "sn45:5.1.2": "Atha kho sambahulā bhikkhū yena bhagavā tenupasaṅkamiṃsu …pe… ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ: ",
  "sn45:5.2.1": "“Idha no, bhante, aññatitthiyā paribbājakā amhe evaṃ pucchanti: ",
  "sn45:5.2.2": "‘kimatthiyaṃ, āvuso, samaṇe gotame brahmacariyaṃ vussatī’ti? ",
  "sn45:5.2.3": "Evaṃ puṭṭhā mayaṃ, bhante, tesaṃ aññatitthiyānaṃ paribbājakānaṃ evaṃ byākaroma: ",
  "sn45:5.2.4": "‘dukkhassa kho, āvuso, pariññatthaṃ bhagavati brahmacariyaṃ vussatī’ti. ",
  "sn45:5.2.5": "Kacci mayaṃ, bhante, evaṃ puṭṭhā evaṃ byākaramānā vuttavādino ceva bhagavato homa, na ca bhagavantaṃ abhūtena abbhācikkhāma, dhammassa cānudhammaṃ byākaroma, na ca koci sahadhammiko vādānuvādo gārayhaṃ ṭhānaṃ āgacchatī”ti? ",
  "sn45:5.3.1": "“Taggha tumhe, bhikkhave, evaṃ puṭṭhā evaṃ byākaramānā vuttavādino ceva me hotha, na ca maṃ abhūtena abbhācikkhatha, dhammassa cānudhammaṃ byākarotha, na ca koci sahadhammiko vādānuvādo gārayhaṃ ṭhānaṃ āgacchati. ",
  "sn45:5.3.2": "Dukkhassa hi pariññatthaṃ mayi brahmacariyaṃ vussati. ",
  "sn45:5.3.3": "Sace vo, bhikkhave, aññatitthiyā paribbājakā evaṃ puccheyyuṃ: ",
  "sn45:5.3.4": "‘atthi panāvuso, maggo, atthi paṭipadā etassa dukkhassa pariññāyā’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyātha: ",
  "sn45:5.3.5": "‘atthi kho, āvuso, maggo, atthi paṭipadā etassa dukkhassa pariññāyā’ti. ",
  "sn45:5.4.1": "Katamo ca, bhikkhave, maggo, katamā paṭipadā etassa dukkhassa pariññāyāti? ",
  "sn45:5.4.2": "Ayameva ariyo aṭṭhaṅgiko maggo, seyyathidaṃ—",
  "sn45:5.4.3": "sammādiṭṭhi …pe… sammāsamādhi. ",
  "sn45:5.4.4": "Ayaṃ, bhikkhave, maggo, ayaṃ paṭipadā etassa dukkhassa pariññāyāti. ",
  "sn45:5.4.5": "Evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyāthā”ti. ",
  "sn45:5.4.6": "Pañcamaṃ. ",
  "sn45:6.0.1": "Saṃyutta Nikāya 45 ",
  "sn45:6.0.2": "1. Avijjāvagga ",
  "sn45:6.0.3": "6. Paṭhamaaññatarabhikkhusutta ",
  "sn45:6.1.1": "Sāvatthinidānaṃ. ",
  "sn45:6.1.2": "Atha kho aññataro bhikkhu yena bhagavā tenupasaṅkami …pe… ekamantaṃ nisinno kho so bhikkhu bhagavantaṃ etadavoca: ",
  "sn45:6.1.3": "“‘brahmacariyaṃ, brahmacariyan’ti, bhante, vuccati. ",
  "sn45:6.1.4": "Katamaṃ nu kho, bhante, brahmacariyaṃ, katamaṃ brahmacariyapariyosānan”ti? ",
  "sn45:6.2.1": "“Ayameva kho, bhikkhu, ariyo aṭṭhaṅgiko maggo brahmacariyaṃ, seyyathidaṃ—",
  "sn45:6.2.2": "sammādiṭṭhi …pe… sammāsamādhi. ",
  "sn45:6.2.3": "Yo kho, bhikkhu, rāgakkhayo dosakkhayo mohakkhayo—",
  "sn45:6.2.4": "idaṃ brahmacariyapariyosānan”ti. ",
  "sn45:6.2.5": "Chaṭṭhaṃ. ",
  "sn45:7.0.1": "Saṃyutta Nikāya 45 ",
  "sn45:7.0.2": "1. Avijjāvagga ",
  "sn45:7.0.3": "7. Dutiyaaññatarabhikkhusutta ",
  "sn45:7.1.1": "Sāvatthinidānaṃ. ",
  "sn45:7.1.2": "Atha kho aññataro bhikkhu yena bhagavā tenupasaṅkami …pe… ekamantaṃ nisinno kho so bhikkhu bhagavantaṃ etadavoca: ",
  "sn45:7.2.1": "“‘Rāgavinayo dosavinayo mohavinayo’ti, bhante, vuccati. ",
  "sn45:7.2.2": "Kissa nu kho etaṃ, bhante, adhivacanaṃ: ",
  "sn45:7.2.3": "‘rāgavinayo dosavinayo mohavinayo’”ti? ",
  "sn45:7.2.4": "“Nibbānadhātuyā kho etaṃ, bhikkhu, adhivacanaṃ: ",
  "sn45:7.2.5": "‘rāgavinayo dosavinayo mohavinayo’ti. ",
  "sn45:7.2.6": "Āsavānaṃ khayo tena vuccatī”ti. ",
  "sn45:7.3.1": "Evaṃ vutte, so bhikkhu bhagavantaṃ etadavoca: ",
  "sn45:7.3.2": "“‘amataṃ, amatan’ti, bhante, vuccati. ",
  "sn45:7.3.3": "Katamaṃ nu kho, bhante, amataṃ, katamo amatagāmimaggo”ti? ",
  "sn45:7.3.4": "“Yo kho, bhikkhu, rāgakkhayo dosakkhayo mohakkhayo—",
  "sn45:7.3.5": "idaṃ vuccati amataṃ. ",
  "sn45:7.3.6": "Ayameva ariyo aṭṭhaṅgiko maggo amatagāmimaggo, seyyathidaṃ—",
  "sn45:7.3.7": "sammādiṭṭhi …pe… sammāsamādhī”ti. ",
  "sn45:7.3.8": "Sattamaṃ. ",
  "sn45:8.0.1": "Saṃyutta Nikāya 45 ",
  "sn45:8.0.2": "1. Avijjāvagga ",
  "sn45:8.0.3": "8. Vibhaṅgasutta ",
  "sn45:8.1.1": "Sāvatthinidānaṃ. ",
  "sn45:8.1.2": "“Ariyaṃ vo, bhikkhave, aṭṭhaṅgikaṃ maggaṃ desessāmi vibhajissāmi. ",
  "sn45:8.1.3": "Taṃ suṇātha, sādhukaṃ manasi karotha, bhāsissāmī”ti. ",
  "sn45:8.1.4": "“Evaṃ, bhante”ti kho te bhikkhū bhagavato paccassosuṃ. ",
  "sn45:8.1.5": "Bhagavā etadavoca: ",
  "sn45:8.2.1": "“Katamo ca, bhikkhave, ariyo aṭṭhaṅgiko maggo? ",
  "sn45:8.2.2": "Seyyathidaṃ—sammādiṭṭhi …pe… sammāsamādhi. ",
  "sn45:8.3.1": "Katamā ca, bhikkhave, sammādiṭṭhi? ",
  "sn45:8.3.2": "Yaṃ kho, bhikkhave, dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ, dukkhanirodhagāminiyā paṭipadāya ñāṇaṃ—",
  "sn45:8.3.3": "ayaṃ vuccati, bhikkhave, sammādiṭṭhi. ",
  "sn45:8.4.1": "Katamo ca, bhikkhave, sammāsaṅkappo? ",
  "sn45:8.4.2": "Yo kho, bhikkhave, nekkhammasaṅkappo, abyāpādasaṅkappo, avihiṃsāsaṅkappo—",
  "sn45:8.4.3": "ayaṃ vuccati, bhikkhave, sammāsaṅkappo. ",
  "sn45:8.5.1": "Katamā ca, bhikkhave, sammāvācā? ",
  "sn45:8.5.2": "Yā kho, bhikkhave, musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—",
  "sn45:8.5.3": "ayaṃ vuccati, bhikkhave, sammāvācā. ",
  "sn45:8.6.1": "Katamo ca, bhikkhave, sammākammanto? ",
  "sn45:8.6.2": "Yā kho, bhikkhave, pāṇātipātā veramaṇī, adinnādānā veramaṇī, abrahmacariyā veramaṇī—",
  "sn45:8.6.3": "ayaṃ vuccati, bhikkhave, sammākammanto. ",
  "sn45:8.7.1": "Katamo ca, bhikkhave, sammāājīvo? ",
  "sn45:8.7.2": "Idha, bhikkhave, ariyasāvako micchāājīvaṃ pahāya sammāājīvena jīvitaṃ kappeti—",
  "sn45:8.7.3": "ayaṃ vuccati, bhikkhave, sammāājīvo. ",
  "sn45:8.8.1": "Katamo ca, bhikkhave, sammāvāyāmo? ",
  "sn45:8.8.2": "Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, ",
  "sn45:8.8.3": "uppannānaṃ pāpakānaṃ akusalānaṃ dhammānaṃ pahānāya chandaṃ janeti …pe… ",
  "sn45:8.8.4": "anuppannānaṃ kusalānaṃ dhammānaṃ uppādāya chandaṃ janeti …pe… ",
  "sn45:8.8.5": "uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati—",
  "sn45:8.8.6": "ayaṃ vuccati, bhikkhave, sammāvāyāmo. ",
  "sn45:8.9.1": "Katamā ca, bhikkhave, sammāsati? ",
  "sn45:8.9.2": "Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; ",
  "sn45:8.9.3": "vedanāsu vedanānupassī viharati ātāpī sampajāno satimā, vineyya loke abhijjhādomanassaṃ; ",
  "sn45:8.9.4": "citte cittānupassī viharati ātāpī sampajāno satimā, vineyya loke abhijjhādomanassaṃ; ",
  "sn45:8.9.5": "dhammesu dhammānupassī viharati ātāpī sampajāno satimā, vineyya loke abhijjhādomanassaṃ—",
  "sn45:8.9.6": "ayaṃ vuccati, bhikkhave, sammāsati. ",
  "sn45:8.10.1": "Katamo ca, bhikkhave, sammāsamādhi? ",
  "sn45:8.10.2": "Idha, bhikkhave, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. ",
  "sn45:8.10.3": "Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. ",
  "sn45:8.10.4": "Pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti, yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja viharati. ",
  "sn45:8.10.5": "Sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati—",
  "sn45:8.10.6": "ayaṃ vuccati, bhikkhave, sammāsamādhī”ti. ",
  "sn45:8.10.7": "Aṭṭhamaṃ. ",
  "sn45:9.0.1": "Saṃyutta Nikāya 45 ",
  "sn45:9.0.2": "1. Avijjāvagga ",
  "sn45:9.0.3": "9. Sūkasutta ",
  "sn45:9.1.1": "Sāvatthinidānaṃ. ",
  "sn45:9.1.2": "“Seyyathāpi, bhikkhave, sālisūkaṃ vā yavasūkaṃ vā micchāpaṇihitaṃ hatthena vā pādena vā akkantaṃ hatthaṃ vā pādaṃ vā bhindissati, lohitaṃ vā uppādessatīti—netaṃ ṭhānaṃ vijjati. ",
  "sn45:9.1.3": "Taṃ kissa hetu? ",
  "sn45:9.1.4": "Micchāpaṇihitattā, bhikkhave, sūkassa. ",
  "sn45:9.1.5": "Evameva kho, bhikkhave, so vata bhikkhu micchāpaṇihitāya diṭṭhiyā micchāpaṇihitāya maggabhāvanāya avijjaṃ bhindissati, vijjaṃ uppādessati, nibbānaṃ sacchikarissatīti—netaṃ ṭhānaṃ vijjati. ",
  "sn45:9.1.6": "Taṃ kissa hetu? ",
  "sn45:9.1.7": "Micchāpaṇihitattā, bhikkhave, diṭṭhiyā. ",
  "sn45:9.2.1": "Seyyathāpi, bhikkhave, sālisūkaṃ vā yavasūkaṃ vā sammāpaṇihitaṃ hatthena vā pādena vā akkantaṃ hatthaṃ vā pādaṃ vā bhindissati, lohitaṃ vā uppādessatīti—ṭhānametaṃ vijjati. ",
  "sn45:9.2.2": "Taṃ kissa hetu? ",
  "sn45:9.2.3": "Sammāpaṇihitattā, bhikkhave, sūkassa. ",
  "sn45:9.2.4": "Evameva kho, bhikkhave, so vata bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindissati, vijjaṃ uppādessati, nibbānaṃ sacchikarissatīti—ṭhānametaṃ vijjati. ",
  "sn45:9.2.5": "Taṃ kissa hetu? ",
  "sn45:9.2.6": "Sammāpaṇihitattā, bhikkhave, diṭṭhiyā. ",
  "sn45:9.3.1": "Kathañca, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindati, vijjaṃ uppādeti, nibbānaṃ sacchikarotīti? ",
  "sn45:9.3.2": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:9.3.3": "Evaṃ kho, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindati, vijjaṃ uppādeti, nibbānaṃ sacchikarotī”ti. ",
  "sn45:9.3.4": "Navamaṃ. ",
  "sn45:10.0.1": "Saṃyutta Nikāya 45 ",
  "sn45:10.0.2": "1. Avijjāvagga ",
  "sn45:10.0.3": "10. Nandiyasutta ",
  "sn45:10.1.1": "Sāvatthinidānaṃ. ",
  "sn45:10.1.2": "Atha kho nandiyo paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. ",
  "sn45:10.1.3": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho nandiyo paribbājako bhagavantaṃ etadavoca: ",
  "sn45:10.1.4": "“kati nu kho, bho gotama, dhammā bhāvitā bahulīkatā nibbānaṅgamā honti nibbānaparāyanā nibbānapariyosānā”ti? ",
  "sn45:10.2.1": "“Aṭṭhime kho, nandiya, dhammā bhāvitā bahulīkatā nibbānaṅgamā honti nibbānaparāyanā nibbānapariyosānā. ",
  "sn45:10.2.2": "Katame aṭṭha? ",
  "sn45:10.2.3": "Seyyathidaṃ—sammādiṭṭhi …pe… sammāsamādhi. ",
  "sn45:10.2.4": "Ime kho, nandiya, aṭṭha dhammā bhāvitā bahulīkatā nibbānaṅgamā honti nibbānaparāyanā nibbānapariyosānā”ti. ",
  "sn45:10.2.5": "Evaṃ vutte, nandiyo paribbājako bhagavantaṃ etadavoca: ",
  "sn45:10.2.6": "“abhikkantaṃ, bho gotama, abhikkantaṃ, bho gotama …pe… ",
  "sn45:10.2.7": "upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti. ",
  "sn45:10.2.8": "Dasamaṃ. ",
  "sn45:10.2.9": "Avijjāvaggo paṭhamo. ",
  "sn45:10.3.1": "Avijjañca upaḍḍhañca, ",
  "sn45:10.3.2": "sāriputto ca brāhmaṇo; ",
  "sn45:10.3.3": "Kimatthiyo ca dve bhikkhū, ",
  "sn45:10.3.4": "vibhaṅgo sūkanandiyāti. ",
  "sn45:11.0.1": "Saṃyutta Nikāya 45 ",
  "sn45:11.0.2": "2. Vihāravagga ",
  "sn45:11.0.3": "11. Paṭhamavihārasutta ",
  "sn45:11.1.1": "Sāvatthinidānaṃ. ",
  "sn45:11.1.2": "“Icchāmahaṃ, bhikkhave, aḍḍhamāsaṃ paṭisallīyituṃ. ",
  "sn45:11.1.3": "Namhi kenaci upasaṅkamitabbo, aññatra ekena piṇḍapātanīhārakenā”ti. ",
  "sn45:11.1.4": "“Evaṃ, bhante”ti kho te bhikkhū bhagavato paṭissutvā nāssudha koci bhagavantaṃ upasaṅkamati, aññatra ekena piṇḍapātanīhārakena. ",
  "sn45:11.2.1": "Atha kho bhagavā tassa aḍḍhamāsassa accayena paṭisallānā vuṭṭhito bhikkhū āmantesi: ",
  "sn45:11.2.2": "“yena svāhaṃ, bhikkhave, vihārena paṭhamābhisambuddho viharāmi, tassa padesena vihāsiṃ. ",
  "sn45:11.2.3": "So evaṃ pajānāmi: ",
  "sn45:11.2.4": "‘micchādiṭṭhipaccayāpi vedayitaṃ; ",
  "sn45:11.2.5": "sammādiṭṭhipaccayāpi vedayitaṃ …pe… ",
  "sn45:11.2.6": "micchāsamādhipaccayāpi vedayitaṃ; ",
  "sn45:11.2.7": "sammāsamādhipaccayāpi vedayitaṃ; ",
  "sn45:11.2.8": "chandapaccayāpi vedayitaṃ; ",
  "sn45:11.2.9": "vitakkapaccayāpi vedayitaṃ; ",
  "sn45:11.2.10": "saññāpaccayāpi vedayitaṃ; ",
  "sn45:11.2.11": "chando ca avūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṃ; ",
  "sn45:11.2.12": "chando ca vūpasanto hoti, vitakko ca vūpasanto hoti, saññā ca vūpasantā hoti, tappaccayāpi vedayitaṃ; ",
  "sn45:11.2.13": "appattassa pattiyā atthi āyāmaṃ, tasmimpi ṭhāne anuppatte tappaccayāpi vedayitan’”ti. ",
  "sn45:11.2.14": "Paṭhamaṃ. ",
  "sn45:12.0.1": "Saṃyutta Nikāya 45 ",
  "sn45:12.0.2": "2. Vihāravagga ",
  "sn45:12.0.3": "12. Dutiyavihārasutta ",
  "sn45:12.1.1": "Sāvatthinidānaṃ. ",
  "sn45:12.1.2": "“Icchāmahaṃ, bhikkhave, temāsaṃ paṭisallīyituṃ. ",
  "sn45:12.1.3": "Namhi kenaci upasaṅkamitabbo, aññatra ekena piṇḍapātanīhārakenā”ti. ",
  "sn45:12.1.4": "“Evaṃ, bhante”ti kho te bhikkhū bhagavato paṭissutvā nāssudha koci bhagavantaṃ upasaṅkamati, aññatra ekena piṇḍapātanīhārakena. ",
  "sn45:12.2.1": "Atha kho bhagavā tassa temāsassa accayena paṭisallānā vuṭṭhito bhikkhū āmantesi: ",
  "sn45:12.2.2": "“yena svāhaṃ, bhikkhave, vihārena paṭhamābhisambuddho viharāmi, tassa padesena vihāsiṃ. ",
  "sn45:12.2.3": "So evaṃ pajānāmi: ",
  "sn45:12.2.4": "‘micchādiṭṭhipaccayāpi vedayitaṃ; ",
  "sn45:12.2.5": "micchādiṭṭhivūpasamapaccayāpi vedayitaṃ; ",
  "sn45:12.2.6": "sammādiṭṭhipaccayāpi vedayitaṃ; ",
  "sn45:12.2.7": "sammādiṭṭhivūpasamapaccayāpi vedayitaṃ …pe… ",
  "sn45:12.2.8": "micchāsamādhipaccayāpi vedayitaṃ; ",
  "sn45:12.2.9": "micchāsamādhivūpasamapaccayāpi vedayitaṃ, sammāsamādhipaccayāpi vedayitaṃ; ",
  "sn45:12.2.10": "sammāsamādhivūpasamapaccayāpi vedayitaṃ; ",
  "sn45:12.2.11": "chandapaccayāpi vedayitaṃ; ",
  "sn45:12.2.12": "chandavūpasamapaccayāpi vedayitaṃ; ",
  "sn45:12.2.13": "vitakkapaccayāpi vedayitaṃ; ",
  "sn45:12.2.14": "vitakkavūpasamapaccayāpi vedayitaṃ; ",
  "sn45:12.2.15": "saññāpaccayāpi vedayitaṃ; ",
  "sn45:12.2.16": "saññāvūpasamapaccayāpi vedayitaṃ; ",
  "sn45:12.2.17": "chando ca avūpasanto hoti, vitakko ca avūpasanto hoti, saññā ca avūpasantā hoti, tappaccayāpi vedayitaṃ; ",
  "sn45:12.2.18": "chando ca vūpasanto hoti, vitakko ca vūpasanto hoti, saññā ca vūpasantā hoti, tappaccayāpi vedayitaṃ; ",
  "sn45:12.2.19": "appattassa pattiyā atthi āyāmaṃ, tasmimpi ṭhāne anuppatte tappaccayāpi vedayitan’”ti. ",
  "sn45:12.2.20": "Dutiyaṃ. ",
  "sn45:13.0.1": "Saṃyutta Nikāya 45 ",
  "sn45:13.0.2": "2. Vihāravagga ",
  "sn45:13.0.3": "13. Sekkhasutta ",
  "sn45:13.1.1": "Sāvatthinidānaṃ. ",
  "sn45:13.1.2": "Atha kho aññataro bhikkhu yena bhagavā tenupasaṅkami …pe… ekamantaṃ nisinno kho so bhikkhu bhagavantaṃ etadavoca: ",
  "sn45:13.1.3": "“‘sekkho, sekkho’ti, bhante, vuccati. ",
  "sn45:13.1.4": "Kittāvatā nu kho, bhante, sekkho hotī”ti? ",
  "sn45:13.2.1": "“Idha, bhikkhu, sekkhāya sammādiṭṭhiyā samannāgato hoti …pe… sekkhena sammāsamādhinā samannāgato hoti. ",
  "sn45:13.2.2": "Ettāvatā kho, bhikkhu, sekkho hotī”ti. ",
  "sn45:13.2.3": "Tatiyaṃ. ",
  "sn45:14.0.1": "Saṃyutta Nikāya 45 ",
  "sn45:14.0.2": "2. Vihāravagga ",
  "sn45:14.0.3": "14. Paṭhamauppādasutta ",
  "sn45:14.1.1": "Sāvatthinidānaṃ. ",
  "sn45:14.1.2": "“Aṭṭhime, bhikkhave, dhammā bhāvitā bahulīkatā anuppannā uppajjanti, nāññatra tathāgatassa pātubhāvā arahato sammāsambuddhassa. ",
  "sn45:14.1.3": "Katame aṭṭha? ",
  "sn45:14.1.4": "Seyyathidaṃ—sammādiṭṭhi …pe… sammāsamādhi. ",
  "sn45:14.1.5": "Ime kho, bhikkhave, aṭṭha dhammā bhāvitā bahulīkatā anuppannā uppajjanti, nāññatra tathāgatassa pātubhāvā arahato sammāsambuddhassā”ti. ",
  "sn45:14.1.6": "Catutthaṃ. ",
  "sn45:15.0.1": "Saṃyutta Nikāya 45 ",
  "sn45:15.0.2": "2. Vihāravagga ",
  "sn45:15.0.3": "15. Dutiyauppādasutta ",
  "sn45:15.1.1": "Sāvatthinidānaṃ. ",
  "sn45:15.1.2": "“Aṭṭhime, bhikkhave, dhammā bhāvitā bahulīkatā anuppannā uppajjanti, nāññatra sugatavinayā. ",
  "sn45:15.1.3": "Katame aṭṭha? ",
  "sn45:15.1.4": "Seyyathidaṃ—sammādiṭṭhi …pe… sammāsamādhi. ",
  "sn45:15.1.5": "Ime kho, bhikkhave, aṭṭha dhammā bhāvitā bahulīkatā anuppannā uppajjanti, nāññatra sugatavinayā”ti. ",
  "sn45:15.1.6": "Pañcamaṃ. ",
  "sn45:16.0.1": "Saṃyutta Nikāya 45 ",
  "sn45:16.0.2": "2. Vihāravagga ",
  "sn45:16.0.3": "16. Paṭhamaparisuddhasutta ",
  "sn45:16.1.1": "Sāvatthinidānaṃ. ",
  "sn45:16.1.2": "“Aṭṭhime, bhikkhave, dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra tathāgatassa pātubhāvā arahato sammāsambuddhassa. ",
  "sn45:16.1.3": "Katame aṭṭha? ",
  "sn45:16.1.4": "Seyyathidaṃ—sammādiṭṭhi …pe… sammāsamādhi. ",
  "sn45:16.1.5": "Ime kho, bhikkhave, aṭṭha dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra tathāgatassa pātubhāvā arahato sammāsambuddhassā”ti. ",
  "sn45:16.1.6": "Chaṭṭhaṃ. ",
  "sn45:17.0.1": "Saṃyutta Nikāya 45 ",
  "sn45:17.0.2": "2. Vihāravagga ",
  "sn45:17.0.3": "17. Dutiyaparisuddhasutta ",
  "sn45:17.1.1": "Sāvatthinidānaṃ. ",
  "sn45:17.1.2": "“Aṭṭhime, bhikkhave, dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā. ",
  "sn45:17.1.3": "Katame aṭṭha? ",
  "sn45:17.1.4": "Seyyathidaṃ—sammādiṭṭhi …pe… sammāsamādhi. ",
  "sn45:17.1.5": "Ime kho, bhikkhave, aṭṭha dhammā parisuddhā pariyodātā anaṅgaṇā vigatūpakkilesā anuppannā uppajjanti, nāññatra sugatavinayā”ti. ",
  "sn45:17.1.6": "Sattamaṃ. ",
  "sn45:18.0.1": "Saṃyutta Nikāya 45 ",
  "sn45:18.0.2": "2. Vihāravagga ",
  "sn45:18.0.3": "18. Paṭhamakukkuṭārāmasutta ",
  "sn45:18.1.1": "Evaṃ me sutaṃ—",
  "sn45:18.1.2": "ekaṃ samayaṃ āyasmā ca ānando āyasmā ca bhaddo pāṭaliputte viharanti kukkuṭārāme. ",
  "sn45:18.1.3": "Atha kho āyasmā bhaddo sāyanhasamayaṃ paṭisallānā vuṭṭhito yenāyasmā ānando tenupasaṅkami; upasaṅkamitvā āyasmatā ānandena saddhiṃ sammodi. ",
  "sn45:18.1.4": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho āyasmā bhaddo āyasmantaṃ ānandaṃ etadavoca: ",
  "sn45:18.2.1": "“‘Abrahmacariyaṃ, abrahmacariyan’ti, āvuso ānanda, vuccati. ",
  "sn45:18.2.2": "Katamaṃ nu kho, āvuso, abrahmacariyan”ti? ",
  "sn45:18.2.3": "“Sādhu sādhu, āvuso bhadda. ",
  "sn45:18.2.4": "Bhaddako kho te, āvuso bhadda, ummaṅgo, bhaddakaṃ paṭibhānaṃ, kalyāṇī paripucchā. ",
  "sn45:18.2.5": "Evañhi tvaṃ, āvuso bhadda, pucchasi: ",
  "sn45:18.2.6": "‘abrahmacariyaṃ, abrahmacariyanti, āvuso ānanda, vuccati. ",
  "sn45:18.2.7": "Katamaṃ nu kho, āvuso, abrahmacariyan’”ti? ",
  "sn45:18.2.8": "“Evamāvuso”ti. ",
  "sn45:18.2.9": "“Ayameva kho, āvuso, aṭṭhaṅgiko micchāmaggo abrahmacariyaṃ, seyyathidaṃ—",
  "sn45:18.2.10": "micchādiṭṭhi …pe… micchāsamādhī”ti. ",
  "sn45:18.2.11": "Aṭṭhamaṃ. ",
  "sn45:19.0.1": "Saṃyutta Nikāya 45 ",
  "sn45:19.0.2": "2. Vihāravagga ",
  "sn45:19.0.3": "19. Dutiyakukkuṭārāmasutta ",
  "sn45:19.1.1": "Pāṭaliputtanidānaṃ. ",
  "sn45:19.1.2": "“‘Brahmacariyaṃ, brahmacariyan’ti, āvuso ānanda, vuccati. ",
  "sn45:19.1.3": "Katamaṃ nu kho, āvuso, brahmacariyaṃ, katamaṃ brahmacariyapariyosānan”ti? ",
  "sn45:19.1.4": "“Sādhu sādhu, āvuso bhadda. ",
  "sn45:19.1.5": "Bhaddako kho te, āvuso bhadda, ummaṅgo, bhaddakaṃ paṭibhānaṃ, kalyāṇī paripucchā. ",
  "sn45:19.1.6": "Evañhi tvaṃ, āvuso bhadda, pucchasi: ",
  "sn45:19.1.7": "‘brahmacariyaṃ, brahmacariyanti, āvuso ānanda, vuccati. ",
  "sn45:19.1.8": "Katamaṃ nu kho, āvuso, brahmacariyaṃ, katamaṃ brahmacariyapariyosānan’”ti? ",
  "sn45:19.1.9": "“Evamāvuso”ti. ",
  "sn45:19.1.10": "“Ayameva kho, āvuso, ariyo aṭṭhaṅgiko maggo brahmacariyaṃ, seyyathidaṃ—",
  "sn45:19.1.11": "sammādiṭṭhi …pe… sammāsamādhi. ",
  "sn45:19.1.12": "Yo kho, āvuso, rāgakkhayo dosakkhayo mohakkhayo—",
  "sn45:19.1.13": "idaṃ brahmacariyapariyosānan”ti. ",
  "sn45:19.1.14": "Navamaṃ. ",
  "sn45:20.0.1": "Saṃyutta Nikāya 45 ",
  "sn45:20.0.2": "2. Vihāravagga ",
  "sn45:20.0.3": "20. Tatiyakukkuṭārāmasutta ",
  "sn45:20.1.1": "Pāṭaliputtanidānaṃ. ",
  "sn45:20.1.2": "“‘Brahmacariyaṃ, brahmacariyan’ti, āvuso ānanda, vuccati. ",
  "sn45:20.1.3": "Katamaṃ nu kho, āvuso, brahmacariyaṃ, katamo brahmacārī, katamaṃ brahmacariyapariyosānan”ti? ",
  "sn45:20.1.4": "“Sādhu sādhu, āvuso bhadda. ",
  "sn45:20.1.5": "Bhaddako kho te, āvuso bhadda, ummaṅgo, bhaddakaṃ paṭibhānaṃ, kalyāṇī paripucchā. ",
  "sn45:20.1.6": "Evañhi tvaṃ, āvuso bhadda, pucchasi: ",
  "sn45:20.1.7": "‘brahmacariyaṃ, brahmacariyanti, āvuso ānanda, vuccati. ",
  "sn45:20.1.8": "Katamaṃ nu kho, āvuso, brahmacariyaṃ, katamo brahmacārī, katamaṃ brahmacariyapariyosānan’”ti? ",
  "sn45:20.1.9": "“Evamāvuso”ti. ",
  "sn45:20.1.10": "“Ayameva kho, āvuso, ariyo aṭṭhaṅgiko maggo brahmacariyaṃ, seyyathidaṃ—",
  "sn45:20.1.11": "sammādiṭṭhi …pe… sammāsamādhi. ",
  "sn45:20.1.12": "Yo kho, āvuso, iminā ariyena aṭṭhaṅgikena maggena samannāgato—",
  "sn45:20.1.13": "ayaṃ vuccati brahmacārī. ",
  "sn45:20.1.14": "Yo kho, āvuso, rāgakkhayo dosakkhayo mohakkhayo—",
  "sn45:20.1.15": "idaṃ brahmacariyapariyosānan”ti. ",
  "sn45:20.1.16": "Dasamaṃ. ",
  "sn45:20.1.17": "Tīṇi suttantāni ekanidānāni. ",
  "sn45:20.1.18": "Vihāravaggo dutiyo. ",
  "sn45:20.2.1": "Dve vihārā ca sekkho ca, ",
  "sn45:20.2.2": "uppādā apare duve; ",
  "sn45:20.2.3": "Parisuddhena dve vuttā, ",
  "sn45:20.2.4": "kukkuṭārāmena tayoti. ",
  "sn45:21.0.1": "Saṃyutta Nikāya 45 ",
  "sn45:21.0.2": "3. Micchattavagga ",
  "sn45:21.0.3": "21. Micchattasutta ",
  "sn45:21.1.1": "Sāvatthinidānaṃ. ",
  "sn45:21.1.2": "“Micchattañca vo, bhikkhave, desessāmi, sammattañca. ",
  "sn45:21.1.3": "Taṃ suṇātha. ",
  "sn45:21.1.4": "Katamañca, bhikkhave, micchattaṃ? ",
  "sn45:21.1.5": "Seyyathidaṃ—micchādiṭṭhi …pe… micchāsamādhi. ",
  "sn45:21.1.6": "Idaṃ vuccati, bhikkhave, micchattaṃ. ",
  "sn45:21.1.7": "Katamañca, bhikkhave, sammattaṃ? ",
  "sn45:21.1.8": "Seyyathidaṃ—sammādiṭṭhi …pe… sammāsamādhi. ",
  "sn45:21.1.9": "Idaṃ vuccati, bhikkhave, sammattan”ti. ",
  "sn45:21.1.10": "Paṭhamaṃ. ",
  "sn45:22.0.1": "Saṃyutta Nikāya 45 ",
  "sn45:22.0.2": "3. Micchattavagga ",
  "sn45:22.0.3": "22. Akusaladhammasutta ",
  "sn45:22.1.1": "Sāvatthinidānaṃ. ",
  "sn45:22.1.2": "“Akusale ca kho, bhikkhave, dhamme desessāmi, kusale ca dhamme. ",
  "sn45:22.1.3": "Taṃ suṇātha. ",
  "sn45:22.1.4": "Katame ca, bhikkhave, akusalā dhammā? ",
  "sn45:22.1.5": "Seyyathidaṃ—micchādiṭṭhi …pe… micchāsamādhi. ",
  "sn45:22.1.6": "Ime vuccanti, bhikkhave, akusalā dhammā. ",
  "sn45:22.1.7": "Katame ca, bhikkhave, kusalā dhammā? ",
  "sn45:22.1.8": "Seyyathidaṃ—sammādiṭṭhi …pe… sammāsamādhi. ",
  "sn45:22.1.9": "Ime vuccanti, bhikkhave, kusalā dhammā”ti. ",
  "sn45:22.1.10": "Dutiyaṃ. ",
  "sn45:23.0.1": "Saṃyutta Nikāya 45 ",
  "sn45:23.0.2": "3. Micchattavagga ",
  "sn45:23.0.3": "23. Paṭhamapaṭipadāsutta ",
  "sn45:23.1.1": "Sāvatthinidānaṃ. ",
  "sn45:23.1.2": "“Micchāpaṭipadañca vo, bhikkhave, desessāmi, sammāpaṭipadañca. ",
  "sn45:23.1.3": "Taṃ suṇātha. ",
  "sn45:23.1.4": "Katamā ca, bhikkhave, micchāpaṭipadā? ",
  "sn45:23.1.5": "Seyyathidaṃ—micchādiṭṭhi …pe… micchāsamādhi. ",
  "sn45:23.1.6": "Ayaṃ vuccati, bhikkhave, micchāpaṭipadā. ",
  "sn45:23.1.7": "Katamā ca, bhikkhave, sammāpaṭipadā? ",
  "sn45:23.1.8": "Seyyathidaṃ—sammādiṭṭhi …pe… sammāsamādhi. ",
  "sn45:23.1.9": "Ayaṃ vuccati, bhikkhave, sammāpaṭipadā”ti. ",
  "sn45:23.1.10": "Tatiyaṃ. ",
  "sn45:24.0.1": "Saṃyutta Nikāya 45 ",
  "sn45:24.0.2": "3. Micchattavagga ",
  "sn45:24.0.3": "24. Dutiyapaṭipadāsutta ",
  "sn45:24.1.1": "Sāvatthinidānaṃ. ",
  "sn45:24.1.2": "“Gihino vāhaṃ, bhikkhave, pabbajitassa vā micchāpaṭipadaṃ na vaṇṇemi. ",
  "sn45:24.1.3": "Gihi vā, bhikkhave, pabbajito vā micchāpaṭipanno micchāpaṭipattādhikaraṇahetu nārādhako hoti ñāyaṃ dhammaṃ kusalaṃ. ",
  "sn45:24.2.1": "Katamā ca, bhikkhave, micchāpaṭipadā? ",
  "sn45:24.2.2": "Seyyathidaṃ—micchādiṭṭhi …pe… micchāsamādhi. ",
  "sn45:24.2.3": "Ayaṃ vuccati, bhikkhave, micchāpaṭipadā. ",
  "sn45:24.2.4": "Gihino vāhaṃ, bhikkhave, pabbajitassa vā micchāpaṭipadaṃ na vaṇṇemi. ",
  "sn45:24.2.5": "Gihi vā, bhikkhave, pabbajito vā micchāpaṭipanno micchāpaṭipattādhikaraṇahetu nārādhako hoti ñāyaṃ dhammaṃ kusalaṃ. ",
  "sn45:24.3.1": "Gihino vāhaṃ, bhikkhave, pabbajitassa vā sammāpaṭipadaṃ vaṇṇemi. ",
  "sn45:24.3.2": "Gihi vā, bhikkhave, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṃ dhammaṃ kusalaṃ. ",
  "sn45:24.3.3": "Katamā ca, bhikkhave, sammāpaṭipadā? ",
  "sn45:24.3.4": "Seyyathidaṃ—sammādiṭṭhi …pe… sammāsamādhi. ",
  "sn45:24.3.5": "Ayaṃ vuccati, bhikkhave, sammāpaṭipadā. ",
  "sn45:24.3.6": "Gihino vāhaṃ, bhikkhave, pabbajitassa vā sammāpaṭipadaṃ vaṇṇemi. ",
  "sn45:24.3.7": "Gihi vā, bhikkhave, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṃ dhammaṃ kusalan”ti. ",
  "sn45:24.3.8": "Catutthaṃ. ",
  "sn45:25.0.1": "Saṃyutta Nikāya 45 ",
  "sn45:25.0.2": "3. Micchattavagga ",
  "sn45:25.0.3": "25. Paṭhamaasappurisasutta ",
  "sn45:25.1.1": "Sāvatthinidānaṃ. ",
  "sn45:25.1.2": "“Asappurisañca vo, bhikkhave, desessāmi, sappurisañca. ",
  "sn45:25.1.3": "Taṃ suṇātha. ",
  "sn45:25.1.4": "Katamo ca, bhikkhave, asappuriso? ",
  "sn45:25.1.5": "Idha, bhikkhave, ekacco micchādiṭṭhiko hoti, micchāsaṅkappo, micchāvāco, micchākammanto, micchāājīvo, micchāvāyāmo, micchāsati, micchāsamādhi—",
  "sn45:25.1.6": "ayaṃ vuccati, bhikkhave, asappuriso. ",
  "sn45:25.2.1": "Katamo ca, bhikkhave, sappuriso? ",
  "sn45:25.2.2": "Idha, bhikkhave, ekacco sammādiṭṭhiko hoti, sammāsaṅkappo, sammāvāco, sammākammanto, sammāājīvo, sammāvāyāmo, sammāsati, sammāsamādhi—",
  "sn45:25.2.3": "ayaṃ vuccati, bhikkhave, sappuriso”ti. ",
  "sn45:25.2.4": "Pañcamaṃ. ",
  "sn45:26.0.1": "Saṃyutta Nikāya 45 ",
  "sn45:26.0.2": "3. Micchattavagga ",
  "sn45:26.0.3": "26. Dutiyaasappurisasutta ",
  "sn45:26.1.1": "Sāvatthinidānaṃ. ",
  "sn45:26.1.2": "“Asappurisañca vo, bhikkhave, desessāmi, asappurisena asappurisatarañca. ",
  "sn45:26.1.3": "Sappurisañca vo, bhikkhave, desessāmi sappurisena sappurisatarañca. ",
  "sn45:26.1.4": "Taṃ suṇātha. ",
  "sn45:26.1.5": "Katamo ca, bhikkhave, asappuriso? ",
  "sn45:26.1.6": "Idha, bhikkhave, ekacco micchādiṭṭhiko hoti …pe… micchāsamādhi—",
  "sn45:26.1.7": "ayaṃ vuccati, bhikkhave, asappuriso. ",
  "sn45:26.2.1": "Katamo ca, bhikkhave, asappurisena asappurisataro? ",
  "sn45:26.2.2": "Idha, bhikkhave, ekacco micchādiṭṭhiko hoti …pe… micchāsamādhi, micchāñāṇī, micchāvimutti—",
  "sn45:26.2.3": "ayaṃ vuccati, bhikkhave, asappurisena asappurisataro. ",
  "sn45:26.3.1": "Katamo ca, bhikkhave, sappuriso? ",
  "sn45:26.3.2": "Idha, bhikkhave, ekacco sammādiṭṭhiko hoti …pe… sammāsamādhi—",
  "sn45:26.3.3": "ayaṃ vuccati, bhikkhave, sappuriso. ",
  "sn45:26.4.1": "Katamo ca, bhikkhave, sappurisena sappurisataro? ",
  "sn45:26.4.2": "Idha, bhikkhave, ekacco sammādiṭṭhiko hoti …pe… sammāsamādhi, sammāñāṇī, sammāvimutti—",
  "sn45:26.4.3": "ayaṃ vuccati, bhikkhave, sappurisena sappurisataro”ti. ",
  "sn45:26.4.4": "Chaṭṭhaṃ. ",
  "sn45:27.0.1": "Saṃyutta Nikāya 45 ",
  "sn45:27.0.2": "3. Micchattavagga ",
  "sn45:27.0.3": "27. Kumbhasutta ",
  "sn45:27.1.1": "Sāvatthinidānaṃ. ",
  "sn45:27.1.2": "“Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti; ",
  "sn45:27.1.3": "evameva kho, bhikkhave, cittaṃ anādhāraṃ suppavattiyaṃ hoti, sādhāraṃ duppavattiyaṃ hoti. ",
  "sn45:27.1.4": "Ko ca, bhikkhave, cittassa ādhāro? ",
  "sn45:27.1.5": "Ayameva ariyo aṭṭhaṅgiko maggo, seyyathidaṃ—",
  "sn45:27.1.6": "sammādiṭṭhi …pe… sammāsamādhi. ",
  "sn45:27.1.7": "Ayaṃ cittassa ādhāro. ",
  "sn45:27.1.8": "Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti; ",
  "sn45:27.1.9": "evameva kho, bhikkhave, cittaṃ anādhāraṃ suppavattiyaṃ hoti, sādhāraṃ duppavattiyaṃ hotī”ti. ",
  "sn45:27.1.10": "Sattamaṃ. ",
  "sn45:28.0.1": "Saṃyutta Nikāya 45 ",
  "sn45:28.0.2": "3. Micchattavagga ",
  "sn45:28.0.3": "28. Samādhisutta ",
  "sn45:28.1.1": "Sāvatthinidānaṃ. ",
  "sn45:28.1.2": "“Ariyaṃ vo, bhikkhave, sammāsamādhiṃ desessāmi saupanisaṃ saparikkhāraṃ. ",
  "sn45:28.1.3": "Taṃ suṇātha. ",
  "sn45:28.1.4": "Katamo ca, bhikkhave, ariyo sammāsamādhi saupaniso saparikkhāro? ",
  "sn45:28.1.5": "Seyyathidaṃ—sammādiṭṭhi …pe… sammāsati. ",
  "sn45:28.1.6": "Yā kho, bhikkhave, imehi sattahaṅgehi cittassa ekaggatā saparikkhāratā—",
  "sn45:28.1.7": "ayaṃ vuccati, bhikkhave, ariyo sammāsamādhi saupaniso itipi saparikkhāro itipī”ti. ",
  "sn45:28.1.8": "Aṭṭhamaṃ. ",
  "sn45:29.0.1": "Saṃyutta Nikāya 45 ",
  "sn45:29.0.2": "3. Micchattavagga ",
  "sn45:29.0.3": "29. Vedanāsutta ",
  "sn45:29.1.1": "Sāvatthinidānaṃ. ",
  "sn45:29.1.2": "“Tisso imā, bhikkhave, vedanā. ",
  "sn45:29.1.3": "Katamā tisso? ",
  "sn45:29.1.4": "Sukhā vedanā, dukkhā vedanā, adukkhamasukhā vedanā—",
  "sn45:29.1.5": "imā kho, bhikkhave, tisso vedanā. ",
  "sn45:29.1.6": "Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo. ",
  "sn45:29.1.7": "Katamo ariyo aṭṭhaṅgiko maggo? ",
  "sn45:29.1.8": "Seyyathidaṃ—sammādiṭṭhi …pe… sammāsamādhi. ",
  "sn45:29.1.9": "Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo”ti. ",
  "sn45:29.1.10": "Navamaṃ. ",
  "sn45:30.0.1": "Saṃyutta Nikāya 45 ",
  "sn45:30.0.2": "3. Micchattavagga ",
  "sn45:30.0.3": "30. Uttiyasutta ",
  "sn45:30.1.1": "Sāvatthinidānaṃ. ",
  "sn45:30.1.2": "Atha kho āyasmā uttiyo yena bhagavā tenupasaṅkami …pe… ekamantaṃ nisinno kho āyasmā uttiyo bhagavantaṃ etadavoca: ",
  "sn45:30.1.3": "“idha mayhaṃ, bhante, rahogatassa paṭisallīnassa evaṃ cetaso parivitakko udapādi: ",
  "sn45:30.1.4": "‘pañca kāmaguṇā vuttā bhagavatā. ",
  "sn45:30.1.5": "Katame nu kho pañca kāmaguṇā vuttā bhagavatā’”ti? ",
  "sn45:30.1.6": "“Sādhu sādhu, uttiya. ",
  "sn45:30.1.7": "Pañcime kho, uttiya, kāmaguṇā vuttā mayā. ",
  "sn45:30.1.8": "Katame pañca? ",
  "sn45:30.1.9": "Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, ",
  "sn45:30.1.10": "sotaviññeyyā saddā …pe… ",
  "sn45:30.1.11": "ghānaviññeyyā gandhā …pe… ",
  "sn45:30.1.12": "jivhāviññeyyā rasā …pe… ",
  "sn45:30.1.13": "kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—",
  "sn45:30.1.14": "ime kho, uttiya, pañca kāmaguṇā vuttā mayā. ",
  "sn45:30.1.15": "Imesaṃ kho, uttiya, pañcannaṃ kāmaguṇānaṃ pahānāya ariyo aṭṭhaṅgiko maggo bhāvetabbo. ",
  "sn45:30.1.16": "Katamo ariyo aṭṭhaṅgiko maggo? ",
  "sn45:30.1.17": "Seyyathidaṃ—sammādiṭṭhi …pe… sammāsamādhi. ",
  "sn45:30.1.18": "Imesaṃ kho, uttiya, pañcannaṃ kāmaguṇānaṃ pahānāya ayaṃ ariyo aṭṭhaṅgiko maggo bhāvetabbo”ti. ",
  "sn45:30.1.19": "Dasamaṃ. ",
  "sn45:30.1.20": "Micchattavaggo tatiyo. ",
  "sn45:30.2.1": "Micchattaṃ akusalaṃ dhammaṃ, ",
  "sn45:30.2.2": "Duve paṭipadāpi ca; ",
  "sn45:30.2.3": "Asappurisena dve kumbho, ",
  "sn45:30.2.4": "Samādhi vedanuttiyenāti. ",
  "sn45:31.0.1": "Saṃyutta Nikāya 45 ",
  "sn45:31.0.2": "4. Paṭipattivagga ",
  "sn45:31.0.3": "31. Paṭhamapaṭipattisutta ",
  "sn45:31.1.1": "Sāvatthinidānaṃ. ",
  "sn45:31.1.2": "“Micchāpaṭipattiñca vo, bhikkhave, desessāmi, sammāpaṭipattiñca. ",
  "sn45:31.1.3": "Taṃ suṇātha. ",
  "sn45:31.1.4": "Katamā ca, bhikkhave, micchāpaṭipatti? ",
  "sn45:31.1.5": "Seyyathidaṃ—micchādiṭṭhi …pe… micchāsamādhi. ",
  "sn45:31.1.6": "Ayaṃ vuccati, bhikkhave, micchāpaṭipatti. ",
  "sn45:31.1.7": "Katamā ca, bhikkhave, sammāpaṭipatti? ",
  "sn45:31.1.8": "Seyyathidaṃ—sammādiṭṭhi …pe… sammāsamādhi. ",
  "sn45:31.1.9": "Ayaṃ vuccati, bhikkhave, sammāpaṭipattī”ti. ",
  "sn45:31.1.10": "Paṭhamaṃ. ",
  "sn45:32.0.1": "Saṃyutta Nikāya 45 ",
  "sn45:32.0.2": "4. Paṭipattivagga ",
  "sn45:32.0.3": "32. Dutiyapaṭipattisutta ",
  "sn45:32.1.1": "Sāvatthinidānaṃ. ",
  "sn45:32.1.2": "“Micchāpaṭipannañca vo, bhikkhave, desessāmi, sammāpaṭipannañca. ",
  "sn45:32.1.3": "Taṃ suṇātha. ",
  "sn45:32.1.4": "Katamo ca, bhikkhave, micchāpaṭipanno? ",
  "sn45:32.1.5": "Idha, bhikkhave, ekacco micchādiṭṭhiko hoti …pe… micchāsamādhi—",
  "sn45:32.1.6": "ayaṃ vuccati, bhikkhave, micchāpaṭipanno. ",
  "sn45:32.1.7": "Katamo ca, bhikkhave, sammāpaṭipanno? ",
  "sn45:32.1.8": "Idha, bhikkhave, ekacco sammādiṭṭhiko hoti …pe… sammāsamādhi—",
  "sn45:32.1.9": "ayaṃ vuccati, bhikkhave, sammāpaṭipanno”ti. ",
  "sn45:32.1.10": "Dutiyaṃ. ",
  "sn45:33.0.1": "Saṃyutta Nikāya 45 ",
  "sn45:33.0.2": "4. Paṭipattivagga ",
  "sn45:33.0.3": "33. Viraddhasutta ",
  "sn45:33.1.1": "Sāvatthinidānaṃ. ",
  "sn45:33.1.2": "“Yesaṃ kesañci, bhikkhave, ariyo aṭṭhaṅgiko maggo viraddho, viraddho tesaṃ ariyo aṭṭhaṅgiko maggo sammā dukkhakkhayagāmī. ",
  "sn45:33.1.3": "Yesaṃ kesañci, bhikkhave, ariyo aṭṭhaṅgiko maggo āraddho, āraddho tesaṃ ariyo aṭṭhaṅgiko maggo sammā dukkhakkhayagāmī. ",
  "sn45:33.1.4": "Katamo ca, bhikkhave, ariyo aṭṭhaṅgiko maggo? ",
  "sn45:33.1.5": "Seyyathidaṃ—sammādiṭṭhi …pe… sammāsamādhi. ",
  "sn45:33.1.6": "Yesaṃ kesañci, bhikkhave, ayaṃ ariyo aṭṭhaṅgiko maggo viraddho, viraddho tesaṃ ariyo aṭṭhaṅgiko maggo sammā dukkhakkhayagāmī. ",
  "sn45:33.1.7": "Yesaṃ kesañci, bhikkhave, ayaṃ ariyo aṭṭhaṅgiko maggo āraddho, āraddho tesaṃ ariyo aṭṭhaṅgiko maggo sammā dukkhakkhayagāmī”ti. ",
  "sn45:33.1.8": "Tatiyaṃ. ",
  "sn45:34.0.1": "Saṃyutta Nikāya 45 ",
  "sn45:34.0.2": "4. Paṭipattivagga ",
  "sn45:34.0.3": "34. Pāraṅgamasutta ",
  "sn45:34.1.1": "Sāvatthinidānaṃ. ",
  "sn45:34.1.2": "“Aṭṭhime, bhikkhave, dhammā bhāvitā bahulīkatā apārā pāraṃ gamanāya saṃvattanti. ",
  "sn45:34.1.3": "Katame aṭṭha? ",
  "sn45:34.1.4": "Seyyathidaṃ—sammādiṭṭhi …pe… sammāsamādhi. ",
  "sn45:34.1.5": "Ime kho, bhikkhave, aṭṭha dhammā bhāvitā bahulīkatā apārā pāraṃ gamanāya saṃvattantī”ti. ",
  "sn45:34.2.1": "Idamavoca bhagavā. ",
  "sn45:34.2.2": "Idaṃ vatvāna sugato athāparaṃ etadavoca satthā: ",
  "sn45:34.3.1": "“Appakā te manussesu, ",
  "sn45:34.3.2": "ye janā pāragāmino; ",
  "sn45:34.3.3": "Athāyaṃ itarā pajā, ",
  "sn45:34.3.4": "tīramevānudhāvati. ",
  "sn45:34.4.1": "Ye ca kho sammadakkhāte, ",
  "sn45:34.4.2": "dhamme dhammānuvattino; ",
  "sn45:34.4.3": "Te janā pāramessanti, ",
  "sn45:34.4.4": "maccudheyyaṃ suduttaraṃ. ",
  "sn45:34.5.1": "Kaṇhaṃ dhammaṃ vippahāya, ",
  "sn45:34.5.2": "sukkaṃ bhāvetha paṇḍito; ",
  "sn45:34.5.3": "Okā anokamāgamma, ",
  "sn45:34.5.4": "viveke yattha dūramaṃ. ",
  "sn45:34.6.1": "Tatrābhiratimiccheyya, ",
  "sn45:34.6.2": "hitvā kāme akiñcano; ",
  "sn45:34.6.3": "Pariyodapeyya attānaṃ, ",
  "sn45:34.6.4": "cittaklesehi paṇḍito. ",
  "sn45:34.7.1": "Yesaṃ sambodhiyaṅgesu, ",
  "sn45:34.7.2": "sammā cittaṃ subhāvitaṃ; ",
  "sn45:34.7.3": "Ādānapaṭinissagge, ",
  "sn45:34.7.4": "anupādāya ye ratā; ",
  "sn45:34.7.5": "Khīṇāsavā jutimanto, ",
  "sn45:34.7.6": "te loke parinibbutā”ti. ",
  "sn45:34.7.7": "Catutthaṃ. ",
  "sn45:35.0.1": "Saṃyutta Nikāya 45 ",
  "sn45:35.0.2": "4. Paṭipattivagga ",
  "sn45:35.0.3": "35. Paṭhamasāmaññasutta ",
  "sn45:35.1.1": "Sāvatthinidānaṃ. ",
  "sn45:35.1.2": "“Sāmaññañca vo, bhikkhave, desessāmi, sāmaññaphalāni ca. ",
  "sn45:35.1.3": "Taṃ suṇātha. ",
  "sn45:35.1.4": "Katamañca, bhikkhave, sāmaññaṃ? ",
  "sn45:35.1.5": "Ayameva ariyo aṭṭhaṅgiko maggo, seyyathidaṃ—",
  "sn45:35.1.6": "sammādiṭṭhi …pe… sammāsamādhi. ",
  "sn45:35.1.7": "Idaṃ vuccati, bhikkhave, sāmaññaṃ. ",
  "sn45:35.1.8": "Katamāni ca, bhikkhave, sāmaññaphalāni? ",
  "sn45:35.1.9": "Sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ—",
  "sn45:35.1.10": "imāni vuccanti, bhikkhave, sāmaññaphalānī”ti. ",
  "sn45:35.1.11": "Pañcamaṃ. ",
  "sn45:36.0.1": "Saṃyutta Nikāya 45 ",
  "sn45:36.0.2": "4. Paṭipattivagga ",
  "sn45:36.0.3": "36. Dutiyasāmaññasutta ",
  "sn45:36.1.1": "Sāvatthinidānaṃ. ",
  "sn45:36.1.2": "“Sāmaññañca vo, bhikkhave, desessāmi, sāmaññatthañca. ",
  "sn45:36.1.3": "Taṃ suṇātha. ",
  "sn45:36.1.4": "Katamañca kho, bhikkhave, sāmaññaṃ? ",
  "sn45:36.1.5": "Ayameva ariyo aṭṭhaṅgiko maggo, seyyathidaṃ—",
  "sn45:36.1.6": "sammādiṭṭhi …pe… sammāsamādhi. ",
  "sn45:36.1.7": "Idaṃ vuccati, bhikkhave, sāmaññaṃ. ",
  "sn45:36.1.8": "Katamo ca, bhikkhave, sāmaññattho? ",
  "sn45:36.1.9": "Yo kho, bhikkhave, rāgakkhayo dosakkhayo mohakkhayo—",
  "sn45:36.1.10": "ayaṃ vuccati, bhikkhave, sāmaññattho”ti. ",
  "sn45:36.1.11": "Chaṭṭhaṃ. ",
  "sn45:37.0.1": "Saṃyutta Nikāya 45 ",
  "sn45:37.0.2": "4. Paṭipattivagga ",
  "sn45:37.0.3": "37. Paṭhamabrahmaññasutta ",
  "sn45:37.1.1": "Sāvatthinidānaṃ. ",
  "sn45:37.1.2": "“Brahmaññañca vo, bhikkhave, desessāmi, brahmaññaphalāni ca. ",
  "sn45:37.1.3": "Taṃ suṇātha. ",
  "sn45:37.1.4": "Katamañca kho, bhikkhave, brahmaññaṃ? ",
  "sn45:37.1.5": "Ayameva ariyo aṭṭhaṅgiko maggo, seyyathidaṃ—",
  "sn45:37.1.6": "sammādiṭṭhi …pe… sammāsamādhi. ",
  "sn45:37.1.7": "Idaṃ vuccati, bhikkhave, brahmaññaṃ. ",
  "sn45:37.1.8": "Katamāni ca, bhikkhave, brahmaññaphalāni? ",
  "sn45:37.1.9": "Sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ—",
  "sn45:37.1.10": "imāni vuccanti, bhikkhave, brahmaññaphalānī”ti. ",
  "sn45:37.1.11": "Sattamaṃ. ",
  "sn45:38.0.1": "Saṃyutta Nikāya 45 ",
  "sn45:38.0.2": "4. Paṭipattivagga ",
  "sn45:38.0.3": "38. Dutiyabrahmaññasutta ",
  "sn45:38.1.1": "Sāvatthinidānaṃ. ",
  "sn45:38.1.2": "“Brahmaññañca vo, bhikkhave, desessāmi, brahmaññatthañca. ",
  "sn45:38.1.3": "Taṃ suṇātha. ",
  "sn45:38.1.4": "Katamañca, bhikkhave, brahmaññaṃ? ",
  "sn45:38.1.5": "Ayameva ariyo aṭṭhaṅgiko maggo, seyyathidaṃ—",
  "sn45:38.1.6": "sammādiṭṭhi …pe… sammāsamādhi. ",
  "sn45:38.1.7": "Idaṃ vuccati, bhikkhave, brahmaññaṃ. ",
  "sn45:38.1.8": "Katamo ca, bhikkhave, brahmaññattho? ",
  "sn45:38.1.9": "Yo kho, bhikkhave, rāgakkhayo dosakkhayo mohakkhayo—",
  "sn45:38.1.10": "ayaṃ vuccati, bhikkhave, brahmaññattho”ti. ",
  "sn45:38.1.11": "Aṭṭhamaṃ. ",
  "sn45:39.0.1": "Saṃyutta Nikāya 45 ",
  "sn45:39.0.2": "4. Paṭipattivagga ",
  "sn45:39.0.3": "39. Paṭhamabrahmacariyasutta ",
  "sn45:39.1.1": "Sāvatthinidānaṃ. ",
  "sn45:39.1.2": "“Brahmacariyañca vo, bhikkhave, desessāmi, brahmacariyaphalāni ca. ",
  "sn45:39.1.3": "Taṃ suṇātha. ",
  "sn45:39.1.4": "Katamañca, bhikkhave, brahmacariyaṃ? ",
  "sn45:39.1.5": "Ayameva ariyo aṭṭhaṅgiko maggo, seyyathidaṃ—",
  "sn45:39.1.6": "sammādiṭṭhi …pe… sammāsamādhi. ",
  "sn45:39.1.7": "Idaṃ vuccati, bhikkhave, brahmacariyaṃ. ",
  "sn45:39.1.8": "Katamāni ca, bhikkhave, brahmacariyaphalāni? ",
  "sn45:39.1.9": "Sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ—",
  "sn45:39.1.10": "imāni vuccanti, bhikkhave, brahmacariyaphalānī”ti. ",
  "sn45:39.1.11": "Navamaṃ. ",
  "sn45:40.0.1": "Saṃyutta Nikāya 45 ",
  "sn45:40.0.2": "4. Paṭipattivagga ",
  "sn45:40.0.3": "40. Dutiyabrahmacariyasutta ",
  "sn45:40.1.1": "Sāvatthinidānaṃ. ",
  "sn45:40.1.2": "“Brahmacariyañca vo, bhikkhave, desessāmi, brahmacariyatthañca. ",
  "sn45:40.1.3": "Taṃ suṇātha. ",
  "sn45:40.1.4": "Katamañca, bhikkhave, brahmacariyaṃ? ",
  "sn45:40.1.5": "Ayameva ariyo aṭṭhaṅgiko maggo, seyyathidaṃ—",
  "sn45:40.1.6": "sammādiṭṭhi …pe… sammāsamādhi. ",
  "sn45:40.1.7": "Idaṃ vuccati, bhikkhave, brahmacariyaṃ. ",
  "sn45:40.1.8": "Katamo ca, bhikkhave, brahmacariyattho? ",
  "sn45:40.1.9": "Yo kho, bhikkhave, rāgakkhayo dosakkhayo mohakkhayo—",
  "sn45:40.1.10": "ayaṃ vuccati, bhikkhave, brahmacariyattho”ti. ",
  "sn45:40.1.11": "Dasamaṃ. ",
  "sn45:40.1.12": "Paṭipattivaggo catuttho. ",
  "sn45:40.2.1": "Paṭipatti paṭipanno ca, ",
  "sn45:40.2.2": "viraddhañca pāraṅgamā; ",
  "sn45:40.2.3": "Sāmaññena ca dve vuttā, ",
  "sn45:40.2.4": "brahmaññā apare duve; ",
  "sn45:40.2.5": "Brahmacariyena dve vuttā, ",
  "sn45:40.2.6": "vaggo tena pavuccatīti. ",
  "sn45:41.0.1": "Saṃyutta Nikāya 45 ",
  "sn45:41.0.2": "5. Aññatitthiyapeyyālavagga ",
  "sn45:41.0.3": "41. Rāgavirāgasutta ",
  "sn45:41.1.1": "Sāvatthinidānaṃ. ",
  "sn45:41.1.2": "“Sace vo, bhikkhave, aññatitthiyā paribbājakā evaṃ puccheyyuṃ: ",
  "sn45:41.1.3": "‘kimatthiyaṃ, āvuso, samaṇe gotame brahmacariyaṃ vussatī’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyātha: ",
  "sn45:41.1.4": "‘rāgavirāgatthaṃ kho, āvuso, bhagavati brahmacariyaṃ vussatī’ti. ",
  "sn45:41.1.5": "Sace pana vo, bhikkhave, aññatitthiyā paribbājakā evaṃ puccheyyuṃ: ",
  "sn45:41.1.6": "‘atthi panāvuso, maggo, atthi paṭipadā rāgavirāgāyā’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyātha: ",
  "sn45:41.1.7": "‘atthi kho, āvuso, maggo, atthi paṭipadā rāgavirāgāyā’ti. ",
  "sn45:41.1.8": "Katamo ca, bhikkhave, maggo, katamā ca paṭipadā rāgavirāgāya? ",
  "sn45:41.1.9": "Ayameva ariyo aṭṭhaṅgiko maggo, seyyathidaṃ—",
  "sn45:41.1.10": "sammādiṭṭhi …pe… sammāsamādhi. ",
  "sn45:41.1.11": "Ayaṃ, bhikkhave, maggo, ayaṃ paṭipadā rāgavirāgāyāti. ",
  "sn45:41.1.12": "Evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyāthā”ti. ",
  "sn45:41.1.13": "Paṭhamaṃ. ",
  "sn45:42-47.0.1": "Saṃyutta Nikāya 45 ",
  "sn45:42-47.0.2": "5. Aññatitthiyapeyyālavagga ",
  "sn45:42-47.0.3": "42–47. Saṃyojanappahānādisuttachakka ",
  "sn45:42-47.1.1": "“Sace vo, bhikkhave, aññatitthiyā paribbājakā evaṃ puccheyyuṃ: ",
  "sn45:42-47.1.2": "‘kimatthiyaṃ, āvuso, samaṇe gotame brahmacariyaṃ vussatī’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyātha: ",
  "sn45:42-47.1.3": "‘saṃyojanappahānatthaṃ kho, āvuso, bhagavati brahmacariyaṃ vussatī’ti …pe… ",
  "sn45:42-47.1.4": "‘anusayasamugghātanatthaṃ kho, āvuso, bhagavati brahmacariyaṃ vussatī’ti …pe… ",
  "sn45:42-47.1.5": "‘addhānapariññatthaṃ kho, āvuso, bhagavati brahmacariyaṃ vussatī’ti …pe… ",
  "sn45:42-47.1.6": "‘āsavānaṃ khayatthaṃ kho, āvuso, bhagavati brahmacariyaṃ vussatī’ti …pe… ",
  "sn45:42-47.1.7": "‘vijjāvimuttiphalasacchikiriyatthaṃ kho, āvuso, bhagavati brahmacariyaṃ vussatī’ti …pe… ",
  "sn45:42-47.1.8": "‘ñāṇadassanatthaṃ kho, āvuso, bhagavati brahmacariyaṃ vussatī’ti …pe…. ",
  "sn45:42-47.1.9": "Sattamaṃ. ",
  "sn45:48.0.1": "Saṃyutta Nikāya 45 ",
  "sn45:48.0.2": "5. Aññatitthiyapeyyālavagga ",
  "sn45:48.0.3": "48. Anupādāparinibbānasutta ",
  "sn45:48.1.1": "Sāvatthinidānaṃ. ",
  "sn45:48.1.2": "“Sace vo, bhikkhave, aññatitthiyā paribbājakā evaṃ puccheyyuṃ: ",
  "sn45:48.1.3": "‘kimatthiyaṃ, āvuso, samaṇe gotame brahmacariyaṃ vussatī’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyātha: ",
  "sn45:48.1.4": "‘anupādāparinibbānatthaṃ kho, āvuso, bhagavati brahmacariyaṃ vussatī’ti. ",
  "sn45:48.1.5": "Sace pana vo, bhikkhave, aññatitthiyā paribbājakā evaṃ puccheyyuṃ: ",
  "sn45:48.1.6": "‘atthi panāvuso, maggo, atthi paṭipadā anupādāparinibbānāyā’ti, evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyātha: ",
  "sn45:48.1.7": "‘atthi kho, āvuso, maggo, atthi paṭipadā anupādāparinibbānāyā’ti. ",
  "sn45:48.1.8": "Katamo ca, bhikkhave, maggo, katamā ca paṭipadā anupādāparinibbānāya? ",
  "sn45:48.1.9": "Ayameva ariyo aṭṭhaṅgiko maggo, seyyathidaṃ—",
  "sn45:48.1.10": "sammādiṭṭhi …pe… sammāsamādhi. ",
  "sn45:48.1.11": "Ayaṃ, bhikkhave, maggo, ayaṃ paṭipadā anupādāparinibbānāyāti. ",
  "sn45:48.1.12": "Evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ byākareyyāthā”ti. ",
  "sn45:48.1.13": "Aṭṭhamaṃ. ",
  "sn45:48.1.14": "Aññatitthiyapeyyālaṃ. ",
  "sn45:48.2.1": "Virāgasaṃyojanaṃ anusayaṃ, ",
  "sn45:48.2.2": "Addhānaṃ āsavā khayā; ",
  "sn45:48.2.3": "Vijjāvimuttiñāṇañca, ",
  "sn45:48.2.4": "Anupādāya aṭṭhamī. ",
  "sn45:49.0.1": "Saṃyutta Nikāya 45 ",
  "sn45:49.0.2": "6. Sūriyapeyyālavagga ",
  "sn45:49.0.3": "49. Kalyāṇamittasutta ",
  "sn45:49.1.1": "Sāvatthinidānaṃ. ",
  "sn45:49.1.2": "“Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—aruṇuggaṃ; ",
  "sn45:49.1.3": "evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṃ pubbaṅgamaṃ etaṃ pubbanimittaṃ, yadidaṃ—kalyāṇamittatā. ",
  "sn45:49.1.4": "Kalyāṇamittassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:49.1.5": "Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:49.1.6": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:49.1.7": "Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:49.1.8": "Paṭhamaṃ. ",
  "sn45:50-54.0.1": "Saṃyutta Nikāya 45 ",
  "sn45:50-54.0.2": "6. Sūriyapeyyālavagga ",
  "sn45:50-54.0.3": "50–54. Sīlasampadādisuttapañcaka ",
  "sn45:50-54.1.1": "“Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—aruṇuggaṃ; ",
  "sn45:50-54.1.2": "evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṃ pubbaṅgamaṃ etaṃ pubbanimittaṃ, yadidaṃ—sīlasampadā. ",
  "sn45:50-54.1.3": "Sīlasampannassetaṃ, bhikkhave, bhikkhuno pāṭikaṅkhaṃ …pe… ",
  "sn45:50-54.1.4": "yadidaṃ—chandasampadā …pe… ",
  "sn45:50-54.1.5": "yadidaṃ—attasampadā …pe… ",
  "sn45:50-54.1.6": "yadidaṃ—diṭṭhisampadā …pe… ",
  "sn45:50-54.1.7": "yadidaṃ—appamādasampadā …pe…. ",
  "sn45:50-54.1.8": "Chaṭṭhaṃ. ",
  "sn45:55.0.1": "Saṃyutta Nikāya 45 ",
  "sn45:55.0.2": "6. Sūriyapeyyālavagga ",
  "sn45:55.0.3": "55. Yonisomanasikārasampadāsutta ",
  "sn45:55.1.1": "“Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—aruṇuggaṃ; ",
  "sn45:55.1.2": "evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṃ pubbaṅgamaṃ etaṃ pubbanimittaṃ, yadidaṃ—yonisomanasikārasampadā. ",
  "sn45:55.1.3": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:55.1.4": "Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:55.1.5": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:55.1.6": "Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:55.1.7": "Sattamaṃ. ",
  "sn45:56.0.1": "Saṃyutta Nikāya 45 ",
  "sn45:56.0.2": "6. Sūriyapeyyālavagga ",
  "sn45:56.0.3": "56. Dutiyakalyāṇamittasutta ",
  "sn45:56.1.1": "“Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—aruṇuggaṃ; ",
  "sn45:56.1.2": "evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṃ pubbaṅgamaṃ etaṃ pubbanimittaṃ, yadidaṃ—kalyāṇamittatā. ",
  "sn45:56.1.3": "Kalyāṇamittassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:56.1.4": "Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:56.1.5": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:56.1.6": "Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:56.1.7": "Paṭhamaṃ. ",
  "sn45:57-61.0.1": "Saṃyutta Nikāya 45 ",
  "sn45:57-61.0.2": "6. Sūriyapeyyālavagga ",
  "sn45:57-61.0.3": "57–61. Dutiyasīlasampadādisuttapañcaka ",
  "sn45:57-61.1.1": "“Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—aruṇuggaṃ; ",
  "sn45:57-61.1.2": "evameva kho, bhikkhave, bhikkhuno ariyassa aṭṭhaṅgikassa maggassa uppādāya etaṃ pubbaṅgamaṃ etaṃ pubbanimittaṃ, yadidaṃ—sīlasampadā …pe… ",
  "sn45:57-61.1.3": "yadidaṃ—chandasampadā …pe… ",
  "sn45:57-61.1.4": "yadidaṃ—attasampadā …pe… ",
  "sn45:57-61.1.5": "yadidaṃ—diṭṭhisampadā …pe… ",
  "sn45:57-61.1.6": "yadidaṃ—appamādasampadā …pe…. ",
  "sn45:57-61.1.7": "Chaṭṭhaṃ. ",
  "sn45:62.0.1": "Saṃyutta Nikāya 45 ",
  "sn45:62.0.2": "6. Sūriyapeyyālavagga ",
  "sn45:62.0.3": "62. Dutiyayonisomanasikārasampadāsutta ",
  "sn45:62.1.1": "“Yadidaṃ—yonisomanasikārasampadā. ",
  "sn45:62.1.2": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:62.1.3": "Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:62.1.4": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:62.1.5": "Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:62.1.6": "Sattamaṃ. ",
  "sn45:62.1.7": "Sūriyapeyyālaṃ. ",
  "sn45:62.2.1": "Kalyāṇamittaṃ sīlañca, ",
  "sn45:62.2.2": "chando ca attasampadā; ",
  "sn45:62.2.3": "Diṭṭhi ca appamādo ca, ",
  "sn45:62.2.4": "yoniso bhavati sattamaṃ. ",
  "sn45:63.0.1": "Saṃyutta Nikāya 45 ",
  "sn45:63.0.2": "7. Ekadhammapeyyālavagga ",
  "sn45:63.0.3": "63. Kalyāṇamittasutta ",
  "sn45:63.1.1": "Sāvatthinidānaṃ. ",
  "sn45:63.1.2": "“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya. ",
  "sn45:63.1.3": "Katamo ekadhammo? ",
  "sn45:63.1.4": "Yadidaṃ—kalyāṇamittatā. ",
  "sn45:63.1.5": "Kalyāṇamittassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:63.1.6": "Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:63.1.7": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:63.1.8": "Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:63.1.9": "Paṭhamaṃ. ",
  "sn45:64-68.0.1": "Saṃyutta Nikāya 45 ",
  "sn45:64-68.0.2": "7. Ekadhammapeyyālavagga ",
  "sn45:64-68.0.3": "64–68. Sīlasampadādisuttapañcaka ",
  "sn45:64-68.1.1": "“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya. ",
  "sn45:64-68.1.2": "Katamo ekadhammo? ",
  "sn45:64-68.1.3": "Yadidaṃ—sīlasampadā …pe… ",
  "sn45:64-68.1.4": "yadidaṃ—chandasampadā …pe… ",
  "sn45:64-68.1.5": "yadidaṃ—attasampadā …pe… ",
  "sn45:64-68.1.6": "yadidaṃ—diṭṭhisampadā …pe… ",
  "sn45:64-68.1.7": "yadidaṃ—appamādasampadā …pe…. ",
  "sn45:64-68.1.8": "Chaṭṭhaṃ. ",
  "sn45:69.0.1": "Saṃyutta Nikāya 45 ",
  "sn45:69.0.2": "7. Ekadhammapeyyālavagga ",
  "sn45:69.0.3": "69. Yonisomanasikārasampadāsutta ",
  "sn45:69.1.1": "“Yadidaṃ—yonisomanasikārasampadā. ",
  "sn45:69.1.2": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:69.1.3": "Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:69.1.4": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:69.1.5": "Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:69.1.6": "Sattamaṃ. ",
  "sn45:70.0.1": "Saṃyutta Nikāya 45 ",
  "sn45:70.0.2": "7. Ekadhammapeyyālavagga ",
  "sn45:70.0.3": "70. Dutiyakalyāṇamittasutta ",
  "sn45:70.1.1": "Sāvatthinidānaṃ. ",
  "sn45:70.1.2": "“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya. ",
  "sn45:70.1.3": "Katamo ekadhammo? ",
  "sn45:70.1.4": "Yadidaṃ—kalyāṇamittatā. ",
  "sn45:70.1.5": "Kalyāṇamittassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:70.1.6": "Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:70.1.7": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:70.1.8": "Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:70.1.9": "Paṭhamaṃ. ",
  "sn45:71-75.0.1": "Saṃyutta Nikāya 45 ",
  "sn45:71-75.0.2": "7. Ekadhammapeyyālavagga ",
  "sn45:71-75.0.3": "71–75. Dutiyasīlasampadādisuttapañcaka ",
  "sn45:71-75.1.1": "Sāvatthinidānaṃ. ",
  "sn45:71-75.1.2": "“Ekadhammo, bhikkhave, bahūpakāro ariyassa aṭṭhaṅgikassa maggassa uppādāya. ",
  "sn45:71-75.1.3": "Katamo ekadhammo? ",
  "sn45:71-75.1.4": "Yadidaṃ—sīlasampadā …pe… ",
  "sn45:71-75.1.5": "yadidaṃ—chandasampadā …pe… ",
  "sn45:71-75.1.6": "yadidaṃ—attasampadā …pe… ",
  "sn45:71-75.1.7": "yadidaṃ—diṭṭhisampadā …pe… ",
  "sn45:71-75.1.8": "yadidaṃ—appamādasampadā …pe…. ",
  "sn45:71-75.1.9": "Chaṭṭhaṃ. ",
  "sn45:76.0.1": "Saṃyutta Nikāya 45 ",
  "sn45:76.0.2": "7. Ekadhammapeyyālavagga ",
  "sn45:76.0.3": "76. Dutiyayonisomanasikārasampadāsutta ",
  "sn45:76.1.1": "“Yadidaṃ—yonisomanasikārasampadā. ",
  "sn45:76.1.2": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:76.1.3": "Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:76.1.4": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:76.1.5": "Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:76.1.6": "Sattamaṃ. ",
  "sn45:76.1.7": "Ekadhammapeyyālaṃ. ",
  "sn45:76.2.1": "Kalyāṇamittaṃ sīlañca, ",
  "sn45:76.2.2": "chando ca attasampadā; ",
  "sn45:76.2.3": "Diṭṭhi ca appamādo ca, ",
  "sn45:76.2.4": "yoniso bhavati sattamaṃ. ",
  "sn45:77.0.1": "Saṃyutta Nikāya 45 ",
  "sn45:77.0.2": "8. Dutiyaekadhammapeyyālavagga ",
  "sn45:77.0.3": "77. Kalyāṇamittasutta ",
  "sn45:77.1.1": "Sāvatthinidānaṃ. ",
  "sn45:77.1.2": "“Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, kalyāṇamittatā. ",
  "sn45:77.1.3": "Kalyāṇamittassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:77.1.4": "Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:77.1.5": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:77.1.6": "Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:77.1.7": "Paṭhamaṃ. ",
  "sn45:78-82.0.1": "Saṃyutta Nikāya 45 ",
  "sn45:78-82.0.2": "8. Dutiyaekadhammapeyyālavagga ",
  "sn45:78-82.0.3": "78–82. Sīlasampadādisuttapañcaka ",
  "sn45:78-82.1.1": "“Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, sīlasampadā …pe… ",
  "sn45:78-82.1.2": "yathayidaṃ, bhikkhave, chandasampadā …pe… ",
  "sn45:78-82.1.3": "yathayidaṃ, bhikkhave, attasampadā …pe… ",
  "sn45:78-82.1.4": "yathayidaṃ, bhikkhave, diṭṭhisampadā …pe… ",
  "sn45:78-82.1.5": "yathayidaṃ, bhikkhave, appamādasampadā …pe…. ",
  "sn45:78-82.1.6": "Chaṭṭhaṃ. ",
  "sn45:83.0.1": "Saṃyutta Nikāya 45 ",
  "sn45:83.0.2": "8. Dutiyaekadhammapeyyālavagga ",
  "sn45:83.0.3": "83. Yonisomanasikārasampadāsutta ",
  "sn45:83.1.1": "“Yathayidaṃ, bhikkhave, yonisomanasikārasampadā. ",
  "sn45:83.1.2": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:83.1.3": "Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:83.1.4": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:83.1.5": "Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:83.1.6": "Sattamaṃ. ",
  "sn45:84.0.1": "Saṃyutta Nikāya 45 ",
  "sn45:84.0.2": "8. Dutiyaekadhammapeyyālavagga ",
  "sn45:84.0.3": "84. Dutiyakalyāṇamittasutta ",
  "sn45:84.1.1": "“Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, kalyāṇamittatā. ",
  "sn45:84.1.2": "Kalyāṇamittassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:84.1.3": "Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:84.1.4": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:84.1.5": "Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:84.1.6": "Paṭhamaṃ. ",
  "sn45:85-89.0.1": "Saṃyutta Nikāya 45 ",
  "sn45:85-89.0.2": "8. Dutiyaekadhammapeyyālavagga ",
  "sn45:85-89.0.3": "85–89. Dutiyasīlasampadādisuttapañcaka ",
  "sn45:85-89.1.1": "“Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, sīlasampadā …pe… ",
  "sn45:85-89.1.2": "yathayidaṃ, bhikkhave, chandasampadā …pe… ",
  "sn45:85-89.1.3": "yathayidaṃ, bhikkhave, attasampadā …pe… ",
  "sn45:85-89.1.4": "yathayidaṃ, bhikkhave, diṭṭhisampadā …pe… ",
  "sn45:85-89.1.5": "yathayidaṃ, bhikkhave, appamādasampadā …pe…. ",
  "sn45:85-89.1.6": "Chaṭṭhaṃ. ",
  "sn45:90.0.1": "Saṃyutta Nikāya 45 ",
  "sn45:90.0.2": "8. Dutiyaekadhammapeyyālavagga ",
  "sn45:90.0.3": "90. Dutiyayonisomanasikārasampadāsutta ",
  "sn45:90.1.1": "“Yathayidaṃ, bhikkhave, yonisomanasikārasampadā. ",
  "sn45:90.1.2": "Yonisomanasikārasampannassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:90.1.3": "Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? ",
  "sn45:90.1.4": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:90.1.5": "Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:90.1.6": "Sattamaṃ. ",
  "sn45:90.1.7": "Dutiyaekadhammapeyyālaṃ. ",
  "sn45:90.2.1": "Kalyāṇamittaṃ sīlañca, ",
  "sn45:90.2.2": "chando ca attasampadā; ",
  "sn45:90.2.3": "Diṭṭhi ca appamādo ca, ",
  "sn45:90.2.4": "yoniso bhavati sattamaṃ. ",
  "sn45:91.0.1": "Saṃyutta Nikāya 45 ",
  "sn45:91.0.2": "9. Gaṅgāpeyyālavagga ",
  "sn45:91.0.3": "91. Paṭhamapācīnaninnasutta ",
  "sn45:91.1.1": "Sāvatthinidānaṃ. ",
  "sn45:91.1.2": "“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; ",
  "sn45:91.1.3": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:91.1.4": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:91.1.5": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:91.1.6": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:91.1.7": "Paṭhamaṃ. ",
  "sn45:92-95.0.1": "Saṃyutta Nikāya 45 ",
  "sn45:92-95.0.2": "9. Gaṅgāpeyyālavagga ",
  "sn45:92-95.0.3": "92–95. Dutiyādipācīnaninnasuttacatukka ",
  "sn45:92-95.1.1": "“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā; ",
  "sn45:92-95.1.2": "evameva kho, bhikkhave …pe… ",
  "sn45:92-95.1.3": "seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā; ",
  "sn45:92-95.1.4": "evameva kho, bhikkhave …pe… ",
  "sn45:92-95.1.5": "seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā; ",
  "sn45:92-95.1.6": "evameva kho, bhikkhave …pe… ",
  "sn45:92-95.1.7": "seyyathāpi, bhikkhave, mahī nadī pācīnaninnā pācīnapoṇā pācīnapabbhārā; evameva kho, bhikkhave …pe…. ",
  "sn45:92-95.1.8": "Pañcamaṃ. ",
  "sn45:96.0.1": "Saṃyutta Nikāya 45 ",
  "sn45:96.0.2": "9. Gaṅgāpeyyālavagga ",
  "sn45:96.0.3": "96. Chaṭṭhapācīnaninnasutta ",
  "sn45:96.1.1": "“Seyyathāpi, bhikkhave, yā kācimā mahānadiyo, seyyathidaṃ—",
  "sn45:96.1.2": "gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; ",
  "sn45:96.1.3": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:96.1.4": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:96.1.5": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:96.1.6": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:96.1.7": "Chaṭṭhaṃ. ",
  "sn45:97.0.1": "Saṃyutta Nikāya 45 ",
  "sn45:97.0.2": "9. Gaṅgāpeyyālavagga ",
  "sn45:97.0.3": "97. Paṭhamasamuddaninnasutta ",
  "sn45:97.1.1": "“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā; ",
  "sn45:97.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:97.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:97.1.4": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:97.1.5": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:97.1.6": "Paṭhamaṃ. ",
  "sn45:98-102.0.1": "Saṃyutta Nikāya 45 ",
  "sn45:98-102.0.2": "9. Gaṅgāpeyyālavagga ",
  "sn45:98-102.0.3": "98–102. Dutiyādisamuddaninnasuttapañcaka ",
  "sn45:98-102.1.1": "“Seyyathāpi, bhikkhave, yamunā nadī samuddaninnā samuddapoṇā samuddapabbhārā; ",
  "sn45:98-102.1.2": "evameva kho, bhikkhave, bhikkhu …pe… ",
  "sn45:98-102.1.3": "seyyathāpi, bhikkhave, aciravatī nadī samuddaninnā samuddapoṇā samuddapabbhārā; ",
  "sn45:98-102.1.4": "evameva kho, bhikkhave, bhikkhu …pe… ",
  "sn45:98-102.1.5": "seyyathāpi, bhikkhave, sarabhū nadī samuddaninnā samuddapoṇā samuddapabbhārā; ",
  "sn45:98-102.1.6": "evameva kho, bhikkhave, bhikkhu …pe… ",
  "sn45:98-102.1.7": "seyyathāpi, bhikkhave, mahī nadī samuddaninnā samuddapoṇā samuddapabbhārā; ",
  "sn45:98-102.1.8": "evameva kho, bhikkhave, bhikkhu …pe… ",
  "sn45:98-102.1.9": "seyyathāpi, bhikkhave, yā kācimā mahānadiyo, seyyathidaṃ—",
  "sn45:98-102.1.10": "gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; ",
  "sn45:98-102.1.11": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:98-102.1.12": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:98-102.1.13": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:98-102.1.14": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:98-102.1.15": "Chaṭṭhaṃ. ",
  "sn45:98-102.1.16": "Gaṅgāpeyyālaṃ. ",
  "sn45:98-102.2.1": "Cha pācīnato ninnā, ",
  "sn45:98-102.2.2": "Cha ninnā ca samuddato; ",
  "sn45:98-102.2.3": "Ete dve cha dvādasa honti, ",
  "sn45:98-102.2.4": "Vaggo tena pavuccatīti; ",
  "sn45:98-102.2.5": "Gaṅgāpeyyālī pācīnaninnavācanamaggī, ",
  "sn45:98-102.2.6": "Vivekanissitaṃ dvādasakī paṭhamakī. ",
  "sn45:103.0.1": "Saṃyutta Nikāya 45 ",
  "sn45:103.0.2": "10. Dutiyagaṅgāpeyyālavagga ",
  "sn45:103.0.3": "103. Paṭhamapācīnaninnasutta ",
  "sn45:103.1.1": "“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; ",
  "sn45:103.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:103.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:103.1.4": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:103.1.5": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:103.1.6": "Paṭhamaṃ. ",
  "sn45:104.0.1": "Saṃyutta Nikāya 45 ",
  "sn45:104.0.2": "10. Dutiyagaṅgāpeyyālavagga ",
  "sn45:104.0.3": "104–108. Dutiyādipācīnaninnasuttapañcaka ",
  "sn45:104.1.1": "“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā; ",
  "sn45:104.1.2": "evameva kho, bhikkhave, bhikkhu …pe… ",
  "sn45:104.1.3": "dutiyaṃ. ",
  "sn45:105.1.1": "“Seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā; ",
  "sn45:105.1.2": "evameva kho, bhikkhave, bhikkhu …pe… ",
  "sn45:105.1.3": "tatiyaṃ. ",
  "sn45:106.1.1": "“Seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā; ",
  "sn45:106.1.2": "evameva kho, bhikkhave, bhikkhu …pe… ",
  "sn45:106.1.3": "catutthaṃ. ",
  "sn45:107.1.1": "“Seyyathāpi, bhikkhave, mahī nadī pācīnaninnā pācīnapoṇā pācīnapabbhārā; ",
  "sn45:107.1.2": "evameva kho, bhikkhave, bhikkhu …pe… ",
  "sn45:107.1.3": "pañcamaṃ. ",
  "sn45:108.1.1": "“Seyyathāpi, bhikkhave, yā kācimā mahānadiyo, seyyathidaṃ—",
  "sn45:108.1.2": "gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; ",
  "sn45:108.1.3": "evameva kho, bhikkhave, bhikkhu …pe… ",
  "sn45:108.1.4": "chaṭṭhaṃ. ",
  "sn45:109.0.1": "Saṃyutta Nikāya 45 ",
  "sn45:109.0.2": "10. Dutiyagaṅgāpeyyālavagga ",
  "sn45:109.0.3": "109. Paṭhamasamuddaninnasutta ",
  "sn45:109.1.1": "“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā; ",
  "sn45:109.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:109.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:109.1.4": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:109.1.5": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:109.1.6": "Paṭhamaṃ. ",
  "sn45:110.0.1": "Saṃyutta Nikāya 45 ",
  "sn45:110.0.2": "10. Dutiyagaṅgāpeyyālavagga ",
  "sn45:110.0.3": "110–114. Dutiyādisamuddaninnasutta ",
  "sn45:110.1.1": "“Seyyathāpi, bhikkhave, yamunā nadī samuddaninnā samuddapoṇā samuddapabbhārā; ",
  "sn45:110.1.2": "evameva kho, bhikkhave, bhikkhu …pe… ",
  "sn45:110.1.3": "dutiyaṃ. ",
  "sn45:111.1.1": "“Seyyathāpi, bhikkhave, aciravatī nadī samuddaninnā samuddapoṇā samuddapabbhārā; ",
  "sn45:111.1.2": "evameva kho, bhikkhave, bhikkhu …pe… ",
  "sn45:111.1.3": "tatiyaṃ. ",
  "sn45:112.1.1": "“Seyyathāpi, bhikkhave, sarabhū nadī samuddaninnā samuddapoṇā samuddapabbhārā; ",
  "sn45:112.1.2": "evameva kho, bhikkhave, bhikkhu …pe… ",
  "sn45:112.1.3": "catutthaṃ. ",
  "sn45:113.1.1": "“Seyyathāpi, bhikkhave, mahī nadī samuddaninnā samuddapoṇā samuddapabbhārā; ",
  "sn45:113.1.2": "evameva kho, bhikkhave, bhikkhu …pe… ",
  "sn45:113.1.3": "pañcamaṃ. ",
  "sn45:114.1.1": "“Seyyathāpi, bhikkhave, yā kācimā mahānadiyo, seyyathidaṃ—",
  "sn45:114.1.2": "gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; ",
  "sn45:114.1.3": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:114.1.4": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:114.1.5": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:114.1.6": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:114.1.7": "Chaṭṭhaṃ. ",
  "sn45:114.1.8": "(Rāgavinayadvādasakī dutiyakī samuddaninnanti.) ",
  "sn45:115.0.1": "Saṃyutta Nikāya 45 ",
  "sn45:115.0.2": "10. Dutiyagaṅgāpeyyālavagga ",
  "sn45:115.0.3": "115. Paṭhamapācīnaninnasutta ",
  "sn45:115.1.1": "“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; ",
  "sn45:115.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:115.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:115.1.4": "Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ …pe… sammāsamādhiṃ bhāveti amatogadhaṃ amataparāyanaṃ amatapariyosānaṃ. ",
  "sn45:115.1.5": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:115.1.6": "Paṭhamaṃ. ",
  "sn45:116.0.1": "Saṃyutta Nikāya 45 ",
  "sn45:116.0.2": "10. Dutiyagaṅgāpeyyālavagga ",
  "sn45:116.0.3": "116–120. Dutiyādipācīnaninnasutta ",
  "sn45:116.1.1": "“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā; ",
  "sn45:116.1.2": "evameva kho, bhikkhave, bhikkhu …pe… ",
  "sn45:116.1.3": "dutiyaṃ. ",
  "sn45:117.1.1": "“Seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā; ",
  "sn45:117.1.2": "evameva kho, bhikkhave, bhikkhu …pe… ",
  "sn45:117.1.3": "tatiyaṃ. ",
  "sn45:118.1.1": "“Seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā; ",
  "sn45:118.1.2": "evameva kho, bhikkhave, bhikkhu …pe… ",
  "sn45:118.1.3": "catutthaṃ. ",
  "sn45:119.1.1": "“Seyyathāpi, bhikkhave, mahī nadī pācīnaninnā pācīnapoṇā pācīnapabbhārā; ",
  "sn45:119.1.2": "evameva kho, bhikkhave, bhikkhu …pe… ",
  "sn45:119.1.3": "pañcamaṃ. ",
  "sn45:120.1.1": "“Seyyathāpi, bhikkhave, yā kācimā mahānadiyo, seyyathidaṃ—",
  "sn45:120.1.2": "gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; ",
  "sn45:120.1.3": "evameva kho, bhikkhave, bhikkhu …pe… ",
  "sn45:120.1.4": "chaṭṭhaṃ. ",
  "sn45:121.0.1": "Saṃyutta Nikāya 45 ",
  "sn45:121.0.2": "10. Dutiyagaṅgāpeyyālavagga ",
  "sn45:121.0.3": "121. Paṭhamasamuddaninnasutta ",
  "sn45:121.1.1": "“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā; ",
  "sn45:121.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:121.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:121.1.4": "Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ …pe… sammāsamādhiṃ bhāveti amatogadhaṃ amataparāyanaṃ amatapariyosānaṃ. ",
  "sn45:121.1.5": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:121.1.6": "Paṭhamaṃ. ",
  "sn45:122-126.0.1": "Saṃyutta Nikāya 45 ",
  "sn45:122-126.0.2": "10. Dutiyagaṅgāpeyyālavagga ",
  "sn45:122-126.0.3": "122–126. Dutiyādisamuddaninnasutta ",
  "sn45:122-126.1.1": "“Seyyathāpi, bhikkhave, yamunā nadī samuddaninnā samuddapoṇā samuddapabbhārā; ",
  "sn45:122-126.1.2": "evameva kho, bhikkhave, bhikkhu …pe… ",
  "sn45:122-126.1.3": "seyyathāpi, bhikkhave, aciravatī nadī samuddaninnā samuddapoṇā samuddapabbhārā; ",
  "sn45:122-126.1.4": "evameva kho, bhikkhave, bhikkhu …pe… ",
  "sn45:122-126.1.5": "seyyathāpi, bhikkhave, sarabhū nadī samuddaninnā samuddapoṇā samuddapabbhārā; ",
  "sn45:122-126.1.6": "evameva kho, bhikkhave, bhikkhu …pe… ",
  "sn45:122-126.1.7": "seyyathāpi, bhikkhave, mahī nadī samuddaninnā samuddapoṇā samuddapabbhārā; ",
  "sn45:122-126.1.8": "evameva kho, bhikkhave, bhikkhu …pe… ",
  "sn45:122-126.1.9": "seyyathāpi, bhikkhave, yā kācimā mahānadiyo, seyyathidaṃ—",
  "sn45:122-126.1.10": "gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; ",
  "sn45:122-126.1.11": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:122-126.1.12": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:122-126.1.13": "Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ …pe… sammāsamādhiṃ bhāveti amatogadhaṃ amataparāyanaṃ amatapariyosānaṃ. ",
  "sn45:122-126.1.14": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:122-126.1.15": "Chaṭṭhaṃ. ",
  "sn45:122-126.1.16": "(Amatogadhadvādasakī tatiyakī.) ",
  "sn45:127.0.1": "Saṃyutta Nikāya 45 ",
  "sn45:127.0.2": "10. Dutiyagaṅgāpeyyālavagga ",
  "sn45:127.0.3": "127. Paṭhamapācīnaninnasutta ",
  "sn45:127.1.1": "“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; ",
  "sn45:127.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:127.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:127.1.4": "Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ …pe… sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. ",
  "sn45:127.1.5": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:127.1.6": "Paṭhamaṃ. ",
  "sn45:128-132.0.1": "Saṃyutta Nikāya 45 ",
  "sn45:128-132.0.2": "10. Dutiyagaṅgāpeyyālavagga ",
  "sn45:128-132.0.3": "128–132. Dutiyādipācīnaninnasutta ",
  "sn45:128-132.1.1": "“Seyyathāpi, bhikkhave, yamunā nadī pācīnaninnā pācīnapoṇā pācīnapabbhārā; ",
  "sn45:128-132.1.2": "evameva kho, bhikkhave, bhikkhu …pe… ",
  "sn45:128-132.1.3": "seyyathāpi, bhikkhave, aciravatī nadī pācīnaninnā pācīnapoṇā pācīnapabbhārā; ",
  "sn45:128-132.1.4": "evameva kho, bhikkhave, bhikkhu …pe… ",
  "sn45:128-132.1.5": "seyyathāpi, bhikkhave, sarabhū nadī pācīnaninnā pācīnapoṇā pācīnapabbhārā; ",
  "sn45:128-132.1.6": "evameva kho, bhikkhave, bhikkhu …pe… ",
  "sn45:128-132.1.7": "seyyathāpi, bhikkhave, mahī nadī pācīnaninnā pācīnapoṇā pācīnapabbhārā; ",
  "sn45:128-132.1.8": "evameva kho, bhikkhave, bhikkhu …pe… ",
  "sn45:128-132.1.9": "seyyathāpi, bhikkhave, yā kācimā mahānadiyo, seyyathidaṃ—",
  "sn45:128-132.1.10": "gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; ",
  "sn45:128-132.1.11": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:128-132.1.12": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:128-132.1.13": "Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ …pe… sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. ",
  "sn45:128-132.1.14": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:128-132.1.15": "Chaṭṭhaṃ. ",
  "sn45:133.0.1": "Saṃyutta Nikāya 45 ",
  "sn45:133.0.2": "10. Dutiyagaṅgāpeyyālavagga ",
  "sn45:133.0.3": "133. Paṭhamasamuddaninnasutta ",
  "sn45:133.1.1": "“Seyyathāpi, bhikkhave, gaṅgā nadī samuddaninnā samuddapoṇā samuddapabbhārā; ",
  "sn45:133.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:133.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:133.1.4": "Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ …pe… sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. ",
  "sn45:133.1.5": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:133.1.6": "Paṭhamaṃ. ",
  "sn45:134-138.0.1": "Saṃyutta Nikāya 45 ",
  "sn45:134-138.0.2": "10. Dutiyagaṅgāpeyyālavagga ",
  "sn45:134-138.0.3": "134–138. Dutiyādisamuddaninnasutta ",
  "sn45:134-138.1.1": "“Seyyathāpi, bhikkhave, yamunā nadī samuddaninnā samuddapoṇā samuddapabbhārā; ",
  "sn45:134-138.1.2": "evameva kho, bhikkhave, bhikkhu …pe… ",
  "sn45:134-138.1.3": "seyyathāpi, bhikkhave, aciravatī nadī samuddaninnā samuddapoṇā samuddapabbhārā; ",
  "sn45:134-138.1.4": "evameva kho, bhikkhave, bhikkhu …pe… ",
  "sn45:134-138.1.5": "seyyathāpi, bhikkhave, sarabhū nadī samuddaninnā samuddapoṇā samuddapabbhārā; ",
  "sn45:134-138.1.6": "evameva kho, bhikkhave, bhikkhu …pe… ",
  "sn45:134-138.1.7": "seyyathāpi, bhikkhave, mahī nadī samuddaninnā samuddapoṇā samuddapabbhārā; ",
  "sn45:134-138.1.8": "evameva kho, bhikkhave, bhikkhu …pe… ",
  "sn45:134-138.1.9": "seyyathāpi, bhikkhave, yā kācimā mahānadiyo, seyyathidaṃ—",
  "sn45:134-138.1.10": "gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; ",
  "sn45:134-138.1.11": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:134-138.1.12": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:134-138.1.13": "Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ …pe… sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. ",
  "sn45:134-138.1.14": "Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:134-138.1.15": "Chaṭṭhaṃ. ",
  "sn45:134-138.1.16": "(Gaṅgāpeyyālī.) ",
  "sn45:134-138.2.1": "Cha pācīnato ninnā, ",
  "sn45:134-138.2.2": "cha ninnā ca samuddato; ",
  "sn45:134-138.2.3": "Ete dve cha dvādasa honti, ",
  "sn45:134-138.2.4": "vaggo tena pavuccatīti; ",
  "sn45:134-138.2.5": "Nibbānaninno dvādasakī, ",
  "sn45:134-138.2.6": "catutthakī chaṭṭhā navakī. ",
  "sn45:139.0.1": "Saṃyutta Nikāya 45 ",
  "sn45:139.0.2": "11. Appamādapeyyālavagga ",
  "sn45:139.0.3": "139. Tathāgatasutta ",
  "sn45:139.1.1": "Sāvatthinidānaṃ. ",
  "sn45:139.1.2": "“Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati arahaṃ sammāsambuddho; ",
  "sn45:139.1.3": "evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; ",
  "sn45:139.1.4": "appamādo tesaṃ dhammānaṃ aggamakkhāyati. ",
  "sn45:139.1.5": "Appamattassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati ariyaṃ aṭṭhaṅgikaṃ maggaṃ bahulīkarissati. ",
  "sn45:139.1.6": "Kathañca, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:139.1.7": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:139.1.8": "Evaṃ kho, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotīti. ",
  "sn45:139.2.1": "Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati arahaṃ sammāsambuddho; ",
  "sn45:139.2.2": "evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; appamādo tesaṃ dhammānaṃ aggamakkhāyati. ",
  "sn45:139.2.3": "Appamattassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. ",
  "sn45:139.2.4": "Kathañca, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:139.2.5": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:139.2.6": "Evaṃ kho, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotīti. ",
  "sn45:139.3.1": "Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati arahaṃ sammāsambuddho; ",
  "sn45:139.3.2": "evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; appamādo tesaṃ dhammānaṃ aggamakkhāyati. ",
  "sn45:139.3.3": "Appamattassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati ariyaṃ aṭṭhaṅgikaṃ maggaṃ bahulīkarissati. ",
  "sn45:139.3.4": "Kathañca, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:139.3.5": "Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ …pe… sammāsamādhiṃ bhāveti amatogadhaṃ amataparāyanaṃ amatapariyosānaṃ. ",
  "sn45:139.3.6": "Evaṃ kho, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotīti. ",
  "sn45:139.4.1": "Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati arahaṃ sammāsambuddho; ",
  "sn45:139.4.2": "evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; ",
  "sn45:139.4.3": "appamādo tesaṃ dhammānaṃ aggamakkhāyati. ",
  "sn45:139.4.4": "Appamattassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati ariyaṃ aṭṭhaṅgikaṃ maggaṃ bahulīkarissati. ",
  "sn45:139.4.5": "Kathañca, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:139.4.6": "Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ …pe… sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. ",
  "sn45:139.4.7": "Evaṃ kho, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotī”ti. ",
  "sn45:139.4.8": "Paṭhamaṃ. ",
  "sn45:140.0.1": "Saṃyutta Nikāya 45 ",
  "sn45:140.0.2": "11. Appamādapeyyālavagga ",
  "sn45:140.0.3": "140. Padasutta ",
  "sn45:140.1.1": "“Seyyathāpi, bhikkhave, yāni kānici jaṅgalānaṃ pāṇānaṃ padajātāni, sabbāni tāni hatthipade samodhānaṃ gacchanti; ",
  "sn45:140.1.2": "hatthipadaṃ tesaṃ aggamakkhāyati, yadidaṃ—mahantattena; ",
  "sn45:140.1.3": "evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; appamādo tesaṃ dhammānaṃ aggamakkhāyati. ",
  "sn45:140.1.4": "Appamattassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati ariyaṃ aṭṭhaṅgikaṃ maggaṃ bahulīkarissati. ",
  "sn45:140.1.5": "Kathañca, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:140.1.6": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:140.1.7": "evaṃ kho, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotī”ti. ",
  "sn45:140.1.8": "Dutiyaṃ. ",
  "sn45:141-145.0.1": "Saṃyutta Nikāya 45 ",
  "sn45:141-145.0.2": "11. Appamādapeyyālavagga ",
  "sn45:141-145.0.3": "141–145. Kūṭādisutta ",
  "sn45:141-145.1.1": "“Seyyathāpi, bhikkhave, kūṭāgārassa yā kāci gopānasiyo sabbā tā kūṭaṅgamā kūṭaninnā kūṭasamosaraṇā; kūṭaṃ tāsaṃ aggamakkhāyati; ",
  "sn45:141-145.1.2": "evameva kho, bhikkhave …pe… ",
  "sn45:141-145.1.3": "(yathā heṭṭhimasuttantaṃ, evaṃ vitthāretabbaṃ.) ",
  "sn45:141-145.1.4": "Tatiyaṃ. ",
  "sn45:141-145.2.1": "“Seyyathāpi, bhikkhave, ye keci mūlagandhā, kāḷānusāriyaṃ tesaṃ aggamakkhāyati; ",
  "sn45:141-145.2.2": "evameva kho, bhikkhave …pe… ",
  "sn45:141-145.2.3": "catutthaṃ. ",
  "sn45:141-145.3.1": "“Seyyathāpi, bhikkhave, ye keci sāragandhā, lohitacandanaṃ tesaṃ aggamakkhāyati; ",
  "sn45:141-145.3.2": "evameva kho, bhikkhave …pe… ",
  "sn45:141-145.3.3": "pañcamaṃ. ",
  "sn45:141-145.4.1": "“Seyyathāpi, bhikkhave, ye keci pupphagandhā, vassikaṃ tesaṃ aggamakkhāyati; ",
  "sn45:141-145.4.2": "evameva kho, bhikkhave …pe… ",
  "sn45:141-145.4.3": "chaṭṭhaṃ. ",
  "sn45:141-145.5.1": "“Seyyathāpi, bhikkhave, ye keci kuṭṭarājāno, sabbe te rañño cakkavattissa anuyantā bhavanti, rājā tesaṃ cakkavatti aggamakkhāyati; ",
  "sn45:141-145.5.2": "evameva kho, bhikkhave …pe… ",
  "sn45:141-145.5.3": "sattamaṃ. ",
  "sn45:146-148.0.1": "Saṃyutta Nikāya 45 ",
  "sn45:146-148.0.2": "11. Appamādapeyyālavagga ",
  "sn45:146-148.0.3": "146–148. Candimādisutta ",
  "sn45:146-148.1.1": "“Seyyathāpi, bhikkhave, yā kāci tārakarūpānaṃ pabhā, sabbā tā candimappabhāya kalaṃ nāgghanti soḷasiṃ, candappabhā tāsaṃ aggamakkhāyati; ",
  "sn45:146-148.1.2": "evameva kho, bhikkhave …pe… ",
  "sn45:146-148.1.3": "aṭṭhamaṃ. ",
  "sn45:146-148.2.1": "“Seyyathāpi, bhikkhave, saradasamaye viddhe vigatavalāhake deve ādicco nabhaṃ abbhussakkamāno sabbaṃ ākāsagataṃ tamagataṃ abhivihacca bhāsate ca tapate ca virocati ca; ",
  "sn45:146-148.2.2": "evameva kho, bhikkhave …pe… ",
  "sn45:146-148.2.3": "navamaṃ. ",
  "sn45:146-148.3.1": "“Seyyathāpi, bhikkhave, yāni kānici tantāvutānaṃ vatthānaṃ, kāsikavatthaṃ tesaṃ aggamakkhāyati; ",
  "sn45:146-148.3.2": "evameva kho, bhikkhave, ye keci kusalā dhammā, sabbe te appamādamūlakā appamādasamosaraṇā; ",
  "sn45:146-148.3.3": "appamādo tesaṃ dhammānaṃ aggamakkhāyati. ",
  "sn45:146-148.3.4": "Appamattassetaṃ, bhikkhave, bhikkhuno pāṭikaṅkhaṃ—ariyaṃ aṭṭhaṅgikaṃ maggaṃ bhāvessati ariyaṃ aṭṭhaṅgikaṃ maggaṃ bahulīkarissati. ",
  "sn45:146-148.3.5": "Kathañca, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:146-148.3.6": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… ",
  "sn45:146-148.3.7": "evaṃ kho, bhikkhave, bhikkhu appamatto ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotī”ti. ",
  "sn45:146-148.3.8": "Dasamaṃ. ",
  "sn45:146-148.3.9": "(Yadapi tathāgataṃ, tadapi vitthāretabbaṃ.) ",
  "sn45:146-148.3.10": "Appamādavaggo pañcamo. ",
  "sn45:146-148.4.1": "Tathāgataṃ padaṃ kūṭaṃ, ",
  "sn45:146-148.4.2": "mūlaṃ sāro ca vassikaṃ; ",
  "sn45:146-148.4.3": "Rājā candimasūriyā ca, ",
  "sn45:146-148.4.4": "vatthena dasamaṃ padaṃ. ",
  "sn45:149.0.1": "Saṃyutta Nikāya 45 ",
  "sn45:149.0.2": "12. Balakaraṇīyavagga ",
  "sn45:149.0.3": "149. Balasutta ",
  "sn45:149.1.1": "Sāvatthinidānaṃ. ",
  "sn45:149.1.2": "“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā karīyanti; ",
  "sn45:149.1.3": "evameva kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti. ",
  "sn45:149.1.4": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:149.1.5": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… ",
  "sn45:149.1.6": "evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotīti. ",
  "sn45:149.2.1": "(Paragaṅgāpeyyālīvaṇṇiyato paripuṇṇasuttanti vitthāramaggī.) ",
  "sn45:149.3.1": "Seyyathāpi, bhikkhave, ye keci balakaraṇīyā kammantā karīyanti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā karīyanti; ",
  "sn45:149.3.2": "evameva kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti. ",
  "sn45:149.3.3": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:149.3.4": "Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:149.3.5": "Evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotīti. ",
  "sn45:149.4.1": "Seyyathāpi, bhikkhave, ye keci balakaraṇīyā kammantā karīyanti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā karīyanti; ",
  "sn45:149.4.2": "evameva kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti. ",
  "sn45:149.4.3": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:149.4.4": "Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ …pe… sammāsamādhiṃ bhāveti amatogadhaṃ amataparāyanaṃ amatapariyosānaṃ. ",
  "sn45:149.4.5": "Evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotīti. ",
  "sn45:149.5.1": "Seyyathāpi, bhikkhave, ye keci balakaraṇīyā kammantā karīyanti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā karīyanti; ",
  "sn45:149.5.2": "evameva kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti. ",
  "sn45:149.5.3": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:149.5.4": "Idha, bhikkhave, bhikkhu sammādiṭṭhiṃ bhāveti nibbānaninnaṃ nibbānapoṇaṃ nibbānapabbhāraṃ …pe… sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. ",
  "sn45:149.5.5": "Evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkarotī”ti. ",
  "sn45:149.5.6": "Paṭhamaṃ. ",
  "sn45:150.0.1": "Saṃyutta Nikāya 45 ",
  "sn45:150.0.2": "12. Balakaraṇīyavagga ",
  "sn45:150.0.3": "150. Bījasutta ",
  "sn45:150.1.1": "“Seyyathāpi, bhikkhave, ye kecime bījagāmabhūtagāmā vuḍḍhiṃ virūḷhiṃ vepullaṃ āpajjanti, sabbe te pathaviṃ nissāya pathaviyaṃ patiṭṭhāya evamete bījagāmabhūtagāmā vuḍḍhiṃ virūḷhiṃ vepullaṃ āpajjanti; ",
  "sn45:150.1.2": "evameva kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuḍḍhiṃ virūḷhiṃ vepullaṃ pāpuṇāti dhammesu. ",
  "sn45:150.1.3": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuḍḍhiṃ virūḷhiṃ vepullaṃ pāpuṇāti dhammesu? ",
  "sn45:150.1.4": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… ",
  "sn45:150.1.5": "evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuḍḍhiṃ virūḷhiṃ vepullaṃ pāpuṇāti dhammesū”ti. ",
  "sn45:150.1.6": "Dutiyaṃ. ",
  "sn45:151.0.1": "Saṃyutta Nikāya 45 ",
  "sn45:151.0.2": "12. Balakaraṇīyavagga ",
  "sn45:151.0.3": "151. Nāgasutta ",
  "sn45:151.1.1": "“Seyyathāpi, bhikkhave, himavantaṃ pabbatarājaṃ nissāya nāgā kāyaṃ vaḍḍhenti, balaṃ gāhenti; ",
  "sn45:151.1.2": "te tattha kāyaṃ vaḍḍhetvā balaṃ gāhetvā kusobbhe otaranti, kusobbhe otaritvā mahāsobbhe otaranti, mahāsobbhe otaritvā kunnadiyo otaranti, kunnadiyo otaritvā mahānadiyo otaranti, mahānadiyo otaritvā mahāsamuddaṃ otaranti, te tattha mahantattaṃ vepullattaṃ āpajjanti kāyena; ",
  "sn45:151.1.3": "evameva kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto mahantattaṃ vepullattaṃ pāpuṇāti dhammesu. ",
  "sn45:151.1.4": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto mahantattaṃ vepullattaṃ pāpuṇāti dhammesu? ",
  "sn45:151.1.5": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:151.1.6": "evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto mahantattaṃ vepullattaṃ pāpuṇāti dhammesū”ti. ",
  "sn45:151.1.7": "Tatiyaṃ. ",
  "sn45:152.0.1": "Saṃyutta Nikāya 45 ",
  "sn45:152.0.2": "12. Balakaraṇīyavagga ",
  "sn45:152.0.3": "152. Rukkhasutta ",
  "sn45:152.1.1": "“Seyyathāpi, bhikkhave, rukkho pācīnaninno pācīnapoṇo pācīnapabbhāro. ",
  "sn45:152.1.2": "So mūlacchinno katamena papateyyā”ti? ",
  "sn45:152.1.3": "“Yena, bhante, ninno yena poṇo yena pabbhāro”ti. ",
  "sn45:152.1.4": "“Evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. ",
  "sn45:152.1.5": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? ",
  "sn45:152.1.6": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:152.1.7": "evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti. ",
  "sn45:152.1.8": "Catutthaṃ. ",
  "sn45:153.0.1": "Saṃyutta Nikāya 45 ",
  "sn45:153.0.2": "12. Balakaraṇīyavagga ",
  "sn45:153.0.3": "153. Kumbhasutta ",
  "sn45:153.1.1": "“Seyyathāpi, bhikkhave, kumbho nikkujjo vamateva udakaṃ, no paccāvamati; ",
  "sn45:153.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vamateva pāpake akusale dhamme, no paccāvamati. ",
  "sn45:153.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vamateva pāpake akusale dhamme, no paccāvamati? ",
  "sn45:153.1.4": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:153.1.5": "evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vamateva pāpake akusale dhamme, no paccāvamatī”ti. ",
  "sn45:153.1.6": "Pañcamaṃ. ",
  "sn45:154.0.1": "Saṃyutta Nikāya 45 ",
  "sn45:154.0.2": "12. Balakaraṇīyavagga ",
  "sn45:154.0.3": "154. Sūkasutta ",
  "sn45:154.1.1": "“Seyyathāpi, bhikkhave, sālisūkaṃ vā yavasūkaṃ vā sammāpaṇihitaṃ hatthena vā pādena vā akkantaṃ hatthaṃ vā pādaṃ vā bhindissati lohitaṃ vā uppādessatīti—ṭhānametaṃ vijjati. ",
  "sn45:154.1.2": "Taṃ kissa hetu? ",
  "sn45:154.1.3": "Sammāpaṇihitattā, bhikkhave, sūkassa. ",
  "sn45:154.1.4": "Evameva kho, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindissati, vijjaṃ uppādessati, nibbānaṃ sacchikarissatīti—ṭhānametaṃ vijjati. ",
  "sn45:154.1.5": "Taṃ kissa hetu? ",
  "sn45:154.1.6": "Sammāpaṇihitattā, bhikkhave, diṭṭhiyā. ",
  "sn45:154.1.7": "Kathañca, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindati, vijjaṃ uppādeti, nibbānaṃ sacchikaroti? ",
  "sn45:154.1.8": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:154.1.9": "evaṃ kho, bhikkhave, bhikkhu sammāpaṇihitāya diṭṭhiyā sammāpaṇihitāya maggabhāvanāya avijjaṃ bhindati, vijjaṃ uppādeti, nibbānaṃ sacchikarotī”ti. ",
  "sn45:154.1.10": "Chaṭṭhaṃ. ",
  "sn45:155.0.1": "Saṃyutta Nikāya 45 ",
  "sn45:155.0.2": "12. Balakaraṇīyavagga ",
  "sn45:155.0.3": "155. Ākāsasutta ",
  "sn45:155.1.1": "“Seyyathāpi, bhikkhave, ākāse vividhā vātā vāyanti—",
  "sn45:155.1.2": "puratthimāpi vātā vāyanti, pacchimāpi vātā vāyanti, uttarāpi vātā vāyanti, dakkhiṇāpi vātā vāyanti, sarajāpi vātā vāyanti, arajāpi vātā vāyanti, sītāpi vātā vāyanti, uṇhāpi vātā vāyanti, parittāpi vātā vāyanti, adhimattāpi vātā vāyanti; ",
  "sn45:155.1.3": "evameva kho, bhikkhave, bhikkhuno ariyaṃ aṭṭhaṅgikaṃ maggaṃ bhāvayato ariyaṃ aṭṭhaṅgikaṃ maggaṃ bahulīkaroto cattāropi satipaṭṭhānā bhāvanāpāripūriṃ gacchanti, cattāropi sammappadhānā bhāvanāpāripūriṃ gacchanti, cattāropi iddhipādā bhāvanāpāripūriṃ gacchanti, pañcapi indriyāni bhāvanāpāripūriṃ gacchanti, pañcapi balāni bhāvanāpāripūriṃ gacchanti, sattapi bojjhaṅgā bhāvanāpāripūriṃ gacchanti. ",
  "sn45:155.1.4": "Kathañca, bhikkhave, bhikkhuno ariyaṃ aṭṭhaṅgikaṃ maggaṃ bhāvayato ariyaṃ aṭṭhaṅgikaṃ maggaṃ bahulīkaroto cattāropi satipaṭṭhānā bhāvanāpāripūriṃ gacchanti, cattāropi sammappadhānā bhāvanāpāripūriṃ gacchanti, cattāropi iddhipādā bhāvanāpāripūriṃ gacchanti, pañcapi indriyāni bhāvanāpāripūriṃ gacchanti, pañcapi balāni bhāvanāpāripūriṃ gacchanti, sattapi bojjhaṅgā bhāvanāpāripūriṃ gacchanti? ",
  "sn45:155.1.5": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:155.1.6": "evaṃ kho, bhikkhave, bhikkhuno ariyaṃ aṭṭhaṅgikaṃ maggaṃ bhāvayato ariyaṃ aṭṭhaṅgikaṃ maggaṃ bahulīkaroto cattāropi satipaṭṭhānā bhāvanāpāripūriṃ gacchanti, cattāropi sammappadhānā bhāvanāpāripūriṃ gacchanti, cattāropi iddhipādā bhāvanāpāripūriṃ gacchanti, pañcapi indriyāni bhāvanāpāripūriṃ gacchanti, pañcapi balāni bhāvanāpāripūriṃ gacchanti, sattapi bojjhaṅgā bhāvanāpāripūriṃ gacchantī”ti. ",
  "sn45:155.1.7": "Sattamaṃ. ",
  "sn45:156.0.1": "Saṃyutta Nikāya 45 ",
  "sn45:156.0.2": "12. Balakaraṇīyavagga ",
  "sn45:156.0.3": "156. Paṭhamameghasutta ",
  "sn45:156.1.1": "“Seyyathāpi, bhikkhave, gimhānaṃ pacchime māse ūhataṃ rajojallaṃ, tamenaṃ mahāakālamegho ṭhānaso antaradhāpeti vūpasameti; ",
  "sn45:156.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale dhamme ṭhānaso antaradhāpeti vūpasameti. ",
  "sn45:156.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale dhamme ṭhānaso antaradhāpeti vūpasameti? ",
  "sn45:156.1.4": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:156.1.5": "evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale dhamme ṭhānaso antaradhāpeti vūpasametī”ti. ",
  "sn45:156.1.6": "Aṭṭhamaṃ. ",
  "sn45:157.0.1": "Saṃyutta Nikāya 45 ",
  "sn45:157.0.2": "12. Balakaraṇīyavagga ",
  "sn45:157.0.3": "157. Dutiyameghasutta ",
  "sn45:157.1.1": "“Seyyathāpi, bhikkhave, uppannaṃ mahāmeghaṃ, tamenaṃ mahāvāto antarāyeva antaradhāpeti vūpasameti; ",
  "sn45:157.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale dhamme antarāyeva antaradhāpeti vūpasameti. ",
  "sn45:157.1.3": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale dhamme antarāyeva antaradhāpeti vūpasameti? ",
  "sn45:157.1.4": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:157.1.5": "evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale dhamme antarāyeva antaradhāpeti vūpasametī”ti. ",
  "sn45:157.1.6": "Navamaṃ. ",
  "sn45:158.0.1": "Saṃyutta Nikāya 45 ",
  "sn45:158.0.2": "12. Balakaraṇīyavagga ",
  "sn45:158.0.3": "158. Nāvāsutta ",
  "sn45:158.1.1": "“Seyyathāpi, bhikkhave, sāmuddikāya nāvāya vettabandhanabandhāya cha māsāni udake pariyādāya hemantikena thalaṃ ukkhittāya vātātapaparetāni bandhanāni tāni pāvussakena meghena abhippavuṭṭhāni appakasireneva paṭippassambhanti, pūtikāni bhavanti; ",
  "sn45:158.1.2": "evameva kho, bhikkhave, bhikkhuno ariyaṃ aṭṭhaṅgikaṃ maggaṃ bhāvayato ariyaṃ aṭṭhaṅgikaṃ maggaṃ bahulīkaroto appakasireneva saṃyojanāni paṭippassambhanti, pūtikāni bhavanti. ",
  "sn45:158.1.3": "Kathañca, bhikkhave, bhikkhuno ariyaṃ aṭṭhaṅgikaṃ maggaṃ bhāvayato ariyaṃ aṭṭhaṅgikaṃ maggaṃ bahulīkaroto appakasireneva saṃyojanāni paṭippassambhanti, pūtikāni bhavanti? ",
  "sn45:158.1.4": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:158.1.5": "evaṃ kho, bhikkhave, bhikkhuno ariyaṃ aṭṭhaṅgikaṃ maggaṃ bhāvayato ariyaṃ aṭṭhaṅgikaṃ maggaṃ bahulīkaroto appakasireneva saṃyojanāni paṭippassambhanti, pūtikāni bhavantī”ti. ",
  "sn45:158.1.6": "Dasamaṃ. ",
  "sn45:159.0.1": "Saṃyutta Nikāya 45 ",
  "sn45:159.0.2": "12. Balakaraṇīyavagga ",
  "sn45:159.0.3": "159. Āgantukasutta ",
  "sn45:159.1.1": "“Seyyathāpi, bhikkhave, āgantukāgāraṃ. Tattha puratthimāyapi disāya āgantvā vāsaṃ kappenti, pacchimāyapi disāya āgantvā vāsaṃ kappenti, uttarāyapi disāya āgantvā vāsaṃ kappenti, dakkhiṇāyapi disāya āgantvā vāsaṃ kappenti, khattiyāpi āgantvā vāsaṃ kappenti, brāhmaṇāpi āgantvā vāsaṃ kappenti, vessāpi āgantvā vāsaṃ kappenti, suddāpi āgantvā vāsaṃ kappenti; ",
  "sn45:159.1.2": "evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto ye dhammā abhiññā pariññeyyā, te dhamme abhiññā parijānāti …pe… ",
  "sn45:159.1.3": "ye dhammā abhiññā pahātabbā, te dhamme abhiññā pajahati, ye dhammā abhiññā sacchikātabbā, te dhamme abhiññā sacchikaroti, ye dhammā abhiññā bhāvetabbā, te dhamme abhiññā bhāveti. ",
  "sn45:159.2.1": "Katame ca, bhikkhave, dhammā abhiññā pariññeyyā? ",
  "sn45:159.2.2": "Pañcupādānakkhandhātissa vacanīyaṃ. ",
  "sn45:159.2.3": "Katame pañca? ",
  "sn45:159.2.4": "Seyyathidaṃ—rūpupādānakkhandho …pe… viññāṇupādānakkhandho. ",
  "sn45:159.2.5": "Ime, bhikkhave, dhammā abhiññā pariññeyyā. ",
  "sn45:159.2.6": "Katame ca, bhikkhave, dhammā abhiññā pahātabbā? ",
  "sn45:159.2.7": "Avijjā ca bhavataṇhā ca—",
  "sn45:159.2.8": "ime, bhikkhave, dhammā abhiññā pahātabbā. ",
  "sn45:159.2.9": "Katame ca, bhikkhave, dhammā abhiññā sacchikātabbā? ",
  "sn45:159.2.10": "Vijjā ca vimutti ca—",
  "sn45:159.2.11": "ime, bhikkhave, dhammā abhiññā sacchikātabbā. ",
  "sn45:159.2.12": "Katame ca, bhikkhave, dhammā abhiññā bhāvetabbā? ",
  "sn45:159.2.13": "Samatho ca vipassanā ca—",
  "sn45:159.2.14": "ime, bhikkhave, dhammā abhiññā bhāvetabbā. ",
  "sn45:159.2.15": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto, ye dhammā abhiññā pariññeyyā te dhamme abhiññā parijānāti …pe… ye dhammā abhiññā bhāvetabbā, te dhamme abhiññā bhāveti? ",
  "sn45:159.2.16": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:159.2.17": "evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto ye dhammā abhiññā pariññeyyā, te dhamme abhiññā parijānāti, ye dhammā abhiññā pahātabbā, te dhamme abhiññā pajahati, ye dhammā abhiññā sacchikātabbā, te dhamme abhiññā sacchikaroti, ye dhammā abhiññā bhāvetabbā, te dhamme abhiññā bhāvetī”ti. ",
  "sn45:159.2.18": "Ekādasamaṃ. ",
  "sn45:160.0.1": "Saṃyutta Nikāya 45 ",
  "sn45:160.0.2": "12. Balakaraṇīyavagga ",
  "sn45:160.0.3": "160. Nadīsutta ",
  "sn45:160.1.1": "“Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā. ",
  "sn45:160.1.2": "Atha mahājanakāyo āgaccheyya kuddālapiṭakaṃ ādāya: ",
  "sn45:160.1.3": "‘mayaṃ imaṃ gaṅgaṃ nadiṃ pacchāninnaṃ karissāma pacchāpoṇaṃ pacchāpabbhāran’ti. ",
  "sn45:160.1.4": "Taṃ kiṃ maññatha, bhikkhave, ",
  "sn45:160.1.5": "api nu so mahājanakāyo gaṅgaṃ nadiṃ pacchāninnaṃ kareyya pacchāpoṇaṃ pacchāpabbhāran”ti? ",
  "sn45:160.1.6": "“No hetaṃ, bhante”. ",
  "sn45:160.1.7": "“Taṃ kissa hetu”? ",
  "sn45:160.1.8": "“Gaṅgā, bhante, nadī pācīnaninnā pācīnapoṇā pācīnapabbhārā. ",
  "sn45:160.1.9": "Sā na sukarā pacchāninnaṃ kātuṃ pacchāpoṇaṃ pacchāpabbhāraṃ. ",
  "sn45:160.1.10": "Yāvadeva pana so mahājanakāyo kilamathassa vighātassa bhāgī assā”ti. ",
  "sn45:160.1.11": "“Evameva kho, bhikkhave, bhikkhuṃ ariyaṃ aṭṭhaṅgikaṃ maggaṃ bhāventaṃ ariyaṃ aṭṭhaṅgikaṃ maggaṃ bahulīkarontaṃ rājāno vā rājamahāmattā vā mittā vā amaccā vā ñātī vā ñātisālohitā vā bhogehi abhihaṭṭhuṃ pavāreyyuṃ: ",
  "sn45:160.1.12": "‘ehambho purisa, kiṃ te ime kāsāvā anudahanti, kiṃ muṇḍo kapālamanusaṃcarasi. Ehi, hīnāyāvattitvā bhoge ca bhuñjassu, puññāni ca karohī’ti. ",
  "sn45:160.1.13": "So vata, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto sikkhaṃ paccakkhāya hīnāyāvattissatīti—netaṃ ṭhānaṃ vijjati. ",
  "sn45:160.1.14": "Taṃ kissa hetu? ",
  "sn45:160.1.15": "Yañhi taṃ, bhikkhave, cittaṃ dīgharattaṃ vivekaninnaṃ vivekapoṇaṃ vivekapabbhāraṃ taṃ vata hīnāyāvattissatīti—netaṃ ṭhānaṃ vijjati. ",
  "sn45:160.1.16": "Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāveti ariyaṃ aṭṭhaṅgikaṃ maggaṃ bahulīkaroti? ",
  "sn45:160.1.17": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:160.1.18": "evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti. ",
  "sn45:160.1.19": "(Yadapi balakaraṇīyaṃ, tadapi vitthāretabbaṃ.) ",
  "sn45:160.1.20": "Dvādasamaṃ. ",
  "sn45:160.1.21": "Balakaraṇīyavaggo chaṭṭho. ",
  "sn45:160.2.1": "Balaṃ bījañca nāgo ca, ",
  "sn45:160.2.2": "rukkho kumbhena sūkiyā; ",
  "sn45:160.2.3": "Ākāsena ca dve meghā, ",
  "sn45:160.2.4": "nāvā āgantukā nadīti. ",
  "sn45:161.0.1": "Saṃyutta Nikāya 45 ",
  "sn45:161.0.2": "13. Esanāvagga ",
  "sn45:161.0.3": "161. Esanāsutta ",
  "sn45:161.1.1": "Sāvatthinidānaṃ. ",
  "sn45:161.1.2": "“Tisso imā, bhikkhave, esanā. ",
  "sn45:161.1.3": "Katamā tisso? ",
  "sn45:161.1.4": "Kāmesanā, bhavesanā, brahmacariyesanā—",
  "sn45:161.1.5": "imā kho, bhikkhave, tisso esanā. ",
  "sn45:161.1.6": "Imāsaṃ kho, bhikkhave, tissannaṃ esanānaṃ abhiññāya ariyo aṭṭhaṅgiko maggo bhāvetabbo. ",
  "sn45:161.1.7": "Katamo ariyo aṭṭhaṅgiko maggo? ",
  "sn45:161.1.8": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:161.1.9": "Imāsaṃ kho, bhikkhave, tissannaṃ esanānaṃ abhiññāya ayaṃ ariyo aṭṭhaṅgiko maggo bhāvetabboti. ",
  "sn45:161.2.1": "Tisso imā kho, bhikkhave, esanā. ",
  "sn45:161.2.2": "Katamā tisso? ",
  "sn45:161.2.3": "Kāmesanā, bhavesanā, brahmacariyesanā—",
  "sn45:161.2.4": "imā kho, bhikkhave, tisso esanā. ",
  "sn45:161.2.5": "Imāsaṃ kho, bhikkhave, tissannaṃ esanānaṃ abhiññāya ariyo aṭṭhaṅgiko maggo bhāvetabbo. ",
  "sn45:161.2.6": "Katamo ariyo aṭṭhaṅgiko maggo? ",
  "sn45:161.2.7": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. ",
  "sn45:161.2.8": "Imāsaṃ kho, bhikkhave, tissannaṃ esanānaṃ abhiññāya ayaṃ ariyo aṭṭhaṅgiko maggo bhāvetabboti. ",
  "sn45:161.3.1": "Tisso imā kho, bhikkhave, esanā. ",
  "sn45:161.3.2": "Katamā tisso? ",
  "sn45:161.3.3": "Kāmesanā, bhavesanā, brahmacariyesanā—",
  "sn45:161.3.4": "imā kho, bhikkhave, tisso esanā. ",
  "sn45:161.3.5": "Imāsaṃ kho, bhikkhave, tissannaṃ esanānaṃ abhiññāya ariyo aṭṭhaṅgiko maggo bhāvetabbo. ",
  "sn45:161.3.6": "Katamo ariyo aṭṭhaṅgiko maggo? ",
  "sn45:161.3.7": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti amatogadhaṃ amataparāyanaṃ amatapariyosānaṃ. ",
  "sn45:161.3.8": "Imāsaṃ kho, bhikkhave, tissannaṃ esanānaṃ abhiññāya ayaṃ ariyo aṭṭhaṅgiko maggo bhāvetabboti. ",
  "sn45:161.4.1": "Tisso imā kho, bhikkhave, esanā. ",
  "sn45:161.4.2": "Katamā tisso? ",
  "sn45:161.4.3": "Kāmesanā, bhavesanā, brahmacariyesanā—",
  "sn45:161.4.4": "imā kho, bhikkhave, tisso esanā. ",
  "sn45:161.4.5": "Imāsaṃ kho, bhikkhave, tissannaṃ esanānaṃ abhiññāya ariyo aṭṭhaṅgiko maggo bhāvetabbo. ",
  "sn45:161.4.6": "Katamo ariyo aṭṭhaṅgiko maggo? ",
  "sn45:161.4.7": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti nibbānaninnaṃ nibbānapoṇaṃ nibbānapabbhāraṃ. ",
  "sn45:161.4.8": "Imāsaṃ kho, bhikkhave, tissannaṃ esanānaṃ abhiññāya ayaṃ ariyo aṭṭhaṅgiko maggo bhāvetabboti. ",
  "sn45:161.5.1": "Tisso imā, bhikkhave, esanā. ",
  "sn45:161.5.2": "Katamā tisso? ",
  "sn45:161.5.3": "Kāmesanā, bhavesanā, brahmacariyesanā—",
  "sn45:161.5.4": "imā kho, bhikkhave, tisso esanā. ",
  "sn45:161.5.5": "Imāsaṃ kho, bhikkhave, tissannaṃ esanānaṃ pariññāya …pe… ayaṃ ariyo aṭṭhaṅgiko maggo bhāvetabboti. ",
  "sn45:161.5.6": "(Yadapi abhiññā, tadapi pariññāya vitthāretabbaṃ.) ",
  "sn45:161.6.1": "Tisso imā, bhikkhave, esanā. ",
  "sn45:161.6.2": "Katamā tisso? ",
  "sn45:161.6.3": "Kāmesanā, bhavesanā, brahmacariyesanā—",
  "sn45:161.6.4": "imā kho, bhikkhave, tisso esanā. ",
  "sn45:161.6.5": "Imāsaṃ kho, bhikkhave, tissannaṃ esanānaṃ parikkhayāya …pe… ayaṃ ariyo aṭṭhaṅgiko maggo bhāvetabboti. ",
  "sn45:161.6.6": "(Yadapi abhiññā, tadapi parikkhayāya vitthāretabbaṃ.) ",
  "sn45:161.7.1": "Tisso imā, bhikkhave, esanā. ",
  "sn45:161.7.2": "Katamā tisso? ",
  "sn45:161.7.3": "Kāmesanā, bhavesanā, brahmacariyesanā—",
  "sn45:161.7.4": "imā kho, bhikkhave, tisso esanā. ",
  "sn45:161.7.5": "Imāsaṃ kho, bhikkhave, tissannaṃ esanānaṃ pahānāya ariyo aṭṭhaṅgiko maggo bhāvetabbo. ",
  "sn45:161.7.6": "Katamo ariyo aṭṭhaṅgiko maggo? ",
  "sn45:161.7.7": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:161.7.8": "Imāsaṃ kho, bhikkhave, tissannaṃ esanānaṃ pahānāya ayaṃ ariyo aṭṭhaṅgiko maggo bhāvetabbo”ti. ",
  "sn45:161.7.9": "(Yadapi abhiññā, tadapi pahānāya vitthāretabbaṃ.) ",
  "sn45:161.7.10": "Paṭhamaṃ. ",
  "sn45:162.0.1": "Saṃyutta Nikāya 45 ",
  "sn45:162.0.2": "13. Esanāvagga ",
  "sn45:162.0.3": "162. Vidhāsutta ",
  "sn45:162.1.1": "“Tisso imā, bhikkhave, vidhā. ",
  "sn45:162.1.2": "Katamā tisso? ",
  "sn45:162.1.3": "‘Seyyohamasmī’ti vidhā, ‘sadisohamasmī’ti vidhā, ‘hīnohamasmī’ti vidhā—",
  "sn45:162.1.4": "imā kho, bhikkhave, tisso vidhā. ",
  "sn45:162.1.5": "Imāsaṃ kho, bhikkhave, tissannaṃ vidhānaṃ abhiññāya pariññāya parikkhayāya pahānāya ariyo aṭṭhaṅgiko maggo bhāvetabbo. ",
  "sn45:162.1.6": "Katamo ariyo aṭṭhaṅgiko maggo? ",
  "sn45:162.1.7": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ … ",
  "sn45:162.1.8": "imāsaṃ kho, bhikkhave tissannaṃ vidhānaṃ abhiññāya pariññāya parikkhayāya pahānāya ayaṃ ariyo aṭṭhaṅgiko maggo bhāvetabbo”ti. ",
  "sn45:162.1.9": "(Yathā esanā, evaṃ vitthāretabbaṃ.) ",
  "sn45:162.1.10": "Dutiyaṃ. ",
  "sn45:163.0.1": "Saṃyutta Nikāya 45 ",
  "sn45:163.0.2": "13. Esanāvagga ",
  "sn45:163.0.3": "163. Āsavasutta ",
  "sn45:163.1.1": "“Tayome, bhikkhave, āsavā. ",
  "sn45:163.1.2": "Katame tayo? ",
  "sn45:163.1.3": "Kāmāsavo, bhavāsavo, avijjāsavo—",
  "sn45:163.1.4": "ime kho, bhikkhave, tayo āsavā. ",
  "sn45:163.1.5": "Imesaṃ kho, bhikkhave, tiṇṇannaṃ āsavānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:163.1.6": "Tatiyaṃ. ",
  "sn45:164.0.1": "Saṃyutta Nikāya 45 ",
  "sn45:164.0.2": "13. Esanāvagga ",
  "sn45:164.0.3": "164. Bhavasutta ",
  "sn45:164.1.1": "“Tayome, bhikkhave, bhavā. ",
  "sn45:164.1.2": "Katame tayo? ",
  "sn45:164.1.3": "Kāmabhavo, rūpabhavo, arūpabhavo—",
  "sn45:164.1.4": "ime kho, bhikkhave, tayo bhavā. ",
  "sn45:164.1.5": "Imesaṃ kho, bhikkhave, tiṇṇannaṃ bhavānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:164.1.6": "Catutthaṃ. ",
  "sn45:165.0.1": "Saṃyutta Nikāya 45 ",
  "sn45:165.0.2": "13. Esanāvagga ",
  "sn45:165.0.3": "165. Dukkhatāsutta ",
  "sn45:165.1.1": "“Tisso imā, bhikkhave, dukkhatā. ",
  "sn45:165.1.2": "Katamā tisso? ",
  "sn45:165.1.3": "Dukkhadukkhatā, saṅkhāradukkhatā, vipariṇāmadukkhatā—",
  "sn45:165.1.4": "imā kho, bhikkhave, tisso dukkhatā. ",
  "sn45:165.1.5": "Imāsaṃ kho, bhikkhave, tissannaṃ dukkhatānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:165.1.6": "Pañcamaṃ. ",
  "sn45:166.0.1": "Saṃyutta Nikāya 45 ",
  "sn45:166.0.2": "13. Esanāvagga ",
  "sn45:166.0.3": "166. Khilasutta ",
  "sn45:166.1.1": "“Tayome, bhikkhave, khilā. ",
  "sn45:166.1.2": "Katame tayo? ",
  "sn45:166.1.3": "Rāgo khilo, doso khilo, moho khilo—",
  "sn45:166.1.4": "ime kho, bhikkhave, tayo khilā. ",
  "sn45:166.1.5": "Imesaṃ kho, bhikkhave, tiṇṇannaṃ khilānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:166.1.6": "Chaṭṭhaṃ. ",
  "sn45:167.0.1": "Saṃyutta Nikāya 45 ",
  "sn45:167.0.2": "13. Esanāvagga ",
  "sn45:167.0.3": "167. Malasutta ",
  "sn45:167.1.1": "“Tīṇimāni, bhikkhave, malāni. ",
  "sn45:167.1.2": "Katamāni tīṇi? ",
  "sn45:167.1.3": "Rāgo malaṃ, doso malaṃ, moho malaṃ—",
  "sn45:167.1.4": "imāni kho, bhikkhave, tīṇi malāni. ",
  "sn45:167.1.5": "Imesaṃ kho, bhikkhave, tiṇṇannaṃ malānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:167.1.6": "Sattamaṃ. ",
  "sn45:168.0.1": "Saṃyutta Nikāya 45 ",
  "sn45:168.0.2": "13. Esanāvagga ",
  "sn45:168.0.3": "168. Nīghasutta ",
  "sn45:168.1.1": "“Tayome, bhikkhave, nīghā. ",
  "sn45:168.1.2": "Katame tayo? ",
  "sn45:168.1.3": "Rāgo nīgho, doso nīgho, moho nīgho—",
  "sn45:168.1.4": "ime kho, bhikkhave, tayo nīghā. ",
  "sn45:168.1.5": "Imesaṃ kho, bhikkhave, tiṇṇannaṃ nīghānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:168.1.6": "Aṭṭhamaṃ. ",
  "sn45:169.0.1": "Saṃyutta Nikāya 45 ",
  "sn45:169.0.2": "13. Esanāvagga ",
  "sn45:169.0.3": "169. Vedanāsutta ",
  "sn45:169.1.1": "“Tisso imā, bhikkhave, vedanā. ",
  "sn45:169.1.2": "Katamā tisso? ",
  "sn45:169.1.3": "Sukhā vedanā, dukkhā vedanā, adukkhamasukhā vedanā—",
  "sn45:169.1.4": "imā kho, bhikkhave, tisso vedanā. ",
  "sn45:169.1.5": "Imāsaṃ kho, bhikkhave, tissannaṃ vedanānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:169.1.6": "Navamaṃ. ",
  "sn45:170.0.1": "Saṃyutta Nikāya 45 ",
  "sn45:170.0.2": "13. Esanāvagga ",
  "sn45:170.0.3": "170. Taṇhāsutta ",
  "sn45:170.1.1": "“Tisso imā, bhikkhave, taṇhā. ",
  "sn45:170.1.2": "Katamā tisso? ",
  "sn45:170.1.3": "Kāmataṇhā, bhavataṇhā, vibhavataṇhā—",
  "sn45:170.1.4": "imā kho, bhikkhave, tisso taṇhā. ",
  "sn45:170.1.5": "Imāsaṃ kho, bhikkhave, tissannaṃ taṇhānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo. ",
  "sn45:170.1.6": "Katamo ariyo aṭṭhaṅgiko maggo? ",
  "sn45:170.1.7": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:170.1.8": "Imāsaṃ kho, bhikkhave, tissannaṃ taṇhānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:170.1.9": "Dasamaṃ. ",
  "sn45:170.2.0": "Tasināsutta ",
  "sn45:170.2.1": "“Tisso imā, bhikkhave, tasinā. ",
  "sn45:170.2.2": "Katamā tisso? ",
  "sn45:170.2.3": "Kāmatasinā, bhavatasinā, vibhavatasinā. ",
  "sn45:170.2.4": "Imāsaṃ kho, bhikkhave, tissannaṃ tasinānaṃ abhiññāya pariññāya parikkhayāya pahānāya …pe…. ",
  "sn45:170.2.5": "rāgavinayapariyosānaṃ dosavinayapariyosānaṃ mohavinayapariyosānaṃ…pe… ",
  "sn45:170.2.6": "amatogadhaṃ amataparāyanaṃ amatapariyosānaṃ…pe… ",
  "sn45:170.2.7": "nibbānaninnaṃ nibbānapoṇaṃ nibbānapabbhāraṃ. ",
  "sn45:170.2.8": "Imāsaṃ kho, bhikkhave, tissannaṃ tasinānaṃ abhiññāya pariññāya parikkhayāya pahānāya …pe…  ayaṃ ariyo aṭṭhaṅgiko maggo bhāvetabbo”ti. ",
  "sn45:170.2.9": "Ekādasamaṃ. ",
  "sn45:170.2.10": "Esanāvaggo sattamo. ",
  "sn45:170.2.11": "Tassuddānaṃ. ",
  "sn45:170.2.12": "Esanā vidhā āsavo, ",
  "sn45:170.2.13": "bhavo ca dukkhatā khilā; ",
  "sn45:170.2.14": "Malaṃ nīgho ca vedanā, ",
  "sn45:170.2.15": "dve taṇhā tasināya cāti. ",
  "sn45:171.0.1": "Saṃyutta Nikāya 45 ",
  "sn45:171.0.2": "14. Oghavagga ",
  "sn45:171.0.3": "171. Oghasutta ",
  "sn45:171.1.1": "Sāvatthinidānaṃ. ",
  "sn45:171.1.2": "“Cattārome, bhikkhave, oghā. ",
  "sn45:171.1.3": "Katame cattāro? ",
  "sn45:171.1.4": "Kāmogho, bhavogho, diṭṭhogho, avijjogho—",
  "sn45:171.1.5": "ime kho, bhikkhave, cattāro oghā. ",
  "sn45:171.1.6": "Imesaṃ kho, bhikkhave, catunnaṃ oghānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:171.1.7": "(Yathā esanā, evaṃ vitthāretabbaṃ.) ",
  "sn45:171.1.8": "Paṭhamaṃ. ",
  "sn45:172.0.1": "Saṃyutta Nikāya 45 ",
  "sn45:172.0.2": "14. Oghavagga ",
  "sn45:172.0.3": "172. Yogasutta ",
  "sn45:172.1.1": "“Cattārome, bhikkhave, yogā. ",
  "sn45:172.1.2": "Katame cattāro? ",
  "sn45:172.1.3": "Kāmayogo, bhavayogo, diṭṭhiyogo avijjāyogo—",
  "sn45:172.1.4": "ime kho, bhikkhave, cattāro yogā. ",
  "sn45:172.1.5": "Imesaṃ kho, bhikkhave, catunnaṃ yogānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:172.1.6": "Dutiyaṃ. ",
  "sn45:173.0.1": "Saṃyutta Nikāya 45 ",
  "sn45:173.0.2": "14. Oghavagga ",
  "sn45:173.0.3": "173. Upādānasutta ",
  "sn45:173.1.1": "“Cattārimāni, bhikkhave, upādānāni. ",
  "sn45:173.1.2": "Katamāni cattāri? ",
  "sn45:173.1.3": "Kāmupādānaṃ, diṭṭhupādānaṃ, sīlabbatupādānaṃ, attavādupādānaṃ—",
  "sn45:173.1.4": "imāni kho, bhikkhave, cattāri upādānāni. ",
  "sn45:173.1.5": "Imesaṃ kho, bhikkhave, catunnaṃ upādānānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:173.1.6": "Tatiyaṃ. ",
  "sn45:174.0.1": "Saṃyutta Nikāya 45 ",
  "sn45:174.0.2": "14. Oghavagga ",
  "sn45:174.0.3": "174. Ganthasutta ",
  "sn45:174.1.1": "“Cattārome, bhikkhave, ganthā. ",
  "sn45:174.1.2": "Katame cattāro? ",
  "sn45:174.1.3": "Abhijjhā kāyagantho, byāpādo kāyagantho, sīlabbataparāmāso kāyagantho, idaṃsaccābhiniveso kāyagantho—",
  "sn45:174.1.4": "ime kho, bhikkhave, cattāro ganthā. ",
  "sn45:174.1.5": "Imesaṃ kho, bhikkhave, catunnaṃ ganthānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:174.1.6": "Catutthaṃ. ",
  "sn45:175.0.1": "Saṃyutta Nikāya 45 ",
  "sn45:175.0.2": "14. Oghavagga ",
  "sn45:175.0.3": "175. Anusayasutta ",
  "sn45:175.1.1": "“Sattime, bhikkhave, anusayā. ",
  "sn45:175.1.2": "Katame satta? ",
  "sn45:175.1.3": "Kāmarāgānusayo, paṭighānusayo, diṭṭhānusayo, vicikicchānusayo, mānānusayo, bhavarāgānusayo, avijjānusayo—",
  "sn45:175.1.4": "ime kho, bhikkhave, sattānusayā. ",
  "sn45:175.1.5": "Imesaṃ kho, bhikkhave, sattannaṃ anusayānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:175.1.6": "Pañcamaṃ. ",
  "sn45:176.0.1": "Saṃyutta Nikāya 45 ",
  "sn45:176.0.2": "14. Oghavagga ",
  "sn45:176.0.3": "176. Kāmaguṇasutta ",
  "sn45:176.1.1": "“Pañcime, bhikkhave, kāmaguṇā. ",
  "sn45:176.1.2": "Katame pañca? ",
  "sn45:176.1.3": "Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, ",
  "sn45:176.1.4": "sotaviññeyyā saddā …pe… ghānaviññeyyā gandhā …pe… ",
  "sn45:176.1.5": "jivhāviññeyyā rasā …pe… ",
  "sn45:176.1.6": "kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—",
  "sn45:176.1.7": "ime kho, bhikkhave, pañca kāmaguṇā. ",
  "sn45:176.1.8": "Imesaṃ kho, bhikkhave, pañcannaṃ kāmaguṇānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:176.1.9": "Chaṭṭhaṃ. ",
  "sn45:177.0.1": "Saṃyutta Nikāya 45 ",
  "sn45:177.0.2": "14. Oghavagga ",
  "sn45:177.0.3": "177. Nīvaraṇasutta ",
  "sn45:177.1.1": "“Pañcimāni, bhikkhave, nīvaraṇāni. ",
  "sn45:177.1.2": "Katamāni pañca? ",
  "sn45:177.1.3": "Kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ, vicikicchānīvaraṇaṃ—",
  "sn45:177.1.4": "imāni kho, bhikkhave, pañca nīvaraṇāni. ",
  "sn45:177.1.5": "Imesaṃ kho, bhikkhave, pañcannaṃ nīvaraṇānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:177.1.6": "Sattamaṃ. ",
  "sn45:178.0.1": "Saṃyutta Nikāya 45 ",
  "sn45:178.0.2": "14. Oghavagga ",
  "sn45:178.0.3": "178. Upādānakkhandhasutta ",
  "sn45:178.1.1": "“Pañcime, bhikkhave, upādānakkhandhā. ",
  "sn45:178.1.2": "Katame pañca? ",
  "sn45:178.1.3": "Seyyathidaṃ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. ",
  "sn45:178.1.4": "Ime kho, bhikkhave, pañcupādānakkhandhā. ",
  "sn45:178.1.5": "Imesaṃ kho, bhikkhave, pañcannaṃ upādānakkhandhānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:178.1.6": "Aṭṭhamaṃ. ",
  "sn45:179.0.1": "Saṃyutta Nikāya 45 ",
  "sn45:179.0.2": "14. Oghavagga ",
  "sn45:179.0.3": "179. Orambhāgiyasutta ",
  "sn45:179.1.1": "“Pañcimāni, bhikkhave, orambhāgiyāni saṃyojanāni. ",
  "sn45:179.1.2": "Katamāni pañca? ",
  "sn45:179.1.3": "Sakkāyadiṭṭhi, vicikicchā, sīlabbataparāmāso, kāmacchando, byāpādo—",
  "sn45:179.1.4": "imāni kho, bhikkhave, pañcorambhāgiyāni saṃyojanāni. ",
  "sn45:179.1.5": "Imesaṃ kho, bhikkhave, pañcannaṃ orambhāgiyānaṃ saṃyojanānaṃ abhiññāya pariññāya parikkhayāya pahānāya …pe… ayaṃ ariyo aṭṭhaṅgiko maggo bhāvetabbo”ti. ",
  "sn45:179.1.6": "Navamaṃ. ",
  "sn45:180.0.1": "Saṃyutta Nikāya 45 ",
  "sn45:180.0.2": "14. Oghavagga ",
  "sn45:180.0.3": "180. Uddhambhāgiyasutta ",
  "sn45:180.1.1": "“Pañcimāni, bhikkhave, uddhambhāgiyāni saṃyojanāni. ",
  "sn45:180.1.2": "Katamāni pañca? ",
  "sn45:180.1.3": "Rūparāgo, arūparāgo, māno, uddhaccaṃ, avijjā—",
  "sn45:180.1.4": "imāni kho, bhikkhave, pañcuddhambhāgiyāni saṃyojanāni. ",
  "sn45:180.1.5": "Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ariyo aṭṭhaṅgiko maggo bhāvetabbo. ",
  "sn45:180.1.6": "Katamo ariyo aṭṭhaṅgiko maggo? ",
  "sn45:180.1.7": "Idha, bhikkhave, bhikkhu sammādiṭṭhiṃ bhāveti vivekanissitaṃ …pe… sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ",
  "sn45:180.1.8": "Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ayaṃ ariyo aṭṭhaṅgiko maggo bhāvetabboti. ",
  "sn45:180.2.1": "Pañcimāni, bhikkhave, uddhambhāgiyāni saṃyojanāni. ",
  "sn45:180.2.2": "Katamāni pañca? ",
  "sn45:180.2.3": "Rūparāgo, arūparāgo, māno, uddhaccaṃ, avijjā—",
  "sn45:180.2.4": "imāni kho, bhikkhave, pañcuddhambhāgiyāni saṃyojanāni. ",
  "sn45:180.2.5": "Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ariyo aṭṭhaṅgiko maggo bhāvetabbo. ",
  "sn45:180.2.6": "Katamo ariyo aṭṭhaṅgiko maggo? ",
  "sn45:180.2.7": "Idha, bhikkhave, bhikkhu sammādiṭṭhiṃ bhāveti …pe… sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ … ",
  "sn45:180.2.8": "amatogadhaṃ amataparāyanaṃ amatapariyosānaṃ … ",
  "sn45:180.2.9": "nibbānaninnaṃ nibbānapoṇaṃ nibbānapabbhāraṃ. ",
  "sn45:180.2.10": "Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ayaṃ ariyo aṭṭhaṅgiko maggo bhāvetabbo”ti. ",
  "sn45:180.2.11": "Dasamaṃ. ",
  "sn45:180.2.12": "Oghavaggo aṭṭhamo. ",
  "sn45:180.3.1": "Ogho yogo upādānaṃ, ",
  "sn45:180.3.2": "ganthaṃ anusayena ca; ",
  "sn45:180.3.3": "Kāmaguṇā nīvaraṇaṃ, ",
  "sn45:180.3.4": "khandhā oruddhambhāgiyāti. ",
  "sn45:180.4.1": "Avijjāvaggo paṭhamo, ",
  "sn45:180.4.2": "dutiyaṃ vihāraṃ vuccati; ",
  "sn45:180.4.3": "Micchattaṃ tatiyo vaggo, ",
  "sn45:180.4.4": "catutthaṃ paṭipanneneva. ",
  "sn45:180.5.1": "Titthiyaṃ pañcamo vaggo, ",
  "sn45:180.5.2": "chaṭṭho sūriyena ca; ",
  "sn45:180.5.3": "Bahukate sattamo vaggo, ",
  "sn45:180.5.4": "uppādo aṭṭhamena ca. ",
  "sn45:180.6.1": "Divasavaggo navamo, ",
  "sn45:180.6.2": "Dasamo appamādena ca; ",
  "sn45:180.6.3": "Ekādasabalavaggo, ",
  "sn45:180.6.4": "Dvādasa esanā pāḷiyaṃ; ",
  "sn45:180.6.5": "Oghavaggo bhavati terasāti. ",
  "sn45:180.6.6": "Maggasaṃyuttaṃ paṭhamaṃ. "
}