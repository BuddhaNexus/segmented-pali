{
  "sn18:1.0.1": "Saṃyutta Nikāya 18 ",
  "sn18:1.0.2": "1. Paṭhamavagga ",
  "sn18:1.0.3": "1. Cakkhusutta ",
  "sn18:1.1.1": "Evaṃ me sutaṃ—",
  "sn18:1.1.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. ",
  "sn18:1.1.3": "Atha kho āyasmā rāhulo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā rāhulo bhagavantaṃ etadavoca: ",
  "sn18:1.1.4": "“sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti. ",
  "sn18:1.2.1": "“Taṃ kiṃ maññasi, rāhula, ",
  "sn18:1.2.2": "cakkhuṃ niccaṃ vā aniccaṃ vā”ti? ",
  "sn18:1.2.3": "“Aniccaṃ, bhante”. ",
  "sn18:1.2.4": "“Yaṃ panāniccaṃ dukkhaṃ vā taṃ sukhaṃ vā”ti? ",
  "sn18:1.2.5": "“Dukkhaṃ, bhante”. ",
  "sn18:1.2.6": "“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ: ",
  "sn18:1.2.7": "‘etaṃ mama, esohamasmi, eso me attā’”ti? ",
  "sn18:1.2.8": "“No hetaṃ, bhante”. ",
  "sn18:1.3.1": "“Sotaṃ niccaṃ vā aniccaṃ vā”ti? ",
  "sn18:1.3.2": "“Aniccaṃ, bhante” …pe…. ",
  "sn18:1.3.3": "“Ghānaṃ niccaṃ vā aniccaṃ vā”ti? ",
  "sn18:1.3.4": "“Aniccaṃ, bhante” … ",
  "sn18:1.3.5": "“Jivhā niccā vā aniccā vā”ti? ",
  "sn18:1.3.6": "“Aniccā, bhante” … ",
  "sn18:1.3.7": "“Kāyo nicco vā anicco vā”ti? ",
  "sn18:1.3.8": "“Anicco, bhante” … ",
  "sn18:1.3.9": "“Mano nicco vā anicco vā”ti? ",
  "sn18:1.3.10": "“Anicco, bhante”. ",
  "sn18:1.3.11": "“Yaṃ panāniccaṃ dukkhaṃ vā taṃ sukhaṃ vā”ti? ",
  "sn18:1.3.12": "“Dukkhaṃ, bhante”. ",
  "sn18:1.3.13": "“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ: ",
  "sn18:1.3.14": "‘etaṃ mama, esohamasmi, eso me attā’”ti? ",
  "sn18:1.3.15": "“No hetaṃ, bhante”. ",
  "sn18:1.4.1": "“Evaṃ passaṃ, rāhula, sutavā ariyasāvako cakkhusmimpi nibbindati …pe… sotasmimpi nibbindati … ghānasmimpi nibbindati … jivhāyapi nibbindati … kāyasmimpi nibbindati … manasmimpi nibbindati; ",
  "sn18:1.4.2": "nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ",
  "sn18:1.4.3": "‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. ",
  "sn18:1.4.4": "(Etena peyyālena dasa suttantā kātabbā.) ",
  "sn18:1.4.5": "Paṭhamaṃ. ",
  "sn18:2.0.1": "Saṃyutta Nikāya 18 ",
  "sn18:2.0.2": "1. Paṭhamavagga ",
  "sn18:2.0.3": "2. Rūpasutta ",
  "sn18:2.1.1": "Sāvatthiyaṃ viharati. ",
  "sn18:2.1.2": "“Taṃ kiṃ maññasi, rāhula, ",
  "sn18:2.1.3": "rūpā niccā vā aniccā vā”ti? ",
  "sn18:2.1.4": "“Aniccā, bhante” …pe… ",
  "sn18:2.1.5": "saddā … ",
  "sn18:2.1.6": "gandhā … ",
  "sn18:2.1.7": "rasā … ",
  "sn18:2.1.8": "phoṭṭhabbā … ",
  "sn18:2.1.9": "dhammā niccā vā aniccā vā”ti? ",
  "sn18:2.1.10": "“Aniccā, bhante” … ",
  "sn18:2.1.11": "“evaṃ passaṃ, rāhula, sutavā ariyasāvako rūpesupi nibbindati … saddesupi nibbindati … gandhesupi nibbindati … rasesupi nibbindati … phoṭṭhabbesupi nibbindati … dhammesupi nibbindati; ",
  "sn18:2.1.12": "nibbindaṃ virajjati …pe… ",
  "sn18:2.1.13": "pajānātī”ti. ",
  "sn18:2.1.14": "Dutiyaṃ. ",
  "sn18:3.0.1": "Saṃyutta Nikāya 18 ",
  "sn18:3.0.2": "1. Paṭhamavagga ",
  "sn18:3.0.3": "3. Viññāṇasutta ",
  "sn18:3.1.1": "Sāvatthiyaṃ viharati. ",
  "sn18:3.1.2": "“Taṃ kiṃ maññasi, rāhula, ",
  "sn18:3.1.3": "cakkhuviññāṇaṃ niccaṃ vā aniccaṃ vā”ti? ",
  "sn18:3.1.4": "“Aniccaṃ, bhante” … ",
  "sn18:3.1.5": "“sotaviññāṇaṃ …pe… ",
  "sn18:3.1.6": "ghānaviññāṇaṃ … ",
  "sn18:3.1.7": "jivhāviññāṇaṃ … ",
  "sn18:3.1.8": "kāyaviññāṇaṃ … ",
  "sn18:3.1.9": "manoviññāṇaṃ niccaṃ vā aniccaṃ vā”ti? ",
  "sn18:3.1.10": "“Aniccaṃ, bhante” … ",
  "sn18:3.1.11": "“evaṃ passaṃ, rāhula, sutavā ariyasāvako cakkhuviññāṇasmimpi nibbindati …pe… sotaviññāṇasmimpi nibbindati … ghānaviññāṇasmimpi nibbindati … jivhāviññāṇasmimpi nibbindati … kāyaviññāṇasmimpi nibbindati … manoviññāṇasmimpi nibbindati; ",
  "sn18:3.1.12": "nibbindaṃ virajjati …pe… ",
  "sn18:3.1.13": "pajānātī”ti. ",
  "sn18:3.1.14": "Tatiyaṃ. ",
  "sn18:4.0.1": "Saṃyutta Nikāya 18 ",
  "sn18:4.0.2": "1. Paṭhamavagga ",
  "sn18:4.0.3": "4. Samphassasutta ",
  "sn18:4.1.1": "Sāvatthiyaṃ viharati. ",
  "sn18:4.1.2": "“Taṃ kiṃ maññasi, rāhula, ",
  "sn18:4.1.3": "cakkhusamphasso nicco vā anicco vā”ti? ",
  "sn18:4.1.4": "“Anicco, bhante” … ",
  "sn18:4.1.5": "“sotasamphasso …pe… ",
  "sn18:4.1.6": "ghānasamphasso … ",
  "sn18:4.1.7": "jivhāsamphasso … ",
  "sn18:4.1.8": "kāyasamphasso … ",
  "sn18:4.1.9": "manosamphasso nicco vā anicco vā”ti? ",
  "sn18:4.1.10": "“Anicco, bhante” … ",
  "sn18:4.1.11": "“evaṃ passaṃ, rāhula, sutavā ariyasāvako cakkhusamphassasmimpi nibbindati …pe… sotasamphassasmimpi nibbindati … ghānasamphassasmimpi nibbindati … jivhāsamphassasmimpi nibbindati … kāyasamphassasmimpi nibbindati … manosamphassasmimpi nibbindati; ",
  "sn18:4.1.12": "nibbindaṃ virajjati …pe… ",
  "sn18:4.1.13": "pajānātī”ti. ",
  "sn18:4.1.14": "Catutthaṃ. ",
  "sn18:5.0.1": "Saṃyutta Nikāya 18 ",
  "sn18:5.0.2": "1. Paṭhamavagga ",
  "sn18:5.0.3": "5. Vedanāsutta ",
  "sn18:5.1.1": "Sāvatthiyaṃ viharati. ",
  "sn18:5.1.2": "“Taṃ kiṃ maññasi, rāhula, ",
  "sn18:5.1.3": "cakkhusamphassajā vedanā niccā vā aniccā vā”ti? ",
  "sn18:5.1.4": "“Aniccā, bhante” … ",
  "sn18:5.1.5": "“sotasamphassajā vedanā …pe… ",
  "sn18:5.1.6": "ghānasamphassajā vedanā … ",
  "sn18:5.1.7": "jivhāsamphassajā vedanā … ",
  "sn18:5.1.8": "kāyasamphassajā vedanā … ",
  "sn18:5.1.9": "manosamphassajā vedanā niccā vā aniccā vā”ti? ",
  "sn18:5.1.10": "“Aniccā, bhante” … ",
  "sn18:5.1.11": "“evaṃ passaṃ, rāhula, sutavā ariyasāvako cakkhusamphassajāya vedanāyapi nibbindati …pe… sota … ghāna … jivhā … kāya … manosamphassajāya vedanāyapi nibbindati …pe… ",
  "sn18:5.1.12": "pajānātī”ti. ",
  "sn18:5.1.13": "Pañcamaṃ. ",
  "sn18:6.0.1": "Saṃyutta Nikāya 18 ",
  "sn18:6.0.2": "1. Paṭhamavagga ",
  "sn18:6.0.3": "6. Saññāsutta ",
  "sn18:6.1.1": "Sāvatthiyaṃ viharati. ",
  "sn18:6.1.2": "“Taṃ kiṃ maññasi, rāhula, ",
  "sn18:6.1.3": "rūpasaññā niccā vā aniccā vā”ti? ",
  "sn18:6.1.4": "“Aniccā, bhante” … ",
  "sn18:6.1.5": "“saddasaññā …pe… ",
  "sn18:6.1.6": "gandhasaññā … ",
  "sn18:6.1.7": "rasasaññā … ",
  "sn18:6.1.8": "phoṭṭhabbasaññā … ",
  "sn18:6.1.9": "dhammasaññā niccā vā aniccā vā”ti? ",
  "sn18:6.1.10": "“Aniccā, bhante” … ",
  "sn18:6.1.11": "“evaṃ passaṃ, rāhula, sutavā ariyasāvako rūpasaññāyapi nibbindati …pe… saddasaññāyapi nibbindati … gandhasaññāyapi nibbindati … rasasaññāyapi nibbindati … phoṭṭhabbasaññāyapi nibbindati … dhammasaññāyapi nibbindati …pe… ",
  "sn18:6.1.12": "pajānātī”ti. ",
  "sn18:6.1.13": "Chaṭṭhaṃ. ",
  "sn18:7.0.1": "Saṃyutta Nikāya 18 ",
  "sn18:7.0.2": "1. Paṭhamavagga ",
  "sn18:7.0.3": "7. Sañcetanāsutta ",
  "sn18:7.1.1": "Sāvatthiyaṃ viharati. ",
  "sn18:7.1.2": "“Taṃ kiṃ maññasi, rāhula, ",
  "sn18:7.1.3": "rūpasañcetanā niccā vā aniccā vā”ti? ",
  "sn18:7.1.4": "“Aniccā, bhante” … ",
  "sn18:7.1.5": "“saddasañcetanā …pe… ",
  "sn18:7.1.6": "gandhasañcetanā … ",
  "sn18:7.1.7": "rasasañcetanā … ",
  "sn18:7.1.8": "phoṭṭhabbasañcetanā … ",
  "sn18:7.1.9": "dhammasañcetanā niccā vā aniccā vā”ti? ",
  "sn18:7.1.10": "“Aniccā, bhante” … ",
  "sn18:7.1.11": "“evaṃ passaṃ, rāhula, sutavā ariyasāvako rūpasañcetanāyapi nibbindati …pe… saddasañcetanāyapi nibbindati … gandhasañcetanāyapi nibbindati … rasasañcetanāyapi nibbindati … phoṭṭhabbasañcetanāyapi nibbindati … dhammasañcetanāyapi nibbindati …pe… ",
  "sn18:7.1.12": "pajānātī”ti. ",
  "sn18:7.1.13": "Sattamaṃ. ",
  "sn18:8.0.1": "Saṃyutta Nikāya 18 ",
  "sn18:8.0.2": "1. Paṭhamavagga ",
  "sn18:8.0.3": "8. Taṇhāsutta ",
  "sn18:8.1.1": "Sāvatthiyaṃ viharati. ",
  "sn18:8.1.2": "“Taṃ kiṃ maññasi, rāhula, ",
  "sn18:8.1.3": "rūpataṇhā niccā vā aniccā vā”ti? ",
  "sn18:8.1.4": "“Aniccā, bhante” … ",
  "sn18:8.1.5": "“saddataṇhā …pe… ",
  "sn18:8.1.6": "gandhataṇhā … ",
  "sn18:8.1.7": "rasataṇhā … ",
  "sn18:8.1.8": "phoṭṭhabbataṇhā … ",
  "sn18:8.1.9": "dhammataṇhā niccā vā aniccā vā”ti? ",
  "sn18:8.1.10": "“Aniccā, bhante” … ",
  "sn18:8.1.11": "“evaṃ passaṃ, rāhula, sutavā ariyasāvako rūpataṇhāyapi nibbindati …pe… saddataṇhāyapi nibbindati … gandhataṇhāyapi nibbindati … rasataṇhāyapi nibbindati … phoṭṭhabbataṇhāyapi nibbindati … dhammataṇhāyapi nibbindati …pe… ",
  "sn18:8.1.12": "pajānātī”ti. ",
  "sn18:8.1.13": "Aṭṭhamaṃ. ",
  "sn18:9.0.1": "Saṃyutta Nikāya 18 ",
  "sn18:9.0.2": "1. Paṭhamavagga ",
  "sn18:9.0.3": "9. Dhātusutta ",
  "sn18:9.1.1": "Sāvatthiyaṃ viharati. ",
  "sn18:9.1.2": "“Taṃ kiṃ maññasi, rāhula, ",
  "sn18:9.1.3": "pathavīdhātu niccā vā aniccā vā”ti? ",
  "sn18:9.1.4": "“Aniccā, bhante” … ",
  "sn18:9.1.5": "“āpodhātu …pe… ",
  "sn18:9.1.6": "tejodhātu … ",
  "sn18:9.1.7": "vāyodhātu … ",
  "sn18:9.1.8": "ākāsadhātu … ",
  "sn18:9.1.9": "viññāṇadhātu niccā vā aniccā vā”ti? ",
  "sn18:9.1.10": "“Aniccā, bhante” … ",
  "sn18:9.1.11": "“evaṃ passaṃ, rāhula, sutavā ariyasāvako pathavīdhātuyāpi nibbindati …pe… āpodhātuyāpi nibbindati … tejodhātuyāpi nibbindati … vāyodhātuyāpi nibbindati … ākāsadhātuyāpi nibbindati … viññāṇadhātuyāpi nibbindati …pe… ",
  "sn18:9.1.12": "pajānātī”ti. ",
  "sn18:9.1.13": "Navamaṃ. ",
  "sn18:10.0.1": "Saṃyutta Nikāya 18 ",
  "sn18:10.0.2": "1. Paṭhamavagga ",
  "sn18:10.0.3": "10. Khandhasutta ",
  "sn18:10.1.1": "Sāvatthiyaṃ viharati. ",
  "sn18:10.1.2": "“Taṃ kiṃ maññasi, rāhula, ",
  "sn18:10.1.3": "rūpaṃ niccaṃ vā aniccaṃ vā”ti? ",
  "sn18:10.1.4": "“Aniccaṃ, bhante” … ",
  "sn18:10.1.5": "“vedanā …pe… ",
  "sn18:10.1.6": "saññā … ",
  "sn18:10.1.7": "saṅkhārā … ",
  "sn18:10.1.8": "viññāṇaṃ niccaṃ vā aniccaṃ vā”ti? ",
  "sn18:10.1.9": "“Aniccaṃ, bhante” … ",
  "sn18:10.1.10": "“evaṃ passaṃ, rāhula, sutavā ariyasāvako rūpasmimpi nibbindati …pe… vedanāyapi nibbindati … saññāyapi nibbindati … saṅkhāresupi nibbindati … viññāṇasmimpi nibbindati; ",
  "sn18:10.1.11": "nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ",
  "sn18:10.1.12": "‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. ",
  "sn18:10.1.13": "Dasamaṃ. ",
  "sn18:10.1.14": "Paṭhamo vaggo. ",
  "sn18:10.2.1": "Cakkhu rūpañca viññāṇaṃ, ",
  "sn18:10.2.2": "samphasso vedanāya ca; ",
  "sn18:10.2.3": "Saññā sañcetanā taṇhā, ",
  "sn18:10.2.4": "dhātu khandhena te dasāti. ",
  "sn18:11.0.1": "Saṃyutta Nikāya 18 ",
  "sn18:11.0.2": "2. Dutiyavagga ",
  "sn18:11.0.3": "11. Cakkhusutta ",
  "sn18:11.1.1": "Evaṃ me sutaṃ—",
  "sn18:11.1.2": "ekaṃ samayaṃ bhagavā sāvatthiyaṃ viharati. ",
  "sn18:11.1.3": "Atha kho āyasmā rāhulo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ rāhulaṃ bhagavā etadavoca: ",
  "sn18:11.1.4": "“Taṃ kiṃ maññasi, rāhula, ",
  "sn18:11.1.5": "cakkhuṃ niccaṃ vā aniccaṃ vā”ti? ",
  "sn18:11.1.6": "“Aniccaṃ, bhante”. ",
  "sn18:11.1.7": "“Yaṃ panāniccaṃ dukkhaṃ vā taṃ sukhaṃ vā”ti? ",
  "sn18:11.1.8": "“Dukkhaṃ, bhante”. ",
  "sn18:11.1.9": "“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ: ",
  "sn18:11.1.10": "‘etaṃ mama, esohamasmi, eso me attā’”ti? ",
  "sn18:11.1.11": "“No hetaṃ, bhante”. ",
  "sn18:11.1.12": "“Sotaṃ …pe… ",
  "sn18:11.1.13": "ghānaṃ … ",
  "sn18:11.1.14": "jivhā … ",
  "sn18:11.1.15": "kāyo … ",
  "sn18:11.1.16": "mano nicco vā anicco vā”ti? ",
  "sn18:11.1.17": "“Anicco, bhante”. ",
  "sn18:11.1.18": "“Yaṃ panāniccaṃ dukkhaṃ vā taṃ sukhaṃ vā”ti? ",
  "sn18:11.1.19": "“Dukkhaṃ, bhante”. ",
  "sn18:11.1.20": "“Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ: ",
  "sn18:11.1.21": "‘etaṃ mama, esohamasmi, eso me attā’”ti? ",
  "sn18:11.1.22": "“No hetaṃ, bhante”. ",
  "sn18:11.1.23": "“Evaṃ passaṃ, rāhula, sutavā ariyasāvako cakkhusmimpi nibbindati …pe… sotasmimpi nibbindati … ghānasmimpi nibbindati … jivhāyapi nibbindati … kāyasmimpi nibbindati … manasmimpi nibbindati; ",
  "sn18:11.1.24": "nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ",
  "sn18:11.1.25": "‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. ",
  "sn18:11.1.26": "(Etena peyyālena dasa suttantā kātabbā.) ",
  "sn18:11.1.27": "Paṭhamaṃ. ",
  "sn18:12-20.0.1": "Saṃyutta Nikāya 18 ",
  "sn18:12-20.0.2": "2. Dutiyavagga ",
  "sn18:12-20.0.3": "12–20. Rūpādisuttanavaka ",
  "sn18:12-20.1.1": "Sāvatthiyaṃ viharati. ",
  "sn18:12-20.1.2": "“Taṃ kiṃ maññasi, rāhula, ",
  "sn18:12-20.1.3": "rūpā niccā vā aniccā vā”ti? ",
  "sn18:12-20.1.4": "“Aniccā, bhante” …pe… ",
  "sn18:12-20.1.5": "saddā … ",
  "sn18:12-20.1.6": "gandhā … ",
  "sn18:12-20.1.7": "rasā … ",
  "sn18:12-20.1.8": "phoṭṭhabbā … ",
  "sn18:12-20.1.9": "dhammā …. ",
  "sn18:12-20.2.1": "“Cakkhuviññāṇaṃ …pe… ",
  "sn18:12-20.2.2": "sotaviññāṇaṃ … ",
  "sn18:12-20.2.3": "ghānaviññāṇaṃ … ",
  "sn18:12-20.2.4": "jivhāviññāṇaṃ … ",
  "sn18:12-20.2.5": "kāyaviññāṇaṃ … ",
  "sn18:12-20.2.6": "manoviññāṇaṃ …. ",
  "sn18:12-20.3.1": "Cakkhusamphasso …pe… ",
  "sn18:12-20.3.2": "sotasamphasso … ",
  "sn18:12-20.3.3": "ghānasamphasso … ",
  "sn18:12-20.3.4": "jivhāsamphasso … ",
  "sn18:12-20.3.5": "kāyasamphasso … ",
  "sn18:12-20.3.6": "manosamphasso …. ",
  "sn18:12-20.4.1": "Cakkhusamphassajā vedanā …pe… ",
  "sn18:12-20.4.2": "sotasamphassajā vedanā … ",
  "sn18:12-20.4.3": "ghānasamphassajā vedanā … ",
  "sn18:12-20.4.4": "jivhāsamphassajā vedanā … ",
  "sn18:12-20.4.5": "kāyasamphassajā vedanā … ",
  "sn18:12-20.4.6": "manosamphassajā vedanā …. ",
  "sn18:12-20.5.1": "Rūpasaññā …pe… ",
  "sn18:12-20.5.2": "saddasaññā … ",
  "sn18:12-20.5.3": "gandhasaññā … ",
  "sn18:12-20.5.4": "rasasaññā … ",
  "sn18:12-20.5.5": "phoṭṭhabbasaññā … ",
  "sn18:12-20.5.6": "dhammasaññā …. ",
  "sn18:12-20.6.1": "Rūpasañcetanā …pe… ",
  "sn18:12-20.6.2": "saddasañcetanā … ",
  "sn18:12-20.6.3": "gandhasañcetanā … ",
  "sn18:12-20.6.4": "rasasañcetanā … ",
  "sn18:12-20.6.5": "phoṭṭhabbasañcetanā … ",
  "sn18:12-20.6.6": "dhammasañcetanā …. ",
  "sn18:12-20.7.1": "Rūpataṇhā …pe… ",
  "sn18:12-20.7.2": "saddataṇhā … ",
  "sn18:12-20.7.3": "gandhataṇhā … ",
  "sn18:12-20.7.4": "rasataṇhā … ",
  "sn18:12-20.7.5": "phoṭṭhabbataṇhā … ",
  "sn18:12-20.7.6": "dhammataṇhā …. ",
  "sn18:12-20.8.1": "Pathavīdhātu …pe… ",
  "sn18:12-20.8.2": "āpodhātu … ",
  "sn18:12-20.8.3": "tejodhātu … ",
  "sn18:12-20.8.4": "vāyodhātu … ",
  "sn18:12-20.8.5": "ākāsadhātu … ",
  "sn18:12-20.8.6": "viññāṇadhātu …. ",
  "sn18:12-20.9.1": "Rūpaṃ …pe… ",
  "sn18:12-20.9.2": "vedanā … ",
  "sn18:12-20.9.3": "saññā … ",
  "sn18:12-20.9.4": "saṅkhārā … ",
  "sn18:12-20.9.5": "viññāṇaṃ niccaṃ vā aniccaṃ vā”ti? ",
  "sn18:12-20.9.6": "Aniccaṃ, bhante …pe… ",
  "sn18:12-20.9.7": "“evaṃ passaṃ rāhula …pe… ",
  "sn18:12-20.9.8": "nāparaṃ itthattāyā’ti pajānātī”ti. ",
  "sn18:12-20.9.9": "Dasamaṃ. ",
  "sn18:21.0.1": "Saṃyutta Nikāya 18 ",
  "sn18:21.0.2": "2. Dutiyavagga ",
  "sn18:21.0.3": "21. Anusayasutta ",
  "sn18:21.1.1": "Sāvatthiyaṃ viharati. ",
  "sn18:21.1.2": "Atha kho āyasmā rāhulo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā rāhulo bhagavantaṃ etadavoca: ",
  "sn18:21.1.3": "“kathaṃ nu kho, bhante, jānato kathaṃ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti? ",
  "sn18:21.1.4": "“Yaṃ kiñci, rāhula, rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ rūpaṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya passati. ",
  "sn18:21.1.5": "Yā kāci vedanā …pe… ",
  "sn18:21.1.6": "yā kāci saññā … ",
  "sn18:21.1.7": "ye keci saṅkhārā … ",
  "sn18:21.1.8": "yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ viññāṇaṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya passati. ",
  "sn18:21.1.9": "Evaṃ kho, rāhula, jānato evaṃ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti. ",
  "sn18:21.1.10": "Ekādasamaṃ. ",
  "sn18:22.0.1": "Saṃyutta Nikāya 18 ",
  "sn18:22.0.2": "2. Dutiyavagga ",
  "sn18:22.0.3": "22. Apagatasutta ",
  "sn18:22.1.1": "Sāvatthinidānaṃ. ",
  "sn18:22.1.2": "Atha kho āyasmā rāhulo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā rāhulo bhagavantaṃ etadavoca: ",
  "sn18:22.1.3": "“kathaṃ nu kho, bhante, jānato kathaṃ passato imasmiṃ ca saviññāṇake kāye bahiddhā ca sabbanimittesu ahaṅkāramamaṅkāramānāpagataṃ mānasaṃ hoti vidhā samatikkantaṃ santaṃ suvimuttan”ti? ",
  "sn18:22.1.4": "“Yaṃ kiñci, rāhula, rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ rūpaṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya disvā anupādā vimutto hoti. ",
  "sn18:22.2.1": "Yā kāci vedanā …pe… ",
  "sn18:22.2.2": "yā kāci saññā … ",
  "sn18:22.2.3": "ye keci saṅkhārā … ",
  "sn18:22.2.4": "yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ viññāṇaṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya disvā anupādā vimutto hoti. ",
  "sn18:22.2.5": "Evaṃ kho, rāhula, jānato evaṃ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānāpagataṃ mānasaṃ hoti vidhā samatikkantaṃ santaṃ suvimuttan”ti. ",
  "sn18:22.2.6": "Dvādasamaṃ. ",
  "sn18:22.2.7": "Dutiyo vaggo. ",
  "sn18:22.3.1": "Cakkhu rūpañca viññāṇaṃ, ",
  "sn18:22.3.2": "Samphasso vedanāya ca; ",
  "sn18:22.3.3": "Saññā sañcetanā taṇhā, ",
  "sn18:22.3.4": "Dhātu khandhena te dasa; ",
  "sn18:22.3.5": "Anusayaṃ apagatañceva, ",
  "sn18:22.3.6": "Vaggo tena pavuccatīti. ",
  "sn18:22.3.7": "Rāhulasaṃyuttaṃ samattaṃ. "
}