{
  "sn37:1.0.1": "Saṃyutta Nikāya 37 ",
  "sn37:1.0.2": "1. Paṭhamapeyyālavagga ",
  "sn37:1.0.3": "1. Mātugāmasutta ",
  "sn37:1.1.1": "“Pañcahi, bhikkhave, aṅgehi samannāgato mātugāmo ekantaamanāpo hoti purisassa. ",
  "sn37:1.1.2": "Katamehi pañcahi? ",
  "sn37:1.1.3": "Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati—",
  "sn37:1.1.4": "imehi kho, bhikkhave, pañcahi aṅgehi samannāgato mātugāmo ekantaamanāpo hoti purisassa. ",
  "sn37:1.1.5": "Pañcahi, bhikkhave, aṅgehi samannāgato mātugāmo ekantamanāpo hoti purisassa. ",
  "sn37:1.1.6": "Katamehi pañcahi? ",
  "sn37:1.1.7": "Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati—",
  "sn37:1.1.8": "imehi kho, bhikkhave, pañcahi aṅgehi samannāgato mātugāmo ekantamanāpo hoti purisassā”ti. ",
  "sn37:1.1.9": "Paṭhamaṃ. ",
  "sn37:2.0.1": "Saṃyutta Nikāya 37 ",
  "sn37:2.0.2": "1. Paṭhamapeyyālavagga ",
  "sn37:2.0.3": "2. Purisasutta ",
  "sn37:2.1.1": "“Pañcahi, bhikkhave, aṅgehi samannāgato puriso ekantaamanāpo hoti mātugāmassa. ",
  "sn37:2.1.2": "Katamehi pañcahi? ",
  "sn37:2.1.3": "Na ca rūpavā hoti, na ca bhogavā hoti, na ca sīlavā hoti, alaso ca hoti, pajañcassa na labhati—",
  "sn37:2.1.4": "imehi kho, bhikkhave, pañcahi aṅgehi samannāgato puriso ekantaamanāpo hoti mātugāmassa. ",
  "sn37:2.1.5": "Pañcahi, bhikkhave, aṅgehi samannāgato puriso ekantamanāpo hoti mātugāmassa. ",
  "sn37:2.1.6": "Katamehi pañcahi? ",
  "sn37:2.1.7": "Rūpavā ca hoti, bhogavā ca hoti, sīlavā ca hoti, dakkho ca hoti analaso, pajañcassa labhati—",
  "sn37:2.1.8": "imehi kho, bhikkhave, pañcahi aṅgehi samannāgato puriso ekantamanāpo hoti mātugāmassā”ti. ",
  "sn37:2.1.9": "Dutiyaṃ. ",
  "sn37:3.0.1": "Saṃyutta Nikāya 37 ",
  "sn37:3.0.2": "1. Paṭhamapeyyālavagga ",
  "sn37:3.0.3": "3. Āveṇikadukkhasutta ",
  "sn37:3.1.1": "“Pañcimāni, bhikkhave, mātugāmassa āveṇikāni dukkhāni, yāni mātugāmo paccanubhoti, aññatreva purisehi. ",
  "sn37:3.1.2": "Katamāni pañca? ",
  "sn37:3.1.3": "Idha, bhikkhave, mātugāmo daharova samāno patikulaṃ gacchati, ñātakehi vinā hoti. ",
  "sn37:3.1.4": "Idaṃ, bhikkhave, mātugāmassa paṭhamaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. ",
  "sn37:3.1.5": "Puna caparaṃ, bhikkhave, mātugāmo utunī hoti. ",
  "sn37:3.1.6": "Idaṃ, bhikkhave, mātugāmassa dutiyaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. ",
  "sn37:3.1.7": "Puna caparaṃ, bhikkhave, mātugāmo gabbhinī hoti. ",
  "sn37:3.1.8": "Idaṃ, bhikkhave, mātugāmassa tatiyaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. ",
  "sn37:3.1.9": "Puna caparaṃ, bhikkhave, mātugāmo vijāyati. ",
  "sn37:3.1.10": "Idaṃ, bhikkhave, mātugāmassa catutthaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. ",
  "sn37:3.1.11": "Puna caparaṃ, bhikkhave, mātugāmo purisassa pāricariyaṃ upeti. ",
  "sn37:3.1.12": "Idaṃ kho, bhikkhave, mātugāmassa pañcamaṃ āveṇikaṃ dukkhaṃ, yaṃ mātugāmo paccanubhoti, aññatreva purisehi. ",
  "sn37:3.1.13": "Imāni kho, bhikkhave, pañca mātugāmassa āveṇikāni dukkhāni, yāni mātugāmo paccanubhoti, aññatreva purisehī”ti. ",
  "sn37:3.1.14": "Tatiyaṃ. ",
  "sn37:4.0.1": "Saṃyutta Nikāya 37 ",
  "sn37:4.0.2": "1. Paṭhamapeyyālavagga ",
  "sn37:4.0.3": "4. Tīhidhammehisutta ",
  "sn37:4.1.1": "“Tīhi, bhikkhave, dhammehi samannāgato mātugāmo yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. ",
  "sn37:4.1.2": "Katamehi tīhi? ",
  "sn37:4.1.3": "Idha, bhikkhave, mātugāmo pubbaṇhasamayaṃ maccheramalapariyuṭṭhitena cetasā agāraṃ ajjhāvasati. ",
  "sn37:4.1.4": "Majjhanhikasamayaṃ issāpariyuṭṭhitena cetasā agāraṃ ajjhāvasati. ",
  "sn37:4.1.5": "Sāyanhasamayaṃ kāmarāgapariyuṭṭhitena cetasā agāraṃ ajjhāvasati. ",
  "sn37:4.1.6": "Imehi kho, bhikkhave, tīhi dhammehi samannāgato mātugāmo yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti. ",
  "sn37:4.1.7": "Catutthaṃ. ",
  "sn37:4.1.8": "() ",
  "sn37:5.0.1": "Saṃyutta Nikāya 37 ",
  "sn37:5.0.2": "1. Paṭhamapeyyālavagga ",
  "sn37:5.0.3": "5. Kodhanasutta ",
  "sn37:5.1.1": "Atha kho āyasmā anuruddho yena bhagavā tenupasaṅkami; upasaṅkamitvā ekamantaṃ nisīdi. Ekamantaṃ nisinno kho āyasmā anuruddho bhagavantaṃ etadavoca: ",
  "sn37:5.1.2": "“idhāhaṃ, bhante, mātugāmaṃ passāmi dibbena cakkhunā visuddhena atikkantamānusakena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantaṃ. ",
  "sn37:5.1.3": "Katīhi nu kho, bhante, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti? ",
  "sn37:5.2.1": "“Pañcahi kho, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. ",
  "sn37:5.2.2": "Katamehi pañcahi? ",
  "sn37:5.2.3": "Assaddho ca hoti, ahiriko ca hoti, anottappī ca hoti, kodhano ca hoti, duppañño ca hoti—",
  "sn37:5.2.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti. ",
  "sn37:5.2.5": "Pañcamaṃ. ",
  "sn37:6.0.1": "Saṃyutta Nikāya 37 ",
  "sn37:6.0.2": "1. Paṭhamapeyyālavagga ",
  "sn37:6.0.3": "6. Upanāhīsutta ",
  "sn37:6.1.1": "“Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. ",
  "sn37:6.1.2": "Katamehi pañcahi? ",
  "sn37:6.1.3": "Assaddho ca hoti, ahiriko ca hoti, anottappī ca hoti, upanāhī ca hoti, duppañño ca hoti—",
  "sn37:6.1.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti. ",
  "sn37:6.1.5": "Chaṭṭhaṃ. ",
  "sn37:7.0.1": "Saṃyutta Nikāya 37 ",
  "sn37:7.0.2": "1. Paṭhamapeyyālavagga ",
  "sn37:7.0.3": "7. Issukīsutta ",
  "sn37:7.1.1": "“Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. ",
  "sn37:7.1.2": "Katamehi pañcahi? ",
  "sn37:7.1.3": "Assaddho ca hoti, ahiriko ca hoti, anottappī ca hoti, issukī ca hoti, duppañño ca hoti—",
  "sn37:7.1.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti. ",
  "sn37:7.1.5": "Sattamaṃ. ",
  "sn37:8.0.1": "Saṃyutta Nikāya 37 ",
  "sn37:8.0.2": "1. Paṭhamapeyyālavagga ",
  "sn37:8.0.3": "8. Maccharīsutta ",
  "sn37:8.1.1": "“Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. ",
  "sn37:8.1.2": "Katamehi pañcahi? ",
  "sn37:8.1.3": "Assaddho ca hoti, ahiriko ca hoti, anottappī ca hoti, maccharī ca hoti, duppañño ca hoti—",
  "sn37:8.1.4": "imehi kho, anuruddha, pañcahi dhammehi samannāgato mātugāmo …pe… ",
  "sn37:8.1.5": "apāyaṃ duggatiṃ vinipātaṃ nirayaṃ upapajjatī”ti. ",
  "sn37:8.1.6": "Aṭṭhamaṃ. ",
  "sn37:9.0.1": "Saṃyutta Nikāya 37 ",
  "sn37:9.0.2": "1. Paṭhamapeyyālavagga ",
  "sn37:9.0.3": "9. Aticārīsutta ",
  "sn37:9.1.1": "“Pañcahi, anuruddha, dhammehi samannāgato mātugāmo …pe… apāyaṃ duggatiṃ vinipātaṃ nirayaṃ upapajjati. ",
  "sn37:9.1.2": "Katamehi pañcahi? ",
  "sn37:9.1.3": "Assaddho ca hoti, ahiriko ca hoti, anottappī ca hoti, aticārī ca hoti, duppañño ca hoti—",
  "sn37:9.1.4": "imehi kho, anuruddha, pañcahi dhammehi samannāgato mātugāmo …pe… upapajjatī”ti. ",
  "sn37:9.1.5": "Navamaṃ. ",
  "sn37:10.0.1": "Saṃyutta Nikāya 37 ",
  "sn37:10.0.2": "1. Paṭhamapeyyālavagga ",
  "sn37:10.0.3": "10. Dussīlasutta ",
  "sn37:10.1.1": "“Pañcahi, anuruddha, dhammehi samannāgato mātugāmo …pe… nirayaṃ upapajjati. ",
  "sn37:10.1.2": "Katamehi pañcahi? ",
  "sn37:10.1.3": "Assaddho ca hoti, ahiriko ca hoti, anottappī ca hoti, dussīlo ca hoti, duppañño ca hoti—",
  "sn37:10.1.4": "imehi kho, anuruddha, pañcahi dhammehi samannāgato mātugāmo …pe… nirayaṃ upapajjatī”ti. ",
  "sn37:10.1.5": "Dasamaṃ. ",
  "sn37:11.0.1": "Saṃyutta Nikāya 37 ",
  "sn37:11.0.2": "1. Paṭhamapeyyālavagga ",
  "sn37:11.0.3": "11. Appassutasutta ",
  "sn37:11.1.1": "“Pañcahi, anuruddha, dhammehi samannāgato mātugāmo …pe… nirayaṃ upapajjati. ",
  "sn37:11.1.2": "Katamehi pañcahi? ",
  "sn37:11.1.3": "Assaddho ca hoti, ahiriko ca hoti, anottappī ca hoti, appassuto ca hoti, duppañño ca hoti—",
  "sn37:11.1.4": "imehi kho, anuruddha, pañcahi dhammehi samannāgato mātugāmo …pe… nirayaṃ upapajjatī”ti. ",
  "sn37:11.1.5": "Ekādasamaṃ. ",
  "sn37:12.0.1": "Saṃyutta Nikāya 37 ",
  "sn37:12.0.2": "1. Paṭhamapeyyālavagga ",
  "sn37:12.0.3": "12. Kusītasutta ",
  "sn37:12.1.1": "“Pañcahi, anuruddha, dhammehi samannāgato mātugāmo …pe… nirayaṃ upapajjati. ",
  "sn37:12.1.2": "Katamehi pañcahi? ",
  "sn37:12.1.3": "Assaddho ca hoti, ahiriko ca hoti, anottappī ca hoti, kusīto ca hoti, duppañño ca hoti—",
  "sn37:12.1.4": "imehi kho, anuruddha, pañcahi dhammehi samannāgato mātugāmo …pe… apāyaṃ duggatiṃ vinipātaṃ nirayaṃ upapajjatī”ti. ",
  "sn37:12.1.5": "Dvādasamaṃ. ",
  "sn37:13.0.1": "Saṃyutta Nikāya 37 ",
  "sn37:13.0.2": "1. Paṭhamapeyyālavagga ",
  "sn37:13.0.3": "13. Muṭṭhassatisutta ",
  "sn37:13.1.1": "“Pañcahi, anuruddha, dhammehi samannāgato mātugāmo …pe… nirayaṃ upapajjati. ",
  "sn37:13.1.2": "Katamehi pañcahi? ",
  "sn37:13.1.3": "Assaddho ca hoti, ahiriko ca hoti, anottappī ca hoti, muṭṭhassati ca hoti, duppañño ca hoti—",
  "sn37:13.1.4": "imehi kho, anuruddha, pañcahi dhammehi samannāgato mātugāmo …pe… nirayaṃ upapajjatī”ti. ",
  "sn37:13.1.5": "Terasamaṃ. ",
  "sn37:14.0.1": "Saṃyutta Nikāya 37 ",
  "sn37:14.0.2": "1. Paṭhamapeyyālavagga ",
  "sn37:14.0.3": "14. Pañcaverasutta ",
  "sn37:14.1.1": "“Pañcahi, anuruddha, dhammehi samannāgato mātugāmo …pe… nirayaṃ upapajjati. ",
  "sn37:14.1.2": "Katamehi pañcahi? ",
  "sn37:14.1.3": "Pāṇātipātī ca hoti, adinnādāyī ca hoti, kāmesumicchācārī ca hoti, musāvādī ca hoti, surāmerayamajjappamādaṭṭhāyī ca hoti—",
  "sn37:14.1.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti. ",
  "sn37:14.1.5": "Cuddasamaṃ. ",
  "sn37:14.1.6": "Paṭhamapeyyālavaggo. ",
  "sn37:14.2.1": "Mātugāmo puriso ca, ",
  "sn37:14.2.2": "āveṇikā tidhammo ca; ",
  "sn37:14.2.3": "Kodhano upanāhī ca, ",
  "sn37:14.2.4": "issukī maccharena ca; ",
  "sn37:14.2.5": "Aticārī ca dussīlo, ",
  "sn37:14.2.6": "appassuto ca kusīto; ",
  "sn37:14.2.7": "Muṭṭhassati pañcaveraṃ, ",
  "sn37:14.2.8": "kaṇhapakkhe pakāsito. ",
  "sn37:15.0.1": "Saṃyutta Nikāya 37 ",
  "sn37:15.0.2": "2. Dutiyapeyyālavagga ",
  "sn37:15.0.3": "15. Akkodhanasutta ",
  "sn37:15.1.1": "Atha kho āyasmā anuruddho yena bhagavā tenupasaṅkami; upasaṅkamitvā …pe… ekamantaṃ nisinno kho āyasmā anuruddho bhagavantaṃ etadavoca: ",
  "sn37:15.1.2": "“idhāhaṃ, bhante, mātugāmaṃ passāmi dibbena cakkhunā visuddhena atikkantamānusakena kāyassa bhedā paraṃ maraṇā sugatiṃ saggaṃ lokaṃ upapajjantaṃ. ",
  "sn37:15.1.3": "Katīhi nu kho, bhante, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti? ",
  "sn37:15.2.1": "“Pañcahi kho, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. ",
  "sn37:15.2.2": "Katamehi pañcahi? ",
  "sn37:15.2.3": "Saddho ca hoti, hirimā ca hoti, ottappī ca hoti, akkodhano ca hoti, paññavā ca hoti—",
  "sn37:15.2.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti. ",
  "sn37:15.2.5": "Paṭhamaṃ. ",
  "sn37:16.0.1": "Saṃyutta Nikāya 37 ",
  "sn37:16.0.2": "2. Dutiyapeyyālavagga ",
  "sn37:16.0.3": "16. Anupanāhīsutta ",
  "sn37:16.1.1": "“Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. ",
  "sn37:16.1.2": "Katamehi pañcahi? ",
  "sn37:16.1.3": "Saddho ca hoti, hirimā ca hoti, ottappī ca hoti, anupanāhī ca hoti, paññavā ca hoti—",
  "sn37:16.1.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti. ",
  "sn37:16.1.5": "Dutiyaṃ. ",
  "sn37:17.0.1": "Saṃyutta Nikāya 37 ",
  "sn37:17.0.2": "2. Dutiyapeyyālavagga ",
  "sn37:17.0.3": "17. Anissukīsutta ",
  "sn37:17.1.1": "“Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. ",
  "sn37:17.1.2": "Katamehi pañcahi? ",
  "sn37:17.1.3": "Saddho ca hoti, hirimā ca hoti, ottappī ca hoti, anissukī ca hoti, paññavā ca hoti …pe…. ",
  "sn37:17.1.4": "Tatiyaṃ. ",
  "sn37:18.0.1": "Saṃyutta Nikāya 37 ",
  "sn37:18.0.2": "2. Dutiyapeyyālavagga ",
  "sn37:18.0.3": "18. Amaccharīsutta ",
  "sn37:18.1.1": "“Amaccharī ca hoti, paññavā ca hoti …pe…. ",
  "sn37:18.1.2": "Catutthaṃ. ",
  "sn37:19.0.1": "Saṃyutta Nikāya 37 ",
  "sn37:19.0.2": "2. Dutiyapeyyālavagga ",
  "sn37:19.0.3": "19. Anaticārīsutta ",
  "sn37:19.1.1": "“Anaticārī ca hoti, paññavā ca hoti …pe…. ",
  "sn37:19.1.2": "Pañcamaṃ. ",
  "sn37:20.0.1": "Saṃyutta Nikāya 37 ",
  "sn37:20.0.2": "2. Dutiyapeyyālavagga ",
  "sn37:20.0.3": "20. Susīlasutta ",
  "sn37:20.1.1": "“Sīlavā ca hoti, paññavā ca hoti …pe…. ",
  "sn37:20.1.2": "Chaṭṭhaṃ. ",
  "sn37:21.0.1": "Saṃyutta Nikāya 37 ",
  "sn37:21.0.2": "2. Dutiyapeyyālavagga ",
  "sn37:21.0.3": "21. Bahussutasutta ",
  "sn37:21.1.1": "“Bahussuto ca hoti, paññavā ca hoti …pe…. ",
  "sn37:21.1.2": "Sattamaṃ. ",
  "sn37:22.0.1": "Saṃyutta Nikāya 37 ",
  "sn37:22.0.2": "2. Dutiyapeyyālavagga ",
  "sn37:22.0.3": "22. Āraddhavīriyasutta ",
  "sn37:22.1.1": "“Āraddhavīriyo ca hoti, paññavā ca hoti …pe…. ",
  "sn37:22.1.2": "Aṭṭhamaṃ. ",
  "sn37:23.0.1": "Saṃyutta Nikāya 37 ",
  "sn37:23.0.2": "2. Dutiyapeyyālavagga ",
  "sn37:23.0.3": "23. Upaṭṭhitassatisutta ",
  "sn37:23.1.1": "“Upaṭṭhitassati ca hoti, paññavā ca hoti …pe… ",
  "sn37:23.1.2": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti. ",
  "sn37:23.1.3": "Navamaṃ. ",
  "sn37:23.2.1": "Ime aṭṭha suttantasaṅkhepā. ",
  "sn37:24.0.1": "Saṃyutta Nikāya 37 ",
  "sn37:24.0.2": "2. Dutiyapeyyālavagga ",
  "sn37:24.0.3": "24. Pañcasīlasutta ",
  "sn37:24.1.1": "“Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. ",
  "sn37:24.1.2": "Katamehi pañcahi? ",
  "sn37:24.1.3": "Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti—",
  "sn37:24.1.4": "imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti. ",
  "sn37:24.1.5": "Dasamaṃ. ",
  "sn37:24.1.6": "Dutiyapeyyālavaggo. ",
  "sn37:24.2.1": "Dutiye ca akkodhano, ",
  "sn37:24.2.2": "anupanāhī anissukī; ",
  "sn37:24.2.3": "Amaccharī anaticārī, ",
  "sn37:24.2.4": "sīlavā ca bahussuto; ",
  "sn37:24.2.5": "Vīriyaṃ sati sīlañca, ",
  "sn37:24.2.6": "sukkapakkhe pakāsito. ",
  "sn37:25.0.1": "Saṃyutta Nikāya 37 ",
  "sn37:25.0.2": "3. Balavagga ",
  "sn37:25.0.3": "25. Visāradasutta ",
  "sn37:25.1.1": "“Pañcimāni, bhikkhave, mātugāmassa balāni. ",
  "sn37:25.1.2": "Katamāni pañca? ",
  "sn37:25.1.3": "Rūpabalaṃ, bhogabalaṃ, ñātibalaṃ, puttabalaṃ, sīlabalaṃ—",
  "sn37:25.1.4": "imāni kho, bhikkhave, pañca mātugāmassa balāni. ",
  "sn37:25.1.5": "Imehi kho, bhikkhave, pañcahi balehi samannāgato mātugāmo visārado agāraṃ ajjhāvasatī”ti. ",
  "sn37:25.1.6": "Paṭhamaṃ. ",
  "sn37:26.0.1": "Saṃyutta Nikāya 37 ",
  "sn37:26.0.2": "3. Balavagga ",
  "sn37:26.0.3": "26. Pasayhasutta ",
  "sn37:26.1.1": "“Pañcimāni, bhikkhave, mātugāmassa balāni. ",
  "sn37:26.1.2": "Katamāni pañca? ",
  "sn37:26.1.3": "Rūpabalaṃ, bhogabalaṃ, ñātibalaṃ, puttabalaṃ, sīlabalaṃ—",
  "sn37:26.1.4": "imāni kho, bhikkhave, pañca mātugāmassa balāni. ",
  "sn37:26.1.5": "Imehi kho, bhikkhave, pañcahi balehi samannāgato mātugāmo sāmikaṃ pasayha agāraṃ ajjhāvasatī”ti. ",
  "sn37:26.1.6": "Dutiyaṃ. ",
  "sn37:27.0.1": "Saṃyutta Nikāya 37 ",
  "sn37:27.0.2": "3. Balavagga ",
  "sn37:27.0.3": "27. Abhibhuyyasutta ",
  "sn37:27.1.1": "“Pañcimāni, bhikkhave, mātugāmassa balāni. ",
  "sn37:27.1.2": "Katamāni pañca? ",
  "sn37:27.1.3": "Rūpabalaṃ, bhogabalaṃ, ñātibalaṃ, puttabalaṃ, sīlabalaṃ—",
  "sn37:27.1.4": "imāni kho, bhikkhave, pañca mātugāmassa balāni. ",
  "sn37:27.1.5": "Imehi kho, bhikkhave, pañcahi balehi samannāgato mātugāmo sāmikaṃ abhibhuyya vattatī”ti. ",
  "sn37:27.1.6": "Tatiyaṃ. ",
  "sn37:28.0.1": "Saṃyutta Nikāya 37 ",
  "sn37:28.0.2": "3. Balavagga ",
  "sn37:28.0.3": "28. Ekasutta ",
  "sn37:28.1.1": "“Ekena ca kho, bhikkhave, balena samannāgato puriso mātugāmaṃ abhibhuyya vattati. ",
  "sn37:28.1.2": "Katamena ekena balena? ",
  "sn37:28.1.3": "Issariyabalena abhibhūtaṃ mātugāmaṃ neva rūpabalaṃ tāyati, na bhogabalaṃ tāyati, na ñātibalaṃ tāyati, na puttabalaṃ tāyati, na sīlabalaṃ tāyatī”ti. ",
  "sn37:28.1.4": "Catutthaṃ. ",
  "sn37:29.0.1": "Saṃyutta Nikāya 37 ",
  "sn37:29.0.2": "3. Balavagga ",
  "sn37:29.0.3": "29. Aṅgasutta ",
  "sn37:29.1.1": "“Pañcimāni, bhikkhave, mātugāmassa balāni. ",
  "sn37:29.1.2": "Katamāni pañca? ",
  "sn37:29.1.3": "Rūpabalaṃ, bhogabalaṃ, ñātibalaṃ, puttabalaṃ, sīlabalaṃ. ",
  "sn37:29.1.4": "Rūpabalena ca, bhikkhave, mātugāmo samannāgato hoti, na ca bhogabalena—",
  "sn37:29.1.5": "evaṃ so tenaṅgena aparipūro hoti. ",
  "sn37:29.1.6": "Yato ca kho, bhikkhave, mātugāmo rūpabalena ca samannāgato hoti, bhogabalena ca—",
  "sn37:29.1.7": "evaṃ so tenaṅgena paripūro hoti. ",
  "sn37:29.1.8": "Rūpabalena ca, bhikkhave, mātugāmo samannāgato hoti, bhogabalena ca, na ca ñātibalena—",
  "sn37:29.1.9": "evaṃ so tenaṅgena aparipūro hoti. ",
  "sn37:29.1.10": "Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca—",
  "sn37:29.1.11": "evaṃ so tenaṅgena paripūro hoti. ",
  "sn37:29.1.12": "Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, na ca puttabalena—",
  "sn37:29.1.13": "evaṃ so tenaṅgena aparipūro hoti. ",
  "sn37:29.1.14": "Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca, puttabalena ca—",
  "sn37:29.1.15": "evaṃ so tenaṅgena paripūro hoti. ",
  "sn37:29.1.16": "Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, puttabalena ca, na ca sīlabalena—",
  "sn37:29.1.17": "evaṃ so tenaṅgena aparipūro hoti. ",
  "sn37:29.1.18": "Yato ca kho, bhikkhave, mātugāmo rūpabalena ca samannāgato hoti, bhogabalena ca, ñātibalena ca, puttabalena ca, sīlabalena ca—",
  "sn37:29.1.19": "evaṃ so tenaṅgena paripūro hoti. ",
  "sn37:29.1.20": "Imāni kho, bhikkhave, pañca mātugāmassa balānī”ti. ",
  "sn37:29.1.21": "Pañcamaṃ. ",
  "sn37:30.0.1": "Saṃyutta Nikāya 37 ",
  "sn37:30.0.2": "3. Balavagga ",
  "sn37:30.0.3": "30. Nāsentisutta ",
  "sn37:30.1.1": "“Pañcimāni, bhikkhave, mātugāmassa balāni. ",
  "sn37:30.1.2": "Katamāni pañca? ",
  "sn37:30.1.3": "Rūpabalaṃ, bhogabalaṃ, ñātibalaṃ, puttabalaṃ, sīlabalaṃ. ",
  "sn37:30.1.4": "Rūpabalena ca, bhikkhave, mātugāmo samannāgato hoti, na ca sīlabalena, nāsenteva naṃ, kule na vāsenti. ",
  "sn37:30.1.5": "Rūpabalena ca, bhikkhave, mātugāmo samannāgato hoti, bhogabalena ca, na ca sīlabalena, nāsenteva naṃ, kule na vāsenti. ",
  "sn37:30.1.6": "Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, na ca sīlabalena, nāsenteva naṃ, kule na vāsenti. ",
  "sn37:30.1.7": "Rūpabalena ca, bhikkhave, mātugāmo samannāgato hoti, bhogabalena ca, ñātibalena ca, puttabalena ca, na ca sīlabalena, nāsenteva naṃ, kule na vāsenti. ",
  "sn37:30.1.8": "Sīlabalena ca, bhikkhave, mātugāmo samannāgato hoti, na ca rūpabalena, vāsenteva naṃ, kule na nāsenti. ",
  "sn37:30.1.9": "Sīlabalena ca, bhikkhave, mātugāmo samannāgato hoti, na ca bhogabalena, vāsenteva naṃ, kule na nāsenti. ",
  "sn37:30.1.10": "Sīlabalena ca, bhikkhave, mātugāmo samannāgato hoti, na ca ñātibalena, vāsenteva naṃ, kule na nāsenti. ",
  "sn37:30.1.11": "Sīlabalena ca, bhikkhave, mātugāmo samannāgato hoti, na ca puttabalena, vāsenteva naṃ, kule na nāsenti. ",
  "sn37:30.1.12": "Imāni kho, bhikkhave, pañca mātugāmassa balānī”ti. ",
  "sn37:30.1.13": "Chaṭṭhaṃ. ",
  "sn37:31.0.1": "Saṃyutta Nikāya 37 ",
  "sn37:31.0.2": "3. Balavagga ",
  "sn37:31.0.3": "31. Hetusutta ",
  "sn37:31.1.1": "“Pañcimāni, bhikkhave, mātugāmassa balāni. ",
  "sn37:31.1.2": "Katamāni pañca? ",
  "sn37:31.1.3": "Rūpabalaṃ, bhogabalaṃ, ñātibalaṃ, puttabalaṃ, sīlabalaṃ. ",
  "sn37:31.1.4": "Na, bhikkhave, mātugāmo rūpabalahetu vā bhogabalahetu vā ñātibalahetu vā puttabalahetu vā kāyassa bhedā paraṃ maraṇā sugatiṃ saggaṃ lokaṃ upapajjati. ",
  "sn37:31.1.5": "Sīlabalahetu kho, bhikkhave, mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. ",
  "sn37:31.1.6": "Imāni kho, bhikkhave, pañca mātugāmassa balānī”ti. ",
  "sn37:31.1.7": "Sattamaṃ. ",
  "sn37:32.0.1": "Saṃyutta Nikāya 37 ",
  "sn37:32.0.2": "3. Balavagga ",
  "sn37:32.0.3": "32. Ṭhānasutta ",
  "sn37:32.1.1": "“Pañcimāni, bhikkhave, ṭhānāni dullabhāni akatapuññena mātugāmena. ",
  "sn37:32.1.2": "Katamāni pañca? ",
  "sn37:32.1.3": "Patirūpe kule jāyeyyanti—",
  "sn37:32.1.4": "idaṃ, bhikkhave, paṭhamaṃ ṭhānaṃ dullabhaṃ akatapuññena mātugāmena. ",
  "sn37:32.1.5": "Patirūpe kule jāyitvā patirūpaṃ kulaṃ gaccheyyanti—",
  "sn37:32.1.6": "idaṃ, bhikkhave, dutiyaṃ ṭhānaṃ dullabhaṃ akatapuññena mātugāmena. ",
  "sn37:32.1.7": "Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvaseyyanti—",
  "sn37:32.1.8": "idaṃ, bhikkhave, tatiyaṃ ṭhānaṃ dullabhaṃ akatapuññena mātugāmena. ",
  "sn37:32.1.9": "Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvasantī puttavatī assanti—",
  "sn37:32.1.10": "idaṃ, bhikkhave, catutthaṃ ṭhānaṃ dullabhaṃ akatapuññena mātugāmena. ",
  "sn37:32.1.11": "Patirūpe kule jāyitvā, patirūpaṃ kulaṃ gantvā, asapatti agāraṃ ajjhāvasantī puttavatī samānā sāmikaṃ abhibhuyya vatteyyanti—",
  "sn37:32.1.12": "idaṃ, bhikkhave, pañcamaṃ ṭhānaṃ dullabhaṃ akatapuññena mātugāmena. ",
  "sn37:32.1.13": "Imāni kho, bhikkhave, pañca ṭhānāni dullabhāni akatapuññena mātugāmenāti. ",
  "sn37:32.2.1": "Pañcimāni, bhikkhave, ṭhānāni sulabhāni katapuññena mātugāmena. ",
  "sn37:32.2.2": "Katamāni pañca? ",
  "sn37:32.2.3": "Patirūpe kule jāyeyyanti—",
  "sn37:32.2.4": "idaṃ, bhikkhave, paṭhamaṃ ṭhānaṃ sulabhaṃ katapuññena mātugāmena. ",
  "sn37:32.2.5": "Patirūpe kule jāyitvā patirūpaṃ kulaṃ gaccheyyanti—",
  "sn37:32.2.6": "idaṃ, bhikkhave, dutiyaṃ ṭhānaṃ sulabhaṃ katapuññena mātugāmena. ",
  "sn37:32.2.7": "Patirūpe kule jāyitvā patirūpaṃ kulaṃ gantvā asapatti agāraṃ ajjhāvaseyyanti—",
  "sn37:32.2.8": "idaṃ, bhikkhave, tatiyaṃ ṭhānaṃ sulabhaṃ katapuññena mātugāmena. ",
  "sn37:32.2.9": "Patirūpe kule jāyitvā patirūpaṃ kulaṃ gantvā asapatti agāraṃ ajjhāvasantī puttavatī assanti—",
  "sn37:32.2.10": "idaṃ, bhikkhave, catutthaṃ ṭhānaṃ sulabhaṃ katapuññena mātugāmena. ",
  "sn37:32.2.11": "Patirūpe kule jāyitvā patirūpaṃ kulaṃ gantvā asapatti agāraṃ ajjhāvasantī puttavatī samānā sāmikaṃ abhibhuyya vatteyyanti—",
  "sn37:32.2.12": "idaṃ, bhikkhave, pañcamaṃ ṭhānaṃ sulabhaṃ katapuññena mātugāmena. ",
  "sn37:32.2.13": "Imāni kho, bhikkhave, pañca ṭhānāni sulabhāni katapuññena mātugāmenā”ti. ",
  "sn37:32.2.14": "Aṭṭhamaṃ. ",
  "sn37:33.0.1": "Saṃyutta Nikāya 37 ",
  "sn37:33.0.2": "3. Balavagga ",
  "sn37:33.0.3": "33. Pañcasīlavisāradasutta ",
  "sn37:33.1.1": "“Pañcahi, bhikkhave, dhammehi samannāgato mātugāmo visārado agāraṃ ajjhāvasati. ",
  "sn37:33.1.2": "Katamehi pañcahi? ",
  "sn37:33.1.3": "Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti—",
  "sn37:33.1.4": "imehi kho, bhikkhave, pañcahi dhammehi samannāgato mātugāmo visārado agāraṃ ajjhāvasatī”ti. ",
  "sn37:33.1.5": "Navamaṃ. ",
  "sn37:34.0.1": "Saṃyutta Nikāya 37 ",
  "sn37:34.0.2": "3. Balavagga ",
  "sn37:34.0.3": "34. Vaḍḍhīsutta ",
  "sn37:34.1.1": "“Pañcahi, bhikkhave, vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati sārādāyinī ca hoti varādāyinī ca kāyassa. ",
  "sn37:34.1.2": "Katamehi pañcahi? ",
  "sn37:34.1.3": "Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati—",
  "sn37:34.1.4": "imehi kho, bhikkhave, pañcahi vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati, sārādāyinī ca hoti, varādāyinī ca kāyassāti. ",
  "sn37:34.2.1": "Saddhāya sīlena ca yādha vaḍḍhati, ",
  "sn37:34.2.2": "Paññāya cāgena sutena cūbhayaṃ; ",
  "sn37:34.2.3": "Sā tādisī sīlavatī upāsikā, ",
  "sn37:34.2.4": "Ādīyati sāramidheva attano”ti. ",
  "sn37:34.2.5": "Dasamaṃ. ",
  "sn37:34.2.6": "Balavaggo tatiyo. ",
  "sn37:34.3.1": "Visāradā pasayha abhibhuyya, ",
  "sn37:34.3.2": "Ekaṃ aṅgena pañcamaṃ; ",
  "sn37:34.3.3": "Nāsenti hetu ṭhānañca, ",
  "sn37:34.3.4": "Visārado vaḍḍhinā dasāti. ",
  "sn37:34.3.5": "Mātugāmasaṃyuttaṃ samattaṃ. "
}