{
  "tha-ap304:0.1": "Therāpadāna ",
  "tha-ap304:0.2": "Padumakesaravagga ",
  "tha-ap304:0.3": "2. Sabbagandhiyattheraapadāna ",
  "tha-ap304:1.1": "“Gandhamālaṁ mayā dinnaṁ, ",
  "tha-ap304:1.2": "vipassissa mahesino; ",
  "tha-ap304:1.3": "Adāsiṁ ujubhūtassa, ",
  "tha-ap304:1.4": "koseyyavatthamuttamaṁ. ",
  "tha-ap304:2.1": "Ekanavutito kappe, ",
  "tha-ap304:2.2": "yaṁ vatthamadadiṁ pure; ",
  "tha-ap304:2.3": "Duggatiṁ nābhijānāmi, ",
  "tha-ap304:2.4": "gandhadānassidaṁ phalaṁ. ",
  "tha-ap304:3.1": "Ito pannarase kappe, ",
  "tha-ap304:3.2": "suceḷo nāma khattiyo; ",
  "tha-ap304:3.3": "Sattaratanasampanno, ",
  "tha-ap304:3.4": "cakkavattī mahabbalo. ",
  "tha-ap304:4.1": "Paṭisambhidā catasso, ",
  "tha-ap304:4.2": "…pe… ",
  "tha-ap304:4.3": "kataṁ buddhassa sāsanaṁ”. ",
  "tha-ap304:5.1": "Itthaṁ sudaṁ āyasmā sabbagandhiyo thero imā gāthāyo abhāsitthāti. ",
  "tha-ap304:6.1": "Sabbagandhiyattherassāpadānaṁ dutiyaṁ. "
}