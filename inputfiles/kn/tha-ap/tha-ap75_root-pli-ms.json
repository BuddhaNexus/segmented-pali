{
  "tha-ap75:0.1": "Therāpadāna ",
  "tha-ap75:0.2": "Nāgasamālavagga ",
  "tha-ap75:0.3": "3 Buddhasaññakattheraapadāna ",
  "tha-ap75:1.1": "“Dumagge paṁsukūlikaṁ, ",
  "tha-ap75:1.2": "laggaṁ disvāna satthuno; ",
  "tha-ap75:1.3": "Tato tamañjaliṁ katvā, ",
  "tha-ap75:1.4": "paṁsukūlaṁ avandahaṁ. ",
  "tha-ap75:2.1": "Dvenavute ito kappe, ",
  "tha-ap75:2.2": "yaṁ kammamakariṁ tadā; ",
  "tha-ap75:2.3": "Duggatiṁ nābhijānāmi, ",
  "tha-ap75:2.4": "buddhasaññāyidaṁ phalaṁ. ",
  "tha-ap75:3.1": "Ito catutthake kappe, ",
  "tha-ap75:3.2": "dumasārosi khattiyo; ",
  "tha-ap75:3.3": "Cāturanto vijitāvī, ",
  "tha-ap75:3.4": "cakkavattī mahabbalo. ",
  "tha-ap75:4.1": "Paṭisambhidā catasso, ",
  "tha-ap75:4.2": "…pe… ",
  "tha-ap75:4.3": "kataṁ buddhassa sāsanaṁ”. ",
  "tha-ap75:5.1": "Itthaṁ sudaṁ āyasmā buddhasaññako thero imā gāthāyo abhāsitthāti. ",
  "tha-ap75:6.1": "Buddhasaññakattherassāpadānaṁ tatiyaṁ. "
}