{
"tha-ap140:1.1": "Therāpadāna",
"tha-ap140:2.1": "Sobhitavagga",
"tha-ap140:3.1": "8 Ekapasādaniyattheraapadāna",
"tha-ap140:4.1": "“Nārado iti me nāmaṃ,",
"tha-ap140:4.2": "kesavo iti maṃ vidū;",
"tha-ap140:4.3": "Kusalākusalaṃ esaṃ,",
"tha-ap140:4.4": "agamaṃ buddhasantikaṃ.",
"tha-ap140:5.1": "Mettacitto kāruṇiko,",
"tha-ap140:5.2": "atthadassī mahāmuni;",
"tha-ap140:5.3": "Assāsayanto satte so,",
"tha-ap140:5.4": "dhammaṃ deseti cakkhumā.",
"tha-ap140:6.1": "Sakaṃ cittaṃ pasādetvā,",
"tha-ap140:6.2": "sire katvāna añjaliṃ;",
"tha-ap140:6.3": "Satthāraṃ abhivādetvā,",
"tha-ap140:6.4": "pakkāmiṃ pācināmukho.",
"tha-ap140:7.1": "Sattarase kappasate,",
"tha-ap140:7.2": "rājā āsi mahīpati;",
"tha-ap140:7.3": "Amittatāpano nāma,",
"tha-ap140:7.4": "cakkavattī mahabbalo.",
"tha-ap140:8.1": "Paṭisambhidā catasso, … pe …",
"tha-ap140:8.4": "kataṃ buddhassa sāsanaṃ”.",
"tha-ap140:9.1": "Itthaṃ sudaṃ āyasmā ekapasādaniyo thero imā gāthāyo abhāsitthāti.",
"tha-ap140:10.1": "Ekapasādaniyattherassāpadānaṃ aṭṭhamaṃ."
}