{
  "tha-ap283:0.1": "Therāpadāna ",
  "tha-ap283:0.2": "Paṇṇadāyakavagga ",
  "tha-ap283:0.3": "1. Paṇṇadāyakattheraapadāna ",
  "tha-ap283:1.1": "“Paṇṇasāle nisinnomhi, ",
  "tha-ap283:1.2": "paṇṇabhojanabhojano; ",
  "tha-ap283:1.3": "Upaviṭṭhañca maṁ santaṁ, ",
  "tha-ap283:1.4": "upāgacchi mahāisi. ",
  "tha-ap283:2.1": "Siddhattho lokapajjoto, ",
  "tha-ap283:2.2": "sabbalokatikicchako; ",
  "tha-ap283:2.3": "Tassa paṇṇaṁ mayā dinnaṁ, ",
  "tha-ap283:2.4": "nisinnaṁ paṇṇasanthare. ",
  "tha-ap283:3.1": "Catunnavutito kappe, ",
  "tha-ap283:3.2": "yaṁ paṇṇamadadiṁ tadā; ",
  "tha-ap283:3.3": "Duggatiṁ nābhijānāmi, ",
  "tha-ap283:3.4": "paṇṇadānassidaṁ phalaṁ. ",
  "tha-ap283:4.1": "Paṭisambhidā catasso, ",
  "tha-ap283:4.2": "vimokkhāpi ca aṭṭhime; ",
  "tha-ap283:4.3": "Chaḷabhiññā sacchikatā, ",
  "tha-ap283:4.4": "kataṁ buddhassa sāsanaṁ”. ",
  "tha-ap283:5.1": "Itthaṁ sudaṁ āyasmā paṇṇadāyako thero imā gāthāyo abhāsitthāti. ",
  "tha-ap283:6.1": "Paṇṇadāyakattherassāpadānaṁ paṭhamaṁ. "
}