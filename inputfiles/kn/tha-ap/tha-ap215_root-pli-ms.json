{
"tha-ap215:1.1": "Therāpadāna",
"tha-ap215:2.1": "Hatthivagga",
"tha-ap215:3.1": "3. Saccasaññakattheraapadāna",
"tha-ap215:4.1": "“Vessabhū tamhi samaye,",
"tha-ap215:4.2": "bhikkhusaṃghapurakkhato;",
"tha-ap215:4.3": "Deseti ariyasaccāni,",
"tha-ap215:4.4": "nibbāpento mahājanaṃ.",
"tha-ap215:5.1": "Paramakāruññapattomhi,",
"tha-ap215:5.2": "samitiṃ agamāsahaṃ;",
"tha-ap215:5.3": "Sohaṃ nisinnako santo,",
"tha-ap215:5.4": "dhammamassosi satthuno.",
"tha-ap215:6.1": "Tassāhaṃ dhammaṃ sutvāna,",
"tha-ap215:6.2": "devalokaṃ agacchahaṃ;",
"tha-ap215:6.3": "Tiṃsakappāni devesu,",
"tha-ap215:6.4": "avasiṃ tatthahaṃ pure.",
"tha-ap215:7.1": "Ekattiṃse ito kappe,",
"tha-ap215:7.2": "yaṃ saññamalabhiṃ tadā;",
"tha-ap215:7.3": "Duggatiṃ nābhijānāmi,",
"tha-ap215:7.4": "saccasaññāyidaṃ phalaṃ.",
"tha-ap215:8.1": "Chabbīsamhi ito kappe,",
"tha-ap215:8.2": "eko āsiṃ janādhipo;",
"tha-ap215:8.3": "Ekaphusitanāmena,",
"tha-ap215:8.4": "cakkavattī mahabbalo.",
"tha-ap215:9.1": "Paṭisambhidā catasso, … pe …",
"tha-ap215:9.4": "kataṃ buddhassa sāsanaṃ”.",
"tha-ap215:10.1": "Itthaṃ sudaṃ āyasmā saccasaññako thero imā gāthāyo abhāsitthāti.",
"tha-ap215:11.1": "Saccasaññakattherassāpadānaṃ tatiyaṃ."
}