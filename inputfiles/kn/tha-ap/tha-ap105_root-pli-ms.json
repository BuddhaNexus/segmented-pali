{
  "tha-ap105:0.1": "Therāpadāna ",
  "tha-ap105:0.2": "Bhikkhadāyivagga ",
  "tha-ap105:0.3": "3. Uppalahatthiyattheraapadāna ",
  "tha-ap105:1.1": "“Tivarāyaṁ nivāsīhaṁ, ",
  "tha-ap105:1.2": "ahosiṁ māliko tadā; ",
  "tha-ap105:1.3": "Addasaṁ virajaṁ buddhaṁ, ",
  "tha-ap105:1.4": "siddhatthaṁ lokapūjitaṁ. ",
  "tha-ap105:2.1": "Pasannacitto sumano, ",
  "tha-ap105:2.2": "pupphahatthamadāsahaṁ; ",
  "tha-ap105:2.3": "Yattha yatthupapajjāmi, ",
  "tha-ap105:2.4": "tassa kammassa vāhasā. ",
  "tha-ap105:3.1": "Anubhomi phalaṁ iṭṭhaṁ, ",
  "tha-ap105:3.2": "pubbe sukatamattano; ",
  "tha-ap105:3.3": "Parikkhitto sumallehi, ",
  "tha-ap105:3.4": "pupphadānassidaṁ phalaṁ. ",
  "tha-ap105:4.1": "Catunnavutito kappe, ",
  "tha-ap105:4.2": "yaṁ pupphamabhiropayiṁ; ",
  "tha-ap105:4.3": "Duggatiṁ nābhijānāmi, ",
  "tha-ap105:4.4": "pupphapūjāyidaṁ phalaṁ. ",
  "tha-ap105:5.1": "Catunnavutupādāya, ",
  "tha-ap105:5.2": "ṭhapetvā vattamānakaṁ; ",
  "tha-ap105:5.3": "Pañcarājasatā tattha, ",
  "tha-ap105:5.4": "najjasamasanāmakā. ",
  "tha-ap105:6.1": "Paṭisambhidā catasso, ",
  "tha-ap105:6.2": "…pe… ",
  "tha-ap105:6.3": "kataṁ buddhassa sāsanaṁ”. ",
  "tha-ap105:7.1": "Itthaṁ sudaṁ āyasmā uppalahatthiyo thero imā gāthāyo abhāsitthāti. ",
  "tha-ap105:8.1": "Uppalahatthiyattherassāpadānaṁ tatiyaṁ. "
}