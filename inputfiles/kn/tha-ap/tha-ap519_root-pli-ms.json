{
  "tha-ap519:0.1": "Therāpadāna ",
  "tha-ap519:0.2": "Phaladāyakavagga ",
  "tha-ap519:0.3": "7. Kuṭajapupphiyattheraapadāna ",
  "tha-ap519:1.1": "“Himavantassāvidūre, ",
  "tha-ap519:1.2": "vasalo nāma pabbato; ",
  "tha-ap519:1.3": "Buddho sudassano nāma, ",
  "tha-ap519:1.4": "vasate pabbatantare. ",
  "tha-ap519:2.1": "Pupphaṁ hemavantaṁ gayha, ",
  "tha-ap519:2.2": "vehāsaṁ agamāsahaṁ; ",
  "tha-ap519:2.3": "Tatthaddasāsiṁ sambuddhaṁ, ",
  "tha-ap519:2.4": "oghatiṇṇamanāsavaṁ. ",
  "tha-ap519:3.1": "Pupphaṁ kuṭajamādāya, ",
  "tha-ap519:3.2": "sire katvāna añjaliṁ; ",
  "tha-ap519:3.3": "Buddhassa abhiropesiṁ, ",
  "tha-ap519:3.4": "sayambhussa mahesino. ",
  "tha-ap519:4.1": "Ekatiṁse ito kappe, ",
  "tha-ap519:4.2": "yaṁ pupphamabhipūjayiṁ; ",
  "tha-ap519:4.3": "Duggatiṁ nābhijānāmi, ",
  "tha-ap519:4.4": "buddhapūjāyidaṁ phalaṁ. ",
  "tha-ap519:5.1": "Kilesā jhāpitā mayhaṁ, ",
  "tha-ap519:5.2": "…pe… ",
  "tha-ap519:5.3": "viharāmi anāsavo. ",
  "tha-ap519:6.1": "Svāgataṁ vata me āsi, ",
  "tha-ap519:6.2": "…pe… ",
  "tha-ap519:6.3": "kataṁ buddhassa sāsanaṁ. ",
  "tha-ap519:7.1": "Paṭisambhidā catasso, ",
  "tha-ap519:7.2": "…pe… ",
  "tha-ap519:7.3": "kataṁ buddhassa sāsanaṁ”. ",
  "tha-ap519:8.1": "Itthaṁ sudaṁ āyasmā kuṭajapupphiyo thero imā gāthāyo abhāsitthāti. ",
  "tha-ap519:9.1": "Kuṭajapupphiyattherassāpadānaṁ sattamaṁ. "
}