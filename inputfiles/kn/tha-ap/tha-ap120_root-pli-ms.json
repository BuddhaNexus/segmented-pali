{
"tha-ap120:1.1": "Therāpadāna",
"tha-ap120:2.1": "Mahāparivāravagga",
"tha-ap120:3.1": "8. Maggasaññakattheraapadāna",
"tha-ap120:4.1": "“Padumuttarabuddhassa,",
"tha-ap120:4.2": "sāvakā vanacārino;",
"tha-ap120:4.3": "Vippanaṭṭhā brahāraññe,",
"tha-ap120:4.4": "andhāva anusuyyare.",
"tha-ap120:5.1": "Anussaritvā sambuddhaṃ,",
"tha-ap120:5.2": "padumuttaranāyakaṃ;",
"tha-ap120:5.3": "Tassa te munino puttā,",
"tha-ap120:5.4": "vippanaṭṭhā mahāvane.",
"tha-ap120:6.1": "Bhavanā oruhitvāna,",
"tha-ap120:6.2": "agamiṃ bhikkhusantikaṃ;",
"tha-ap120:6.3": "Tesaṃ maggañca ācikkhiṃ,",
"tha-ap120:6.4": "bhojanañca adāsahaṃ.",
"tha-ap120:7.1": "Tena kammena dvipadinda,",
"tha-ap120:7.2": "lokajeṭṭha narāsabha;",
"tha-ap120:7.3": "Jātiyā sattavassohaṃ,",
"tha-ap120:7.4": "arahattamapāpuṇiṃ.",
"tha-ap120:8.1": "Sacakkhū nāma nāmena,",
"tha-ap120:8.2": "dvādasa cakkavattino;",
"tha-ap120:8.3": "Sattaratanasampannā,",
"tha-ap120:8.4": "pañcakappasate ito.",
"tha-ap120:9.1": "Paṭisambhidā catasso, … pe …",
"tha-ap120:9.4": "kataṃ buddhassa sāsanaṃ”.",
"tha-ap120:10.1": "Itthaṃ sudaṃ āyasmā maggasaññako thero imā gāthāyo abhāsitthāti.",
"tha-ap120:11.1": "Maggasaññakattherassāpadānaṃ aṭṭhamaṃ."
}