{
  "tha-ap210:0.1": "Therāpadāna ",
  "tha-ap210:0.2": "Kaṇikārapupphiyavagga ",
  "tha-ap210:0.3": "8. Koraṇḍapupphiyattheraapadāna ",
  "tha-ap210:1.1": "“Akkantañca padaṁ disvā, ",
  "tha-ap210:1.2": "cakkālaṅkārabhūsitaṁ; ",
  "tha-ap210:1.3": "Padenānupadaṁ yanto, ",
  "tha-ap210:1.4": "vipassissa mahesino. ",
  "tha-ap210:2.1": "Koraṇḍaṁ pupphitaṁ disvā, ",
  "tha-ap210:2.2": "samūlaṁ pūjitaṁ mayā; ",
  "tha-ap210:2.3": "Haṭṭho haṭṭhena cittena, ",
  "tha-ap210:2.4": "avandiṁ padamuttamaṁ. ",
  "tha-ap210:3.1": "Ekanavutito kappe, ",
  "tha-ap210:3.2": "yaṁ pupphamabhipūjayiṁ; ",
  "tha-ap210:3.3": "Duggatiṁ nābhijānāmi, ",
  "tha-ap210:3.4": "buddhapūjāyidaṁ phalaṁ. ",
  "tha-ap210:4.1": "Sattapaññāsakappamhi, ",
  "tha-ap210:4.2": "eko vītamalo ahuṁ; ",
  "tha-ap210:4.3": "Sattaratanasampanno, ",
  "tha-ap210:4.4": "cakkavattī mahabbalo. ",
  "tha-ap210:5.1": "Paṭisambhidā catasso, ",
  "tha-ap210:5.2": "…pe… ",
  "tha-ap210:5.3": "kataṁ buddhassa sāsanaṁ”. ",
  "tha-ap210:6.1": "Itthaṁ sudaṁ āyasmā koraṇḍapupphiyo thero imā gāthāyo abhāsitthāti. ",
  "tha-ap210:7.1": "Koraṇḍapupphiyattherassāpadānaṁ aṭṭhamaṁ. "
}