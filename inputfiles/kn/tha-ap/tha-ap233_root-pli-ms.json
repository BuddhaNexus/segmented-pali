{
  "tha-ap233:0.1": "Therāpadāna ",
  "tha-ap233:0.2": "Udakāsanavagga ",
  "tha-ap233:0.3": "1. Udakāsanadāyakattheraapadāna ",
  "tha-ap233:1.1": "“Ārāmadvārā nikkhamma, ",
  "tha-ap233:1.2": "phalakaṁ santhariṁ ahaṁ; ",
  "tha-ap233:1.3": "Udakañca upaṭṭhāsiṁ, ",
  "tha-ap233:1.4": "uttamatthassa pattiyā. ",
  "tha-ap233:2.1": "Ekattiṁse ito kappe, ",
  "tha-ap233:2.2": "yaṁ kammamakariṁ tadā; ",
  "tha-ap233:2.3": "Duggatiṁ nābhijānāmi, ",
  "tha-ap233:2.4": "āsane codake phalaṁ. ",
  "tha-ap233:3.1": "Ito pannarase kappe, ",
  "tha-ap233:3.2": "abhisāmasamavhayo; ",
  "tha-ap233:3.3": "Sattaratanasampanno, ",
  "tha-ap233:3.4": "cakkavattī mahabbalo. ",
  "tha-ap233:4.1": "Paṭisambhidā catasso, ",
  "tha-ap233:4.2": "vimokkhāpi ca aṭṭhime; ",
  "tha-ap233:4.3": "Chaḷabhiññā sacchikatā, ",
  "tha-ap233:4.4": "kataṁ buddhassa sāsanaṁ”. ",
  "tha-ap233:5.1": "Itthaṁ sudaṁ āyasmā udakāsanadāyako thero imā gāthāyo abhāsitthāti. ",
  "tha-ap233:6.1": "Udakāsanadāyakattherassāpadānaṁ paṭhamaṁ. "
}