{
  "tha-ap287:0.1": "Therāpadāna ",
  "tha-ap287:0.2": "Paṇṇadāyakavagga ",
  "tha-ap287:0.3": "5. Maghavapupphiyattheraapadāna ",
  "tha-ap287:1.1": "“Nammadānadiyā tīre, ",
  "tha-ap287:1.2": "sayambhū aparājito; ",
  "tha-ap287:1.3": "Samādhiṁ so samāpanno, ",
  "tha-ap287:1.4": "vippasanno anāvilo. ",
  "tha-ap287:2.1": "Disvā pasannasumano, ",
  "tha-ap287:2.2": "sambuddhaṁ aparājitaṁ; ",
  "tha-ap287:2.3": "Tāhaṁ maghavapupphena, ",
  "tha-ap287:2.4": "sayambhuṁ pūjayiṁ tadā. ",
  "tha-ap287:3.1": "Ekanavutito kappe, ",
  "tha-ap287:3.2": "yaṁ pupphamabhipūjayiṁ; ",
  "tha-ap287:3.3": "Duggatiṁ nābhijānāmi, ",
  "tha-ap287:3.4": "buddhapūjāyidaṁ phalaṁ. ",
  "tha-ap287:4.1": "Paṭisambhidā catasso, ",
  "tha-ap287:4.2": "…pe… ",
  "tha-ap287:4.3": "kataṁ buddhassa sāsanaṁ”. ",
  "tha-ap287:5.1": "Itthaṁ sudaṁ āyasmā maghavapupphiyo thero imā gāthāyo abhāsitthāti. ",
  "tha-ap287:6.1": "Maghavapupphiyattherassāpadānaṁ pañcamaṁ. "
}