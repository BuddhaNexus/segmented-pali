{
  "tha-ap327:0.1": "Therāpadāna ",
  "tha-ap327:0.2": "Umāpupphiyavagga ",
  "tha-ap327:0.3": "5. Nimittasaññakattheraapadāna ",
  "tha-ap327:1.1": "“Candabhāgānadītīre, ",
  "tha-ap327:1.2": "vasāmi assame ahaṁ; ",
  "tha-ap327:1.3": "Suvaṇṇamigamaddakkhiṁ, ",
  "tha-ap327:1.4": "carantaṁ vipine ahaṁ. ",
  "tha-ap327:2.1": "Mige cittaṁ pasādetvā, ",
  "tha-ap327:2.2": "lokajeṭṭhaṁ anussariṁ; ",
  "tha-ap327:2.3": "Tena cittappasādena, ",
  "tha-ap327:2.4": "aññe buddhe anussariṁ. ",
  "tha-ap327:3.1": "Abbhatītā ca ye buddhā, ",
  "tha-ap327:3.2": "vattamānā anāgatā; ",
  "tha-ap327:3.3": "Evamevaṁ virocanti, ",
  "tha-ap327:3.4": "migarājāva te tayo. ",
  "tha-ap327:4.1": "Catunnavutito kappe, ",
  "tha-ap327:4.2": "yaṁ saññamalabhiṁ tadā; ",
  "tha-ap327:4.3": "Duggatiṁ nābhijānāmi, ",
  "tha-ap327:4.4": "buddhasaññāyidaṁ phalaṁ. ",
  "tha-ap327:5.1": "Sattavīse ito kappe, ",
  "tha-ap327:5.2": "eko āsiṁ mahīpati; ",
  "tha-ap327:5.3": "Araññasattho nāmena, ",
  "tha-ap327:5.4": "cakkavattī mahabbalo. ",
  "tha-ap327:6.1": "Paṭisambhidā catasso, ",
  "tha-ap327:6.2": "…pe… ",
  "tha-ap327:6.3": "kataṁ buddhassa sāsanaṁ”. ",
  "tha-ap327:7.1": "Itthaṁ sudaṁ āyasmā nimittasaññako thero imā gāthāyo abhāsitthāti. ",
  "tha-ap327:8.1": "Nimittasaññakattherassāpadānaṁ pañcamaṁ. "
}