{
"tha-ap145:1.1": "Therāpadāna",
"tha-ap145:2.1": "Chattavagga",
"tha-ap145:3.1": "3. Vedikārakattheraapadāna",
"tha-ap145:4.1": "“Nibbute lokanāthamhi,",
"tha-ap145:4.2": "piyadassīnaruttame;",
"tha-ap145:4.3": "Pasannacitto sumano,",
"tha-ap145:4.4": "muttāvedimakāsahaṃ.",
"tha-ap145:5.1": "Maṇīhi parivāretvā,",
"tha-ap145:5.2": "akāsiṃ vedimuttamaṃ;",
"tha-ap145:5.3": "Vedikāya mahaṃ katvā,",
"tha-ap145:5.4": "tattha kālaṅkato ahaṃ.",
"tha-ap145:6.1": "Yaṃ yaṃ yonupapajjāmi,",
"tha-ap145:6.2": "devattaṃ atha mānusaṃ;",
"tha-ap145:6.3": "Maṇī dhārenti ākāse,",
"tha-ap145:6.4": "puññakammassidaṃ phalaṃ.",
"tha-ap145:7.1": "Soḷaseto kappasate,",
"tha-ap145:7.2": "maṇippabhāsanāmakā;",
"tha-ap145:7.3": "Chattiṃsāsiṃsu rājāno,",
"tha-ap145:7.4": "cakkavattī mahabbalā.",
"tha-ap145:8.1": "Paṭisambhidā catasso, … pe …",
"tha-ap145:8.4": "kataṃ buddhassa sāsanaṃ”.",
"tha-ap145:9.1": "Itthaṃ sudaṃ āyasmā vedikārako thero imā gāthāyo abhāsitthāti.",
"tha-ap145:10.1": "Vedikārakattherassāpadānaṃ tatiyaṃ."
}