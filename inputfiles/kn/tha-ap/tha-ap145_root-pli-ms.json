{
  "tha-ap145:0.1": "Therāpadāna ",
  "tha-ap145:0.2": "Chattavagga ",
  "tha-ap145:0.3": "3. Vedikārakattheraapadāna ",
  "tha-ap145:1.1": "“Nibbute lokanāthamhi, ",
  "tha-ap145:1.2": "piyadassīnaruttame; ",
  "tha-ap145:1.3": "Pasannacitto sumano, ",
  "tha-ap145:1.4": "muttāvedimakāsahaṁ. ",
  "tha-ap145:2.1": "Maṇīhi parivāretvā, ",
  "tha-ap145:2.2": "akāsiṁ vedimuttamaṁ; ",
  "tha-ap145:2.3": "Vedikāya mahaṁ katvā, ",
  "tha-ap145:2.4": "tattha kālaṅkato ahaṁ. ",
  "tha-ap145:3.1": "Yaṁ yaṁ yonupapajjāmi, ",
  "tha-ap145:3.2": "devattaṁ atha mānusaṁ; ",
  "tha-ap145:3.3": "Maṇī dhārenti ākāse, ",
  "tha-ap145:3.4": "puññakammassidaṁ phalaṁ. ",
  "tha-ap145:4.1": "Soḷaseto kappasate, ",
  "tha-ap145:4.2": "maṇippabhāsanāmakā; ",
  "tha-ap145:4.3": "Chattiṁsāsiṁsu rājāno, ",
  "tha-ap145:4.4": "cakkavattī mahabbalā. ",
  "tha-ap145:5.1": "Paṭisambhidā catasso, ",
  "tha-ap145:5.2": "…pe… ",
  "tha-ap145:5.3": "kataṁ buddhassa sāsanaṁ”. ",
  "tha-ap145:6.1": "Itthaṁ sudaṁ āyasmā vedikārako thero imā gāthāyo abhāsitthāti. ",
  "tha-ap145:7.1": "Vedikārakattherassāpadānaṁ tatiyaṁ. "
}