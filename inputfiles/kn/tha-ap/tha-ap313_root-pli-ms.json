{
"tha-ap313:1.1": "Therāpadāna",
"tha-ap313:2.1": "Ārakkhadāyakavagga",
"tha-ap313:3.1": "1. Ārakkhadāyakattheraapadāna",
"tha-ap313:4.1": "“Dhammadassissa munino,",
"tha-ap313:4.2": "vati kārāpitā mayā;",
"tha-ap313:4.3": "Ārakkho ca mayā dinno,",
"tha-ap313:4.4": "dvipadindassa tādino.",
"tha-ap313:5.1": "Aṭṭhārase kappasate,",
"tha-ap313:5.2": "yaṃ kammamakariṃ tadā;",
"tha-ap313:5.3": "Tena kammavisesena,",
"tha-ap313:5.4": "patto me āsavakkhayo.",
"tha-ap313:6.1": "Paṭisambhidā catasso,",
"tha-ap313:6.2": "vimokkhāpi ca aṭṭhime;",
"tha-ap313:6.3": "Chaḷabhiññā sacchikatā,",
"tha-ap313:6.4": "kataṃ buddhassa sāsanaṃ”.",
"tha-ap313:7.1": "Itthaṃ sudaṃ āyasmā ārakkhadāyako thero imā gāthāyo abhāsitthāti.",
"tha-ap313:8.1": "Ārakkhadāyakattherassāpadānaṃ paṭhamaṃ."
}