{
"tha-ap299:1.1": "Therāpadāna",
"tha-ap299:2.1": "Citakapūjakavagga",
"tha-ap299:3.1": "7 Desakittakattheraapadāna",
"tha-ap299:4.1": "“Upasālakanāmohaṃ,",
"tha-ap299:4.2": "ahosiṃ brāhmaṇo tadā;",
"tha-ap299:4.3": "Kānanaṃ vanamogāḷhaṃ,",
"tha-ap299:4.4": "lokajeṭṭhaṃ narāsabhaṃ.",
"tha-ap299:5.1": "Disvāna vandiṃ pādesu,",
"tha-ap299:5.2": "lokāhutipaṭiggahaṃ;",
"tha-ap299:5.3": "Pasannacittaṃ maṃ ñatvā,",
"tha-ap299:5.4": "buddho antaradhāyatha.",
"tha-ap299:6.1": "Kānanā abhinikkhamma,",
"tha-ap299:6.2": "buddhaseṭṭhamanussariṃ;",
"tha-ap299:6.3": "Taṃ desaṃ kittayitvāna,",
"tha-ap299:6.4": "kappaṃ saggamhi modahaṃ.",
"tha-ap299:7.1": "Dvenavute ito kappe,",
"tha-ap299:7.2": "yaṃ desamabhikittayiṃ;",
"tha-ap299:7.3": "Duggatiṃ nābhijānāmi,",
"tha-ap299:7.4": "kittanāya idaṃ phalaṃ.",
"tha-ap299:8.1": "Paṭisambhidā catasso, … pe …",
"tha-ap299:8.4": "kataṃ buddhassa sāsanaṃ”.",
"tha-ap299:9.1": "Itthaṃ sudaṃ āyasmā desakittako thero imā gāthāyo abhāsitthāti.",
"tha-ap299:10.1": "Desakittakattherassāpadānaṃ sattamaṃ."
}