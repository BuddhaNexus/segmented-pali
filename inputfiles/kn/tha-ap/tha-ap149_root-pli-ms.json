{
"tha-ap149:1.1": "Therāpadāna",
"tha-ap149:2.1": "Chattavagga",
"tha-ap149:3.1": "7. Maggadāyakattheraapadāna",
"tha-ap149:4.1": "“Uttaritvāna nadikaṃ,",
"tha-ap149:4.2": "vanaṃ gacchati cakkhumā;",
"tha-ap149:4.3": "Tamaddasāsiṃ sambuddhaṃ,",
"tha-ap149:4.4": "siddhatthaṃ varalakkhaṇaṃ.",
"tha-ap149:5.1": "Kudāla piṭakamādāya,",
"tha-ap149:5.2": "samaṃ katvāna taṃ pathaṃ;",
"tha-ap149:5.3": "Satthāraṃ abhivādetvā,",
"tha-ap149:5.4": "sakaṃ cittaṃ pasādayiṃ.",
"tha-ap149:6.1": "Catunnavutito kappe,",
"tha-ap149:6.2": "yaṃ kammamakariṃ tadā;",
"tha-ap149:6.3": "Duggatiṃ nābhijānāmi,",
"tha-ap149:6.4": "maggadānassidaṃ phalaṃ.",
"tha-ap149:7.1": "Sattapaññāsakappamhi,",
"tha-ap149:7.2": "eko āsiṃ janādhipo;",
"tha-ap149:7.3": "Nāmena suppabuddhoti,",
"tha-ap149:7.4": "nāyako so narissaro.",
"tha-ap149:8.1": "Paṭisambhidā catasso, … pe …",
"tha-ap149:8.4": "kataṃ buddhassa sāsanaṃ”.",
"tha-ap149:9.1": "Itthaṃ sudaṃ āyasmā maggadāyako thero imā gāthāyo abhāsitthāti.",
"tha-ap149:10.1": "Maggadāyakattherassāpadānaṃ sattamaṃ."
}