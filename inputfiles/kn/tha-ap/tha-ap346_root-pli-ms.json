{
  "tha-ap346:0.1": "Therāpadāna ",
  "tha-ap346:0.2": "Ekapadumiyavagga ",
  "tha-ap346:0.3": "4 Tikiṅkaṇipūjakattheraapadāna ",
  "tha-ap346:1.1": "“Himavantassāvidūre, ",
  "tha-ap346:1.2": "bhūtagaṇo nāma pabbato; ",
  "tha-ap346:1.3": "Tatthaddasaṁ paṁsukūlaṁ, ",
  "tha-ap346:1.4": "dumaggamhi vilaggitaṁ. ",
  "tha-ap346:2.1": "Tīṇi kiṅkaṇipupphāni, ",
  "tha-ap346:2.2": "ocinitvānahaṁ tadā; ",
  "tha-ap346:2.3": "Haṭṭho haṭṭhena cittena, ",
  "tha-ap346:2.4": "paṁsukūlaṁ apūjayiṁ. ",
  "tha-ap346:3.1": "Ekattiṁse ito kappe, ",
  "tha-ap346:3.2": "yaṁ kammamakariṁ tadā; ",
  "tha-ap346:3.3": "Duggatiṁ nābhijānāmi, ",
  "tha-ap346:3.4": "tiṇṇaṁ pupphānidaṁ phalaṁ. ",
  "tha-ap346:4.1": "Paṭisambhidā catasso, ",
  "tha-ap346:4.2": "…pe… ",
  "tha-ap346:4.3": "kataṁ buddhassa sāsanaṁ”. ",
  "tha-ap346:5.1": "Itthaṁ sudaṁ āyasmā tikiṅkaṇipūjako thero imā gāthāyo abhāsitthāti. ",
  "tha-ap346:6.1": "Tikiṅkaṇipūjakattherassāpadānaṁ catutthaṁ. "
}