{
  "tha-ap417:0.1": "Therāpadāna ",
  "tha-ap417:0.2": "Bhaddālivagga ",
  "tha-ap417:0.3": "5 Nāgapallavattheraapadāna ",
  "tha-ap417:1.1": "“Nagare bandhumatiyā, ",
  "tha-ap417:1.2": "rājuyyāne vasāmahaṁ; ",
  "tha-ap417:1.3": "Mama assamasāmantā, ",
  "tha-ap417:1.4": "nisīdi lokanāyako. ",
  "tha-ap417:2.1": "Nāgapallavamādāya, ",
  "tha-ap417:2.2": "buddhassa abhiropayiṁ; ",
  "tha-ap417:2.3": "Pasannacitto sumano, ",
  "tha-ap417:2.4": "sugataṁ abhivādayiṁ. ",
  "tha-ap417:3.1": "Ekanavutito kappe, ",
  "tha-ap417:3.2": "yaṁ pallavamapūjayiṁ; ",
  "tha-ap417:3.3": "Duggatiṁ nābhijānāmi, ",
  "tha-ap417:3.4": "buddhapūjāyidaṁ phalaṁ. ",
  "tha-ap417:4.1": "Kilesā jhāpitā mayhaṁ, ",
  "tha-ap417:4.2": "…pe… ",
  "tha-ap417:4.3": "viharāmi anāsavo. ",
  "tha-ap417:5.1": "Svāgataṁ vata me āsi, ",
  "tha-ap417:5.2": "…pe… ",
  "tha-ap417:5.3": "kataṁ buddhassa sāsanaṁ. ",
  "tha-ap417:6.1": "Paṭisambhidā catasso, ",
  "tha-ap417:6.2": "…pe… ",
  "tha-ap417:6.3": "kataṁ buddhassa sāsanaṁ”. ",
  "tha-ap417:7.1": "Itthaṁ sudaṁ āyasmā nāgapallavo thero imā gāthāyo abhāsitthāti. ",
  "tha-ap417:8.1": "Nāgapallavattherassāpadānaṁ pañcamaṁ. "
}