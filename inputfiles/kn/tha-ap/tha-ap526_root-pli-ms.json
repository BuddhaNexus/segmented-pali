{
  "tha-ap526:0.1": "Therāpadāna ",
  "tha-ap526:0.2": "Tiṇadāyakavagga ",
  "tha-ap526:0.3": "4. Abbhañjanadāyakattheraapadāna ",
  "tha-ap526:1.1": "“Nagare bandhumatiyā, ",
  "tha-ap526:1.2": "rājuyyāne vasāmahaṁ; ",
  "tha-ap526:1.3": "Cammavāsī tadā āsiṁ, ",
  "tha-ap526:1.4": "kamaṇḍaludharo ahaṁ. ",
  "tha-ap526:2.1": "Addasaṁ vimalaṁ buddhaṁ, ",
  "tha-ap526:2.2": "sayambhuṁ aparājitaṁ; ",
  "tha-ap526:2.3": "Padhānaṁ pahitattaṁ taṁ, ",
  "tha-ap526:2.4": "jhāyiṁ jhānarataṁ vasiṁ. ",
  "tha-ap526:3.1": "Sabbakāmasamiddhiñca, ",
  "tha-ap526:3.2": "oghatiṇṇamanāsavaṁ; ",
  "tha-ap526:3.3": "Disvā pasanno sumano, ",
  "tha-ap526:3.4": "abbhañjanamadāsahaṁ. ",
  "tha-ap526:4.1": "Ekanavutito kappe, ",
  "tha-ap526:4.2": "yaṁ dānamadadiṁ tadā; ",
  "tha-ap526:4.3": "Duggatiṁ nābhijānāmi, ",
  "tha-ap526:4.4": "abbhañjanassidaṁ phalaṁ. ",
  "tha-ap526:5.1": "Kilesā jhāpitā mayhaṁ, ",
  "tha-ap526:5.2": "…pe… ",
  "tha-ap526:5.3": "viharāmi anāsavo. ",
  "tha-ap526:6.1": "Svāgataṁ vata me āsi, ",
  "tha-ap526:6.2": "…pe… ",
  "tha-ap526:6.3": "kataṁ buddhassa sāsanaṁ. ",
  "tha-ap526:7.1": "Paṭisambhidā catasso, ",
  "tha-ap526:7.2": "…pe… ",
  "tha-ap526:7.3": "kataṁ buddhassa sāsanaṁ”. ",
  "tha-ap526:8.1": "Itthaṁ sudaṁ āyasmā abbhañjanadāyako thero imā gāthāyo abhāsitthāti. ",
  "tha-ap526:9.1": "Abbhañjanadāyakattherassāpadānaṁ catutthaṁ. "
}