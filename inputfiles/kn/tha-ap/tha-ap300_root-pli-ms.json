{
"tha-ap300:1.1": "Therāpadāna",
"tha-ap300:2.1": "Citakapūjakavagga",
"tha-ap300:3.1": "8. Saraṇagamaniyattheraapadāna",
"tha-ap300:4.1": "“Pabbate himavantamhi,",
"tha-ap300:4.2": "ahosiṃ luddako tadā;",
"tha-ap300:4.3": "Vipassiṃ addasaṃ buddhaṃ,",
"tha-ap300:4.4": "lokajeṭṭhaṃ narāsabhaṃ.",
"tha-ap300:5.1": "Upāsitvāna sambuddhaṃ,",
"tha-ap300:5.2": "veyyāvaccamakāsahaṃ;",
"tha-ap300:5.3": "Saraṇañca upāgacchiṃ,",
"tha-ap300:5.4": "dvipadindassa tādino.",
"tha-ap300:6.1": "Ekanavutito kappe,",
"tha-ap300:6.2": "saraṇaṃ upagacchahaṃ;",
"tha-ap300:6.3": "Duggatiṃ nābhijānāmi,",
"tha-ap300:6.4": "saraṇāgamanapphalaṃ.",
"tha-ap300:7.1": "Paṭisambhidā catasso, … pe …",
"tha-ap300:7.4": "kataṃ buddhassa sāsanaṃ”.",
"tha-ap300:8.1": "Itthaṃ sudaṃ āyasmā saraṇagamaniyo thero imā gāthāyo abhāsitthāti.",
"tha-ap300:9.1": "Saraṇagamaniyattherassāpadānaṃ aṭṭhamaṃ."
}