{
  "tha-ap216:0.1": "Therāpadāna ",
  "tha-ap216:0.2": "Hatthivagga ",
  "tha-ap216:0.3": "4. Ekasaññakattheraapadāna ",
  "tha-ap216:1.1": "“Dumagge paṁsukūlikaṁ, ",
  "tha-ap216:1.2": "laggaṁ disvāna satthuno; ",
  "tha-ap216:1.3": "Añjaliṁ paggahetvāna, ",
  "tha-ap216:1.4": "paṁsukūlaṁ avandahaṁ. ",
  "tha-ap216:2.1": "Ekattiṁse ito kappe, ",
  "tha-ap216:2.2": "yaṁ saññamalabhiṁ tadā; ",
  "tha-ap216:2.3": "Duggatiṁ nābhijānāmi, ",
  "tha-ap216:2.4": "buddhapūjāyidaṁ phalaṁ. ",
  "tha-ap216:3.1": "Pañcavīse ito kappe, ",
  "tha-ap216:3.2": "eko āsiṁ janādhipo; ",
  "tha-ap216:3.3": "Amitābhoti nāmena, ",
  "tha-ap216:3.4": "cakkavattī mahabbalo. ",
  "tha-ap216:4.1": "Paṭisambhidā catasso, ",
  "tha-ap216:4.2": "…pe… ",
  "tha-ap216:4.3": "kataṁ buddhassa sāsanaṁ”. ",
  "tha-ap216:5.1": "Itthaṁ sudaṁ āyasmā ekasaññako thero imā gāthāyo abhāsitthāti. ",
  "tha-ap216:6.1": "Ekasaññakattherassāpadānaṁ catutthaṁ. "
}