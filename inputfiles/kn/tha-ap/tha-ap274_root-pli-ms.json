{
"tha-ap274:1.1": "Therāpadāna",
"tha-ap274:2.1": "Suvaṇṇabibbohanavagga",
"tha-ap274:3.1": "2 Tilamuṭṭhidāyakattheraapadāna",
"tha-ap274:4.1": "“Mama saṅkappamaññāya,",
"tha-ap274:4.2": "satthā lokagganāyako;",
"tha-ap274:4.3": "Manomayena kāyena,",
"tha-ap274:4.4": "iddhiyā upasaṅkami.",
"tha-ap274:5.1": "Satthāraṃ upasaṅkantaṃ,",
"tha-ap274:5.2": "vanditvā purisuttamaṃ;",
"tha-ap274:5.3": "Pasannacitto sumano,",
"tha-ap274:5.4": "tilamuṭṭhimadāsahaṃ.",
"tha-ap274:6.1": "Ekanavutito kappe,",
"tha-ap274:6.2": "yaṃ dānamadadiṃ tadā;",
"tha-ap274:6.3": "Duggatiṃ nābhijānāmi,",
"tha-ap274:6.4": "tilamuṭṭhiyidaṃ phalaṃ.",
"tha-ap274:7.1": "Ito soḷasakappamhi,",
"tha-ap274:7.2": "tantiso nāma khattiyo;",
"tha-ap274:7.3": "Sattaratanasampanno,",
"tha-ap274:7.4": "cakkavattī mahabbalo.",
"tha-ap274:8.1": "Paṭisambhidā catasso, … pe …",
"tha-ap274:8.4": "kataṃ buddhassa sāsanaṃ”.",
"tha-ap274:9.1": "Itthaṃ sudaṃ āyasmā tilamuṭṭhidāyako thero imā gāthāyo abhāsitthāti.",
"tha-ap274:10.1": "Tilamuṭṭhidāyakattherassāpadānaṃ dutiyaṃ."
}