{
"tha-ap496:1.1": "Therāpadāna",
"tha-ap496:2.1": "Kiṅkaṇipupphavagga",
"tha-ap496:3.1": "4. Kiṃsukapupphiyattheraapadāna",
"tha-ap496:4.1": "“Kiṃsukaṃ pupphitaṃ disvā,",
"tha-ap496:4.2": "paggahetvāna añjaliṃ;",
"tha-ap496:4.3": "Buddhaseṭṭhaṃ saritvāna,",
"tha-ap496:4.4": "ākāse abhipūjayiṃ.",
"tha-ap496:5.1": "Tena kammena sukatena,",
"tha-ap496:5.2": "cetanāpaṇidhīhi ca;",
"tha-ap496:5.3": "Jahitvā mānusaṃ dehaṃ,",
"tha-ap496:5.4": "tāvatiṃsamagacchahaṃ.",
"tha-ap496:6.1": "Ekatiṃse ito kappe,",
"tha-ap496:6.2": "yaṃ kammamakariṃ tadā;",
"tha-ap496:6.3": "Duggatiṃ nābhijānāmi,",
"tha-ap496:6.4": "buddhapūjāyidaṃ phalaṃ.",
"tha-ap496:7.1": "Kilesā jhāpitā mayhaṃ, … pe …",
"tha-ap496:7.4": "viharāmi anāsavo.",
"tha-ap496:8.1": "Svāgataṃ vata me āsi, … pe …",
"tha-ap496:8.4": "kataṃ buddhassa sāsanaṃ.",
"tha-ap496:9.1": "Paṭisambhidā catasso, … pe …",
"tha-ap496:9.4": "kataṃ buddhassa sāsanaṃ”.",
"tha-ap496:10.1": "Itthaṃ sudaṃ āyasmā kiṃsukapupphiyo thero imā gāthāyo abhāsitthāti.",
"tha-ap496:11.1": "Kiṃsukapupphiyattherassāpadānaṃ catutthaṃ."
}