{
  "tha-ap307:0.1": "Therāpadāna ",
  "tha-ap307:0.2": "Padumakesaravagga ",
  "tha-ap307:0.3": "5. Phaladāyakattheraapadāna ",
  "tha-ap307:1.1": "“Bhāgīrathīnadītīre, ",
  "tha-ap307:1.2": "ahosi assamo tadā; ",
  "tha-ap307:1.3": "Tamahaṁ assamaṁ gacchiṁ, ",
  "tha-ap307:1.4": "phalahattho apekkhavā. ",
  "tha-ap307:2.1": "Vipassiṁ tattha addakkhiṁ, ",
  "tha-ap307:2.2": "pītaraṁsiṁva bhāṇumaṁ; ",
  "tha-ap307:2.3": "Yaṁ me atthi phalaṁ sabbaṁ, ",
  "tha-ap307:2.4": "adāsiṁ satthuno ahaṁ. ",
  "tha-ap307:3.1": "Ekanavutito kappe, ",
  "tha-ap307:3.2": "yaṁ phalaṁ adadiṁ tadā; ",
  "tha-ap307:3.3": "Duggatiṁ nābhijānāmi, ",
  "tha-ap307:3.4": "phaladānassidaṁ phalaṁ. ",
  "tha-ap307:4.1": "Paṭisambhidā catasso, ",
  "tha-ap307:4.2": "…pe… ",
  "tha-ap307:4.3": "kataṁ buddhassa sāsanaṁ”. ",
  "tha-ap307:5.1": "Itthaṁ sudaṁ āyasmā phaladāyako thero imā gāthāyo abhāsitthāti. ",
  "tha-ap307:6.1": "Phaladāyakattherassāpadānaṁ pañcamaṁ. "
}