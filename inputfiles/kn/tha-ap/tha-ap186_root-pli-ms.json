{
  "tha-ap186:0.1": "Therāpadāna ",
  "tha-ap186:0.2": "Kuṭajapupphiyavagga ",
  "tha-ap186:0.3": "4. Pañcahatthiyattheraapadāna ",
  "tha-ap186:1.1": "“Tisso nāmāsi bhagavā, ",
  "tha-ap186:1.2": "lokajeṭṭho narāsabho; ",
  "tha-ap186:1.3": "Purakkhato sāvakehi, ",
  "tha-ap186:1.4": "rathiyaṁ paṭipajjatha. ",
  "tha-ap186:2.1": "Pañca uppalahatthā ca, ",
  "tha-ap186:2.2": "cāturā ṭhapitā mayā; ",
  "tha-ap186:2.3": "Āhutiṁ dātukāmohaṁ, ",
  "tha-ap186:2.4": "paggaṇhiṁ vatasiddhiyā. ",
  "tha-ap186:3.1": "Suvaṇṇavaṇṇaṁ sambuddhaṁ, ",
  "tha-ap186:3.2": "Gacchantaṁ antarāpaṇe; ",
  "tha-ap186:3.3": "Buddharaṁsīhi phuṭṭhosmi, ",
  "tha-ap186:3.4": "Pūjesiṁ dvipaduttamaṁ. ",
  "tha-ap186:4.1": "Dvenavute ito kappe, ",
  "tha-ap186:4.2": "yaṁ pupphamabhipūjayiṁ; ",
  "tha-ap186:4.3": "Duggatiṁ nābhijānāmi, ",
  "tha-ap186:4.4": "buddhapūjāyidaṁ phalaṁ. ",
  "tha-ap186:5.1": "Ito terasakappamhi, ",
  "tha-ap186:5.2": "pañca susabhasammatā; ",
  "tha-ap186:5.3": "Sattaratanasampannā, ",
  "tha-ap186:5.4": "cakkavattī mahabbalā. ",
  "tha-ap186:6.1": "Paṭisambhidā catasso, ",
  "tha-ap186:6.2": "…pe… ",
  "tha-ap186:6.3": "kataṁ buddhassa sāsanaṁ”. ",
  "tha-ap186:7.1": "Itthaṁ sudaṁ āyasmā pañcahatthiyo thero imā gāthāyo abhāsitthāti. ",
  "tha-ap186:8.1": "Pañcahatthiyattherassāpadānaṁ catutthaṁ. "
}