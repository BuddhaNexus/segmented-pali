{
"tha-ap310:1.1": "Therāpadāna",
"tha-ap310:2.1": "Padumakesaravagga",
"tha-ap310:3.1": "8. Anulepadāyakattheraapadāna",
"tha-ap310:4.1": "“Atthadassissa munino,",
"tha-ap310:4.2": "addasaṃ sāvakaṃ ahaṃ;",
"tha-ap310:4.3": "Navakammaṃ karontassa,",
"tha-ap310:4.4": "sīmāya upagacchahaṃ.",
"tha-ap310:5.1": "Niṭṭhite navakamme ca,",
"tha-ap310:5.2": "anulepamadāsahaṃ;",
"tha-ap310:5.3": "Pasannacitto sumano,",
"tha-ap310:5.4": "puññakkhette anuttare.",
"tha-ap310:6.1": "Aṭṭhārase kappasate,",
"tha-ap310:6.2": "yaṃ kammamakariṃ tadā;",
"tha-ap310:6.3": "Duggatiṃ nābhijānāmi,",
"tha-ap310:6.4": "anulepassidaṃ phalaṃ.",
"tha-ap310:7.1": "Paṭisambhidā catasso, … pe …",
"tha-ap310:7.4": "kataṃ buddhassa sāsanaṃ”.",
"tha-ap310:8.1": "Itthaṃ sudaṃ āyasmā anulepadāyako thero imā gāthāyo abhāsitthāti.",
"tha-ap310:9.1": "Anulepadāyakattherassāpadānaṃ aṭṭhamaṃ."
}