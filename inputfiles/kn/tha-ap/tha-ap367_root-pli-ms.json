{
"tha-ap367:1.1": "Therāpadāna",
"tha-ap367:2.1": "Mandāravapupphiyavagga",
"tha-ap367:3.1": "5. Aṅkolapupphiyattheraapadāna",
"tha-ap367:4.1": "“Padumo nāma sambuddho,",
"tha-ap367:4.2": "cittakūṭe vasī tadā;",
"tha-ap367:4.3": "Disvāna taṃ ahaṃ buddhaṃ,",
"tha-ap367:4.4": "sayambhuṃ aparājitaṃ.",
"tha-ap367:5.1": "Aṅkolaṃ pupphitaṃ disvā,",
"tha-ap367:5.2": "ocinitvānahaṃ tadā;",
"tha-ap367:5.3": "Upagantvāna sambuddhaṃ,",
"tha-ap367:5.4": "pūjayiṃ padumaṃ jinaṃ.",
"tha-ap367:6.1": "Ekattiṃse ito kappe,",
"tha-ap367:6.2": "yaṃ pupphamabhipūjayiṃ;",
"tha-ap367:6.3": "Duggatiṃ nābhijānāmi,",
"tha-ap367:6.4": "buddhapūjāyidaṃ phalaṃ.",
"tha-ap367:7.1": "Paṭisambhidā catasso, … pe …",
"tha-ap367:7.4": "kataṃ buddhassa sāsanaṃ”.",
"tha-ap367:8.1": "Itthaṃ sudaṃ āyasmā aṅkolapupphiyo thero imā gāthāyo abhāsitthāti.",
"tha-ap367:9.1": "Aṅkolapupphiyattherassāpadānaṃ pañcamaṃ."
}