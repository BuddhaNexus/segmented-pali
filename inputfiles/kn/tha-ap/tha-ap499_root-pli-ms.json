{
"tha-ap499:1.1": "Therāpadāna",
"tha-ap499:2.1": "Kiṅkaṇipupphavagga",
"tha-ap499:3.1": "7. Udakadāyakattheraapadāna",
"tha-ap499:4.1": "“Padumuttarabuddhassa,",
"tha-ap499:4.2": "bhikkhusaṃghe anuttare;",
"tha-ap499:4.3": "Pasannacitto sumano,",
"tha-ap499:4.4": "pānīghaṭamapūrayiṃ.",
"tha-ap499:5.1": "Pabbatagge dumagge vā,",
"tha-ap499:5.2": "ākāse vātha bhūmiyaṃ;",
"tha-ap499:5.3": "Yadā pānīyamicchāmi,",
"tha-ap499:5.4": "khippaṃ nibbattate mama.",
"tha-ap499:6.1": "Satasahassito kappe,",
"tha-ap499:6.2": "yaṃ dānamadadiṃ tadā;",
"tha-ap499:6.3": "Duggatiṃ nābhijānāmi,",
"tha-ap499:6.4": "dakadānassidaṃ phalaṃ.",
"tha-ap499:7.1": "Kilesā jhāpitā mayhaṃ, … pe …",
"tha-ap499:7.4": "viharāmi anāsavo.",
"tha-ap499:8.1": "Svāgataṃ vata me āsi, … pe …",
"tha-ap499:8.4": "kataṃ buddhassa sāsanaṃ.",
"tha-ap499:9.1": "Paṭisambhidā catasso, … pe …",
"tha-ap499:9.4": "kataṃ buddhassa sāsanaṃ”.",
"tha-ap499:10.1": "Itthaṃ sudaṃ āyasmā udakadāyako thero imā gāthāyo abhāsitthāti.",
"tha-ap499:11.1": "Udakadāyakattherassāpadānaṃ sattamaṃ."
}