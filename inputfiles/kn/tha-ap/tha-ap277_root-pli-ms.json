{
  "tha-ap277:0.1": "Therāpadāna ",
  "tha-ap277:0.2": "Suvaṇṇabibbohanavagga ",
  "tha-ap277:0.3": "5 Ekañjalikattheraapadāna ",
  "tha-ap277:1.1": "“Udumbare vasantassa, ",
  "tha-ap277:1.2": "niyate paṇṇasanthare; ",
  "tha-ap277:1.3": "Vutthokāso mayā dinno, ",
  "tha-ap277:1.4": "samaṇassa mahesino. ",
  "tha-ap277:2.1": "Tissassa dvipadindassa, ",
  "tha-ap277:2.2": "lokanāthassa tādino; ",
  "tha-ap277:2.3": "Añjaliṁ paggahetvāna, ",
  "tha-ap277:2.4": "santhariṁ pupphasantharaṁ. ",
  "tha-ap277:3.1": "Dvenavute ito kappe, ",
  "tha-ap277:3.2": "yaṁ kariṁ pupphasantharaṁ; ",
  "tha-ap277:3.3": "Duggatiṁ nābhijānāmi, ",
  "tha-ap277:3.4": "santharassa idaṁ phalaṁ. ",
  "tha-ap277:4.1": "Ito cuddasakappamhi, ",
  "tha-ap277:4.2": "ahosiṁ manujādhipo; ",
  "tha-ap277:4.3": "Ekaañjaliko nāma, ",
  "tha-ap277:4.4": "cakkavattī mahabbalo. ",
  "tha-ap277:5.1": "Paṭisambhidā catasso, ",
  "tha-ap277:5.2": "…pe… ",
  "tha-ap277:5.3": "kataṁ buddhassa sāsanaṁ”. ",
  "tha-ap277:6.1": "Itthaṁ sudaṁ āyasmā ekañjaliko thero imā gāthāyo abhāsitthāti. ",
  "tha-ap277:7.1": "Ekañjalikattherassāpadānaṁ pañcamaṁ. "
}