{
  "tha-ap224:0.1": "Therāpadāna ",
  "tha-ap224:0.2": "Ālambaṇadāyakavagga ",
  "tha-ap224:0.3": "2. Ajinadāyakattheraapadāna ",
  "tha-ap224:1.1": "“Ekattiṁse ito kappe, ",
  "tha-ap224:1.2": "gaṇasatthārako ahaṁ; ",
  "tha-ap224:1.3": "Addasaṁ virajaṁ buddhaṁ, ",
  "tha-ap224:1.4": "āhutīnaṁ paṭiggahaṁ. ",
  "tha-ap224:2.1": "Cammakhaṇḍaṁ mayā dinnaṁ, ",
  "tha-ap224:2.2": "sikhino lokabandhuno; ",
  "tha-ap224:2.3": "Tena kammena dvipadinda, ",
  "tha-ap224:2.4": "lokajeṭṭha narāsabha. ",
  "tha-ap224:3.1": "Sampattiṁ anubhotvāna, ",
  "tha-ap224:3.2": "kilese jhāpayiṁ ahaṁ; ",
  "tha-ap224:3.3": "Dhāremi antimaṁ dehaṁ, ",
  "tha-ap224:3.4": "sammāsambuddhasāsane. ",
  "tha-ap224:4.1": "Ekattiṁse ito kappe, ",
  "tha-ap224:4.2": "ajinaṁ yaṁ adāsahaṁ; ",
  "tha-ap224:4.3": "Duggatiṁ nābhijānāmi, ",
  "tha-ap224:4.4": "ajinassa idaṁ phalaṁ. ",
  "tha-ap224:5.1": "Ito pañcamake kappe, ",
  "tha-ap224:5.2": "rājā āsiṁ sudāyako; ",
  "tha-ap224:5.3": "Sattaratanasampanno, ",
  "tha-ap224:5.4": "cakkavattī mahabbalo. ",
  "tha-ap224:6.1": "Paṭisambhidā catasso, ",
  "tha-ap224:6.2": "…pe… ",
  "tha-ap224:6.3": "kataṁ buddhassa sāsanaṁ”. ",
  "tha-ap224:7.1": "Itthaṁ sudaṁ āyasmā ajinadāyako thero imā gāthāyo abhāsitthāti. ",
  "tha-ap224:8.1": "Ajinadāyakattherassāpadānaṁ dutiyaṁ. "
}