{
  "mil7.6.6:0.1": "Milindapañha ",
  "mil7.6.6:0.2": "Opammakathāpañha ",
  "mil7.6.6:0.3": "Sīhavagga ",
  "mil7.6.6:0.4": "6. Satapattaṅgapañha ",
  "mil7.6.6:1.1": "“Bhante nāgasena, ‘satapattassa ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti? ",
  "mil7.6.6:1.2": "“Yathā, mahārāja, satapatto ravitvā paresaṁ khemaṁ vā bhayaṁ vā ācikkhati; ",
  "mil7.6.6:1.3": "evameva kho, mahārāja, yoginā yogāvacarena paresaṁ dhammaṁ desayamānena vinipātaṁ bhayato dassayitabbaṁ, nibbānaṁ khemato dassayitabbaṁ. ",
  "mil7.6.6:1.4": "Idaṁ, mahārāja, satapattassa ekaṁ aṅgaṁ gahetabbaṁ. ",
  "mil7.6.6:1.5": "Bhāsitampetaṁ, mahārāja, therena piṇḍolabhāradvājena—",
  "mil7.6.6:2.1": "‘Niraye bhayasantāsaṁ, ",
  "mil7.6.6:2.2": "nibbāne vipulaṁ sukhaṁ; ",
  "mil7.6.6:2.3": "Ubhayānetānatthāni, ",
  "mil7.6.6:2.4": "dassetabbāni yoginā’”ti. ",
  "mil7.6.6:3.1": "Satapattaṅgapañho chaṭṭho. "
}