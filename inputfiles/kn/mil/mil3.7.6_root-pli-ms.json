{
"mil3.7.6:1.1": "Milindapañha",
"mil3.7.6:2.1": "Arūpadhammavavatthānavagga",
"mil3.7.6:3.1": "6. Bojjhaṅgapañha",
"mil3.7.6:4.1": "Rājā āha—",
"mil3.7.6:4.2": "“kati nu kho, bhante nāgasena, bojjhaṅgā”ti?",
"mil3.7.6:4.3": "“Satta kho, mahārāja, bojjhaṅgā”ti.",
"mil3.7.6:4.4": "“Katihi pana, bhante, bojjhaṅgehi bujjhatī”ti?",
"mil3.7.6:4.5": "“Ekena kho, mahārāja, bojjhaṅgena bujjhati dhammavicayasambojjhaṅgenā”ti.",
"mil3.7.6:4.6": "“Atha kissa nu kho, bhante, vuccanti ‘satta bojjhaṅgā’”ti?",
"mil3.7.6:4.7": "“Taṃ kiṃ maññasi, mahārāja, asi kosiyā pakkhitto aggahito hatthena ussahati chejjaṃ chinditun”ti.",
"mil3.7.6:4.8": "“Na hi, bhante”ti.",
"mil3.7.6:4.9": "“Evameva kho, mahārāja, dhammavicayasambojjhaṅgena vinā chahi bojjhaṅgehi na bujjhatī”ti.",
"mil3.7.6:5.1": "“Kallosi, bhante nāgasenā”ti.",
"mil3.7.6:6.1": "Bojjhaṅgapañho chaṭṭho."
}