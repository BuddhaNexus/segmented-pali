{
"iti35:1.1": "Itivuttaka 35",
"iti35:2.1": "Paṭhamajananakuhanasutta",
"iti35:3.1": "Vuttañhetaṃ bhagavatā vuttamarahatāti me sutaṃ:",
"iti35:4.1": "“Nayidaṃ, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na ‘iti maṃ jano jānātū’ti.",
"iti35:4.2": "Atha kho idaṃ, bhikkhave, brahmacariyaṃ vussati saṃvaratthañceva pahānatthañcā”ti.",
"iti35:4.3": "Etamatthaṃ bhagavā avoca.",
"iti35:4.4": "Tatthetaṃ iti vuccati:",
"iti35:5.1": "“Saṃvaratthaṃ pahānatthaṃ,",
"iti35:5.2": "brahmacariyaṃ anītihaṃ;",
"iti35:5.3": "Adesayi so bhagavā,",
"iti35:5.4": "nibbānogadhagāminaṃ.",
"iti35:6.1": "Esa maggo mahattehi,",
"iti35:6.2": "anuyāto mahesibhi;",
"iti35:6.3": "Ye ye taṃ paṭipajjanti,",
"iti35:6.4": "yathā buddhena desitaṃ;",
"iti35:6.5": "Dukkhassantaṃ karissanti,",
"iti35:6.6": "satthusāsanakārino”ti.",
"iti35:7.1": "Ayampi attho vutto bhagavatā, iti me sutanti.",
"iti35:8.1": "Aṭṭhamaṃ."
}