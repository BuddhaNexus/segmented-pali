{
"iti59:1.1": "Itivuttaka 59",
"iti59:2.1": "Māradheyyasutta",
"iti59:3.1": "Vuttañhetaṃ bhagavatā vuttamarahatāti me sutaṃ:",
"iti59:4.1": "“Tīhi, bhikkhave, dhammehi samannāgato bhikkhu atikkamma māradheyyaṃ ādiccova virocati.",
"iti59:4.2": "Katamehi tīhi?",
"iti59:4.3": "Idha, bhikkhave, bhikkhu asekhena sīlakkhandhena samannāgato hoti, asekhena samādhikkhandhena samannāgato hoti, asekhena paññākkhandhena samannāgato hoti—",
"iti59:4.4": "imehi kho, bhikkhave, tīhi dhammehi samannāgato bhikkhu atikkamma māradheyyaṃ ādiccova virocatī”ti.",
"iti59:4.5": "Etamatthaṃ bhagavā avoca.",
"iti59:4.6": "Tatthetaṃ iti vuccati:",
"iti59:5.1": "“Sīlaṃ samādhi paññā ca,",
"iti59:5.2": "yassa ete subhāvitā;",
"iti59:5.3": "Atikkamma māradheyyaṃ,",
"iti59:5.4": "ādiccova virocatī”ti.",
"iti59:6.1": "Ayampi attho vutto bhagavatā, iti me sutanti.",
"iti59:7.1": "Dasamaṃ.",
"iti59:8.1": "Paṭhamo vaggo.",
"iti59:9.1": "Mūladhātu atha vedanā duve,",
"iti59:9.2": "Esanā ca duve āsavā duve;",
"iti59:9.3": "Taṇhāto ca atha māradheyyato,",
"iti59:9.4": "Vaggamāhu paṭhamanti muttamanti."
}