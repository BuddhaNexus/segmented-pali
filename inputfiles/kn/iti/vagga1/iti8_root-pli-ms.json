{
  "iti8:0.1": "Itivuttaka 8 ",
  "iti8:0.2": "Ekakanipāta ",
  "iti8:0.3": "Paṭhamavagga ",
  "iti8:0.4": "Mānapariññāsutta ",
  "iti8:1.1": "Vuttañhetaṁ bhagavatā vuttamarahatāti me sutaṁ: ",
  "iti8:2.1": "“Mānaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya. ",
  "iti8:2.2": "Mānañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti. ",
  "iti8:2.3": "Etamatthaṁ bhagavā avoca. ",
  "iti8:2.4": "Tatthetaṁ iti vuccati: ",
  "iti8:3.1": "“Mānupetā ayaṁ pajā, ",
  "iti8:3.2": "mānaganthā bhave ratā; ",
  "iti8:3.3": "Mānaṁ aparijānantā, ",
  "iti8:3.4": "āgantāro punabbhavaṁ. ",
  "iti8:4.1": "Ye ca mānaṁ pahantvāna, ",
  "iti8:4.2": "vimuttā mānasaṅkhaye; ",
  "iti8:4.3": "Te mānaganthābhibhuno, ",
  "iti8:4.4": "sabbadukkhamupaccagun”ti. ",
  "iti8:5.1": "Ayampi attho vutto bhagavatā, iti me sutanti. ",
  "iti8:5.2": "Aṭṭhamaṁ. "
}