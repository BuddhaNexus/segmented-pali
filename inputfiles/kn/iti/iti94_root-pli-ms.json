{
"iti94:1.1": "Itivuttaka 94",
"iti94:2.1": "Upaparikkhasutta",
"iti94:3.1": "Vuttañhetaṃ bhagavatā vuttamarahatāti me sutaṃ:",
"iti94:4.1": "“Tathā tathā, bhikkhave, bhikkhu upaparikkheyya yathā yathāssa upaparikkhato bahiddhā cassa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya.",
"iti94:4.2": "Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī”ti.",
"iti94:4.3": "Etamatthaṃ bhagavā avoca.",
"iti94:4.4": "Tatthetaṃ iti vuccati:",
"iti94:5.1": "“Sattasaṅgappahīnassa,",
"iti94:5.2": "netticchinnassa bhikkhuno;",
"iti94:5.3": "Vikkhīṇo jātisaṃsāro,",
"iti94:5.4": "natthi tassa punabbhavo”ti.",
"iti94:6.1": "Ayampi attho vutto bhagavatā, iti me sutanti.",
"iti94:7.1": "Pañcamaṃ."
}