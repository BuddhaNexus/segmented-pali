{
  "iti57:0.1": "Itivuttaka 57 ",
  "iti57:0.2": "Tikanipāta ",
  "iti57:0.3": "Paṭhamavagga ",
  "iti57:0.4": "Dutiyaāsavasutta ",
  "iti57:1.1": "Vuttañhetaṁ bhagavatā vuttamarahatāti me sutaṁ: ",
  "iti57:2.1": "“Tayome, bhikkhave, āsavā. ",
  "iti57:2.2": "Katame tayo? ",
  "iti57:2.3": "Kāmāsavo, bhavāsavo, avijjāsavo—",
  "iti57:2.4": "ime kho, bhikkhave, tayo āsavā”ti. ",
  "iti57:2.5": "Etamatthaṁ bhagavā avoca. ",
  "iti57:2.6": "Tatthetaṁ iti vuccati: ",
  "iti57:3.1": "“Yassa kāmāsavo khīṇo, ",
  "iti57:3.2": "avijjā ca virājitā; ",
  "iti57:3.3": "Bhavāsavo parikkhīṇo, ",
  "iti57:3.4": "vippamutto nirūpadhi; ",
  "iti57:3.5": "Dhāreti antimaṁ dehaṁ, ",
  "iti57:3.6": "jetvā māraṁ savāhinin”ti. ",
  "iti57:4.1": "Ayampi attho vutto bhagavatā, iti me sutanti. ",
  "iti57:4.2": "Aṭṭhamaṁ. "
}