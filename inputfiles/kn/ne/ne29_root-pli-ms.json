{
"ne29:1.1": "Netti",
"ne29:2.1": "Paṭiniddesavāra",
"ne29:3.1": "Sampāta 10",
"ne29:4.1": "Vevacanahārasampāta",
"ne29:5.1": "Tattha katamo vevacano hārasampāto?",
"ne29:6.1": "“Tasmā rakkhitacittassa, sammāsaṅkappagocaro”ti gāthā.",
"ne29:6.2": "“Tasmā rakkhitacittassā”ti cittaṃ mano viññāṇaṃ manindriyaṃ manāyatanaṃ vijānanā vijānitattaṃ, idaṃ vevacanaṃ.",
"ne29:6.3": "“Sammāsaṅkappagocaro”ti nekkhammasaṅkappo abyāpādasaṅkappo avihiṃsāsaṅkappo, idaṃ vevacanaṃ.",
"ne29:6.4": "“Sammādiṭṭhipurekkhāro”ti sammādiṭṭhi nāma paññāsatthaṃ paññākhaggo paññāratanaṃ paññāpajjoto paññāpatodo paññāpāsādo, idaṃ vevacanaṃ.",
"ne29:7.1": "Niyutto vevacano hārasampāto."
}