{
"ne23:1.1": "Netti",
"ne23:2.1": "Paṭiniddesavāra",
"ne23:3.1": "Sampāta 4",
"ne23:4.1": "Padaṭṭhānahārasampāta",
"ne23:5.1": "Tattha katamo padaṭṭhāno hārasampāto?",
"ne23:6.1": "“Tasmā rakkhitacittassa, sammāsaṅkappagocaro”ti gāthā.",
"ne23:6.2": "“Tasmā rakkhitacittassā”ti tiṇṇaṃ sucaritānaṃ padaṭṭhānaṃ.",
"ne23:6.3": "“Sammāsaṅkappagocaro”ti samathassa padaṭṭhānaṃ.",
"ne23:6.4": "“Sammādiṭṭhipurekkhāro”ti vipassanāya padaṭṭhānaṃ.",
"ne23:6.5": "“Ñatvāna udayabbayan”ti dassanabhūmiyā padaṭṭhānaṃ.",
"ne23:6.6": "“Thinamiddhābhibhū bhikkhū”ti vīriyassa padaṭṭhānaṃ.",
"ne23:6.7": "“Sabbā duggatiyo jahe”ti bhāvanāya padaṭṭhānaṃ.",
"ne23:7.1": "Niyutto padaṭṭhāno hārasampāto."
}