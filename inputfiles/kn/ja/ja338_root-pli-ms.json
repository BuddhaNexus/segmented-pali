{
  "ja338:0.1": "Jātaka ",
  "ja338:0.2": "Catukkanipāta ",
  "ja338:0.3": "Kokilavagga ",
  "ja338:0.4": "8. Thusajātaka ",
  "ja338:1.1": "“Viditaṁ thusaṁ undurānaṁ, ",
  "ja338:1.2": "Viditaṁ pana taṇḍulaṁ; ",
  "ja338:1.3": "Thusaṁ thusaṁ vivajjetvā, ",
  "ja338:1.4": "Taṇḍulaṁ pana khādare. ",
  "ja338:2.1": "Yā mantanā araññasmiṁ, ",
  "ja338:2.2": "yā ca gāme nikaṇṇikā; ",
  "ja338:2.3": "Yañcetaṁ iti cīti ca, ",
  "ja338:2.4": "etampi viditaṁ mayā. ",
  "ja338:3.1": "Dhammena kira jātassa, ",
  "ja338:3.2": "pitā puttassa makkaṭo; ",
  "ja338:3.3": "Daharasseva santassa, ",
  "ja338:3.4": "dantehi phalamacchidā. ",
  "ja338:4.1": "Yametaṁ parisappasi, ",
  "ja338:4.2": "ajakāṇova sāsape; ",
  "ja338:4.3": "Yopāyaṁ heṭṭhato seti, ",
  "ja338:4.4": "etampi viditaṁ mayā”ti. ",
  "ja338:5.1": "Thusajātakaṁ aṭṭhamaṁ. "
}