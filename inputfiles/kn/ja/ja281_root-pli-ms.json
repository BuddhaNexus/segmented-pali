{
  "ja281:0.1": "Jātaka ",
  "ja281:0.2": "Tikanipāta ",
  "ja281:0.3": "Abbhantaravagga ",
  "ja281:0.4": "1. Abbhantarajātaka ",
  "ja281:1.1": "“Abbhantaro nāma dumo, ",
  "ja281:1.2": "yassa dibyamidaṁ phalaṁ; ",
  "ja281:1.3": "Bhutvā dohaḷinī nārī, ",
  "ja281:1.4": "cakkavattiṁ vijāyati. ",
  "ja281:2.1": "Tvampi bhadde mahesīsi, ",
  "ja281:2.2": "sā cāpi patino piyā; ",
  "ja281:2.3": "Āharissati te rājā, ",
  "ja281:2.4": "idaṁ abbhantaraṁ phalaṁ”. ",
  "ja281:3.1": "“Bhatturatthe parakkanto, ",
  "ja281:3.2": "yaṁ ṭhānamadhigacchati; ",
  "ja281:3.3": "Sūro attapariccāgī, ",
  "ja281:3.4": "labhamāno bhavāmahan”ti. ",
  "ja281:4.1": "Abbhantarajātakaṁ paṭhamaṁ. "
}