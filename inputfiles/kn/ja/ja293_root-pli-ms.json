{
  "ja293:0.1": "Jātaka ",
  "ja293:0.2": "Tikanipāta ",
  "ja293:0.3": "Kumbhavagga ",
  "ja293:0.4": "3. Kāyanibbindajātaka ",
  "ja293:1.1": "“Phuṭṭhassa me aññatarena byādhinā, ",
  "ja293:1.2": "Rogena bāḷhaṁ dukhitassa ruppato; ",
  "ja293:1.3": "Parisussati khippamidaṁ kaḷevaraṁ, ",
  "ja293:1.4": "Pupphaṁ yathā paṁsuni ātape kataṁ. ",
  "ja293:2.1": "Ajaññaṁ jaññasaṅkhātaṁ, ",
  "ja293:2.2": "asuciṁ sucisammataṁ; ",
  "ja293:2.3": "Nānākuṇapaparipūraṁ, ",
  "ja293:2.4": "jaññarūpaṁ apassato. ",
  "ja293:3.1": "Dhiratthumaṁ āturaṁ pūtikāyaṁ, ",
  "ja293:3.2": "Jegucchiyaṁ assuciṁ byādhidhammaṁ; ",
  "ja293:3.3": "Yatthappamattā adhimucchitā pajā, ",
  "ja293:3.4": "Hāpenti maggaṁ sugatūpapattiyā”ti. ",
  "ja293:4.1": "Kāyanibbindajātakaṁ tatiyaṁ. "
}