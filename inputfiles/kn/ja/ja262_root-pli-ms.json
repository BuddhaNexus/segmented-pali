{
  "ja262:0.1": "Jātaka ",
  "ja262:0.2": "Tikanipāta ",
  "ja262:0.3": "Padumavagga ",
  "ja262:0.4": "2. Mudupāṇijātaka ",
  "ja262:1.1": "“Pāṇi ce muduko cassa, ",
  "ja262:1.2": "nāgo cassa sukārito; ",
  "ja262:1.3": "Andhakāro ca vasseyya, ",
  "ja262:1.4": "atha nūna tadā siyā”. ",
  "ja262:2.1": "“Analā mudusambhāsā, ",
  "ja262:2.2": "duppūrā tā nadīsamā; ",
  "ja262:2.3": "Sīdanti naṁ viditvāna, ",
  "ja262:2.4": "ārakā parivajjaye. ",
  "ja262:3.1": "Yaṁ etā upasevanti, ",
  "ja262:3.2": "chandasā vā dhanena vā; ",
  "ja262:3.3": "Jātavedova saṁ ṭhānaṁ, ",
  "ja262:3.4": "khippaṁ anudahanti nan”ti. ",
  "ja262:4.1": "Mudupāṇijātakaṁ dutiyaṁ. "
}