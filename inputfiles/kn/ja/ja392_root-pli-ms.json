{
  "ja392:0.1": "Jātaka ",
  "ja392:0.2": "Chakkanipāta ",
  "ja392:0.3": "Kharaputtavagga ",
  "ja392:0.4": "7. Siṅghapupphajātaka ",
  "ja392:1.1": "“Yametaṁ vārijaṁ pupphaṁ, ",
  "ja392:1.2": "Adinnaṁ upasiṅghasi; ",
  "ja392:1.3": "Ekaṅgametaṁ theyyānaṁ, ",
  "ja392:1.4": "Gandhathenosi mārisa”. ",
  "ja392:2.1": "“Na harāmi na bhañjāmi, ",
  "ja392:2.2": "ārā siṅghāmi vārijaṁ; ",
  "ja392:2.3": "Atha kena nu vaṇṇena, ",
  "ja392:2.4": "gandhathenoti vuccati. ",
  "ja392:3.1": "Yoyaṁ bhisāni khaṇati, ",
  "ja392:3.2": "puṇḍarīkāni bhañjati; ",
  "ja392:3.3": "Evaṁ ākiṇṇakammanto, ",
  "ja392:3.4": "kasmā eso na vuccati”. ",
  "ja392:4.1": "“Ākiṇṇaluddo puriso, ",
  "ja392:4.2": "dhāticelaṁva makkhito; ",
  "ja392:4.3": "Tasmiṁ me vacanaṁ natthi, ",
  "ja392:4.4": "tañcārahāmi vattave. ",
  "ja392:5.1": "Anaṅgaṇassa posassa, ",
  "ja392:5.2": "niccaṁ sucigavesino; ",
  "ja392:5.3": "Vālaggamattaṁ pāpassa, ",
  "ja392:5.4": "abbhāmattaṁva khāyati”. ",
  "ja392:6.1": "“Addhā maṁ yakkha jānāsi, ",
  "ja392:6.2": "atho maṁ anukampasi; ",
  "ja392:6.3": "Punapi yakkha vajjāsi, ",
  "ja392:6.4": "yadā passasi edisaṁ”. ",
  "ja392:7.1": "“Neva taṁ upajīvāmi, ",
  "ja392:7.2": "napi te bhatakāmhase; ",
  "ja392:7.3": "Tvameva bhikkhu jāneyya, ",
  "ja392:7.4": "yena gaccheyya suggatin”ti. ",
  "ja392:8.1": "Siṅghapupphajātakaṁ sattamaṁ. "
}