{
"snp5.13:1.1": "Sutta Nipāta 5.13",
"snp5.13:2.1": "Bhadrāvudhamāṇavapucchā",
"snp5.13:3.1": "“Okañjahaṃ taṇhacchidaṃ anejaṃ,",
"snp5.13:3.2": "iccāyasmā bhadrāvudho",
"snp5.13:3.3": "Nandiñjahaṃ oghatiṇṇaṃ vimuttaṃ;",
"snp5.13:3.4": "Kappañjahaṃ abhiyāce sumedhaṃ,",
"snp5.13:3.5": "Sutvāna nāgassa apanamissanti ito.",
"snp5.13:4.1": "Nānājanā janapadehi saṅgatā, #2",
"snp5.13:4.2": "Tava vīra vākyaṃ abhikaṅkhamānā;",
"snp5.13:4.3": "Tesaṃ tuvaṃ sādhu viyākarohi,",
"snp5.13:4.4": "Tathā hi te vidito esa dhammo”.",
"snp5.13:5.1": "“Ādānataṇhaṃ vinayetha sabbaṃ, #3",
"snp5.13:5.2": "bhadrāvudhāti bhagavā",
"snp5.13:5.3": "Uddhaṃ adho tiriyañcāpi majjhe;",
"snp5.13:5.4": "Yaṃ yañhi lokasmimupādiyanti,",
"snp5.13:5.5": "Teneva māro anveti jantuṃ.",
"snp5.13:6.1": "Tasmā pajānaṃ na upādiyetha, #4",
"snp5.13:6.2": "Bhikkhu sato kiñcanaṃ sabbaloke;",
"snp5.13:6.3": "Ādānasatte iti pekkhamāno,",
"snp5.13:6.4": "Pajaṃ imaṃ maccudheyye visattan”ti.",
"snp5.13:7.1": "Bhadrāvudhamāṇavapucchā dvādasamā."
}