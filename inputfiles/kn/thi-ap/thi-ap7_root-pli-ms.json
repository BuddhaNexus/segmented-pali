{
  "thi-ap7:0.1": "Therīapadāna ",
  "thi-ap7:0.2": "Sumedhāvagga ",
  "thi-ap7:0.3": "7 Kaṭacchubhikkhādāyikātherīapadāna ",
  "thi-ap7:1.1": "“Piṇḍacāraṁ carantassa, ",
  "thi-ap7:1.2": "tissanāmassa satthuno; ",
  "thi-ap7:1.3": "Kaṭacchubhikkhaṁ paggayha, ",
  "thi-ap7:1.4": "buddhaseṭṭhassa dāsahaṁ. ",
  "thi-ap7:2.1": "Paṭiggahetvā sambuddho, ",
  "thi-ap7:2.2": "tisso lokagganāyako; ",
  "thi-ap7:2.3": "Vīthiyā saṇṭhito satthā, ",
  "thi-ap7:2.4": "akā me anumodanaṁ. ",
  "thi-ap7:3.1": "‘Kaṭacchubhikkhaṁ datvāna, ",
  "thi-ap7:3.2": "tāvatiṁsaṁ gamissasi; ",
  "thi-ap7:3.3": "Chattiṁsadevarājūnaṁ, ",
  "thi-ap7:3.4": "mahesittaṁ karissasi. ",
  "thi-ap7:4.1": "Paññāsaṁ cakkavattīnaṁ, ",
  "thi-ap7:4.2": "mahesittaṁ karissasi; ",
  "thi-ap7:4.3": "Manasā patthitaṁ sabbaṁ, ",
  "thi-ap7:4.4": "paṭilacchasi sabbadā. ",
  "thi-ap7:5.1": "Sampattiṁ anubhotvāna, ",
  "thi-ap7:5.2": "pabbajissasikiñcanā; ",
  "thi-ap7:5.3": "Sabbāsave pariññāya, ",
  "thi-ap7:5.4": "nibbāyissasināsavā’. ",
  "thi-ap7:6.1": "Idaṁ vatvāna sambuddho, ",
  "thi-ap7:6.2": "tisso lokagganāyako; ",
  "thi-ap7:6.3": "Nabhaṁ abbhuggamī vīro, ",
  "thi-ap7:6.4": "haṁsarājāva ambare. ",
  "thi-ap7:7.1": "Sudinnaṁ me dānavaraṁ, ",
  "thi-ap7:7.2": "suyiṭṭhā yāgasampadā; ",
  "thi-ap7:7.3": "Kaṭacchubhikkhaṁ datvāna, ",
  "thi-ap7:7.4": "pattāhaṁ acalaṁ padaṁ. ",
  "thi-ap7:8.1": "Dvenavute ito kappe, ",
  "thi-ap7:8.2": "yaṁ dānamadadiṁ tadā; ",
  "thi-ap7:8.3": "Duggatiṁ nābhijānāmi, ",
  "thi-ap7:8.4": "bhikkhādānassidaṁ phalaṁ. ",
  "thi-ap7:9.1": "Kilesā jhāpitā mayhaṁ, ",
  "thi-ap7:9.2": "…pe… ",
  "thi-ap7:9.3": "viharāmi anāsavā. ",
  "thi-ap7:10.1": "Svāgataṁ vata me āsi, ",
  "thi-ap7:10.2": "…pe… ",
  "thi-ap7:10.3": "kataṁ buddhassa sāsanaṁ. ",
  "thi-ap7:11.1": "Paṭisambhidā catasso, ",
  "thi-ap7:11.2": "…pe… ",
  "thi-ap7:11.3": "kataṁ buddhassa sāsanaṁ”. ",
  "thi-ap7:12.1": "Itthaṁ sudaṁ kaṭacchubhikkhādāyikā bhikkhunī imā gāthāyo abhāsitthāti. ",
  "thi-ap7:13.1": "Kaṭacchubhikkhādāyikātheriyāpadānaṁ sattamaṁ. "
}