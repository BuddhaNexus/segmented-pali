{
"ud3.5:1.1": "Udāna 3.5",
"ud3.5:2.1": "Mahāmoggallānasutta",
"ud3.5:3.1": "Evaṃ me sutaṃ—",
"ud3.5:3.2": "ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
"ud3.5:3.3": "Tena kho pana samayena āyasmā mahāmoggallāno bhagavato avidūre nisinno hoti pallaṅkaṃ ābhujitvā ujuṃ kāyaṃ paṇidhāya kāyagatāya satiyā ajjhattaṃ sūpaṭṭhitāya.",
"ud3.5:3.4": "Addasā kho bhagavā āyasmantaṃ mahāmoggallānaṃ avidūre nisinnaṃ pallaṅkaṃ ābhujitvā ujuṃ kāyaṃ paṇidhāya kāyagatāya satiyā ajjhattaṃ sūpaṭṭhitāya.",
"ud3.5:4.1": "Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:",
"ud3.5:5.1": "“Sati kāyagatā upaṭṭhitā, #29",
"ud3.5:5.2": "Chasu phassāyatanesu saṃvuto;",
"ud3.5:5.3": "Satataṃ bhikkhu samāhito,",
"ud3.5:5.4": "Jaññā nibbānamattano”ti.",
"ud3.5:6.1": "Pañcamaṃ."
}