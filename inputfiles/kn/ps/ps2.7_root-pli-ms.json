{
"ps2.7:1.1": "Paṭisambhidāmagga",
"ps2.7:2.1": "2 Yuganaddhavagga",
"ps2.7:3.1": "2.7. Dhammacakkakathā",
"ps2.7:4.1": "2.7.1. Saccavāra",
"ps2.7:5.1": "Ekaṃ samayaṃ bhagavā bārāṇasiyaṃ viharati … pe …",
"ps2.7:5.3": "iti hidaṃ āyasmato koṇḍaññassa “aññāsikoṇḍañño” tveva nāmaṃ ahosi.",
"ps2.7:6.1": "“Idaṃ dukkhaṃ ariyasaccan”ti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.",
"ps2.7:7.1": "Cakkhuṃ udapādīti—",
"ps2.7:7.2": "kenaṭṭhena?",
"ps2.7:7.3": "Ñāṇaṃ udapādīti—",
"ps2.7:7.4": "kenaṭṭhena?",
"ps2.7:7.5": "Paññā udapādīti—",
"ps2.7:7.6": "kenaṭṭhena?",
"ps2.7:7.7": "Vijjā udapādīti—",
"ps2.7:7.8": "kenaṭṭhena?",
"ps2.7:7.9": "Āloko udapādīti—",
"ps2.7:7.10": "kenaṭṭhena?",
"ps2.7:7.11": "Cakkhuṃ udapādīti—",
"ps2.7:7.12": "dassanaṭṭhena.",
"ps2.7:7.13": "Ñāṇaṃ udapādīti—",
"ps2.7:7.14": "ñātaṭṭhena.",
"ps2.7:7.15": "Paññā udapādīti—",
"ps2.7:7.16": "pajānanaṭṭhena.",
"ps2.7:7.17": "Vijjā udapādīti—",
"ps2.7:7.18": "paṭivedhaṭṭhena.",
"ps2.7:7.19": "Āloko udapādīti—",
"ps2.7:7.20": "obhāsaṭṭhena.",
"ps2.7:8.1": "Cakkhuṃ dhammo, dassanaṭṭho attho.",
"ps2.7:8.2": "Ñāṇaṃ dhammo, ñātaṭṭho attho.",
"ps2.7:8.3": "Paññā dhammo, pajānanaṭṭho attho.",
"ps2.7:8.4": "Vijjā dhammo, paṭivedhaṭṭho attho.",
"ps2.7:8.5": "Āloko dhammo, obhāsaṭṭho attho.",
"ps2.7:8.6": "Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.",
"ps2.7:9.1": "Dhammacakkanti kenaṭṭhena dhammacakkaṃ?",
"ps2.7:9.2": "Dhammañca pavatteti cakkañcāti—",
"ps2.7:9.3": "dhammacakkaṃ.",
"ps2.7:9.4": "Cakkañca pavatteti dhammañcāti—",
"ps2.7:9.5": "dhammacakkaṃ.",
"ps2.7:9.6": "Dhammena pavattetīti—",
"ps2.7:9.7": "dhammacakkaṃ.",
"ps2.7:9.8": "Dhammacariyāya pavattetīti—",
"ps2.7:9.9": "dhammacakkaṃ.",
"ps2.7:9.10": "Dhamme ṭhito pavattetīti—",
"ps2.7:9.11": "dhammacakkaṃ.",
"ps2.7:9.12": "Dhamme patiṭṭhito pavattetīti—",
"ps2.7:9.13": "dhammacakkaṃ.",
"ps2.7:9.14": "Dhamme patiṭṭhāpento pavattetīti—",
"ps2.7:9.15": "dhammacakkaṃ.",
"ps2.7:9.16": "Dhamme vasippatto pavattetīti—",
"ps2.7:9.17": "dhammacakkaṃ.",
"ps2.7:9.18": "Dhamme vasiṃ pāpento pavattetīti—",
"ps2.7:9.19": "dhammacakkaṃ.",
"ps2.7:9.20": "Dhamme pāramippatto pavattetīti—",
"ps2.7:9.21": "dhammacakkaṃ.",
"ps2.7:9.22": "Dhamme pāramiṃ pāpento pavattetīti—",
"ps2.7:9.23": "dhammacakkaṃ.",
"ps2.7:9.24": "Dhamme vesārajjappatto pavattetīti—",
"ps2.7:9.25": "dhammacakkaṃ.",
"ps2.7:9.26": "Dhamme vesārajjaṃ pāpento pavattetīti—",
"ps2.7:9.27": "dhammacakkaṃ.",
"ps2.7:9.28": "Dhammaṃ sakkaronto pavattetīti—",
"ps2.7:9.29": "dhammacakkaṃ.",
"ps2.7:9.30": "Dhammaṃ garuṃ karonto pavattetīti—",
"ps2.7:9.31": "dhammacakkaṃ.",
"ps2.7:9.32": "Dhammaṃ mānento pavattetīti—",
"ps2.7:9.33": "dhammacakkaṃ.",
"ps2.7:9.34": "Dhammaṃ pūjento pavattetīti—",
"ps2.7:9.35": "dhammacakkaṃ.",
"ps2.7:9.36": "Dhammaṃ apacāyamāno pavattetīti—",
"ps2.7:9.37": "dhammacakkaṃ.",
"ps2.7:9.38": "Dhammaddhajo pavattetīti—",
"ps2.7:9.39": "dhammacakkaṃ.",
"ps2.7:9.40": "Dhammaketu pavattetīti—",
"ps2.7:9.41": "dhammacakkaṃ.",
"ps2.7:9.42": "Dhammādhipateyyo pavattetīti—",
"ps2.7:9.43": "dhammacakkaṃ.",
"ps2.7:9.44": "Taṃ kho pana dhammacakkaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti—",
"ps2.7:9.45": "dhammacakkaṃ.",
"ps2.7:10.1": "Saddhindriyaṃ dhammo taṃ dhammaṃ pavattetīti—",
"ps2.7:10.2": "dhammacakkaṃ.",
"ps2.7:10.3": "Vīriyindriyaṃ dhammo taṃ dhammaṃ pavattetīti—",
"ps2.7:10.4": "dhammacakkaṃ.",
"ps2.7:10.5": "Satindriyaṃ dhammo taṃ dhammaṃ pavattetīti—",
"ps2.7:10.6": "dhammacakkaṃ.",
"ps2.7:10.7": "Samādhindriyaṃ dhammo taṃ dhammaṃ pavattetīti—",
"ps2.7:10.8": "dhammacakkaṃ.",
"ps2.7:10.9": "Paññindriyaṃ dhammo taṃ dhammaṃ pavattetīti—",
"ps2.7:10.10": "dhammacakkaṃ.",
"ps2.7:10.11": "Saddhābalaṃ dhammo taṃ dhammaṃ pavattetīti—",
"ps2.7:10.12": "dhammacakkaṃ.",
"ps2.7:10.13": "Vīriyabalaṃ dhammo taṃ dhammaṃ pavattetīti—",
"ps2.7:10.14": "dhammacakkaṃ.",
"ps2.7:10.15": "Satibalaṃ dhammo taṃ dhammaṃ pavattetīti—",
"ps2.7:10.16": "dhammacakkaṃ.",
"ps2.7:10.17": "Samādhibalaṃ dhammo taṃ dhammaṃ pavattetīti—",
"ps2.7:10.18": "dhammacakkaṃ.",
"ps2.7:10.19": "Paññābalaṃ dhammo taṃ dhammaṃ pavattetīti—",
"ps2.7:10.20": "dhammacakkaṃ.",
"ps2.7:10.21": "Satisambojjhaṅgo dhammo taṃ dhammaṃ pavattetīti—",
"ps2.7:10.22": "dhammacakkaṃ.",
"ps2.7:10.23": "Dhammavicayasambojjhaṅgo dhammo taṃ dhammaṃ pavattetīti—",
"ps2.7:10.24": "dhammacakkaṃ.",
"ps2.7:10.25": "Vīriyasambojjhaṅgo dhammo taṃ dhammaṃ pavattetīti—",
"ps2.7:10.26": "dhammacakkaṃ.",
"ps2.7:10.27": "Pītisambojjhaṅgo dhammo taṃ dhammaṃ pavattetīti—",
"ps2.7:10.28": "dhammacakkaṃ.",
"ps2.7:10.29": "Passaddhisambojjhaṅgo dhammo taṃ dhammaṃ pavattetīti—",
"ps2.7:10.30": "dhammacakkaṃ.",
"ps2.7:10.31": "Samādhisambojjhaṅgo dhammo taṃ dhammaṃ pavattetīti—",
"ps2.7:10.32": "dhammacakkaṃ.",
"ps2.7:10.33": "Upekkhāsambojjhaṅgo dhammo taṃ dhammaṃ pavattetīti—",
"ps2.7:10.34": "dhammacakkaṃ.",
"ps2.7:10.35": "Sammādiṭṭhi dhammo taṃ dhammaṃ pavattetīti—",
"ps2.7:10.36": "dhammacakkaṃ.",
"ps2.7:10.37": "Sammāsaṅkappo dhammo taṃ dhammaṃ pavattetīti—",
"ps2.7:10.38": "dhammacakkaṃ.",
"ps2.7:10.39": "Sammāvācā dhammo taṃ dhammaṃ pavattetīti—",
"ps2.7:10.40": "dhammacakkaṃ.",
"ps2.7:10.41": "Sammākammanto dhammo taṃ dhammaṃ pavattetīti—",
"ps2.7:10.42": "dhammacakkaṃ.",
"ps2.7:10.43": "Sammāājīvo dhammo taṃ dhammaṃ pavattetīti—",
"ps2.7:10.44": "dhammacakkaṃ.",
"ps2.7:10.45": "Sammāvāyāmo dhammo taṃ dhammaṃ pavattetīti—",
"ps2.7:10.46": "dhammacakkaṃ.",
"ps2.7:10.47": "Sammāsati dhammo taṃ dhammaṃ pavattetīti—",
"ps2.7:10.48": "dhammacakkaṃ.",
"ps2.7:10.49": "Sammāsamādhi dhammo taṃ dhammaṃ pavattetīti—",
"ps2.7:10.50": "dhammacakkaṃ.",
"ps2.7:11.1": "Ādhipateyyaṭṭhena indriyaṃ dhammo taṃ dhammaṃ pavattetīti—",
"ps2.7:11.2": "dhammacakkaṃ.",
"ps2.7:11.3": "Akampiyaṭṭhena balaṃ dhammo taṃ dhammaṃ pavattetīti—",
"ps2.7:11.4": "dhammacakkaṃ.",
"ps2.7:11.5": "Niyyānikaṭṭhena bojjhaṅgo dhammo taṃ dhammaṃ pavattetīti—",
"ps2.7:11.6": "dhammacakkaṃ.",
"ps2.7:11.7": "Hetuṭṭhena maggo dhammo taṃ dhammaṃ pavattetīti—",
"ps2.7:11.8": "dhammacakkaṃ.",
"ps2.7:11.9": "Upaṭṭhānaṭṭhena satipaṭṭhānā dhammo taṃ dhammaṃ pavattetīti—",
"ps2.7:11.10": "dhammacakkaṃ.",
"ps2.7:11.11": "Padahanaṭṭhena sammappadhānā dhammo taṃ dhammaṃ pavattetīti—",
"ps2.7:11.12": "dhammacakkaṃ.",
"ps2.7:11.13": "Ijjhanaṭṭhena iddhipādā dhammo taṃ dhammaṃ pavattetīti—",
"ps2.7:11.14": "dhammacakkaṃ.",
"ps2.7:11.15": "Tathaṭṭhena saccā dhammo taṃ dhammaṃ pavattetīti—",
"ps2.7:11.16": "dhammacakkaṃ.",
"ps2.7:11.17": "Avikkhepaṭṭhena samatho dhammo taṃ dhammaṃ pavattetīti—",
"ps2.7:11.18": "dhammacakkaṃ.",
"ps2.7:11.19": "Anupassanaṭṭhena vipassanā dhammo taṃ dhammaṃ pavattetīti—",
"ps2.7:11.20": "dhammacakkaṃ.",
"ps2.7:11.21": "Ekarasaṭṭhena samathavipassanā dhammo taṃ dhammaṃ pavattetīti—",
"ps2.7:11.22": "dhammacakkaṃ.",
"ps2.7:11.23": "Anativattanaṭṭhena yuganaddhaṃ dhammo taṃ dhammaṃ pavattetīti—",
"ps2.7:11.24": "dhammacakkaṃ.",
"ps2.7:11.25": "Saṃvaraṭṭhena sīlavisuddhi dhammo taṃ dhammaṃ pavattetīti—",
"ps2.7:11.26": "dhammacakkaṃ.",
"ps2.7:11.27": "Avikkhepaṭṭhena cittavisuddhi dhammo taṃ dhammaṃ pavattetīti—",
"ps2.7:11.28": "dhammacakkaṃ.",
"ps2.7:11.29": "Dassanaṭṭhena diṭṭhivisuddhi dhammo taṃ dhammaṃ pavattetīti—",
"ps2.7:11.30": "dhammacakkaṃ.",
"ps2.7:11.31": "Muttaṭṭhena vimokkho dhammo taṃ dhammaṃ pavattetīti—",
"ps2.7:11.32": "dhammacakkaṃ.",
"ps2.7:11.33": "Paṭivedhaṭṭhena vijjā dhammo taṃ dhammaṃ pavattetīti—",
"ps2.7:11.34": "dhammacakkaṃ.",
"ps2.7:11.35": "Pariccāgaṭṭhena vimutti dhammo taṃ dhammaṃ pavattetīti—",
"ps2.7:11.36": "dhammacakkaṃ.",
"ps2.7:11.37": "Samucchedaṭṭhena khaye ñāṇaṃ dhammo taṃ dhammaṃ pavattetīti—",
"ps2.7:11.38": "dhammacakkaṃ.",
"ps2.7:11.39": "Paṭippassaddhaṭṭhena anuppāde ñāṇaṃ dhammo taṃ dhammaṃ pavattetīti—",
"ps2.7:11.40": "dhammacakkaṃ.",
"ps2.7:11.41": "Chando mūlaṭṭhena dhammo taṃ dhammaṃ pavattetīti—",
"ps2.7:11.42": "dhammacakkaṃ.",
"ps2.7:11.43": "Manasikāro samuṭṭhānaṭṭhena dhammo taṃ dhammaṃ pavattetīti—",
"ps2.7:11.44": "dhammacakkaṃ.",
"ps2.7:11.45": "Phasso samodhānaṭṭhena dhammo taṃ dhammaṃ pavattetīti—",
"ps2.7:11.46": "dhammacakkaṃ.",
"ps2.7:11.47": "Vedanā samosaraṇaṭṭhena dhammo taṃ dhammaṃ pavattetīti—",
"ps2.7:11.48": "dhammacakkaṃ.",
"ps2.7:11.49": "Samādhi pamukhaṭṭhena dhammo taṃ dhammaṃ pavattetīti—",
"ps2.7:11.50": "dhammacakkaṃ.",
"ps2.7:11.51": "Sati ādhipateyyaṭṭhena dhammo taṃ dhammaṃ pavattetīti—",
"ps2.7:11.52": "dhammacakkaṃ.",
"ps2.7:11.53": "Paññā taduttaraṭṭhena dhammo taṃ dhammaṃ pavattetīti—",
"ps2.7:11.54": "dhammacakkaṃ.",
"ps2.7:11.55": "Vimutti sāraṭṭhena dhammo taṃ dhammaṃ pavattetīti—",
"ps2.7:11.56": "dhammacakkaṃ.",
"ps2.7:11.57": "Amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—",
"ps2.7:11.58": "dhammacakkaṃ.",
"ps2.7:12.1": "“Taṃ kho panidaṃ dukkhaṃ ariyasaccaṃ pariññeyyan”ti … pe …",
"ps2.7:12.3": "pariññātanti pubbe ananussutesu dhammesu cakkhuṃ udapādi … pe … āloko udapādi.",
"ps2.7:13.1": "Cakkhuṃ udapādīti—",
"ps2.7:13.2": "kenaṭṭhena … pe …",
"ps2.7:13.4": "āloko udapādīti—",
"ps2.7:13.5": "kenaṭṭhena?",
"ps2.7:13.6": "Cakkhuṃ udapādīti—",
"ps2.7:13.7": "dassanaṭṭhena … pe …",
"ps2.7:13.9": "āloko udapādīti—",
"ps2.7:13.10": "obhāsaṭṭhena.",
"ps2.7:13.11": "Cakkhuṃ dhammo, dassanaṭṭho attho … pe …",
"ps2.7:13.13": "āloko dhammo, obhāsaṭṭho attho.",
"ps2.7:13.14": "Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.",
"ps2.7:14.1": "Dhammacakkanti kenaṭṭhena dhammacakkaṃ?",
"ps2.7:14.2": "Dhammañca pavatteti cakkañcāti—",
"ps2.7:14.3": "dhammacakkaṃ.",
"ps2.7:14.4": "Cakkañca pavatteti dhammañcāti—",
"ps2.7:14.5": "dhammacakkaṃ.",
"ps2.7:14.6": "Dhammena pavattetīti—",
"ps2.7:14.7": "dhammacakkaṃ.",
"ps2.7:14.8": "Dhammacariyāya pavattetīti—",
"ps2.7:14.9": "dhammacakkaṃ.",
"ps2.7:14.10": "Dhamme ṭhito pavattetīti—",
"ps2.7:14.11": "dhammacakkaṃ.",
"ps2.7:14.12": "Dhamme patiṭṭhito pavattetīti—",
"ps2.7:14.13": "dhammacakkaṃ … pe …",
"ps2.7:14.15": "amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—",
"ps2.7:14.16": "dhammacakkaṃ.",
"ps2.7:15.1": "“Idaṃ dukkhasamudayaṃ ariyasaccan”ti pubbe ananussutesu dhammesu cakkhuṃ udapādi … pe … āloko udapādi … pe …",
"ps2.7:15.5": "“taṃ kho panidaṃ dukkhasamudayaṃ ariyasaccaṃ pahātabban”ti … pe …",
"ps2.7:15.7": "“pahīnan”ti pubbe ananussutesu dhammesu cakkhuṃ udapādi … pe … āloko udapādi.",
"ps2.7:16.1": "Cakkhuṃ udapādīti—",
"ps2.7:16.2": "kenaṭṭhena … pe …",
"ps2.7:16.4": "āloko udapādīti—",
"ps2.7:16.5": "kenaṭṭhena?",
"ps2.7:16.6": "Cakkhuṃ udapādīti—",
"ps2.7:16.7": "dassanaṭṭhena … pe …",
"ps2.7:16.9": "āloko udapādīti—",
"ps2.7:16.10": "obhāsaṭṭhena.",
"ps2.7:17.1": "Cakkhuṃ dhammo, dassanaṭṭho attho … pe …",
"ps2.7:17.3": "āloko dhammo, obhāsaṭṭho attho.",
"ps2.7:17.4": "Ime pañca dhammā pañca atthā samudayavatthukā saccavatthukā … pe …",
"ps2.7:17.6": "nirodhavatthukā saccavatthukā … pe …",
"ps2.7:17.8": "maggavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.",
"ps2.7:18.1": "Dhammacakkanti kenaṭṭhena dhammacakkaṃ?",
"ps2.7:18.2": "Dhammañca pavatteti cakkañcāti—",
"ps2.7:18.3": "dhammacakkaṃ.",
"ps2.7:18.4": "Cakkañca pavatteti dhammañcāti—",
"ps2.7:18.5": "dhammacakkaṃ.",
"ps2.7:18.6": "Dhammena pavattetīti—",
"ps2.7:18.7": "dhammacakkaṃ.",
"ps2.7:18.8": "Dhammacariyāya pavattetīti—",
"ps2.7:18.9": "dhammacakkaṃ.",
"ps2.7:18.10": "Dhamme ṭhito pavattetīti—",
"ps2.7:18.11": "dhammacakkaṃ.",
"ps2.7:18.12": "Dhamme patiṭṭhito pavattetīti—",
"ps2.7:18.13": "dhammacakkaṃ … pe …",
"ps2.7:18.15": "amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—",
"ps2.7:18.16": "dhammacakkaṃ.",
"ps2.7:19.1": "2.7.2. Satipaṭṭhānavāra",
"ps2.7:20.1": "“‘Ayaṃ kāye kāyānupassanā’ti me, bhikkhave, pubbe ananussutesu dhammesu cakkhuṃ udapādi … pe … āloko udapādi.",
"ps2.7:20.4": "Sā kho panāyaṃ kāye kāyānupassanā bhāvetabbāti me, bhikkhave … pe …",
"ps2.7:20.6": "bhāvitāti me, bhikkhave, pubbe ananussutesu dhammesu cakkhuṃ udapādi … pe … āloko udapādi.",
"ps2.7:21.1": "Ayaṃ vedanāsu … pe …",
"ps2.7:21.3": "ayaṃ citte …",
"ps2.7:21.4": "ayaṃ dhammesu dhammānupassanāti me, bhikkhave, pubbe ananussutesu dhammesu cakkhuṃ udapādi … pe … āloko udapādi.",
"ps2.7:21.7": "Sā kho panāyaṃ dhammesu dhammānupassanā bhāvetabbāti me, bhikkhave … pe …",
"ps2.7:21.9": "bhāvitāti me, bhikkhave, pubbe ananussutesu dhammesu cakkhuṃ udapādi … pe … āloko udapādi”.",
"ps2.7:22.1": "“Ayaṃ kāye kāyānupassanā”ti pubbe ananussutesu dhammesu cakkhuṃ udapādi … pe … āloko udapādi … pe …",
"ps2.7:22.5": "sā kho panāyaṃ kāye kāyānupassanā bhāvetabbāti … pe …",
"ps2.7:22.7": "bhāvitāti pubbe ananussutesu dhammesu cakkhuṃ udapādi … pe … āloko udapādi.",
"ps2.7:23.1": "Cakkhuṃ udapādīti—",
"ps2.7:23.2": "kenaṭṭhena … pe …",
"ps2.7:23.4": "āloko udapādīti—",
"ps2.7:23.5": "kenaṭṭhena?",
"ps2.7:23.6": "Cakkhuṃ udapādīti—",
"ps2.7:23.7": "dassanaṭṭhena … pe …",
"ps2.7:23.9": "āloko udapādīti—",
"ps2.7:23.10": "obhāsaṭṭhena.",
"ps2.7:24.1": "Cakkhuṃ dhammo, dassanaṭṭho attho … pe …",
"ps2.7:24.3": "āloko dhammo, obhāsaṭṭho attho.",
"ps2.7:24.4": "Ime pañca dhammā pañca atthā kāyavatthukā satipaṭṭhānavatthukā … pe …",
"ps2.7:24.6": "vedanāvatthukā satipaṭṭhānavatthukā …",
"ps2.7:24.7": "cittavatthukā satipaṭṭhānavatthukā …",
"ps2.7:24.8": "dhammavatthukā satipaṭṭhānavatthukā satipaṭṭhānārammaṇā satipaṭṭhānagocarā satipaṭṭhānasaṅgahitā satipaṭṭhānapariyāpannā satipaṭṭhāne samudāgatā satipaṭṭhāne ṭhitā satipaṭṭhāne patiṭṭhitā.",
"ps2.7:25.1": "Dhammacakkanti kenaṭṭhena dhammacakkaṃ?",
"ps2.7:25.2": "Dhammañca pavatteti cakkañcāti—",
"ps2.7:25.3": "dhammacakkaṃ.",
"ps2.7:25.4": "Cakkañca pavatteti dhammañcāti—",
"ps2.7:25.5": "dhammacakkaṃ.",
"ps2.7:25.6": "Dhammena pavattetīti—",
"ps2.7:25.7": "dhammacakkaṃ.",
"ps2.7:25.8": "Dhammacariyāya pavattetīti—",
"ps2.7:25.9": "dhammacakkaṃ.",
"ps2.7:25.10": "Dhamme ṭhito pavattetīti—",
"ps2.7:25.11": "dhammacakkaṃ.",
"ps2.7:25.12": "Dhamme patiṭṭhito pavattetīti—",
"ps2.7:25.13": "dhammacakkaṃ … pe …",
"ps2.7:25.15": "amatogadhaṃ nibbānaṃ pariyosānaṭṭhena dhammo taṃ dhammaṃ pavattetīti—",
"ps2.7:25.16": "dhammacakkaṃ.",
"ps2.7:26.1": "2.7.3. Iddhipādavāra",
"ps2.7:27.1": "“‘Ayaṃ chandasamādhipadhānasaṅkhārasamannāgato iddhipādo’ti me, bhikkhave pubbe ananussutesu dhammesu cakkhuṃ udapādi … pe … āloko udapādi.",
"ps2.7:27.4": "‘So kho panāyaṃ chandasamādhipadhānasaṅkhārasamannāgato iddhipādo bhāvetabbo’ti me, bhikkhave … pe …",
"ps2.7:27.6": "bhāvitoti me, bhikkhave, pubbe ananussutesu dhammesu cakkhuṃ udapādi … pe … āloko udapādi.",
"ps2.7:28.1": "Ayaṃ vīriyasamādhi … pe …",
"ps2.7:28.3": "ayaṃ cittasamādhi … pe …",
"ps2.7:28.5": "ayaṃ vīmaṃsāsamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṃ udapādi … pe … āloko udapādi.",
"ps2.7:28.8": "So kho panāyaṃ vīmaṃsāsamādhipadhānasaṅkhārasamannāgato iddhipādo bhāvetabboti me, bhikkhave … pe …",
"ps2.7:28.10": "bhāvitoti me, bhikkhave, pubbe ananussutesu dhammesu cakkhuṃ udapādi … pe … āloko udapādi”.",
"ps2.7:29.1": "“Ayaṃ chandasamādhipadhānasaṅkhārasamannāgato iddhipādo”ti pubbe ananussutesu dhammesu cakkhuṃ udapādi … pe … āloko udapādi … pe …",
"ps2.7:29.5": "so kho panāyaṃ chandasamādhipadhānasaṅkhārasamannāgato iddhipādo bhāvetabboti … pe …",
"ps2.7:29.7": "bhāvitoti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.",
"ps2.7:30.1": "Cakkhuṃ udapādīti—",
"ps2.7:30.2": "kenaṭṭhena?",
"ps2.7:30.3": "Ñāṇaṃ udapādīti—",
"ps2.7:30.4": "kenaṭṭhena?",
"ps2.7:30.5": "Paññā udapādīti—",
"ps2.7:30.6": "kenaṭṭhena?",
"ps2.7:30.7": "Vijjā udapādīti—",
"ps2.7:30.8": "kenaṭṭhena?",
"ps2.7:30.9": "Āloko udapādīti—",
"ps2.7:30.10": "kenaṭṭhena?",
"ps2.7:30.11": "Cakkhuṃ udapādīti—",
"ps2.7:30.12": "dassanaṭṭhena.",
"ps2.7:30.13": "Ñāṇaṃ udapādīti—",
"ps2.7:30.14": "ñātaṭṭhena.",
"ps2.7:30.15": "Paññā udapādīti—",
"ps2.7:30.16": "pajānanaṭṭhena.",
"ps2.7:30.17": "Vijjā udapādīti—",
"ps2.7:30.18": "paṭivedhaṭṭhena.",
"ps2.7:30.19": "Āloko udapādīti—",
"ps2.7:30.20": "obhāsaṭṭhena.",
"ps2.7:31.1": "Cakkhuṃ dhammo, dassanaṭṭho attho.",
"ps2.7:31.2": "Ñāṇaṃ dhammo, ñātaṭṭho attho.",
"ps2.7:31.3": "Paññā dhammo, pajānanaṭṭho attho.",
"ps2.7:31.4": "Vijjā dhammo, paṭivedhaṭṭho attho.",
"ps2.7:31.5": "Āloko dhammo, obhāsaṭṭho attho.",
"ps2.7:31.6": "Ime pañca dhammā pañca atthā chandavatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.",
"ps2.7:32.1": "Dhammacakkanti kenaṭṭhena dhammacakkaṃ?",
"ps2.7:32.2": "Dhammañca pavatteti cakkañcāti—",
"ps2.7:32.3": "dhammacakkaṃ.",
"ps2.7:32.4": "Cakkañca pavatteti dhammañcāti—",
"ps2.7:32.5": "dhammacakkaṃ.",
"ps2.7:32.6": "Dhammena pavattetīti—",
"ps2.7:32.7": "dhammacakkaṃ.",
"ps2.7:32.8": "Dhammacariyāya pavattetīti—",
"ps2.7:32.9": "dhammacakkaṃ.",
"ps2.7:32.10": "Dhamme ṭhito pavattetīti—",
"ps2.7:32.11": "dhammacakkaṃ.",
"ps2.7:32.12": "Dhamme patiṭṭhito pavattetīti—",
"ps2.7:32.13": "dhammacakkaṃ.",
"ps2.7:32.14": "Dhamme patiṭṭhāpento pavattetīti—",
"ps2.7:32.15": "dhammacakkaṃ.",
"ps2.7:32.16": "Dhamme vasippatto pavattetīti—",
"ps2.7:32.17": "dhammacakkaṃ.",
"ps2.7:32.18": "Dhamme vasiṃ pāpento pavattetīti—",
"ps2.7:32.19": "dhammacakkaṃ.",
"ps2.7:32.20": "Dhamme pāramippatto pavattetīti—",
"ps2.7:32.21": "dhammacakkaṃ.",
"ps2.7:32.22": "Dhamme pāramiṃ pāpento pavattetīti—",
"ps2.7:32.23": "dhammacakkaṃ … pe …",
"ps2.7:32.25": "dhammaṃ apacāyamāno pavattetīti—",
"ps2.7:32.26": "dhammacakkaṃ.",
"ps2.7:32.27": "Dhammaddhajo pavattetīti—",
"ps2.7:32.28": "dhammacakkaṃ.",
"ps2.7:32.29": "Dhammaketu pavattetīti—",
"ps2.7:32.30": "dhammacakkaṃ.",
"ps2.7:32.31": "Dhammādhipateyyo pavattetīti—",
"ps2.7:32.32": "dhammacakkaṃ.",
"ps2.7:32.33": "Taṃ kho pana dhammacakkaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasminti—",
"ps2.7:32.34": "dhammacakkaṃ.",
"ps2.7:33.1": "“Saddhindriyaṃ dhammo.",
"ps2.7:33.2": "Taṃ dhammaṃ pavattetī”ti—",
"ps2.7:33.3": "dhammacakkaṃ … pe …",
"ps2.7:33.5": "amatogadhaṃ nibbānaṃ pariyosānaṭṭhena dhammo.",
"ps2.7:33.6": "Taṃ dhammaṃ pavattetīti—",
"ps2.7:33.7": "dhammacakkaṃ.",
"ps2.7:34.1": "Ayaṃ vīriyasamādhipadhānasaṅkhārasamannāgato iddhipādoti pubbe ananussutesu dhammesu cakkhuṃ udapādi … pe … āloko udapādi … pe …",
"ps2.7:34.5": "so kho panāyaṃ vīriyasamādhipadhānasaṅkhārasamannāgato iddhipādo bhāvetabboti … pe …",
"ps2.7:34.7": "bhāvitoti pubbe ananussutesu dhammesu cakkhuṃ udapādi … pe … āloko udapādi.",
"ps2.7:35.1": "Cakkhuṃ udapādīti—",
"ps2.7:35.2": "kenaṭṭhena … pe …",
"ps2.7:35.4": "āloko udapādīti—",
"ps2.7:35.5": "kenaṭṭhena?",
"ps2.7:35.6": "Cakkhuṃ udapādīti—",
"ps2.7:35.7": "dassanaṭṭhena … pe …",
"ps2.7:35.9": "āloko udapādīti—",
"ps2.7:35.10": "obhāsaṭṭhena.",
"ps2.7:36.1": "Cakkhuṃ dhammo, dassanaṭṭho attho … pe …",
"ps2.7:36.3": "āloko dhammo, obhāsaṭṭho attho.",
"ps2.7:36.4": "Ime pañca dhammā pañca atthā vīriyavatthukā iddhipādavatthukā … pe …",
"ps2.7:36.6": "cittavatthukā iddhipādavatthukā …",
"ps2.7:36.7": "vīmaṃsāvatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.",
"ps2.7:37.1": "Dhammacakkanti kenaṭṭhena dhammacakkaṃ?",
"ps2.7:37.2": "Dhammañca pavatteti cakkañcāti—",
"ps2.7:37.3": "dhammacakkaṃ.",
"ps2.7:37.4": "Cakkañca pavatteti dhammañcāti—",
"ps2.7:37.5": "dhammacakkaṃ.",
"ps2.7:37.6": "Dhammena pavattetīti—",
"ps2.7:37.7": "dhammacakkaṃ.",
"ps2.7:37.8": "Dhammacariyāya pavattetīti—",
"ps2.7:37.9": "dhammacakkaṃ.",
"ps2.7:37.10": "Dhamme ṭhito pavattetīti—",
"ps2.7:37.11": "dhammacakkaṃ.",
"ps2.7:37.12": "Dhamme patiṭṭhito pavattetīti—",
"ps2.7:37.13": "dhammacakkaṃ … pe …",
"ps2.7:37.15": "amatogadhaṃ nibbānaṃ pariyosānaṭṭhena dhammo.",
"ps2.7:37.16": "Taṃ dhammaṃ pavattetīti—",
"ps2.7:37.17": "dhammacakkanti.",
"ps2.7:38.1": "Dhammacakkakathā niṭṭhitā."
}