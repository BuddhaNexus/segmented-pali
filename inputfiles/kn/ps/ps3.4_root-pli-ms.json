{
"ps3.4:1.1": "Paṭisambhidāmagga",
"ps3.4:2.1": "3 Paññāvagga",
"ps3.4:3.1": "3.4. Vivekakathā",
"ps3.4:4.1": "Sāvatthinidānaṃ.",
"ps3.4:4.2": "“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā karīyanti;",
"ps3.4:4.3": "evamevaṃ, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti.",
"ps3.4:5.1": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti?",
"ps3.4:5.2": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ.",
"ps3.4:5.3": "Sammāsaṅkappaṃ … pe …",
"ps3.4:5.5": "sammāvācaṃ …",
"ps3.4:5.6": "sammākammantaṃ …",
"ps3.4:5.7": "sammāājīvaṃ …",
"ps3.4:5.8": "sammāvāyāmaṃ …",
"ps3.4:5.9": "sammāsatiṃ …",
"ps3.4:5.10": "sammāsamādhiṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ.",
"ps3.4:5.11": "Evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti.",
"ps3.4:6.1": "Seyyathāpi, bhikkhave, ye keci bījagāmabhūtagāmā vuddhiṃ viruḷhiṃ vepullaṃ āpajjanti, sabbe te pathaviṃ nissāya pathaviyaṃ patiṭṭhāya evamete bījagāmabhūtagāmā vuddhiṃ viruḷhiṃ vepullaṃ āpajjanti;",
"ps3.4:6.2": "evamevaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuddhiṃ viruḷhiṃ vepullaṃ pāpuṇāti dhammesu.",
"ps3.4:7.1": "Kathañca, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuddhiṃ viruḷhiṃ vepullaṃ pāpuṇāti dhammesu?",
"ps3.4:7.2": "Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ.",
"ps3.4:7.3": "Sammāsaṅkappaṃ bhāveti … pe …",
"ps3.4:7.5": "sammāvācaṃ bhāveti …",
"ps3.4:7.6": "sammākammantaṃ bhāveti …",
"ps3.4:7.7": "sammāājīvaṃ bhāveti …",
"ps3.4:7.8": "sammāvāyāmaṃ bhāveti …",
"ps3.4:7.9": "sammāsatiṃ bhāveti …",
"ps3.4:7.10": "sammāsamādhiṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ.",
"ps3.4:7.11": "Evaṃ kho, bhikkhave, bhikkhu sīlaṃ nissāya sīle patiṭṭhāya ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto vuddhiṃ viruḷhiṃ vepullaṃ pāpuṇāti dhammesū”ti.",
"ps3.4:8.1": "3.4.1. Maggaṅganiddesa",
"ps3.4:9.1": "Sammādiṭṭhiyā pañca vivekā, pañca virāgā, pañca nirodhā, pañca vosaggā, dvādasa nissayā.",
"ps3.4:9.2": "Sammāsaṅkappassa … pe …",
"ps3.4:9.4": "sammāvācāya …",
"ps3.4:9.5": "sammākammantassa …",
"ps3.4:9.6": "sammāājīvassa …",
"ps3.4:9.7": "sammāvāyāmassa …",
"ps3.4:9.8": "sammāsatiyā …",
"ps3.4:9.9": "sammāsamādhissa pañca vivekā, pañca virāgā, pañca nirodhā, pañca vosaggā, dvādasa nissayā.",
"ps3.4:10.1": "Sammādiṭṭhiyā katame pañca vivekā?",
"ps3.4:10.2": "Vikkhambhanaviveko, tadaṅgaviveko samucchedaviveko, paṭippassaddhiviveko, nissaraṇaviveko.",
"ps3.4:10.3": "Vikkhambhanaviveko ca nīvaraṇānaṃ paṭhamajjhānaṃ bhāvayato, tadaṅgaviveko ca diṭṭhigatānaṃ nibbedhabhāgiyaṃ samādhiṃ bhāvayato, samucchedaviveko ca lokuttaraṃ khayagāmimaggaṃ bhāvayato, paṭippassaddhiviveko ca phalakkhaṇe, nissaraṇaviveko ca nirodho nibbānaṃ.",
"ps3.4:10.4": "Sammādiṭṭhiyā ime pañca vivekā.",
"ps3.4:10.5": "Imesu pañcasu vivekesu chandajāto hoti saddhādhimutto, cittañcassa svādhiṭṭhitaṃ.",
"ps3.4:11.1": "Sammādiṭṭhiyā katame pañca virāgā?",
"ps3.4:11.2": "Vikkhambhanavirāgo, tadaṅgavirāgo, samucchedavirāgo, paṭippassaddhivirāgo, nissaraṇavirāgo.",
"ps3.4:11.3": "Vikkhambhanavirāgo ca nīvaraṇānaṃ paṭhamajjhānaṃ bhāvayato, tadaṅgavirāgo ca diṭṭhigatānaṃ nibbedhabhāgiyaṃ samādhiṃ bhāvayato, samucchedavirāgo ca lokuttaraṃ khayagāmimaggaṃ bhāvayato, paṭippassaddhivirāgo ca phalakkhaṇe, nissaraṇavirāgo ca nirodho nibbānaṃ.",
"ps3.4:11.4": "Sammādiṭṭhiyā ime pañca virāgā.",
"ps3.4:11.5": "Imesu pañcasu virāgesu chandajāto hoti saddhādhimutto, cittañcassa svādhiṭṭhitaṃ.",
"ps3.4:12.1": "Sammādiṭṭhiyā katame pañca nirodhā?",
"ps3.4:12.2": "Vikkhambhananirodho, tadaṅganirodho, samucchedanirodho, paṭippassaddhinirodho, nissaraṇanirodho.",
"ps3.4:12.3": "Vikkhambhananirodho ca nīvaraṇānaṃ paṭhamajjhānaṃ bhāvayato, tadaṅganirodho ca diṭṭhigatānaṃ nibbedhabhāgiyaṃ samādhiṃ bhāvayato, samucchedanirodho ca lokuttaraṃ khayagāmimaggaṃ bhāvayato, paṭippassaddhinirodho ca phalakkhaṇe, nissaraṇanirodho ca amatā dhātu.",
"ps3.4:12.4": "Sammādiṭṭhiyā ime pañca nirodhā.",
"ps3.4:12.5": "Imesu pañcasu nirodhesu chandajāto hoti saddhādhimutto, cittañcassa svādhiṭṭhitaṃ.",
"ps3.4:13.1": "Sammādiṭṭhiyā katame pañca vosaggā?",
"ps3.4:13.2": "Vikkhambhanavosaggo, tadaṅgavosaggo, samucchedavosaggo, paṭippassaddhivosaggo, nissaraṇavosaggo.",
"ps3.4:13.3": "Vikkhambhanavosaggo ca nīvaraṇānaṃ paṭhamajjhānaṃ bhāvayato, tadaṅgavosaggo ca diṭṭhigatānaṃ nibbedhabhāgiyaṃ samādhiṃ bhāvayato, samucchedavosaggo ca lokuttaraṃ khayagāmimaggaṃ bhāvayato, paṭippassaddhivosaggo ca phalakkhaṇe, nissaraṇavosaggo ca nirodho nibbānaṃ.",
"ps3.4:13.4": "Sammādiṭṭhiyā ime pañca vosaggā.",
"ps3.4:13.5": "Imesu pañcasu vosaggesu chandajāto hoti saddhādhimutto, cittañcassa svādhiṭṭhitaṃ.",
"ps3.4:13.6": "Sammādiṭṭhiyā ime pañca vivekā, pañca virāgā, pañca nirodhā, pañca vosaggā, dvādasa nissayā.",
"ps3.4:14.1": "Sammāsaṅkappassa … pe …",
"ps3.4:14.3": "sammāvācāya …",
"ps3.4:14.4": "sammākammantassa …",
"ps3.4:14.5": "sammāājīvassa …",
"ps3.4:14.6": "sammāvāyāmassa …",
"ps3.4:14.7": "sammāsatiyā …",
"ps3.4:14.8": "sammāsamādhissa katame pañca vivekā?",
"ps3.4:14.9": "Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko.",
"ps3.4:14.10": "Vikkhambhanaviveko ca nīvaraṇānaṃ paṭhamajjhānaṃ bhāvayato, tadaṅgaviveko ca diṭṭhigatānaṃ nibbedhabhāgiyaṃ samādhiṃ bhāvayato, samucchedaviveko ca lokuttaraṃ khayagāmimaggaṃ bhāvayato, paṭippassaddhiviveko ca phalakkhaṇe nissaraṇaviveko ca nirodho nibbānaṃ.",
"ps3.4:14.11": "Sammāsamādhissa ime pañca vivekā.",
"ps3.4:14.12": "Imesu pañcasu vivekesu chandajāto hoti saddhādhimutto, cittañcassa svādhiṭṭhitaṃ.",
"ps3.4:15.1": "Sammāsamādhissa katame pañca virāgā?",
"ps3.4:15.2": "Vikkhambhanavirāgo, tadaṅgavirāgo, samucchedavirāgo, paṭippassaddhivirāgo, nissaraṇavirāgo.",
"ps3.4:15.3": "Vikkhambhanavirāgo ca nīvaraṇānaṃ paṭhamajjhānaṃ bhāvayato, tadaṅgavirāgo ca diṭṭhigatānaṃ nibbedhabhāgiyaṃ samādhiṃ bhāvayato, samucchedavirāgo ca lokuttaraṃ khayagāmimaggaṃ bhāvayato, paṭippassaddhivirāgo ca phalakkhaṇe, nissaraṇavirāgo ca nirodho nibbānaṃ.",
"ps3.4:15.4": "Sammāsamādhissa ime pañca virāgā.",
"ps3.4:15.5": "Imesu pañcasu virāgesu chandajāto hoti saddhādhimutto, cittañcassa svādhiṭṭhitaṃ.",
"ps3.4:16.1": "Sammāsamādhissa katame pañca nirodhā?",
"ps3.4:16.2": "Vikkhambhananirodho, tadaṅganirodho, samucchedanirodho, paṭippassaddhinirodho, nissaraṇanirodho.",
"ps3.4:16.3": "Vikkhambhananirodho ca nīvaraṇānaṃ paṭhamajjhānaṃ bhāvayato, tadaṅganirodho ca diṭṭhigatānaṃ nibbedhabhāgiyaṃ samādhiṃ bhāvayato, samucchedanirodho ca lokuttaraṃ khayagāmimaggaṃ bhāvayato, paṭippassaddhinirodho ca phalakkhaṇe, nissaraṇanirodho ca amatā dhātu.",
"ps3.4:16.4": "Sammāsamādhissa ime pañca nirodhā.",
"ps3.4:16.5": "Imesu pañcasu nirodhesu chandajāto hoti saddhādhimutto, cittañcassa svādhiṭṭhitaṃ.",
"ps3.4:17.1": "Sammāsamādhissa katame pañca vosaggā?",
"ps3.4:17.2": "Vikkhambhanavosaggo, tadaṅgavosaggo, samucchedavosaggo, paṭippassaddhivosaggo, nissaraṇavosaggo.",
"ps3.4:17.3": "Vikkhambhanavosaggo ca nīvaraṇānaṃ paṭhamajjhānaṃ bhāvayato, tadaṅgavosaggo ca diṭṭhigatānaṃ nibbedhabhāgiyaṃ samādhiṃ bhāvayato, samucchedavosaggo ca lokuttaraṃ khayagāmimaggaṃ bhāvayato, paṭippassaddhivosaggo ca phalakkhaṇe, nissaraṇavosaggo ca nirodho nibbānaṃ.",
"ps3.4:17.4": "Sammāsamādhissa ime pañca vosaggā.",
"ps3.4:17.5": "Imesu pañcasu vosaggesu chandajāto hoti saddhādhimutto, cittañcassa svādhiṭṭhitaṃ.",
"ps3.4:17.6": "Sammāsamādhissa ime pañca vivekā, pañca virāgā, pañca nirodhā, pañca vosaggā, dvādasa nissayā.",
"ps3.4:18.1": "“Seyyathāpi, bhikkhave, ye keci balakaraṇīyā kammantā karīyanti, sabbe te pathaviṃ nissāya pathaviyaṃ patiṭṭhāya evamete balakaraṇīyā kammantā karīyanti;",
"ps3.4:18.2": "evamevaṃ kho, bhikkhave, bhikkhu sīlaṃ nissāya sīle patiṭṭhāya satta bojjhaṅge bhāveti, satta bojjhaṅge bahulīkaroti … pe …",
"ps3.4:18.4": "satta bojjhaṅge bhāvento satta bojjhaṅge bahulīkaronto vuddhiṃ virūḷhiṃ vepullaṃ pāpuṇāti dhammesu … pe …",
"ps3.4:18.6": "pañca balāni bhāveti, pañca balāni bahulīkaroti … pe …",
"ps3.4:18.8": "pañca balāni bhāvento pañca balāni bahulīkaronto vuddhiṃ virūḷhiṃ vepullaṃ pāpuṇāti dhammesu … pe …",
"ps3.4:18.10": "pañcindriyāni bhāveti, pañcindriyāni bahulīkaroti … pe ….",
"ps3.4:19.1": "Seyyathāpi, bhikkhave, ye keci bījagāmabhūtagāmā vuddhiṃ virūḷhiṃ vepullaṃ āpajjanti, sabbe te pathaviṃ nissāya pathaviyaṃ patiṭṭhāya evamete bījagāmabhūtagāmā vuddhiṃ virūḷhiṃ vepullaṃ āpajjanti;",
"ps3.4:19.2": "evamevaṃ kho, bhikkhave, bhikkhu sīlaṃ nissāya sīle patiṭṭhāya pañcindriyāni bhāvento pañcindriyāni bahulīkaronto vuddhiṃ virūḷhiṃ vepullaṃ pāpuṇāti dhammesu.",
"ps3.4:20.1": "Kathañca, bhikkhave, bhikkhu sīlaṃ nissāya sīle patiṭṭhāya pañcindriyāni bhāvento pañcindriyāni bahulīkaronto vuddhiṃ virūḷhiṃ vepullaṃ pāpuṇāti dhammesu?",
"ps3.4:20.2": "Idha, bhikkhave, bhikkhu saddhindriyaṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ.",
"ps3.4:20.3": "Vīriyindriyaṃ bhāveti … pe …",
"ps3.4:20.5": "satindriyaṃ bhāveti … pe …",
"ps3.4:20.7": "samādhindriyaṃ bhāveti … pe …",
"ps3.4:20.9": "paññindriyaṃ bhāveti vivekanissitaṃ virāganissitaṃ nirodhanissitaṃ vosaggapariṇāmiṃ.",
"ps3.4:20.10": "Evaṃ kho, bhikkhave, bhikkhu sīlaṃ nissāya … pe …",
"ps3.4:20.12": "pāpuṇāti dhammesū”ti.",
"ps3.4:21.1": "3.4.2. Indriyaniddesa",
"ps3.4:22.1": "Saddhindriyassa pañca vivekā, pañca virāgā, pañca nirodhā, pañca vosaggā, dvādasa nissayā.",
"ps3.4:22.2": "Vīriyindriyassa … pe …",
"ps3.4:22.4": "satindriyassa … pe …",
"ps3.4:22.6": "samādhindriyassa … pe … paññindriyassa pañca vivekā, pañca virāgā, pañca nirodhā, pañca vosaggā, dvādasa nissayā.",
"ps3.4:23.1": "Saddhindriyassa katame pañca vivekā?",
"ps3.4:23.2": "Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko.",
"ps3.4:23.3": "Vikkhambhanaviveko ca nīvaraṇānaṃ paṭhamajjhānaṃ bhāvayato, tadaṅgaviveko ca diṭṭhigatānaṃ nibbedhabhāgiyaṃ samādhiṃ bhāvayato, samucchedaviveko ca lokuttaraṃ khayagāmimaggaṃ bhāvayato, paṭippassaddhiviveko ca phalakkhaṇe, nissaraṇaviveko ca nirodho nibbānaṃ.",
"ps3.4:23.4": "Saddhindriyassa ime pañca vivekā.",
"ps3.4:23.5": "Imesu pañcasu vivekesu chandajāto hoti saddhādhimutto, cittañcassa svādhiṭṭhitaṃ … pe …",
"ps3.4:23.7": "saddhindriyassa ime pañca vivekā, pañca virāgā, pañca nirodhā, pañca vosaggā, dvādasa nissayā.",
"ps3.4:24.1": "Vīriyindriyassa … pe …",
"ps3.4:24.3": "satindriyassa … pe …",
"ps3.4:24.5": "samādhindriyassa …",
"ps3.4:24.6": "paññindriyassa katame pañca vivekā?",
"ps3.4:24.7": "Vikkhambhanaviveko, tadaṅgaviveko, samucchedaviveko, paṭippassaddhiviveko, nissaraṇaviveko … pe …",
"ps3.4:24.9": "paññindriyassa ime pañca vivekā, pañca virāgā, pañca nirodhā, pañca vosaggā, dvādasa nissayāti.",
"ps3.4:25.1": "Vivekakathā niṭṭhitā."
}