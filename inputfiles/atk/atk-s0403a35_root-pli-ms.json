{
  "atk-s0403a35:0": "10. Ānisaṁsavaggo",
  "atk-s0403a35:1": "1-2. Pātubhāvasuttādivaṇṇanā",
  "atk-s0403a35:2": "96-97. Dasamassa paṭhame ariyāyataneti majjhimadese. Indriyānanti manacchaṭṭhānaṁ. Dutiye saddhammaniyatoti sāsanasaddhamme niyato. Asādhāraṇenāti puthujjanehi asādhāraṇena.",
  "atk-s0403a35:3": "7. Anavatthitasuttavaṇṇanā",
  "atk-s0403a35:4": "102. Sattame anodhiṁ karitvāti ‘‘ettakāva saṅkhārā aniccā, na ito pare’’ti evaṁ sīmaṁ mariyādaṁ akatvā. Anavatthitāti avatthitāya rahitā, bhijjamānāva hutvā upaṭṭhahissantīti attho. Sabbaloketi sakale tedhātuke. Sāmaññenāti samaṇabhāvena, ariyamaggenāti attho.",
  "atk-s0403a35:5": "8. Ukkhittāsikasuttavaṇṇanā",
  "atk-s0403a35:6": "103. Aṭṭhame mettāvatāyāti mettāyuttāya pāricariyāya. Satta hi sekhā tathāgataṁ mettāvatāya paricaranti, khīṇāsavo pariciṇṇasatthuko.",
  "atk-s0403a35:7": "9. Atammayasuttavaṇṇanā",
  "atk-s0403a35:8": "104. Navame atammayoti tammayā vuccanti taṇhādiṭṭhiyo, tāhi rahito. Ahaṁkārāti ahaṁkāradiṭṭhi. Mamaṁkārāti mamaṁkārataṇhā. Sesaṁ sabbattha uttānamevāti.",
  "atk-s0403a35:9": "Ānisaṁsavaggo dasamo.",
  "atk-s0403a35:10": "Dutiyapaṇṇāsakaṁ niṭṭhitaṁ."
}