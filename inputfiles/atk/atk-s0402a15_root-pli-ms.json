{
  "atk-s0402a15:0": "1. Kodhapeyyālaṁ",
  "atk-s0402a15:1": "181. Ito paresu kujjhanalakkhaṇo kodho. Upanandhanalakkhaṇo upanāho. Sukatakaraṇamakkhanalakkhaṇo makkho. Yugaggāhalakkhaṇo palāso. Usūyanalakkhaṇā issā. Pañcamaccherabhāvo macchariyaṁ. Taṁ sabbampi maccharāyanalakkhaṇaṁ. Katapaṭicchādanalakkhaṇā māyā. Kerāṭikalakkhaṇaṁ sāṭheyyaṁ. Alajjanākāro ahirikaṁ. Upavādato abhāyanākāro anottappaṁ. Akkodhādayo tesaṁ paṭipakkhavasena veditabbā.",
  "atk-s0402a15:2": "185.Sekkhassa bhikkhunoti sattavidhassāpi sekkhassa upariupariguṇehi parihānāya saṁvattanti, puthujjanassa pana paṭhamataraṁyeva parihānāya saṁvattantīti veditabbā. Aparihānāyāti upariupariguṇehi aparihānatthāya.",
  "atk-s0402a15:3": "187.Yathābhataṁ nikkhittoti yathā ānetvā nikkhitto, evaṁ niraye patiṭṭhito vāti veditabbo.",
  "atk-s0402a15:4": "190.Ekaccoti yassete kodhādayo atthi, so ekacco nāma.",
  "atk-s0402a15:5": "Kodhapeyyālaṁ niṭṭhitaṁ."
}