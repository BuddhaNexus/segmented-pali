{
  "atk-abh03a50:0": "Paṭṭhānappakaraṇa-aṭṭhakathā",
  "atk-abh03a50:1": "Devātidevo devānaṁ, devadānavapūjito,",
  "atk-abh03a50:2": "Desayitvā pakaraṇaṁ, yamakaṁ suddhasaṁyamo.",
  "atk-abh03a50:3": "Atthato dhammato ceva, gambhīrassātha tassa yaṁ,",
  "atk-abh03a50:4": "Anantaraṁ mahāvīro, sattamaṁ isisattamo.",
  "atk-abh03a50:5": "Paṭṭhānaṁ nāma nāmena, nāmarūpanirodhano,",
  "atk-abh03a50:6": "Desesi atigambhīra-nayamaṇḍitadesanaṁ.",
  "atk-abh03a50:7": "Idāni tassa sampatto, yasmā saṁvaṇṇanākkamo,",
  "atk-abh03a50:8": "Tasmā naṁ vaṇṇayissāmi, taṁ suṇātha samāhitāti."
}