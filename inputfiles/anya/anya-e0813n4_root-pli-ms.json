{
  "anya-e0813n4:0": "4. Taddhitakaṇḍa",
  "anya-e0813n4:1": "Apaccataddhita",
  "anya-e0813n4:2": "232.Vāṇapacce.",
  "anya-e0813n4:3": "Chaṭṭhantā saddā ‘‘tassāpacca’’miccasmiṁ atthe ṇo vā hoti. Vāti vākyatthaṁ. Ṇenevāpaccatthassa vuttattā apaccasaddāppayogo.",
  "anya-e0813n4:4": "‘‘Tesaṁ vibhatyā’’ do tesaṁgahaṇena vibhattilopo. Tathottaratra.",
  "anya-e0813n4:5": "‘‘Tesaṁ ṇo lopaṁ’’ti paccayānaṁ ṇassa lopo.",
  "anya-e0813n4:6": "‘‘Vuddhādisarassa vā saṁyogantassa saṇe ce’’ti saṇakāre pare asaṁyogantassādisarassa vuddhi.",
  "anya-e0813n4:7": "Tassāpaniyame –",
  "anya-e0813n4:8": "Ayuvaṇṇānañcāyo vuddhi.",
  "anya-e0813n4:9": "Akārivaṇṇuvaṇṇānaṁ āeovuddhiyo honti, casaddena kvaci na.",
  "anya-e0813n4:10": "Saralopādi, taddhitattā nāmamiva kate syādi.",
  "anya-e0813n4:11": "Taddhitābhidheyyaliṅga–vibhattivacanā siyuṁ.",
  "anya-e0813n4:12": "Samūhabhāvajā bhīyo, sakatthe ṇyo napuṁsake.",
  "anya-e0813n4:13": "Tā tutthiyaṁ nipātā te, dhāmithaṁpaccayantakā.",
  "anya-e0813n4:14": "Vasiṭṭhassāpaccaṁ poso vāsiṭṭho, itthī vāsiṭṭhī, napuṁsakaṁ vāsiṭṭhaṁ. Vikappavidhānato taddhitena samāsassāccantaṁ bādhāyā bhāvā vasiṭṭhā paccantipi hoti.",
  "anya-e0813n4:15": "Napuṁsakena vāpīti, saddasatthavidū viduṁ.",
  "anya-e0813n4:16": "233. Vā apacceti cādhikāro.",
  "anya-e0813n4:17": "Ṇāyana ṇāna vacchādito.",
  "anya-e0813n4:18": "Vacchādito gottagaṇato ṇāyano ṇāno ca vā hoti.",
  "anya-e0813n4:19": "Apaccaṁ paputtappabhuti gottaṁ. Kaccassāpaccaṁ kaccāyano, kaccāno vā. Saṁyogantattā na vuddhi.",
  "anya-e0813n4:20": "234. ‘‘Ṇeyyo kattikādīhī’’ti ṇeyyo, vinatāya apaccaṁ venateyyo vinateyyo vā. Na pakkhe vuddhi, ṇeyyoti yogavibhāgena ‘‘tassa dīyate’’ tyatthepi ṇeyyo, dakkhiṇā dīyate yassa so dakkhiṇeyyo.",
  "anya-e0813n4:21": "235.Ato ṇi vā.",
  "anya-e0813n4:22": "Akārantato apacce ṇi vā hoti, puna vāsaddena ṇiko, akārantā anakārantā ca bopi.",
  "anya-e0813n4:23": "Dakkhi, sakyaputtiko, maṇḍabbo, bhātubbo. Dvittaṁ.",
  "anya-e0813n4:24": "236. ‘‘Ṇavo pagvādīhī’’ ti ṇavo. Manuno apaccaṁ māṇavo.",
  "anya-e0813n4:25": "237. ‘‘Ṇera vidhavādito’’ti ṇero, sāmaṇero.",
  "anya-e0813n4:26": "Saṁsaṭṭhādianekatthataddhita",
  "anya-e0813n4:27": "238. ‘‘Yena vā saṁsaṭṭhaṁ tarati carati vahati ṇiko’’ti ṇiko. Vākārena nekatthenekapaccayā ca. Ghatena saṁsaṭṭho ghātiko, odano. Uḷūpena taratīti oḷūpiko, uḷūpiko vā, na pakkhe vuddhi.",
  "anya-e0813n4:28": "Sakaṭena caratīti sākaṭiko. Sīsena vahatīti sīsiko, na vuddhi.",
  "anya-e0813n4:29": "Itthiliṅgato eyyako, ṇako ca. Campāyaṁ jāto campeyyako. Evaṁ bārāṇaseyyako. Ṇako – kusinārāyaṁ vasatīti kosinārako. Janapadato ṇako ca – magadhesu vasati, tesaṁ issaro vā māgadhako.",
  "anya-e0813n4:30": "Tajjātiyā visiṭṭhatthe ājānīyo. Assajātiyā visiṭṭho assājānīyo. Ño - agganti jānitabbaṁ aggaññaṁ, dvittaṁ.",
  "anya-e0813n4:31": "239.Tamadhīte tena katādisannidhānaniyogasippabhaṇḍa jīvikatthesu ca.",
  "anya-e0813n4:32": "Taṁ adhīte iccādīsvatthesu ādisaddena hatādīsu ca ṇiko vā hoti. Abhidhammamadhīteti ābhidhammiko, abhidhammiko vā, na pakkhe vuddhi. Vacasā kataṁ kammaṁ vācasikaṁ. Evaṁ mānasikaṁ, ettha –",
  "anya-e0813n4:33": "‘‘Sa sare vāgamo’’tīhānuvattitādisaddena sāgamo.",
  "anya-e0813n4:34": "Sarīre sannidhānā vedanā sārīrikā. Dvāre niyutto dovāriko, ettha- ‘‘māyūnamāgamo ṭhāne’’ti vakārato pubbe okārāgamo.",
  "anya-e0813n4:35": "Sippanti gītādikalā, vīṇā assa sippanti veṇiko, atra vīṇeti vīṇāvādanaṁ. Gandho assa bhaṇḍanti gandhiko, mage hantvā jīvatīti māgaviko, vakārāgamo. Jālena hato jāliko, suttena baddho suttiko, cāpo assa āyudhanti cāpiko, vāto assa ābādho atthīti vā vātiko, buddhe pasanno buddhiko, vatthena kītaṁ bhaṇḍaṁ vatthikaṁ.",
  "anya-e0813n4:36": "Kumbho assa parimāṇaṁ, ta marahati, tesaṁ rāsi vā kumbhiko. Akkhena dibbatīti akkhiko, magadhesu vasati, jātoti vā māgadhiko iccādi.",
  "anya-e0813n4:37": "240.Ṇa rāgā tena rattaṁ tassedamaññatthesu ca.",
  "anya-e0813n4:38": "Tena rattaṁ tyādyatthesu ṇo vā hoti. Kasāvena rattaṁ kāsāvaṁ.",
  "anya-e0813n4:39": "Evaṁ nīlaṁ pītamiccādi. Na vuddhi, mahisassa idaṁ māhisaṁ, siṅgaṁ.",
  "anya-e0813n4:40": "Evaṁ rājaporisaṁ, ettha ‘‘ayuvaṇṇānañcā’’ do puna vuddhiggahaṇena uttarapadassa vuddhi. Magadhehi āgato, tatra jāto, tesaṁ issaro, te assa nivāsoti vā māgadho, kattikādīhi yutto kattiko, māso.",
  "anya-e0813n4:41": "Buddho assa devatāti buddho. Byākaraṇaṁ avecca adhīteti veyyākaraṇo. Ettha ‘‘māyūnamā’’dinā yakārato pubbe e āgamo, yassa dvittaṁ. Sagarehi nibbatto sāgaroiccādi.",
  "anya-e0813n4:42": "241.Jātādīnamimiyā ca.",
  "anya-e0813n4:43": "Jātādīsu imo iyo ca hoti, casaddena kiyo ca. Pacchā jāto pacchimo, manussajātiyā jāto manussajātiyo. Ante niyutto antimo, antiyo.",
  "anya-e0813n4:44": "Evaṁ andhakiyo. Putto assa atthīti puttimo, puttiyo. Evaṁ kappiyo.",
  "anya-e0813n4:45": "242. ‘‘Tadassaṭṭhānamīyo ce’’ti īyo, cakārena hitādyatthepi, bandhanassa ṭhānaṁ bandhanīyaṁ, caṅkamanassa hitaṁ caṅkamanīyaṁ.",
  "anya-e0813n4:46": "243. ‘‘Ālu tabbahule’’ti ālu. Abhijjhābahulo abhijjhālu.",
  "anya-e0813n4:47": "Visesataddhita",
  "anya-e0813n4:48": "244.Visese taratamissikiyiṭṭhā.",
  "anya-e0813n4:49": "Atisayatthe tarādayo honti.",
  "anya-e0813n4:50": "Ayametesaṁ atisayena pāpoti pāpataro, pāpatamo, pāpissiko, pāpiyo, pāpiṭṭho vā.",
  "anya-e0813n4:51": "‘‘Vuddhassa jo iyiṭṭhesū’’ti vuddhassa jādese – ‘‘saralopā’’do pakatiggahaṇena pakatyabhāvā issa e. Jeyyo, jeṭṭho.",
  "anya-e0813n4:52": "Evaṁ ‘‘pasatthassa so ce’’ti sādese seyyo, seṭṭho.",
  "anya-e0813n4:53": "Assatthitaddhita",
  "anya-e0813n4:54": "245. ‘‘Tadassatthīti vī ce’’ti vī. Medhā assa atthīti medhāvī.",
  "anya-e0813n4:55": "246. Evaṁ ‘‘tapādito sī’’ti sī, dvittaṁ, tapassī.",
  "anya-e0813n4:56": "247. ‘‘Daṇḍādito ika ī’’ti iko, ī ca. Daṇḍiko, daṇḍī.",
  "anya-e0813n4:57": "248. ‘‘Guṇādito vantū’’ti vantu. Guṇavā, paññavā. Yadādinā rasso.",
  "anya-e0813n4:58": "249. ‘‘Satyādīhi mantū’’ti mantu. Satimā, bhānumā.",
  "anya-e0813n4:59": "250. ‘‘Āyussukārāsmantumhī’’ti ussa asa. Āyasmā.",
  "anya-e0813n4:60": "251. ‘‘Saddhādito ṇa’’ iti ṇo. Saddho.",
  "anya-e0813n4:61": "252. ‘‘Tappakativacane mayo’’ti mayo. Suvaṇṇena pakataṁ sovaṇṇamayaṁ, suvaṇṇamayaṁ vā. Pakkhe - yadādinā vuddhi.",
  "anya-e0813n4:62": "Etesamo lope.",
  "anya-e0813n4:63": "Vibhattilope manādīnamantassa o hoti. Manomayaṁ.",
  "anya-e0813n4:64": "Saṅkhyātaddhita",
  "anya-e0813n4:65": "253. Saṅkhyāpūraṇe tyadhikāro.",
  "anya-e0813n4:66": "‘‘Dvitīhi tiyo’’ti tiyo, ‘‘tiye dutāpi ce’’ti dvitīnaṁ dutā. Dvinnaṁ pūraṇo dutiyo, evaṁ tatiyo.",
  "anya-e0813n4:67": "254. ‘‘Catucchehi thaṭhā’’ti thaṭhā. Catuttho, chaṭṭho.",
  "anya-e0813n4:68": "255.Tesamaḍḍhūpapadena aḍḍhuḍḍha divaḍḍha diyaḍḍhāḍḍhatiyā.",
  "anya-e0813n4:69": "Catuttha dutiya tatiyānaṁ aḍḍhūpapadena saha aḍḍhuḍḍha divaḍḍha diyaḍḍhāḍḍhatiyā honti.",
  "anya-e0813n4:70": "Aḍḍhena catuttho aḍḍhuḍḍho, aḍḍhena dutiyo divaḍḍho, diyaḍḍho vā, aḍḍhena tatiyo aḍḍhatiyo.",
  "anya-e0813n4:71": "256. ‘‘Saṅkhyāpūraṇe mo’’ti mo, pañcamo. Itthiyaṁ pañcannaṁ pūraṇī pañcamī.",
  "anya-e0813n4:72": "Eko ca dasa cāti dvande kate –",
  "anya-e0813n4:73": "Dvekaṭṭhānamākāro vā.",
  "anya-e0813n4:74": "Saṅkhyāne uttarapade dviekaaṭṭhaiccetesa mantassa ā vā hoti. Ekādasa pañcīva. Evaṁ dvādasa.",
  "anya-e0813n4:75": "Yadādinā tissa teādese ‘‘ekādito dassa ra saṅkhyāne’’ti dasasadde dassa ro. Terasa.",
  "anya-e0813n4:76": "257. ‘‘Catūpapadassa lopo tuttarapadādicassa cucopi navā’’ti catusadde tussa lopo cassa cu ca. Cuddasa.",
  "anya-e0813n4:77": "‘‘Dase so niccañce’’ti chassa soādese – ‘‘ḷa darānaṁ’’ti dasasadde dassa ḷo. Soḷasa, aṭṭhārasa.",
  "anya-e0813n4:78": "258. ‘‘Vīsati dasesu bā dvissa tū’’ti dvissa bā. Bāvīsati, ekādasannaṁ pūraṇo ekādasamo.",
  "anya-e0813n4:79": "259. ‘‘Ekādito dasassī’’ti itthiyaṁ ī. Ekādasī iccādi.",
  "anya-e0813n4:80": "‘‘Dvādito konekatthe ce’’ti ko, dve parimāṇāni asseti dvikaṁ. Evaṁ tikādi.",
  "anya-e0813n4:81": "260. ‘‘Samūhatthe kaṇṇā’’ti kaṇa ca, ṇo ca. Manussānaṁ samūho mānussako, mānusso vā.",
  "anya-e0813n4:82": "Ṇe kate – ‘‘jhalānamiyuvā sare vā’’ tīha vākārena issa ayādese – dvayaṁ, tayaṁ. Evaṁ ‘‘gāmajanabandhusahāyādīhi tā’’ti tā. Gāmatā, nāgaratā.",
  "anya-e0813n4:83": "Bhāvataddhita",
  "anya-e0813n4:84": "261.Ṇyattatā bhāve tu.",
  "anya-e0813n4:85": "Bhāvatthe ṇyattatā honti. Tusaddena ttano ca. Sakatthādīsupi ṇyo, sakatthe tā ca.",
  "anya-e0813n4:86": "262.",
  "anya-e0813n4:87": " Hontyasmā saddañāṇāni,",
  "anya-e0813n4:88": "Bhāvo sā saddavuttiyā;",
  "anya-e0813n4:89": "Nimittabhūtaṁ nāmañca,",
  "anya-e0813n4:90": "Jāti dabbaṁ kriyā guṇo.",
  "anya-e0813n4:91": "263. Yathā – candassa bhāvo candattaṁ. Iha nāmavasā candasaddo candaddabbe vattate, nimittassa rūpānugatañca ñāṇaṁ. Evaṁ manussattanti manussajātivasā. Yadādinā īssa rasse – daṇḍittanti daṇḍaddabbasambandhā. Pācakattanti pacanakriyāsambandhā. Nīlattanti nīlaguṇavasā.",
  "anya-e0813n4:92": "Evaṁ ṇyādīsupi yathāyogaṁ ñeyyaṁ. Ṇyo.",
  "anya-e0813n4:93": "Avaṇṇo ye lopañca.",
  "anya-e0813n4:94": "Ye pare avaṇṇo lupyate, cakārena ikāropi.",
  "anya-e0813n4:95": "Yavataṁ talaṇadakārānaṁ byañjanāni calaña jakāratta’’nti yakārayuttānaṁ tādīnaṁ cādayo, kāraggahaṇena sakapabhamādito parayakārassa pubbena saha kvaci pubbarūpañca, dvittaṁ. Paṇḍiccaṁ, kosallaṁ, sāmaññaṁ, sohajjaṁ, porissaṁ, nepakkaṁ, sāruppaṁ, osabbhaṁ, opammaṁ.",
  "anya-e0813n4:96": "Āttañca.",
  "anya-e0813n4:97": "Iuiccetesaṁ ā hoti, rikārāgamo ca ṭhāne.",
  "anya-e0813n4:98": "Saralopādinā ilopo. Isino bhāvo.",
  "anya-e0813n4:99": "Ārissaṁ . Evaṁ mudutā, arahatā, ntassa yadādinā lopo.",
  "anya-e0813n4:100": "Puthujjanattanaṁ, akiñcanameva ākiñcaññaṁ, kuṇḍaniyā apaccaṁ koṇḍañño, ettha vuddhādo vākārena saṁyogantassāpi vuddhi.",
  "anya-e0813n4:101": "Padāya hitaṁ pajjaṁ, dhanāyaṁ saṁvattanikaṁ dhaññaṁ, satito sambhūtaṁ saccaṁ, ilopo, tīsu na vuddhi. Devo eva devatā.",
  "anya-e0813n4:102": "264. ‘‘Ṇa visamādīhī’’ti bhāve ṇo. Vesamaṁ. Ujuno bhāvo ajjavaṁ. Ettha ussa ātte parūkārassa yadādinā avo.",
  "anya-e0813n4:103": "265. ‘‘Ramaṇīyādito kaṇti kaṇa. Mānaññakaṁ.",
  "anya-e0813n4:104": "Abyayataddhita",
  "anya-e0813n4:105": "266. ‘‘Vibhāge dhā ce’’ti dhā, cakārena soppaccayo ca. Ekena vibhāgena ekadhā, nipātattā silopo. Padavibhāgena padaso.",
  "anya-e0813n4:106": "267. ‘‘Sabbanāmehi pakāravacane tu thā’’ti thā. Tukārena thattā ca. Sabbo pakāro, sabbena pakārena vā sabbathā. Evaṁ aññathattā.",
  "anya-e0813n4:107": "268. ‘‘Kimimehi tha’’nti thaṁ, kādese-kathaṁ. Iādese-itthaṁ, thanti yogavibhāgena thaṁ-bahutthaṁ.",
  "anya-e0813n4:108": "269. Amalinaṁ malinaṁ karotītyādyatthe-abhūtatabbhāve gamyamāne karabhūyoge sati nāmato yadādinā īppaccayo, malinīkaroti setaṁ. Abhasmano bhasmano karaṇanti bhasmīkaraṇaṁ kaṭṭhassa. Amalino malino bhavatīti malinībhavati seto. Īppaccayantopi nipāto. Abhūtatabbhāveti kiṁ, ghaṭaṁ karoti, ghaṭo bhavati.",
  "anya-e0813n4:109": "Karabhūyogeti kiṁ, amalino malino jāyate.",
  "anya-e0813n4:110": "Avatthāvatovatthayā, bhūtassaññāya vatthuno.",
  "anya-e0813n4:111": "Tāyāvatthāya bhavanaṁ, abhūtatabbhavaṁ viduṁ.",
  "anya-e0813n4:112": "Taddhito."
}