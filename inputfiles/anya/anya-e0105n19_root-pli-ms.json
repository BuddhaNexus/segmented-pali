{
  "anya-e0105n19:0": "Marammaraṭṭhikabhāvakathā",
  "anya-e0105n19:1": "Ekacce pana marammaraṭṭhikā ‘‘ācariyabuddhaghoso marammaraṭṭhe sathuṁ nāma nagarato sīhaḷadīpaṁ gantvā saṅgahaṭṭhakathāyo akāsī’’ti vadanti. Taṁ dhammānandena anujānitvā ‘‘tampi thokaṁ yuttisampannaṁ, ahaṁ evaṁ saddahāmi ‘buddhaghoso dakkhiṇaindiyaraṭṭhe telaṅgajātiko’ti, telaṅgajātikā ca bahū janā marammaraṭṭhe ca indocina raṭṭhe ca gantvā vasanti, talhiṅa? Iti vohāro ca tatoyeva telaṅgapadato uppanno. Tathā ‘buddhaghoso aṭṭhakathāyo katvā sīhaḷadīpato marammaraṭṭhaṁ gantvā pacchimabhāge tattheva vasī’tipi gahetuṁ sakkā, tassa hi ganthā marammaraṭṭhe sīhaḷaraṭṭhatopi surakkhitatarā hontī’’ti ca vatvā patiṭṭhāpitaṁ."
}