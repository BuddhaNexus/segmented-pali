{
  "anya-e0105n9:0": "Dhammarucinikāyuppatti",
  "anya-e0105n9:1": "Tadā ca rājā abhayagirivāsīsuyeva bhikkhūsu visesato pasanno hutvā teyeva catūhi paccayehi pavāretvā paggaṇhāti, rājamahāmattādayopi abhiññātā abhiññātā bahū janā tasmiñca ārāme aññattha ca bahū āvāse katvā tesaṁ denti. Evaṁ abhayagirivāsino bhikkhū bahūnaṁ abhiññātajanānaṁ sakkatā ceva honti pūjitā ca mānitā ca. Puna ca abhayagirivāsino bahalamassutissattherādayoindiyaraṭṭhato āgataṁ vajjiputtakagaṇapariyāpannassa dhammarucinikāyassa dhammavinayabhūtaṁ sakkatabhāsāropitaṁ abhinavampi piṭakaṁ sampaṭicchanti mahāvaṁse 33, 99 gāthāsu. nikāyasaṅgahe, tena tepi dhammarucinikāyikā nāma ahesuṁ. Idaṁ sīhaḷadīpe sāsanaparihāniyā dutiyaṁ kāraṇaṁ."
}