{
  "anya-e0809n2:0": "2. Bhūkaṇḍa",
  "anya-e0809n2:1": "1. Bhūmivagga",
  "anya-e0809n2:2": "180.",
  "anya-e0809n2:3": " Vaggā bhūmi, purī, macca, catubbaṇṇa, vanādihi;",
  "anya-e0809n2:4": "Pātālena ca vuccante, saṅgo’paṅgehi’dha’kkamā.",
  "anya-e0809n2:5": "181.",
  "anya-e0809n2:6": " Vasundharā chamā bhūmi, pathavī medanī mahī;",
  "anya-e0809n2:7": "Ubbī vasumatī go ku, vasudhā dharaṇī dharā;",
  "anya-e0809n2:8": "Puthavī jagatī bhūrī, bhū ca bhūtadharā’ vanī.",
  "anya-e0809n2:9": "182.",
  "anya-e0809n2:10": " Khārā tu mattikā ūso, ūsavā tūsaro tisu;",
  "anya-e0809n2:11": "Thalaṃ thalītthī bhūbhāge, thaddhalūkhamhi jaṅgalo.",
  "anya-e0809n2:12": "183.",
  "anya-e0809n2:13": " Pubbavideho cāpara, goyānaṃ jambudīpo ca;",
  "anya-e0809n2:14": "Uttarakuru ceti siyuṃ, cattārome mahādīpā.",
  "anya-e0809n2:15": "184.",
  "anya-e0809n2:16": " Pumbahutte kurū sakkā, kosalā magadhā sivī;",
  "anya-e0809n2:17": "Kaliṅgā’vanti pañcālā, vajjī gandhāra cetayo.",
  "anya-e0809n2:18": "185.",
  "anya-e0809n2:19": " Vaṅgā videhā kambojā, maddā bhagga’ṅga sīhaḷā;",
  "anya-e0809n2:20": "Kasmīrā kāsi paṇḍavādī, siyuṃ janapadantarā.",
  "anya-e0809n2:21": "186.",
  "anya-e0809n2:22": " Loko ca bhuvanaṃ vuttaṃ, deso tu visayo pyatha;",
  "anya-e0809n2:23": "Milakkhadeso paccanto, majjhadeso tu majjhimo.",
  "anya-e0809n2:24": "187.",
  "anya-e0809n2:25": " Anūpo salilappāyo, kacchaṃ puma napuṃsake;",
  "anya-e0809n2:26": "Saddalo harite dese, tiṇenā, bhinavena hi.",
  "anya-e0809n2:27": "188.",
  "anya-e0809n2:28": " Nadyambujīvano deso, vuṭṭhinippajjasassako;",
  "anya-e0809n2:29": "Yo nadīmātiko deva,",
  "anya-e0809n2:30": "Mātiko ca kamena so.",
  "anya-e0809n2:31": "189.",
  "anya-e0809n2:32": " Tīsvanūpādyatho canda, sūrādo sassatīrito;",
  "anya-e0809n2:33": "Raṭṭhaṃ tu vijitañcātha, purise setu āliyaṃ.",
  "anya-e0809n2:34": "190.",
  "anya-e0809n2:35": " Upāntabhū parisaro, goṭṭhaṃ tu gokulaṃ vajo;",
  "anya-e0809n2:36": "Maggo pantho patho addhā, añjasaṃ vaṭumaṃ tathā.",
  "anya-e0809n2:37": "191.",
  "anya-e0809n2:38": " Pajjo pajjā…. (ka.), yanañca padavī, vattanī paddhatitthiyaṃ;",
  "anya-e0809n2:39": "Tabbhedā jaṅgha, sakaṭa, maggā te ca mahaddhani.",
  "anya-e0809n2:40": "192.",
  "anya-e0809n2:41": "Ekapadyekapadike, kantāro tu ca duggame;",
  "anya-e0809n2:42": "193.",
  "anya-e0809n2:43": " Paṭimaggo paṭipatho, addhānaṃ dīgha mañjasaṃ;",
  "anya-e0809n2:44": "Suppatho tu supantho ca, uppathaṃ tvapathaṃ bhave.",
  "anya-e0809n2:45": "194.",
  "anya-e0809n2:46": " Chattiṃsaparamāṇūna, meko ṇu ca chattiṃsa te;",
  "anya-e0809n2:47": "Tajjārī tāpi chattiṃsa, rathareṇu chattiṃsa te.",
  "anya-e0809n2:48": "195.",
  "anya-e0809n2:49": "Likkhātā satta ūkā tā, dhaññamāsoti satta te;",
  "anya-e0809n2:50": "Satta ṅgula’ mamu dviccha, vidatthi tā duve siyuṃ.",
  "anya-e0809n2:51": "196.",
  "anya-e0809n2:52": "Ratanaṃ tāni satteva, yaṭṭhi tā vīsatū sabhaṃ;",
  "anya-e0809n2:53": "Gāvuta musabhāsīti, yojanaṃ catugāvutaṃ.",
  "anya-e0809n2:54": "197.",
  "anya-e0809n2:55": " Dhanupañcasataṃ koso, karīsaṃ caturambaṇaṃ;",
  "anya-e0809n2:56": "Abbhantaraṃ tu hatthāna, maṭṭhavīsa pamāṇato.",
  "anya-e0809n2:57": "Bhūmivaggo niṭṭhito."
}