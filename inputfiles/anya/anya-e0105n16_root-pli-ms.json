{
  "anya-e0105n16:0": "Mahāvihāranāsanaṁ",
  "anya-e0105n16:1": "Mahāvihāravāsīsu pana vuttappakārena sabbavihāre chaḍḍetvā gatesu saṅghamitto pāpabhikkhu rājānaṁ saññāpetvā lohapāsādādike catusaṭṭhyādhike tisatamatte pariveṇapāsāde nāsetvā samūlaṁ uddharāpetvā abhayagirivihāraṁ ānayāpesi. Vihārabhūmiyañca kasāpetvā aparaṇṇe vapāpesi. Evaṁ tadā mahāvihāro nava vassāni bhikkhūhi suñño ahosi āvāsavirahito ca. Atha rājā meghavaṇṇābhayassa nāma kalyāṇamittabhūtassa amaccassa santajjanapubbaṅgamena vacanena mahāvihāraṁ puna pākatikaṁ katvā te cāpi apakkante bhikkhū ānetvā catūhi paccayehi upaṭṭhahi mahāvaṁse 37-30-gāthāsu. nikāyasaṅgahe 14-15-piṭṭhesu."
}