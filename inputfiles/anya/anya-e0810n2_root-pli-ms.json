{
  "anya-e0810n2:0": "2. Bhūkaṇḍa",
  "anya-e0810n2:1": "1. Bhūmivaggavaṇṇanā",
  "anya-e0810n2:2": "180.Idha bhūkaṇḍe sāṅgopāṅgehi bhūmyādīhi dasahi, pātālena cāti ekādasahi koṭṭhāsehi kamato vaggā bhūmivaggādināmakā vaggā vuccante. Sappadhānopakārakāni aṅgāni khārādīni, aṅgānaṁ upakārakāni ca upaṅgāni addhādīni.",
  "anya-e0810n2:3": "181. Sāddhapajjena bhūmiyā nāmāni. Vasūni ratanāni dhārayatīti vasundharā. Khamu sahane, khassa cho, chamā, atha vā chi chedane, sattānamadhopatanaṁ chindatīti chamā, mo, itthiyamā ca. Bhavantyassaṁ bhūtānīti bhūmi. Bhū sattāyaṁ, mi. Puthaiti pāṭipadike ṭhite nadādi, ī, puthassa puthuādese, vuddhimhi ca kate puthavī. Ussuvādese puthuvī. Pathādese tu pathavī, imasmiṁ pakkhe avāgamo, atha vā thava gatiyaṁ, pathavati etthāti pathavī, nadādi, sabbattha pattharatīti vā pathavī, thara santharaṇe papubbo, rassa vo, nadādi, puthavī, assu.",
  "anya-e0810n2:4": "‘‘Madhuno keṭabhassāpi, medamaṁsapariplutā;",
  "anya-e0810n2:5": "Tenāyaṁ medinī devī, vuccate brahmavādibhī’’ti cintāmaṇiṭīkā 11.3. –",
  "anya-e0810n2:6": "Vacanato medayogā medinī, ī, inī ca. Mida snehane vā, yu, nadādi, issettañca. Maha pūjāyaṁ, nadādi. Vitthiṇṇattā ubbī, nadādi, avati bhūtānīti vā ubbī, assu. Vasūni santyassaṁ vasumatī. Gacchanti yassaṁ lokā, sā go, pumitthiyaṁ. Kā sadde, kāyati ettha, kāyati māravijayakāleti vā ku, u. Vasūni dhārayatīti vasudhā. Sabbaṁ lokaṁ dharayatīti dharaṇī, yu, nadādi. Dharatīti dharā, itthiyaṁ ā. Gamu gamane, gacchantyassaṁ jagatī, antapaccayo, gassa dvittaṁ, jattañca, nalopo, nadādi. Bhū sattāyaṁ, ri, nadādi, kvimhi bhū. Bhūte satte dharatīti bhūtaro. Ava rakkhaṇe, yu, nadādi, avanī.",
  "anya-e0810n2:7": "182. Khārā lavaṇarasā mattikā ūsotyuccate. Khādatīti khārā, dassa ro. Padesakattā mattena pamāṇena yuttā mattikā. Ūsa rujāyaṁ, ūso. Ūsayogā ūsavā, vantu. Rapaccaye ūsaro. Dvepi tīsu vattante.",
  "anya-e0810n2:8": "Thala ṭhāne, adhikaraṇe a. Kittimaṁ thalaṁ, akittimā thalī, nadādi. Thaddhalūkhamhi bhūbhāge bhūmippadese jaṅgalasaddo vattati. Tattha nijjalattā kakkhaḷattā thaddho. Tikkhasakkharādividāragavādikhuragaṇḍuppādavaccādisahitattā lūkho veditabbo. Gala cavanādhopatanādanesu. Jalaṁ galati ettha, jalena vā galanti etthāti jaṅgalo, nijjalo deso, ‘‘jaṅgalo nijjale dese, tiliṅgo pisite thiya’’nti tikaṇḍasesa 3.3.393 hi tikaṇḍaseso, lassa lopo, niggahītāgamo ca.",
  "anya-e0810n2:9": "183. Vedena paññāya īhanti etthāti vedeho. So eva videho, imaṁ dīpamupādāya sineruno pubbadisābhāgattā pubbo ca so videho ceti pubbavideho. Evamaparuttaresu. Gavena yantyetthāti goyāno. Aparo ca so goyāno ceti aparagoyāno. Jambuyā lakkhito, kappaṭṭhāyitādippabhāvena vā tappadhānodīpoti jambudīpo. Dhammatāsiddhassa pañcasīlassa ānubhāvena kaṁ sukhaṁ uru mahantametthāti kuru, kuṁ pāpaṁ rundhanti etthāti vā kuru, kvi. Dīpa dittippakāsanesu, jalamajjhe dippantīti dīpā, dippanti ettha saddhammāti vā dīpā, pamāṇato mahantā dīpā mahādīpā.",
  "anya-e0810n2:10": "184.Kuruādayo ekavīsati janapadantarā janapadavisesā, ādinā suramahapaccuggatā talakuṭā asmākādayo ca pumbahutte pulliṅge bahutte ca siyuṁ. Kuru nāma jānapadino rājakumārā, tesaṁ nivāso ekopi janapado rūḷhīsaddena ‘‘kurū’’ti bahuvacanena vuccati, evaṁ sabbatra. Kuṁ pāpaṁ rundhatīti kuru, khattiyakumārā, tesaṁ nivāso kurū, paccayalopato na vuddhi, sabbatrevaṁ pāṇini 1.2.52 4.2.81 suttesu passitabbaṁ. Arivijayalokamariyādātikkamādīsu sakkontīti sakkā. Kosaṁ lanti gaṇhanti, kusalaṁ pucchantīti vā kosalā. Magena saddhiṁ dhāvantīti magadhā, kvi, maṁsesu gijjhantīti vā magadhā. Gidha abhikaṅkhāyaṁ. Sevanti yenāti sivi, si sevāyaṁ, vi. Sivaṁ karontīti vā sivī, aññatthe i. Kala sadde, iṅgapaccayo, kaliṅgā , tesaṁ nivāso kaliṅgā, uttarāpatho ‘‘jagannāthā pubbabhāge kaṇhātīrantaraṁ sive kaliṅgadeso saṁvutto’’ ityuttadese (thomanidhi), kaliṁ gaṇhantīti vā kaliṅgā, kvi, kalaṁ madhurasaddaṁ gāyantītivā kaliṅgā, assittaṁ, kena sukhena liṅgantīti vā kaliṅgā, liṅga gamanattho daṇḍako dhātu. Attanā khāditaṁ lañjaṁ parājitehi yācitepi puna na vamantīti avantī. Pañcālassa puttā pañcālā. Vajjetabbāti vajjī, ‘‘vajjetabbā ime’’tyādinā pavattavacanamupādāya vajjīti laddhanāmā rājāno. Vajjīraṭṭhassa vā rājāno vajjī. Raṭṭhassa vā pana taṁsamaññā taṁnivāsirājakumāravasena veditabbā. Gaṁ pathaviṁ dhārentīti gandhārā, kittigandhena arantīti vā gandhārā. Cita ussāhane, cetanti ussahanti yuddhakammādīsūti cetayo.",
  "anya-e0810n2:11": "185.Vaṅga gamanattho daṇḍako dhātu. Visiṭṭhāni dehāni yesaṁ videhā, pubbavidehadīpato āgatattā vā videhā. Oja dittiyaṁ, kambunā sambukena ojanti tassaṁ vohārakaraṇatoti kambojā, kambukajo ojo balametesanti vā kambojā. Mada maddane, maddantīti vā maddā, maṁ sivaṁ dadantīti vā maddā, pañcakāmaguṇādīhi modantīti vā maddā, mada hāse. Bhañja avamaddane, bhaggā. Aṅga gamanattho daṇḍako dhātu. Sīhaṁ lantīti sīhaḷā. Kāsa dittiyaṁ, sampattiyā kāsantīti kasmīrā, mīro. Kāsa dittiyaṁ, i, kāsī. Paḍi gatiyaṁ, paṇḍu, u. Atha vā kuṁ pāpaṁ rundhati etthāti kuru, iti ekopi janapado nissitānaṁ bahuttā bahuvacanena vuccati. Evaṁ sabbattha.",
  "anya-e0810n2:12": "186. Dvayaṁ bhuvane. Luja adassane, lujjatīti loko, gassa ko, jassa vo. Bhavanti etthāti bhuvanaṁ, yu. Jagati, viṭṭhapādīnipi bhuvanapariyāyāni. Dvayaṁ desasāmaññe. Disa atisajjane, atisajjanaṁ pabodhanaṁ, ‘‘ayaṁ itthannāmo’’ti disati apadisatīti deso. Si sevāyaṁ, saññāyaṁ a, visayo.",
  "anya-e0810n2:13": "Siṭṭhācārarahito milakkhadeso kāmarūpādi paccanto nāma. Milakkha abyattiyaṁ vācāyaṁ, milakkhanti abyattavācaṁ bhāsantīti milakkhā. Siṭṭhācāramaggadassanatthāya paññācakkhuno abhāvā rāgādimalaṁ akkhimhi yesanti vā milakkhā, assittaṁ, tesaṁ nivāsaṭṭhānaṁ milakkhadeso. Paccante majjhimadesassa bahiddhābhāge jāto paccanto.",
  "anya-e0810n2:14": "Byavatthā catuvaṇṇānaṁ, yasmiṁ dese na vijjate;",
  "anya-e0810n2:15": "Milakkhadeso so vutto, majjhabhūmi tato paraṁ cintāmaṇiṭīkā 11.7.",
  "anya-e0810n2:16": "Ariyācārabhūmittā majjho ca so deso ceti majjhadeso, navayojanasataparikkhepo majjhimadeso.",
  "anya-e0810n2:17": "187.Salilappāyo bahūdako deso anūpo nāma, anugatā āpā atrāti anūpo, āpassa ādino uttaṁ, paralopo vā. Kaca bandhane, cho, kacchaṁ. Anūpadeso ca. Abhinavoggamanena tiṇena lakkhite harite dese saddalo, dala dittiyaṁ, bhāve a. Vijjati dalo yattha saddalo.",
  "anya-e0810n2:18": "188. Nadiyā ābhatena ambunā udakena jīvanti etthāti nadyambujīvano deso nadī mātā assāti nadīmātikoti vuccati, bahubbīhimhi ko. Vuṭṭhiyā vassena nipphajjati sassametthāti vuṭṭhinipphajjasassako deso devo mātā assāti devamātikoti vuccati, bahubbīhimhiyeva ko, devasaddo cettha vuṭṭhimāha.",
  "anya-e0810n2:19": "189.Anūpādayo devamātikāntā tīsu liṅgesu. Candasūrādo candasūriyasinerupabbatādimhi sassatisaddo īrito kathito. Sabbadā saranti gacchantīti sassatiyo, sara gatiyaṁ, sarasaddassa so,ti.",
  "anya-e0810n2:20": "Raṭha gatiyaṁ, raṭhanti ettha nagarādayoti raṭṭhaṁ, to. Nāgarehi vijinitabbanti vijitaṁ. Āḷiyaṁ pavattamāno yo setu, so purise pulliṅge vattati. Si bandhane, tu. Ala bhūsane, i, āḷi, tassaṁ āḷiyaṁ.",
  "anya-e0810n2:21": "Nagarapabbatādino upāntabhū samīpabhūmi parisaro parito sarantyatrāti, ṇo.",
  "anya-e0810n2:22": "Tikaṁ vaje. Gāvo tiṭṭhantyatrāti goṭṭhaṁ. Kula saṅkhyāne, gāvo kulantyetthāti gokulaṁ, gunnaṁ kulaṁ gharanti vā gokulaṁ. Vaja gatiyaṁ, vajanti yaṁ gāvo nivāsanatthāyāti vajo. Goṭṭhānakaṁ, goṭṭhānantipi vajassa nāmāni.",
  "anya-e0810n2:23": "190. Silokena maggassa nāmāni. Pathikehi majjate nittiṇaṁ karīyateti maggo, majja suddhiyaṁ, ṇo, jassa gattaṁ, pathikehi maggīyateti vā maggo, magga anvesane, maṁ sivaṁ gacchati ettha, etenāti vā maggo, ‘‘mo sive parisāyañce’’ti hi nānatthasaṅgahe, sivaṁ gamanaṁ karotītyattho, kriyāvisesanametaṁ. Pathi gatiyaṁ, curādi, nāgamo. Panthayanti yantyanenāti pantho, a, kāritalopo. Pathati yātyanenāti patho. Ada gamane, adati yattha sā addhā, dho, addhā maggo, addhāsaddoyaṁ kālepi, samabhāgatthavacane tu addhaṁ, tasmā addhasaddo pumanapuṁsakavasena dviliṅgo, rājāditte addhā, arājāditte addhaṁ. Añja gatiyaṁ, aso. Vaja gatiyaṁ, umo, jassa ṭo. Pada gatiyaṁ, a, dassa jo, dvittaṁ, pajjo. Aya gatiyaṁ, yu, pada gatiyaṁ, avo, nadādi. Vatta vattane, vattanaṁ gamanādi, ani, nadādi, vattanī. Kantanadaṇḍe punnapuṁsakaṁ. Pathikehi pādehi haññateti paddhati. Pādasaddasamānatthena padasaddena niyatappayogato vuttinā siddho, padasaddūpapado hanadhātu,ti, hanassa dho, alopo. Paddhatisahacaraṇato vattanī, taṁsahacaraṇato padavī ca itthiyaṁ.",
  "anya-e0810n2:24": "191-192.Tabbhedā tassa maggassa visesā jaṅghamaggādayo apathantā. Jaṅghāhi gato maggo jaṅghamaggo. Sakaṭehi gato maggo sakaṭamaggo. Te jaṅghamaggasakaṭamaggā mahāmagge vattanti.",
  "anya-e0810n2:25": "Ettha ca ‘‘tethā’’ti athasaddo na vattabbo, ‘‘te cā’’ti pana vattabbo. ‘‘Matāddhanī’’ti pāṭhe pana sati ‘‘tethā’’ti vattabboyeva, tadā ekapadike addhani magge ekapadī matāti yojanā kātabbā. Gacchataṁ eko asahāyo pādo yassaṁ, na nisinnasseva yamakoti ekapadī, samāsante niccamīpaccayo, kapaccaye ekapadiko, īssa rassattaṁ.",
  "anya-e0810n2:26": "Corakaṇṭakādidose duggame pathe kantāro, punnapuṁsake, kena pānīyena taranti atikkamanti yanti kantāro, tara taraṇe, corakantārādīsu panāyaṁ rūḷhivasena vutto, atha vā kati chedane, sappaṭibhayattā kantati niccagamanāgamanametthāti kantāro, āro, nāgamo ca. Dukkhena gacchantyetthāti duggamo.",
  "anya-e0810n2:27": "193. Dvayaṁ paṭimagge. Paṭi abhimukhena gantabbo maggo, patho ca paṭimaggo, paṭipatho ca. Dīghamañjasaṁ atidūro maggo addhānanti vuccate. Addhānaṁ ayanaṁ addhānaṁ, accāyato maggo, yathā ‘‘padaṭṭhāna’’nti, yalopo.",
  "anya-e0810n2:28": "Dvayaṁ pasattheddhani. Sobhano patho, pantho cāti viggaho. Gantabbapathabhāvato apetaṁ uppathaṁ, apathañca, abyayībhāvasamāso, asaddo atra nipāto.",
  "anya-e0810n2:29": "194-196. Paramāṇūnaṁ chattiṁsa eko aṇu nāma, aṇutopi aṇutarattā paramo aṇu, aṇuto vā paramoti paramāṇu, aṇa saddattho daṇḍako dhātu, u. Te aṇavo chattiṁsa tajjārī nāma, taṁ taṁ attano nissayaṁ malīnakaraṇavasena jarāpetīti tajjārī, jara jīraṇe, jara vayohānimhi vā, a, nadādi. Tāpi tajjāriyo chattiṁsa rathareṇu nāma, rathānaṁ sañcaraṇavasena pavatto reṇu rathareṇu. Te rathareṇavo chattiṁsa likkhā nāma. Lakkha dassane, pakaticakkhunāpi lakkhyateti likkhā, assittaṁ.",
  "anya-e0810n2:30": "Tā likkhā satta ūkā nāma, ūkāti vuccati sirovattakimi, tappamāṇattā ūkā. Tā satta ūkā dhaññamāso nāma, dhañño vīhiyeva parimāṇitabbattā māso cāti dhaññamāso, masi parimāṇe. Te satta dhaññamāsā aṅgulaṁ nāma, aṅga gamanattho, ulo, aṅgulaṁ, pamāṇaṁ, ulipaccaye aṅguli, karasākhā. Amudviccheti aduṁ dvādasaṅgulaṁ vidatthi nāma, kaṇiṭṭhasahitenaṅguṭṭhena vitthārīyate, vidhīyateti vā vidatthi, vipubbo tanu vitthāre. Dhā dhāraṇe, ubhayatrāpiti, pubbapakkhe tassa tho, nassa to, tassa do. Pacchime dhassa do, tassa tho, asarūpadvibhāvo ca. Tā duve vidatthī ratanaṁ siyuṁ, ramu kīḷāyaṁ, tano, malopo. Tāni satteva ratanāni yaṭṭhi nāma, yata payatane,ti, tassa ṭho, tassa ṭo. Tā vīsati yaṭṭhiyo usabhaṁ nāma, usa dāhe, abho. Ettha pana usabhanadantaraṁ usabhaṁ. Usabhānaṁ asītippamāṇaṁ gāvutaṁ nāma, gavaṁ, gavehi vā yutaṁ gāvutaṁ. Yuja samādhimhi, gonadantarehi gahitappamāṇasamādhānantyattho, taṁ catugāvutaṁ yojanaṁ nāma, yuja samādhimhi, yu, ‘‘ettakaṁ yojanaṁ nāma hotū’’ti catugāvutehi samādhānantyattho.",
  "anya-e0810n2:31": "197. Āropitānaṁ ācariyadhanūnaṁ pañcasataṁ koso nāma, anāropitānantyapare. Kusa avhāne, ṇo, kusanaṁ avhānaṁ koso, idha pana kosappamāṇattā koso, dvisahassakarappamāṇo. Aññattha pana –",
  "anya-e0810n2:32": "‘‘Catukkādhivīsatiyā , aṅgulehi karo bhave;",
  "anya-e0810n2:33": "Khyātamaṭṭhasahassehi, kosamānaṁ vibhāvinā’’tyuttaṁ.",
  "anya-e0810n2:34": "Caturambaṇanti caturambaṇavīhibījajātaropanayogyo bhūmippadeso karīsaṁ nāma, karonti ettha kasanaropanādikanti karīsaṁ, īso. Caturambaṇabījajātāni ropentyetthāti caturambaṇaṁ, ambaṇaṁ ekādasadoṇamattaṁ, aññe pana ‘‘caturambaṇaṁ catuyaṭṭhikaṁ ṭhānaṁ karīsaṁ nāmā’’ti vadanti, taṁ karīsabbhantarānaṁ pariyāyabhāvappasaṅgā na gahetabbaṁ.",
  "anya-e0810n2:35": "Pamāṇato hatthānamaṭṭhavīsappamāṇaṁ ṭhānaṁ abbhantaraṁ nāma, abbhantare antokoṭṭhāse jātaṁ, na bahikoṭṭhāseti abbhantaraṁ. Yattha yattha hi yo yo ṭhito, nisinno vā, tattha tattha samantā aṭṭhavīsatihatthappamāṇaṁ ṭhānaṁ tassa tassa abbhantaraṁ ṭhānaṁ nāma. Bhūmyādittā bhūmivaggo, atha vā aṅgāpekkhāya bhūmiyeva padhānaṁ, padhānena ca byappadeso bhavatīti bhūmivaggabyappadeso.",
  "anya-e0810n2:36": "Bhūmivaggavaṇṇanā niṭṭhitā.",
  "anya-e0810n2:37": "2. Puravaggavaṇṇanā",
  "anya-e0810n2:38": "198. Chakkaṁ nagare.",
  "anya-e0810n2:39": "‘‘Paṭṭanañca adhiṭṭhānaṁ, nagaraṁ puṭabhedanaṁ;",
  "anya-e0810n2:40": "Thiyo pū nagarī pūriyo, ṭhānīyaṁ kabbaṭaṁ puṭa’’nti.",
  "anya-e0810n2:41": "Hi silokapariyāyesu vopālito.",
  "anya-e0810n2:42": "‘‘Vicittadevāyatanaṁ , pāsādāpaṇamandiraṁ;",
  "anya-e0810n2:43": "Nagaraṁ dassaye vidvā, rājamaggopasobhita’’nti cintāmaṇiṭīkā 1.2.1. –",
  "anya-e0810n2:44": "Nagaralakkhaṇaṁ. Pu pālane, pura pālaneti ca, punāti pureti ca rakkhati paracakkā duggatāyāti puraṁ, ro, a ca, pura aggagamanetipi dhātvattho. Nagā pāsādādayo assa santi nagaraṁ, ro. Vākārena nagarasaddassa pulliṅgattaṁ samuccinoti nagariyo vā pattanaṁ (amara 1.2.1) pakkhe pattanasāhacariyā napuṁsakattaṁ. (cintāmaṇiṭīkā 1.2.1), purasaddassāpītyācariyā. Akutobhayattā ṭhānāya hitaṁ ṭhānīyaṁ, īyo. Paṇikānaṁ puṭā bhijjante atrāti puṭabhedanaṁ.",
  "anya-e0810n2:45": "Niccanivāsanaṭṭhānaṁ dassetvā itaraṁ dassetumāha ‘‘thiya’’miccādi. Rājā tiṭṭhati etthāti rājaṭhānī, yu, nadādi, niccanivāsanaṭṭhānepi ‘‘caturāsītinagarasahassāni kusavatīrājaṭhānīpamukhānī’’tyādīsu dī. ni. 2.263. Dārukkhandhādīhi ā samantato varanti parikkhipīyanti etthāti khandhāvāro, patthanattho varadhātu āpubbattā parikkhipanattho hoti. Pañcakaṁ nagare, ‘‘khandhāvāro’’ti pana ekameva aciranivāsanaṭṭhānassa nāmaṁ.",
  "anya-e0810n2:46": "199.Mūlapurā aññatra mūlapuraṁ vajjetvā yaṁ puramatthi yojanavitthiṇṇapākārādiparikkhittaṁ, taṁ mūlapurassa taruṭṭhāniyassa sākhāsadisattā sākhānagaraṁ nāma.",
  "anya-e0810n2:47": "200-201. Sāddhapajjadvayena mūlapurassa nāmāni. Vānarasīsaṁ, taṁsaṇṭhāno vā pāsāṇo ettha atthīti ‘‘vānarasīsa’’nti vattabbe vassa battaṁ, vaṇṇavipariyayaṁ, dīghaṁ, ṇattaṁ, sassa lopañca katvā ‘‘bārāṇasī’’ti vuttaṁ. Savatthassa isino nivāsanaṭṭhānattā sāvatthi, sabbaṁ dhanamettha atthīti vā sāvatthima. ni. aṭṭha. 1.14, sabbassa sāvo, dhanavācako atthasaddo, i. Tikkhattuṁ visālībhūtattā vesālī, assatthutthe ī. Mathi hiṁsāyaṁ, ilo, assittaṁ, mithilā. Alaṁ bhūsanametthāti āḷavī, vī, ḷattañca. Kusa avhāne, ‘‘khādatha pivathā’’tyādīhi dasahi saddehi kosanti etthāti kosambī, bo, nadādi, kusambarukkhavantatāya vā kosambī, kusambassa isino assamato avidūre māpitattāti eke udā. aṭṭha. 35; ma. ni. ṭī. 1.14; 2.284. Uggaṁ ripuṁ jayati yattha, sā ujjenī, yu, nadādi. Takka ūhe, ūho ūnapūraṇaṁ, takkanaṁ takko, so sīlaṁ sabhāvo yattha sā takkasīlā, yo hi purisakārena ūno, so tattha gantvā tamūnaṁ pūretīti. Cama adane, po, campā. Sānaṁ dhanānaṁ ākaraṁ uppattiṭṭhānaṁ sākaro, so eva sāgalaṁ. Saṁsumārasaṇṭhāno giri etthāti saṁsumāragiraṁ, saṁsumāro gāyati etassa māpitakāleti vā saṁsumāragiraṁ, ge sadde, iro. Rājūnameva ādhipaccavasena pariggahitabbattā rājagahaṁ. Ādikāle kapilanāmassa isino nivāsanaṭṭhānattā kapilavatthu, pumanapuṁsake.",
  "anya-e0810n2:48": "Sāko rājūnaṁ yuddhādīsu satti sañjātā etthāti sāketaṁ, ‘‘sāko sattimhi bhūpāle, dumadīpantaresu ce’’ti nānatthasaṅgahe. Sañjātatthe ito, sāko nāma rājā, dumo vā ettha ādikāle sañjātoti vā sāketaṁ. Indaṁ paramissariyabhāvaṁ pāpuṇanti etthāti indapattaṁ, indo vā sakko devarājā, so patto etthāti indapattaṁ. Ukkaṁ dhārayati etassa māpitakāleti ukkaṭṭhā, vaṇṇavikāro. Yassa māpitaṭṭhāne pāṭalīnāmako eko taruṇarukkho atthīti taṁ pāṭaliputtakaṁ, atha vā paṭali nāma eko gāmaṇī, tassa putto ettha vasatiādikāleti pāṭaliputtakaṁ. Cetiyaraṭṭhe uttamattā cetuttaraṁ, ‘‘jetuttara’’nti pāṭhe pana vaṇṇavikāro, verijayaṭṭhānattā jetañca taṁ uttamattā uttarañceti vā jetuttaraṁ. Yassa māpitakāle dīpo dippati, taṁ saṅkassaṁ, kāsa dittiyaṁ, dvittaṁ, sammā kasanti etthāti vā saṅkassaṁ, kasa vilekhane, yassa māpitakāle nimittamolokentā brāhmaṇā kusahatthaṁ naraṁ passitvā māpenti, taṁ kusināraṁ. Ādinā mathura madhura, mādhura (ka.) pāsāṇapurasoṇikādayopyanekapuravisesā saṅgahitā.",
  "anya-e0810n2:49": "202. Catukkaṁ abbhantaragāmamagge. Rathassa hitā racchā, pabbajjādi. Visayante pakāsayante vikkayena dabbāni yassaṁ, sā visikhā, vipubbo si sevāyaṁ, kho, visanti etthāti vā visikhā, visa pavesane, kho. Rathassa hitā rathikā, iko. Vī gamane, thi, vīthi.",
  "anya-e0810n2:50": "Anibbiddhā racchantarena majjhe anibbiddhā racchā byūho nāma. Byūheti sampiṇḍeti jane aññatra gantumappadānavasenāti byūho, ūha sampiṇḍane vipubbattā. Na nibbijjhate racchantarenāti anibbiddho, vidha sampahāre, a. Nibbiddhā racchantarena racchā patho, addhīti ca vuccati. Patha gamane, patho. Ada gamane,ti, addhi.",
  "anya-e0810n2:51": "203. Catukkaṁ caccare. Catunnaṁ pathānaṁ samāhāro catukkaṁ, cara gatibhakkhanesu, caro, rassa co, caccaraṁ, aṅgaṇavācako cāyaṁ. Dvinnaṁ, catunnaṁ vā maggānaṁ sandhi maggasandhi. Siṅgha ghāyane, āṭako.",
  "anya-e0810n2:52": "Dvayaṁ vappassopari iṭṭhakādiracite veṭhane. Vappaṁ nāma dugganagare parikhāmattikaṁ kūṭaṁ kuṭiṁ (ka.) katvā gohi, hatthīhi ca vimaddāpetvā tiṁsahatthappamāṇaṁ pākārassa heṭṭhimatalaṁ, tathā hatthasataṁ tato uddharitvā paṁsunā vappaṁ kāraye, tassopari pākāranti, pakubbanti tanti pākāro, samantato karīyateti vā pākāro, akattari ca kārake saññāyaṁ ṇo, rassassa dīghatā. Vu saṁvaraṇe, vuṇotīti varaṇo, yu, rāgamo ca. ‘‘Sālo’’tipi pākārassa nāmaṁ.",
  "anya-e0810n2:53": "Dvayaṁ rājabhavanasāmaññe. Sabbagehānaṁ visesena pakāsanato uddāpo, dīpa pakāsane, īssākāro. Saṅgamma karonti tanti upakārikā, ṇvu. Ke paccaye thīkatākārapare pubbo akāro dīghaṁ kātanta 2.2.65, akādesopi hi ‘‘ko’’ti vuccati, yathā devadatto ‘‘datto’’ti. Kapaccayo vā.",
  "anya-e0810n2:54": "204. Dvayaṁ gehādino mattikeṭṭhakādimayabhittiyaṁ. Kuṭa chedane, kuṭati chindati magganti kuṭṭaṁ. Bhidi dvidhākaraṇe,ti, bhitti. Gunnaṁ vācānaṁ puraṁ gopuraṁ. Dvārasamīpe kato koṭṭhako dvārakoṭṭhako, kusa akkose, ṭhako, koṭṭhakoti gehaviseso.",
  "anya-e0810n2:55": "Dvayaṁ indakhīle. Isa icchāyaṁ, esa gavesane vā, iko. Indassa sakkassa khīlo kaṇṭako indakhīlo. Dvayaṁ dvārapassopasālāyaṁ’hamyādipiṭṭhe ca vātakuṭikāyaṁ. Aḍḍa atikkamahiṁsāsu, a. Ālakapaccaye aṭṭālako.",
  "anya-e0810n2:56": "205. Upari mālādiyuttaṁ sobhanathambhadvayamubhayato nikhanitvā yaṁ bahidvāraṁ kappīyate, taṁ toraṇaṁ. Tura vāraṇe, yu, thavantā vā raṇantyatrāti toraṇaṁ, tu abhitthave. Raṇa saddattho, vaṇṇavikāro. Dvārassa bahi bahidvāraṁ. Pari samantato khaññateti parikhā. Dīghabhāvena yuttā dīghikā.",
  "anya-e0810n2:57": "206-207.Sadumantaṁ gehe. Manda modanathutijaḷattesu, mandante yatthāti mandiraṁ, iro. Sīdanti tatthāti sadanaṁ, yu. Sada visaraṇagatyāvasānesu. Na gacchantīti agā, thambhādayo, te rāti gaṇhātīti agāraṁ. Rassassa dīghatte āgāraṁ. Ci caye, nicīyate chādīyateti nikāyo, yamhi cissa kādeso nipātanā. Lī silesane, ṇo, nilayo, ālayo ca. Vasa nivāse, āvasantyatrāti āvāso, ṇo. Bhū sattāyaṁ, bhavantyatrāti bhavanaṁ. Visanti tanti vesmaṁ, mo. Kita nivāse, adhikaraṇe yu, niketanaṁ. Nivisanti, nivasanti vā yatra, taṁ nivesanaṁ. Ghara secane, gharati kilesametthāti gharaṁ, gayhatīti vā gharaṁ, ṇo. Gahassa gharādeso. Gaṇhāti purisena ānītaṁ dhananti gahaṁ. Adhikaraṇe tho, āvasatho. Sara gaticintāhiṁsāsu, saranti cintenti ettha subhāsubhakammāni, sarati vā sūriyasantāpādikanti saraṇaṁ. Si sevāyaṁ, ṇo, patissayo. Uca samavāye, okaṁ. Sala gamane, ‘‘itthiyamatiyavo vā’’ti a, sālā, saradhātumhi sati lattameva viseso. Ci caye, kammani ṇo, cayo. Kuṭa chedane, i. Vasa nivāse,ti. Upadhassa ette gehaṁ. Sadadhātumhā umo, sadumaṁ.",
  "anya-e0810n2:58": "Dvayaṁ mukharahitadevakulasadise yaññāyatane. Cita pūjāyaṁ, kammani iyo. Yata yatane, āyatanti vāyamanti ettha phalakāmāti āyatanaṁ, atha vā āyantīti āyāni, tāni tanotīti āyatanaṁ, phalakārakantyattho. Ettha tusaddo samāgatānaṁ dvinnaṁ pubbāparagamanattho. ‘‘Cetiyāyatanāni cā’’tipi pāṭho.",
  "anya-e0810n2:59": "208. Dvayaṁ devānaṁ, narapatīnañca iṭṭhakādimaye bhavane. Aññassāpi sādisyā. Pasīdanti nayanamanānyatrāti pāsādo. Yu missane, po, dīgho ca, dīghavidhānasāmatthiyā ottābhāvo.",
  "anya-e0810n2:60": "Dvayaṁ rājato aññesaṁ dhanīnaṁ byavahārakādīnaṁ bhavane. Muṇḍo chadanametassa, na pāsādassa viyāti muṇḍacchado, dvittaṁ. Hara haraṇe, yo, yamhi miāgamo ca.",
  "anya-e0810n2:61": "Duggapuradvāre vā, yattha katthaci vā mattikādimaye gajakumbhamhi yo yūpo pāsādo patiṭṭhito, so hatthinakho nāma, hatthisseva nakho yassāti hatthinakho, nakhasaddena vā nakhasahito pāsādo gayhate.",
  "anya-e0810n2:62": "209. Supaṇṇassa garuḷassa vaṅkena pakkhena sadisachadanaṁ gehaṁ suvaṇṇavaṅkacchadanaṁ. Vaṅka gamane. Ekapasseyeva chadanato aḍḍhayogo.",
  "anya-e0810n2:63": "Ekeneva kūṭena yutto anekakoṇo patissayaviseso māḷo nāma, vaṭṭākārena katasenāsananti keci. Mā māne, ḷo, māḷo.",
  "anya-e0810n2:64": "Caturasso patissayaviseso pāsādo nāma, āyatacaturassapāsādoti keci.",
  "anya-e0810n2:65": "210. Santehi bhāti dibbatīti sabhāyaṁ, sabhā ca, purime yapaccayo, santassa sādeso tūbhayatra. Maṇḍā raviraṁsayo, te pivati nāsayatīti maṇḍapo, vāsaddena maṇḍapapadassa pulliṅgattaṁ samuccinoti, janānaṁ ālayo sannipātaṭṭhānaṁ janālayo. Āsanatthāya katā sālā āsanasālā. Paṭikkamanti etthāti paṭikkamanaṁ, kamu padavikkhepe, adhikaraṇe yu.",
  "anya-e0810n2:66": "211. Jinassa vāsabhūtaṁ bhavanaṁ gandhakuṭi nāma, dibbagandhehi paribhāvitā kuṭi gandhakuṭi.",
  "anya-e0810n2:67": "Tikaṁ pākaṭṭhāne. Rasāni santyassaṁ rasavatī, pacanaṁ pāko, tassa ṭhānaṁ pākaṭṭhānaṁ. Mahantāni bahūni asitabbāni santettha mahānasaṁ, asa bhakkhane, yu, vaṇṇavipariyayo.",
  "anya-e0810n2:68": "212. Suvaṇṇakārādisippīnaṁ kammasālā āvesanaṁ. Āvisantyasmiṁ āvesanaṁ, yu. Pānamandiraṁ surāpānatthaṁ katamandiraṁ soṇḍā nāma, kattabbākattabbaṁ vicāretvā attanā icchitavatthukāraṇā sabbaṁ deyyadhammaṁ sanontīti soṇḍā, sana dāne, tanādi. Ḍo, assottaṁ, vaṇṇavikāro ca, tesaṁ esā vasati soṇḍā. Pānasaddasannidhānā surāsoṇḍāyevidha gahitā. Vaccassa gūthassa visajjanaṭṭhānaṁ vaccaṭṭhānaṁ. Vaccassa visajjanaṭṭhānā kuṭi vaccakuṭi. Munīnaṁ isīnaṁ vasanaṭṭhānaṁ assamo nāma, ā kodhaṁ samenti etthāti assamo, ā bhuso samenti ettha rāgādayoti vā assamo.",
  "anya-e0810n2:69": "213. Tikaṁ paṇyavikkayasālāyaṁ. Paṇa byavahāre, paṇitabbāti paṇyā, vatthādayo, te ettha vikkiṇantīti paṇyavikkayo, kī dabbavinimaye, so eva sālā gehanti paṇyavikkayasālā. Āpaṇayante byavaharante asminti āpaṇo, ṇo. Paṇyānaṁ vikkayāya nīyamānānaṁ vīthi pantho paṇyavīthikā. Vasa acchādane, to, udakaṁ vasitaṁ acchādanaṁ katamanenāti udosito, vassottaṁ, bhaṇḍaṭṭhapanassa sālā bhaṇḍasālā. Kamu padavikkhepe, caṅkamatyatrāti caṅkamanaṁ, caṅkamo ca, dvittādi.",
  "anya-e0810n2:70": "214. Jalanti etthāti jantā, jala dittiyaṁ, anto, ‘‘itthiyamatiyavo vā’’ti a, ā, lalopo, janetyatra agginti vā jantā, jana janane, anto, sā eva gharaṁ jantāgharaṁ. Aggino sālā aggisālā. Pā pivane, papivantyassanti papā, a. Pānīyaṭṭhā sālā pānīyasālā, sā eva pānīyasālikā.",
  "anya-e0810n2:71": "Gasa gamane, bho, sassa bo. Avati rakkhatīti ovarako, aro, sakatthe ko, assottañca. Vasanaṁ vāso, tadatthaṁ agāraṁ vāsāgāraṁ. Sayati etthāti sayanī, yu, nadādi, sā eva gahaṁ sayaniggahaṁ.",
  "anya-e0810n2:72": "215. Catukkaṁ rājitthāgāre, tadatthiyato tadaṭṭhiyato (ka.) upacārena rājitthīsupi. Rājitthīnamagāraṁ itthāgāraṁ. Avarundhīyante rājitthiyo anenāti orodho, rudha āvaraṇe. Suddhā kāmāpagamattā parisuddhā rakkhakā ante samīpe yassāti suddhanto. Ante abbhantare puraṁ gehaṁ antepuraṁ, purassa anteti vā antepuraṁ. ‘‘Antopura’’ntipi pāṭho.",
  "anya-e0810n2:73": "Raññaṁ rājūnaṁ asabbavisayaṭṭhānaṁ sabbehyasādhāraṇaṭṭhānaṁ ‘‘kacchantara’’nti mataṁ kathitaṁ, yaṁ ‘‘pamadavana’’nti vuccati, pamadavanaṁ nāma upakārikāsannihitaṁ vā purasannihitaṁ vā antepurocitaṁ, yatra antepurasahito eva rājā viharati, nāññajanappaveso amara 14.3. Pamadānaṁ vanaṁ pamadavanaṁ. Nipātanā yākārānaṁ īkāra ākārānanti attho itthigatānaṁ rasso kvacītirasso. Kacchassa pakoṭṭhassa antaraṁ abbhantaraṁ kacchantaraṁ. Pakoṭṭhaṁ nāma abbhantaradvāraṁ.",
  "anya-e0810n2:74": "216. Dvayaṁ iṭṭhakādiracite ārohane. Upānena saha vattateti sopāno, sopānaṁ vā napuṁsakepi. Ārūyhate yena taṁ ārohanaṁ, yu, ruha janane.",
  "anya-e0810n2:75": "Dvayaṁ kaṭṭhādiracitāyaṁ. Nicchayena sayanti pākārādikametāyāti nisseṇī, si sevāyaṁ, ṇī, nadādi. Uddhamārohate etāyāti adhirohiṇī, sāsaddo dvinnampi itthiliṅgattaṁ joteti.",
  "anya-e0810n2:76": "217. Pañcakaṁ jālake. Vātaṁ pivatīti vātapānaṁ. Gavaṁ akkhi gavakkho, samāsantattā a, saññāsaddato pulliṅgattaṁ, akkhi sadde vā, gavaṁ akkhi gavakkhīti viggaho. Jala dittiyaṁ, jālaṁ. Sīharūpayuttaṁ pañjaraṁ sīhapañjaraṁ. Ālokānaṁ ātapānaṁ pavisanaṭṭhānaṁ sandhi chiddanti ālokasandhi, ālokīyanti etenāti āloko, so eva sandhīti vā ālokasandhi.",
  "anya-e0810n2:77": "Dvayaṁ laṅgiyaṁ. Lagi gatyattho, a, nadādi. Pari punappunaṁ gamanāgamanavasena hantīti paligho, ṇo. Kapirūpamatthakattā kapisīso. Aggaḷaṁ nāma kavāṭako kavāṭaphalavidhāraṇo (ka.), tassa thambho aggaḷatthambho, ‘‘aggaḷaṁ tīsu kallole, daṇḍe cāntakavāṭesū’’ti rabhaso, itthiyamato āpaccayo, aggaḷā. Nissesato abbati vassodakamanenāti nibbaṁ, abba gatihiṁsāsu. Chaddassa chadanassa koṭi heṭṭhimāvasānaṁ chaddakoṭi, tassaṁ.",
  "anya-e0810n2:78": "218. Tikaṁ gehacchadane. Chādeti etenāti chadanaṁ, chada saṁvaraṇe, curādi. Paṭagamane, ‘‘paṭyādīhyala’’nti alo. Chādeti etenāti chaddaṁ, dvittādi.",
  "anya-e0810n2:79": "Tikaṁ gehaṅgaṇe. Aja gatimhi, iro, ajiraṁ. Cara gatibhakkhanesu, caro. Aṅga gamane, karaṇādhikaraṇesu yu, vaṇṇavikāro, ṇattaṁ.",
  "anya-e0810n2:80": "Pañcakaṁ gehadvārato bahipakoṭṭhake, vīthiyaṁ dvārapiṇḍake ca. Alindo tvaññapiṇḍakepicchate. Paṭhamaṁ hananti gacchanti etthāti paghāṇo, paghaṇo ca, hanassa ghaṇādeso. Ali sakhā indo etthāti alindo, ‘‘gehekadese alindo, paghāṇo paghaṇobhave’’ti cintāmaṇiṭīkā 12.12amaramālāyaṁ. Ālindo, dīghādi. Padhānaṁ mukhaṁ pamukhaṁ, gehassa hi catūsu mukhesu tadeva padhānaṁ, yattha sādhujanāpi āgantukāpi nisīdanti. Dvāraṁ bandhati pidahati etthāti dvārabandhanaṁ.",
  "anya-e0810n2:81": "219. Dvayaṁ dvārabāhāyaṁ. Pīṭhāni lohavikatiādīhi saṅghaṭīyanti etthāti pīṭhasaṅghāṭakaṁ, pīṭhehi saṅghaṭīyatīti vā pīṭhasaṅghāṭakaṁ, ghaṭa ghaṭane. Dvibhāgena bāhāsadisattā bāhā, dvārassa bāhā dvārabāhā. ‘‘Kapāṭaṁ, kavāṭa’’ntipi dvārabāhāya nāmāni, kaṁ vātaṁ pāṭayati, vāṭayati ceti kammani ṇo, itthiyaṁ kapāṭī.",
  "anya-e0810n2:82": "Dvayaṁ gehādīnaṁ kūṭe. Kuṭa chedane, kammani ṇo. Naya gamanattho, ke sīse nayatīti kaṇṇīkā, ṇvu, ittaṁ, ṇattañca.",
  "anya-e0810n2:83": "220. Dvayaṁ dvāre. Dve arantyatrāti dvāraṁ, dujjane vārayantyasmā rakkhakāti vā dvāraṁ, ulopo. Paṭiharanti apanenti etasmā rakkhakā aññātanti paṭiharo, paṭipakkhe harati etasmāti vā paṭiharo, rassassa dīghatte paṭihāro.",
  "anya-e0810n2:84": "Catukkaṁ ummāre, yaṁ ‘‘dvārapiṇḍikā’’ti vuccati. Ura gatimhi, māro karaṇe. Dehaṁ neti pavesenāti dehanī, ‘‘dehalī’’tipi pāṭho, dehaṁ lāti pavesenāti dehalī. Ila gatimhi, ṇvu. Indo eva pādaṁ khipati etthāti indakhīlo, khipa peraṇe. Passa lopo, atha vā iṁ gamanaṁ dadātīti indo, dvāraṁ, tattha ṭhapito khīlo kaṇṭakoti indakhīlo, vegagabhighātanato hi so khīlo viya hoti.",
  "anya-e0810n2:85": "Thambha paṭibandhane, thambho, dhāretīti vā thambho, dhara dharaṇe, rambhapaccayo, vaṇṇavikāro ca. Thu abhitthave, uṇo, yu vā, dhāretīti vā thūṇo, yu, ralopo, assū.",
  "anya-e0810n2:86": "Aḍḍhendupāsāṇe addhacandākāre pāsāṇe paṭikāsaddo vattati. Paṭa gatiyaṁ, ṇvu. Itthikatākārapare ke assittaṁ. Gaji sadde, ṇvu, assittaṁ, bindāgamo ca. Isa icchāyaṁ, ṭhako.",
  "anya-e0810n2:87": "221.Valabhīti cūḷā, ‘‘sikhāyaṁ valabhī cūḷe’’ti ruddorassantā ca, sikhāyaṁ vaḷabhiyaṁ cūḷeti ruddo (cintāmaṇiṭīkā 12.15). Tacchādane dārumhi kaṭṭhe gopānasī matā. Vaṅketi dāruvisesanaṁ. Gaṁ vassodakaṁ, sūriyādikiraṇañca pivanti vināsayanti abbhantaramappavesanavasenāti gopānā, iṭṭhakādayo, tāni sinonti bandhanti etthāti gopānasī.",
  "anya-e0810n2:88": "Sodhādigehesu chekapakkhāvāsatthaṁ yo bahi kariya kaṭṭhekadeso ṭhapīyate, so viṭaṅko. Kapote pālayatīti kapotapālikā, kammani ṇvu. Ṭaki nivāsagatīsu. Vino pakkhino ṭaṅkanti etthāti viṭaṅko. Ṇo.",
  "anya-e0810n2:89": "222. Dvayaṁ kuñcikāchidde. Kuñcikāya vivaraṁ chiddaṁ kuñcikāvivaraṁ. Tāḷassa pavesanaṭṭhānabhūto chiggaḷo chiddaṁ tāḷacchiggaḷo.",
  "anya-e0810n2:90": "Tikaṁ kuñcikāyaṁ. Kuñca koṭilye, ṇvu. Tāyati rakkhatīti tālo. Alo, talati tiṭṭhati etenāti vā tālo, tala patiṭṭhāyaṁ. Avāpurati vivarati yenāti avāpuraṇaṁ, vara saṁvaraṇe, yu, vassa po, uttaṁ, upasaggassa dīghatā ca, ‘‘apārutā tesaṁ amatassa dvārā’’ti dī. ni. 2.71; ma. ni. 1.283 vacanato pura, pāra saṁvaraṇetipi dhātvatthaṁ paṭhanti. Avapubbo vu saṁvaraṇetipi dhātvatthe pana sati vassa rattaṁ, upasaggassa dīghatā ca, ‘‘apārutā, saṅghāṭiṁ pārupitvā’’tyādīsu pana pakāravaṇṇāgamena siddho. Vida lābhe, imhi vedikā, sakatthe ko. Itarattha iyeva.",
  "anya-e0810n2:91": "223.Saṅghāṭādayo mandiraṅgā gehaṅgavisesā. Sammā ghaṭenti ettha gopānasyādayoti saṅghāṭo, pubbapacchimadakkhiṇuttarāyāmavasena thambhānamupari ṭhito kaṭṭhaviseso, te pana pubbapacchimayāmā tayo kaṭṭhā, dakkhiṇuttarayāmā pana heṭṭhimaparicchedato tayo kaṭṭhā, ukkaṭṭhaparicchedena pana pañcasattanavādayopi. Dvinnaṁ pakkhānaṁ apatanatthaṁ bandhanato pāso viyāti pakkhapāso. Tulati saṅghāṭesu patiṭṭhatīti tulā, tala patiṭṭhāyaṁ, assuttaṁ, pakkhānaṁ vā samavāhitabhāvakaraṇato tulayati mināti etāyāti tulā, tula ummāne.",
  "anya-e0810n2:92": "Tikaṁ sammajjaniyaṁ. Muji sodhane, yu. Majja saṁsuddhiyaṁ, yu. Sudha suddhiyaṁ, sabbatra karaṇe yu.",
  "anya-e0810n2:93": "224. Tikaṁ saṅkārachaḍḍanappadese. Kaṭa chaḍḍanamaddanesu, saṅkaṭanti etthāti saṅkaṭīraṁ, īro, ‘‘saṅkaṭo’’ti vā saṅkāro vuccati, taṁ īrayanti khipanti etthāti saṅkaṭīraṁ, īra khepe. Saṅkārassa ṭhānaṁ saṅkāraṭṭhānaṁ. Saṅkāraṁ kaṭati chaḍḍeti etthāti saṅkārakūṭaṁ, assū, sakatthe ko.",
  "anya-e0810n2:94": "Catukkaṁ sammajjaniyā nirākate nirassate (ka.) thusādimhi. Nānāvidhe saṅkāre rāsīkaraṇavasena kacati bandhati etenāti kaco, so ettha icchitabboti kacavaro, vara icchāyaṁ. Ucchiṭṭho kalāpo samūho uklāpo, kassākāralopo. Nānāvidhehi tiṇādīhi saṅkarīyate missīkarīyateti saṅkāro, ṇo. Avakarotipyatra. Avakarīyate nirassateti, a. ‘‘Sammajjo majjanī ceva, saṅkāro’vakaro mato’’ti halāyudho. Kasa vilekhane, ambu.",
  "anya-e0810n2:95": "225.Gharādibhūmi gharakhettavihārādīnaṁ yo bhūmippadeso vatthu nāma, taṁ napuṁsake, vasanti etthāti vatthu, ratthu. Gasa madane, gasanti etthāti gāmo, mo. Saṁvasantyatrāti saṁvasatho, atho.",
  "anya-e0810n2:96": "Pākaṭo khyāto gāmo, so nigamo nāma, atireko gāmo nigamo, bhusattho ni, saññāsaddattā rasso.",
  "anya-e0810n2:97": "Upabhuñjitabbabhogamanussādīhi ( ) (ibhyo) (?) vaḍḍhito adhiko gāmo nigamatopi adhikatarattā ‘‘adhibhū’’ti īrito kathito, adhiko bhavatīti adhibhū.",
  "anya-e0810n2:98": "226. Dvayaṁ gāmādipariyantabhāge. Si bandhane, mo. Paricchinditvā ādīyateti mariyādā, passa mo.",
  "anya-e0810n2:99": "Dvayaṁ ābhīrakuṭiyaṁ ghoso ābhīrapallī siyā (amara 12.20). Ghu sadde, ghosantyatrāti ghoso. Gopālānaṁ gāmo gopālagāmako, sakatthe ko.",
  "anya-e0810n2:100": "Puravaggavaṇṇanā niṭṭhitā.",
  "anya-e0810n2:101": "3. Naravaggavaṇṇanā",
  "anya-e0810n2:102": "227-228.Porisantāni manussajātiyā nāmāni. Mano ussannamassāti manusso, satisūrabhāvabrahmacariyayogyatādiguṇavasena upacitamānasā ukkaṭṭhaguṇacittā, ke pana te? Jambudīpavāsino sattavisesā. Tenāha bhagavā – ‘‘tīhi, bhikkhave, ṭhānehi jambudīpakā manussā uttarakuruke manusse adhiggaṇhanti deve ca tāvatiṁse. Katamehi tīhi, sūrā satimanto idha brahmacariyavāso’’ti a. ni. 9.21. Tathā hi buddhā bhagavanto paccekabuddhā aggasāvakamahāsāvakacakkavattino ca aññe ca mahānubhāvā sattā tattheva uppajjanti. Samānarūpāditāya pana saddhiṁ parittadīpavāsīhi itaramahādīpavāsinopi manussātveva paññāyiṁsūti eke, apare pana bhaṇanti ‘‘lobhādīhi, alobhādīhi ca sahitassa manassa ussadatāya manussā, ye hi sattā manussajātikā, tesu visesato lobhādayo, alobhādayo ca ussadā, te lobhādīhi ussadatāya apāyamaggaṁ, alobhādīhi ussadatāya sugatimaggaṁ, nibbānagāmimaggañca pūrenti, tasmā lobhādīhi, alobhādīhi ca sahitassa manassa ussadatāya parittadīpavāsīhi saddhiṁ catumahādīpavāsino sattavisesā manussāti vuccantī’’ti. Lokiyā pana manuno apaccabhāvena manussāti vadanti, manu nāma paṭhamakappiko lokamariyādāya ādibhūto hitāhitavidhāyako sattānaṁ pituṭṭhāniyo, yo sāsane ‘‘mahāsammato’’ti vuccati, paccakkhato, paramparatāya ca tassa ovādānusāsaniyaṁ ṭhitā tassa puttasadisatāya manussāti vuccanti, tato eva hi te ‘‘mānavā, manujā’’ti ca voharīyanti, ussapaccayo. Manuno apaccaṁ mānuso, uso. Mara pāṇacāge, co, macco, pabbajjādinā vā tyapaccayo, dhātvantassa lopo ca. Tato ‘‘yavata’’miccādinā co, dvittaṁ. Manuno apaccaṁ mānavo. Māṇavopyatra, ṇavo. Manumhā jāto manujo. Nī naye, netīti naro, aro. Pusa posane, ṇo, puretīti vā poso. Pura pūraṇe, so, ussottaṁ, ralopo. Punātīti pumā,pu pavane, mo, sissā. Puretīti puriso, poriso ca, iso, rassassa dīghatāya pūriso ca. Ettha ca manussādipañcakaṁ itthiyampi vattate, narādayo tu pumeyeva visiṭṭhaliṅgattā. Tatra manussa mānusa manuja māṇavehi nadādittā īpaccayo, ekasakāralopo, manusī, mānusī, manujī, māṇavī. Maccā, itthiyamato āpaccayo.",
  "anya-e0810n2:103": "Viddasupariyantaṁ paṇḍite. Paṇḍā buddhi sañjātā assāti paṇḍito, taratyādi. Paḍi gatiyaṁ vā, to. Bujjhatīti budho. Vidati jānātīti vidvā, vida ñāṇe, vo, sissā. Bhū sattāyaṁ, atthe vibhāveti pakāseti sīlenāti vibhāvī, ṇī. Rāgādayo sametīti santo, to, sundaro anto avasānametassāti vā santo. Sundarā paññā yassa sappañño. Kinnāma na vindatīti kovido, nerutto, kuṁ pāpaṁ vindatīti vā kovido. Dhī paññā yassatthīti so dhīmā, sobhanaṁ jhāyatīti sudhī, jhe cintāyaṁ. Jhassa dho, ī, sundarā dhī yassāti vā sudhī. Kavi vaṇṇe, i, itthiyaṁ kavī ca, ku sadde vā, i, kavi. Byañjayatīti byatto, añja gatiyaṁ, to. Bhujādīnamanto no dvi ca. Visiṭṭho attā yassāti vā byatto. Cakkha dassane, yu, vicakkhaṇo, vicāretīti vā vicakkhaṇo, nerutto. Vigato sārado etasmāti visārado.",
  "anya-e0810n2:104": "229. Medhā dhāraṇā mati paññā yassāti medhāvī, vī. Atisayamatiyuttatāya matimā. Paññāya yogato pañño. Visesaṁ jānāti sīlenāti viññū, rū. Vida ñāṇe, uro, vidurovidūo (ka.). Rūpaccaye vidū. Dhīyogā dhīro, ro. Visiṭṭhadassanasīlatāya vipassī, ṇī. Dosaṁ jānātīti dosaññū, rū. Bujjhatīti buddho, to. Du gatiyaṁ, a, ussāvo du gatiyaṁ abbo (sūci), dabbo. Vida ñāṇe, dasu.",
  "anya-e0810n2:105": "230-231.Mahilāntaṁ itthisāmaññe. Isu icchāyaṁ, to, nadādi. Sīmassa anto sīmanto, kesaveso, taṁyogā sīmantinī, inī. Narassāyaṁ nārī, idamatthe ṇo. Tiṭṭhati gabbho yassaṁ, sā thī. Dhā dhāraṇe vā, vaṇṇavikāro, ī. Bandha bandhane, ū, bandhassa vadhādeso ca ṇvādi 3, vadhūsaddo suṇisābhariyānampi vācako. Vana sambhattiyaṁ, to, ikārāgamo ca. Aṅga gamanattho, yu, aṅganā, visiṭṭhanāriyampi aṅganā, tadā kalyāṇaṅganārīlakkhaṇopetaṁ pasatthaṁ hatthapādādikamaṅgamassatthīti assatthyatthe aṅgā kalyāṇe napaccayo moggallāna 4.92. Virūpesupi mado rāgamado yassā sā pamadā, visiṭṭhanāriyaṁpyatra pamadā, tadā pakaṭṭho mado rūpasobhaggajanito cetovikāro yassā sā pamadā. Rūpalāvaṇyasampannatāya sundarī, visiṭṭhāyampi. Kamanīyavuttitāya kantā, kamu kantiyaṁ, to. Kantiyogā vā kantā, visiṭṭhāyampi. Ramayati vinodayati nāyakaṁ, sā ramaṇī, nandādīhi yu, nadādi, visiṭṭhāyampi. Daya rakkhaṇe, kammani to. Appaṁ balaṁ yassā sā abalā, appatthoyaṁ akāro. Mātuyā gāmo viya gāmo yassā sā mātugāmo, mātā viya gacchatīti vā mātugāmo, gamu gamane, ṇo, mātā viya gasatīti vā mātugāmo, gasa adane, mo, mātā viya gāyatīti vā mātugāmo, gā sadde, mo. Mahī viya suciṁ asucimpi lātīti mahilā, mahantesu bahūsupi rattacittesu ilati gacchatīti vā mahilā, ila gamane, maha pūjāyaṁ vā, iro, lattaṁ, ā, mahilā. Mahelāpyatra.",
  "anya-e0810n2:106": "Tikaṁ visiṭṭhanāriyameva. Lala vilāse, nandādīhi yu. Lala icchāyanti curādigaṇato vā yu. Bhayapakati bhīru, bhī bhaye, ru, ‘‘bhīru atte jane’tthiya’’nti rabhaso. Atisayitakāmā kāminī, kāmo siṅgārarūpo mado yassātthīti inī, sabbatrevaṁ. Vāmalocanā, bhāvinī, nitambinī, rāmāiccādīnipi visiṭṭhanārīnāmāni.",
  "anya-e0810n2:107": "Dvayaṁ paṭhamavayasi vattamānāyaṁ.",
  "anya-e0810n2:108": "Aṭṭhavassā bhave gorī, dasavassā tu kaññakā;",
  "anya-e0810n2:109": "Sampatte dvādase vasse, kumārītya’bhidhīyate cintāmaṇiṭīkā 16.8.",
  "anya-e0810n2:110": "Iha tvabhedopacārenekattaṁ. Aññe panāhu ‘‘kaññāsaddoyaṁ pumunābhisambandhapubbake sampayoge nivattetī’’ti. Kumāra kīḷāyaṁ, curādi, kumārayatīti kumārī, a, nadādi, sakatthe ko, ṇvunā vā siddho. Kamanīyateti kaññā, kana dittikantigatīsu, yo, nyassa ñattaṁ, a, ā.",
  "anya-e0810n2:111": "Yuvasaddato pāṭipadikatoti, yuvati. Varitthipariyāyasāmaññepi yuvatisaddo pakatyantaramatthīti. Tara taraṇe, yu, uttaṁ, ī ca.",
  "anya-e0810n2:112": "232.Sābhisekā laddhābhisekā rājitthī mahesī nāma, maha pūjāyaṁ, kammani iso, isse, tato ī, mahatiyo rājitthiyo īsati abhibhavatīti vā mahesī, īsa issariye, ī. Mahesito aññā rājanāriyo bhoginiyo bhogayogā, ī, inī ca. Yānārī purisassa saṅketaṁ yāti, sā ‘‘dhavatthinī, abhisārikā’’ti coccate. Dhavaṁ patiṁ atthayati icchatīti dhavatthinī, attha yācanicchāsu, inī, asatīviseso. Sara gatiyaṁ, abhisarati saṅketanti, ṇvu.",
  "anya-e0810n2:113": "233. Chakkaṁ vesiyaṁ. Catusaṭṭhikalākusalatāya, sīlarūpādimattāya ca gaṇyate ādīyate gaṇikā, gaṇa saṅkhyāne, ṇvu. Veso ākappo, tenātisobhate, kammavesehi vā icchīyateti. Atisobhane, icchatthe vā yapaccayo. Vaṇṇasampannā dāsī vaṇṇadāsī, dāsimpi hi vaṇṇasampannaṁ keci sāmikā dhanalobhena gaṇikaṁ karonti. Nagaraṁ sobhetīti nagarasobhinī. Rūpena upajīvatīti rūpūpajīvinī. Atisayavesayuttatāya vesī.",
  "anya-e0810n2:114": "Dvayaṁ asatīsāmaññe. Kulāni aṭati nāsayatīti kulaṭā. Bandhamanubandhaṁ kāyatīti bandhakī, nadādi.",
  "anya-e0810n2:115": "234. Catukkaṁ uttamanāriyaṁ. Varo āroho soṇi yassā sā varārohā. Uttamaguṇayogā uttamā. Soṇigāravena mattagajo viya bandhanagāminī mattakāsinī, kasa gatiyaṁ. Varavaṇṇayogā varavaṇṇinī, inī.",
  "anya-e0810n2:116": "‘‘Sīte sukhoṇhasabbaṅgī, gimhe yā sukhasītalā;",
  "anya-e0810n2:117": "Bhattu bhattā ca yā nārī, sā bhave varavaṇṇinī’’ti. ruddo;",
  "anya-e0810n2:118": "Dvayaṁ akhaṇḍitacaritrāyaṁ. Pati sāmikova kamanīyo yassā patibbatā, patimhi vatamassāti vā patibbatā. Asa bhuvi, anto, ī, ādilopo. Sametīti vā satī, samu upasame, anto, ī.",
  "anya-e0810n2:119": "Dvayaṁ kāmarattarājaputtādino kulassa niyatapatiyaṁ. Kulānurūpā itthī kulitthī, kulaṁ pāleti rakkhatīti kulapālikā, ṇvu.",
  "anya-e0810n2:120": "235. Dvayaṁ matabhattikāyaṁ. Vigato dhavo bhattā yassā vidhavā. Pati suñño naṭṭho yassāti patisuññā.",
  "anya-e0810n2:121": "Dvayaṁ atticchāya patyanvesiniyaṁ kaññāyaṁ. Patiṁ varati gavesatīti patimbarā, dutiyāyālopo. Sayameva patiṁ varatīti sayambarā, paṭhamāyālopo, vara patthanāyaṁ.",
  "anya-e0810n2:122": "Catukkaṁ vijātāyaṁ. Vijanī gabbhavimokkhane, to, vijāyitthāti vijātā. Sū abhisave, to. Jātaṁ apaccaṁ putto etissāti jātāpaccā. Pasūtāva pasūtikā, kapaccayo, ittañca.",
  "anya-e0810n2:123": "236. Dvayaṁ dūtiyaṁ. Yā pesīyate, sā dūtī, du gamane,ti, īmhi dūtī. Sañcārayati yathābhimatanti, ṇvu.",
  "anya-e0810n2:124": "Tikaṁ dāsiyaṁ. Du kucchitaṁ asati bhakkhatīti dāsī, ī, dīyante tāyāti vā dāsī, dā dāne, so, ī ca. Ciṭa pesane, kammani ṇo, ī. Kuṭaṁ udakakumbhaṁ dhāretīti kuṭadhārikā, ṇvu.",
  "anya-e0810n2:125": "Dvayaṁ subhāsubhanirūpiniyaṁ saṁvarikādimhi. Vara gatiyaṁ, kattari inī. Subhāsubhassa ikkhaṇaṁ nirūpanaṁ yassātthīti, i, sakatthe ko. Ime dve saddā tulyatthā.",
  "anya-e0810n2:126": "Yā sayaṁ khattiyajāti yassa kassaci bhariyā, sā khattiyānī, khattiyā ca. Khattiyassāpaccaṁ khattiyānī, āno, ī. Ṇamhi khattiyā.",
  "anya-e0810n2:127": "237. Pajjaṁ aggisakkhipubbakatapāṇigahitāyaṁ bhariyāyaṁ, aññatra tūpacārā. Dārayante yenāti dāro, dara vidāraṇe, akattari ca kārake saññāyaṁ ṇo. Jāyati putto yāyāti jāyā, jana janane, yo, janissa jā ca, ā, jayatīti vā jāyā, ji jaye, yo, jissa jā, ā, jāyā. Kala saṅkhyāne, atto. Gharaṁ netīti gharaṇī, ṇattaṁ. Bharitabbato bhariyā, bhara bharaṇe, yo. Piyāyitabbato piyā,pī tappanakantīsu, yo. Pajaṁ puttaṁ pāletīti pajāpati, pā pālane,ti, āttaṁ, rassattañca . Dvinnaṁ pūraṇī dutiyā. Paṭhamo bhattā, bhariyā dutiyā. Sāmikassa pāde paricaratīti pādaparicārikā, ṇvu. Patinī, pāṇigahitā, sahadhamminītipi tassāyeva nāmāni.",
  "anya-e0810n2:128": "238. Tikaṁ sakhiyaṁ. Tesu tesu kiccesu saha khāyati pakāsatīti sakhī, sahapubbo khā pakāsanakathanesu, ī. Ala bhūsane āpubbo, i. Vayasā tulyā vayasā, tulye saññāyaṁ so pāṇini 4.4.91 sutte yapaccayo dissati.",
  "anya-e0810n2:129": "Jarovuccati corassāmiko, tassāyaṁ jārī, ṇo, ī. Sāmikaṁ atikkamma aññatra caratīti, inī.",
  "anya-e0810n2:130": "239.Pume tūti liṅganto tusaddo na pubbaṁ bhajate. Ara gamane, tu, arassuttaṁ. Ratiyā jāyatīti rajo, tilopo. Puppha vikasane, pupphaṁ.",
  "anya-e0810n2:131": "Tikaṁ rajassalāyaṁ. Utuyogāutunī, inī. Rajayogā rajassalā, salo. Pupphavantatāya pupphavatī. Thīdhamminī, avī, atteyī, malinī, utumatī, udakīiccādīnipi tassā nāmāni.",
  "anya-e0810n2:132": "Tikaṁ gabbhiniyaṁ. Garu alahuko gabbho kucchi etissāti garugabbhā. Āpanno patto gabbhaṭṭho satto etāyāti āpannasattā. Gabbhayogā gabbhinī.",
  "anya-e0810n2:133": "Tikaṁ yena veṭhito gabbho kucchiyaṁ tiṭṭhati, tatrāsayeti khyāte. Gabbho āsayate tiṭṭhatyatrāti, ṇo. Jaraṁ etīti jalābu. U, rassa lo, yassa bo, jarāpubbo i gatiyaṁ. Kalaṁ jarataṁ lātīti kalalo, kala saṅkhyāne vā, alo.",
  "anya-e0810n2:134": "240-241. Sattakaṁ bhattari. Dhū kampane, santāsaṁ dhunotīti dhavo, a. Saṁ etassatthīti sāmiko, āmipaccayo, sakatthe ko, ipaccayo vā, niggahītassa mo, assa ca dīgho, sāmiko. Bhara bharaṇe, bharatīti bhattā, ritu. Kamu icchāyaṁ, to, ‘‘pakkamādīhi nto cā’’ti ntattaṁ. Pā rakkhaṇe, ati, pati. Vara icchāyaṁ, a, varo. Pī tappanakantīsu, yo.",
  "anya-e0810n2:135": "Ratikāraṇattā patino upa upapati, samāse kate abhidhānato pubbanipāto, appadhānabhūto vā pati upapati. Jara vayohānimhi, jīyante anenāti jāro, dāro ca.",
  "anya-e0810n2:136": "Sattakaṁ putte. Narake na patantyanena jātenāti apaccaṁ, pata gatiyaṁ, yo, tyassa co, na patati na vicchindati vaṁso etenāti vā apaccaṁ, putte, dhītari ca niccanapuṁsakoyaṁ. Pū pavane. Punāti pitaro tenāti putto. ‘‘Chadādīhi tatraṇa’’ti to. Pūretīti vā putto. Attato jāto atrajo, ‘‘attajo’’tipi pāṭho. Suyateti suto. Su abhisave, suṇātīti vā suto, to, su savane. Tanumhā jāto tanujo, tanayo ca, yo, tanoti mudanti vā tanayo, ayo. Sūyateti sūnu, kammani nu, sū pasave.",
  "anya-e0810n2:137": "Puttādayo sūnupariyantā dhītari vattamānā itthiyaṁ vattanti. Duhitā, dhītā ca sadā nāriyameva. Duha papūraṇe, rātu, ottābhāvo, ikārāgamo ca. Dhā dhāraṇe, rātu, āssī. Puttādayo ca te sāmaññeneva kuṇḍagolakādīnaṁ vācakā. Savaṇṇāyaṁ tu ūḍhāyaṁ sajāto sayaṁ janito suto oraso nāma. Sajātasaddena kuṇḍakagolakakhattādibyavacchedo. Jīvati bhattari jārajo suto kuṇḍākhyo. Mate bhattari jārajo golakākhyo. Ariyāsuddajo suto khattā nāma khattā ariyāsuddānaṁ (amara 20.3). Ādinā māgadhādīnaṁ gahaṇaṁ. Vuttañhi –",
  "anya-e0810n2:138": "‘‘Amate jārajo kuṇḍo,",
  "anya-e0810n2:139": "Mate bhattari golako’’ti amara 16.36.",
  "anya-e0810n2:140": "‘‘Māgadho suddakhattājo’’ti abhidhānu 503 gāthā ca.",
  "anya-e0810n2:141": "Urasā manasā nimmito, urasaddā tatiyantā nimmitatthe ṇo, niviṭṭhattā tena nimmitoti vuccati. Urasi bhavoti vā oraso.",
  "anya-e0810n2:142": "242. Catukkaṁpatipatinīnaṁ yuge, ‘‘dārā pume bahutte ca, daṁ kalatre napuṁsake’’ti cintāmaṇiṭīkā 16.38amaramālā, jaṁsaddo tvabyayo dāravacano. Tasmā ‘‘jampati, dampatī’’tipi bhavitabbaṁ, idha pana kaccāyanamatenodāhaṭā. Jāyā ca pati ca jāyāpati. Itarītarayogadvando. Jāyā ca pati ca jānipati, tathā jāyampatiādayo, jāyāsaddassa patimhi pare jāni, tudañca, jāyañca yadādinā.",
  "anya-e0810n2:143": "Tikaṁ napuṁsake. Vigato rāgassavo yasmā vassavaro. Su savane, aro. Paṇa byavahāre, ḍo, paḍi liṅgavekalye vā, bhūvādi. Na itthī na pumā napuṁsakaṁ, niruttinayena itthipumānaṁ puṁsakabhāvo, nassa ca pakati. Tatiyāpakati, saṇḍo, kalībantipi tassa nāmāni. Tatiyā pakati tatiyappakāro, samajātike itthipurise apekkhitvā tatiyattaṁ pakārassa. Paṭhamā hi pakati itthī, dutiyā pakati puriso, itarapakati tatiyā pakati.",
  "anya-e0810n2:144": "243. Chakkaṁ ñātimatte, bandhuyeva bandhavo, a, ussāvo. Bandhatīti bandhu, u. Sassa attano jano sajano. Samānaṁ gottaṁ kulaṁ assāti sagotto, samānassa sabhāvo. Ñā avabodhane, kammeti, ñātiyeva ñātako, attaṁ, sakatthe ko ca. Susaddopyatra sva (amara 16.36).",
  "anya-e0810n2:145": "Dvayaṁ sattapurisāvadhikesu nikaṭañātīsu. Lohitena sambandho sālohito, sambandhassa sādeso, pubbanipāto ca, samānaṁ piṇḍadānaṁ yassa sapiṇḍo, sanābhayopyatra nābhi sattapurisāvadhikakule (cintāmaṇiṭīkā 16.33). Tikaṁ pitari. Tā pālane, to kattari. Janayatīti janako, ṇvu. Pā rakkhaṇe, ritu, assittaṁ.",
  "anya-e0810n2:146": "244. Chakkaṁ mātari. Ama pūjāyaṁ, kammani mo, bo ca, ammā, ambā. Janayatīti jananī, yu, nadādi. Māna pūjāyaṁ, puttaṁ mānetīti mātā, rātu, pātīti vā mātā, pātissa mo. Janetīti janetti,ti. Janetīti janikā, ṇvu, ittaṁ.",
  "anya-e0810n2:147": "Appadhānabhūtā mātā upamātā, kumāre dhāretīti dhāti. Dhā dhāraṇe,ti. Jāyāya bhariyāya bhātiko kaniṭṭho ca jeṭṭho ca sālo nāma, sassa attano esā sā, bhariyā, tassā bhātā sālo, jāyāya bhātari alo. Sara gaticintāhiṁsāsu vā, ṇo, lattaṁ, sāla vitakke vā, curādi.",
  "anya-e0810n2:148": "245.Sāmino bhattu bhaginī nanandā nāma, na nandatīti nanandā, attābhāvo nassa vibhāsādhikārā. Nanda samiddhiyaṁ, bhūvādi.",
  "anya-e0810n2:149": "Dvayaṁ ayyikāyaṁ. Mātuyā mātā mātāmahī. Pitūnaṁ pitari ca mātari ca āmahaṁ yadādinā, nadādi. Araha pūjāyaṁ, ṇvu, rahassa yo, aya gatimhi vā, ṇvu, ayyikā.",
  "anya-e0810n2:150": "Mātuyā bhātā mātulo nāma, mātuyā bhātā mātulo, mātu bhātari ulapaccayo. Assa mātulassa pajāpati jāyā mātulānī nāma, mātulassa bhariyā mātulānī, mātulabhariyāyaṁ āno, nadādi, atha vā mātulassa esā mātulānī, ī, assa āno.",
  "anya-e0810n2:151": "246.Jāyāpatīnaṁ dvinnaṁ jananī mātā sassu vuttā, sasa gatihiṁsāpānesu. Tappitā tesaṁ jāyāpatīnaṁ pitā pana sasuro nāma, sasadhātumhā uro. Bhaginiyā putto pana bhāgineyyo nāma, bhaginiyā apaccaṁ bhāgineyyo, ṇeyyo.",
  "anya-e0810n2:152": "247. Dvayaṁ sutassa, sutāya ca puttesu. Naha bandhane, ritu, nī naye vā. Puttassa putto paputto, ttalopo, ussattañca. Sāmibhātā devaro nāma, atha vā sāmibhātā kaniṭṭho sāmino bhātā devaro nāma. Jeṭṭho tu sasuro evoccate. Divu kīḷāyaṁ, aro.",
  "anya-e0810n2:153": "Dvayaṁ dhītupatimhi. Jana janane, ritu, assāttaṁ, nassa mādeso ca. Dvayaṁ pitupitari. Pituno pitā pitāmaho.",
  "anya-e0810n2:154": "248.Husāntāni padena padena nāmāni. Mātuyā bhaginī mātucchā, ccho. Pituno bhaginī pitucchā, pitubhaginī pitucchā bhavetyattho.",
  "anya-e0810n2:155": "Pitāmahasaddo na kevalaṁ janakapitarameva vadati, atha kho janakapitupitādayopīti etthāpi ‘‘papitāmaho’’ iccudāhaṭo. Pituno ayyako payyako, tulopo. Su savane, ṇhā. Ṇisamhi suṇisā. Samhi husā, hattaṁ. Sabbatra ‘‘itthiyamato āpaccayo’’ti ā.",
  "anya-e0810n2:156": "249. Catukkaṁ ekodare bhātari. Samānodare ṭhito sodariyo, samānassa so. Samāno gabbho sagabbho, tatra bhavo sagabbho, ṇo. Samānodare jāto sodaro. Samānodare jāto sahajo. Sahasaddo tulyavacano.",
  "anya-e0810n2:157": "Mātāpitū te dve janā pitaro vuccante. Ubhinnampi janakabyappadesaniyatattā abhedavacanicchāyaṁ pituttamattheva. Nanvabhedā jāti, tassā cobhayatra sattādekattaṁ, na ca jātiyā liṅgasaṅkhyā bhavanti, adabbattā bahuvacanaṁ na siyāti? Nesa doso, na hi jātipadatthikassa na dabbaṁ, dabbapadatthikassa vā na jātīti. Kintubhayesaṁpyubhayapadattho ihātthaviseso. Jātipadatthikassa jāti padhānabhūtā dabbaṁ guṇabhūtaṁ, dabbapadatthikassa tu vipariyayo, tatra jātivacanicchāyaṁ dabbe viya liṅgasaṅkhyā vattabbā, tassa ca bahuttā bahuvacanaṁ. Pubbe viyābhedavacanicchāyaṁ putto ca dhītā ca puttā vuccante, jaññattañhi puttabyapadesaniyataṁ dhītaripyatthi, vipariyaye tu na bhavatyanabhidhānato. Bhedavacanicchāyaṁ puttadhītaroti bhavati.",
  "anya-e0810n2:158": "250. Sassu ca sasuro ca sasurāti vuccante. Tadapaccohanasambandhinibandhanā hi byappadeso sassuyampi ṭhito. Bhedavacanicchāyaṁ tu pubbe viya paccatthaṁ saddaniveso. Bhātā ca bhaginī ca bhātaro vuccante. Ekagabbhositattaṁ bhātubyappadesaniyataṁ bhaginiyaṁpyatthi. Tato ekagabbhositattassābhedavacanicchāyaṁ ubho bhātaro vuccante. Ettha ca sabbatrāpi virūpekaseso daṭṭhabbo. Duvidho hi ekaseso sarūpāsarūpavasena. Tatra sarūpekasese bahuvacanameva, itaratra pana dvivacanaṁ, yathā puriso ca puriso ca purisā, nāmañca rūpañca nāmarūpañca nāmarūpaṁ, mātā ca pitā ca pitaroti.",
  "anya-e0810n2:159": "Bālyayobbanavuḍḍhattāni tīṇi vayāni. Tatra tikaṁ bālye. Dvayaṁ yobbane. Bālassa bhāvo bālattaṁ, ttaṁ. Tāpaccaye bālatā. Ṇyamhi bālyaṁ, atha vā bala pāṇane, balanti assasitapassasitamattena paṇantīti bālā, balyante saṁvarīyanteti vā bālā, bala saṁvaraṇe. Tesaṁ bhāvo bālattādi. Yuvassa bhāvo yobbaññaṁ, yobbanañca, bhāve ṇyo, ṇo ca, atha vā yu missane, yu, ussa uvādeso, vuddhi. Tesaṁ bhāvo yobbaññādi.",
  "anya-e0810n2:160": "251. Ye jarākatā sukkā kesādayo, te palitaṁ nāma siyuṁ, tesaṁ vā yaṁ sukkattaṁ, taṁ palitaṁ nāma. Paca pāke, ito, cassa lattañca.",
  "anya-e0810n2:161": "Dvayaṁ valipalitādimati kāyaparipāke. Jīyanti vuḍḍhā bhavanti assaṁ jarā, jara vayohānimhi, jarā eva jaratā, sakatthe tāpaccayo. Vissasātipi jarāya nāmaṁ. Visesena saṁsate adho pātayatīti vissasā. Saṁsati’rayaṁ pamādattho, avasaṁsanattho ca, iha avasaṁsanattho, niggahītalopo, dvittañca.",
  "anya-e0810n2:162": "Bālyayobbanavuḍḍhattāni pubbe vuttāni. Idāni tabbatināmānyāha. Tatra addhaṁ chāpasāmaññe. Putha, patha vitthāre, uko, puthuko, pala gamane, ṇvu, assittaṁ, dvittañca, pillako. Chupa samphasse, ussāttaṁ, chāpo. Kumāra kīḷāyaṁ, kumāro. Bala pāṇane, ṇo, bālo, pū pavane, to, sakatthe ko, potako, itthiyaṁ potakī. Poto, sāvo, sāvako, abbhako, ḍimbho, susuko, susuiccādīnipi chāpasāmaññatthāni.",
  "anya-e0810n2:163": "252. Bālasāmaññavācakāni dassetvā visesabālanāmāni dassetumāha ‘‘athu’’ccādi. Uttāno, uttānaṁ vā sayatīti uttānasayo. Kapaccaye uttānaseyyako. Thanaṁ pivatīti thanapo, ḍimbhasaddopyatra.",
  "anya-e0810n2:164": "253. Sattakaṁ taruṇe.",
  "anya-e0810n2:165": "Āsoḷasā bhave bālo,",
  "anya-e0810n2:166": "Taruṇo tu tato bhave;",
  "anya-e0810n2:167": "Vuddho tu sattatyāyumhā,",
  "anya-e0810n2:168": "Tīṇi vayāni lakkhaye.",
  "anya-e0810n2:169": "Tara taraṇe, uṇo. Vayasi yobbane tiṭṭhatīti vayaṭṭho, to, ‘‘vayo bālyādi pakkhī ca, yobbanañca vayo kvacī’’ti cintāmaṇiṭīkā 16.42ruddo, daha bhasmīkaraṇe, aro, yu missane, a, uvādeso, sissākāro. Sasa plutagatimhi, u, assuttaṁ, susu, taruṇassa vā pāṭipadikassa susvādeso. Manuno apaccaṁ mānavo, vaṇṇavikāro, nassa ṇattaṁ, māṇavo. Kucchāyaṁ kapaccayo, māṇavakoti siddhaṁ. Vuttañca –",
  "anya-e0810n2:170": "‘‘Apacce kucchite mūḷhe, manutossaggiko mato’’ti mahābhāssa 4.1.161dara vidāraṇe, ṇvu.",
  "anya-e0810n2:171": "Dvayaṁ sukhavaḍḍhite kumāre, sukho kumāro sukumāro, khalopo, sukhena edhati vaddhatīti sukhedhito. ‘‘Sukhocito’’tipi pāṭho, sukhaṁ ucitaṁ sampiṇḍitaṁ etthāti sukhocito, uca samavāye.",
  "anya-e0810n2:172": "254-255. Dvipādena vuḍḍhassa nāmāni. Āyumahattaṁ lātīti mahallako, ṇvu, dvittaṁ. Vaḍḍha vaḍḍhane, kattari to, tassa ḍho, ḍḍhassa ḍo, assuttaṁ, dhā gatinivattiyaṁ, iro, dhassa thattaṁ, issa ettaṁ. Jara vayohānimhi, kattari to, tassa innādeso, dhātvantalopo, ṇattañca, jiṇṇo, sakatthe kamhi jiṇṇako. Pakataṁ vayo yobbanamassāti pavayotipi vuḍḍhassa nāmaṁ.",
  "anya-e0810n2:173": "Valinantāni pādena nāmāni. Tatra tikaṁ jeṭṭhabhātari. Agge pure kāle, pubbe ca kāle jāyatīti aggajo, pubbajo ca. Ayañca vuḍḍho ayañca vuḍḍho, ayamimesaṁ visesena vuḍḍhoti jeṭṭho, vuḍḍhasaddā iṭṭhapaccayo, ‘‘vuḍḍhassa jo iyiṭṭhesū’’ti vuḍḍhassa jo. Alope parassāsavaṇṇattaṁ.",
  "anya-e0810n2:174": "Tikaṁ pacchājāte bhātari. Ayañca yuvā ayañca yuvā, ayamimesaṁ visesena yuvāti kaniṭṭho, kaniyokaṇiṭṭho kaṇiyo (ka.) ca. Iyiṭṭhesu yuvasaddassa kanādeso kaṇādeso (ka.). Anu pacchākāle jāto anujo. Jaghaññe pacchākāle jāto jaghaññajo. Aparasmiṁ pacchākāle jāto aparajoti dvepyatra.",
  "anya-e0810n2:175": "Vali sithilaṁ taco cammaṁ yassa valittaco, dvittaṁ. Vali cammametassatthīti valino, ino. Uttānasayādayo valinantā vāccaliṅgattā tīsu liṅgesu vattanti, yathā – uttānasayo bālo, uttānasayā kumārī, uttānasayaṁ napuṁsakaṁ.",
  "anya-e0810n2:176": "256. Pañcakaṁ matthake. Si saye, so, dīgho ca, aṅgesu uttamaṅgattā uttamaṅgaṁ, uttamo ca taṁ aṅgañcātipi uttamaṅgaṁ. Sīsañca uttamaṅgañca sīsottamaṅgāni. Si sevāyaṁ, ro, sevanti etenāti siro. Muda tose, dho. Sissākāro. Masa āmasane, ttho, sakatthe ko ca, masi parimāṇe vā.",
  "anya-e0810n2:177": "Pajjaddhaṁ kese. Ke matthake seti tiṭṭhatīti keso. Sattamiyālopo, kati chedane, alo, assuttaṁ. Vala saṁvaraṇe, kammani ṇapaccayo, vālo. Uttamaṅge sīse ruhatīti uttamaṅgaruho. Muddhani jāyatīti muddhajo. Vālo ca uttamaṅgaruho ca muddhajo ceti itarītarayogadvando. Cikuro, kacotipyatra. Ci cayane, kura sadde, anekatthattā chedane. Vaḍḍhamāno cikarīyateti cikuro, kaca bandhane, a.",
  "anya-e0810n2:178": "257. Kusumagabbhā kesā kesacūḷā muttikādinā bahi saṁyatā santhatā dhammilo nāma. Ekato katvā dharīyati bandhīyatīti dhammilo, kammani ilo. Dhammena nānādesiyamanussānaṁ samācārena ilatīti vā dhammilo, ila gamane.",
  "anya-e0810n2:179": "Dvayaṁ kumārānaṁ sikhāpañcake, cūḷattayeti keci. Kākānaṁ pakkhasaṇṭhānattā kākapakkho. Sikhā eva sikhaṇḍako, sakatthe ko. Sikhāsikhaṇḍasaddānamabhedattāyeva hi ‘‘sikhaṇḍī, sikhī cā’’ti moro vutto.",
  "anya-e0810n2:180": "Pāso, hattho ca ime dve kesacaye kesapariyāyato pare hutvā kesānaṁ kalāpe vattanti, na kevalā, yathā – kesapāso kesahattho iccādi. Pā rakkhaṇe, pāti rakkhati avayaveti pāso, so, pasa bandhaneti keci, ṇo. Hana gatiyaṁ, avayavā nihananti etthāti hattho, tho, pakkhopyatra.",
  "anya-e0810n2:181": "Tāpasānaṁ vatīnaṁ tahiṁ kesacaye jaṭāsaddo vuccati, jaṭa jaṭane, jaṭa saṅghāte vā, ‘‘itthiyamatiyavo vā’’ti a.",
  "anya-e0810n2:182": "258. Positabhattādīhi yā banjhate, tatra veṇī, paveṇī ca. Vī pajane, pajanaṁ gabbhavimokkho, vī tantasantāne vā, ṇī. Pakkhe paveṇī.",
  "anya-e0810n2:183": "Dvayaṁ sīsamajjhaṭṭhacūḷāyaṁ. Cūḷa sañcodane, cūḷa hāvakaraṇe vā, a. Sikhā vuttā. Kesapāsīpyatra, nadādi.",
  "anya-e0810n2:184": "Nārīnaṁ kesamajjhamhi paddhati ujugatamaggo sīmantoti mato kathito. Sīmassa anto sīmanto, sī saye vā, anto, majjhe makāravaṇṇāgamo.",
  "anya-e0810n2:185": "259. Tikaṁ lome. Lū chedane, vaḍḍhamānaṁ lūyateti lomaṁ, mo. Tanumhi ruhatīti tanuruhaṁ, a. Ruha janane, rūha pātubhāve vā, mo, halopo, ottañca, lū chedane vā, mo, lassa rattaṁ, romaṁ. Akkhimhi jātaṁ lomaṁ pamhaṁ, pakhumañcoccate. Paminoti tenāti pamhaṁ,papubbo mā parimāṇe, hapaccayo. Akkhino pakkhadvaye jātaṁ pakhumaṁ, umo, kalopo ca.",
  "anya-e0810n2:186": "Pumamukhe purisānaṁ mukhe vuttaṁ pavuṭṭhaṁ (ka.) lomaṁ massu nāma, masa āmasane, su, massu.",
  "anya-e0810n2:187": "Tikaṁ bhamumhi. Bhama anavaṭṭhāne, ū, malopo, bhū. Umhi bhamu, kapaccaye bhamuko. Bhamukasahacaraṇato bhamu pulliṅgo.",
  "anya-e0810n2:188": "260. Tikaṁ nettodake. Khipa peraṇe, po, issattaṁ. Nette jātaṁ jalaṁ nettajalaṁ. Asa adhopatane, su, assu. Nettajalañca assu cāti dvando. Assu napuṁsake.",
  "anya-e0810n2:189": "Dvayaṁ akkhiputtalikāyaṁ. Nette dissamānā tārā nettatārā. Kaññāsaddato taddhito apaccayo, kaññāsaddassa kanīnādeso, itthikatākārapare ke pubbo akāro ikāramāpajjate kātanta 2.2.65, kanīnikā. Tārakāpyatra.",
  "anya-e0810n2:190": "Chakkaṁ mukhavivare, kavayo pana tadupalakkhitepi samudāye yujjante. Vada viyattiyaṁ vācāyaṁ, karaṇe yu. Mu bandhane, kho, ottābhāvo nipātanā, mukhaṁ. Sabbadharakate pana khaññateti dhātunā mukhanti nipātitaṁ, khanu avadāraṇe. Tuḍi toḍane, a. Tanu vitthāre vā, ḍo, assuttaṁ. Vadati tenāti vattaṁ, to, vuccate anenāti vā vattaṁ. Vada viyattiyaṁ vācāyaṁ, to. Lapa vacane, karaṇe yu. Ānanti asanti anenāti ānanaṁ, ana pāṇane, yu. Assaṁpyatra. Asa bhakkhane. Karaṇe so.",
  "anya-e0810n2:191": "261. Aḍḍhaṁ dante. Dvīsu ṭhānesu dvikkhattuṁ vā jāyateti dvijo. Lapane mukhe jāyatīti lapanajo. Dā avakhaṇḍane, dāyati bhakkhamanenāti danto, anto, dasa adane vā, dasanti bhojjamanenāti danto, anto, dhātvantalopo. Damu damane vā, to. Daṁsa daṁsane, daṁsate vilikhyate bhakkhamanenāti daṁsano, yu. Rada vilekhane, yu, radano. Amhi rado.",
  "anya-e0810n2:192": "Dantabhedasmiṁ dantavisese dāṭhāsaddo. Itthiliṅgoyaṁ. Daṁsadhātuto ṭho, daṁsissa ca dā, dāṭhā, muddhajadutiyoyaṁ. Akkhikoṭīsu vāmadakkhiṇanettānaṁ antesu apāṅgo vattati, sarīraṅgasaṅkhātassa kaṇṇassa apa samīpaṁ apāṅgo.",
  "anya-e0810n2:193": "262. Catukkaṁ oṭṭhe. Dante āvarati chādayatīti dantāvaraṇaṁ. Usa dāhe, to, ‘‘sādisantapucchabhanjahaṁsādīhi ṭṭho’’ti sahādibyañjanena ṭṭho, ottadvittāni, oṭṭho. Gadrabhepyayaṁ. Atha vā usa dāhe, ṭṭho, ottadvittādi, ubhayatrāpi muddhajadutiyo, īsaṁ kiñci kālaṁ dhāreti bhakkhametthāti adharo, īsattho hyatra akāro.",
  "anya-e0810n2:194": "‘‘A pume mādhave ñeyyo,",
  "anya-e0810n2:195": "Paṭisedhe tadabyayaṁ;",
  "anya-e0810n2:196": "Īsatthe ca viruddhatthe,",
  "anya-e0810n2:197": "Sadisatthe payogato’’ti. –",
  "anya-e0810n2:198": "Hi ekakkharakose vuttaṁ. Dasane dante chādayatīti dasanacchado. Ettha keci adharasaddena heṭṭhimoṭṭhamevāhu, tesaṁ vacanaṁ ‘‘nettantādharapāṇipādayugalehi’’ccādīhi mahākavipayogehi asaṁsandanato na gahetabbaṁ.",
  "anya-e0810n2:199": "Tikaṁ kapole. Gaḍi vadanekadese, a, dhātuppakriyatthañhi dhātupāṭhavacanaṁ, sabbatrāpyevaṁ. Kena jalena pūriyateti kapolo, alo, kapa acchādane vā, olo, kapolo, nadādi. Gaṇḍī. Adharā adhobhāgo cubukaṁ nāma, cibukaṁpyatra. Cibu olambake, ṇvu, assuttaṁ.",
  "anya-e0810n2:200": "263. Dvayaṁ gīvāya purobhāge. Gala adane, karaṇe a, gila gilane vā, gilati anenāti galo, issattaṁ. Kaṇa saddattho daṇḍako dhātu, ṭho, kaṇṭho, muddhajadutiyoyaṁ.",
  "anya-e0810n2:201": "Tikaṁ ekatthaṁ. Gā sadde, īvo. Kaṁ sīsaṁ dharatīti kandharā. Siraṁ dharatīti sirodharā, siro dhiyyate assanti vā sirodharā, dhā gatinivattiyaṁ, aro.",
  "anya-e0810n2:202": "Suvaṇṇamayo āliṅgo murajabhedo, tena sannibhā sadisā yā gīvā, sā kambugīvā matā, mahāpurisalakkhaṇametaṁ. Atha vā yā gīvā tīhi lekhāhi aṅkitā lakkhitā, sā kambugīvā matā, mahāpurisalakkhaṇametañca. Kambu vuccati suvaṇṇaṁ, kambumayena āliṅgena sannibhā gīvā kambugīvā, kamba saṁvaraṇe, u, kambu.",
  "anya-e0810n2:203": "264. Tikaṁ khandhe. Ana gatiyaṁ, so. Bhujānaṁ siro matthakaṁ bhujasiro. Kaṁ matthakaṁ dadhātīti kandho, so eva khandho kakārassa khakārakaraṇavasena, khamati bhāranti vā khandho, khamu sahane, to, tassa dho, massa no, niggahītaṁ vā . Tassandhi tassa khandhassa majjhaṁ jattu nāma, yaṁ khandhānaṁ majjhe tiṭṭhati. Jana janane, jara vayohānimhi vā, tu, jattu, taṁ napuṁsakaṁ.",
  "anya-e0810n2:204": "Dvayaṁ bāhumūle. Bāhūnaṁ bhujānaṁ mūlaṁ bāhumūlaṁ. Kaca bandhane, cho. Assa kacchassa adhobhāgaṭṭhānaṁ passaṁ vuccati, disa pekkhane, apaccayo, disassa passādeso.",
  "anya-e0810n2:205": "265. Tikaṁ bāhumhi. Vahati anenāti vāhu, vāhu eva bāhu, ku ṇvādi 6. Bhuñjate anenāti bhujo. Bhuja pālanajjhohāresu. Bāhu ca bhujo ceti dvando, ete dve dvīsu, itthiyaṁ bhujā. Vahati yāyāti bāhā. Aparosaddopyatra a pārosaddopyatra (ka.), a paveṭṭhasaddopyatra (?).",
  "anya-e0810n2:206": "Tikaṁ hatthe. Hasa hasane, tho. Hara haraṇe vā. Nakkhattepyayaṁ. Kara karaṇe, a. Paṇa byavahārathutīsu, i. Pā rakkhane vā, ṇi. Karo ca pāṇi ca karapāṇayo. Pañcasākho, sayopyatra.",
  "anya-e0810n2:207": "Pakoṭṭhanto hatthagaṇṭhi maṇibandho nāma. Pakoṭṭho nāma āmaṇibandhaṁ kapparassa adhobhāgo. Maṇivikatiṁ bandhati etthāti maṇibandho. Kusa akkose, ṭho, pakoṭṭho.",
  "anya-e0810n2:208": "Dvayaṁ bhujamajjhagaṇṭhimhi. Kapu hiṁsāyaṁ, aro. Kupparotipi pāṭho, tadā assuttaṁ. Kapu hiṁsāyaṁ, oṇi, kapoṇi, itthiyaṁ. Kaphoṇīpyatra, tattha passa phattaṁ.",
  "anya-e0810n2:209": "266.Pāṇissa pāṇitalassa sambandhīnaṁ maṇibandhakaniṭṭhānaṁ dvinnaṁ antaraṁ bahiṭṭhānaṁ karabho vuccati, yena kumārakā satthaṁ katvā aññamaññaṁ paharanti, kara hiṁsāyaṁ, abho, kara karaṇe vā.",
  "anya-e0810n2:210": "Dvayaṁ aṅgulimatte. Karassa pāṇissa sākhā karasākhā. Agi gatyattho, aṅga gamanattho vā, uli. Itthiliṅgoyaṁ (nadādi) (ka.), aṅguli.",
  "anya-e0810n2:211": "Tā aṅguliyo pañcappabhedā, yathā – aṅguṭṭho tajjanī majjhimā anāmikā kaniṭṭhā ceti kamā siyuṁ. Aṅga gamanattho, assuttaṁ, agge pure tiṭṭhatīti vā aṅguṭṭho, niggahītāgamo, assuttañca. Tajja hiṁsāyaṁ, tajjeti yāya, sā tajjanī, yu, nadādi. Majjhe tiṭṭhatīti majjhimā. Natthi nāmamassāti anāmikā, sakatthe ko. Atisayena khuddakāti kaniṭṭhā. Yuvappānaṁ kana, kaṇa vā iyiṭṭhesu.",
  "anya-e0810n2:212": "267. Tajjanyādīhi yute aṅguṭṭhe tate pasārite sati padesādikā catasso saññā kamato siyuṁ, yathā – tajjanīyute aṅguṭṭhe tate padeso. Disa pekkhane. Majjhimayute aṅguṭṭhe tate tālo, tala patiṭṭhāyaṁ. Anāmikāsahite aṅguṭṭhe tate gokaṇṇo, gokaṇṇasadisattā, tappamāṇattā vā gokaṇṇo, atha vā gokaṇṇo nāma eko migaviseso, takkaṇṇasadisappamāṇattā gokaṇṇo, tālo ca gokaṇṇo ca tālagokaṇṇā. Liṅgabhedā ‘‘tālagokaṇṇavidatthī’’ti na vuttaṁ, kaniṭṭhāyute aṅguṭṭhe tate vidatthi, vitanotīti vitatthi, vitatthi eva vidatthi, tanu vitthāre,ti, tassa tho. Vidatthi. ‘‘Kamā tato’’tipi pāṭho.",
  "anya-e0810n2:213": "Kuñcito saṅkocito pāṇi pasatākhyo, papubbo sara gatiyaṁ, to. Pamāṇappakaraṇato vitatañjaliyevāyaṁ kavīhi icchito. Sampuṭañjali panāyaṁ, pasāritasahitā pasāritasahitattā (ka.) yassa aṅguliyo bhavantīti.",
  "anya-e0810n2:214": "Kuñcito ca tataṅguṭṭho, sapatākoti sammato;",
  "anya-e0810n2:215": "Patākehi tu hatthehi, sampuṭañjali icchito.",
  "anya-e0810n2:216": "Devatānaṁ garūnañca, pitūnañce’cchito pure;",
  "anya-e0810n2:217": "Atthappakaraṇādīhi, bhedo ñeyyo tahiṁ tahiṁ.",
  "anya-e0810n2:218": "Yathā jalañjaliṁ dadāti, añjalinā pivati, devoyaṁ katañjaliriti. Puṭañjalissa vā vakkhamānattā idha vitatañjaliyeva.",
  "anya-e0810n2:219": "268. Tikaṁ sappakoṭṭhe vitatakare. Ramu kīḷāyaṁ, tano, malopo, ratanaṁ, maṇibuddhādīsu ca. Kuka ādāne, u , dvittaṁ. Hasa dhātumhā tho, to vā, hattho, hatthasahitattā vā pakoṭṭho hattho.",
  "anya-e0810n2:220": "Dvayaṁ sampuṭañjalimhi. Karamayo puṭo karapuṭo, añja byattigatikantīsu, ali, añjali. Karapuṭo ca añjali ceti karapuṭañjalī.",
  "anya-e0810n2:221": "Dvayaṁ nakhe. Kare jāyati ruhatīti karajo. Natthi khaṁ indriyaṁ etthāti nakho, saññāsaddattā na attaṁ, avisayattā vā. Punabbhavo, kararuho, nakharotipi nakhassa nāmāni.",
  "anya-e0810n2:222": "Dvayaṁ puṭaṅgulikaretikhyāte muṭṭhimhi. Khaṭa icchāyaṁ, ṇvu, khada hiṁsāyaṁ vā, dassa ṭo. Mu bandhane,ti, tassa ṭho, dvittaṁ.",
  "anya-e0810n2:223": "269.Passadvayavitthatā passadvayepi vitatā pasāritā sahakarā sapāṇayo dve bāhū byāmo nāma, byāmīyate anenāti byāmo, vipubbo yāma añche. Uddhaṁ upari tatā vitatā bhujā ca poso ca tesaṁ samuditānaṁ pamāṇasadisaṁ pamāṇaṁ yassa tasmiṁ uddhantatabhujaposappamāṇe porisasaddo vattati. Bhujasaddena sahakarā bhujā gayhate, ekassa pamāṇasaddassa lopo, purisassa pamāṇaṁ porisaṁ. Purisasaddo cettha sakarabhujapurisaṁ vadati, tīsu, yathā – porisaṁ jalaṁ, poriso hatthī, porisī yaṭṭhi.",
  "anya-e0810n2:224": "270. Dvayaṁ urasi. Usa dāhe, ro, salopo, ara gatimhi vā, assukāro. Hara haraṇe, yo, rassa do. Koḷaṁ koṭṭha (ka.), bhujantaraṁ, vakkhotipi uronāmāni. Tikaṁ uroje. Tanu vitthāre, tanoti icchanti thano, tassa tho, thana devasadde, thana coriye vā. Kuca saṅkocane, kuco. Payo khīraṁ dhāretīti payodharo. Kuco ca payodharo cāti dvando.",
  "anya-e0810n2:225": "Thanaggasmiṁ thanassa agge cūcukaṁ, napuṁsake. ‘‘Cūcuko so kucānana’’nti cintāmaṇiṭīkā 16.77 tu ratanakoso, cu cavane, uko, dvittaṁ, dīgho ca, cūcukaṁ, cancu gatiyaṁ vā, uko, nalopo, assūkāro, cūcukaṁ.",
  "anya-e0810n2:226": "Dvayaṁ piṭṭhe kāyassa pacchābhāge. Piṭa saddasaṅghātesu, to. Itaratra ti, pisu secane vā.",
  "anya-e0810n2:227": "271. Tikaṁ tanumajjhe. Majjhe bhavo majjho. Laga saṅge, a. Majjhe bhavaṁ majjhimaṁ. Catukkaṁ udare. Kusa akkose, chi, sassa co. Gaha upādāne, ani, īmhi gahaṇī, gabbhaṁ gaṇhāti dhāretīti vā gahaṇī, gabbhāsayasaññito mātukucchippadeso, tejodhātumhi pana yathābhuttāhārassa vipācanavasena gaṇhanato achaḍḍanato gahaṇī. Upubbo dara gamane. Udarati uddhaṁ gacchati vāyu yatrāti udaraṁ. Gu sadde, abho, dvittādi, gabbho. Picaṇḍa jaṭhara tundāpyatra.",
  "anya-e0810n2:228": "Kucchisambhave kucchiṭṭhe koṭṭho, anto cāti ime dve vattanti, kusa akkose, to, ṭho vā. Ama gamanattho, to.",
  "anya-e0810n2:229": "272. Catukkaṁ kaṭiyaṁ. Hanadhātumhā yu, hassa dvittaṁ, hassa jo, hanassa gho ca, jaghanaṁ. Nicchayena tamatīti nitambo, tamudhātumhā bo. Sū pasave, ṇi. Kaṭa vassāvaraṇesu, kaṭyate āvarīyate vatthādīhi kaṭi, i, ete dve nāriyaṁ. Ettha ca jaghanasaddena itthikaṭiyā aggabhāgo, nitambasaddena itthikaṭiyā pacchābhāgo, sesadvayena kaṭisāmaññaṁ vuttanti daṭṭhabbaṁ, vuttañca ‘‘pacchā nitambo thīkaṭyā, jaghanaṁ tu puro bhave’’ti amara 16.74.",
  "anya-e0810n2:230": "273.Liṅgantaṁ liṅgasāmaññe. Aṅge sarīre jāyatīti aṅgajātaṁ, aṅgasaddo sarīravācako, aṅgametassatthīti katvā. Rahasi ṭhāne jātaṁ aṅgaṁ rahassaṅgaṁ, sattamiyālopo, issattaṁ, sassa dvittañca. Vatthena guyhitabbanti vatthaguyhaṁ. Miha secane, karaṇe yu, mihati retomuttāni yenāti mehanaṁ. Nipubbo miha secane, to, nimittaṁ. Uttamaṅgattā varaṅgaṁ. Vaja gatiyaṁ, assīkāro, paccayehi vinā jāyatīti vā bījaṁ, virahattajotako hyettha vikāro. Phala nipphattiyaṁ, phalati etena puttanti phalaṁ. Liṅgati ‘‘itthī, puriso’’ti vibhāgaṁ gacchati yenāti liṅgaṁ.Liṅga gamane, līnaṁ apākaṭaṁ aṅganti vā liṅgaṁ. Etesu bījaphalasaddā aṇḍepi vattanti.",
  "anya-e0810n2:231": "Dvayaṁ purisaliṅgapasibbake. Ama gamane, ḍo, aṇasaddattho vā, ḍo, aḍi aṇḍatthe vā, to. Kusa akkose, ṇo. Aṇḍasaddo cettha bījepi, aṇḍakosoti samuditampi kosassa nāmaṁ, ‘‘kukkuṭacchāpakasseva aṇḍakosamhā’’ti pārā. 13, 14 hi vuttaṁ, amarakosepiamarakose 16.76 aṇḍakosoti samuditeneva nāmaṁ vuttaṁ. Ettha ca aṇḍassa bījassa koso aṇḍakosoti viggaho kātabbo.",
  "anya-e0810n2:232": "Dvayaṁ itthiyā aṅgajāte. Yu missane, adhikaraṇeni, yoni, itthiyaṁ pume cāyaṁ, itthī ca pumā ca itthipumaṁ, tasmiṁ. Bhajanti asminti bhagaṁ. Māramandira mārakūpā cātra.",
  "anya-e0810n2:233": "274-275. Tikaṁ itthipurisānaṁ sambhave. Sucissa paṭipakkho asuci, ikāranto, dvīsu, sambhavaliṅgo vā. Saṁpubbā bhūdhātumhā a. Saka sāmatthiyaṁ, to, tassa ko, assuttaṁ, suca soke vā, ko.",
  "anya-e0810n2:234": "Dvayaṁ vaccamagge. Punanti anenāti pāyu. Pū pavane, u, ūssāyo, paya gamanattho vā, payati vaccamanenāti pāyu, karaṇe u, ayaṁ purise pulliṅge vattati. Guda kīḷāyaṁ, a. Apānaṁpyatra.",
  "anya-e0810n2:235": "Aṭṭhakaṁ vacce. Gūtha karīsossagge, gupa gopane vā, tho. Kira vikiraṇe, īso, karīsaṁ. Vara varaṇasambhattīsu, co, gūthañca karīsañca vaccañceti dvando, tāni vikappena pume vattanti, niccaṁ napuṁsake, pulliṅgattaṁ tesaṁ katthaciyeva, sabbatra napuṁsakattameva bahulantyattho. Mala calane, a, mala dhāraṇe vā. Saka sattiyaṁ, sassa cho. Uccārīyate jahyateti uccāro, upubbo caradhātu cajane, ukkhipane ca vattati. Miha secane, lo, vaṇṇavipariyayo, ḷattañca. Avakarīyateti ukkāro, avassuttaṁ, kira vikkhipane. Samalaṁpyatra. Samu upasame, alo.",
  "anya-e0810n2:236": "Dvayaṁ mutte. Su savane, savanaṁ sandanaṁ, curādi, ṇo. Muca mocane, to, mutta passāve vā. Uccate kathīyate. Gomutte gavaṁ sambandhini mutte pūtimuttasaddo vattati. Ajja pavattampi hi taṁ duggandhabhāvena pūtimuttantveva vuccati, yathā ‘‘pūtikāyo’’ti. Assādīnaṁ male chakaṇasaddo, saka sattiyaṁ, yu, sassa cho.",
  "anya-e0810n2:237": "276. Nābhiyā adhobhāgo vatthi nāma, so dvīsu. Vatthi muttapuṭaṁ. ‘‘Muttāsayapuṭo vatthi’’riti cintāmaṇiṭīkā 16.73ratanamālā. Vasati muttametthāti vatthi, vasa nivāse,ti, tassa tho, tthipaccayena vā siddhaṁ. Ucchaṅgaṁ aṅkañca ime dve ubho saddā pume vattanti. Ussajjati etthāti ucchaṅgaṁ, saja saṅge, sassa cho, dvittaṁ. Aṅka gamanattho, a, aṅko, atha vā aṅka lakkhaṇe, a, aṅko, ‘‘ucchaṅgacihanesva’ṅko’’ti amarakoseamara kose 23.4.",
  "anya-e0810n2:238": "Dvayaṁ jāṇūparibhāge. Ara gamane, u, assūkāro. Sanja saṅge, āsajjati vatthamatrāti satthi, thi. Ūru ca satthi ceti dvando, napuṁsakepi.",
  "anya-e0810n2:239": "Tikaṁ jāṇumhi, ūruno pabbaṁ gaṇṭhi ūrupabbaṁ. Jana janane, ṇu. Dvitte jaṇṇu.",
  "anya-e0810n2:240": "277. Dvayaṁ pādagaṇṭhimhi. Gupa rakkhaṇe pho, sakatthe ko. Pādassa gaṇṭhi pādagaṇṭhi. Ghuṭikāpyatra. Ghuṭa parivattane, ghuṭyate aneneti ghuṭikā, ṇvu.",
  "anya-e0810n2:241": "Dvayaṁ pādassa pacchābhāge gopphakassādho bhāge. Pume tūti tvantaṁ liṅgapadaṁ. Pasa bādhanaphusanesu,ti, tassa ṇo, sassa ho, vaṇṇavipariyayo, ṇipaccayena vā siddhaṁ. Sakāravaṇṇāgame vuddhiyañca pāsaṇhi. Elipyatra, ila gatiyaṁ,ti, talopo.",
  "anya-e0810n2:242": "Dvayaṁ pādagge. Pādassa aggaṁ pādaggaṁ. Pakaṭṭhaṁ padaṁ papadanti kammadhārayo. ‘‘Papado’’tipi pāṭho. Tikaṁ pāde. Pada gatimhi, ṇo, pajjateti pādo. Pajjate gacchatīti, a. Caramhā karaṇe yu, caraṇaṁ, idaṁ pume vikappena, niccaṁ napuṁsake. Aṅghipyatra, ahi gatiyaṁ. I, hassa gho.",
  "anya-e0810n2:243": "278. Dvayaṁ hatthādyavayave. Aṅgi gatyattho, a. Avapubbo yu missane, a. Patīko, apaghanopyatra. Patipubbā imhā ko. Apapubbā hanimhā a, ghanādeso ca.",
  "anya-e0810n2:244": "Dvayaṁ passaṭṭhimhi. Pā rakkhaṇe, su, ḷikāravaṇṇāgamo, sakatthe ko, passa pho. Aḷāgame phāsukā. ‘‘Pāsuḷikā, pāsukā’’tipi pāṭho. Phusa samphassetipi dhātu, tadā upaccayādi.",
  "anya-e0810n2:245": "Dvayaṁ aṭṭhimatte. Asu khepane, i, sassa ṭṭho, aṭṭhi, idaṁ paṇḍake napuṁsake vattati. Dhā dhāraṇe, tu, itthī. Kīkasaṁ, kullaṁpyatra. Galassa kaṇṭhassa heṭṭhimante jātamaṭṭhi galantaṭṭhi. Aka gamane, kho, sakatthe ko.",
  "anya-e0810n2:246": "279-280. Dvayaṁ sirasoṭṭhikhaṇḍe. Samudite tu karoṭi, itthī amara 16.69. Kapu sāmatthiye, aro, kaṁ sīsaṁ pāletīti vā kapparo, rasso, lassa rattañca. Kaṁ pālayatīti , kammādimhi ṇo. ‘‘Siroṭṭhimhi kapālo’thī, ghaṭādisakalepice’’ti ruddocintāmaṇiṭīkā 16.68. Kapālo athīti anitthīti attho chedo. Kapālasaddo vikappena pulliṅgo. Kaḍi chede, aro. Mahatī sirā mahāsirā, sirāti ca. Si bandhane, ro.",
  "anya-e0810n2:247": "Tikaṁ susiravatyaṁ vāyuvahantasirāyaṁ. Tividhā hi kāyasirā ekā vāyuvahā, aparā suttamivāṭṭhibandhinī, aññā āhāravāhinī antakhyā. Tatra tatiyena paṭhamā, paṭhamadutiyehi dutiyā ca dīpitā, tatiyā pana parato vakkhati. Naha bandhane, aru. Si bandhane, ro. Dhama sadde, yu. Nadādi, ani vā, dhamanī.",
  "anya-e0810n2:248": "Tatiyaṁ dassetumāha ‘‘rasaggasā’’tyādi. Rasaṁ gasatīti rasaggasā, gasa adane. Rasaṁ harati netīti rasaharaṇī, yu, nadādi.",
  "anya-e0810n2:249": "Tikaṁ maṁse. Mana ñāṇe, so. Misa sadde, āpubbo āmasane vā. Pisa avayave, to. Palalaṁ, kabbaṁpyatra.",
  "anya-e0810n2:250": "Dvayaṁ ātapādinā sukkhamaṁse. Tiliṅgakantūti tvantaṁ liṅgapadaṁ. Vala, valla saṁvaraṇe, ūro, itthiyaṁ ‘‘itthiyamato āpaccayo’’ti ā, vallūrā. Uddhaṁ tattaṁ uttattaṁ. Tapa santāpe, to.",
  "anya-e0810n2:251": "281. Catukkaṁ lohite. Ruha janane, to, ito vā. Runjhate cammenāti rudhiraṁ, iro. Soṇa vaṇṇe, to. Rañja rāge, to. Asaṁ, khatajaṁpyatra khatā jāyate (cintāmaṇiṭīkā 16.64).",
  "anya-e0810n2:252": "Tikaṁ kheḷe. Lā ādāne, alo, itthiyamā, lala icchāyaṁ vā, itthiyamā. Khela gatiyaṁ, a. Khala calane, sañcaye vā, ṇo, ḷattaṁ, khaṁ vā ākāsaṁ ilatīti kheḷo. Ila gatiyaṁ, kammani ṇo, ila gatimhi vā, a, isse.",
  "anya-e0810n2:253": "Dvayaṁ pitte. Mā parimāṇe, dhu. Mada ummāde vā, ṇu, dassa dho. Māyūti pāṭhe maya gatiyaṁ, ṇu. Mādhumāyusaddā dve purise pulliṅge. Apidadhātīti pittaṁ. Apipubbo dhā pidhāne, to, alopo, bhujādi, pittaṁ, napuṁsake.",
  "anya-e0810n2:254": "Dvayaṁ semhe. Silisa silesane, curādi, silisyate atreti semho, mana, lisassa ho, vaṇṇavipariyayo. Itaratra umo, silesumo. Kaphopyatra, kena toyena phāti vuddhi yassa kapho, nerutto.",
  "anya-e0810n2:255": "282-283. Vilīno vibhūto sneho vasātyuccate, vasa nivāse, ā. Dvayaṁ avilīnasnehe. Mida snehane, ṇo. Vapa bījasantāne, a, vapā. ‘‘Vapā vivaramedesū’’ti nānatthasaṅgahe, amarakose pana medādīnamekatthatā dīpitā, vuttañhi tattha ‘‘medo tu vapā vasā’’ti amara 16.64.",
  "anya-e0810n2:256": "Tikaṁ candanasuvaṇṇādyalaṅkārakatasarīrasobhāyaṁ. Kapu sāmatthiye, ākappanaṁ ākappo, ṇo. ‘‘Nepacche gehamatte ca, veso vesyāgahepi vessagahepi (ka.) ce’’ti cintāmaṇiṭīkā 16.99rabhaso. Vasa kantiyaṁ, visi byāpane vā, ṇo. Nissesato pathanaṁ pakhyānaṁ nepacchaṁ, patha pakhyāne ghyaṇa. Paṭikammaṁ, pasādhanaṁpyatra.",
  "anya-e0810n2:257": "Chakkaṁ hārādyābharaṇe. Maḍi bhūsāyaṁ, karaṇe yu. Sādha saṁsiddhiyaṁ, yu, sāṭha saṅkhāragatīsu vā, pasāṭhanaṁ, muddhajadutiyotra. Bhūsa alaṅkāre, karaṇeyeva yu. Ābhariyyate tanti ābharaṇaṁ, bhara bharaṇe, kammani yu. Alaṁ vibhūsanaṁ kariyyateneneti alaṅkāro, ṇo. Piḷandha bhūsane, karaṇe yu. Parikkhāropyatra parikaropyatra (ka.).",
  "anya-e0810n2:258": "Dvayaṁ makuṭe. Kira vikiraṇe, īṭo. Maki maṇḍane, uṭo. Mukuṭotipi pāṭho, ete dve anitthī.",
  "anya-e0810n2:259": "Dvayaṁ makuṭaggaṭṭhe nāyakamaṇimhi. Makuṭacūḷāyaṁ cumbitā maṇi cūḷāmaṇi. Makuṭasirasi cumbitā maṇi siromaṇi.",
  "anya-e0810n2:260": "284. Dvayaṁ uṇhīsapaṭṭe. Siraso veṭhanaṁ siroveṭhanaṁ. Upubbo naha bandhane, īso, vaṇṇavikāro. Yaṁ bahukālaṁ debyāmanussesvapi bhavati, tatra kaṇṇābharaṇe kuṇḍalādidvayaṁ. Kuḍi dāhe, alo. Veṭha veṭhane, kaṇṇassa veṭhanaṁ kaṇṇaveṭhanaṁ, muddhajadutiyoyaṁ.",
  "anya-e0810n2:261": "Tikaṁ tāḷakākhye kaṇṇābharaṇe. Kaṇṇānaṁ bhūsanaṁ kaṇṇikā, kaṇṇā bhūsane bahulalakkhaṇe ṇiko. Kaṇṇacchadanaṁ pūrati yena so kaṇṇapūro. Kaṇṇassa vibhūsanaṁ kaṇṇavibhūsanaṁ, karaṇe yu. Tālapattaṁpyatra.",
  "anya-e0810n2:262": "285. Dvayaṁ gīvābharaṇe. Kaṇṭhassa bhūsā kaṇṭhabhūsā, thī. Gīvāyaṁ bhavaṁ gīveyyaṁ, bhavatthe eyyo, gīvāya ābharaṇaṁ vā gīveyyaṁ, gīvato ābharaṇe eyyo.",
  "anya-e0810n2:263": "Dvayaṁ muttāvaliyaṁ. Harīyate mano yena hāro. Muttānaṁ āvali panti muttāvali. Hārāsaddopyatra.",
  "anya-e0810n2:264": "Catukkaṁ pakoṭṭhābharaṇe. Pakoṭṭho nāma kapparassādhobhāgo. Nī naye, uro, iyādeso. Vala saṁvaraṇe, ayo, anitthī, niyuropi. Kaṭa vasāvaraṇagatīsu, ṇvu. Pari samantato harati cittaṁ yanti parihārakaṁ, ṇvu. Avāpakopyatra.",
  "anya-e0810n2:265": "286-287. Dvayaṁ muttādighaṭitavalayavikatyābharaṇe. Kā sadde, kaṇapaccayo, kaṇa sadde vā, dvittaṁ, kaṅkaṇaṁ, kaki gatyatthe vā, yu, kaki lolye vā, kaṅkati yenāti kaṅkaṇaṁ, karaṇe yu. Karassa bhūsā karabhūsā, thī.",
  "anya-e0810n2:266": "Dvayaṁ khuddaghaṇṭikāyaṁ. Kiṁ kucchitaṁ kaṇatīti kiṅkaṇī, nadādi. Kiṅkiṇītipi pāṭhantaraṁ, tadā yadādi. Khuddā eva ghaṇṭā khuddaghaṇṭikā, sakatthe ko, ghaṭa calane.",
  "anya-e0810n2:267": "Dvayaṁ aṅgulyābharaṇe. Aṅguliyaṁ bhavaṁ aṅgulīyakaṁ, īyo, sakatthe ko, aṅgulīnamābharaṇaṁ aṅgulyābharaṇaṁ. Ummikāpyatra. Tamevāṅgulīyakaṁ sākkharamakkharavantaṁ ‘‘muddikā, aṅgulimuddā’’ti coccate. Muda tose, ṇvu, ā, muddikā, phalavisesepyayaṁ. Aṅguliyaṁ bhavā muddā aṅgulimuddā.",
  "anya-e0810n2:268": "Dvayaṁ itthikaṭyābharaṇe. Rasa sadde, kattari yu, ā, rasanā. Sāyeva inīmhi rasanī. ‘‘Sāre dhanimhi rasanaṁ, jivhāyaṁ rasanā na so’’ti ruddo. Mehanassa khassa mālā mekhalāti nirutti, mehanindriyassa mālātyattho. Kāñcī sattakī, sārasanaṁpyatra.",
  "anya-e0810n2:269": "Ekayaṭṭhi bhave kāñcī, mekhalā tva’ṭṭhayaṭṭhikā;",
  "anya-e0810n2:270": "Rasanā soḷasā ñeyyā, kalāpā pañcavīsati kalāpo pañcavīsako (cintāmaṇiṭīkā 16.108).",
  "anya-e0810n2:271": "Tikaṁ sovaṇṇe pagaṇḍabhūsane. Pagaṇḍo nāma kapparassoparibhāgo. Ke sadde, uro, yāgamo. Aṅga gamane. Do. Bāhumūlassa, bāhumūle vā bhavaṁ vibhūsanaṁ bāhumūlavibhūsanaṁ.",
  "anya-e0810n2:272": "288. Catukkaṁ itthicaraṇavibhūsane. Aṅgadākāraṁ pādabhūsanaṁ pādaṅgadaṁ. Maji saddattho, īro, pāde kaṭakaṁ pādakaṭakaṁ. Ūnaṁ pādaṁ pūretīti nūpuro, vaṇṇavipariyayo. Pādakaṭako ca nūpuro ceti kaṭakasaddassa pulliṅgepi pavattanato dvandasamāso. Tulākoṭi, haṁsakopyatra. Tula gatikoṭilye. Kuṭilakoṭittā tulākoṭi, pume. Haṁsagatittā haṁsako.",
  "anya-e0810n2:273": "289. Mukhaphullādayo alaṅkārappabhedā siyuṁ. Mukhaphullaṁ nāma suvaṇṇamayo mukhālaṅkāro, mukhe phullatīti mukhaphullaṁ, phulla vikasane, dantādīsu suvaṇṇamayālaṅkāropi mukhaphullameva. Uṇṇataṁ suvaṇṇādiracitaṁ nalāṭābharaṇaṁ, upubbo namu namane. Ettha ca mukhaphulluṇṇatānaṁ visesaṁ vipariyayenāpīti vadanti. Gāvīnaṁ thanākārattā gatthanaṁ, ossattaṁ, tameva uttamattā uggatthanaṁ, catuyaṭṭhiko hārabhedo. Gamu gamane, ṇvu, dvittaṁ, assittañca, giṅgamakaṁ, bāttiṁsayaṭṭhiko hārabhedova. Ādinā addhahāro, māṇavako, ekāvalī, nakkhattamālādayo hārabhedā ca saṅgayhanti amara 16.106.",
  "anya-e0810n2:274": "290. Pajjaṁ vatthamatte. Cila vassane, cilyate acchādīyateti, ṇo, thiyaṁ celī. Chada saṁvaraṇe, āpubbo karaṇe, yu. Vasa acchādane, vasyate acchādīyateti vatthaṁ, tho. Ṇamhi vāso. Yumhi vasanaṁ. Ama gamane, karaṇe yu, aṁsukaṁ, raṁsipariyāyopyayaṁ. Amba sadde, kattari aro. Paṭa gamane, karaṇe a, sobhanacelepyayaṁ. Du gamane, karaṇe so, dvittaṁ, durūpaṁ asati khepatīti vā dussaṁ, durūpaṁ asati dīpetīti vā dussaṁ, dupubbo asa dittiyaṁ . Cala vasane, assottaṁ, ḷattañca. Saṭa rujāvisaraṇagatyāvasānesu, ṇvu.",
  "anya-e0810n2:275": "291. Pajjaṁ vatthabhede. Tatrādidvayaṁ dukūlakhye vatthe. Khu sadde, mo, khumasaddā vikāre ṇo, khumāya vikāro khomaṁ, khumā nāma atasī, tabbakkalasambhavaṁ vatthaṁ, vāccaliṅgoyaṁ. Kūla āvaraṇe, dukkhena kulyateti dukūlaṁ, dumehi jātaṁ kūlanti vā dukūlaṁ. Keci pana ‘‘dukūlampi ekaṁ vatthantaraṁ, na khomanāma’’nti vadanti. Taṁ ‘‘khoma’maṭṭe dukūle ca, atasīvasanepi ca’’, ‘‘khoma’maṭṭe dukūlecā’’ti nānatthasaṅgahatikaṇḍasesesunānatthasaṅgaha 3.3.295 vuttattā na gahetabbaṁ. Koso nāma kimigabbho, tato jātattā koseyyaṁ, eyyo, ‘‘koseyyaṁ kimikosottha’’nti amara 16.111 hi vuttaṁ. Koseyyameva dhotaṁ paṭṭuṇṇaṁ nāma, vuttañca ‘‘paṭṭuṇṇaṁ dhotakoseyya’’nti amara 16.113. Pattuṇṇantipi pāṭhantaraṁ. Paṭṭuṇṇaraṭṭhe jātattā paṭṭuṇṇantipi vadanti. Kamu kantiyaṁ, kamanīyattā kambalo, raṅkunāmakassa hariṇavisesassa lomenasañjātavatthaṁ rāṅkavaṁ vigaromajaṁ (amara 16.111), alo, vāgamo ca majjhe. Vāsaddo kambalasaddassa napuṁsakattaṁ samuccinoti. Rallakopi amara 16.116 kambalapariyāyo. Saṇa sadde, kattari a, saṇo nāma thirattaco eko rukkhayoni, yassa tacena kevaṭṭādayo jālādīni karonti, saṇassa vikāro sāṇaṁ, vatthaṁ. Migalomāni koṭṭetvā sukhumāni katvā katamambaraṁ koṭumbaraṁ, kuṭa chedane, usso, assu, koṭumbaraṭṭhejātattā vā koṭumbaraṁ. Bhaṅgaṁ nāma khomādīni sabbāni ekajjhāni vomissetvā katavatthaṁ, bhanja avamaddane, atha vā bhaṅgaṁ nāma sāṇaphalaṁ, tabbikārattā vatthaṁ bhaṅgaṁ, vuttañca nānatthasaṅgahe ‘‘bhaṅgā sāṇākhyasassepī’’ti. Sassasaddena cettha phalaṁ vuttaṁ, ‘‘rukkhādīnaṁ phalaṁ sassa’’nti amara 14.15 vacanato. Bhaṅgampi vākamayamevāti keci. Vatthantaraṁ vatthaviseso. Ādinā kappāsādayopi gahitā.",
  "anya-e0810n2:276": "292-293. Catukkaṁ paridhānabhūte adhovatthe. Adhobhāge vasīyateti nivāsanaṁ, nisaddo adhobhāgassa jotako. Vasa acchādane, kammani yu. Bāhulyena antare majjhe bhavaṁ antarīyaṁ, īyo. Samānaliṅgattā dvando. Antare bhavaṁ antaraṁ, ṇo. Antare majjhe bhavo vāso antaravāsako, sakatthe ko. Upasaṁbyānaṁpyatra amara 16.117.",
  "anya-e0810n2:277": "Pañcakaṁ uparidhāne. Vara acchādane, papubbo, kammani ṇo, ubhayatrāpi vuddhi, pāvāro. Uttarasmiṁ dehabhāge āsajjateti uttarāsaṅgo, ā pubbo sañja saṅge. Upari saṁvīyate pidhīyate bāhulyenāti, yu. Upasaṁpubbo vī tantasantāne. Uttarasmiṁ dehabhāge bhavaṁ vijjamānaṁ uttaraṁ, uttarīyañca, ṇo, īyo ca. Saṁbyānaṁpyatra.",
  "anya-e0810n2:278": "Navaṁ vatthaṁ ahatanti mataṁ kathitaṁ, na haññati yaṁ pāsāṇādīhīti ahataṁ. Tantato aciramāharitaṁ vatthaṁ. Anāhataṁ, nippavāṇi, tantakaṁpyatra. Vuttañca ‘‘anāhataṁ nippavāṇi, tantakañca navambare’’ti amara 16.112.",
  "anya-e0810n2:279": "Dvayaṁ cirakālattā niddase jiṇṇavatthe. Natthi anto dasā yassa nantakaṁ, sakatthe ko. Kucchito paṭo kappaṭo, kappa vitakke vā, aṭo. Dvayaṁ athiravatthe, jiṇṇavasanaṁ athiraṁ vatthaṁ. ‘‘Paṭa’’iti carati phoṭatīti paṭaccaraṁ, paṭaccarameva paḷaccaraṁ, ḷattaṁ.",
  "anya-e0810n2:280": "294. Dvayaṁ koṭikādisannāhe, coḷe ca. Kaca bandhane, uko, niggahītāgamo ca. Vāṇaṁ saraṁ vārayatīti vāravāṇo, kammani ṇo, abhidhānato vārassa pubbanipāto, anitthiyamete. Vatthassa avayave dasāsaddo itthī. ‘‘Dasā vatyamavatthāyaṁ, vatthaṁse bahumhi dvisū’’ti cintāmaṇiṭīkā 16.114rabhaso. Dā chedane, kammani so, rasso.",
  "anya-e0810n2:281": "Uttamaṅgamhi sīse yo kañcuko suvaṇṇādimayo, so ‘‘nāḷipatto’’ti kathito. Nāḷipatto taṁsaṇṭhāno suvaṇṇādipaṭo nāḷipatto. Sīsakaṁ, siriyaṁ, sirohantipi tassa nāmāni.",
  "anya-e0810n2:282": "295. Tikaṁ dīghatte. Āpubbo yamu uparame, ṇo. Ā bhuso yāti gacchatīti vā āyāmo, yā gatipāpuṇesu, mo. Dīghassa bhāvo dīghatā. Ruha janane, ṇo.",
  "anya-e0810n2:283": "Dvayaṁ vitthāre. Vatthavisaye ‘‘osāro’’ti rūḷhe. Samantato nayhatīti pariṇāho, naha bandhane, ṇo. Vitthārena saraṇaṁ visāro, so eva visālatā.",
  "anya-e0810n2:284": "296. Catukkaṁ cīvare. Arahataṁ dhajo arahaddhajo, rūḷhiyā tadaññacīvaresu. Kasāyena, kasāvena ca rattaṁ kāsāyaṁ, kāsāvañca, samānaliṅgattā dvando. Ci caye, īvaro. Vatthakhandhehi cīyateti cīvaraṁ.",
  "anya-e0810n2:285": "Maṇḍalādayo tadaṅgāni samūhabhūtassa cīvarassa avayavāni. Maḍi bhūsāyaṁ, alo, maṇḍalaṁ. Cīvarapariyantoyaṁ mahāpathaviyā cakkavāḷapabbato viya cīvarassa samantato tiṭṭhati. Vivaṭṭo nāma cīvaramajjhagatamaggo, so hi visuṁ visuṁ vaṭṭatīti vivaṭṭoti vuccati, vaṭṭa āvaṭṭane. Kusi nāma maggānaṁ majjhagatavatthakhaṇḍaṁ, kusa chedane, kammani i, kusi, pumitthiyaṁ.",
  "anya-e0810n2:286": "297. Phalādīnaṁ yāni cattāri santi, etā vatthassa yoniyo kāraṇāni tato taduppattito. Kappāsikaṁ vatthaṁ phālaṁ nāma phalavikārattā, vikāre ṇo, tīsu. Yathā – phālo paṭo, phālā celī, phālaṁ vatthaṁ. Khomādayo pana paṭā tacabbhavā tacato sañjātā.",
  "anya-e0810n2:287": "298. Koseyyaṁ vatthaṁ kimijaṁ nāma. Migalomamayantu kambalaṁ. Dvayaṁ byavadhāyakapaṭe, kaṇḍapaṭepīti keci. Samānatthā ete dve tulyatthātyattho. Ju gatiyaṁ, bhūvādi, ju bandhane vā, yu, anakādeso, sā itthī. Tiro karīyati pidhīyati yāya, sā tirokaraṇī, yu. Patisīrāpyatra. Patipubbo si bandhane, ro.",
  "anya-e0810n2:288": "299. Dvayaṁ uparibandhapaṭe, athasaddotra liṅgādijotako. Uddhaṁ locate bandhīyateti ullocaṁ, luca dassane. Candātape vitanyateti vitānaṁ, tanu vitthāre, ṇo, curādi. Dvayampi punnapuṁsakanti īritaṁ kathitaṁ.",
  "anya-e0810n2:289": "Dvayaṁ sināne. Naha soce, karaṇe yu, sinā soce, karaṇe yu, ‘‘sināne’’ti sattamyantaṁ padaṁ. Dvayaṁ kulyādinā kuṭyādinā (ka.), kujjanādinā (nissaya), kuṅkumahaliddādinā (cintāmaṇiṭīkā 16.121) aṅganimmalīkaraṇe. Ubbattīyate visārīyate malamaneneti ubbattanaṁ, vatu vattane, bhūvādi. Majja suddhiyaṁ, yu. Samanti dvayamidaṁ samānatthaṁ.",
  "anya-e0810n2:290": "300. Tikaṁ nalāṭakate cittake. Tilakākati tilako. Cittakākati cittakaṁ. Cakārena tamālapattākati tamālapattaṁ. Sāmaññena visesakaṁ, ubho visesakatilakā anitthī, sesadvayaṁ napuṁsakaṁ amara 16.123.",
  "anya-e0810n2:291": "Tikaṁ candane, cadi hilādane, hilādanaṁ sukhāpanaṁ, yu. Gandhānaṁ sāro uttamo gandhasāro, gandhayutto sāro thiraṁso vā gandhasāro. Malayadīpagirimhi jāyatīti malayajo. Bhaddasirīpyatra.",
  "anya-e0810n2:292": "301. Tikaṁ pītacandane. ‘‘Gosīsa’’iti pabbate malaye dese jātaṁ gosīsaṁ, go viya jalaṁ viya sītanti vā gosītaṁ, tadeva tassa sakāraṁ katvā gosīsaṁ. Tilapaṇṇappamāṇapaṇṇayuttatāya telapaṇṇikaṁ. Manaṁ haratīti hari, tameva candananti haricandanaṁ. Pītasāru, susītaṁpyatra. Gosīsādayo tayo pume, napuṁsake ca vattanti.",
  "anya-e0810n2:293": "Catukkaṁ rattacandane. Tilapaṇṇappamāṇapaṇṇayuttatāya tilapaṇṇī. Purimena bhedakaraṇatthaṁ na vuddhi. Pattamaṅgamasseti pattaṅgaṁ, khuddapaṇṇatāya appadhānapattamiccattho. ‘‘Aṅgaṁ gattanti kopāya-patīkesvappadhānake’’ti hi nānatthasaṅgahe. Rañja rāge, hetukattari yu. Rattavaṇṇatāya rattañca taṁ candanañceti rattacandanaṁ, amarakose pana ‘‘gosīsādīni rattacandanantāni visese vattantī’’ti amara 16.131 vuttāni. Tatra gosīsassa yathāvuttoyevattho. Dhavalaṁ, susītalaṁ, candanaṁ, telapaṇṇikaṁ malayapabbatadesajameva. Hari maṇḍūko, tadākāre pabbate jātaṁ candanaṁ haricandanaṁ. Pakkambaphalagandhi pītavaṇṇaṁ. Tilapaṇṇīpattaṅgāni rattacandanasadisassa rattasārassa ekassa candanassa nāmāni.",
  "anya-e0810n2:294": "Dvayaṁ rattacandane. Atha vā tilapaṇyādīni cattāri lohitacandanasadisassa rattasārassa ekassa candanavisesassa nāmāni. Kucandanaṁpyatra. ‘‘Pattaṅgaṁ rañjanaṁ rattaṁ, patraṅgañca kucandana’’nti ratanamālāyaṁ.",
  "anya-e0810n2:295": "302. Dvayaṁ vaṇijādīnaṁ ‘‘kāḷeyā’’iti rūḷhepītakaṭṭhe. Kāḷavaṇṇaṁ anusarati sīlenāti kāḷānusārī, kāḷavaṇṇajanakotyattho. Kāḷaṁ janetīti kāḷiyaṁ, ‘‘kāḷīyakantu kāḷeyaṁ, vaṇṇadaṁ kantijāsaka’’nti jāsakaṁ kantidāyakaṁ (cintāmaṇiṭīkā 16.126)byāḍi.",
  "anya-e0810n2:296": "Tikaṁ agarusāmaññe. Lū chedane, ho. Lahunāmattā agaru. Rassa latte agalu, dvayaṁ pume. Vaṁsikaṁ, rājārahaṁ, kimijaṁ, joṅgakaṁpyatra.",
  "anya-e0810n2:297": "Asmiṁ agarumhi kāḷe sati ‘‘kāḷāgarū’’tyuccate. Mallikāpupphagandhi agaru pana maṅgalyoccate.",
  "anya-e0810n2:298": "Dvayaṁ sallakīdave. Turukkho vutto. Piḍi saṅghāte, ṇvu. Sihalo, yāvaṇopyatra.",
  "anya-e0810n2:299": "303. Dvayaṁ miganābhiyaṁ. Kattha silāghāyaṁ, ūro, nadādi, sakatthe ko. Migassa mado migamado, migo marati yenāti vā migamaro, so eva migamado.",
  "anya-e0810n2:300": "Dvayaṁ kuṭṭhe. Kuṭa chedane, ṭho, to vā, ‘‘kuṭādīhi ṭho’’ti ṭho, kuṭṭhaṁ, rogabhedepi. Attano chāyūpagate aje pāletīti ajapālakaṁ, ṇvu. Pāribhābyaṁ, pākalaṁ phālakī (ka.), uppalaṁ, vāppaṁpyatra.",
  "anya-e0810n2:301": "Dvayaṁ piḍaṅge. Rogaṁ lunanto aṅgati gacchatīti lavaṅgo. Devānaṁ kusumaṁ pupphaṁ devakusumaṁ. Sirisaññaṁpyatra.",
  "anya-e0810n2:302": "Dvayaṁ kuṅkume. Kasmīraraṭṭhe jātaṁ kasmīrajaṁ. Aggisikhaṁ, varaṁ, vallīkaṁ, pītanaṁ, rattasaṅkocaṁ, pisunaṁ, dhīraṁ lohitacandanaṁpyatra.",
  "anya-e0810n2:303": "304. Dvayaṁ dhunake. Yakkhehi kato dhūpo yakkhadhūpo, yakkho devo. Sajjarukkhassa sileso sajjulaso. Assu, silopo, essattañca, sajjassa raso davo sajjulaso, assu, lattañca. Sajjarasotipi pāṭho. Rālo, sabbaraso, bahurūpopyatra.",
  "anya-e0810n2:304": "Tikaṁ takkole. Takka vitakke, olo. Kula saṅkhyāne, ṇvu. Kosayuttaṁ phalametassāti kosaphalaṁ. Dvayaṁ jātiphale. Kosasahitaṁ jātiphalametassāti jātikosaṁ. Jātiphalametassa, na kittimanti jātiphalaṁ.",
  "anya-e0810n2:305": "305. Pajjaddhaṁ kappūre, ghano hutvā saratīti ghanasāro. Abbhamiva sitaṁ sitabbho, abhidhānato pubbanipāto, kappa sāmatthiye, ūro. Candasañño, himavāluko, himāvhayopyatra.",
  "anya-e0810n2:306": "Pajjaddhaṁ lākhāyaṁ, ā bhuso rattaṁ karotīti alattako, lattaṁ, kvi. Yu missane, ṇvu. Lākha sosane, a, lā ādāne vā, kho. Jana janane, tu, nalopo. Dumāmayopyatra.",
  "anya-e0810n2:307": "306. Dvayaṁ saraladdave. Siriyā lakkhiyā āvāso sirivāso. Saralanāmakassa rukkhassa davo raso saraladdavo. Pāyaso, vakadhūpo, siriveṭṭhopyatra. ‘‘Sirivāse paramanne ca, pāyaso sammato pume’’ti cintāmaṇiṭīkā 16.129ruddo. Dvayaṁ añjane. Añju byattimakkhanagatikantīsu, yu. Kajja byasane. Kajjati roganti kajjalaṁ, alo.",
  "anya-e0810n2:308": "Dvayaṁ gandhagāhāpanacuṇṇe, vasa hiṁsattho, vasati duggandhanti vāso, ṇo, vāsa upasevāyaṁ vā, vasa nivāse vā. So eva cuṇṇaṁ. Yuja yoge, kammani ṇo, vāso eva yogo vāsayogo. Dvayaṁ vilepanamatte. Vaṇṇa vaṇṇakriyāvitthāraguṇavacanesu, curādi. Vaṇṇayatīti vaṇṇakaṁ. Ṇvu. Lipa upadehe. Vilepīyateti vilepanaṁ, kammani yu.",
  "anya-e0810n2:309": "307. Yo gandhamālyadhūpādīhi vatthatambulādīnaṁ saṅkhāro, taṁ ‘‘vāsana’’mityuccate, vāsa upasevāyaṁ, vāsīyate saṅkharīyateti vāsanaṁ, yu.",
  "anya-e0810n2:310": "Tikaṁ pupphadāme. Mā māne, lo, mala dhāraṇe vā, a. Mālova mālyaṁ. Dama gatiyaṁ, pupphāni damantyatreti pupphadāmaṁ, pupphānaṁ rāsikaraṇaṭṭhānamiccattho. Dā lavane vā, mo. Amarakose pana ‘‘mālāmālyāni muddhani pavattāya mālāya nāmānī’’ti amara 16.135 vadati. Mālamālyasaddā pupphepi, ‘‘mālā mālyaṁ pasune’’ti hi nānatthasaṅgahe. Dvayaṁ gandhaggāhite vatthādo. Bhū sattāyaṁ, kammani to, vuddhādi. Vāsāpeti gandhaṁ gāhāpeti yanti vāsitaṁ, vasa nivāse, kamme to, tīsu, yathā – bhāvito paṭo, bhāvitā celī, bhāvitaṁ vatthaṁ. Vāsito, vāsitā, vāsitaṁ vatthaṁ.",
  "anya-e0810n2:311": "308. Pañcakaṁ muddhamālāyaṁ. Tasi alaṅkāre, bhūvādi. Uddhaṁ tasīyateti uttaṁso. Sikhāyaṁ jāto sekharo, ro. Muddhaṁ avati rakkhatīti aveḷā, ava rakkhaṇe, elo, ḷattaṁ. ‘‘Āveḷā’’tipi pāṭho, dīghattaṁ. Sekharo ca āveḷā cāti dvando. Muddhani alaṅkataṁ mālyaṁ muddhamālyaṁ, tasmiṁ. Avapubbo tasi alaṅkāre, uddhaṁ tasīyateti avataṁso, so eva vaṭaṁsako, sakatthe ko, tassa ṭo, anekatthattā upasagganipātānaṁ uddhaṁbhāvajotako cettha avasaddoti tathottaṁ.",
  "anya-e0810n2:312": "Tikaṁ seyyāyaṁ. Sayantyassaṁ seyyā, yo. Sayantyatreti sayanaṁ, senañca. Ubhayatrapi adhikaraṇe yu, isse, e aya, itaratra ettaṁ, ‘‘vā paro asarūpā’’ti alopo ca, sayanīpyatra.",
  "anya-e0810n2:313": "Dvayaṁ mañce. Paripubbo aki lakkhaṇe, ṇo, ilopo, rassa lattaṁ. Maci dhāraṇocchāyapūjanesu, bhūvādi a, sakatthe ko. Khaṭāpyatra, khaṭyate ākaṅkhate sayanatthikehīti khaṭā, khaṭa ākaṅkhāyaṁ.",
  "anya-e0810n2:314": "309. Dvayaṁ mañcādhāre. Mañcassa ādhāro mañcādhāro. Paṭipajjati pavattati seyyā yena, so paṭipādo. Mañcaṅge mañcāvayave aṭanisaddo itthiyaṁ, aṭa gamanattho, ani, yu vā, nadādi, rasso.",
  "anya-e0810n2:315": "310. Kuḷīrapādādayo ime cattāro mañcantarā mañcabhedā siyuṁ. Tattha kuḷīro kakkaṭako tassa saṇṭhānapādattā kuḷīrapādo. Aṭaniyaṁ āhacco, āhacca vā pādo tiṭṭhati yassāti āhaccapādo, pubbapakkhe ‘‘riccā’’ti yogavibhāgena riccapaccayanto āhaccasaddo, parapakkhe tu tvāpaccayanto, yassa aṭanichidde pādo pavisitvā tiṭṭhati, so āhaccapādo. Masa āmasane, āro, sakatthe ko. Yassa pādacchidde aṭani pavisitvā tiṭṭhati, so masārako. Bundena pādena saha ekābaddhā aṭani yassa so bundikābaddho, ekārassittaṁ. Ettha ca majjhe dvinnaṁ mañcānaṁ lakkhaṇaṁ vipariyayenāpi vadanti.",
  "anya-e0810n2:316": "311. Dvayaṁ sīsādhāre. Visesena sīsaṁ vahatīti bibbohanaṁ, yu, battaṁ, assottañca. Upadhīyate sīsāsanaṁ karīyateti upadhānaṁ, yu, dhā dhāraṇe.",
  "anya-e0810n2:317": "Tikaṁ sāmaññapīṭhe. Pīṭha hiṁsāsaṁkilesesu, bhūvādi, ṇvu, ā. Yadādinā ke paccaye itthikatākāre pare pubbo akāro ikāramāpajjate, ‘‘ke’’ti kiṁ? Cetanā. ‘‘Paccaye’’ti kiṁ? Bakā. ‘‘Itthī’’ti kiṁ? Pācakā. ‘‘Kata’’iti kiṁ? Vuttakammā, kammapaccayoyaṁ, tapaccaye pīṭhaṁ moggallāna 4.142 suttampi passitabbaṁ. Āsate asminti āsanaṁ.",
  "anya-e0810n2:318": "Dvayaṁ uttamārahapīṭhe. Kuca saṁpaccanakoṭilyapatithambhavilekhanesu, cho. Bhaddaṁ kalyāṇaṁ pīṭhaṁ bhaddapīṭhaṁ. Gajadantādimayakesamajjaniyampi dvayamidamāhu. Tadā pasādhanī, kaṅkatikāpyatra. Pīṭhantare dīghapīṭhe āsandī matā. Sada visaraṇagatyāvasānesu, nadādi, bindāgamo ca.",
  "anya-e0810n2:319": "312. Āyāmavitthāravasena mahanto āsanappabhedo ‘‘kojavo’’ti mato, kuju theyyakaraṇe, ṇo, kuyaṁ pathaviyaṁ javatīti vā kojavo, ju gatiyaṁ. Dīghena lomena yutto āsanappabhedo ‘‘gonako’’ti mato, gu sadde, yu, sakatthe ko, ussottaṁ.",
  "anya-e0810n2:320": "Dvayaṁ attharaṇe. Migalomapuṇṇatāya jātaṁ uṇṇāmayaṁ. Thara santharaṇe, pādipubbova, na kadācipi pādirahito, ā bhuso tharīyateti attharaṇaṁ, yu.",
  "anya-e0810n2:321": "Dvayaṁ saṁsibbanacittake. Cittarūpamassatthīti cittakaṁ. Bāhulyena na ikārāgamo. Vānena saṁsibbanena sañjātaṁ cittarūpamassāti vānacittakaṁ, sakatthe ko.",
  "anya-e0810n2:322": "313. Dvayaṁ nirantarapupphapaṭe. Ghanaṁ sandhibhūtaṁ puppharūpametthāti ghanapupphaṁ. Paṭalametissātthīti paṭalikā, iko. Dvayaṁ bahumudulome setavatthe. Si sevāyaṁ, sivatthikehi sevīyateti seto, to. Paṭa gamane, ṇvu, paṭikā, addhendupāsāṇepi.",
  "anya-e0810n2:323": "Dvīsupi pariyantesu yassā dasā santi, sā uddalomī, uditaṁ dvīsu lomaṁ dasā yassā sā uddalomī, issattaṁ, dvittañca. Ekasmiṁ pariyanteyeva dasā yassā ekantalomī, ekasmiṁ ante pariyante lomaṁ dasā yassātthīti ekantalomī, uddalomī ca ekantalomī ceti uddalomiekantalomino, ‘‘padānaṁ sandhi vatticchāto, na samāsantaragesū’’ti vuttepi gāthābhāvato chandohānibhayā visandhi. Yattha pana gāthāyampi agāthāyampi (?) visandhi ‘‘dhammasaṁvaṇṇanāya’ntiādimāhā’’tyādīsu, tattha kathanti? ‘‘Na samāsantaraṅgesū’’ti imassāniccattā tatthāpi na doso, ‘‘nena niddiṭṭhamanicca’’nti hi paribhāsitaṁ naghaṭitaṁ aniccaṁ (paribhāsendusekhara 97).",
  "anya-e0810n2:324": "314.Tadeva yathāvuttadvayameva soḷasannaṁ itthīnaṁ naccayoggaṁ naccassa yogyaṭṭhānabhūtaṁ ‘‘kuttaka’’mityuccate. Hi padapūraṇe. ‘‘Naccayogyamhī’’tipi pāṭho, tadā bhāvasattamī. Karonti ettha naccanti kuttakaṁ, kara karaṇe, to, assu, bhujādi, sakatthe ko.",
  "anya-e0810n2:325": "Sīhādirūpehi vicittarūpaṁ vatthaṁ, āsanaṁ vā vikatikā nāma bhave, ekasseva hi kattuno pakativikatisaṅkhātāvatthāvasena dvittaṁ, vatticchāvasena liṅgasaṅkhyāvibhattibhedañca hoti, yathā – manussā yakkhabhattaṁ ahesuṁ, sattappakaraṇāni abhidhammo nāma bhavanti, devadatto rajjaṁ pāpuṇātīti. Yatra hi pakatiyā vā vikatiyā vāti dvinnampi vuttatā siyā, tatra vācako pakatiyāyeva saṅkhyaṁ gaṇhāti, netarassa tannissitabhāvenāppadhānato kaccāyanasāre 6-7 gāthāsu passitabbaṁ. Yadā pana pakatiyā sambandhādibhāvaṁ vattumicchati, tadā attanā vattabbassa aññatthassābhāvā vikatipyuccate vācakena, yathā – devadattassa rajjaṁ pāpuṇāti, idha pana liṅgabhedeneva vuttaṁ ‘‘cittaṁ vikatikā bhave’’ti. Vikarīyateti vikati.",
  "anya-e0810n2:326": "315. Kaṭṭissakoseyyasaṅkhātānaṁ dvinnamattharaṇānaṁ karaṇappakāraṁ dassetuṁ ariyāsāmaññamāha ‘‘kaṭṭissa’’miccādi. Kosiyakaṭṭissamayaṁ kosiyasuttakaṭṭissavākehi pakatamattharaṇaṁ kaṭṭissaṁ nāma, virūpekasesavasena kosiyañca kaṭṭissañca kaṭṭissāni, tehi pakataṁ attharaṇaṁ kaṭṭissaṁ. Kosiyasuttena pakatantu attharaṇaṁ koseyyaṁ nāma. Ratanapatisibbitanti idaṁ dvinnampi visesanaṁ, attharaṇañca iti kamā kamato ‘‘bhave’’ti ajjhāharitabbaṁ. Attharaṇasaddassānuṇṇāmayesvapi pavattanato etthāpi ‘‘attharaṇa’’nti vuttaṁ, yathā – suttaṁ kammanti. Ettha ca cakāro pādantattā garūsu gaṇhitabbo, teneva hi sattapaññāsamattā paripuṇṇā honti, ariyāya hi paṭhamapāde dvādasamattā, tathā tatiye, dutiye aṭṭhārasa, catutthe pannarasamattāti sampiṇḍitā sattapaññāsamattā honti.",
  "anya-e0810n2:327": "316. Tikaṁ dīpe. Dīpa dittiyaṁ, divādi. Dippatīti dīpo, ṇo. ‘‘Padīpo’’ti aññapadanivattanatthaṁ upasaggena padaṁ vaḍḍhitaṁ. Juti dittiyaṁ, bhūvādi, ṇo.",
  "anya-e0810n2:328": "Dvayaṁ ādāse. ‘‘Pume tū’’ti tvantaṁ liṅgapadaṁ. Ādissate asminti ādāso, ṇo, āpubbo disa pekkhane, issā. Dippati etthāti dappaṇo, yu, issattaṁ. Makuropyatra.",
  "anya-e0810n2:329": "Dvayaṁ cammamayakīḷāguḷake. Vāsabhavanehi yuvatīhi saha kīḷāsambhavā ñeyyā, tappakkamenassābhidhānaṁ. Guḍi vedhane, ṇuko, usse, gudda kīḷāyameva vā, tadā dassa ṇḍo. Kadi avhāne rodane ca, ṇuko, kudda kīḷāyameva vā, ussattaṁ, pubbadassa no.",
  "anya-e0810n2:330": "Dvayaṁ bījanīmatte. Vaṭi vibhājane, tālavaṇṭehi katattā tālavaṇṭaṁ. Vaṇṭaṁ nāma bījanādikaraṇatthaṁ visuṁ bhājito tālapattāvayavo, tālavaṇṭasaddassa yathāvuttavacanatthayogepi sati saññāsaddattā bījanīsāmaññe pavatti veditabbā. Yadā pana tālavaṇṭehi katabījanimeva vattumicchati, tadā ekena tālasaddena visesetvā ‘‘tālatālavaṇṭa’’nti vattabbaṁ. Yathā – tilassa telaṁ, sugatassa sugatacīvaranti. Bijanti vāyunā yojayanti yāya , sā bījanī, yu, nadādi, yuja yoge, yassa vo, ussī, vaja gatiyaṁ vā assī. Byajanaṁpyatra.",
  "anya-e0810n2:331": "317. Dvayaṁ caṅkoṭake. Kuṭa chedane, sakatthe ko. Karaḍi bhājanatthe, ko. Dvayaṁ kappūrādisampuṭe sarūpakādisampuṭe (ka.). Samuggacchatīti samuggo, kvi. Puṭa saṁsilesane, bhūvādi, a.",
  "anya-e0810n2:332": "Pajjaddhaṁ methune. Gāmavāsīnaṁ dhammo ācāro gāmadhammo, gāmasaddena cettha gāmavāsino vuttā, yathā ‘‘gāmo āgato’’ti. Asataṁ asappurisānaṁ dhammo, saddhammapaṭipakkhattā vā asaddhammo. Byaya khaye, byayati balametenāti byavāyo, majjhe vāgamo, atha vā vigato ayo vuḍḍhi tasmāti avāyo, atisayo avāyo byavāyo. Mithunānaṁ itthipurisānaṁ samānacchandānaṁ ācāro methunaṁ, tadaññesu upacāro, ramu ramane, bhāve, karaṇe vāti.",
  "anya-e0810n2:333": "318. Catukkaṁ vivāhe. Vaha pāpuṇe, ṇo. Upapubbo yamu uparame, a. Aññamaññassa pāṇino gahaṇaṁ pāṇiggaho. Nī naye, a. Ubbāho, pāṇipīḷanaṁpyatra.",
  "anya-e0810n2:334": "Dhammakāmatthā tayo vaggā vuccante. Āgamaniddiṭṭho samācāro dhammo. Visayavisayisannipātajaṁ sukhaṁ kāmo. Sabbopakaraṇaṁ attho. Samokkhakā mokkhasahitā dhammakāmatthā catubbaggo vuccante. Tivaggena visaṁyutto mokkho nibbānaṁ. Tulyabalehi pana dhammādīhi catūhi padhānehi catubhadraamara 17.57 muccate.",
  "anya-e0810n2:335": "319-320. Dvayaṁ khujje. Kucchitaṁ vajjatīti khujjo, kassa kho, valopo, ṇo. Gaḍi nindāyaṁ, ulo.",
  "anya-e0810n2:336": "Tikaṁ rassasarīre puggale. Rasa sadde, so. Byāmappamāṇaṁ na lātīti vāmano, nerutto. Rasso ca vāmano ceti dvando. Lakuḍi vāmanatthe, a, sakatthe ko, laku viya ghaṭikā viya ḍeti pavattetīti vā lakuṇḍako.",
  "anya-e0810n2:337": "Pañcakaṁ paṅguḷajane. Parena aṅgatīti paṅguḷo, ulo. Pīṭhena sappati sīlenāti pīṭhasappī, sappa gamane, upaccaye paṅgu, dvīsu. Chinno gamanādiiriyāpatho yassāti so chinniriyāpatho. Vigatā akkhasadisā jaṅghā yassāti pakkho, yathā hi rathassa akkhe bhinne gamanaṁ na sijjhati, tatheva tassāpi akkhajaṅghāya bhinnāyāti opammasaṁsandanaṁ.",
  "anya-e0810n2:338": "Dvayaṁ khañje. Khaji gativekalye, bhūvādi, khañjatīti, a. Khoḍi gatipaṭighāte, ko.",
  "anya-e0810n2:339": "Dvayaṁ avākye. Vattumasakkuṇeyyattā migasadisoti mūgo, issū. Suññaṁ vaco yassāti so suññavaco.",
  "anya-e0810n2:340": "Hatthādivaṅko puriso ‘‘kuṇī’’tyuccate. Kuṇanaṁ kuṇo hatthādivekalyaṁ, tametassatthīti kuṇī, atha vā kuṇa saṅkocane, ī, kucchitaṁ nayatīti vā kuṇī, ṇattaṁ, ‘‘hatthena kuṇī, pādena kuṇī’’iccādipayogā. Dvayaṁ apāṅgadassane jane. Vala saṁvaraṇe, iro. Kucchitaṁ karotīti kekaro, usse.",
  "anya-e0810n2:341": "321. Dvayaṁ nikkesasīse. Nikkesaṁ sīsametassa, khala khalane, sañcaye ca, āṭo, nikkesattā khaṁ tucchaṁ sīsaṁ lātīti khallāṭo, ṭo.",
  "anya-e0810n2:342": "Tikaṁ khuramuṇḍasīse. Muṇḍa khaṇḍane, bhūvādi, a. Bhaṇḍa paribhāsane, u, sakatthe ko, muṇḍako, muṇḍikopyatra.",
  "anya-e0810n2:343": "Akkhīnaṁ majjhe ekenākkhinā suñño kāṇo nāma, kaṇa saddagatinimīlanesu, ṇo, kaṇati nimīlatīti kāṇo, taṁ panassa nimīlanaṁ ekenevakkhinā. Aṭṭhakathādīsu pana ‘‘kāṇoti ekacchikāṇo, ubhayacchikāṇo vā’’ti saṁ. ni. aṭṭha. 1.1.132 vuttaṁ. Dvayena akkhidvayena suñño andho nāma, andha dassanūpasaṁhāre, a.",
  "anya-e0810n2:344": "322. Dvayaṁ naṭṭhasotappasāde. Bandha bandhane, iro. Nalopo. Suti kaṇṇo hīno vikalo yassāti sutihīno. Eḷopyatra.",
  "anya-e0810n2:345": "Tikaṁ gilānasāmaññe. Gila hāsakkhaye, yu, byādhirogosañjāto yassa byādhito. Ata sātaccagamane, adhikaraṇe, kattari vā uro, āturo, dīghādi. Āmayāvī, vikato, apaṭu, abbhamito, abbhāntopyatra.",
  "anya-e0810n2:346": "Ummādo vātādipakopo rogaviseso, tabbati ummatto, mada ummāde, uggatehi vātādidosehi madayatīti ummādo, ṇo. Khujjādayo ummattantā vāccaliṅge yuttatāya vāccaliṅgikā, yathā – khujjo puriso, khujjā itthī, khujjaṁ napuṁsakaṁ. Ummatto puriso, ummattā itthī, ummattaṁ napuṁsakaṁ.",
  "anya-e0810n2:347": "323. Navakaṁ rogamatte. Taki kicchajīvane, bhūvādi, ā bhuso taṅkatīti ātaṅko, a. Ama roge, yo, maya gatimhi vā, atha vā ama roge, curādi, āmayati rujjatīti āmayo, a, kāritalopābhāvo. Vidha vijjhane, vijjhatīti byādhi, i, akāravaṇṇāgamo, bādha vibādhāyaṁ vā, tadā yāgamo, vividhā vā ādhayo manopīḷā yasmiṁsa byādhi, ‘‘pume ādhi mānasī byathā’’ti amara 8.28 hi amarakose vuttaṁ. Rogegado, kuverāyudhe gadā, gado bhātharikaṇhassa, ‘‘āmaye cāyudhe gadā’’ti hi nānatthasaṅgahe. Ruja roge, kattari ṇo, rujā itthī. Gilānassa bhāvo gelaññaṁ. Kala gatisaṅkhyānesu, na kalati yena taṁ akalaṁ, tameva akallaṁ, lo. Bādha vibādhāyaṁ, bhūvādi, a. Upatāpopyatra.",
  "anya-e0810n2:348": "Dvayaṁ khayaroge, rasādisattadhātuyo sosayatīti soso, susa sosane, divādi, ṇo. Khi khaye, khayatīti, a. Yakkhā, rājayakkhāpyatra. Yakkha pūjāyaṁ, curādi.",
  "anya-e0810n2:349": "324. Dvayaṁ nāsaroge. Apihitā nāsā anenāti pīnāso, pīnasopi. Upasaggato nāsāya bahubbīhimhi nasādesaṁ kubbanti pāṇini 5.4.119, apissākāralopo vaṇṇanāso, rassassa dīghatā. ‘‘Soso yakkhā rājayakkhā, patīssāyo tu pīnaso, āpīnaso patissāyo’’ti rabhaso. Patissayopyatra. Vejjaganthe imesaṁ pīnasapatissāyānaṁ bhedo abhihito –",
  "anya-e0810n2:350": "Ānahyate yassa visussate ca,",
  "anya-e0810n2:351": "Kilidyate dhūpati ceva nāsā;",
  "anya-e0810n2:352": "Na ñāyate gandharase ca jantu,",
  "anya-e0810n2:353": "Duṭṭhaṁ vijaññā tamapīnasenāti.",
  "anya-e0810n2:354": "Ānaddhā pihitā nāsā,",
  "anya-e0810n2:355": "Tanusāvappasekinī;",
  "anya-e0810n2:356": "Galatāloṭṭhasoso ca,",
  "anya-e0810n2:357": "Nittodo saṅkhakadvaye;",
  "anya-e0810n2:358": "Bhave saro paghāto ca,",
  "anya-e0810n2:359": "Patissāyoti lakkhitoti.",
  "anya-e0810n2:360": "Iha tvabhedenottaṁ. Patipubbo sidhātu rujatyattho. Nāsikāya jāto rogo nāsikārogo.",
  "anya-e0810n2:361": "Ghāne pavatto assavo siṅghānikā nāma, siṅgha āghāne, bhūvādi, siṅghatīti siṅghānaṁ, yu, tattha jātā siṅghānikā. Ā punappunaṁ savati sandatīti assavo, sū abhisave. Dvayaṁ vaṇamatte. Ara gamane, u, aru, napuṁsakeyeva. Vaṇa gattavicuṇṇane, curādi, a, vaṇo, anitthī. Dvayaṁ phoṭe. Phuṭa saṁsilesane, bhūvādi, phoṭo, ṇo. Pīḷa vibādhāyaṁ, curādi, ṇvu, ‘‘itthiyamato āpaccayo’’ti ā, pīḷako, pīḷakā, pīḷakaṁ, tīsvapi, tathā phoṭo.",
  "anya-e0810n2:362": "325. Dvayaṁ pakkavaṇādīsu sañjātaduggandhavisese. Pubba pūraṇe, bhūvādi, a. Pūya visaraṇe, duggandhe ca, bhūvādi.",
  "anya-e0810n2:363": "Dvayaṁ lohitanissaraṇaroge. Rattassa lohitassa saṇṭhānamatikkamitvā saraṇaṁ gamanaṁ rattātisāro. Pakkhandati nissaratīti pakkhandikā. Kamu padavikkhepe. ‘‘Itthiyamatiyavo vā’’titi. ‘‘Pakkamādīhinto ce’’ti ettha cakārena tissanti, dhātvantalopo ca, sakatthe ko. Dvitte. Yadādinā parakakārassa kho, pakkhandikā.",
  "anya-e0810n2:364": "Dvayaṁ apamāre. Saraṇaṁ sāro, apagato sāro yena apamāro, sassa mo. Itaratra makārāgamo. Dvayaṁ pādabhede. Pādassa phoṭo bhedanaṁ daraṇaṁ pādaphoṭo, phuṭa bhede. Virūpo pādo etāya hetubhūtāyāti vipādikā. Samāsante ko, pubbākārassittaṁ, vidārīyamānattā vipajjamāno pādo assanti vā vipādikā.",
  "anya-e0810n2:365": "326. Dvayaṁ vuḍḍhippattaṇḍakosaroge. Vuḍḍhippatto rogo vuḍḍhirogo. Vātapūritaṁ aṇḍaṁ koso vātaṇḍaṁ. Dvayaṁ thūlapādaroge. Ghanābhāvato sithilaṁ padaṁ sīpadaṁ, vaṇṇanāso, dīghādi. Bhāro pādo yassa, tassa bhāvo bhārapādatā.",
  "anya-e0810n2:366": "Pañcakaṁ kaṇḍuyaṁ. Kaṇḍa bhedane, u, dīghe kaṇḍū, vadhūsaddova. Timhi kaṇḍūti, assū, curādittā yamhi kaṇḍūyā, yalopābhāvo. Khajja theyyakaraṇabyathanesu, bhūvādi, u. Yumhi kaṇḍūvanaṁ, assū. Uvādeso, dīgho ca.",
  "anya-e0810n2:367": "327. Tikaṁ kacchuyaṁ. Yā ‘‘khasurogo’’ti vuccati. Pātyattānanti pāmaṁ, mana, pāmāpyatthi, pulliṅgo, rājādi, visesena tacchati kāsanti vitacchikā, taccha tanukaraṇe, ṇvu , ‘‘vivacchikā’’ viccaccikā (amara 16.53) tipi pāṭho. Vaccha paribhāsanatajjanesu, bhūvādi. Kaca bandhane, u, cassa chattaṁ, dvittādi. Tilakāḷakantaṁ dvayaṁ dvayaṁ samatthaṁ. Tatra dvayaṁ sothe. Su gativuḍḍhīsu, bhūvādi, tho. Thupaccaye sayathu, ussattaṁ, yāgamo ca. Sophopyatra. Sokaṁ phāyati bahulaṁ karotīti sopho, phāya vuḍḍhiyaṁ, phāyassa pho, nerutto.",
  "anya-e0810n2:368": "Dvayaṁ arisaroge. Amaṅgalatāya du ninditaṁ nāmamassa dunnāmaṁ, sakatthe, kucchāyaṁ vā ko, dīghakosikāyaṁ dunnāmā, itthī. Ari viya sasati hiṁ satīti arisaṁ, sasa hiṁsāyaṁ, kvi, ara gamane vā, iso. Dvayaṁ vamanaroge. Chadda vamane, curādi, ṇvu. Vamu uggiraṇe, thu. Vamidhupyatra. Chaddikā, vami itthiyaṁ, vamathu pume.",
  "anya-e0810n2:369": "328-329. Dvayaṁ paritāpe. Du paritāpe, tanādi, thu. Paritapanaṁ santāpanaṁ paritāpo. Dvayaṁ tilakāḷake. Tilasaṇṭhānaṁ viya jāyatīti tilako. Tilaṁ viya kāḷo hutvā jāyatīti tilakāḷako.",
  "anya-e0810n2:370": "Mahāvireko ‘‘visūcikā’’tyuccate. Nissesato sucati gacchatīti sūcikā. Suci, suca gatiyaṁ, bhūvādi. Suca soceyye vā, nissesato socetīti visūcikā, visesena sūci viya vijjhatīti vā visūcikā. Bahumosaraṇattā mahanto vireko mahāvireko, rica viyojanasampucchanesu, ṇo.",
  "anya-e0810n2:371": "Bhagandalādayo satta āmayantarā rogabhedā bhavanti. Tatra gudasamīpajo vaṇaviseso bhagandalā, itthī. Bhagaṁ yoni, taṁ dārayatīti rūḷhīto apaccayanto nipātito. Dara vidāraṇe, bhūvādi, latte bhagandalā. Bhagandaropyatra. Meho muttameho, so ca bahumuttatāya madhumeho, rattameho, sukkamehotyanekavidho. Miha secane, bhūvādi, mihati muttanti meho, ṇo. Jara roge. Bhūvādi, jaratīti, a. Jaro pasiddho. Kāsa saddakucchāyaṁ, dittiyañca, bhūvādi, kāsatīti kāso, ṇo, kucchitaṁ asatīti vā kāso, kuāpubbo. Sasa pāṇane, sasanaṁ sāso, bhusaṁ sasanametassatthīti vā sāso, kuṭa chedane, ṭho, kuṭṭhaṁ. Sāmaññena tacovikāre. Sukke tu sittaṁ. Sūla rujāyaṁ, bhūvādi, sūlaṁ. Viddadhi, asmarī, muttakicchādayopyanekā rogabhedā.",
  "anya-e0810n2:372": "Pajjaddhaṁ vejje. Āyubbedasaṅkhātaṁ vijjaṁ jānātīti vejjo, ‘‘ṇa rāgā tassedamaññatthesu cā’’ti ṇo, vida ñāṇe vā, vindatīti vejjo, ṇyo, dyassa jo. Bhisajjati cikicchatīti bhisakko, a, jassa ko. Rogaṁ harati sīlenāti rogahārī, ṇī. Harasaddoyaṁ kevalopi ānayanāpanayanesu vattati ‘‘manoharo, dukkhaharo’’iccādīsu, idha apanayane. Kita rogāpanayane, bhūvādi. Tikicchatīti tikicchako, chapaccayo, ṇvu, dvittādi. Agadakaropyatra, agadaṁ arogaṁ pāṇīnaṁ karotīti agadakaro, kammādimhi ṇo.",
  "anya-e0810n2:373": "330. Dvayaṁ sallanīharaṇe vejje. Kāye paviṭṭhasarādisallassa nīharaṇo vejjo sallavejjo. Yathāvuttaṁ sallaṁ nīharaṇavasena kantati chindatīti sallakatto, kati chedane, to. Dvayaṁ paṭikāre. Tikicchanaṁ tikicchā, bhāve a. Patipubbo karoti tikicchāyaṁ, karato ririyā.",
  "anya-e0810n2:374": "Catukkaṁ osadhe. Bhisajānamidaṁ bhesajjaṁ, ṇya. Na vijjate gado yasminti agado. Bhisajānamidaṁ bhesajaṁ, ṇo. Usa dāhe. Rogamosāpetīti osadhaṁ, dho, atha vā osadhī nāma asaṁyogadabbaṁ, tehi saṁyojitaṁ osadhaṁ. Jāyupyatra. Ji jaye, ṇu.",
  "anya-e0810n2:375": "331. Tikaṁ ārogye. Anatthakārakattā kucchitākārena sarīre sentīti kusā, rogā, te lunāti chindatīti kusalaṁ. Āmayassābhāvo anāmayaṁ, abyayībhāvo. Arogassa bhāvo ārogyaṁ. Kusalānāmayārogyanti samāhāradvando. Dvayaṁ anāmayajane. Kala gatisaṅkhyānesu. Kalati yathāsukhaṁ sabbiriyāpathesūti kallo, lo. ‘‘Kālaṁ khamatīti kalyaṁ, arogatā, tassaṁ niyutto kalyo’’ti aṅguttaranikāyaṭīkāyaṁ. Natthi āmayo yasmiṁ nirāmayo. Vuttopyatra. Vutti jīvitavutti pasatthā assatthīti vutto. Rogato niggatajane pana ullāgho, lāgha sāmatthiye, usaddoyaṁ rogavimutyattho. Narādittā, narappadhānattā ca naravaggo.",
  "anya-e0810n2:376": "Naravaggavaṇṇanā niṭṭhitā.",
  "anya-e0810n2:377": "4. Catubbaṇṇavaggavaṇṇanā",
  "anya-e0810n2:378": "332.Santatipariyantaṁ vaṁse. Kula santānabandhūsu, bhūvādi, ṇo, kulaṁ, vana sambhattiyaṁ, so. Saṁtanu vitthāre, ṇo. Abhimukhaṁ janetīti abhijano, ṇo. Go vuccati abhidhānaṁ, buddhi ca, te tāyatīti gottaṁ. Gotrampi. Gavaṁ saddaṁ tāyatīti vā gottaṁ, tā pālane. Anupubbo i gatiyaṁ, karaṇe a. Tanotismāti, santati, nalopo, itthiyaṁ.",
  "anya-e0810n2:379": "Santati pantivitthāra-gottesu kavibhī matā;",
  "anya-e0810n2:380": "Paramparā bhave cāpi, puttakaññāsu santati.",
  "anya-e0810n2:381": "Khattiyādayo khattiyabrāhmaṇavessasuddā cattāro vaṇṇā kulāni bhavanti, ete hi aññamaññamasaṅkarato vaṇṇetabbato ṭhapetabbato vaṇṇāti vuccante. Vaṇṇa ṭhapane.",
  "anya-e0810n2:382": "333-334. Chakkaṁ kulīne. Kulassāpaccaṁ kulino, ino apacce. Sobhano jano sajjano. Saparatthaṁ sādhetīti sādhu, sādha saṁsiddhimhi, u. Sabhāyaṁ sādhu sabhyo. Sādhvatthe yo. Aya gatiyaṁ. Ayitabbo upagantabboti ayyo, kammani yo. Mahākulassāpaccaṁ mahākulo, ṇo.",
  "anya-e0810n2:383": "Bhūbhujantaṁ rājasāmaññe. Atitejavantatāya visesena rājate dibbateti rājā, rāja dittiyaṁ. Bhuyā bhūmiyā pati bhūpati, bhuṁ pāletīti vā bhūpati, pā rakkhaṇe,ti, rasso. Pathaviyā issaro patthivo, ṇo, dvittaṁ, ittañca. Jagatiṁ bhūmiṁ pāletīti jagatipālo, kammani ṇo. Disānaṁ pati disampati, disā, disaṭṭhe vā pāletīti disampati, rassattaṁ, niggahītāgamo ca. Bhuṁ bhūmiṁ bhuñjatīti bhūbhujo, bhuja pālanajjhoharaṇesu, idha pālane, rudhādi. Mahikhitopyatra. Khi nivāsagatīsu, mahiṁ akhi gatavā mahīkhito.",
  "anya-e0810n2:384": "335. Pajjaddhaṁ muddhābhisitte jātikhattiye, ‘‘rājajacce ca khattiye’’ti vacanato. Rañño khattiyassāpaccaṁ rājañño, ñño apacce. ‘‘Khattiyo tu virā khattaṁ, rājaññadvijaliṅgano’’ti rabhasa, ratanakosesu pariyāyā. Khattassāpaccaṁ khattiyo, apacce iyapaccayo dissate, khettānaṁ adhipatibhūtattā vā khattiyotiādikappikarājā vuccati, tappabhavattā pana muddhābhisittesvapi taṁsamaññā, essattaṁ. Khattassāpaccaṁ khattaṁ, ṇo. Rajjāropanasamaye dakkhiṇāvaṭṭasaṅkhodakena gaṅgānītena muddhani khattiyakaññādīhi abhisittattā muddhābhisitto, paṭhamakhattiyo. Tappabhavatāya pana anabhisittā ca muddhābhisittākhyā, yathā – brahmabāhujassa vaṁse jātassāpi brahmabāhujo. Brahmabāhuto jātattā bāhujoti hi nikāyantarikānaṁ laddhi. Yasmiṁ pana rājini asesā sāmantā paṇamanti, so adhissarākhyo amara 18.2. Saṁ satto laggo anto yassā sā samantā, savisayānantarā bhūmi, samantāya ime sāmantā, anantararājāno.",
  "anya-e0810n2:385": "Dvayaṁ cakkavattini. Sabbabhūmiyā issaro sabbabhummo, ṇyo. Puññopanītena cakkaratanena vattate asādhudamanikādirājavattaṁ anutiṭṭhatīti cakkavattī, ṇī, cakkaratanaṁ vatteti ākāse attano purato gamayatīti vā cakkavattī, puññacakkaṁ, catucakkaṁ vā sattesu vatteti, te vā asmiṁ vattetīti cakkavattī, cakkaratanuppādanatthaṁ dvādasavassacaritaṁ dasarājadhammaṁ vattametassatthīti vā cakkavattī. Tattha antojanasmiṁ balakāye dhammikārakkhāvaraṇaguttiyā saṁvidhānaṁ, khattiyesu, anuyuttesu, brāhmaṇagahapatikesu, negamajānapadesu, samaṇabrāhmaṇesu, migapakkhīsu, adhammakārapaṭikkhepo, adhanānaṁ dhanuppādanaṁ, samaṇabrāhmaṇe upasaṅkamitvā pañhapucchananti idaṁ dasavidhaṁ cakkavattivattaṁ, idameva ca gahapatike, pakkhijāte ca visuṁ katvā gahaṇavasena dvādasavidhampi dīpesu. Catūsvapi dīpesu āṇādhammacakkāni sattesu pavattetīti vā cakkavattī. Añño asabbabhummo anavakāso sāmanto bhūpo maṇḍalissaro nāma. Sayamāṇāpavattiṭṭhānavasena paricchinnasseva maṇḍalassa issaro, na sabbamaṇḍalassāti maṇḍalissarotipi. Ettha ca ‘‘sabbabhummo, cakkavattī’’ti dvīhi nāmehi catudīpissaro rājā dīpito, idhānāgatepi saṅgahetvā kathitena adhissarapadena ekadīpissaro rājā, maṇḍalissarapadena padesissaro rājā dīpito. Atha vā maṇḍalissarapadena ekadīpissaro rājā, sesehi rājarājaññādīhi bāhujapariyantehi padesissaro dīpito.",
  "anya-e0810n2:386": "336. Dvayaṁ rājabhede. Sukhumatāya līnā apākaṭā chaviyo yesaṁ te licchavino. Licchavī ca vajjī cāti dvando. Dvayaṁ sammāsambuddhakule rājini. Purimatarasambhūte sakyakule sañjātattā sakyo, ṇo. Sakkopi. Sakye bhavo sākiyo, iyo, yalopo, dīgho ca.",
  "anya-e0810n2:387": "Pañcakaṁ buddhaputtassāyasmato rāhulassa mātari. Bhadda kalyāṇe, sokhye ca. Kulācārarūpādivasena kalyāṇattā bhaddā. Kaccassāpaccaṁ kaccānā, apaccasaddoyaṁ niccaṁ napuṁsake putte, puttiyañca bhavatīti. ‘‘Rāhu viya candaṁ mama nikkhamanaṁ lātukāmo cāyaṁ me puttoti rāhuloti nāmena bhavitabba’’nti manasi katvā ‘‘rāhu jāto, bandhanaṁ jāta’’nti pitarā vutto sikkhākāmo āyasmā rāhuloyevettha rāhulo, tassa mātā rāhulamātā, bimbaṁ vuccati sarīraṁ, atisayavaṇṇasarīrayuttatāya bimbā, vamidhātumhā vā bo, vassa battaṁ. Yaso vuccati parivāro, kitti ca, te dhāretīti yasodharā, manādittā asso.",
  "anya-e0810n2:388": "337-339. Yesaṁ khattiyānaṁ dhanaṁ sataṁ hoti, kīdisaṁ taṁ dhanaṁ? Nidhānagaṁ pathavādīsu nidhānavasena gataṁ pavattaṁ, tesaṁ dhanānaṁ sataṁ kahāpaṇānaṁ, kittakappamāṇānaṁ? Koṭīnaṁ sataṁ. Kena paricchedena? Heṭṭhimantena heṭṭhimakoṭṭhāsena, heṭṭhimaparicchedena vā koṭīnaṁ sataṁ hoti. Divasavaḷañjo divase divase vaḷañjitabbo pana kahāpaṇo vīsatambaṇamattaṁ hoti, te khattiyā ‘‘khattiyamahāsālā’’tyuccante. Mahanto dhanasāro yesante mahāsālā, lattaṁ, ambaṇamatra ekādasadoṇamattaṁ.",
  "anya-e0810n2:389": "Yesaṁ dvijānaṁ brāhmaṇānaṁ nidhānagāni nidhānavasena pavattāni asītikoṭidhanāni honti, divasavaḷañjo pana kahāpaṇo dasambaṇamattaṁ hoti, te dvijā ‘‘dvijamahāsālā’’tyuccante.",
  "anya-e0810n2:390": "Nidhānage, vaḷañje ca dhane tadupaḍḍhe tesaṁ dvijamahāsālānaṁ dhanassa upaḍḍhabhāge sati gahapatimahāsālā nāma siyuṁ, ubhayatrāpi heṭṭhimanteneva dhanaparicchedo.",
  "anya-e0810n2:391": "340. Yo na hīno, na cukkaṭṭho, majjhimādhikārabyavaṭṭhito rājaputtasenāpatimahākaṇittharādi, so mahāmatto. Mahatī mattā paricchedo yassa mahāmatto, rūpabhedena paṭṭhānaṁ klīvaṁ.",
  "anya-e0810n2:392": "‘‘Pakatiyaṁ mahāmatte, paññāyaṁ paramattani;",
  "anya-e0810n2:393": "Napuṁsakaṁ padhānaṁ taṁ, ekatte tu’ttame sadā’’ti.",
  "anya-e0810n2:394": "Rabhaso ca. ‘‘Mahāmatto, paṭṭhāno cā’’ti tu puṁsakaṇḍe vopālito. Pakaṭṭhe tiṭṭhatīti paṭṭhānaṁ, yu abhidhānappadīpikā ṭīkā 983, 1123 gāthāsupi passitabbaṁ.",
  "anya-e0810n2:395": "Pañcakaṁ mantinimhi. Matippadhāno sacivo sahāyo. Itikattabbatāvadhāraṇaṁ manto, taṁyogā mantinī. Assatthyatthe inī, atha vā mantena nayatīti mantinī, atha vā mantayogā manti, netīti nī, manti ca nī cāti mantinī. ‘‘Matisacivamantinī’’tipi pāṭho, tadā dvinnaṁ tiṇṇaṁ vā dvando. Raññā saha jīvatīti sajīvo. Sacate samaveto bhavatīti sacivo. Saca samavāye, vo, ikārāgamo ca. Sabbakiccesu raññā mantena amā saha bhavatīti amacco, amāsaddoyaṁ nipāto sahatthe ccapaccayo. Sajīvamatte cāmaccasaddo vattati. Dvayaṁ senāpatimhi. Senaṁ nayatīti senānī. Camūnaṁ senānaṁ pati camūpati.",
  "anya-e0810n2:396": "341.Nyāsādīnaṁ iṇādānadāyavibhāgādīnaṁ vivādānaṁ vohārānaṁ upadaṭṭhari upadassite akkhadasso, akkhe vohāre passatīti akkhadasso, ṇo, dhammādhikaraṇiyo. Pucchāvivāko, pañhavivākopyatra.",
  "anya-e0810n2:397": "Pajjaḍḍhaṁ paṭihāre. Dvāre niyutto dovāriko, ṇiko, okārāgamo. Paṭiharati viññāyati tenāti paṭihāro, ṇo. Dvāre tiṭṭhatīti dvāraṭṭho, sakatthe ko. Dvārapālako. Dvāraṭṭhito, dassakopyatra.",
  "anya-e0810n2:398": "342. Rājūnaṁ aṅgarakkhagaṇo anīkaṭṭhoti mato. ‘‘Rakkhivaggo tu yo raññaṁ, so’nīkaṭṭho’bhidhīyate’’ti amaramālāyañca, anīkena samūhena tiṭṭhatīti anīkaṭṭho, ṇo.",
  "anya-e0810n2:399": "Dvayaṁ mahallake. Kañcukaṁ coḷaṁ, taṁyogā kañcukī. Sokaṁ vindatīti sovidallo. Vida lobhe, lo, kalopo. Thāpati, sovidopyatra. Dvayaṁ sevake. Pabhuno pacchā jīvatīti anujīvī, ṇī. Seva sevane, bhū, ṇvu. Atthīpyatra. Attha yācanāyaṁ. Atthanamattho, āsīso, taṁyogā atthī.",
  "anya-e0810n2:400": "343. Dvayaṁ adhikamatte. Gāmesu adhikattā adhikā ikkhā anubhavanametassa ajjhakkho, issattaṁ. Adhikaṁ karotīti adhikato. Idaṁ dvayaṁ thāyukagopānaṁ dvinnampi nāmaṁ. Tatra ekagāme adhikato thāyuko, bahūsu gāmesvadhikato gopo. Vuttañcāmarakose ‘‘thāyukodhikato gāme, gopo gāmesu bhūrisū’’ti. amara 18.7Ruddenāpi vuttaṁ ‘‘gāmesvadhikate gopo, goṭṭhajjhakkhepi vallabho’’ti cintāmaṇiṭīkā 18.7.",
  "anya-e0810n2:401": "Dvayaṁ suvaṇṇarajatajjhakkhānaṁ dvinnampi nāmaṁ. Hiraññaṁ vuccati akatasuvaṇṇādi, tatra niyutto heraññiko. Kana dittigatikantīsu, nipubbo, kho, nikkho, suvaṇṇādivikāro, tatra niyogo nikkhiko. Visesato pana suvaṇṇajjhakkhe bhoriko. Bhūrisaddo suvaṇṇe, taṁyogā bhoriko. Rūpyājjhakkhenikkhiko, tasmā’ya’mubhayatrāpi heraññikoti sāmaññasmiṁyeva. Vuttañca –",
  "anya-e0810n2:402": "‘‘Bhoriko kanakājjhakkho,",
  "anya-e0810n2:403": "Rūpyā’jjhakkho tu nikkhiko’’ti amara 18.7.",
  "anya-e0810n2:404": "Sassa attano vijigīsabhūtassa desānantaro samantato maṇḍalībhūto rājā satturuccate ekatthābhinivesitattā. Tato paraṁ vijigīsabhūmyekantariko mitto ekatthakārittanopakārattā. Arivijigīsamittānaṁ pana maṇḍalānaṁ bahibhūto dūramaṇḍalaṭṭho vijigīsabhūmiyā accantabyavahito balādhikopi yo nāpakarotyupakāroti vā, sa udāsīno dūramaṇḍalattenopakārattā. Dūramaṇḍale āsatīti udāsīno, upubbo āsa upasevane, yu, assi, dāgamo ca. Sattumabhiyuñjamānassa vijigīsassa sattuhitāya yo paṇhiṁ gaṇhati piṭṭhito vattati, so paṇhiggāho. ‘‘Paṇhi pacchā padaṁ vijigīsassā’’ti ratanakose. ‘‘Paṇhipāde byūhapiṭṭhe’’ti tikaṇḍasesa 3.3.134tikaṇḍaseso. ‘‘Paṇhi pacchimabhāge ca, pādamūlomadiṭṭhisu. Senāpiṭṭhe kumbhiyañce’’ti tu nānatthasaṅgahe.",
  "anya-e0810n2:405": "344-345.Diṭṭhantaṁ ripumhi. Mittapaṭipakkhattā amitto, rapatyavaṇṇaṁ rajateti ripu, u, ittaṁ, rapa, lapa, japa, jappa vacane vā. Veraṁ virodho yassatthīti verī, ī, dukkhahetuttā sapatti iva sapatto, ivatthe akārapaccayo. Ara gamane,ti, bhūvādittā āgamo. Sada sādane, tu, bhūvādi, sattu, yavādicuṇṇepi. Ara gamane, veramaratīti ari, rassanto i. Sapattādīnaṁ catunnaṁ dvando, ‘‘byañjano ca visaṁyogo’’ti sutte caggahaṇena ekatakārassa lopo ca. Patiyamatthanaṁ paccattho, taṁyogā paccatthiko, patiyaṁ viparītagamanaṁ. Pantha gatiyaṁ, curādi. Paripantho parissavaṭṭhānaṁ, taṁyogā paripanthī. Paṭiviruddho pakkho sahāyo paṭipakkho, tathā vipakkho. Na hito ahito. Hiṁsāyaṁ ramatīti paratīti (?)paro, kvi. Paṭipakkhabhāvena amati gacchatīti paccāmitto, ama gamane, to, dvittaṁ. Natthi etasmā īti upaddavoti anīto , mitto, tappaṭipakkho paccanīto, so eva paccanīko, tassa ko, yathā niyako. Virodhossatthīti virodhī, ī. Disa, dusa appītiyaṁ, divādi. Vidussanasīlatāya viddesī, dvittaṁ, issettaṁ. Dussatīti diso, a. Tapaccaye diṭṭho, dhātvantena saha ṭṭhādeso. Dvesaṇo, duhadayo, dassu, sāttavo, abhighātīpyatra.",
  "anya-e0810n2:406": "Dvayaṁ anukūlane. Anurodhanaṁ anurodho, ṇo. Rudha āvaraṇe. Anurūpaṁ pavattanaṁ anuvattanaṁ, vatu vattane, bhū, yu.",
  "anya-e0810n2:407": "346. Pañcakaṁ mittasāmaññe. Mida snehe, bhūvādi, to, vayasā tulyo vayaso, mūlavayosaddehi saññāyaṁ sapaccayo yapaccayo (?) pāṇini 4.4.91 suttaṁ passitabbaṁ, sabbakāriyesu saha vayatīti vā vayaso, vaya gamane, sahassa so vaṇṇavipariyayo. Saha ayati kiccesūti sahāyo, aya gamane, sahassa sābhāvo, yathā sahadhammiko. Saha vā hāni, ayo vā vuḍḍhi yassa sahāyo, tipadabahubbīhi, yathā parakkamādhigatasampadā. Atha vā hāni ca āyo ca hāyā, nilopo, te yassa atthi, so sahāyo, ‘‘sapakkhako, salomako’’tyādīsu viya sasaddassa vijjamānatthattā. Sundaraṁ hadayametassāti suhadayo, alopo, dyassa jo, sova suhajjo. Saha parisahane. Parisahanaṁ adussanaṁ, kho, halopo, sakhā, rājādi, samāno khyāto patīto vā sakhā, yalopo, samānassa ca sabhāvo. Siniddho, sniddho, savayopyatra. Sakhyasattapadinā pana mettiyaṁ vattanti. Sakhimhi bhavaṁ sakhyaṁ. Sattahi padehi avagamyateti sattapadinaṁsattapadīna (amara 18.12), ino.",
  "anya-e0810n2:408": "Dvayaṁ abhejjamitte. Sabbakālaṁ bhajatīti sambhatto, bhaja sevāyaṁ, bhūvādi. Daḷho thiro mitto daḷhamitto. Dvayaṁ diṭṭhamattamitte. Kiñci kālaṁ passitabboti sandiṭṭho. Saṁsaddoyamappattho. Disa pekkhane, dassanaṁ diṭṭhaṁ, taṁ mattā pamāṇametassa diṭṭhamattako, sakatthe ko.",
  "anya-e0810n2:409": "347. Dvayaṁ carapurise tāpasādirūpena caramatte. Carati jānāti paracakkanti caro, a, cāropi, ṇo. Guḷhapuriso guttapuriso. Yathārahavaṇṇo, paṇidhi, appasapo, phassopyatra. Tatrādidvayaṁ vāṇijakasibalaliṅgabhikkhukaccāyanādilesena thāyinicare. Itare idhāgatasadisatthe. Vaṇṇo pakāro, yathārahavaṇṇo yathārahappakāro. Yena paracakkaṁ sakkā ñātuṁ tappakāravā iccattho. Paṇidhiyyate ñeyyamasmiṁ paṇidhi, i. Apakaṭṭhaṁ sappati caratīti apasappo, a. Phusa bādhanaphusanesu, a, phasso.",
  "anya-e0810n2:410": "Tikaṁ pathike. Pathe gacchatīti pathāvī, vī, dīgho. Iko, pathiko. Addhani magge gacchati sīlenāti addhagū. Addhagopyatra.",
  "anya-e0810n2:411": "Dvayaṁ dūte. Du paritāpe, to. Sandesaṁ vācikaṁ haratyaneneti haratīti (?).",
  "anya-e0810n2:412": "Dvayaṁ jotisike. Gaṇayatīti gaṇako, ṇvu. Muhuttaṁ kālavisesaṁ jānātīti muhuttiko, vāggahaṇena na vuddhi. Saṁvaccharo, jotisiko, devaññū, mohutto, ñāṇiko, kātantikopyatra. Katanto devamattaṁ, taṁ jānātīti kātantiko.",
  "anya-e0810n2:413": "348. Dvayaṁ lekhake. Likha lekhane, bhū, ṇvu. Lipena masyopadesena bhavatīti lipi, i, vaṇṇasaṇṭhāno, taṁ karotīti lipikāro. Akkharacaṇo, akkharacuñcupyatra. Cana dāne, bhū. Cañcu gatiyaṁ.",
  "anya-e0810n2:414": "Melānandā masimaṇi, melandhu vaṇṇakūpikā;",
  "anya-e0810n2:415": "Masijalantu melā ca, pattañjanaṁ masi dvisu.",
  "anya-e0810n2:416": "Lekhanī vaṇṇatūlī ca, vaṇṇakakkharatūlikā;",
  "anya-e0810n2:417": "Vaṇṇadūto sotthimukho, lekho vācikahārako.",
  "anya-e0810n2:418": "Kācanakitaliko ca, kācanaṁ tannibandhanaṁ;",
  "anya-e0810n2:419": "Lekhyaṭṭhānaṁ ganthakuṭi, muddā paccayakārinī tikaṇḍasesa 2.8.27, 28, 29.",
  "anya-e0810n2:420": "Dvayaṁ vaṇṇe. Vaṇṇīyati pakāsīyati attho yena, so vaṇṇo, vaṇṇa pakāsane. Na kharati na khīyatīti akkharo, khara vināse, khi khaye vā, tadā aro. Likhanaṁ, lipi, likhi ime vaṇṇasaṇṭhāne vattanti. Lipilikhiyo itthiyaṁ.",
  "anya-e0810n2:421": "Bhedādayo ime caturo upāyā sattuvijayakāraṇāni. Sattuvijayamupagacchanti etehīti upāyā. Parasmā visilesanaṁ bhedo.",
  "anya-e0810n2:422": "Sneharāgāpanayanaṁ , saṁhāsoppādanaṁ tathā;",
  "anya-e0810n2:423": "Santajjanañca bhedoyaṁ, viññūhi tividho mato kāmandakīyanītisāra 17.8.",
  "anya-e0810n2:424": "Tatrāyaṁ tavānuggatena pavuddho pāsādataravo viya attānañcocchindissatīti saṅkāyaṁ janitāyaṁ snehabhattiñcāpanayati. Abhibhavanañcopādayati paddhañcopādayati (ka.). Aññassa ca pariyapaccāmittānuggahaṇassa maraṇamevanto bhavissatītyevaṁpakāramabhibhayanaṁ santajjanaṁ.",
  "anya-e0810n2:425": "Vadhotthaggahaṇañceva, parikleso tatheva ca;",
  "anya-e0810n2:426": "Iti daṇḍavidhaññūhi, daṇḍopi tividho mato kāmandakīyanītisāra 17.9.",
  "anya-e0810n2:427": "Parikleso bandhanatāḷanādi.",
  "anya-e0810n2:428": "Aññamaññopakārānaṁ, dassanaṁ guṇakittanaṁ;",
  "anya-e0810n2:429": "Sambandhassa samakkhānaṁ, āyatiṁ sampakāsanaṁ.",
  "anya-e0810n2:430": "Vācā pesalayā sādhu, tavāhamiti cappaṇaṁ;",
  "anya-e0810n2:431": "Iti sāmavidhaññūhi, sāmaṁ pañcavidhaṁ mataṁ kāmandakīyanītisāra 17.4-5.",
  "anya-e0810n2:432": "‘‘Asmiṁ evaṁ kate idaṁ amhākaṁ bhavissatī’’ti āsādassanaṁ āyatisampakāsanaṁ. Appaṇamityaṅgassa dānaṁ.",
  "anya-e0810n2:433": "Dānañca pañcadhā sārassāsārassa ca dabbassa gahitassa samappaṇaṁ, tathāgahitassānumodanaṁ, tathā apubbadānaṁ, tathā ‘‘amussa dabbaṁ gaṇhāhi, tatheva bhavissatī’’ti parasesu sayaṁ gāhappavattanaṁ, tathā iṇappamocanañceti. Yathāha –",
  "anya-e0810n2:434": "‘‘Yo sampattadhanossaggo, uttamamajjhimādhamo;",
  "anya-e0810n2:435": "Patidānaṁ tathā tassa, gahitassānumodanaṁ.",
  "anya-e0810n2:436": "Dabbadāna’mapubbañca , sayaṁ gāhappavattanaṁ;",
  "anya-e0810n2:437": "Deyyassa paṭimokkho ca, dānaṁ pañcavidhaṁ mata’’nti kāmandakīyanītisāra 17.6-7.",
  "anya-e0810n2:438": "Ete cattāro upāyā māyādīsvevantogadhā, tathā hi māyopekkhā ca daṇḍantogadhā. Indajālañca bhede antogadhaṁ. Keci panāhu",
  "anya-e0810n2:439": "‘‘Sāmaṁ dānañca bhedo ca, daṇḍo ceti catukkakaṁ;",
  "anya-e0810n2:440": "Māyopekkhindajālañca, sattopāyā pakittitā’’ti kāmandakīyanītisāra 17.3.",
  "anya-e0810n2:441": "349. Nāmamattena vuttānaṁ bhedādīnamidāni pariyāyānyāha. Tatra dvayaṁ bhede. Japa mānase ca japo cintanavācāsu (dhātvatthasaṅgaha, 135 gāthā), bhū, ṇo. Bhidi dvidhākaraṇe, ṇo.",
  "anya-e0810n2:442": "Tikaṁ daṇḍe. Daṇḍa nipātane, curādi. Saho vuccati balaṁ, tabbhavaṁ sāhasaṁ. Damanaṁ damo, dīghapaṭisedho.",
  "anya-e0810n2:443": "350. Sāmaṁ suddavagge, dānañca brāhmaṇavagge kathessati. Sāmyādayo sattarevācariyamate. Paramparopakārittā rajjassaṅgāni. Pakaṭṭhamupakubbanti rajjanti pakatiyoti coccante. Vuttañca kāmandakīye –",
  "anya-e0810n2:444": "‘‘Sāmya’maccañca raṭṭhañca, duggaṁ koso balaṁ sakhā;",
  "anya-e0810n2:445": "Paramparopakārīdaṁ, sattaṅgaṁ rajjamuccate kāmandakīyanītisāra 4.1.",
  "anya-e0810n2:446": "Amaccaraṭṭhaduggāni , koso daṇḍo ca pañcamo;",
  "anya-e0810n2:447": "Etā pakatiyo vuttā, vijigīsassa rājino.",
  "anya-e0810n2:448": "Etā pañca tathā mittaṁ, sattamo pathavīpati;",
  "anya-e0810n2:449": "Sattappakatikaṁ rajjaṁ, iccāha sūrapūjito’’ti.",
  "anya-e0810n2:450": "Tatra poraseṇīnaṁ padhānabhāvepi sati raṭṭhaggahaṇena, balaggahaṇena vā gahaṇasiddhanti neha visuṁ gahaṇaṁ kataṁ, amarakose pana dvīhi gahaṇe siddhepi padhānattākhyāpanatthaṁ visuṁ gahitā. Vuttañhi tatra –",
  "anya-e0810n2:451": "‘‘Sāmya’macco sakhā koso, rajjaduggabalāni ca;",
  "anya-e0810n2:452": "Rajjaṅgāni pakatayo, porānaṁ seṇiyopi ce’’ti amara 18.17.",
  "anya-e0810n2:453": "Esañca sāmyamaccaraṭṭhaduggakosabalasakhīnaṁ pubbatarassa garuttaṁ viññeyyaṁ, iha tu nāmaliṅgānusāsane abhidhānasatthe anupayogato yathākkamaṁ garuttaṁ na vattumicchatīti byatikkamenopaññāso kato.",
  "anya-e0810n2:454": "Suvaṇṇādimayabhaṇḍāgāraṁ koso, pabbatodakarukkhādīhi duggamaṁ puraṁ duggaṁ, vijitaṁ janapadavatī bhūmi, balaṁ cakkaṁ, tañca molabhataseṇisahāyāmittāṭavikabhedena chabbidhaṁ. Tatra kamāgataṁ molaṁ, vetanasambandhaṁ bhataṁ, poraṁ balaṁ seṇī, sahāyabhūtaṁ sahāyo, amittabhūtaṁ amittaṁ, aṭavikaṁ aṭavisahāyo mittaṁ. Tadapi sahajjaṁ, pākataṁ, kittimañceti tividhaṁ. ‘‘Liṅge sabhāve pakati, porāmaccādiyonisu. Tiliṅgaṁ guṇasāmyepī’’ti byākhyāsudhā 1.4.29ruddo.",
  "anya-e0810n2:455": "351. Pabhāvādīnaṁ vasā sattiyo nāma tisso bhavanti. Saka sattiyaṁ,ti. Tatra yaṁ sandhādīnaṁ, bhedādīnañca yāthāvato avaṭṭhāpanaṁ, taṁ ñāṇabalaṁ mantasatti, sakasampattuppattiyaṁ kosadaṇḍā pabhūsatti, tesaṁyeva pabhuttasampādane sāmatthiyato. Vuttañca ‘‘kosadaṇḍabalaṁ pabhūsatti’’riti cintāmaṇiṭīkāyampi. Balavatī ussāhaceṭṭhā ussāhasatti. Vuttañca ‘‘vikkamabalamussāhasatti’’riti byākhyāsudhā 2.8.19 cintāmaṇiṭīkāyampi.",
  "anya-e0810n2:456": "Pabhāvādīnaṁ sakāraṇaṁ sarūpaṁ dassetumāha ‘‘pabhāvo’’ccādi. Damanaṁ daṇḍo, tadatthiyā balampi daṇḍo. Tato jātaṁ yaṁ tejo, taṁ pabhāvo. Tato jāto yo tejo, so ‘‘pabhāvo’’tipi pulliṅgena yojanīyaṁ. Pabhavanti tejassino aneneti pabhāvo, ṇo. Pakaṭṭho vā bhāvo pabhāvo. Koso dhanaṁ, tato jāto yo tejo, so pabhāvo nāma. Tathā kosajo tejo dhanena sattūnamupakaraṇaṁ. Patapanti tejassino bhavantyaneneti patāpo, ṇo.",
  "anya-e0810n2:457": "352. Dvayaṁ mante. Mantā vuccati paññā, sā etasmiṁ vijjati tāya nipphādetabbattāti manto, atha vā manta guttabhāsane, bhāve ṇo. Itaratra bhāve yu.",
  "anya-e0810n2:458": "So manto dvigocaro dvinnaṁ janānaṁ visayabhūto catukkaṇṇo nāma. Cattāro kaṇṇā ettha catukkaṇṇo. So manto tigocaro tiṇṇaṁ janānaṁ visayabhūto chakkaṇṇo nāma. Manto nāma catukkaṇṇo vā chakkaṇṇo vā kattabbo, na tato paranti dvinnamevettha gahaṇaṁ. Amarakose pana chakkaṇṇopi paṭikkhitto. Vuttañhi tattha ‘‘achakkaṇṇo, yo tatiyādyagocaro’’ti amara 18.22.",
  "anya-e0810n2:459": "Sabbapārisadattā sabbapāṭhipadattā (ka.) byākaraṇassa sotūnaṁ samayantaresvapi paṭubhāvajananatthaṁ idhānāgatāpi chagguṇādayo ānetvā kathetabbā. Vuttañhi –",
  "anya-e0810n2:460": "‘‘Sabbapārisadaṁ sabbapāṭipadaṁ (ka.) hidaṁ, sabbasattha’mato mataṁ;",
  "anya-e0810n2:461": "Nissīyate kvaci kiñci, sabbesa’matra vādina’’nti.",
  "anya-e0810n2:462": "Yathā chagguṇā sandhi viggahayānāsanadvedhāsayā amara 18.18-9. Tatra sandhi upahāralakkhaṇo tividho kosadaṇḍabhūmippadānahetuko. Apahāralakkhaṇo viggaho, sopi tividho pakāsayuddhaṁ kūṭayuddhaṁ tuṇhiyuddhanti.",
  "anya-e0810n2:463": "Parabyasanatāsapattidesakālātyudayāvāpayānamattena sāddhe parasmiṁ katācarassa guṇānurattapakatissa vijigīsassa yātrā yānaṁkāmandakīyanītisāre 11 sagge passitabbaṁ, tañca viggayhayānaṁ sandhāyayānaṁ sambhūyayānaṁ pasaṅgayānaṁ upekkhiyayānamiti pañcavidhaṁ. Patiggāhīnaṁ niggayha, sandhāya, upekkhiya vā yaṁ yānaṁ, taṁ viggayhayānādi. Yadā na sakkoti, tadā sāmantehi sahekībhūya yānaṁ sambhūyayānaṁ. Aññatra gantabbe aññasmiṁ pasaṅgato gamanaṁ pasaṅgayānaṁ.",
  "anya-e0810n2:464": "‘‘Na maṁ paro hantuṁ samattho, nāhampi para’’miti kālādike parikkhitvā vijigīsassa duggādīni vaḍḍhayato ṭhiti āsanaṁ, tadapi viggayhāsanasandhāyāsanādibhedena pañcavidhaṁ. Balīnaṁ sattūnaṁ majjhe kākakkhivā’lakkhitasso’bhayatra vacanenattano samappaṇaṁ dvedhaṁ. Aññatarena vā balavatarena sandhi, aññatarena abalena viggaho dvedhaṁ. Sattuno vā pakatīhi sandhāya yo tena viggaho, sattuneva vā yo sandhiviggahasamudāyahetuko sattunova vā sandhiviggahasamudāyahetuno (byākhyāsudhā 1.8.18) duggāsayassa byāpāro, sopi dvedhaṁ. Parasantānamapyobhayavedanānaṁ ubhayato vutti dvedhamuccate.",
  "anya-e0810n2:465": "‘‘Ucchijjamāno ripunā nirupāya patikriyo. Sattihīno samāsiyate’’ti byākhyāsudhā 1.8.18 hīnenāññassa balavatarassa dhammavijayino samāsayanaṁ balavatā arinā ucchijjamānassa hīnasattino yaṁ balavadhammavijayisamāsayanaṁ (byākhyāsudhā 1.8.18), tasseva vā balino sattuno kosādippadānena āsayanaṁ āsayo vuccate. Ete chagguṇā.",
  "anya-e0810n2:466": "Yasmiñca guṇe ṭhito vijigīso sakkotyattano aṭṭhavaggiyakammāni pavattayituṁ, parassa cetānyupahantuṁ, guṇamādhiṭṭheyya, sā vuḍḍhi.",
  "anya-e0810n2:467": "Kasi vaṇijjaṁ patho duggaṁ, setu kuñjarabandhanaṁ;",
  "anya-e0810n2:468": "Khanyākaradhanādānaṁ, suññānañca nivesanaṁ kāmandakīyanītisāra 5.78.",
  "anya-e0810n2:469": "Ityeso aṭṭhavaggo.",
  "anya-e0810n2:470": "Yasmiṁ vā guṇe ṭhito sakammānaṁ vuḍḍhi, khayaṁ vā nābhipassati, taṁ ṭhānaṁ, yasmiṁ vā guṇe ṭhito sakammānamupaghātaṁ passati, tasmiṁ na tiṭṭheyya, so khayo, ayaṁ nītivedīnaṁ tivaggo amara 18.19. Itaresaṁ dhammatthakāmā tivaggo.",
  "anya-e0810n2:471": "Dvayaṁ guyhe. Rahasi bhavaṁ rahassaṁ, so, rahe vā bhavaṁ rahassaṁ. Guha saṁvaraṇe, kammani yo. Idaṁ dvayaṁ tīsu. Rahasso manto, rahassā vācā, rahassaṁ mantanaṁ.",
  "anya-e0810n2:472": "353. Pañcakaṁ vijane. Viji puthabhāve, bhū, to ca. Vici vivecane, puthubhāve ca vā. ‘‘Vivittaṁ tīsu vijane, asaṁpakkapavittesū’’ti ruddo. Vigato jano asmāti vijano. Chādetīti channo. Chada saṁvaraṇe. Vittamarahatīti raho, raha cāge, ramante asminti vā raho, vaṇṇavikāro. ‘‘Raho nidhuvane cāpi, raho guyhe napuṁsaka’’nti byākhyāsudhā 2.8.22rabhaso. Dutiyo rahosaddo abyayaṁ. Nissalākā, upāsupyatra. Nissalākā thī, upāsu abyayaṁ.",
  "anya-e0810n2:473": "Dvayaṁ vissāse. Sasa pālane, ṇo. Sambha vissāse. ‘‘Vissambho kelikalahe, vissāse’paṇayepi ce’’ti cintāmaṇiṭīkāyampiruddo.",
  "anya-e0810n2:474": "Dvayaṁ nyāye. Yuja samādhimhi, samādhi abhyupagamo, to. Upagantabbattā upāyikaṁ. Upāyā sakatthe iko, opāyikaṁ, opayikampi pāṇini 5.4.34 (gaṇa), labbhaṁ, bhajamānaṁ, abhinītaṁ, nyāyaṁ, ñāyaṁpyatra.",
  "anya-e0810n2:475": "354. Silokaṁ ovāde. Avapubbo vada viyattiyaṁ vācāyaṁ, bhāve ṇo. Sāsa anusiṭṭhimhi,ti, āssi, anusiṭṭhi. Anusāsate anusāsanaṁ. Pumavajje itthiyaṁ, napuṁsake ca. Ettha ca ekassevatthassa bhinnaliṅgehi tīhi nāmehi kathanaṁ na kevalaṁ vāccaliṅgoyeva saddo, atha kho vācakaliṅgopyatthīti dīpanatthaṁ.",
  "anya-e0810n2:476": "Dvayaṁ āṇāyaṁ. Āṇa pesane, bhāve a, āṇā, itthī. Avavādo, niddeso, siṭṭhipyatra. Dvayaṁ bandhane. Dā dāne, bhāve yu, dā avakhaṇḍane vā, viyogadānato uddānaṁ.",
  "anya-e0810n2:477": "355-356. Dvayaṁ aparādhe. Apagacchantyanenāti āgu, ṇu, palopo, rassassa dīghatā, napuṁsake āgu. Apagato rādho yena aparādho, rādha saṁsiddhimhi. Dvayaṁ rājagayhe. Kira vikiraṇe, kattari a, attaṁ. Bala pāṇane, i. Karasāhacariyato bali pulliṅge. Bhāgadheyyopyatra. Bhāgāsakatthe dheyyo pāṇini 5.4.36 (vā.), bhāgattena tiṭṭhatīti vā bhāgadheyyo, iyo.",
  "anya-e0810n2:478": "Dvayaṁ tuṭṭhidāye. Manorathapuṇṇattā pattabbo bhāgo puṇṇapatto. Tussanaṁ tuṭṭho, sossatthīti tuṭṭhī, tena dātabbo dāyo tuṭṭhidāyo, ākārantānamāyo.",
  "anya-e0810n2:479": "Chakkaṁ pābhate. Tathā hi –",
  "anya-e0810n2:480": "‘‘Hemaṁ sīhāsanaṁ vesaṁ, vuttaṁ bhaddāsanaṁ tathā;",
  "anya-e0810n2:481": "Upāyana’mupaggayhaṁ, pābhatañco’padā thiya’’nti.",
  "anya-e0810n2:482": "Silokāddhaṁ nāma amaramālā.",
  "anya-e0810n2:483": "Upagantvādātabbāti upadā, a, itthī, taṁ tamatthaṁ patthentehi ābharīyate ānīyateti pābhataṁ, patthanatthajotakoyaṁ pasaddo. Upeyyateti upāyanaṁ, ito yu, upagacchati yenāti vā upāyanaṁ. Kuca saṅkocane, ṇo, vigato koco yena ukkoco. Paṇṇena satthapaṇṇena saddhiṁ ākarīyate ānīyateti paṇṇākāro, aññatra upacārā. Pahiṇantyaneneti paheṇakaṁ, hi gatiyaṁ, yu, sakatthe ko. Padesanaṁ, upaggayhaṁ, upahāropyatra.",
  "anya-e0810n2:484": "Gumbādideyyo gumbaghaṭādiko gumbaghaṭādito (?) deyyosuṅkaṁ, anitthī, gumbo nāma jalathalamaggādīsu laddhabbabhāgo, tathā ghaṭṭopi, samānatthā hete. Ādinā pābhatampi saṅgaṇhāti. Suṅka gamane, suṅkati yena, taṁ suṅkaṁ. Gamu gamane, bo, assu, gumbo. Dvayaṁ gāmajanapadādito laddhabbabhāge. Aya gamane, ṇo, āyo. Apaccaye ayo. Dhanānaṁ sampattakāle āgamo dhanāgamo.",
  "anya-e0810n2:485": "357. Dvayaṁ chattasāmaññe. Ātapato sūriyālokato tāyatīti ātapattaṁ, to. Chādayatīti chattaṁ, chada apavāraṇe, to, traṇapaccaye chatraṁ, hemaṁ suvaṇṇakhacitaṁ raññaṁ rājūnaṁ āsanaṁ sīhāsanākhyaṁ. Sīhākatippadhānattā sīhākatippadhānaṁ āsananti viggaho.",
  "anya-e0810n2:486": "Dvayaṁ cāmare. Vālena katā bījanī vālabījanī. Camaro migo tassedaṁ cāmarī. ‘‘Cāmarā cāmaraṁ romaṁ, gucchakañcāvacūlaka’’nti tikaṇḍasesa 2.8.406tikaṇḍaseso. Pakiṇṇakaṁpyatra. Pakarīyate vikkhipate pakiṇṇakaṁ, sakatthe ko.",
  "anya-e0810n2:487": "358. Khaggādayo ime pañca rājūnaṁ kakudhabhaṇḍāni bhavanti. Kuka ādāne, dho, vaṇṇavipariyayo. Rañño gamanakāle sadā ādātabbato kakudhāni ca tāni rājadhanattā bhaṇḍāni ceti kakudhabhaṇḍāni.",
  "anya-e0810n2:488": "359. Dvayaṁ puṇṇaghaṭe. Jalapuṇṇattā bhaddo kalyāṇo kumbho bhaddakumbho. Dvayaṁ hemabhājane. Bhara bharaṇe, bharaṇaṁ dhāraṇaṁ posanañca, dhāraṇatthassa bharatissa bhiṅgādeso, bharati dadhāti udakanti bhiṅgāro, āro. Karako, kuṇḍikāpyatra.",
  "anya-e0810n2:489": "Hatthī ca asso ca ratho ca patti ca, tesaṁ samūho hatthissarathapatti caturaṅginī senātyuccate, senaṅgattā samāhāradvandoyaṁ. Cattāri aṅgāni yassaṁ saṁvijjanti, sā caturaṅginī, ī, inī.",
  "anya-e0810n2:490": "360.Dantyantaṁ hatthini. Kuñjo hanu, danto ca, taṁyogā kuñjaro, atisaye ro, kuṁ pathaviṁ jarāpetīti vā kuñjaro, aluttasamāso, kuñje vā girikūṭe ramati, koñcanādaṁ nadanto vā carati, kuṁ vā pathaviṁ tadāghātena jarayatīti kuñjaro. Vārayati parabalaṁ vāraṇo, nandādīhi yu. Hatthayogā hatthī. Mataṅgassa isino apaccaṁ mātaṅgo, mahantaṁ aṅgaṁ sarīrametassāti vā mātaṅgo, ha nalopo, assākāro ca. Dve radā dantā yassa dvirado, ‘‘rada vilekhane dante’’ti hi nānatthasaṅgahe. Gaja sadde, gajatīti, a. Nago pabbato, so viya dissatīti nāgo, ṇo. Karena, mukhena cāti dvīhi pivatīti dvipo. I gamane, bho. Dantayogā dantī. Saṭṭhihāyano, dantāvalo, anekapo, mataṅgajo, karī, thambheramo, padmī, mahāmigo, pīlu, sindhuro, dīghamāruto, rājīvo, jalakakkho, nilluro, karaṭī, varaṅgo, suppakaṇṇo iccādīnipi hatthino nāmāni. Saṭṭhivassikattā, jātiyā saṭṭhivassakāle thāmena hāyanato vā saṭṭhihāyano.",
  "anya-e0810n2:491": "Vanakarīnaṁ yo yūthajeṭṭho, so sayūthānaṁ jeṭṭhattā yūthajeṭṭho. Sayūthe pāti rakkhatīti yūthapoti coccate.",
  "anya-e0810n2:492": "361. Kāḷāvakādīni etāni hatthirājānaṁ kulāni. Kalambate saddāyateti kāḷāvako, ṇvu, malopo. Gaṅgāyaṁ jāto gaṅgeyyo, ṭhānavasena sā saññā. Paṇḍaravaṇṇatāya paṇḍaro. Vaṇṇavasena tambavaṇṇatāya tambo. Piṅgalavaṇṇatāya piṅgalo. Gandhayuttatāya gandho. Maṅga gamanattho, sobhanagamanayuttatāya maṅgalo, atisāyane, pasaṁsāyaṁ vā lo. Hemavaṇṇatāya hemo. Uposathakule jātattā uposatho, upagantvā arayo usatīti vā uposatho, tho, usa dāhe, upapubbo vasa nivāse vā, vasso, uposatho, tithīviseso ca. Chabbaṇṇadantatāya chaddanto. Etesañca kāḷāvako dasannaṁ purisānaṁ balaṁ dhāreti, gaṅgeyyo dasannaṁ kāḷāvakānaṁ, evaṁ yāvachaddantā netabbo, sammāsambuddho pana dasannaṁ chaddantānaṁ balaṁ dhāreti, teneva bhagavā kāḷāvakahatthigaṇanāya koṭisahassabalaṁ dhāreti, purisagaṇanāya dasannaṁ purisakoṭisahassānaṁ balaṁ.",
  "anya-e0810n2:493": "362. Pādo karipote. Pañcavassāni yāva kalabho, kala saṅkhyāne, abho, kalabho, ḷatte kaḷabho, mātāpitūhi bharitabbattā bhiṅko, bharatissa bhiṅko. Karisāvakopyatra. Pādo mattamātaṅge. Dānaṁ pabhinno yassa pabhinno. Majjatīti matto, mada ummāde. Gaje jāyatīti gajjo, ṇyo, mado. So sañjāto yassa gajjito.",
  "anya-e0810n2:494": "Dvayaṁ hatthisamūhe. Hatthīnaṁ samūho hatthighaṭā. Gajānaṁ samūho gajatā, gāmajanabandhusahāyādīhi tā. Pādo hatthiniyaṁ. Hatthayogā hatthinī, ī, inī. Kaṇa sadde, iru, sakatthe ko. Kareṇukātipi, tadā karayogā kareṇukā, iṇu. Kariṇī, dhenukā, vasā, kareṇupyatra.",
  "anya-e0810n2:495": "363.Hatthisiropiṇḍā hatthino sirasi dve piṇḍā kumbhākhyā. Ke sirasi bhavatīti kumbho, assu, niggahītāgamo ca. Dvinnaṁ pana kumbhānaṁ majjhimaṁ vidu nāma amara 18.37. Aṅkusasaṅghātaṁ vindatyasminti vidu, pume, u. Dvayaṁ kaṇṇamūle. Cūḷa nimajjane, ṇvu, cūḷikā, cuda sañcodane vā, codenti ettha aṅkusādīhi adantanti cūḷikā, dassa ḷo, ṇvu.",
  "anya-e0810n2:496": "Āsate asminti āsanaṁ, khandhadeso. Khandho eva deso khandhadeso, tasmiṁ. Dvayaṁ pucchamūle. Pucchassa mūlaṁ heṭṭhimabhāgo.",
  "anya-e0810n2:497": "364. Tikaṁ gajabandhanathambhe. Ālantyasmiṁ, anena vā bandhanti ālānaṁ, yu. Āpubbo bandhanattho lādhātu. Āhananti bandhantyasmiṁ, anena vā āḷhako, hanadhātu, nassa ḷo, vaṇṇavipariyayo ca, ṇvu. Thambha paṭibandhane. Bandhopyatra.",
  "anya-e0810n2:498": "Tikaṁ saṅkhale. Anitthī tūti tvantaṁ liṅgapadaṁ. Gala secane. Nigaḷati bandhati yenāti nigaḷo, a, kattusādhanaṁ vā. Adi bandhane, andatīti anduko. Ṇvu, assu. Bhusaṁ khalatyanena saṅkhalaṁ, kaṭi vatthabandhanepi, ‘‘thīkaṭīvatthabandhepi, nigaḷe saṅkhalaṁ tisū’’ti cintāmaṇiṭīkā 18.41rabhaso. Saṅkhalikāpyatra.",
  "anya-e0810n2:499": "Dvayaṁ gajagaṇḍe. Gaṇḍa vadanekadese, adhātūnampi dhātūsu pāṭho, dhātu hi kriyattho. Gaṇḍo kapolasāmaññepi. Kaṭa vassāvaraṇesu, a. Dvayaṁ karimadajale. Dīyateti dānaṁ. Mada ummāde, karaṇe a.",
  "anya-e0810n2:500": "365. Dvayaṁ hatthikare. Soṇa vaṇṇagatīsu, ḍo, soḍa gabbe vā, niggahītāgamo, ṇo ca. Dvīsu dvepi.",
  "anya-e0810n2:501": "Dvayaṁ soṇḍagge. Karassa soṇḍassa aggaṁ. Pusa posane. Kharo, sassa ko, ussottaṁ, pusa vuḍḍhimhi vā, bhū, pusa snehasecanapūraṇesu vā, kiyādi, pusa dhāraṇe vā, curādi.",
  "anya-e0810n2:502": "Hatthissa kāyamajjhamhi bandhanarajju kacchā nāma. Kaca bandhane, cho. Dūsā, varatrāpyatra. Kutho nāma hatthipiṭṭhattharitacitrakambalaṁ, so ādi yesante kuthādayo. Kuthādayo eva kappano nāma bhavanti. Kappa sāmatthiye, sajjanāyañca , karaṇe yu. Kappanāpi. Kaca sajjanāyaṁ, tho, kutho, tīsu. ‘‘Napuṁsakamattharaṇaṁ, thī paveṇī kuthaṁ tisū’’ti cintāmaṇiṭīkā 18.42 hi vopālito. Paveṇī, attharaṇaṁ, vaṇṇo, paritthomoti ete kuthapariyāyā.",
  "anya-e0810n2:503": "366. Dvayaṁ rājārahe hatthini. Rājānamupagantvā vahitumarahatīti opavayho, arahatthe ṇyo. Rājānaṁ vahituṁ arahatīti rājavayho, ṇyo. Dvayaṁ kappitahatthini. Sajjā sajjanā sañjātā yasmiṁ sajjito. Kappā kappanā sañjātā yasmiṁ kappito. Etasmāyeva pāṭhā sajjakappā sajjanākappanānaṁ pariyāyāti ñeyyā.",
  "anya-e0810n2:504": "Hatthino pāde vijjhanakaṇṭako ‘‘tomaro’’tyuccate. Tujjateneneti tomaro, tuda byathane, aro, dassa mo, ottaṁ. Veṇukaṁpyatra kotraṁ veṇukamālānaṁ (amara 18.41), kvaci veḷukantipi pāṭho.",
  "anya-e0810n2:505": "367. Hatthino kaṇṇamūlamhi vijjhanakaṇṭako ‘‘tutta’’mityuccate. Tujjateneneti tuttaṁ, to. Hatthino matthakamhi vijjhanakaṇṭako ‘‘aṅkuso’’tyuccate. Aṅkate aneneti aṅkuso, aṅka lakkhaṇe, so, assu.",
  "anya-e0810n2:506": "Pajjaddhaṁ hatthārohe. Maḍi bhūsāyaṁ, hatthiṁ maṇḍayati rakkhatīti hatthimaṇḍo, sova hatthimeṇḍo, mi hiṁsāyaṁ vā, ḍo, niggahītāgamo. Hatthiṁ pāti rakkhatīti hatthipo, kammani ṇo. Hatthiṁ gopayati rakkhatīti hatthigopako. Gupa rakkhaṇe, sakatthe ko. Ādhoraṇo, nisādinopyatra.",
  "anya-e0810n2:507": "368. Mātaṅgahayādīnaṁ gamanādikriyāsikkhāpako ācariyo ‘‘gāmaṇīyo’’tyuccate. Gamanaṁ gāmo, bhāve ṇo. Hatthādīnaṁ gamanakriyā gāmo, taṁ neti sikkhāpetīti gāmaṇīyo, aññakriyāsikkhāpanetūpacārā, gāmaṁ vā hatthādisamūhaṁ netīti gāmaṇīyo, gamanaṁ vā sikkhāpetīti gāmaṇīyo, sabbatra nassa ṇattaṁ.",
  "anya-e0810n2:508": "Pādadvayaṁ asse. Haya gatiyaṁ, a. Turaṁ sīghaṁ gacchatīti turaṅgo, kvi, bindālopo, lope sati turago. Vāha payatane, a. Asa bhakkhane, a. Sindhūnamadūrabhavo janapadopi sindhavo, tatra bhavo sindhavo, saṁyogantattā na vuddhi. Ghoṭako, pīti, turaṅgamo, vājī, gandhabbo, sattiriccādīnipi asse. Ghuṭa parivattane, ṇvu. Pā pāne,ti. ‘‘Pāne thī pīti asse so’’ti ruddo. Vājayogā vājī, ī. ‘‘Esañca pubbaṁ pakkho āsi, sa tu devetyatyatthitena sālībhūtamuninā sakkaṁ payojetvā vajirachedito’’ti nikāyantariyā. Sapa samavāye,ti, satti, sāmatthiyepi.",
  "anya-e0810n2:509": "369.Tassa assassa bhedo viseso assataro, assaṁ taratīti assataro, tara atikkamane, tarapaccayenāpi siddhaṁ. Padhānassabhūmibhavo sujātiko avikārī kulīnako asso ājānīyo nāma, ā bhuso kāraṇākāraṇaṁ jānātīti ājānīyo, anīyo, ṇyapaccayena vā siddhaṁ, tadā ‘‘kiyādito nā’’ti nāgamo, īkārāgamo ca cintāmaṇiṭīkā 18.44 gāthāyampi passitabbaṁ. Kule sambhūto kulīnako, īno, sakatthe ko. Saṅgāme garusatthappahārena nihato santo piyo sāmikaṁ na jahati sukhaṁ vahanasīlo yo asso, so vinītasaddenoccate. Visesena dammataṁ neti yanti vinīto.",
  "anya-e0810n2:510": "Dvayaṁ assapote. Kasa gamane, oro, assi, kiñci saratīti vā kisoro, bindulopo, asso ca, hayo eva bālattā hayapotako, appatthe ko.",
  "anya-e0810n2:511": "370. Dvayaṁ athāmasse. Ghuṭa parivattane, ṇvu, ghoṭako, assasāmaññepyayaṁ, kharaṁ gacchatīti khaluṅgo, so eva khaḷuṅko, gakārassa kakāraṁ katvā, rassa lo, ḷattamuttañca, khaḷukotipi. Javena sabbesamadhiko asso javano, yu.",
  "anya-e0810n2:512": "Dvayaṁ kavītikhyāte mukhabandhane. Mukhamātiṭṭhatīti mukhāṭhānaṁ. Khe mukhavivare līno khalīno. ‘‘Kavikā tu khalīnoti khalīne thī (?), kaviyaṁ kathanaṁtyapī’’ti rabhaso. Kavi, kavikāpyatra. Ku sadde. I, ī ca, sakatthe ko. Vāsaddena napuṁsakattaṁ samuccinoti. Vuttañca amarakose ‘‘kavikā tu khalīno’nitthī’’ti amara 18.49.",
  "anya-e0810n2:513": "Assābhitāḷinī vettavikatādi kasā nāma. Kasa gamane, a, karaṇasādhanaṁ.",
  "anya-e0810n2:514": "371. Assassa nāsāgatarajjumhi kusā, kusa silesane. Dvayaṁ assāyaṁ. Vala saṁvaraṇe, vo, ḷattaṁ, ā, vaḷavā. Asatīti assā, ‘‘itthiyamatiyavo vā’’ti a, ā ca, assā. Vāmīpyatra. Dvayaṁ khure. Khura chedane. Saṁ sukhaṁ pharatyanena saphaṁ, nerutto. ‘‘Saphaṁ klīve khuro pumā’’ti amara 18.49amarakoso.",
  "anya-e0810n2:515": "Dvayaṁ pucchamatte. Puccha pamāde. Na gacchatīti naṅguṭṭho, aṅga gamane, ṭho, assu, dvepi anitthiyaṁ. Lūmaṁpyatra. Dvayaṁ kesavati naṅguṭṭhamatte, na tu hatthino eva. Vālasamūhayogā vālahattho, yathā kesahattho caye, tathātrāpi. Vālo dhiyyate asminti vāladhi, i.",
  "anya-e0810n2:516": "Etthānāgatāpi assassa dhārākhyā dhāvākhyā (ka.) pañca gatiyo kathetabbā. Yathā –",
  "anya-e0810n2:517": "Akkanditaṁ dhoritakaṁ, recitaṁ vaggitaṁ plutaṁ;",
  "anya-e0810n2:518": "Gatiyome pañca dhārā dhāvā (ka.), assānaṁ viññunā matā amara 18.48-9.",
  "anya-e0810n2:519": "Tattha vitthambhā samāvagati akkanditaṁ, kandi gatisosanesu, to. Tato adhikā caturāgati dhoritakaṁ, dhora gaticāturiye, to, sakatthe ko. Maṇḍalikāyānena gamanaṁ recitaṁ, rica viyojanasambajjhanesu, sambajjhanaṁ missanaṁ. Vegena parikkhitto paricaraṇaṁ vaggitaṁ, vagga gamanattho. Turaṁ samena gamanaṁ plutaṁ, plu gatiyaṁ. Ta’dutta’massasatthe ‘‘samo’dhiko layo vegī, turitasso bhave kamā’’ti.",
  "anya-e0810n2:520": "372. Dvayaṁ yuddhatthe cakkayuttayāne. Sanda gamane, sandate gamyateneneti sandano, yu. Ramateneneti ratho, tho, malopo. Sataṅgopyatra. Satamaṅgānyassa.",
  "anya-e0810n2:521": "Yaṁ na raṇāya yuddhatthaṁ cakkayuttaṁ yānaṁ, api tu kīḷābhamanādyatthaṁ, so pussaratho. Vuttañca amarakose ‘‘ayaṁ pussaratho cakka-yānaṁ na samarāya ya’’nti amara 18.51. Pusa pāsane, so, pusanāmakena phalavisesena yutto ratho pussaratho, pussanakkhattena kato, sajjito vā rathoti pussaratho.",
  "anya-e0810n2:522": "Byagghassa cammāvuto parikkhitto ratho veyyaggho nāma, byagghassa vikāro cammaṁ veyyagghaṁ, ṇo, tena parivuto ratho veyyaggho, ṇo, ubhayatrāpi vuḍḍhāgamo. ‘‘Paccattaṁ paccatthaṁ (ka.) ayanti gacchantīti paccayā’’ti vacanatthato paccattameva paccatthameva (?) paccayā bhavanti, yathā kāritantasmāpi payojakavasena anekakāritapaccayā. Dīpino cammāvuto ratho dīpo nāma, dīpino vikāro cammaṁ dīpaṁ, ṇo, tena parivuto ratho dīpo, ṇo.",
  "anya-e0810n2:523": "373. Dvayaṁ purisayuttayāne. Si sevāyaṁ. Sukhatthikehi sevīyateti sivikā, ṇvu, vāgamo, ittaṁ, kitapaccayā hi yebhuyyena kammādīsupi vattanti, kiccapaccayā ca kattaripi, yathā ‘‘vinayo, nissayo, tapanīyā dhammā’’tyādīsu, mahāpadesena vā kitakiccapaccayānaṁ kattukammādīsvapi pavatti veditabbā, sivaṁ karotīti vā sivikā, iko. Yāpyehi adhamehi yāyate niyyateti yāpyayānaṁ. ‘‘Yāpya pānīyake nindye’’ti hi nānatthasaṅgahe.",
  "anya-e0810n2:524": "Dvayaṁ sakaṭe. Anitthī tūti tvantaṁ liṅgapadaṁ. Saka sattiyaṁ, aṭo. Ana pāṇane, karaṇasādhanaṁ, natthi nāsā yassāti vā anaṁ, sālopo, rasso ca. Klīve’naṁ, sakaṭo, nitthītyamarakosoamara 18.52.",
  "anya-e0810n2:525": "Dvayaṁ cakke. Karoti gamanamaneneti cakkaṁ, dvittaṁ, cakkādi. Rathassa aṅgaṁ rathaṅgaṁ. Tassa cakkassa anto avasānaṁ nemi, sā nāriyaṁ itthiyaṁ. Nayati cakkaṁ nemi. Yā bhūmiṁ phusati, nī naye, mi, īpaccaye nemī ca. Padhipyatra.",
  "anya-e0810n2:526": "374.Tammajjhe tassa rathassa, cakkassa vā majjhe cakkākāro piṇḍikā, yassaṁ sabbāni kaṭṭhāni āsajjante. Piṇḍikāsāhacariyā nābhi itthī, īpaccaye nābhī ca. Sabbāni kaṭṭhāni piṇḍetīti piṇḍikā, piṇḍa saṅghāte, a, sakatthe ko. Piṇḍīpi, nābhi viyāti nābhi.",
  "anya-e0810n2:527": "Rathassa yugakaṭṭhaṁ yatra āsajjate, sa yugandharo. Kuṁ pathaviṁ vuṇoti acchādayatīti kubbaro, vu saṁvaraṇe, ro, ussattaṁ. Yugaṁ dhāretīti yugandharo, saññāyaṁ a, abhidhānā rasso.",
  "anya-e0810n2:528": "Akkho sakaṭaṁ, tadavayavo vā, tathā cāhājayācariyo –",
  "anya-e0810n2:529": "‘‘Akkho vibhīṭake nimbe, sakaṭe ca byavahāre;",
  "anya-e0810n2:530": "Rathassāvayave kasse, pāsakepya’kkha’mindriye’’ti.",
  "anya-e0810n2:531": "Tassaggagate kīle āṇī, itthī. Aṇipi, ‘‘sīmāssikkhaggakīlesu, aṇī āṇī ime dvisū’’ti cintāmaṇiṭīkā 18.56 hi ruddo dvidhā paṭhati. ‘‘Aṇī āṇī ca akkhaggakīle sīmāssisu matā’’ti ca nānatthasaṅgahopi. Assi koṇo. Aṇa sadde, ṇi. Pubbapakkhe na vuḍḍhi, ana pāṇane vā, ṇattaṁ. Kaṇḍakādisatthehi parirakkhaṇatthaṁ kato rathāvaraṇo varutho, yo ‘‘rathaguttī’’ti khyāto. Vara varaṇe, varaṇametthāvaraṇaṁ, yathā rathaṁ thiratthaṁ taṭṭhañca gopatīti rathagutti, itthī, ‘‘gutti kārāgāre vuttā, bhūgate rakkhaṇe yame’’ti nānatthasaṅgahe.",
  "anya-e0810n2:532": "375. Rathādīnaṁ purobhāgasaṅkhāte mukhe dhuro. Dhara dhāraṇe, assu, yānamukhaṁpyatra. Akkhopakkharādayo rathassa aṅgā nāma. Aka gamane, kho, akkho, dvinnaṁ rathacakkānaṁ antaragato kaṭṭhaviseso. Upari karīyateti upakkharo, akkhassopari kaṭṭhaviseso. Amarakose pana upakkharasaddassa sabbarathāvayavavācakattaṁ vuttaṁ ‘‘rathaṅgantu upakkharo’’ti amara 18.55. ‘‘Apakkharo’’tipi pāṭho.",
  "anya-e0810n2:533": "Sabbasmiṁ hatthādike vāhane yānādittayaṁ, sabbatra karaṇasādhanaṁ. Yojanīyaṁ yujjatenenāti yoggaṁ, ṇyo. Pattaṁ dhoraṇañcātra. Pata gatiyaṁ. Dhora gaticāturiye, etthāpi karaṇasādhanaṁ.",
  "anya-e0810n2:534": "376. Catukkaṁ sārathimhi. Rathena carati sīlenāti rathacārī. Savati perayatīti sūto, sū peraṇe, to. Aja gamane. Pājetīti pājitā, ritu, dīghādi. Sara gatiyaṁ, thi, rathena saha gacchatīti vā sārathi, iṇa, aññatropacārā. Niyantā, yantā, khattā, sabyaṭṭho, dakkhiṇattho, rathakuṭumbīpyatra.",
  "anya-e0810n2:535": "‘‘Niyantā pājitā yantā, sūto khattā ca sārathi;",
  "anya-e0810n2:536": "Sabyaṭṭho dakkhiṇattho ca, saññā rathakuṭumbino’’ti amara 18.56-60. –",
  "anya-e0810n2:537": "Vuttaṁ . Atthato sārathino rathakuṭumbī ca nāmaṁ. Rathanāyake tu ‘‘rathāroho ca rathiko rathī’’ti pacchā vakkhati. Khudi saṁpesane, tu, dassa to, ussattañca, khattā.",
  "anya-e0810n2:538": "Tikaṁ rathe pājitatarā aññe yodhā, atra ye ‘‘rathanāyakā’’tipyuccante. Rathamārohatīti rathiko, rathī ca. Rathena yujjatīti vā rathiko, rathī ca. Rathino, sandanārohopyatra. Dvayaṁ yodhe. Yudha sampahāre, ṇo. Bhaṭati yujjatīti bhaṭo, a. Kvaci yoddhopi.",
  "anya-e0810n2:539": "377-379. Catukkaṁ padātike. Padehi atati ajatīti padāti, ata sātaccagamane, i. Pada gamane. Padatīti patti, i, dvittaṁ. Padena adatīti vā patti, alopo, dassa to, ime dve, vakkhamānā dve ca pume. Padehi gacchatīti padago, padiko. Pādātiko, padājayopyatra pādehi ajati ī, rasso ca padājiṁ (cintāmaṇiṭīkā 18.66).",
  "anya-e0810n2:540": "Chakkaṁ kavace. Naha bandhane, karaṇe ṇo. Kaṅka gatyattho, aṭo. Varīyate tanti vammaṁ, vara varaṇe, vara icchāyaṁ vā, mo, rassa mo. Kaca bandhane, a, vakāravaṇṇāgamo. Uro chādayantyanenāti uracchado. Vāsaddo dvinnaṁ punnapuṁsakattaṁ sampiṇḍeti. Jala dittiyaṁ, ṇvu. Tanuttaṁ, daṁsanaṁ, jagaropyatra. ‘‘Jagaro kaṅkaṭo yogo, sannāho ca uracchado’’ti cintāmaṇiṭīkā 18.64 byākhyāsudhā 2.8.64vopālito.",
  "anya-e0810n2:541": "Tikaṁ katasannāhe. Cammena sammā naddhavāti sannaddho, dho. Sajju gatiyaṁ, a. Vammena naddhavā vammiko. Daṁsito, uracchadiko, byūḷhakaṅkaṭo, jagarikopyatra.",
  "anya-e0810n2:542": "Dvayaṁ paridahite vatthādo. Āpatipubbo mucadhātu paridahane, ubhayattha to, bhūjādi. Pakkhe ‘‘susapacasakato kkhakkā ce’’ti sutte cakārena tapaccayassa kko, dhātvantalopo ca. Pinaddho, apinaddhopyatra. Pubbapakkhe apissākāralopo.",
  "anya-e0810n2:543": "Catukkaṁ abhicārapadātimhi. Pure caraṇasīlo, sattamiyā alopo ubhayatrāpi. Pubbe ṇī. Parapakkhe a, pubbaṁ, pubbe vā gacchatīti pubbaṅgamo, dutiyāyālopo. Purogo, aggesaro, paṭṭho, aggatosaro, purassaro, purogamopyatra.",
  "anya-e0810n2:544": "Dvayaṁ asīghagāmini. Mandaṁ gacchati sīlenāti mandagāmī, ṇī. Mantha viloḷane, anekatthattā saṁkilese ca. Saṁkilissateti mantharo, aro.",
  "anya-e0810n2:545": "Tikaṁ vegini. Turameti gacchatīti turito, i gatiyaṁ, to. Turassi, pajavī, javopyatra. Dvayaṁ jetuyoggatāmatte. Ji jaye, tabbo, jetabbaṁ, ṇyapaccaye jeyyaṁ.",
  "anya-e0810n2:546": "380. Tikaṁ sūre. Sura vīra vikkanteti curādidhātu. Surayati, vīrayatīti sūro, vīro ca, a, dīghādi, kanta chedane. Vikkanto. Dvayaṁ sahāyamatte. Saha eti gacchatīti sahāyo, sabbatra kattari ca a. Anusaddo pacchāttho. Samāti ete dve tulyatthā. Anuplapo, abhisaropi. Sannaddhappabhutī sannaddhasaddādayo anucarantā tīsu.",
  "anya-e0810n2:547": "Pātheyyaṁ nāma rājādīnaṁ yātrāsveva bahulaṁ pavattatīti idha taṁ vuttaṁ, pathe hitaṁ pātheyyaṁ, eyyo. Samba maṇḍale, alo, sameti addhānaparissamametenāti vā sambalaṁ, alo, bāgamo ca.",
  "anya-e0810n2:548": "381. Catukkaṁ senāyaṁ. Vāhayogā vāhinī. Dhajayogā dhajinī. Si bandhane, no, senā. Camu adane, ū. Camati bhīrunti camū. Putanā, anīkinī, varūthinīpyatra. Ettha ca putanā anīkinī vāhinī camū senābhedepi. ‘‘Putanā’nīkinī camū, senā senāntarepi ce’’ti ruddo, ‘‘senāpabhede senāyaṁ, savantyamapi vāhinī’’ti rabhaso ca. Cakkāditikaṁ sāmaññena senāyaṁ, senaṅge ca. Cāṇakye tu senāvisese anīko vutto ‘‘tīṇi tikānyanīka’’nti.",
  "anya-e0810n2:549": "Asseva kāmandakīye vivaraṇaṁ, yathā –",
  "anya-e0810n2:550": "‘‘Assassa pattiyodhā ye, bhaveyyuṁ purisā tayo;",
  "anya-e0810n2:551": "Iti kappā tu pañcassā, vidheyyā kuñjarassa tu;",
  "anya-e0810n2:552": "Pādaṅgo pājitāvanto, purisā dasa pañca ca;",
  "anya-e0810n2:553": "Vidhānamiti nāgassa, catukkaṁ sandanassa ca;",
  "anya-e0810n2:554": "Anīkamiti viññeyya-miti kappā nava dvipā’’ti.",
  "anya-e0810n2:555": "Karīyate viggaho yeneti cakkaṁ. Bala saṁvaraṇe, a. Aṇa sadde, iko. Vākāro napuṁsakattaṁ samuccinoti.",
  "anya-e0810n2:556": "Caturaṅgabalāya susannaddhāya senāya yuddhatthaṁ desavidese vinyāso vibhajitvā nyasanaṁ ṭhapanaṁ byūho kathyate. Vibhajitvā ūhanaṁ ṭhapanaṁ byūho. Tabbhedā daṇḍabhogamaṇḍalāsaṁhatā cattāro pakatibyūhā. Tatra anīkānaṁ tiriyato vutti daṇḍo. Samatthānamanīkānamanvāvutti aññoññato vutti bhogo. Maṇḍalaracanāya sarantānamanīkānaṁ sabbato vutti sappasarīramiva maṇḍalo. Ṭhitānamitaretarāsaṁ hatānaṁ visiliṭṭhatarānaṁ anīkānaṁ puthuvutti asaṁhato. Taduttaṁ kāmandakena –",
  "anya-e0810n2:557": "‘‘Tiriyato vutti daṇḍākhyā, bhogonvāvuttireva ca;",
  "anya-e0810n2:558": "Maṇḍalo sabbatovutti, puthuvutti asaṁhato’’ti.",
  "anya-e0810n2:559": "Byūhasamaveto eva byūhassekadeso pacchābhāgo byūhapaṇhi, byūhassa pacchā, byūhantarameva vā. Yatra ṭhito rājā sasenaṁ paṭiggaṇhati, taṁ senāya pacchā dhanusatadvayantarena ṭhitaparisasahitaṁ anīkaṁ ‘‘paṭiggaho’’tyuccate.",
  "anya-e0810n2:560": "382-383. Eko hatthī dvādasapurisasahito ‘‘eko hatthī’’tyuccate, etena lakkhaṇena adhamantato heṭṭhimaparicchedena tayo hatthino hatthānīkaṁ nāma, tathā eko turaṅgo tipurisasahito, eko ca ratho catupurisasahito eko hayo, eko rathoti etena lakkhaṇena adhamantato tayo hayā ca tayo rathā ca hayānīkaṁ, rathānīkaṁ nāma, tenāha ‘‘tayo tayo gajādayo’’ti. Sasatthā khaggādisatthahatthā catujjanā cattāro purisā pattānīkaṁ nāma vuttā. Heṭṭhimantatoyevetthāpi paricchedo. Amarakose tvaññathā kathitā –",
  "anya-e0810n2:561": "‘‘Ekakebharathā tyassā, patti pañcapadātikā;",
  "anya-e0810n2:562": "Patyaṅgehi tiguṇehi, kamā saññā yathottaraṁ.",
  "anya-e0810n2:563": "Senāmukhaṁ gumbagaṇā, vāhinī putanā camū;",
  "anya-e0810n2:564": "Anīkinī ca tāsantu, dasa akkhobhinī mata’’nti amara 18.80-1.",
  "anya-e0810n2:565": "Tassattho – tīhi assehi gajenekena rathena ca padātībhi ca pañcahi patti nāma senantaraṁ. Patyaṅgehi sabbehi gajādīhi yathāpubbaṁ guṇehi yathottaraṁ kamena senāmukhādikā saññā bhavati. Yathottaranti vacanena yathāpubbamityatthamāha, tenedaṁ vuttaṁ ‘‘bhavati tayo pattino senāmukhaṁ. Tīhi senāmukhehi gumbo. Gumbattayena gaṇo. Gaṇattayaṁ vāhinī. Vāhinittayaṁ putanā. Putanattayaṁ camū. Camuttayaṁ anīkinī. Tāsaṁ anīkinīnaṁ dasa akkhobhinī’’ti.",
  "anya-e0810n2:566": "Tatra rathānaṁ saṅkhyā sattatisahitehi aṭṭhasatehādhikānyekavīsatisahassāni, evameva gajānampi saṅkhyā, tathā ca –",
  "anya-e0810n2:567": "Pañcasaṭṭhisahassāni, chasatāni daseva tu;",
  "anya-e0810n2:568": "Saṅkhyā tā turaṅgānañhi, vinā rathe turaṅgame.",
  "anya-e0810n2:569": "Narānaṁ satasahassaṁ, sahassāni naveva ca;",
  "anya-e0810n2:570": "Satāni tīṇi ca’ññāni, paññāsañca padātayoti byākhyāsudhā 2.8.80.",
  "anya-e0810n2:571": "384. Heṭṭhimaparicchedena senaṁ dassetvā ukkaṭṭhaparicchedena dassetumāha ‘‘saṭṭhi…pe… yanti’’ccādi. Yantiyā yānaṁ kubbantiyā senāya kattubhūtāya dhūlīkatesu santesu. Kesu? Saṭṭhivaṁsakalāpesu. Kittakappamāṇesu? Paccekaṁ saṭṭhidaṇḍavantesu, esā akkhobhinī nāma senā ukkaṭṭhaparicchedena. Kenaci khobhetumasakkuṇeyyatāya akkhobhinī, yu, nadādi. Khubha calane.",
  "anya-e0810n2:572": "385. Catukkaṁ sampattiyaṁ. Dhanukkaṁso sampatti. Pada gamane, bhāveti. Yupakkhe ‘‘itthiyamatiyavo vā’’ti a. Lakkha dassanaṅkesu, ī, lakkhī, sirī ca pubbe devatāvasena vuttā, idha dhanukkaṁsavasena.",
  "anya-e0810n2:573": "Dvayaṁ sampattiviparītāyaṁ. Virūpaṁ pajjatīti vipatti, padimhā kattariti. Virūpaṁ pajjanaṁ vā vipatti, bhāveti. Āpadāsahacaraṇato vipatti thiyaṁ.",
  "anya-e0810n2:574": "Catukkaṁ satthamatte. Ādāya yujjhante yanti āvudhaṁ, yassa vo. Āyudhaṁ vā. Hara haraṇe. Harati jīvitanti heti,ti, asse, ralopo, hanativasena vā siddhaṁ. Sasa hiṁsāyaṁ, tho. Atthaṁpyatra. Asu khepane.",
  "anya-e0810n2:575": "386-387. Saṅkhepenāyudhaṁ dassetumāha. Muttāmuttañca amuttañca pāṇito muttañca yantamuttañceti sakalaṁ taṁ āyudhaṁ catubbidhaṁ bahūnampi tabbhedānativattanato.",
  "anya-e0810n2:576": "Catunnaṁ sarūpamāha ‘‘muttāmuttañcā’’di. Yaṭṭhi nāma satthaviseso, na kattaradaṇḍo.",
  "anya-e0810n2:577": "‘‘Yaṭṭhi hāralatāsattha-bhedesu dhanudaṇḍake’’ti hi nānatthasaṅgahe.",
  "anya-e0810n2:578": "Tadādi āyudhaṁ muttañca taṁ amuttañceti muttāmuttaṁ, kammadhārayo, yathā katākataṁ. Churikā asiputti, tadādikaṁ amuttaṁ. Yanta saṅkocane, yantaṁ, dhanvādi.",
  "anya-e0810n2:579": "388-389. Pañcakaṁ dhanumhi. Usuṁ asati khipatīti, kammani ṇo, ussi. Dhana dhaññe, u, hana hiṁsāyaṁ vā, u, hassa dho, dhanu. ‘‘Dhanu vaṁsavisuddhopi, nigguṇo kiṁ karissatī’’ti hitopadesa kathāmukha 23 pume payogo. ‘‘Sarā vāpo dhanu itthī, tuṇatā tiṇatāpice’’ti tikaṇḍasesa 2.8.51tikaṇḍaseso. Kiṁ nāmena daṇḍayatīti kodaṇḍaṁ, daṇḍa nipātane, kiṁ nāmena damyatīti vā kodaṇḍaṁ, damudhātumhā ḍo, kiṁ nāmena dunotīti vā kodaṇḍaṁ, du paritāpe, ḍo nipātito, kuṭilattā vā kucchito daṇḍo yassatthīti kodaṇḍaṁ. Capa santāpe, a, capo, vaṁsabhedo, tabbikāro cāpo, ṇo. Saramasati khipatīti sarāsanaṁ. Kammukampi. Kammāya pabhavatīti kammukaṁ.",
  "anya-e0810n2:580": "Tikaṁ guṇe. Gacchati saro yenāti guṇo, massa ṇo, assu, gu sadde vā, gavati etenāti guṇo, yu, ṇattaṁ. Jara vayohānimhi, a, jiyādeso. Pakkhe ikāralopo, jayā. ‘‘Jiyā cāthā’’tipi pāṭho, tadā dvayaṁ guṇe. Mubbī, siñjinīpyatra. Mubbavikāro mubbī. Siñja abyattasadde, inī.",
  "anya-e0810n2:581": "Tipādo kaṇḍe. Sara hiṁsāyaṁ. Sarantyanenāti, pume, saññāyaṁ ṇo. Pattaṁ vājo, taṁyogā pattī, ī. Sā tanukaraṇāvasānesu, divādi, ṇvu, yassālopo. Vaṇyate saddāyateneneti vāṇo, ṇo, vaṇa sadde. Kaṇyateneneti kaṇḍaṁ, kaṇa sadde, ḍo, kaṇḍa bhede vā. Isa gamane, u, issu, usa dāhe vā. Khura chedane, apo, atha vā khe arati gacchatīti khuro, assu, taṁ pātīti khurappo. Tija nisāne, yu. Asa khipane, kamme yu. Visikho, ajimhago, khago, āsugo, kalambo, maggaṇo, ropopyatra. Visanto khaṇatīti visikho. Kala made, ambo. Magga anvesane, yu. Rupa vimohane, divādi, a, ropo. ‘‘Thūlakheḍo vipāṭo ca, citrapuṅkho saropi ce’’ti tikaṇḍasesa 2.8.52tikaṇḍasese.",
  "anya-e0810n2:582": "Pañcakaṁ kalāpe. Tūṇa pūraṇe, curādi, nadādi. ‘‘Tūṇo nisaṅgo tūṇiro, upāsaṅgo ca vāṇadhi’’riti cintāmaṇiṭīkā 18.88amaramālāyaṁ puṁsakaṇḍe. ‘‘Tūṇā’’tipi itthiliṅgappakaraṇe vutto, idha pana ‘‘tuṇī, tūṇo’’ti dvīsu, sarasamūhānaṁ ṭhānattā kalāpo. Irapaccaye tūṇiro. Vāṇā sarā dhiyantetreti vāṇadhi. ‘‘Tūṇo pasaṅga tūṇira-nisaṅgā vāṇadhi dvisū’’tyamarasīhe.",
  "anya-e0810n2:583": "390. Dvayaṁ vāje, yaṁ ‘‘kaṇḍapatta’’mityuccate. Pata gamane, karaṇe kho, tassa ko, pakkhena katattā vā pakkho. Vajatyanenāti vājo, ṇo. Visamapivitthāti visappīto saro diddho nāma. Disa appītiyaṁ, to. Littopyatra.",
  "anya-e0810n2:584": "Tikaṁ vijjhitabbe. Vijjhanatthaṁ lakkhyateti lakkhaṁ. Vijjhitabbanti vejjhaṁ, ṇyo, jhassa jjho, isse. Saro vayati gacchati yasmiṁ sarabyaṁ, vassākāralopo. Niccaṁ sarānamabhyāsanaṁ vasīkaraṇaṁ sarābhyāso. ‘‘Byādhepyupāsanāyañca, vāṇābhyāsepyupāsana’’nti ruddo. Lakkhamupagantvā asanaṁ khipanaṁ upāsanaṁ.",
  "anya-e0810n2:585": "391. Pañcakaṁ khagge. Maṇḍalaṁ aggaṁ yassa. Niggato tiṁsato’ṅgulito nettiṁso. Asa khepane, asate khippateti asi, i. Khagga khaṇḍabhede. Sāyako sarepi. Candahāso, riṭṭhi, kakkhalako, karavālopyatra. Tassa khaggassa pidhāne kosi, itthī. Kusa silesane, i, kosi, rassanto. Khaggachurikādīnaṁ muṭṭhiyaṁ tharusaddo. Thara satthagatiyaṁ, u.",
  "anya-e0810n2:586": "392. Tikaṁ khaggādīnaṁ satthānaṁ vāraṇaphalake. Kheṭa bhakkhane, ṇvu. Phala visāraṇe, ṇvu. Phalatīti phalakaṁ, anitthī. Cara gatibhakkhanesu, mo, camu adane vā, a. Phalampi.",
  "anya-e0810n2:587": "Vaṇṭānihārassākhaggākati hatthakuṇḍādi illī, ilīpi, ila gatiyaṁ, nadādi. Karaṁ pālayatīti karapālikā, ṇvu.",
  "anya-e0810n2:588": "Dvayaṁ asiputtiyaṁ. Chura chedane, ṇvu. Sasu hiṁsāyaṁ,ti, nadādi. Asino puttī, asidhenukāpi.",
  "anya-e0810n2:589": "Dvayaṁ vaḍḍhakīnaṁ muggarehi samānākārāyudhabhede. Laga saṅge, alo, assu, ḷattañca. Muraṁ giratīti muggaro, rassa go, gira niggiraṇe, muccatīti vā muggaro, aro. Dughaṇo, ghanopi.",
  "anya-e0810n2:590": "393. Dvayaṁ salle. Sala āsugatiyaṁ, a, sara hiṁsāyaṁ vā, lo, rassa lo. Saṅka saṅkāyaṁ, u. Sūlampi. Sūla rujāyaṁ.",
  "anya-e0810n2:591": "Dvayaṁ vāsiyaṁ. Vasa chedanasnehāvahāraṇesu, ṇī. Taccha tanukaraṇe, yu, nadādi.",
  "anya-e0810n2:592": "Dvayaṁ pharasumhi. Chedakattā kucchitā dhārā yassāti kudhārī. Kudhāropi. Paraṁ sasati hiṁsatīti pharasu. U, passa pho, salopo ca. Parasupi, so parasusaddo napuṁsako. Parasudhopyatra.",
  "anya-e0810n2:593": "Dvayaṁ pāsāṇavidāraṇe. Ṭaṅka bandhane. Dara vidāraṇe. Pāsāṇaṁ dārayatīti pāsāṇadāraṇo, yu. Pāsāṇadārakopi.",
  "anya-e0810n2:594": "394. Dvayaṁ hatthappamāṇe kaṇaye kaṇḍe (cintāmaṇiṭīkā). Cakkapūraṇādivāyuvasena khippate. Kaṇa sadde, ayo. Bhindanasīlatāya bhindī, vāti gacchati tenāti vālo, alo, bhindī ca so vālo cāti bhindivālo, ḷatte bhindivāḷo, rasso.",
  "anya-e0810n2:595": "Cakkādayo satthabhedā. Tatra cakkākāro āyudhaviseso cakkaṁ. Kanta chedane, assu, kunto dīghadaṇḍo. Gadā, satti ca pasiddhā.",
  "anya-e0810n2:596": "Tikaṁ koṇabhāge. Kuṇa saddopakaraṇesu, kuṇa saṅkocane vā, ṇo. Si sevāyaṁ, a, rasso, asso. Kuṭa koṭille, iṇa.",
  "anya-e0810n2:597": "395. Dvipādaṁ vijigīsassa yātrāyaṁ, sabbatra bhāvasādhanaṁ. Yā pāpuṇe, nikkhamitvā yāyate niyyānaṁ, yu. ‘‘Chadādīhi tatraṇa’’ti traṇa. Yātrā, ā. Nadādino ākatigaṇattā īpaccayābhāvo. Ṭhā gatinivattiyaṁ, papubbo yāne, yu, patiṭṭhīyate paṭṭhānaṁ, purecārimhi paṭṭho.",
  "anya-e0810n2:598": "Pañcakaṁ dhūlīmatte. Tathā ca ‘‘paṁsu khodo mato reṇu, cuṇṇo dhūli’tthiyaṁ bhave’’tyamaramālā. Cuṇṇa pisane, cuṇṇa sañcuṇṇane vā. Paṁsa nāsane, u. Ranja rāge, rajo, manogaṇopi napuṁsake, taṁsahacaraṇato paṁsupi. ‘‘Klivaṁ’parādhe reṇumhī’’ti rabhaso. Atha vā cuṇṇarajosahacaraṇato paṁsu napuṁsake. Dhū vidhunane, dhū kampane vā, li, nadādi. Ri gatiyaṁ, ṇu, isse.",
  "anya-e0810n2:599": "396. Vaṁsakkamavedīvaṁsathutiṁ yo kubbati, so māgadho. Tasmiṁ madhuko vutto. So ca khattiyāvessasambhavo bhavati, vaṁsamaggaṁ thavatīti māgadho, thassa dho. Maggaṁ dhavatīti madhuko, ṇvu, ggalopo.",
  "anya-e0810n2:600": "Vīriyādithutiṁ sīlena yo paṭhati, so vandī, tassīlādīsu ṇī.",
  "anya-e0810n2:601": "Yo nisāvasānaṁ vibhāvento bodhayati, so vetāḷiko, vibhāvento tāḷasaddena bodhayatīti vetāḷiko, ṇiko.",
  "anya-e0810n2:602": "Cakkena caranto bahūhi pīḷetvā yo paṭhati, so cakkiko, ubhayatra caratyatthe iko. Ghaṇṭa bhāsattho, curādi.",
  "anya-e0810n2:603": "397. Pañcakaṁ dhaje. Kita nivāse, rogāpanayane ca, u, kitati apaneti etenāti ketu. Dhaja gamane, a. Uppatatīti paṭākā, āko, paṭa gatiyaṁ vā, paṭākā. Kena vātena dalīyate vidārīyateti kadalī, nadādi, chinnabhinnattā kucchitaṁ dalaṁ pattametissātthīti vā kadalī, paṭākā sahacaraṇato itthiyaṁ. Kadalī mocepi. Yumhi ketanaṁ. Ettha ca dhajasahacaraṇato ketu punnapuṁsake. ‘‘Paṭākā vejayantī ca, ketanaṁ dhaja’manitthī’’tya amara 18.99marakose.",
  "anya-e0810n2:604": "Aññamaññasseti ekamapekkhitvā aparassāparaṁ apekkhitvā aññassa. Yo ahaṁkāro abhimāno, so ‘‘ahaṁ aha’’miti karotīti ahamahamikā bhave. ‘‘Ahaṁ aggo bhavāmi, ahaṁ aggo bhavāmī’’ti aññamaññamatikkamma yodhānaṁ samagge dhāvanaṁ, tatra tu ahaṁpubbikā. Ahaṁsaddo vibhattipatirūpako nipāto, sakatthe kapaccaye kate vicchāyaṁ gamyamānattā dvittābhāvo.",
  "anya-e0810n2:605": "398. Catukkaṁ bale. Bala pāṇane, karaṇe a. Dhā gatinivattiyaṁ, karaṇe mo, dhassa tho. Sahatenenāti sahaṁ, sahopi. Saka sattiyaṁ,ti. Draviṇaṁ, taro, parakkamo, pāṇopi.",
  "anya-e0810n2:606": "Atisūratā vikkamo nāma.",
  "anya-e0810n2:607": "Jaye jite sati, kāraṇabhūte vā kataṁ pānaṁ jayapānaṁ. Amarakose pana ‘‘vīrapānaṁ tu yaṁ pānaṁ, jāte bhāvini vā raṇe’’ti amara 18.103 vuttaṁ. Tassattho – bhavissatiraṇe jīvitasaṁsayā saṁhāsuppādanatthaṁ, devatāyācanapubbakaṁ sajātiyehi saha sambhūya yodhānaṁ yaṁ pānaṁ jāte ca raṇe vijayassa sandassanatthaṁ, taṁ vīrapānamuccate.",
  "anya-e0810n2:608": "399-400. Sāḍḍhapajjaṁ yuddhe. Saṅgāma yuddhe, curādi, a. Hara haraṇe, pasayhakaraṇe ca. Ara gamane, a. Samaraṁ. Raṇa sadde, dvepyanitthiyaṁ. Aja gamane, ṇi, āji, rassanto. Āhuyyante asmiṁyodhā, hu sadde, a. Yudha sampahāre, to. Ādāya yujjhantetra āyodhanaṁ, yu. Yuja yoge, saṁyugaṁ, saṁyuttampi. Bhaṇḍa paribhāsane, yu. Viggayhanti yujjhantyasmiṁ viggaho. Kalahantyasmiṁ kalaho. Medha medhāhiṁsāsaṅgamesu, ṇvu. Jaññaṁ, pavidāraṇaṁ, akkandanaṁ, saṅkhyaṁ, samīkaṁ, samparāyakaṁ, anīkaṁ, abhisampāto, kalisaṁ, phoṭo, atyāmaddoiccādayopi yuddhe. Keci pana ‘‘bhaṇḍanādipañcakaṁ kalahe, na yuddhe’’ti vadanti, taṁ ‘‘bhaṇḍanaṁ kavace yuddhe, khalikārepi vattate’’ti nānatthasaṅgahe vuttattā na gahetabbaṁ.",
  "anya-e0810n2:609": "Dvayaṁ mucchāyaṁ. Muccha mohasamussayesu. Muha vecitte. Tikaṁ balakkāre. Pasahanaṁ pasayho, saha sattiyaṁ, ṇyo. Balino, balena vā karaṇaṁ balakkāro. Haṭha balakkāre, ṇo. Pasaṅgopi.",
  "anya-e0810n2:610": "401.Subhāsubhānaṁ phalānaṁ sūcikā pakāsakā yā bhūtassa vatthuno vikati aññathā uppatti, sā uppāto. Subhāsubhaphalaṁ pakāsento patati gacchatīti uppāto. Uppādopi. Tasaddo’yaṁ pubbapadassa, aparapadassa vā liṅgamādatte. ‘‘Avijjā ca sā paccayo cāti avijjāpaccayo, viggaho ca taṁ vākyañceti viggahavākya’’ntyādīsu, idha pana pubbapadassa liṅgamādatte. Uppātassa tatra yuddhapakkamenābhidhānaṁ.",
  "anya-e0810n2:611": "Catukkaṁ uppātassa pariyāye. I gamane,ti, dīghādi. Sabbakālaṁ na jāyatīti ajaññaṁ, ṇyo, phalaṁ na janetīti vā ajaññaṁ, tañhi dhūmo viya aggissa kammaphalassa pakāsanamattameva karoti, na taṁ janetīti ajaññaṁ nāma. Upagantvā sajjati pakāsetīti upasaggo, ṇo. Upagantvā dunotīti upaddavo, du paritāpe, a. Ettha ca ītyādayo janakepi vattanti, yathā jarādīnamupaddavā.",
  "anya-e0810n2:612": "402.Mallayuddhamhi bāhuyuddhamhi nibbuddhaṁ. Adhobhāgaṁ bandhanaṁ vā katvā yujjhantyatra nibbuddhaṁ, yassa bo, aññamaññassa vedhaṁ nibbedhentyatreti vā nibbuddhaṁ. Vedha vedhane, to, essu, aññatropacārā. Dvayaṁ jayakriyāyaṁ. Ji jaye, ‘‘bhāve cā’’ti ṇo. Raṇe yuddhe yo bhaṅgo, so parājayo. Parāpubbo ji yuddhabhaṅge. Dvayaṁ palāyanamatte, na tu saṅgāmatoyeva palāyane. Parivajjetvā ayanaṁ gamanaṁ palāyanaṁ. Apavajjetvā gamanaṁ apakkamo. Padāvo, dāvo, sandāvo, viddavo, davo, apayānaṁpyatra.",
  "anya-e0810n2:613": "403. Pajjaṁ māraṇe. Mara pāṇacāge, sabbattha bhāvasādhanaṁ. Mārīyate māraṇaṁ, yu. Hana hiṁsāyaṁ, ṇamhi ‘‘hanassa ghāto’’ti ghātādeso. Nasa adassane. Sūda dhāraṇe. Hiṁsa hiṁsāyaṁ. Sara hiṁsāyaṁ, itthiyamāpaccayo, hiṁsā. Ṇamhi hanassa vadhādeso. Sasa hiṁsāyaṁ. Yumhi hanassa ghāto, ghātanaṁ, nibbarahanaṁ, nikāraṇaṁ, pavāsanaṁ, saññāpanaṁ, pamathanaṁ, kathanaṁ, ujjāsanaṁ, ārambho, piñjopyatra. Varaha bādhānyaparibhāsanahiṁsādānesu. Kara hiṁsāyaṁ. Vasa nivāse, papubbo hiṁsattho. Ñā māraṇatosananisāmanesu, pāgamo, saññāpanaṁ. Matha viloḷane. Katha hiṁsattho. Jasu hiṁsāyaṁ, jasi tāḷane vā, curādi. Āpubbo rabhi māraṇe. Piñja hiṁsābaladānaniketanesu. Ete yathākkamamidhānāgatānaṁ dhātavo.",
  "anya-e0810n2:614": "404. Pajjaṁ maraṇe. Kālo atītādi, tassa kiriyā, ‘‘kālo ghasati bhūtānī’’ti jā. 1.2.190 hi vuttaṁ. Maratito cu, maccu, vajādinā vā tyu. Tato maccusadiso dvīsu. Atikkamitvā ayanaṁ accayo. Dhana dhaññe. Kālassa kiriyattā kālo, attabhāvassa antaṁ karotīti vā kālo, ṇo. Amati gacchatīti anto. Cu cavane.",
  "anya-e0810n2:615": "405. Tikaṁ mate. Paraṁ lokaṁ eti gacchatīti peto, pareto ca, to, pubbe ralopo. Maratīti mato. Parāsu, pattapañcattopyatra. Dvayaṁ matadahanakaṭṭharāsimhi, yā ‘‘phullī’’ti vuccati. Cīyate yatthāti citako, cito ca, to. Pubbatra sakatthe ko. Citā, cityā, citipyatra.",
  "anya-e0810n2:616": "Dvayaṁ susāne, āgantvā dahanti atra āḷahanaṁ. Daha bhasmīkaraṇe, yu, dassa ḷo. Āḷāhanampi. Chavassa sayanaṭṭhānaṁ susānaṁ, chavassa su, sayanassa ca sāno, atha vā senti atrāti sānaṁ, yu, chavassa sānaṁ susānaṁ. Chavassa su. Pituvanampi. Dvayaṁ matasarīre, kuṇapa pūtigandhatthe. Kucchitaṁ netīti vā kuṇapo, apo, ṇattaṁ. Chava gatiyaṁ, a.",
  "anya-e0810n2:617": "406. Asīsakattā sirosuñño naccanādikriyāsahitattā sahakriyo deho kāyo kabandho ‘‘yuddhe yodhesu sūresu sahassaṁ katta (khaṇḍa) muddhasu tadāvesā kabandho tu eko’muddhā kriyāndhito’’ti kabandhalakkhaṇaṁ, yuddhe sahassapūraṇo kabandho. ‘‘Naccatī’’ti vuttattā naccanādikriyārahite tūpacāro. Avijjamānena kena sirasā andho kabandho, vakāramajjho. Avijjamānassāpi hi kāraṇabhāvo loke diṭṭho, yathā vassena kato subhikkho, dubbhikkho ca, yathā loke, tathā sāsanepi, yathā anantarapaccayādīni.",
  "anya-e0810n2:618": "Āmakehi kucchitehi apūtigatamatasarīrehi sampuṇṇe āmake susānasmiṁ sivathikā vuttā, atthappadhānaniddesena cettha saddo niddiṭṭho, yathā ‘‘sato sampajāno’’ti puggalappadhānaniddesena dhammoti. Chavā dhiyyantetra sivathikā, ṇvu, chassa so, thattaṁ, ittañca. Chavathikāpi.",
  "anya-e0810n2:619": "407. Dvayaṁ ākaḍḍhitamanussagavādo. Muñcanasaññāya vandatīti vandī. Vanda abhivādanathutīsu, ī, rassopi, vandi. Sattūnaṁ karena hatthena maritabbattā karamaro. Paggaho, upaggahopi. Dvayaṁ jīvite, ana pāṇane, pāṇanti anenāti pāṇo, ṇo. Bhavati yenāti asu. Asa bhuvi, u, āsupi, asu khubhane vā.",
  "anya-e0810n2:620": "Bandhanāgāraṁ bandhanagehaṁ kārā nāma. Karonti hiṁsanti atra kārā, a. Kara hiṁsāyaṁ. Bandhanālayopi. Kara hiṁsāyaṁ, yata niyyātane. Kāraṇā, yatanā ca. Tibbavedanāpyatra.",
  "anya-e0810n2:621": "Khattiyavaggavaṇṇanā niṭṭhitā.",
  "anya-e0810n2:622": "408. Dvipādaṁ brāhmaṇe, brahmuno bandhu, brahmā bandhu yassa vā brahmabandhu. Kulācārabrāhmaṇabhāvavasena dvikkhattuṁ jātattā dvijo, ekaje tūpacārā. Vapismā po, assi. Brahmuno apaccaṁ brahmā, brāhmaṇo ca, nāgamo, ṇattaṁ, dīghādi. Sutāyutakathanatthaṁ ‘‘bhobho’’ti vacanaṁ vadati sīlena, ṇī.",
  "anya-e0810n2:623": "Dvayaṁ chandojjhetari. Brahmasuttaṁ adhīte sottiyo, ‘‘nena niddiṭṭhamanicca’’nti kātanta 1.2.18 naghaṭitaṁ aniccaṁ (paribhāsendusekhara 97) vuttattā vuddhi, yadādinā vā chandasaddassa sottiyādeso pāṇini 5.2.84. Chandaṁ adhīte chandaso, so pulliṅgo.",
  "anya-e0810n2:624": "Dvayaṁ sisse. Sotuṁ icchantīti sissā, su savane, so, ussi. Ācariyassa ante samīpe vasanasīlo, saññāsaddattā sattamiyā alopo.",
  "anya-e0810n2:625": "409. Brahmacārīādayo ete caturo janā assamā nāma bhavanti, assamasaddoyaṁ punnapuṁsake. Tatra muñjamekhalādiyutto vedajjhāyako brahmacariyāyaṁ ṭhito brahmacārī. Vedajjhayanaṁ brahmacariyaṁ caratīti, ṇī. Dhammatthakāmesu ṭhito pañcamahāyaññakārī gahaṭṭho, gahā dārā tatra tiṭṭhantīti gahaṭṭho. Gahaṭṭho paro tatiyassapi vānapattho. Vanapatthe vanekadese, dūravane vā bhavo vānapattho, assa bhūmiseyyājaṭājinadhāraṇavanavāsonyahārabhojitādi dhammo. Vānapatthassameva tatiyamāyuso bhāgaṁ khepayitvā gahitakāsāvadaṇḍo bhikkho sabbabhūtesu samo jhānāyatanavaro bhikkhu. Samu tapasi, khede ca, āsammanti atrāti, akattari kārake saññāyaṁ ṇo. ‘‘Assamo brahmacariyādi- catukkepi maṭhepi ce’’ti nānatthasaṅgahe.",
  "anya-e0810n2:626": "410. Sīlādayo tayo sikkhādhamme saha ekato carantā mithu aññamaññaṁ sabrahmacārino nāma, brahmacārīhi saha carantīti sabrahmacārino. ‘‘Mithū’’ti iminā sabrahmacārīsaddassa tagguṇasaṁviññāṇattaṁ dīpitaṁ, tena brahmacārīnampi sabrahmacārittamupapannaṁ.",
  "anya-e0810n2:627": "Dvayaṁ upasampadādāyake. Manasā upecca sissānaṁ vajjāvajjaṁ jhāyatīti upajjhāyo, upajjhā ca. Jhe cintāyaṁ, ṇo, pubbatra e aya, pakkhe rājādipakkhepena upajjhā, parasamaye pana vedādipāṭhayitā ‘‘upajjhāyo, upajjhā’’ti coccate, upecca adhīyate asmāti katvā.",
  "anya-e0810n2:628": "Dvayaṁ nissayadāyake. Sissānaṁ hitaṁ ācaratīti ācariyo, ṇyo. Nissayaṁ dadātīti, kammādimhi ṇvu.",
  "anya-e0810n2:629": "411. Sāsane ācariyaṁ dassetvā parasamayepi dassetumāha ‘‘upanīye’’ccādi. Atha vā yo dvijo brāhmaṇo yaṁkiñci brāhmaṇaṁ upanīya attano santikaṁ ānetvā kappādichaḷaṅgikattā sāṅgaṁ saguyhattā rahassañca vedaṁ kammabhūtaṁ pubbaṁ paṭhamameva kenaci asikkhāpiteyeva ajjhāpaye sikkhāpeyya, so brāhmaṇesu ‘‘ācariyo’’ti vuccati, ādito cāreti sikkhāpetīti ācariyoti katvā, ṇyo. Yathāvuttā aññe upajjhāyā.",
  "anya-e0810n2:630": "412. Pajjaddhaṁ upadesaparamparāyaṁ. Pare ca pare ca paramparā, pubbācariyā. Tato ābhataṁ pārampariyaṁ. Itihasaddo nipātasamudāyo. ‘‘Itiha pubbācariyehi vuttamida’’nti kathetabbaṁ vacanaṁ etihyaṁ, ṇyo. Ṇamhi etihaṁ. Ācariyaṁ upagantvā dissati uccārīyatīti upadeso, disī uccāraṇe, ṇo.",
  "anya-e0810n2:631": "Tikaṁ yaññe. Yaja devapūjāsaṅgahakaraṇadānadhammesu, yajanaṁ yāgo, ṇo. Saggatthikehi karīyateti katu, tu. Jassa ññatte yañño. Yāgatthaṁ mantādinā parikkhatā parisaṅkhatā bhū bhūmi vedi nāma, īpaccaye vedī ca. Vindati assaṁ lābhasakkāranti vedi, vida lābhe, iṇa.",
  "anya-e0810n2:632": "413. Assamedhādayo pañca ‘‘mahāyāgā’’tyuccante. Porāṇakarājakāle kira sassamedhaṁ purisamedhaṁ sammāpāsaṁ vācāpeyyanti cattāri saṅgahavatthūni ahesuṁ, yehi rājāno lokaṁ saṅgaṇhiṁsu, tattha nipphannasassato dasamabhāgaggahaṇaṁ sassamedhaṁ nāma, sassasampādane medhāvitā sassamedhaṁ nāmātyattho. Mahāyodhānaṁ chamāsikabhattavetanānuppadānaṁ purisamedhaṁ nāma, purisassa saṅgaṇhane medhāvitā purisamedhaṁ nāmātyattho. Daliddamanussānaṁ hatthato lekhaṁ gahetvā tīṇi vassāni vinā vaḍḍhiyā sahassadvisahassamattadhanānuppadānaṁ sammāpāsaṁ nāma. Tañhi sammā manusse pāseti hadaye bandhitā viya ṭhapeti, tasmā ‘‘sammāpāsa’’nti vuccati. ‘‘Tāta mātulā’’tyādinā pana saṇhavācāya bhaṇanaṁ vācāpeyyaṁ nāma, peyye vajjapiyavacanatātyattho. Evaṁ catūhi vatthūhi saṅgahitaṁ raṭṭhaṁ iddhañceva hoti phītañca pahūtannapānaṁ khemaṁ nirabbudaṁ. Manussā mudā pamodamānā ure putte naccentā apārutagharadvārā viharanti, idaṁ gharadvāresu aggaḷānaṁ abhāvato niraggaḷanti vuccati, ayaṁ porāṇikapaveṇī, aparabhāge pana okkākarājakāle brāhmaṇā imāni cattāri saṅgahavatthūni, imañca raṭṭhasampattiṁ parivattentā uddhaṁ mūlaṁ katvā ‘‘assamedha’’ntiādike pañca yaññe nāma akaṁsu, vuttañhetaṁ bhagavatā brāhmaṇadhammikasutte –",
  "anya-e0810n2:633": "‘‘Tesaṁ āsi vipallāso, disvāna aṇunā aṇuṁ;",
  "anya-e0810n2:634": "Te tattha mante ganthetvā, okkākaṁ tadupāgamu’’nti su. ni. 301, 304.",
  "anya-e0810n2:635": "Idāni tehi parivattetvā ṭhapitamatthaṁ dassento ‘‘assamedho’’ccādimāha. Tattha assaṁ ettha medhanti vadhantīti assamedho. Purisaṁ ettha medhanti vadhantīti purisamedho. Sammā yugacchidde pakkhipitabbadaṇḍakaṁ pāsenti khipenti ettha sammāpāso. Mantapadābhisaṅkhatānaṁ sappimadhūnaṁ ‘‘vāja’’nti samaññā, tamettha pivayantīti vājapeyyo. Sabbassa attano sāpateyyassa anigūhitvā niravasesato dinnattā natthi ettha aggaḷāti niraggaḷo, ayaṁ pāḷiyā āgatakkamato atthavaṇṇanā, idhāgatakkamena pana assamedhapurisamedhaniraggaḷasammāpāsavājapeyyānaṁ atthavaṇṇanā likhitabbā.",
  "anya-e0810n2:636": "414. Tikaṁ yājake. Yajanasīlo idi, yassi, jassa do. Yajatīti ijo, a. Atha vā itthiyā utumhi jāte jāyatīti itthītujo. ‘‘Nārītvijo’’tipi pāṭho. ‘‘Utujo yājako tathā’’tipi pāṭho, sundaro. Parasamayaṁ amanasi katvā pana ācariyena itidvijasaddo iditvijasaddo ca samānatthāti maññamānena ‘‘idi tvijo’’ti vuttaṁ siyā, ṇvumhi yājako amara 17.17 gāthā passitabbā.",
  "anya-e0810n2:637": "Dvayaṁ yāgasabhāyaṁ, aññasabhāyañcārambhake. Sabhāyaṁ sādhu sabhyo, yo. Samājaṁ janasaṅghātaṁ samāvasanti āgantvā ekadesī bhavantīti samājā, tehi samaṁ ekībhavatīti sāmājiko, ṇiko. Sabhāsado, sabhātāropyatra.",
  "anya-e0810n2:638": "Pañcakaṁ sabhāsāmaññe. Pari samantato sentyassaṁ parisā, si sevāyaṁ. Saha bhāsantyassaṁ sabhā, halopo, sabbhi bhātīti vā sabhā. Samajjanti saṁgacchanti milantyassaṁ samajjā, aja gamane. Samayanti milantyassaṁ samiti, i gatimhi, itthiyanti. Milanamekībhāvo. Samantato sīdantyasmiṁ saṁsado, itthinapuṁsakesu. Goṭṭhī, aṭṭhānīpyatra. Gāvovācā tiṭṭhanti bhavantyassaṁ goṭṭhī. Āgantvā tiṭṭhantyassaṁ aṭṭhānī, yu, nadādi, rassādi.",
  "anya-e0810n2:639": "415-416. Bhikkhuādikā imā catasso parisā nāma. Bhikkhanasīlatādīhi bhikkhu. ‘‘Uddissa ariyā tiṭṭhanti, esā ariyāna yācanā’’ti jā. 1.7.59 hi vuttaṁ. Bhikkha yācane, rū. Yomhi bhikkhū. Inīpaccaye bhikkhunī, yossa lopo. Ratanattayamupagantvā āsayantīti upāsakā, ṇvu, āsa upavesane. Itte upāsikāyo. Ettha ca pabbajjāsāmaññato, liṅgasāmaññato ca sāmaṇerā bhikkhūsu, sāmaṇeriyādayo, ca bhikkhunīsu saṅgahitā, tato, avasesā pana sabbepi devamanussādayo itthipurisavasena dve koṭṭhāse katvā liṅgasabhāgavasena dvīsu saṅgahitā, brahmāno pana liṅgābhāvepi purisasaṇṭhānattā purisesu saṅgahitā, tathā paṇḍakāpi, ubhatobyañjanesu pana purisaubhatobyañjanaṁ purisesu, itthiubhatobyañjanaṁ itthīsu saṅgahitanti veditabbaṁ.",
  "anya-e0810n2:640": "Evaṁ catūhi koṭṭhāsehi parisaṁ dassetvā aṭṭhahipi dassetumāha ‘‘athave’’ccādi. Tassattho – parisā nāma aṭṭha siyuṁ, kesaṁ vasenā’ṭṭha siyuṁ? Tāvatiṁsānaṁ dvijānaṁ brāhmaṇānaṁ khattānaṁ khattiyānaṁ mārassa gahapatissa samaṇānaṁ cātumahārājikānaṁ brahmūnañca vasenāti imā cā’ṭṭhaparisā pākaṭavasena, seṭṭhavasena ca vuttāti na ettha pubbe viya sabbā saṅgahitā, tāvatiṁsādikā hi pākaṭavasena vuttā, samaṇā pana pākaṭavasena, seṭṭhavasena ca vuttā.",
  "anya-e0810n2:641": "417. Gāyatti nāma yassa catūsu pādesu paṭipādaṁ chaḷakkharāni santi, sā pamukhamādi yassa utthādīnaṁ pāyenānupayogattā gāyattipamukhaṁ chandaṁ nāma. Gāyateti gāyatti, ge sadde, tti, e aya. Vajjaṁ chādayatīti chandaṁ, chada saṁvaraṇe, vuttañhi pajjaviveke buddhaguttena bhikkhunā –",
  "anya-e0810n2:642": "‘‘Uttha’maccutthakaṁ majjhaṁ, patiṭṭhā suppatiṭṭhakā;",
  "anya-e0810n2:643": "Pāyo payogabāhyatthā, abhabbattā ca neritā’’ti.",
  "anya-e0810n2:644": "Yaṁ pana catuvīsakkharavantaṁ, vedānaṁ ādibhūtañca gāyatti viya chandānaṁ nāpi catuppadaṁ, atha kho tipadameva siyā, sā sāvitti nāma, sāvittisaddo gāyattipariyāyopyatthi, ‘‘sāvitti chandaso mukhaṁ’’ ma. ni. 2.400; su. ni. 573, ‘‘gāyatti tu ca sāvittī’’ti ca vuttattā. Idha pana bhedena vuttaṁ, yathā ‘‘buddhaṁ saraṇaṁ gacchāmi, dhammaṁ saraṇaṁ gacchāmi, saṅghaṁ saraṇaṁ gacchāmī’’ti. Savitussa isino ayaṁ vācā sāvitti, iṇa.",
  "anya-e0810n2:645": "418. Habyaṁ devatātthamannaṁ, tassa pāke tadādhāre thālyādimhi caru, tattha ṭhitattā upacārena habyampi caru, caratismā u, caru pume. ‘‘Habyapāke caru pumā’’ti amara 17.22 hyamarakose. Homadabbiyaṁ homakammani habyannādīnamuddharaṇatthaṁ katāyaṁ kaṭacchuyaṁ sujā, itthī, habyannādīnaṁ sukhaggahaṇatthaṁ jāyatīti sujā.",
  "anya-e0810n2:646": "Dvayaṁ khīranne, devannattā paramaṁ annaṁ. Pātabbassa, asitabbassa cāti dvinnampi bhāvānaṁ sambhavato pāyāso, ākārantānamāyo. Pāyasopyatra. Dvayaṁ devanne. Hu dāne, ṇyo. Imhi havi, napuṁsake.",
  "anya-e0810n2:647": "419. Thūṇāyaṁ yaññathambhe yūpo. Beluvo vā khādiro vā. Ālambapasubandhaneyaṭṭhi, samattayaññe vā yaṁ yaṭṭhimāropayati, sa yūpoyūpa… yaññīyapasubandhanakaṭṭhabhede… yāgasamatticihnatthe thambhe ca (vācappati), yu missane, po, dīghādi. Thu abhitthave, ṇo, dīghādi. Yaṁ kaṭṭhaṁ kaṭṭhantarenā’gginipphādanatthaṁ ghaṁsate, tasmiṁ nimmanthyadārumhi araṇī, ara gamane, aṇi, īmhi araṇī.",
  "anya-e0810n2:648": "Gāhapaccādayo tayo aggayo. Gahapatinā saṁyutto gāhapacco, aggi, ṇyo. Taṁyoniyaṁrevāhavanīyo hutabbaggiāhavanamarahatīti āhavanīyo. Dakkhiṇaggi pana taṁyoni aññayonipi. Dakkhiṇaṁ deyyadhammaṁ agganti vissajjantyasminti dakkhiṇaggi, agga dāne, dānaṁ aggīyati dīyatyasminti dānaggaṁ, ‘‘parivesanaṭṭhāna’’nti a. ni. ṭī. 3.9.20 hi aṅguttaranikāyaṭīkā. Ettha ca gāhapaccaggādīnaṁ tiṇṇaṁ vippaṭipajjantānaṁ vināsahetubhāvato aggitādaṭṭhabbā. Sattakanipātaaṅguttaranikāyaṭṭhakathāyaṁ pana –",
  "anya-e0810n2:649": "Āhunaṁ vuccati sakkāro, āhunaṁ arahantīti āhuneyyā, mātāpitaro, mātāpitaro hi puttānaṁ bahūpakāratāya āhunaṁ arahanti, tesu vippaṭipajjamānā puttā nirayādīsu pavattanti, tasmā kiñcāpi mātāpitaro nānudahanti, anudahamānassa pana paccayo hotīti anudahanaṭṭheneva ‘‘āhuneyyaggī’’ti vuccati. Yo mātugāmassa sayanavatthālaṅkārādianuppadānena bahūpakāro, taṁ aticaranto mātugāmo nirayādīsu nibbattati, tasmā sopi purimanayeneva anudahanaṭṭhena ‘‘gahapataggī’’ti vutto. ‘‘Dakkhiṇeyyaggī’’ti ettha pana ‘‘dakkhiṇā’’ti cattāro paccayā, bhikkhusaṅgho dakkhiṇeyyo, so gihīnaṁ tīsu saraṇesu, pañcasu sīlesu, dasasu sīlesu, mātāpitupaṭṭhāne, dhammikasamaṇabrāhmaṇūpaṭṭhāneti evamādīsu kalyāṇadhammesu niyojanena bahūpakāro, tasmiṁ micchāpaṭipanno gihī bhikkhusaṅghaṁ akkositvā nirayādīsu nibbattati, tasmā sopi purimanayeneva anudahanaṭṭhena",
  "anya-e0810n2:650": "‘‘Dakkhiṇeyyaggī’’ti vutto. Kaṭṭhato nibbatto pākatikova aggi kaṭṭhaggi nāmāti a. ni. aṭṭha. 3.7.46 vutto.",
  "anya-e0810n2:651": "420. Siloko dāne. Hā cāge, ṇo, dvittacattagattāni, caja hānimhi vā. Saja visagge, visaggo dānaṁ, upubbo saja visajje, ṇo, pubbe vāgamo, vosaggo. Disa atisajjane, atisajjanaṁ dānaṁ, pabodhanañca, iha dānaṁ padesanaṁ. Saṇa dāne, yu. Tara plavanataraṇesu, maccherasotātikkamanamettha taraṇaṁ. Hā cāge, curādi, to, yālopo, bhūvādimhi pana ‘‘ākārantānamāyo’’ti āyo, vihāyitaṁ. Vajja vajjane, sabbatra bhāvasādhanaṁ. Upasaggavisesenete dānatthābhidhāyino. Phassanaṁ, patipādanaṁpyatra.",
  "anya-e0810n2:652": "421. Seṭṭhadhanassa, puttānaṁ, dārānaṁ, rajjassa, aṅgānañca vasena pañcamahāpariccāgo vutto. Tatra seṭṭhadhanaṁ setahatthādiratanaṁ. Puttā orasā, atha vā puttadhītaro. Dāro patibbatā piyabhariyā. Rajjaṁ pakatirajjaṁ, taduṭṭhito vā āyo. Aṅgaṁ cakkhādi. Mahantehi uttamapuriseheva kato, mahantānaṁ vā pariccāgo mahāpariccāgo, mahatthaṁ vā buddhabhāvatthaṁ kato pariccāgo mahāpariccāgo, kāpurisehi dukkarattā mahanto vā seṭṭho pariccāgo mahāpariccāgo.",
  "anya-e0810n2:653": "422. Dānapāramīādikānaṁ tissannaṁ pāramīnaṁ vasena asādhāraṇadānavatthuṁ dassetvā sādhāraṇadānavatthuṁ dassetumāha ‘‘annaṁ pāna’’miccādi. Tatra annaṁ pānavajjitaṁ yaṁ kiñci khādanīyādikaṁ. Pānaṁ pātabbaṁ udakādi. Yānaṁ hatthyādi antamaso upāhanaṁ upādāya gamanasādhanaṁ. Mālā mālyaṁ, pupphañca. Vilepanaṁ chavirāgakaraṇaṁ, vibhūto sugandho vā. Gandho tadaññagandho. Seyyā mañcādi, seyyāggahaṇena cettha āsanampi gahitaṁ. Padīpeyyaṁ padīpassa hitaṁ yaṁ kiñci telādi, ime dasa dānavatthū nāma siyuṁ. Dīyante yāyāti dānaṁ. Tassa vatthu kāraṇaṁ, taduppattiyā uppajjanatoti dānavatthu, dātabbaṁ vā dānaṁ, annādi, tadeva vatthu. Etāni pana dasa dānavatthūni suttantanayena kathitāni. Vinayābhidhammanayavasenāpi pana kathetabbāni, rūpādichaḷārammaṇadānavasena hi abhidhamme cha dānavatthūni āgatāni, vinaye cīvarapiṇḍapātabhesajjasenāsanavasena cattāri āgatāni. Tatthevamācariyā vadanti ‘‘suttantanayadānato vinayadānameva mahapphalaṁ, kasmā? Annādidānamattavaseneva yassa kassaci dussīlādikassa dātabbanti anujānitvā piṇḍapātādikappiyavohāravasena sīlavantādikasseva ca dātabbanti anuññātattā. Sāmaññadānato hi visesadānameva mahapphalaṁ, tatopi abhidhammanayadānameva mahapphalaṁ, kasmā? Rūpādīsu paramatthavaseneva abhinivisitvā dānavasena tatopi atisayadānattā’’ti. Mayaṁ pana suttantanayadānaṁ vā hotu vinayābhidhammanayadānaṁ vā, yaṁ khettāditividhasampadāyuttaṁ, tameva mahapphalaṁ karotīti vadāma.",
  "anya-e0810n2:654": "423.Tadahe matadivase matatthaṁ yaṁ piṇḍapātajalāñjalyādidānaṁ, etaṁ dānaṁ dehā uddhe bhavaṁ uddhadehikaṁ nāma. Pitaraṁ uddissa jalāñjalisuvaṇṇādidānaṁ nivāpo, vapa bījasantāne, ṇo. Kālapattādiniyamena rājamattaṇḍavisottarādisatthato vihitaṁ, taṁva tameva pitudānaṁ samaṇabrāhmaṇabhojanādi saddhaṁ nāma, saddhā assa dānassatthīti, ṇo. Satthatoti hetumhi avadhyatthavatticchāya pañcamī.",
  "anya-e0810n2:655": "424. Catukkaṁ gehāgate. Ata sātaccagamane, ithi, atithi, ‘‘atithi dvīsū’’ti tikaṇḍasesetikaṇḍasesa 2.7.9. Itthiyaṁ atithī ca. Āgacchatīti āgantu, tu. Āhunaṁ vuccati gehāgatānaṁ dātabbabhattādi, taṁ paṭiggaṇhituṁ arahatīti pāhuno. Visa pavesane, āvesanaṁ āveso, tamarahatīti āvesiko. Atyāgatopyatra. Gantumicchatīti gamiko, iko. Dvayaṁ pūjitapupphadabbakkhatādimhi. Aggha pūjāyaṁ, a. Ṇyamhi agghiyaṁ, agghayampi. Agghato vā tadatthiye iyo.",
  "anya-e0810n2:656": "425. Pādatthe pādaddhe (ka.) udakādimhi pajjaṁ. Padassa hitaṁ pajjaṁ. Āgantvādayo pajjapariyantā satta saddā tīsu liṅgesu.",
  "anya-e0810n2:657": "Chakkaṁ pūjāyaṁ. Ci caye,ti. Acca pūjāyaṁ, yu. Pūja pūjāyaṁ, itthiyamati a. Hara haraṇe, upapubbo hara pūjāyaṁ, ṇo, upahāro, pume. Bala pāṇanapūjāsaṁvaraṇesu, i, bali dvīsu. Māna pūjāyaṁ, yu. Namassāpyatra, namassa pūjāyaṁ, itthiyaṁ a.",
  "anya-e0810n2:658": "426. Catukkaṁ vandanāyaṁ. Namassa vandane, pubbeva, namu namane vā, ssapaccayo. Namo karaṇaṁ namakkāro, ṇo. Namoto chaṭṭhīlopo, ‘‘lopañca tatrākāro’’ti okāralope akārāgamo, atha vā namanaṁ namo, tassa karaṇaṁ namakkāro, rahosaddo viya hi namosaddotra dvidhā vattati. Eko akāranto saliṅgo, eko aliṅgo okārantoti. Vanda abhivādanathutīsu, yu, vandanā, nalope, dīghe ca abhivādanaṁ.",
  "anya-e0810n2:659": "Tikaṁ patthanāmatte. Attha yācanāyaṁ, yu, patthanā. Atthanāpi. Ṭhā gatinivattimhi. Panidvayapubbo patthanāyaṁ, yu, ṇattaṁ, dhattaṁ. Imhi paṇidhi. Ayaṁ purise pulliṅge. Yācanāpyatra.",
  "anya-e0810n2:660": "427. Sakkārapubbaṅgamaṁ katvā garuādīnaṁ ārādhanīyānaṁ kvaci atthe niyojanaṁ patthanāviseso ajjhesanā, isa gavesane, isa gatihiṁsāvadānesuvā, yu, ajjhesanā, yathā ‘‘desetu bhagavā dhammaṁ, desetu sugato dhamma’’nti mahāva. 8.",
  "anya-e0810n2:661": "428. Catukkaṁ anussaraṇe. Esa gavesane, yāgame pariyesanā. Timhi pariyeṭṭhi. Gavesa maggane.",
  "anya-e0810n2:662": "Tikaṁ ārādhanīyassa cittānukūle. Āsa upavesane, yu, upāsanaṁ. Su savane. Sotumicchā sussūsā, ‘‘bhujaghasaharasupādīhi tumicchatthesū’’ti sapaccayo, dvittādi, sussūsā, sā itthī. Caratito bhāve ṇyo, pāricariyā.",
  "anya-e0810n2:663": "429. Tikaṁ tuṇhībhāve. Munino kammaṁ monaṁ, ṇo. Tuha adane, ṇhapaccayo, halopo ca, tuṇho monametassatthīti tuṇhī, tassa bhāvo tuṇhībhāvo, atuṇhassa vā tuṇhībhavanaṁ tuṇhībhāvo, atha vā tohatīti tuṇhī, tuha adane, adanaṁ hiṁsā, ṇīpaccayo, vaṇṇavipariyayo, tuṇhino bhāvo tuṇhībhāvo.",
  "anya-e0810n2:664": "Pañcakaṁ anukkame. Patirūpena patanaṁ paṭipāṭi, pata gamane, ubhayatrāpi tassa ṭo, i. Sā itthī. Anurūpo kamo, kamo eva vā anukkamo. Pari anatikkamena ayanaṁ pavattanaṁ pariyāyo. Pubbassānurūpā anupubbī, nadādi. Ayaṁ apume. Anupubbampi. Kamu icchākantīsu, ṇo.",
  "anya-e0810n2:665": "430. Tikaṁ sīle. Tapa santāpe. Kilese tāpetīti tapo, a. Yamu uparame, uparamo viramaṇaṁ, bhāve ṇo . Si bandhane, sinoti cittametenāti sīlaṁ, lo, sīla samādhāne vā, samādhānaṁ kusalānaṁ dhammānaṁ adhiṭṭhānabhāvo. Sīla samādhimhi vā, samādhiratra kusalānaṁ dhammānaṁ abhyupagamo, aññatra sīle tupacārā, atha vā attānaṁ, parañca nirayādīsu tāpetīti tapo. Kusaladhammato saṁyamanaṁ viramaṇaṁ saṁyamo, samādhānañcātrākusaladhammavasenevāti ayaṁ aññatra sīle nibbacanaṁ.",
  "anya-e0810n2:666": "Satthavihito niyamo vataṁ. ‘‘Mantanāyaṁ paṭiññāyaṁ, niyamo nicchaye vate’’ti rabhaso. Tañca vataṁ upavāsādilakkhaṇaṁ puññamuccate. ‘‘Sīlaṁ cārittaṁ vārittamupavāsādipuññaka’’ntyamaramālā. Ādinā akkhāralavaṇāsanādi akhādanābhojanādi (ka.). Ettha ca tapādayo mukhyavasena kusalasīle vattanti, rūḷhīvasena akusalasīlepi. Niyamādayo mukhyavasena akusalasīle vattanti, rūḷhīvasena kusalasīleti ayaṁ sīlabbatānaṁ viseso. Yamu uparame. Vatu vattane, vattanañcātra caraṇaṁ, samādhānaṁ vā. Vā pulliṅgepi.",
  "anya-e0810n2:667": "Dvayaṁ mariyādātikkame. Kamu padavikkhepe, virūpo atikka mo vītikkamo. Mariyādātikkamo ācāro ajjhācāro. Kāyavivekādayo tayo ettha viveko. Vica vivecane, puthabhāve ca, bhāve ṇo, dvittādi. Puthu visuṁbhūto gaṇādīhi attā sarīraṁ mano sabhāvo ca etesanti puthugattā, tesaṁ bhāvo puthugattatāputhagattatā (ka.) kāyavivekādayo, majjhe gāgamo. ‘‘Evaṁsarūpoyaṁ puriso, evaṁsarūpā vā amhepi nesaṁ pakati’’riti pakatipurisānaṁ vibhāgena ñāṇaviveko. Attā buddhi, so puthubhāvena yassa, tabbhāvo puthugattatātyaññe. Aññato vilakkhaṇassa bhāvo puthugattatātyaññe.",
  "anya-e0810n2:668": "431. Khuddānukhuddakaṁ cūḷavattaṁ, mahāvattañca, vattapaṭipatti vā ‘‘ābhisamācārika’’mityuccate, abhisamācāre uttamasamācāre bhavaṁ ābhisamācārikanti katvā, tadaññaṁ khuddānukhuddakato aññaṁ pātimokkhasaṁvarasīlādikaṁ sīlaṁ brahmacariyassāriyamaggassa ādimhi tadatthāya caritabbattā ādibrahmacariyamityuccate.",
  "anya-e0810n2:669": "432.Pāpehi akusaladhammehi upāvatto upāvuto (ka.) anāvuto vigato sabbannapānabhogādīhi vivajjitova hutvā guṇehi sīlādīhi saddhiṁ yo vāso vasanaṁ thambhanamatthi, so ‘‘upavāso’’ti vijānitabbo. Vasu thambhe, divādi, upavasanaṁ upavāso, ṇo, vigato, upeto ca vāsoti vā upavāso.",
  "anya-e0810n2:670": "433. Pajjaddhaṁ bhikkhumhi. Tapo kammamassatthīti tapassī, tapādito sī, dvittaṁ. Bhayadassanasīlo bhikkhu, rū, rasso. Sametīti samaṇo, yu. Pabbajā sañjātā yassāti pabbajito, sañjātatthe ito, seṭṭhattaṁ vajatīti vā pabbajito, vaja gamane, to. Tapokammaṁ dhanaṁ yassāti tapodhano.",
  "anya-e0810n2:671": "Dvayaṁ monabbate. Vācato yamatīti vācaṁyamo, niggahītāgamo, rasso ca. Monamassatthīti muni, rasso, ossu. Dvayaṁ ābhusopavāsanabrahmacariyādiyutte. Tapoyogā tāpaso, saṇa. Isa gavesane, i, isi, isa gatiyaṁ vā, ñāṇassa, saṁsārassa vā pāraṁ gamanato isi, i. Pārikaṅkhīpyatra, pāramassatthīti pārī, brahmañāṇaṁ, taṁ kaṅkhatīti pārikaṅkhī.",
  "anya-e0810n2:672": "434. Dvayaṁ jitindriyagaṇe. Yesaṁ saṁyatā indriyānaṁ gaṇā, te yatino, vasino ca nāma. Yataṁ indriyasaṁyamo niccametesamatthīti yatino, ī. Yatayopi, yata payatane, i. Vasa pāguṇye, vaso yesamatthīti vasino, ī.",
  "anya-e0810n2:673": "Tikaṁ dhammasenāpatimhi. Sārī nāma brāhmaṇī, tassā putto sāriputto. Tussantyasmiṁ atthasiddhitoti tisso, so, tussi ca. Pūjito tisso upatisso, atha vā ‘‘tisso’’ti vā ‘‘phusso’’ti vā ‘‘upatisso’’ti vā daharakāle mātāpitūhi yadicchāya gahitaṁ nāmaṁ, ‘‘sāriputto’’ti mātuvasena, ‘‘dhammasenāpatī’’ti pana ariyabhāvappatte sammāsambuddhena gahitaṁ nāmaṁ. Kusaladhammāvudhehi kāmādikā akusaladhammasenā jitā yesaṁ dhammasenā, anekakoṭisatasahassasaṅkhyā bhagavato sāvakasaṅghā, tesaṁ pati nāyakaṭṭhena dhammasenāpati.",
  "anya-e0810n2:674": "435. Dvayaṁ bhagavato vāmapassaṭṭhe mahāmoggallāne. Kule jāyatīti koliko, so eva kolito. Moggallibrāhmaṇiyā apaccaṁ moggallāno, ṇāno. Dvayaṁ ariyasāmaññe. Kilesārayo hanatīti araho, so eva ariyo, ara gamane vā, arati adhigacchati maggaphaladhammeti ariyo, ṇyo. Adhigacchitthāti adhigato, to.",
  "anya-e0810n2:675": "Asekkhassa gahitattā ‘‘sotāpannādikā’’ti etthādinā chaḷeva puggalā saṅgahitā, tena sotāpattimaggaṭṭhādayo satta sekkhā, eko arahā asekkhāti siddhaṁ. Tīhi sikkhāhi yuttatāya sekkhā, kakāralopena ‘‘sekhā, asekhā’’tipyatthi. Dvayaṁ anadhigate. Ariyehi puthu visuṁbhūto jano puthujjano, puthu vā nānākilese janetīti puthujjano.",
  "anya-e0810n2:676": "436. Dvayaṁ aggaphale. Paṭhamamaggādīhi diṭṭhamariyādamanatikkamitvā jānitthāti aññā, rasso, rūparāgādīnaṁ vā pañcuddhambhāgiyānaṁ saṁyojanānaṁ odhivasena māraṇato aññā, mariyādattho cettha ākāro, ñā māraṇatosananisānesu, itthiyamati a. Arahato bhāvo arahattaṁ, bhāve tto, bhāvotra abhidhānabuddhīnaṁ pavattiyā nimittaṁ , tañca duvidhaṁ byuppattipavattinimittavasena. Tatra visesehi kriyāpakatipaccayādīhi uppajjatīti byuppatti, goādisaddasarūpaṁ, tassā nimittaṁ byuppattinimittaṁ, kriyāpakatipaccayādayo, vividhaṁ vā goādisaddasarūpaṁ uppādetīti byuppatti, sā eva nimittaṁ, yathāvuttā kriyādayoyeva. Pavattayati tattha tattha atthe payojayatīti pavatti, goādiko saddo, tassa nimittaṁ pavattinimittaṁ, jātikriyāguṇadabbanāmāni. Tatra byuppattinimittaṁ saddasarūpuppattiyā kāraṇaṁ, pavattinimittaṁ pana saddappayojanassa kāraṇanti ayametesaṁ saṅkhepato lakkhaṇaviseso.",
  "anya-e0810n2:677": "Dvayaṁ cetiye. Thu abhitthave, po, dīghādi. Cita pūjāyaṁ, cetitabbaṁ pūjetabbanti, ṇyo, cetiyaṁ. Ettha ca thūpasaddo samukhepi, cetiyasaddo pana mukharahiteyeva vattati. ‘‘Cetiyamāyatane buddha-bimbe coddissapādape’’ti cintāmaṇiṭīkā 12.7 byākhyāsudhā 2.2.7ruddo.",
  "anya-e0810n2:678": "Dvayaṁ ānande. Dhammo pariyatti, sova bhaṇḍaṁ dhanaṁ sukhadāyakato, tassa agāraṁ ṭhapanaṭṭhānaṁ gehaṁ, tabbhāve tiṭṭhatīti dhammabhaṇḍāgāriko, iko. Nanda samiddhiyaṁ. Ime dve saddā samā samānatthā.",
  "anya-e0810n2:679": "437. Dvayaṁ visākhāyaṁ seṭṭhidhītari. Vividhā bahukā puttanattapanattādikā sākhā yassā sā visākhā. Migārassa seṭṭhino mātuṭṭhāniyattā migāramātā.",
  "anya-e0810n2:680": "Dvayaṁ anāthapiṇḍikaseṭṭhimhi. Sundaro attā yassa sudatto, sundaraṁ dattaṁ dānamassa vā sudatto, idamassa daharakāle pavattaṁ nāmaṁ. Anāthānaṁ piṇḍaṁ dadātīti anāthapiṇḍiko, idamassa kriyānāmaṁ.",
  "anya-e0810n2:681": "438-439. Bhikkhuādayo ete pañca sahadhammikā. Saha ekato dhammaṁ carantīti sahadhammikā.",
  "anya-e0810n2:682": "Pattādayo aṭṭha parikkhārā ukkaṭṭhavasena vuttā, majjhimavasena pana kattaradaṇḍopi telanāḷipīti dasa parikkhārā vattabbā, omakavasena chattampi upāhanāpīti dvādasa parikkhārā ca vattabbā.",
  "anya-e0810n2:683": "440. Dvayaṁ sāmaṇere. Samaṇassāpaccaṁ sāmaṇero. Samaṇaliṅgācārattā ‘‘samaṇoya’’nti uddisitabboti samaṇuddeso. Disī uccāraṇe.",
  "anya-e0810n2:684": "Tikaṁ acelake. Disā eva ambaraṁ vatthaṁ, na pakativatthametassa digambaro, sassa go. Natthi celaṁ vatthametassa, samāsante ko. Catūhi ganthehi bandhanīyattā nigantho,nisaddo bandhane. Dvayaṁ jaṭāvati. Jaṭaṁ yassatthi jaṭilo, ilo. Jaṭaṁ dhāretīti jaṭādharo.",
  "anya-e0810n2:685": "441. Kuṭisakādikā catuttiṁsa laddhiyo parasamayānamāgamato gahetabbā, tathā dvāsaṭṭhi diṭṭhiyo brahmajālasuttantato. Itīti parisamāpanattho. Eteti nidassanattho. Ete channavutiladdhiyo taṇhāpāsaṁ, diṭṭhipāsañca ḍenti pavattentīti pāsaṇḍāti sampakāsitā kathitā. ‘‘Iti channavuti etā’’tipi pāṭho.",
  "anya-e0810n2:686": "442. Tikaṁ sucimhi. Pu pavane, to. Dvittādi. Yata payatane, to. Dīghādi. Dvayaṁ cammani. Caritaṁ tanti cammaṁ, caratimhā mana, camu adane vā, mana. Aja gamane, yu, ino vā.",
  "anya-e0810n2:687": "Dvayaṁ dantakaṭṭhe. Dante punāti sodheti yenāti dantapono, yu. Dantapoṇopi. Dantasodhanatthaṁ kaṭṭhaṁ dantakaṭṭhaṁ. Dvayaṁ rukkhattace. Vakka tace, alo. Tara taraṇe, ito, sakatthe ko.",
  "anya-e0810n2:688": "443. Dvayaṁ bhājanasāmaññe. Patati yattha so patto, pata gatiyaṁ, to. Pā rakkhaṇe,ti.",
  "anya-e0810n2:689": "Dvayaṁ kuṇḍikāyaṁ. Kassa jalassa maṇḍo pasannabhāvo kamaṇḍo, taṁ lātīti kamaṇḍalu, u. Kuḍi rakkhaṇe, sakatthe ko. Kattarassa jiṇṇassa ālambanayaṭṭhi.",
  "anya-e0810n2:690": "444.Yaṁ ‘‘pāṇātipātā veramaṇī’’tiādi brahmacariyakammaṁ niccaṁ yāvajīvamavassambhāvena, taṁ dehasādhanāpekkhaṁ sarīreneva sādhanamapekkhate, na bāhirena sādhanaṁ, ayaṁ yamo nāma, yamu uparame.",
  "anya-e0810n2:691": "‘‘Sarīrasādhanāpekkha-niccakammamaye yame;",
  "anya-e0810n2:692": "Saṁyame yamarāje ca, yamake tu yamaṁ tisū’’ti amara 17.38.",
  "anya-e0810n2:693": "Ruddo.",
  "anya-e0810n2:694": "Yaṁ panāgantunā sukkapakkhādivasena aniccaṁ niyamitakālamupavāsādikaṁ kammaṁ, ayaṁ niyamo, kālādivasena niyamitabboti niyamo, yamu uparame. ‘‘Mantanāyaṁ paṭiññāyaṁ, niyamo nicchaye vate’’ti ruddo.",
  "anya-e0810n2:695": "Brāhmaṇavaggavaṇṇanā niṭṭhitā.",
  "anya-e0810n2:696": "445. Dvayaṁ vesse. Visa pavesane, so. Iyānapaccaye vesiyāno. Ūrujo, ariyopyatra.",
  "anya-e0810n2:697": "Pañcakaṁ kasiādijīvikāyaṁ. Jīva pāṇadhāraṇe, yu. Sabbatra bhāve paccayo, karaṇetyeke. Vata vattane,ti, assu, ṇvumhi jīvikā. Vuttīnaṁ sarūpappakāre dasseti. Dvayaṁ kasikamme. Kasanaṁ kasi, sā eva kammaṁ kasikammaṁ. Kasa vilekhane, i, kasi.",
  "anya-e0810n2:698": "446. Dvayaṁ vāṇijje. Vaṇijānaṁ kammaṁ vāṇijjaṁ, vaṇijjā ca. Dvayaṁ pasuposane. Gunnaṁ rakkhā gorakkhā. Pasūnaṁ gomahiṁsādikānaṁ pālanaṁ posanaṁ cikicchādi pasupālanaṁ vuttaṁ sarūpaṁ, vuttappakārā ca iti vessassa vuttiyo vuttikāraṇā tisso bhavanti kasikammādippakārena.",
  "anya-e0810n2:699": "Tikaṁ gihimhi. Gahe gehe, pañcakāmaguṇe vā bhavavasena tiṭṭhatīti gahaṭṭho. Agāre gehe vasatīti agāriko, gahametassatthīti gihi, assi, rasso ca.",
  "anya-e0810n2:700": "447. Dvayaṁ kasibale. Khettenājīvati. Kasatīti kassako, ṇvu. Dvayaṁ khette. Bījāni khipantyasminti khettaṁ, khipa peraṇe, to, khittaṁ tāyatītipi khettaṁ, khi nivāsagatīsu vā, ta, traṇa, khettaṁ, khetraṁ. Kleda, klida allabhāve, lalopo, kledīyatīti kedāraṁ, ke jale sati dāro vidāraṇamassāti vā kedāraṁ, saññāsaddattā sattamiyā na lopo, vāpopyatra, vappate yasminti vāpo, ṇo.",
  "anya-e0810n2:701": "Dvayaṁ mattikākhaṇḍe. Leḍḍa saṅghāte, u, leḍḍu. Pume utto kathito. ‘‘Leḍḍavo pume’’tya amara 19.12marakose. Dvayaṁ khaṇittiyaṁ. Khaññate yāya, sā khaṇitti, khanu avadāraṇe,ti, ṇattaṁ, ussi. Avadārīyate yena avadāraṇaṁ, dara vidāraṇe, yu.",
  "anya-e0810n2:702": "448. Tikaṁ dātte. Danti lunantyanenāti dāttaṁ, dā lavane, to. Dātrampi. Lū chedane, lavittaṁ, asu khepane. Asitaṁ, sabbatra karaṇe paccayo.",
  "anya-e0810n2:703": "Tikaṁ pājanadaṇḍe. Tuda byathane, ṇo, patodo. Tapaccaye tuttaṁ. Aja khepane, gatimhi ca, karaṇe yu, pājanaṁ. Vaṇṇavikāre pācanaṁ. Todanaṁpyatra.",
  "anya-e0810n2:704": "Tikaṁ rajjuyaṁ. Yuja yoge, to, yottaṁ. Rudha āvaraṇe, ju, ussattaṁ, pararūpattañca, rajju thiyaṁ. Rasa assādane, mi, ābandhopyatra.",
  "anya-e0810n2:705": "Dvayaṁ phāle. Phālayati pāṭayati bhūmi yena phālo, ṇo. Kasa vilekhane, ṇvu, kasako. ‘‘Phālakasakā’’ti byākhyāsudhā 2.9.13ruddo. Nirīsaṁ, kūṭakaṁ, halampi. Īsāya niggataṁ nirīsaṁ. Kuṭa chedane, sakatthe ko, kūṭakaṁ, dīghādi. Hala vilekhane.",
  "anya-e0810n2:706": "449. Tikaṁ naṅgale. Bhūmīnaṅga’manaṅgaṁ karonto lunātīti naṅgalaṁ. Sī bandhane, ro, sīro. ‘‘Sīro tikkhakare hale’’ti nānatthasaṅgahe. Godāraṇaṁpyatra. Naṅgalassa daṇḍake īsā, īsa issariye, īsā nārī. ‘‘Pabhumhi saṅkare īso, thiyaṁ naṅgaladaṇḍake’’ti cintāmaṇiṭīkā 19.13-4 byākhyāsudhā 2.9.14rabhaso.",
  "anya-e0810n2:707": "Yugakīlake sammāsaddo, samanti yāya sammā, samu samane. Halapaddhati naṅgalalekhā sītā nāma. ‘‘Sītā naṅgalalekhā ca, divagaṅgā ca jānakī’’ti tikaṇḍasesa 3.3.191tikaṇḍasese. Sī saye, to, sītā nārī.",
  "anya-e0810n2:708": "450-451. Muggādike dhaññavisese aparannasaddo, pubbannato aparabhāge pavattaṁ annaṁ aparannaṁ, aparaṇṇañca. Sāliādike pubbannasaddo, aparannassa pubbe pavattaṁ annaṁ pubbannaṁ, pubbaṇṇañca. Pubbāparattañca nesaṁ ādikappe sambhavāsambhavavasena daṭṭhabbaṁ.",
  "anya-e0810n2:709": "Sālyādayo satta dhaññāni. Dhānaṁ posanaṁ, tatra sādhūni dhaññāni, yo, rasso. Kalamā rattasāli mahāsālisaṭṭhikappabhutayo sūkadhaññavisesā sālayo nāma. Saṭṭhidināni paripākamassa saṭṭhiko. Sāla silāghāyaṁ, i, sāli. Vahati, brūheti vā sattānaṁ jīvitanti vīhi, vaha pāpuṇe, brūha vuḍḍhiyañca, i, assī, pakkhe ralopo, vīhi. Koraṁ rudhiraṁ dūsatīti kudrūso, govaḍḍhano, a. Vaṇṇavipariyayo, ossu ca. Gudha parivedhane, umo. Godhumo. ‘‘Godhūmasumano milakkha, bhojanaṁ pāvaṭo yavo’’ti rabhaso. Vara varaṇasambhattīsu, ṇvu, varako. Yu missane, a, yavo. Kaṅgu atisukhumasasse dhaññavisese, sobhanasīsattā kamanīyabhāvaṁ gacchatīti kaṅgu, u. ‘‘Sāmā piyaṅgu kaṅgu dve’’ti ruddo. Tabbhedā tesaṁ dhaññānaṁ bhedā visesā nīvārādayo vuccante. Nīvārāni tiṇadhaññāni, ādinā sāmākādayo.",
  "anya-e0810n2:710": "Dvayaṁ kaḷāye. Caṇa dāne, ṇvu, caṇako, harimanthakepi. Kaṁ vātaṁ lātīti kaḷāyo, ḷattaṁ, kalāyampi. Dvayaṁ sāsapasāmaññe. ‘‘Sāsapo tu sarisapo, kaṭusneho ca tantubho’’ti tikaṇḍaseso2.8.3. ‘‘Pume suddhodanasute, siddhattho setasāsape’’ti rabhaso. Siddhā atthā asminti siddhattho. Sāsa anusiṭṭhiyaṁ, apo. Sāsapassāpi vīhibhedattā idha gahaṇaṁ.",
  "anya-e0810n2:711": "452. Dvayaṁ kaṅguyaṁ. Piyabhāvaṁ aṅgatīti piyaṅgu. Dvayaṁ atasiyaṁ. Ava rakkhaṇe, mo, avassu, dvittaṁ, ummā. Ata sātaccagamane, aso, nadādi. Khumāpyatra.",
  "anya-e0810n2:712": "Catukkaṁ sasse. Kiṭa gatiyaṁ, ṭho, kasito sambhūtaṁ vā kiṭṭhaṁ, kiṭṭhaṭṭhāne uppannasassañhi ‘‘kiṭṭha’’nti vuccati ṭhānūpacārena, ṭho, silopo, assi. Sasa gatihiṁsāpāpuṇanesu, so. Thambo gumbo, taṁ karotīti thambakari, i. Dhaññaṁpyatra. ‘‘Dhaññaṁ vīhīsu dhaññake, dhañño puññavatīrito. Dhaññā vātāmalakīsū’’ti hi nānatthasaṅgahe.",
  "anya-e0810n2:713": "453. Dvayaṁ sassādīnaṁ kaṇḍamatte. Kaṇa sadde, ḍo. Nala ganthe, ṇo, nālaṁ. Nāḷipi. So eva sassādikaṇḍo nipphalo ce, palālamuccate. Pala lavanapavanesu, alo, palālopi.",
  "anya-e0810n2:714": "Dvayaṁ asāre tucchadhaññe. Bhasa bhasmīkaraṇe, assu, bhusaṁ atisayepi. Thusampi. Tusa ussagge. Kena vātena iṅgatīti kaliṅgaro, lāgamo, aro ca. Dhaññānameva tace vakkale thuso, tusa tuṭṭhimhi, tassa tho, thuso pume. ‘‘Dhaññattace pumā thuso’’ amara 19.22 tyamarakose.",
  "anya-e0810n2:715": "454. Dvayaṁ sassaroge. Setavaṇṇakaraṇavasena aṭati hiṁsatīti setaṭṭikā, sā eva setaṭṭhikā. Dvayaṁ taṇḍulakaṇe. Kaṇa nimīlane, kaṇa nimīlanasaddagatīsu vā, a, kaṇo. Kuṇḍa dāhe, sakatthe ko. Dvayaṁ dhaññamaddanabhūmiyaṁ. Khala soceyye, dhaññāni karonti maddanti asmiṁ dhaññakaraṇaṁ. Tiṇādīnaṁ, sassānañca thambo gumbo nāma, thamba vekalye, thamba paṭibandhe vā. Guha saṁvaraṇe, bo, hassa mo.",
  "anya-e0810n2:716": "455. Dvayaṁ musale. Ayo aggekoṭiyaṁ yassāti ayoggaṁ. Musa khaṇḍane, alo. Dvayaṁ suppe. Kucchitaṁ lunātyapanetīti kullo. Supa māne, a, saratyaneneti vā suppaṁ, po, assu. Papphoṭanaṁpyatra.",
  "anya-e0810n2:717": "Dvayaṁ uddhane. Upari dhīyate thālyādikamasminti uddhanaṁ, uddhānampi, yu. Culla hāvakaraṇe, i, īmhi cullī. Adhisayanī, antikāpyatra. Ati adi bandhane, antyate bhikkhādikamassanti antikā, ṇvu. ‘‘Santike sannidhāne ca, uddhane cāpi antikā’’tyajayo.",
  "anya-e0810n2:718": "Kāsādiracito kaṭo yena marāvo bandhīyate. Marāvo ca vīhyagāraṁ, ‘‘kusūlo vīhyagārañca, kantaro ca marāvako’’ti rabhaso. Keci marāvameva kaṭamāhu, taṁ na, ‘‘kusūlo ca marāvo ca, kilañjo ca kaṭo bhave’’ti amaramālāyaṁ pādanāmapakaraṇe bhedena pāṭhā. Kila bandhane, kilanaṁ kilo, tadatthaṁ jāyatīti kilañjo, niggahītāgamo. Kaṭa gatiyaṁ, a.",
  "anya-e0810n2:719": "456. Aṭṭhakaṁ thāliyaṁ. Kāmīyatīti kumbhī, kamu icchāyaṁ, bho, assu, ī ca, kuyā pathaviyā bhavatīti vā kumbhī, kena agginā bhaṇatīti vā kumbhī, bhaṇa sadde, ṇalopo, kena jalena umbhīyati pūrīyatīti vā kumbhī, ubha ubbha umbha pūraṇe, sabbatra nadādi. Piṭha hiṁsāsaṁkilesesu, aro. Kuṇḍa dāhe. Khala soceyye, ḷattaṁ. Ukha gamane, alo, nadādi, rasso. Apaccaye ukhā. Thala ṭhāne, i, thāli, īmhi thālī. Kena agginā lapatīti kolambo, assottaṁ, niggahītāgamo, battañca, ke aggimhi olambatīti vā kolambo. Labi avasaṁsane.",
  "anya-e0810n2:720": "Tikaṁ maṇike. Mana ñāṇe, i, ṇattaṁ, maṇiyeva maṇikaṁ. Bhaṇa sadde, ṇvu, araṁ sīghaṁ jaro assa arañjaro.",
  "anya-e0810n2:721": "457. Dvipādaṁ ghaṭe. Ghaṭa calane, a, nadādimhi ghaṭī, kuṭa koṭilye. Kena jalena lasati silissatīti kalaso, lisa silesane, a, issattaṁ, kalaso tīsu. Vara vāraṇasambhattīsu, ṇvu. Kalasasahacaraṇato vārakopi tīsu. ‘‘Kalaso tu tīsū’’tyamarakoseamara 19.31.",
  "anya-e0810n2:722": "Bhuñjitabbanti bhuñjanaṁ, annādi, tassa patto bhājanaṁ suvaṇṇarajatādinimmitampi kaṁso nāma.",
  "anya-e0810n2:723": "‘‘Kaṁso racchantare māne, tejasepi bhave tathā;",
  "anya-e0810n2:724": "Pānapatte ca kaṁsye ca, sobhikkhāsu ca kittisū’’. –",
  "anya-e0810n2:725": "Tyajayena vuttattā pānapattepi kaṁso. Kana dittigatikantīsu, so, kaṁso. Anitthī. Tikaṁ bhājanasāmaññe. Ama gatiyaṁ, atto, amattaṁ. Bhāja puthakammani, curādi, yu.",
  "anya-e0810n2:726": "458. Dvayaṁ bhājanādīnamādhāre. Antaṁ samīpamādheyyassa upagacchatīti aṇḍupakaṁ, ntassaṇḍo, gassa ca ko. Cumba vadanasaṁyoge, aṭo, assu, sakatthe ko. Dvayaṁ sarāve, sarati vuḍḍhiṁ gacchatīti sarāvo, avo. Malla dhāraṇe. Ṇvu. Vaḍḍhamānakopyatra, vaḍḍhati vitthiṇṇī bhavatīti vaḍḍhamānako, sakatthe ko.",
  "anya-e0810n2:727": "Dvayaṁ bhelabyañjanādighaṭṭanopayuttabhaṇḍe. Kaṭa gatiyaṁ, chu, dvittādi. Du gatiyaṁ, bo, nadādi, dabbī, rasse dabbi. Khajākāpi, khaja manthane, ako, khajākā thiyaṁ. Dvayaṁ dhaññādinilaye. Kusa silesane, ūlo. Kusa akkose, ṭho. Dvepi punnapuṁsake.",
  "anya-e0810n2:728": "459. Dvayaṁ māsādisākamatte, sā tanukaraṇe, ṇvu. Ḍaṁsa khādane, ṇvu. Salopo, siggu, haritakampi. Haritā sakatthe ko. ‘‘Pulliṅgo sākamattasmiṁ, siggu sobhañjanepi ce’’ti cintāmaṇiṭīkā 19.34rabhaso. Dvayaṁ addake. Āddāyaṁ jātaṁ addakaṁ, rasso. Siṅgamiva veraṁ vapu yassa tameva siṅgiveraṁ.",
  "anya-e0810n2:729": "Yadā sukkhaṁ, tadā mahosadhādhyaṁ, tikkharasattā mahantaṁ osadhaṁ. Suṇṭhī, nāgaraṁ, visaṁ, visabhesajjampi. Suṭhi sosane, i, suṇṭhi, īpaccaye suṇṭhī.",
  "anya-e0810n2:730": "Dvayaṁ marīce. Mara pāṇacāge, co. Kula saṅkhyāne, ṇvu. ‘‘Marīcaṁ kolakaṁ kaṇhaṁ, usanaṁ dhammapattana’’ntyamarasīho.",
  "anya-e0810n2:731": "460. Tipādaṁ kañjike. Suvīraraṭṭhe bhavaṁ sovīraṁ. Kena jalena añjiyamabhibyattaṁ assa kañjiyaṁ. Ārānaṁ bhūmyakkajānaṁ vāresu gahitena nārena jalena jātaṁ āranāḷaṁ, ‘‘āro kkhiti sute’kkaje, nāro taṇḍulanīresū’’ti hi vuttaṁ, rassa ḷo. Thusato jātamudakaṁ thusodakaṁ, thusodakato vā jātaṁ thusodakaṁ. Dhaññato vīhito jātaṁ ambilaṁ dhaññambilaṁ. Vātaṁ laṅkati hīnaṁ karotīti bilaṅko, vātassa bi, visesena laṅkatīti vā bilaṅko. Kummāso, abhisutaṁ, avantisomaṁ, kuñjalaṁ, kañjikaṁ, maṇḍo, jeṭṭhambu, khadikāpyatra.",
  "anya-e0810n2:732": "Dvayaṁ lavaṇamatte. Lū chedane, yu, ossā’navādese loṇaṁ.",
  "anya-e0810n2:733": "461. Sāmuddādayo ete pañca lavaṇassa pabhedā visesā. Samuddabhūmiyamavaṭṭhitaṁ laddhaṁ loṇodakaṁ sukkhasantanaṁ sitaṁ yaṁ bhavati, taṁ sāmuddalavaṇaṁ. Akkhivaṁ, vasirampi. Vasu thambhe, iro. Sindhudese bhavo sindhavo, ṇo. Sitasivaṁ sītasivaṁ (sakkate), māṇimanthaṁ, sindhujampi. Sitaṁ dhavalaṁ, sivaṁ kalyāṇaṁ, kammadhārayasamāso . Sitasivanti vā bandhanaṁ. Maṇimantho pabbato, tatra bhavo, ṇo. Kāḷaloṇo nāma sovaccalavaṇānaṁ majjhe kāḷavaṇṇaṁ lavaṇaṁ tīṇi madhuralavaṇassalavaṇabhedassa (amarakosa, mahesvaraṭīkā), ‘‘tilakaṁ tatra mecake’’ti madaṁ sandate pisodarādi (cintāmaṇiṭīkā 19.43) madaṁ mudaṁ vā sandate… visodarādi (byākhyāsudhāṭīkā) vuttattā tilakampi. Ubbhidaṁ nāma romakalavaṇaṁ, sambharidese kira rumā nāma lavaṇākaro. Tatra paviṭṭhaṁ kaṭṭhampi acirena vilīya lavaṇaṁ bhavati, tabbhavaṁ romalavaṇaṁ. Vasukampi. Kaṭṭhādīnaṁ sayaṁ sabhāvavijahanakarattā bhindituṁ sakkotīti ubbhidaṁ, sakyatthe usaddo. Bilālaṁ nāma samuddatīrāsannadesabhavaṁ mattikaṁ pācayitvā nipphāditalavaṇaṁ. Samuddavelāsannadese jātaṁ bilālaṁ, essittaṁ, lo, atha vā ubbhidaṁ nāma yattha katthaci padese bhūmito uggataṁ lavaṇamattikaṁ pācayitvā nipphāditalavaṇaṁ. Bilālaṁ nāma lavaṇabhūmiṁ vidārayitvā nipphāditalavaṇaṁ. Vipubbo dala vidāraṇe. Dassa lo. Atha vā ubbhidaṁ nāma pākyaṁ lavaṇaṁ. Bilālaṁ nāma vaccagandhaṁ kāḷalavaṇaṁ.",
  "anya-e0810n2:734": "462. Guḷādayo pañca ucchuno vikārā. Guḷa rakkhāyaṁ, guḷo pakkaraso. Phāṇa gatiyaṁ, to, phāṇitaṁ guḷato kiñci thaddhaṁ. Khaṇḍa manthe, khaṇḍo phāṇitatopi thaddho. Ucchuvisesassa rasapāke khaṇḍayogyasārabhūte yā guḷikākārā jāyate, sā macchaṇḍī khaṇḍasālūkaṁ. ‘‘Macchaṇḍī tu pupphaguḷā, thaddhapattantu phāṇita’’nti rabhaso, khaṇḍakakkaṁ phāṇitamiccaññe. Sara hiṁsāyaṁ, kharapaccayo, sakkharā, yā ‘‘sitā’’tipi vuccati, sinoti bandhati taṇhaṁ sitā. Sitasakkharetyatra tu sito dhavalattho, sakkharāpamāṇasaṇṭhānattā vā sakkharā. Ime ca guḷādayo yathākkamaṁ thaddhatarā. Ettha ca macchaṇḍī phāṇitā khaṇḍavikārāpi. Dvayaṁ guḷe. Rogādhikesu vināsakarattā visañca taṁ kaṇṭakañca.",
  "anya-e0810n2:735": "463. Dvayaṁ bhaṭṭhadhaññe. Lāja bhassane, bhassanaṁ bhajjanaṁ, a. Na khataṁ akkhataṁ. ‘‘Tatiyā pakati lājesvakkhataṁ tīsva’hiṁsite’’ti ruddo.",
  "anya-e0810n2:736": "Bhaṭṭhayave dhānāsaddo siyā, ‘‘bahumhi bhaṭṭhayave dhānā, thiyaṁ abhinavo’bbhide’’ti rabhaso. Dhā dhāraṇe, yu.",
  "anya-e0810n2:737": "Dvayaṁ yavādicuṇṇe. Saca samavāye, saca secane vā, tu. Mantha viloḷane. Tikaṁ samaṁ. Pūretīti pūpo, po. Akārayutte apūpo, yathā ‘‘lābu, alābū’’ti. Taṇḍulādīnaṁ piṭṭhānaṁ vikāro piṭṭhako, saññāyaṁ ko.",
  "anya-e0810n2:738": "464. Chakkaṁ sūde. Bhattaṁ, sūpañca karoti akāsi karissatīti bhattakāro, sūpakāro ca. Su paggharaṇe. Savati rasaṁ paggharāpetīti sūdo, do, dīghādi. Sūda paggharaṇe vā, a. Aḷāro nāma sūpādivikati, taṁ karotīti āḷāriko. Odanaṁ pacatīti odaniko. Rasaṁ karotīti rasako.",
  "anya-e0810n2:739": "Dvayaṁ sūpe. Sukhatthāya pātabbattā sūpo, dīghādi. Visesato bhattaṁ añjati anto gacchati yena, taṁ byañjanaṁ, añja gatiyaṁ, yu.",
  "anya-e0810n2:740": "465. Pañcakaṁ tipādaṁ (ka.) bhatte. Udi savanakledanesu, yu. Vākāro odanasaddassa napuṁsakattaṁ samuccinoti. Kura sadde, kara karaṇe vā, karoti balanti kuraṁ, assu, kira vikkhipane vā, kirati bubhukkhanti kuraṁ, issu, kara hiṁsāyaṁ vā, ku sadde vā, rapaccayo. Bhajati yena, bhuñjitabbanti vā bhattaṁ, bhaja sevāyaṁ, to. Bhakkhitabbāti bhikkhā, bhakkha adane, assi, bhikkha yācane vā, bhikkhā nārī. Ada bhakkhane, to. Bhidādittā annādeso, dalopo.",
  "anya-e0810n2:741": "Catukkaṁ bhojane, asa bhakkhane, kamme yu. Hara haraṇe. Āharati balāyūnīti āhāro, ṇo. Bhujadhātumhā yu, bhojanaṁ. Ghasa adane, ṇo. Andhopyatra, adadhātumhā tapaccayassa andhādeso nipātanā.",
  "anya-e0810n2:742": "Dvayaṁ yāguyaṁ. Tara plavanataraṇesu. Tarati plavati byāpībhavatīti taraṇaṁ, yu. Taralaṁ, taralāpi. Yā pāpuṇe, gu, yu missane vā, gu, ussā. Uṇhikā, sāṇā, vilepī ca yāgunāmāni. Sā pāke, yu, sāṇā.",
  "anya-e0810n2:743": "466. Khajjādayo cattāro asanabhedā. Khāda bhakkhane, kamme to, bhujādi. Khajjaṁ maṁsādi. Bhojjaṁ annādi. Liha assādane, ṇyo, hassa yo. Leyyaṁ madhvādi. Pātabbanti peyyaṁ, pā pāne, ṇyo, āsse, peyyaṁ sūpādi.",
  "anya-e0810n2:744": "Dvayaṁ bhattamaṇḍe. Su savane, visarujapadādito ṇa. Camu adane, āpubbattā pāne, kamme ṇo. Māsaropyatra, masi parimāṇe, aro. Dvayaṁ ālope. Lupa chedane, āpubbo sampiṇḍane, ku sadde. Kabi vaṇṇe vā, alo, ḷattaṁ, kena toyena balamassāti vā kabaḷo, pume, gāsopi.",
  "anya-e0810n2:745": "467. Rasānaṁ sabbarasānaṁ aggamhi rase maṇḍasaddo, maṇḍa bhūsāyaṁ, ‘‘sabbarasagge maṇḍamanitthiya’’ntyamarasīhoamara 19.49. Dvayaṁ bhuttato sese. Virūpo, kucchito vā ghāso vighāso. Bhuttato seso bhuttaseso, sova bhuttasesako, sakatthe ko.",
  "anya-e0810n2:746": "Dvayaṁ vighāsāde. Vighāsaṁ adatīti, a, damu damane, ṇvu. Dvayaṁ pipāsāyaṁ. Pātuṁ icchā pipāsā, pā pāne, so, dvittādi. Tasa pipāsāyaṁ, yu.",
  "anya-e0810n2:747": "468. Dvayaṁ bhuttumicchāyaṁ. Khuda bubhukkhāyaṁ, do. Ghasitumicchā jighacchā, ghasa adane, icchatthe cho, dvittādi. Maṁsassa raso paṭicchādanīyamuccate. Chanda icchāyaṁ. Paṭicchādetīti paṭicchādanīyaṁ, anīyo, chada saṁvaraṇe vā, maṁsena paṭicchādetabbattā paṭicchādanīyaṁ.",
  "anya-e0810n2:748": "Dvayaṁ uggāre, deki saddossāhesu, uddhaṁ dekati gantumussahatīti udreko, ekassa dakārassa ro. Uddekopi. Gira niggiraṇe, issā, uggāro. Pādo tittiyaṁ. Suhito titto, tassa bhāvo sohiccaṁ. Tipi pīṇane,ti, bhujādi. Yupaccaye, issatte ca tappanaṁ.",
  "anya-e0810n2:749": "469.Yathicchitantaṁ yathicchite. Kriyāvisesanatāya cete napuṁsake, kriyābyayānañhi satipyekatte tabbisesanāni napuṁsake bhavanti ekattepi, tathā hi kriyānamabyayānañca sattābhūtattā liṅgasaṅkhyāvisesopādānaṁ natthīti tabbisesanānampi sāmaññaliṅgā napuṁsakattaṁ, sāmaññasaṅkhyā cekattaṁ yuttanti, taṁ yathā – muduṁ pacanti, sāduṁ pacanti. Bahuvacanantepi kriyāsadde tabbisesanassekattameva kriyāvisesanānaṁ kammani dutiyā, sabbo hi dhātvattho karotyatthena byāpito, muduṁ pacanti muduṁ pacanaṁ kubbantītyattho, tena mudādīnañca tabbisesanānaṁ kammattaṁ. Añño panāha ‘‘sabbe dhātvatthā bhavatyatthānugatā, bhavatikriyā katvatthamanubhavantītyattho. ‘Pacati devadatto’ti devadattapayutto pāko bhavati, gacchati gamanaṁ bhavati, paṭhati pāṭho bhavatī’’ti, tammatena paṭhamā, mudupacanaṁ yathā bhavati, tathā pacatītyattho. Ramaṇīyaṁ pāto, vimalaṁ pāto, idamupakumbhaṁ. Kamu kantiyaṁ, kammani ṇo, kāmaṁ, nikāmañca. Isu icchāyaṁ, to, ‘‘sādisantapucche’’tyādinā antena saha tassa ṭṭho, iṭṭhaṁ. Paripubbo āpa pāpuṇane, to, bhujādi, rasso, yāgamo ca. ‘‘Sattyaṁ nivāraṇe tittiyaṁ, pariyattaṁ yathicchite’’ti cintāmaṇiṭīkā 19.57rabhaso. Icchitassa anatikkamo yathicchitaṁ, yathātthe abyayībhāvo. Pakāmaṁpyatra.",
  "anya-e0810n2:750": "Dvipādaṁ vaṇijake. Kayavikkayehi jīvatīti, iko. Satthaṁ vāṇijjopajīvīnaṁ saṅghātaṁ vahati desantaraṁ pāpayatīti, kammādimhi ṇo. Satthavāho vaṇijanāyako, taṁyogā satthavāho, ṇo. Āpaṇo kayavikkayavohāro, taṁyogā āpaṇiko, ṇiko. Vaṇa sadde, ijo. Vedahako, negamo, paṇyājīvo, vaṇijopyatra.",
  "anya-e0810n2:751": "470. Vikkayo nāma pubbameva attano dhanassa parassa dānaṁ. Kī dabbavinimaye, tatra niyutto vikkayiko. Vikkiṇātīti vikketā, ritu. Kayo nāma parassa dhanaṁ gahetvā attano dhanassa dānaṁ. Kayena jīvatīti kayiko. Kinātīti, ṇvu.",
  "anya-e0810n2:752": "Dvayaṁ dhanappayottari. Iṇe uttamo uttamaṇṇo, abhidhānā pubbanipāto, issattaṁ, dvittañca. Dhanaṁ vuḍḍhatthaṁ payojetīti dhaniko. Dvayaṁ dhanagāhake. Iṇe adhamo adhamaṇṇo. Iṇaṁ gaṇhātīti iṇāyiko, āyiko. Iṇaṁ āyati pavattetīti vā iṇāyako, ṇvu.",
  "anya-e0810n2:753": "471-472. Dvayaṁ iṇe. Uddharīyate gayhateti uddhāro, upubbo dharati gahaṇe, ṇo. Eti vuḍḍhiṁ gacchatīti iṇaṁ, yu, ṇattaṁ. Pariyudañcanampi, parito udañjhate gayhateti, yu. Vuttanti kriyāpadaṁ. Yattakena dhanena lābho labbhate, tatra mūladhane mūlādidvayaṁ. Mūla patiṭṭhāyaṁ. Paṭhamameva ābhataṁ pābhataṁ.",
  "anya-e0810n2:754": "Dvayaṁ paṭipāde. ‘‘Avassamassidaṁ kayitabba’’miti saccassākhyāpanaṁ, karaṇaṁ vā saccāpanaṁ, saccassa karañcittabharaṇamiccattho, saccasaddā dhāturūpā yu, majjhe apāgamo, saccassa vā āpuṇanaṁ saccāpanaṁ, apadhātumhā yu. ‘‘Saccāpanā saccākati’’riti tikaṇḍasesethīkaṇḍe (?) vopālito. Saccaṁ karoti, saccassa vā karaṇaṁ saccakāro. Saccaṁkāropi. ‘‘Klive saccāpanaṁ sacca-ṅkāro saccākatitthiya’’ntyamarakoseamara 19.82. Dvayaṁ vikkanīyadabbe. Vikkinitabbanti vikkeyyaṁ, ṇyo. Paṇa byavahāre, ṇyo, dvepi tīsu.",
  "anya-e0810n2:755": "Dvayaṁ nyāsassappane nyāsampanne (ka.). Nyāsassa appanaṁ sampannaṁ (ka.) paṭidānaṁ. Patipubbo dadāti nyāsasampannattho, tathā paripubbo vattati. Paridānaṁpyatra.",
  "anya-e0810n2:756": "Dvayaṁ nyāse. Asu khepane. Nyassate nikkhipīyateti, ṇo. Upanidhiyyateti upanidhi, i, upanidhi pume. ‘‘Pume upanidhinyāso’’ti amara 19.81amarakose.",
  "anya-e0810n2:757": "473.Ekādayo aṭṭhārasapariyantā saṅkhyāsaddā saṅkhyeyye dabbe vattanti tīsu ca liṅgesu. Saṅkhyeyyekatte ca ‘‘eko brāhmaṇo, aṭṭhārasa brāhmaṇā’’ti samānādhikaraṇaṁ bhavati, na tu bhinnādhikaraṇaṁ ‘‘brāhmaṇānaṁ ekādasa ce’’ti. Tīsūtyanena ‘‘na kevalaṁ ekasaddova saliṅgo, atha kho aṭṭhārasapariyantāpī’’ti dasseti, tena katthaci tesaṁ aliṅgatāvacanaṁ liṅgavisesābhāvaṁ sandhāya vuttaṁ, na pana sāmaññaliṅgābhāvanti daṭṭhabbaṁ. Iminā nayena ‘‘atiliṅgaṁ dvivacanaṁ, tadākhyātanti vuccatī’’tyādīsupi daṭṭhabbaṁ, tena ‘‘puriso gacchati, itthī gacchati, cittaṁ gacchatī’’tyādīsu gacchatisaddassa taṁtaṁliṅgavisesavacanatā, ‘‘gacchatī’’tyādīsu sāmaññaliṅgavacanatā ca daṭṭhabbā. Vīsatyādayo saṅkhyāsaddā saṅkhyāne, saṅkhyeyye ca vattanti ‘‘vīsati gāvo, gavaṁ vīsatī’’ti. Ekatteti yadā panetā saṅkhyeyye ekattavisiṭṭhameva vaggattaṁ sabhāvato paṭipādayanti. Tadā bhinnasaṅkhyenāpi samānādhikaraṇe ekavacaneyeva sabbakālaṁ vattate ‘‘vīsati gāvo’’ti. Yadyekatte, kathaṁ? Dvevīsatiyo, tisso vīsatiyo, pañcasatāniccādayo payogā iccāha ‘‘vaggabhede bahuttepī’’ti . Vīsatyādīnaṁ vaggānaṁ bhede vattumicchite sati bahuttepi bahuvacanepi bhavanti. Amarakose pana ‘‘saṅkhyantarassatthe abhidheyyevīsatyādayo taṁsamānādhikaraṇato bahuvacanānipi bhavantī’’ti amara 19.83-4 vuttaṁ, saṅkhyantaramiha vaggabhedo, tena dvinnampi vohāramattanānattaṁ, na atthanānattanti daṭṭhabbaṁ. Ānavuti navutisaddamabhibyāpetvā tā vīsatyādayo bhinnaliṅgenāpi samānādhikaraṇe nāriyaṁ itthiyaṁ, yathā vīsati kuṇḍāni. Vīsatyādayo vikatasamāhāradvandā. Liṅgassa lokāsayattā dvandekattanti napuṁsakattanti vīsatyādayo abyuppannā paramatena, kaccāyanamatena pana byuppannā.",
  "anya-e0810n2:758": "474-476. Satādīni asaṅkhyeyyapariyantāni catuvīsati ṭhānāni gaṇanabhedāni. Tattha dasadasasaddehi nipphādito satasaddo, tathā satadasasaddehi sahassasaddo. Yuja yoge, niyutaṁ, ayutampi. Yu missane vā, to. Lakkha dassanaṅkesu, lakkhaṁ, satasahassampi. Kuṭa chedane, dasaguṇaṁ kuṭatīti koṭi. Upasaggena visesetvā eko gaṇanaviseso pakoṭīti vuccati, dvepi missetvā eko koṭipakoṭīti. Naha bandhane, to. Āgamassu. Vida lābhe, u, niggahītāgamo. Aba hiṁsāyaṁ, gatimhi ca, do, āgamassu. Ahi gatimhi, hapaccayo. Ava rakkhaṇe, vo . Aṭa gamane, ṭo. Sogandhikanti kamalavisesanāmena eko gaṇanaviseso vuccati, tathoppalādināmehi ekeko gaṇanaviseso. Katha vākyappabandhe, yu, saṅkhyātumasakkuṇeyyatāya asaṅkhyeyyaṁ.",
  "anya-e0810n2:759": "Nanu saṅkhyātumasakkuṇeyyatte sati ekena bhavitabbaṁ, atha kathameko asaṅkhyeyyo, dve asaṅkhyeyyāniccādīni bhedāni vuttānīti? Nāyaṁ doso, tesaṁ kāladesādivasena bhinnānampi sambhavato. Etāsu saṅkhyāsu kamā kamena satādilakkhapariyantaṁ dasaguṇaṁ dasahi guṇitaṁ bhavati. Koṭyādikaṁ asaṅkhyeyyapariyantaṁ satalakkhaguṇaṁ satalakkhehi guṇitaṁ bhavati, tasmā ekā lekhā dvisuññasahitā sataṁ bhavati, tathā tisuññasahitā sahassaṁ, catusuññasahitā niyutaṁ, pañcasuññasahitā ekā lekhā lakkhaṁ bhavati, ekā pana lekhā sattasuññasahitā koṭi, tathā cuddasasuññasahitā pakoṭi, iminā nayena yāvāsaṅkhyeyyaṁ netabbaṁ, ayamekaccānamācariyānaṁ mati.",
  "anya-e0810n2:760": "Atha vā satādayo asaṅkhyeyyapariyantā sabbepi dasaguṇitā kātabbā, ayaṁ kaccāyanassa mati, tena hi ‘‘yāva taduttari dasaguṇitañce’’ti suttamāha. Atha vā satādayo lakkhantā dasadasaguṇitā, tena ekā lekhā dvibindusahitā sataṁ bhavati, tathā catupañcādibindusahitā sahassādikaṁ bhavati, ekā lekhā pana dvādasabindusahitā koṭi, tathā ekūnavīsatibindusahitā pakoṭīti yāva asaṅkhyeyyā ekekasmiṁ satta satta bindūni katvā gaṇanā kātabbā, tasmā asaṅkhyeyyagaṇanavisese pañcacattālīsādhikāni satabindūni bhavanti, ayamamhākaṁ mati.",
  "anya-e0810n2:761": "Amarakoseamara 19.84 pana ‘‘pantyā satasahassādi, kamā dasaguṇottara’’mityuttaṁ, tassattho – dasasaṅkhyā pantītyuccate , tato ārabbha dasaguṇottaraṁ satasahassādikaṁ kamā viññeyyaṁ, taṁ yathā – dasasaṅkhyāya dasaguṇottaraṁ sataṁ, satā dasaguṇottaraṁ sahassaṁ, sahassā dasaguṇottaraṁ ayutaṁ, ayutā dasaguṇottaraṁ lakkhaṁ, lakkhā dasaguṇottaraṁ payutaṁ, payutā dasaguṇottaraṁ koṭi, evaṁ koṭiyā abbudaṁ, abbudā padumaṁ, padumā khabbo, khabbā mahākatho, tatopi mahāpadumaṁ, tatopi saṅku, saṅkuto samuddo, tato antyaṁ, antyā majjhaṁ, majjhā paraddhaṁ, paraddhā amataṁ, amatā dasaguṇottaraṁ saṅkhyaṁ, saṅkhyañca vīsatimaṁ ṭhānaṁ, asaṅkhyeyyamito paranti. Sabbapārisadattā hi byākaraṇassa sabbesaṁpyatra vādā dassitā.",
  "anya-e0810n2:762": "477-478. Sādhikena dvepādena ‘‘aḍḍhena catuttho aḍḍhuḍḍho, aḍḍhena tatiyo aḍḍhatiyo, aḍḍhateyyo cā’’ti imaṁ vacanatthaṁ dasseti. Aḍḍhūpapadena saha catutthādisaddānaṁ aḍḍhuḍḍhādyādeso. Sādhikapādena ‘‘aḍḍhena dutiyo diyaḍḍho, divaḍḍho cā’’ti imaṁ vacanatthaṁ dasseti. Antaritassāpi aḍḍhenasaddassa idhānuvattanatā adhippetā abhidhānantarābhāvā, sabbatrevaṁ.",
  "anya-e0810n2:763": "479-480. Mīyate paricchindīyate yena, taṁ mānaṁ. Tañca tulāpatthaṅgulivasā tidhā māniyadabbassa bhavati. Tula ummāne , curādi, tulā itthī. Pada gatiyaṁ, tho. Aṅga gamane, ulo, aṅgulaṁ, ‘‘aṅgulī’’tipi pāṭho, karasākhā.",
  "anya-e0810n2:764": "Cattāro vīhayo sampiṇḍitā ekāva guñjā samagarukā, tathā dve guñjā ekova māsako samagarukoti sabbatra nayo netabbo. Dve māsakā akkho nāma, vibhīṭakoti vutto, akkhaphalasamānagarukattā vā akkho. Karisopyatra, kasa vilekhane, a, rimajjho, anitthī. Akkhānaṁ pañca dharaṇaṁ nāma, dharatidhātuyā yu. Akkhānamaṭṭhakaṁ suvaṇṇo nāma. Pañcadharaṇaṁ nikkhaṁ nāma. Te nikkhā pañca pādo nāma. So pādo catutthe bhāge vattatītyekaccānaṁ mati. Yathāvuttāyeva cattāro vīhayo guñjā nāma. Dve guñjā māsako nāma. Dve pañcamāsakā dasamāsakā akkho nāma. Akkhānaṁ aṭṭhakaṁ dharaṇaṁ nāma. Pañcadharaṇaṁ suvaṇṇo nāma. Te pañcasuvaṇṇā nikkhaṁ nāmātyamhākaṁ mati. Kana dittigatikantīsu, nipubbo, nassa kho, nikkho, suvaṇṇavikārepi. Yassa kassaci vatthuno catutthe bhāge pādo. Dasa dharaṇāni palaṁ nāma, pala pathe ca gatimhi.",
  "anya-e0810n2:765": "481. Yassa kassaci vatthuno palasataṁ tulā. Tula ummāne, tulā nārī.",
  "anya-e0810n2:766": "Gehānaṁ dārubandhāya, piṭhikāyaṁ tulā thiyaṁ;",
  "anya-e0810n2:767": "Mānabhaṇḍe ca sādise, rāsipalasatesu ca.",
  "anya-e0810n2:768": "Tā tulā vīsati bhāro nāma. Bhara dhāraṇaposanesu, ṇo. ‘‘Bhāro tu dvisahassesu, palānamapi vivadhe’’tyajayobyākhyāsudhāṭīkāyampi. Vivadho bhārabhedo.",
  "anya-e0810n2:769": "Rūpiyassa karisena kato saṁvohārapadattho kahāpaṇo nāma. Karisappamāṇena rūpiyena kato paṇo paṇiyo dabbabhedo kahāpaṇo. Risassa hādeso. Ahādese karisāpaṇo, ete dve rūpavikāro, aññatrūpacārā. Iti tulāmānaṁ vuttaṁ.",
  "anya-e0810n2:770": "482. Patthamānaṁ dassetumāha ‘‘kuḍuvo’’ccādi. Eko pasato kuḍuvo nāma. Sara gatiyaṁ, to, ralopo, kaḍi bhede, vo, kaḍissa kuḍu, te kuḍuvā cattāro pattho. Catupatthā āḷhako, aha pūjāyaṁ, ṇvu, ḷattādi dasaṅgulaṁ, dvādasaṅgulaṁ vāsabbato mānampi āḷhako. Caturo āḷhakā doṇaṁ nāma, ‘‘caturāḷhaka’’ntipi pāṭho, du gamane, ṇo, duṇa gatiyaṁ, hiṁsāyañca vā, doṇaṁ. Vākārena doṇo.",
  "anya-e0810n2:771": "483. Caturo doṇā mānikā, māna pūjāyaṁ, sakatthe ko, assi. Catumānikaṁ catassannaṁ mānikānaṁ samūho catumānikaṁ khārī nāma, khara vināse, ṇo, nadādi. Dasambaṇaṁ dasādhikasatadoṇamattaṁ kumbhoti ghaṭanāmena eko patthamānaviseso dassito, ‘‘ambaṇa’’ntipi pāṭho.",
  "anya-e0810n2:772": "484. Patthamānavisesānaṁ labbhamānapariyāye dassetumāha ‘‘āḷhako’’ccādi. Tumba kampane, a. Dvayaṁ patthe. Patthasaddoyaṁ sāmaññabhedamānesu pavattati, idha pana visesamānavācako adhippeto. Nala ganthe, iṇa.",
  "anya-e0810n2:773": "Dvayaṁ vāhe. Vahatīti vāho, vaha pāpuṇane, ṇo.",
  "anya-e0810n2:774": "Ambaṇamānaṁ, pariyāyaṁ vā dassetumāha ‘‘ekādasa doṇe’’ccādi. Amba gamane, yu, amba sadde vā, iti patthamānaṁ vuttaṁ, aṅgulamānaṁ pana aṇvādyābhidhānāvasare bhūmivagge abhihitaṁ.",
  "anya-e0810n2:775": "485. Catukkaṁ bhāge. Visa pavesane, dīghādi, koṭṭhaṁ vuccati sarīraṁ, tattha setīti koṭṭhāso. Āttaṁ. Ana pāṇane, ama gamane vā, so. Bhajīyate sevīyateti bhāgo. Ṇo. Vaṇṭakopyatra. Vaṭi vibhājane, ṇvu, ṇantā vā sakatthe ko.",
  "anya-e0810n2:776": "Vibhavantaṁ dhane. Dhana dhaññe, a. Sassa attano ayaṁ so, sampi. Duiva dabbaṁ, sāramiccattho, ivatthe vo, vida lābhe, to . Sassa dhanassa pati sapati, tasmiṁ sādhu sāpateyyaṁ, ṇeyyo. Vasa nivāse, u. Ara gamane, tho. Rassa to. Vibhavanti pabhavantyanenāti vibhavo, a. Hiraññaṁ, kosopyatra.",
  "anya-e0810n2:777": "486. Katākataṁ kañcanaṁ, rūpiyañca missitaṁ militaṁ (ka.), militaṁ paccekañca (amara khīrasvādhīṭīkā) kosādidvayavāccaṁ, tatra piṇḍīkataṁ ābharaṇīkataṁ, kammībhāvamāpāditaṁ vā kataṁ. Ākarotthaṁ ajātakammaṁ cuṇṇādirūpaṁ akataṁ, tadaññaṁ tehi kañcanarūpiyehi aññaṁ tejasaṁ dabbaṁ tambaṁ. Ādinā kaṁsarītisīsakādi, yañcātejasaṁ rājapaṭṭadāruvisādika’masāraṁ dabbaṁ, taṁ sabbaṁ kuppaṁ, gupa rakkhaṇe, guppateti, po, kattañca gassa.",
  "anya-e0810n2:778": "Dvayaṁ kañcanaṁ rūpiyañcāhatamuṭṭhāpitahayavarāhapurisādi rūpaṁ nigghātikāya tāḷitaṁ dīnārādikaṁ rūpiyākhyaṁ. Assādirūpamassāhatamatthīti rūpiyaṁ. Rūpa āhatapasaṁsāsu, iyo.",
  "anya-e0810n2:779": "487-488.Hiraññantaṁ suvaṇṇe. Sobhano vaṇṇo yassa suvaṇṇaṁ. Kana dittiyaṁ, ṇvu, jananaṁ jātaṁ, pakaṭṭhaṁ jātaṁ jātarūpaṁ, pakaṭṭhatthe rūpapaccayo pasaṁsāyaṁ rūpapaccayo iti subhū (cintāmaṇiṭīkā) pasaṁsāyaṁ rūpaṁ (pāṇini 5.3.66). Jātaṁ rūpamassāti vā jātarūpaṁ. Iṇa gatiyaṁ, dittiyañca anekatthattā. Suṭṭhu dippate dittiyā yujjateti soṇṇaṁ, usso, ‘‘vā paro asarūpā’’ti ilopo, dvittaṁ. Kañca dittiyaṁ, yu. Satthu vaṇṇo viya vaṇṇo yassa. Cittamattānaṁ haratīti hari. I, kamu icchāyaṁ, bu. Carati ettha cittaṁ cāru, ṇu. Hi gatiyaṁ, mo. Haṭa dittiyaṁ, ṇvu. Tapanaṁ dāhamarahatīti tapaniyo, iyo. Hara haraṇe, añño, assi. Hā cāge, hā gatiyaṁ vā, añño, hirādeso ca.",
  "anya-e0810n2:780": "Cāmīkarādayo cattāro tabbhedā tassa suvaṇṇassa visesā. Cāmī nāma ekā pupphajāti, taṁkarattā cāmīkaro, atha vā cāmī nāma aggi. Camu adane, ṇī, takkarattā cāmīkaro. Satakumbhaṁ paddhakesaravaṇṇaṁ, tabbaṇṇasadisattā sātakumbhaṁ. Devarukkhabhūtāya mahājambuyā patiṭṭhitaṭṭhāne nadī jambunadī, tassaṁ patitehi mahāgajappamāṇānaṁ, kumbhappamāṇānaṁ vā phalānaṁ bījehi jātaṁ suvaṇṇaṁ jambunadaṁ, idaṁ pana suvaṇṇaṁ analappabhaṁ devālaṅkāramatulaṁ jāyate. Taṁ panānalamiti visesatthepi amarasīho suvaṇṇasāmaññeva paṭhati. Siṅgī nāma ekā macchajāti, tabbaṇṇatāya. Khaṇiyaṁ vā taṁsaṇṭhānasilākhaṇḍehi jātatāya siṅgī, amarakose pana cāmīkarādīnipi suvaṇṇasāmaññe paṭhati, siṅgī pana visese. Vuttañhi tattha ‘‘alaṅkārasuvaṇṇaṁ yaṁ, siṅgīkanakamiccaya’’nti amara 19.96. Tassattho – kaṭakakuṇḍalādino alaṅkārasuvaṇṇassa ‘‘siṅgī’’ti nāmanti. ‘‘Siṅgīmaṇḍanasoṇṇa’’nti ratanakoso. Suvaṇṇatāya siṅgī ‘‘kanaka’’mityuccate.",
  "anya-e0810n2:781": "489. Pañcakaṁ rajate. Rūpayuttatāya rūpiyaṁ. Rañja rāge, ato. Sañja saṅge, jhu, ñalopo, sajjhu. Rūpayuttatāya rūpī, sañja saṅge, jho, ñalopo, sajjhaṁ, ‘‘rūpiyajjha’’ntipi pāṭho. Tadā iyajjhapaccayena siddhaṁ. Dubbaṇṇaṁ, khajjūraṁ, setampi.",
  "anya-e0810n2:782": "Āhatasoṇṇarajate, rajate rūpiyaṁ mataṁ;",
  "anya-e0810n2:783": "Rajate ca khaleklivaṁ, khajjūro pādapantare;",
  "anya-e0810n2:784": "Setā ca bhatikāyaṁ tha, klivaṁ sajjhe site tisu.",
  "anya-e0810n2:785": "Asmajātiyaṁ puppharāgādimhi, muttāvajirādimhi ca vasvādittayaṁ. Vasa nivāse, u. Ratiṁ tanotīti ratanaṁ, kammādimhi ṇo, tilopo. ‘‘Ratnaṁ sajātiseṭṭhepī’’tyamarakoseamara 23.126, tena gajaseṭṭho gajaratanaṁ, itthiseṭṭho itthiratananti. Manasaddato i, īpaccaye maṇī ca. Puppharāgādayo vakkhamānā tabbhidā tassa maṇino visesā. Bhāsanto rañjetīti puppharāgo, bhāsassa puppho.",
  "anya-e0810n2:786": "490. Suvaṇṇādayo ime satta ratanānyāhu. Maṇi rattamaṇi.",
  "anya-e0810n2:787": "491. Sattaratanānaṁ labbhamānapariyāye dassetumāha ‘‘lohitaṅgo’’ccādi. Lohitaṅgādittayaṁ rattamaṇiyaṁ . Lohitavaṇṇena aṅgīyateti lohitaṅgo, lohitaṁ aṅgaṁ sarīrametassa vā lohitaṅgo. Padumañcātra kokanadaṁ, tabbaṇṇasadiso maṇi padumarāgo. Soṇaratanaṁ, lohitakopyatra.",
  "anya-e0810n2:788": "Dvayaṁ veḷuriye. Vaṁso tacasāro, tabbaṇṇo maṇi vaṁsavaṇṇo. Veḷu viya dissatīti veḷuriyo, ivatthe iyo, rāgamo ca. Dvayaṁ pavāḷe. Vala saṁvaraṇe, ṇo, ḷattaṁ, vākārena pavāḷopi. Du gamane, du upatāpe vā, mo, dvittaṁ.",
  "anya-e0810n2:789": "492. Dvayaṁ kabaramaṇimhi. Masāragirimhi jātaṁ masāragallaṁ, lo, rassa lo. Kabaro sabalo maṇi. Dvayaṁ muttāyaṁ. Muca mocane, tho, muttā eva muttikaṁ, sakatthe iko. Satthikā pakatito liṅgavacanānyativattanteti napuṁsakattaṁ. Ettha ca ratanapariyāyānaṁ uppaṭipāṭiyā kathanaṁ sattannaṁ ratanānaṁ uppattikkamapaṇītakkamādino abhāvadīpanatthaṁ.",
  "anya-e0810n2:790": "Dvayaṁ pittale. Rī gamane, ri. Rītipi. ‘‘Rīti pacāre sande ca, lohakiṭṭārakūṭesū’’ti ruddo. Ārasseva kūṭo, yassa. Dabbasaddopyatra. Dvayaṁ abbhake. Ama gamane, alo. Abbhaṁ ākāso, megho ca, taṁsaññakattā abbhakaṁ, saññāyaṁ ko. ‘‘Meghambarābhidhānañca, gori bījañca abbhaka’’nti hi vuttaṁ. Girijatu, silājatupyatra.",
  "anya-e0810n2:791": "493. Tikaṁ lohe. Lū chedane, ho. Aya gamane, manogaṇādi. Kāḷañca taṁ ayasañceti kāḷāyasaṁ. Satthakaṁ, tikkhaṇaṁ, piṇḍaṁ, ayasaṁ, asmasāropyatra. ‘‘Satthamāyudhalohesū’’ti anekattho. ‘‘Sāmuddalavaṇetikkhaṁ, visalohājimukkake’’ti rabhaso. Paṇḍa gamane, a. Asmassa sāro. ‘‘Kāḷāyasa’mayo lohaṁ, asmasārañca satthaka’’nti tvamaramālāyaṁ klīvakaṇḍaṁ.",
  "anya-e0810n2:792": "Dvayaṁ capale. Pāra sāmatthiye, do, pārayati sakkoti sabbalohaṁ kañcanaṁ kātunti pārado. Rasa sadde, aggimhi pakkhitte rasatīti raso, madhurādīsu ca raso. Capalo, sūtopyatra.",
  "anya-e0810n2:793": "‘‘Cañcalādimhi capalo’’.",
  "anya-e0810n2:794": "‘‘Sārathimhi rase sūto, pasūte perite tisu’’;",
  "anya-e0810n2:795": "‘‘Rasendo pārado vutto, pāratopi nigadyate’’ti. –",
  "anya-e0810n2:796": "Tārapālo.",
  "anya-e0810n2:797": "‘‘Pārado siddhadhātu ca, varabījañca sūtaka’’nti. –",
  "anya-e0810n2:798": "Tikaṇḍasesotikaṇḍasesa 2.9.34.",
  "anya-e0810n2:799": "Tikaṁ nāge. Tipu pīḷane, u. Tipusaddassa setepi pavattanato kāḷasaddena visesetvā kāḷatipūti vutto, tena tipusaddassadvinnampi vācakatādaṭṭhabbātyeke, taṁ ‘‘nāgo sīsakayogiṭṭha-vappāṇi tipu piccaṭa’’nti amara 19.105amarakose, ‘‘tipu sīsakaraṅgesū’’ti ca tikaṇḍasesa nānatthasaṅgahādīsu vuttattā na gahetabbaṁ, tena kāḷo ca tipu cāti dveyevatthābhidhānāni. Kāḷavaṇṇatāya kāḷo. Tipu yathāvuttatthova. Tapa santāpe vā, u, assittaṁ. Sī saye, si bandhane vā, so. ‘‘Seṭṭhabhakaddujo nāgo, klivaṁ sīsakaraṅgesū’’ti rabhaso. ‘‘Yogiṭṭha’’mityekaṁ nāmaṁ sīsassa. ‘‘Vappo so sīsamattaka’’nti tvamaramālā.",
  "anya-e0810n2:800": "‘‘Ārakūṭosī rīti ca, sīsakaṁ tipu vaddhakaṁ;",
  "anya-e0810n2:801": "Nāgaṁ mahāmalañceva, yogiṭṭhaka’’nti. –",
  "anya-e0810n2:802": "Byāḍi.",
  "anya-e0810n2:803": "‘‘Sīsamattaṁ bahumalaṁ, yogiṭṭhaṁ piṭṭhapiccaṭā;",
  "anya-e0810n2:804": "Suvaṇṇādisamāluka-mapi sindūrasambhava’’nti. –",
  "anya-e0810n2:805": "Tantātantaraṁ.",
  "anya-e0810n2:806": "Sete tu raṅgavaṅgā, te gatyatthā.",
  "anya-e0810n2:807": "‘‘Raṅgaṁsurebhaṁ mudaṅgaṁ, kusumbhaṁ gāmyakuṅkuma’’nti. –",
  "anya-e0810n2:808": "Tikaṇḍasesotikaṇḍasesa 2.9.34.",
  "anya-e0810n2:809": "Dvayaṁ haritāle. Haritavaṇṇaṁ alaṁ haritālaṁ, byuppattimattametaṁ. Rūḷhīsaddo tvayaṁ. Pītiṁ netīti pītanaṁ. ‘‘Piñjaraṁ pītanaṁ tāla-mālañca haritālake’’tyamarasīhoamara 19.103. Piñja vaṇṇe, aro. Ala bhūsane, alantyaneneti, ṇo, ‘‘haritālamalaṁ tāla-vaṇṇakaṁ naṭabhūsana’’nti tu mādhavo. ‘‘Haritāle tu kappūraṁ, godanto naṭasaññako’’ti tikaṇḍasesotikaṇḍasesa 2.9.35.",
  "anya-e0810n2:810": "494. Dvayaṁ sindūre. Piṭṭhena nāgena jātaṁ piṭṭhaṁ. Cīnadesappavattaṁ piṭṭhaṁ cīnapiṭṭhanti pubbapade uttarapadalopo. Sanda savane, ūro, assi. ‘‘Sindūraṁ nāgasambhava’’ntyamarasīhoamara 19.105. Vasantassavo, rattacuṇṇaṁ, rattavālukaṁpyatra. Dvayaṁ tūle. Tula nikase, a. Picu maddane, u. Picu tuloti samuditañcassa nāmaṁ. ‘‘Tūlo picu picutūlo, makkaṭisuttaṁ takkoṭī’’ti hi rabhaso.",
  "anya-e0810n2:811": "Madhusaddena khuddajantu, khuddañcoccate. Khuddajantavo bhamarādayo. Tatra bhamarakataṁ khuddaṁ bhāmaraṁ, makkhikākataṁ makkhikaṁ, saraghañcoccate. Varaṭā kataṁ vāraṭaṁ. Puttikā kataṁ puttikanti sabbatraññatthe ṇo. Madhu unde, u. Khu sadde, do, khuda pipāsāyaṁ vā, do.",
  "anya-e0810n2:812": "Dvayaṁ sitthe. Madhūhi khuddajantūhi ucchiṭṭhaṁ sajjitanti madhucchiṭṭhaṁ. Sajja visajjanāliṅgananimmānesu. Nimmānaṁ sampiṇḍīkaraṇaṁ, to, jatānaṁ ṭhādeso, sassa cho, dvittaṁ, ittañca. Sica paggharaṇe, tho. Sitthameva sitthakaṁ. Madanopyatra.",
  "anya-e0810n2:813": "495. Tikaṁ gopāle. Gāvo pāleti, pāti cāti gopālo, gopo ca, kammani ṇo. Gāvo saṅkhyāyatīti gosaṅkhyo, saṁpubbo khyā gaṇane. Goduho, ābhiro, vallavopyatra. Dvayaṁ gomike. Gāvo assa santīti gomā, mantu. Ikapaccaye, māgame ca gomiko.",
  "anya-e0810n2:814": "Dvipādaṁ balībadde. Usa dāhe, abho. Balaṁ vaddhayatīti balībaddo, nipātanā. Gacchatīti goṇo, yu, malopo, asso, ṇattaṁ. Gacchatīti go, gamu gamane, ro.",
  "anya-e0810n2:815": "‘‘Sagge kare ca vajire, balībadde ca go pumā;",
  "anya-e0810n2:816": "Thī sorabheyyinettambu-disāvacanabhūmisū’’ti. –",
  "anya-e0810n2:817": "Ruddo. Vasa nivāse, abho. Vassatīti vuso, vassa secane, ṇo, assu, saṁyogalopo ca. Ukkho, bhaddo, anavāho, sorabheyyopyatra. Ukkha secane. Anaṁ sakaṭaṁ vahatīti anavāho, ṇo. Surabhi go, tassāpaccaṁ sorabheyyo, ṇeyyo.",
  "anya-e0810n2:818": "496.So go vuddho jaraggavo nāma. Jaraṁ patto go jaraggavo, simhi ossa avo. Dvayaṁ misabālyayutte kiñciphuṭṭhatāruññe asampattabalībaddabhāve vacche. ‘‘Vaccho vuddho vacchataro’’ti nāmamālā. Damanāraho dammo, mo. Vasa nivāse, cho, vacchassāyeva gāviyā tanutthe nipātanā taro pāṇini 5.3.91 suttaṁ passitabbaṁ. Samāti ete dve tulyatthā.",
  "anya-e0810n2:819": "Dvayaṁ dhuravāhe. Dhuraṁ vahati sīlenāti dhuravāhī, ṇī. Dhuraṁ vahitumarahatīti dhorayho, ṇo, vassa yo.",
  "anya-e0810n2:820": "Gavaṁ gunnaṁ adhikato jano govindo, gavaṁ indo govindo, gavaṁ vindatīti vā govindo.",
  "anya-e0810n2:821": "497. Vahatyanena vaho, a. Kuka ādāne, udo, ussattaṁ, dassa dho vā, kakudo, kakudho ca. Dvayaṁ siṅge. Visa pavesane, yu. Sī saye, go, niggahītāgamo, rassattañca. Lohitavaṇṇatāya rohiṇī, tassa ṇo, nadādi.",
  "anya-e0810n2:822": "498. Tikaṁ gāvīsāmaññe. Pumepi gāvī, tadā yossa ī. Siṅgayuttatāya siṅginī, taddhitantā inī. Dvayaṁ aputtikāyaṁ. Hanatismā itthiyaṁ a, hanatissa vadho, niggahītāgamo, dhassa jho ca, bandha bandhane vā, vañjhā. Vasa kantiyaṁ, a.",
  "anya-e0810n2:823": "Navappasūtikā paccagghapasūtā go dhenu nāma, dhe pāne, nu. Dvayaṁ piyaputtāyaṁ. Vacchaṁ kāmayatīti vacchakāmā. Vacchaṁ lātīti vacchalā. Savacchakāyamapi dvayamidaṁ vadanti.",
  "anya-e0810n2:824": "499. Dvayaṁ manthanakumbhikāyaṁ. ‘‘Gagga’’nti saddaṁrātīti gaggarī, nadādi. Manthati yassa manthanī. Mantha viloḷane, yu, nadādi, dvepi itthī. Yatrekasmiṁ bahupaggahayutte aneke bandhīyante, tatra sandānādidvayaṁ. Saṁpubbo dā dāne saṁyamanattho, karaṇe yu. Dā dāne, mo, dāmaṁ.",
  "anya-e0810n2:825": "Dvayaṁ govacce. Miha secane, lo. Gavaṁ mīḷho vacco gomīḷho. Goto nibbatto gomayo, dvepyanitthī. Dvayaṁ ghate. Sappa gamane, i, sappi napuṁsake. Ghara secane, to. Havipyatra.",
  "anya-e0810n2:826": "500. Taṁdivasiyā dadhito, duddhā vā samubbhataṁ ghataṁ tappakati ca navanītaṁ. Navadadhyādīhi nītaṁ pavattaṁ nonītaṁ, vasso. Navanītampi. Dvayaṁ dadhisāre. Dadhino maṇḍaṁ sāro dadhimaṇḍaṁ. Masa parimāṇe, thu, sassa to, matthu napuṁsake.",
  "anya-e0810n2:827": "Catukkaṁ khīre, khi khaye, īro. Duhyateti duddhaṁ, duha papūraṇe, to. Pā pāne, pātabbanti payo, ṇyo, āssattaṁ. Thanato sambhūtaṁ thaññaṁ.",
  "anya-e0810n2:828": "Dvayaṁ takke. Tīṇi kāni jalabhāgāni ettha santīti takkaṁ, issattaṁ, dvittañca. Matha viloḷane, to, ‘‘yathāgamamikāro’’ti ikārāgamo, aññatra pana –",
  "anya-e0810n2:829": "‘‘Addhodakasamāyuttaṁ, udassitamudīritaṁ;",
  "anya-e0810n2:830": "Takkaṁ tibhāgasaṁyuttaṁ, mathitanti gatodaka’’nti. –",
  "anya-e0810n2:831": "Takkamathitā bhedenuttā, gatodakamiti nijjalaṁ.",
  "anya-e0810n2:832": "‘‘Nijjalaṁ mathitaṁ siniddhaṁ, takkantu jalapādikaṁ;",
  "anya-e0810n2:833": "Udassitaṁ jaladdhañca, sotakhyantu samodaka’’nti. –",
  "anya-e0810n2:834": "Ratanamālā.",
  "anya-e0810n2:835": "501. Khīrādayo pañca goto sañjātarasā. Khīraṁ navaṁ, dadhi khīrato jātaṁ. ‘‘Khīrajaṁ dadhimaṅgala’’nti hi ratanāmālā. Dhā dhāraṇe. I, dvittaṁ, nipātanā. Dadhito vā ghataṁ, nonītañca. Sabbaseso takkaṁ, khīratoyeva vā.",
  "anya-e0810n2:836": "Chakkaṁ eḷake. Bādhiyamānopi na ravatīti urabbho. Ru sadde, bho. Meṇḍa kuṭilatthe, ko. Misati paddhate aññamaññaṁ meso. ‘‘Saṁhasane meso, paddhāya’masamunnatī’’ti nānatthasaṅgahe. Na raṇatīti uraṇo, raṇa sadde. Ava rakkhaṇe, i. Avi, ‘‘avayo selamesakkā’’tyamarasīhoamara 23.207. ‘‘Ajī’’tipi pāṭho. Ila gatiyaṁ, ṇvu. Uṇṇāyupyatra, uṇṇāyogā uṇṇāyu, yu, luhu ubhe ulomasasaddā ca rabhasena vuttā.",
  "anya-e0810n2:837": "502. Tikaṁ aje. Vasa nivāse. To, vasto, vattopi. Aññe tu ‘‘vasa gandhaadane’’ti curādimāhu, aja gamane, na jāyatīti vā ajo. Chindanto gacchatīti chagalako, cho chedane, gamu gamane, ṇo, massa lo, ossattaṁ, sakatthe ko, chakalakopi. Chāgopyatra. Dvayaṁ karabhe. Vasa kantimhi, to, vassottaṁ, usa dāhe vā, ottādi, oṭṭho, dantacchadepi. Kara karaṇe, abho. ‘‘Kharabho’’tyeke paṭhanti. Kamelako, mayo, mahāṅgopyatra.",
  "anya-e0810n2:838": "Dvayaṁ gadrabhe. Gadatismā rabho, gadrabho. Khaṁ kaṇṭhavivaraṁ mahantamassatthīti kharo, ro. Cakkavā, bāleyyo, rāsabhopyatra. Cakkayogā, vantu. Balayuttattā bāleyyo. Rasa sadde, abho. Dvayaṁ aviyaṁ. Uraṇassa ayaṁ uraṇī. Avino esā avī. Ajāsaddo eko chāgiyaṁ. Aññe tu ‘‘uraṇī tu ajī ajā’’tipi pāṭhaṁ vatvā tiṇṇampi uraṇīpariyāyattaṁ vadanti, tesaṁ mate ajīajāsaddāpi uraṇīpariyāyā atthīti daṭṭhabbā. Atha vā tikaṁ ajiyaṁ. Uraṇasaddassāpi ajapariyāyassa sambhavato ‘‘uraṇī tu ajī ajā’’ti vuttaṁ, vakkhati hi anekatthavagge ‘‘ummāre eḷako aje’’ti abhidhāna 1124 gāthā, uraṇapariyāyo hettha eḷako.",
  "anya-e0810n2:839": "Vessavaggavaṇṇanā niṭṭhitā.",
  "anya-e0810n2:840": "503. Tikaṁ sudde. Sada assādane, do, assu. Antavaṇṇo lāmakavaṇṇo. Vasa secane, vasetabbo asucitattā vasalo, alo. Yatra yatra vā muttaṁ karīsaṁ siñcatīti vasalo, alo, jaghaññajopyatra. Brahmuno jaghaññaṅge pāde jāto jaghaññajo.",
  "anya-e0810n2:841": "Māgadhādayo sūtapariyantā vijātiyamātāpitikattā ubhayavaṇṇoppattiyā saṁkiṇṇajātiyo iccattho, bhinnajātisaṁsaggo eva hi saṅkaro. Suddena sambandhāya khattāya jāto putto māgadho. Thutikriyāvutti. Suddāya sambandhena khattiyena jāto uggo, uca samavāye, ṇo.",
  "anya-e0810n2:842": "504. Brāhmaṇiyā sambandhena khattiyena jāto sūto, su abhibhave, to, dīghādi.",
  "anya-e0810n2:843": "Suddāvessahi karaṇo-mbaṭṭho vessādvijātihi. Māhiṁso vessākhattajo, khattā khattāya suddajo.",
  "anya-e0810n2:844": "Brāhmaṇīkhattajo sūto,",
  "anya-e0810n2:845": "Tassaṁ vedehako vesse;",
  "anya-e0810n2:846": "Rathakāro tu māhiṁsā,",
  "anya-e0810n2:847": "Karaṇyaṁ yassa sambhavo;",
  "anya-e0810n2:848": "Caṇḍālo nāma janito,",
  "anya-e0810n2:849": "Brāhmaṇīvasalehi yo.",
  "anya-e0810n2:850": "Tatra karaṇo lipilekhanavutti, ambaṭṭho vicikicchāvutti.",
  "anya-e0810n2:851": "Dvayaṁ sippini. Karoti nimmināti citralepyādikanti kāru, ṇu. Sippamassatthīti sippiko. Sajātīnaṁ tesaṁ sippīnaṁ saṅghāto ‘‘seṇī’’tyuccate. Si sevāyaṁ, ṇi.",
  "anya-e0810n2:852": "505. Tacchakādayo ime pañca kāravo sippino nāma siyuṁ. Vuttañca –",
  "anya-e0810n2:853": "‘‘Tacchako tantavāyo ca, rajako ca nahāpito;",
  "anya-e0810n2:854": "Pañcamo cammakāro ca, kāravo sippino matā’’ti.",
  "anya-e0810n2:855": "506. Pañcakaṁ tacchake. Taccha tanukaraṇe. Tacchati tanuṁ karotīti tacchako, ṇvu, vaddhayati chindatīti vaddhakī, vaddha chedane, curādi, ‘‘chedane cāpi vaddhana’’nti ratanamālā, ṇvu. Sakatthe ī, vaddhakī, vaḍḍhakīpi. Palādyummānappakārena gaṇḍati chindatīti palagaṇḍo. Gaṇḍa chedanopalepanasannicayavadanekadesesu. Palagaṇḍo sudhājīvinyapi. Ṭhā gatinivattiyaṁ,ti, pakāravaṇṇāgamo. Ṭhātissa thopi. Rathaṁ karotīti, kammani ṇo, rathakāro, cammakārepi. Dvayaṁ suvaṇṇakāre. Nāḷiṁ dhamati mukhe vināsayitvā mukhavāyunā aggidīpanatthaṁ nāḷiṁ saddāpayatīti nāḷidhamo.",
  "anya-e0810n2:856": "507. Athoparaṁ pukkusaṁyāvapādena nāmaṁ. Ve tantasantāne, tantaṁ vāyatīti, ṇo. Pesa peraṇapayatanagatīsu. Pesanaṁ peso, taṁ karotīti, ṇo. Kuvindopyatra , kucchitaṁ vindatīti kuvindo. Mālāsippayogā, mālāpanayogā vā māliko, iko.",
  "anya-e0810n2:857": "Kuṁ lalayati icchatīti kulālo, lala icchāyaṁ, ṇo. Dvayaṁ sūcikammopajīvini. Sūcivānakammaṁ duvidhaṁ sūcanaṁ, tunnañcāti, tatra tunnavānakammena pavattinimittena tunnavāyo, sūcivānasippayogā sociko.",
  "anya-e0810n2:858": "508. Cammaṁ karoti vikāramāpādayatīti, kammani ṇo. Pādukaropyatra. Kappa chedane, ṇvu. Naha soceyye, divādito nipātanā pakārāgamādi, na hāpetīti vā nahāpito, hā parihāne, ṇāpe paccayo, to, essittaṁ, saññāsaddattā nassapakati. Khurī, muṇḍī, divākittipyatra. Khuravā khurī, muṇḍavā muṇḍī, muṇḍo, muṇḍī, muṇḍakoti pasiddhi. Divā divase kitti byāpāro assa divākitti. ‘‘Caṇḍāle tu divākitti, nahāpito’’ti ruddo.",
  "anya-e0810n2:859": "Rañjate suttaṁ rattamāpajjate yasmiṁ, sa raṅgo. Haritālamanosilādi, tamājīvatīti, kammani ṇo.",
  "anya-e0810n2:860": "Puñjaṁ kasatīti pukkuso, nipātanā, atha vā ‘‘pu’’iti purisassa nāmaṁ, taṁ kuseti apanetīti pukkuso. Pupphaṁ vuccati karīsaṁ, kusumaṁ vā, taṁ chaḍḍetīti, ṇvu. Chaḍḍa apanayane.",
  "anya-e0810n2:861": "509. Venādayo tayo samā tulyatthā. Veṇunā jīvatīti veno. Ṇassa nattaṁ. Veṇopi. Veṇuvettādīnaṁ vikati vilīvā, tehi vilīvaṁ karotīti vilīvakāro. Naḷopi veṇuvettādīnaṁyeva vikati, taṁ karotīti, kammani ṇo. Naḷehi vā vilīvaṁ karotīti naḷakāro.",
  "anya-e0810n2:862": "Ito paraṁ soṇḍikaṁ yāva pādena nāmaṁ. Cunda chedane, sañcodane ca. Cunda nisāmane vā. Bhamu anavaṭṭhāne, taṁ karotīti bhamakāro. Kara karaṇe, māro, kammāro, kammani ṇvu. Lohakārako. Ākaroṭṭhitaṁ āṭavoṭṭhitaṁ (ka.) yo lohaṁ dhamitvā saṅkharoti, tatrāpi lohakārako.",
  "anya-e0810n2:863": "510. Rajakassa dve kammāni celadhovanaṁ, rajanañca. Tatra celadhovano ninnejako, ṇvu, niji suddhiyaṁ, niji soceyyasocanesu vā. Vattharañjanā rajako. Ranja raṅge, ṇvu. Netīti nettiko. Sakatthe ko, nettiyaṁ udakanayena niyuttoti vā nettiko, nettiyā mātikāya netīti vā nettiko, iko. Udakaṁ hāretīti udahārako. Kalopo, ṇvu.",
  "anya-e0810n2:864": "Vīṇāvādanasīlattā vīṇāvādi. Vīṇāvādanasippayogā veṇiko. Usumhi, usukāro vā vaḍḍhakī usuvaḍḍhakī, etena vaḍḍhakīsaddassa sabbesampi sippikānaṁ vācakatā dīpitā, tena suvaṇṇavaḍḍhakī, tantavaḍḍhakītyādayopi yojjā.",
  "anya-e0810n2:865": "511. Veṇuṁ vaṁsaṁ dhamatīti veṇudhamo. Veṇuvādanasippayogā veṇaviko, ṇiko. Yo pāṇineva pāṇantare murajādisaddaṁ uṭṭhāpayati, so pāṇivādo. Pāṇiṁ hantīti pāṇigho. Pāṇiyopi. Pāṇivādanasippayogā pāṇiyo, yo.",
  "anya-e0810n2:866": "Pūpena jīvatīti pūpiyo, pūpo paṇiyo vikkeyyo yassa. Pānāgāraṁ suṇḍā, taṭṭhattā surā soṇḍā, taṁ vikkiṇātīti soṇḍiko, ‘‘nenaniddiṭṭhamanicca’’nti kātanta 1.2.18 naghaṭītaṁ aniccaṁ (paribhāsendusekhara 97) paribhāsato vuddhi. Majjaṁ vikkiṇāti sīlena. Maṇḍahāropyatra, maṇḍaṁ surāsambandhamaggabhāgaṁ harati uddharatīti maṇḍahāro.",
  "anya-e0810n2:867": "512. Dvayaṁ indacālakhye kapaṭe. Mayena asurena sure vañcayituṁ calayituṁ (ka.) payuttattā mayassa ayaṁ māyā, mayo eva sambaro, tassāyaṁ sambarī, ṇī, nadādi. Dvayaṁ māyākāre. Indajāle niyutto indajāliko. Pāṭihārakopi. Paṭiharati nayanamanenāti pāṭihārako, ṇvu.",
  "anya-e0810n2:868": "513. Ariyāsāmaññaṁ orabbhikādīnaṁ catunnamatthe. Ye urabbhaṁ eḷakaṁ hantvā jīvantīti orabbhikā. Sūkare hantvā jīvanti sūkarikā, tathā magaṁ hantvā jīvanti māgavikā. Sakuṇe pakkhino hantvā jīvanti sākuṇikā, iti kamato bhavanti.",
  "anya-e0810n2:869": "514. Dvayaṁ jālike. Vāgurā migabandhanajālaṁ, tāya caratīti vāguriko, vākarikopi. Vaka ādāne, aro, ā, vākarā, tāya caratīti vākariko, pubbapakkhe kassa go, assu ca, vāguriko. Dvayaṁ bhāravāhe. Bhāraṁ vahatīti, kammani ṇo. Bhāraṁ vahatīti bhāriko.",
  "anya-e0810n2:870": "Tikaṁ vetanopajīvini kiṅkare. Vetanena jīvatīti vetaniko. Bhato vetanena kīto, so eva bhatako, saññāyaṁ vā ko. Bhatiṁ vetanaṁ bhuñjatīti vā bhatako, ko, issattaṁ. Kammaṁ karotīti kammakaro, kammakāropi.",
  "anya-e0810n2:871": "Chakkaṁ dāse. Kiñci karotīti kiṅkaro, ‘‘ahamajja kiṁ karissāmī’’ti bhattu kattabbakiccayācanattā vā kiṅkaro. Dāsa dāhe. Dāsantetassāti dāso, a. Ciṭa pesanīye, pesīyate sāmināti ceṭo, ṇo, sakatthe ko, ceṭako. Pisa pesanīye, ṇo, sassa dvittaṁ. Bhara dhāraṇaposanesu, bharīyatīti bhacco, ‘‘riccā’’tiyogavibhāgena bharāditopi riccapaccayo, ‘‘ramhi ranto rādino’’ti ralopo ca, bhacco. Paricarati sāmīnanti paricāriko. Dāsero, dāseyyo, goppako, niyojjo, abhujissopyatra.",
  "anya-e0810n2:872": "515. Te ca dāsā antojātādivasena catudhā siyuṁ. Antogehe dāsiyā kucchimhi jāto antojāto, dhanena kīto dhanaṁ datvā dāsabhāvaṁ gato dhanakkīto, sayameva dāsabyopagato bhayanivāraṇādyatthaṁ dāsabhāvamupagato ca karamarabhāvena ānīto karamarānīto ca, iccevaṁ te dāsā catudhā siyunti pakataṁ.",
  "anya-e0810n2:873": "516. Dvayaṁ bhujisse. Bhuja pālanajjhohāresu, iso, dvittaṁ. Tikaṁ nīce. Nihīnaṁ cinotīti nīco, ṇo, rassassa dīghatā. Jama adane, mo. Nicchayena hāniṁ gacchatīti nihīnako, hā parihāne, i gatiyaṁ, yu, sakatthe ko.",
  "anya-e0810n2:874": "‘‘Vivaṇṇo pāparo nīco, pākito ca puthujjano;",
  "anya-e0810n2:875": "Nihīno’pasado jammo, khullako itaro ca so’’. –",
  "anya-e0810n2:876": "Tyamarakoseamara 20.16. Vigato vaṇṇo assamo yassa vivaṇṇo. ‘‘Assamo brahmacāriyādi, catukkepi maṭhepi ce’’ti nānatthasaṅgahe. Pāpaṁ rātīti pāparo. Pakatiyaṁ yathājātabhāve bhavo vijjamāno, na tu byāpāroti pākito, ṇo. Sajjanehi puthubhūto jano puthujjano. Apakaṭṭhaṁ sadati gacchatīti apasado. Khudaṁ lātīti khullo, dassa lo, khullo eva khullako. Itaṁ kampitaṁ rātīti itaro.",
  "anya-e0810n2:877": "Dvayaṁ anālase. Kusītassa bhāvo kosajjaṁ, taṁ yassa natthīti nikkosajjo. Lasa kantiyaṁ, appaṁ lasatīti kilāsu, ṇu, na kilāsu akilāsu. Manda supane, a. Na lasati kīḷatīti alaso.",
  "anya-e0810n2:878": "517. Catukkaṁ caṇḍāle. Saṁ sunakhaṁ pacatīti sapāko. Caṇḍa caṇḍikke, ālo. Mataṅgassa apaccaṁ mātaṅgo. Cu cavane, ṇvu, cavako. ‘‘Plavako’’tipi pāṭho, plava gatiyaṁ, ṇvu.",
  "anya-e0810n2:879": "‘‘Caṇḍālaplavamātaṅgā , divākittijanaṅgamā;",
  "anya-e0810n2:880": "Nisādasapacāante-vāsī caṇḍālapukkusā’’. –",
  "anya-e0810n2:881": "Tyamarakoseamara 20.19-20.",
  "anya-e0810n2:882": "Milakkhajātyādayo mahāraññanivāsino tabbhedā tassa caṇḍālassa visesā.",
  "anya-e0810n2:883": "Gomaṁsabhakkhako yo tu,",
  "anya-e0810n2:884": "Lokabāhyañca bhāsate;",
  "anya-e0810n2:885": "Sabbācāravihīno’yaṁ,",
  "anya-e0810n2:886": "Milakkhajāti vuccate cintāmaṇiṭīkā 20.20.",
  "anya-e0810n2:887": "Milakkha abyattasadde. Milakkhante abyattaṁ bhāsanteti milakkhā, tesaṁ jāti yoni milakkhajāti. Mayūrapiñchādiparidhāno kirāto, kira vikiraṇe, ato, kiratīti kirāto. Kiratopi. Pattaparidhāno savaro. Sava gatiyaṁ, aro. Ādinā pulindo, pula mahatthe, do, pulindo, sabhāsā byavahārī desantarabhāsānabhiñño, pulindo savarapariyāyoti keci.",
  "anya-e0810n2:888": "518-519. Tikaṁ luddamatte, ayampi milakkhappakāro. Migamacchādīnaṁ nisādanato māraṇato nesādo. Ludha upaghāte , do, dhassa do, lū chedane vā, do, ubhayatrāpi sakatthe ko. Vijjhatīti byādho, rassassa dīghatā. Dvayaṁ migaludde. Mige hantīti migavo, vo. Mige vijjhatīti migabyadho.",
  "anya-e0810n2:889": "Siloko sunakhe. Saramā sunī, tassāpaccaṁ sārameyyo, ṇeyyo. Sundaraṁ nakhametassa sunakho, sunassa vā pāṭipadikassa unakho, suna gatiyaṁ vā, kho, evaṁ sabbatra pāṭipadikavasena vā dhātuvasena vā rūpasiddhi veditabbā. Suna gatiyaṁ, sunassa vā uno. Soṇa vaṇṇagatīsu, suna gatiyaṁ vā, ṇo, ṇattaṁ, sunassa vā oṇo. Kuka ādāne, uro, kukkuro. Suna gatiyaṁ, ussa vādese svāno, uvādese suvāno. Mige sarati hiṁsatīti sāḷūro, ūro, rassa ḷo. Dīghādimhi sūno. Ussātte sāno. Nalope ussātte sā, ayaṁ pume, koleyyo, migadaṁsako, bhasakopyatra, kule gehe bhavo koleyyo. Migaṁ daṁsatīti migadaṁsako. Bhasati bukkatīti bhasako, bhasa bhaṇane.",
  "anya-e0810n2:890": "Bhesajjādiyogena, nissaggena vā ummattādibhāvamāpanno sunakho ‘‘aḷakko, atisuno’’ti ca vuccate. Ala nivāraṇe, kammani ṇvu, dvittaḷattāni, aḷakko. Alakkopi. Pakatiṁ atikkanto suno atisuno.",
  "anya-e0810n2:891": "520.Sādibandhanaṁ sunakhādibandhanaṁ rajjādi gaddūlo nāma. Gadda sadde, ulo, dīgho. Dvayaṁ dīpake. Dīpa dittiyaṁ, ṇvu, ciṭa pesanīye, luddena ciṭyateti ceṭako, ṇo, sakatthe ko, ṇvupaccayena vā siddhaṁ.",
  "anya-e0810n2:892": "Tikaṁ pāse. Bandha bandhane, kattari yu. Gantha ganthane, gantha koṭilye vā, nthassa ṇṭho. Pasa bādhanaphusanesu, kattari ṇo. Dvayaṁ vākarāyaṁ, yā sāṇatacādīhi migādīnaṁ bandhanatthaṁ katā. Vaka ādāne, aro, itthiyamato ā. Mige ganthati bandhatīti migaganthanī, ‘‘migabandhanī’’tipi pāṭho.",
  "anya-e0810n2:893": "521. Dvayaṁ kumīne. Yatra macchā pavisanteva, na nissaranti, kucchitā veṇī assā kuveṇī, nadādi. Vajjhappattatāya kucchitā mīnā yasmiṁ kumīnaṁ, kamu padavikkhepe vā, ino, macchādhānīpyatra, macchā ādhīyante yassaṁ macchādhānī, yu, nadādi. Dvayaṁ jāle. Ānīyantenenāti ānayo, ṇo, īsse, e aya. Jale hitaṁ jālaṁ, ṇa.",
  "anya-e0810n2:894": "Dvayaṁ vadhaṭṭhāne. Āgantvā hananti yasmiṁ āghātanaṁ, yu, hanassa ghāto. Vadhassa māraṇassa ṭhānaṁ vadhaṭṭhānaṁ. Dvayaṁ adhikoṭṭane. Sadā ākoṭṭanattā saha ūnenāti sūnā, suna gatiyaṁ vā, itthiyamati a, dīghādi. Kuṭa chedane, adhikoṭenti yasmiṁ adhikoṭṭanaṁ.",
  "anya-e0810n2:895": "522. Dvipādaṁ core. Taṁ karotīti takkaro, theyyatthaṁ vā takkayatīti takkaro. Takka vitakke, aro. Musa theyye, kattari ṇvu. Cura theyye, ṇo, curā theyyasīlamasseti vā coro, ṇo. Thena coriye, curādi, a. Ekaṁ asahāyaṁ agāraṁ gehaṁ ekāgāraṁ, taṁ payojanaṁ yassa ekāgāriko, iko. Mosatthino hyekāgāraṁ payojanaṁ. Samāti tulyatthā. Dassupyatra. Daṁsa daṁsane, su, niggahītalopo.",
  "anya-e0810n2:896": "Tikaṁ theyyakriyāyaṁ. Thenassa kammaṁ theyyaṁ, corassa kammaṁ corikā. Musanaṁ moso, bhāve ṇo. Ve tantasantāne, vemo, anitthī. Vāyanattho daṇḍako vāyanadaṇḍako, vāsaradaṇḍakopi.",
  "anya-e0810n2:897": "523. Tikaṁ sutte. Suca gatiyaṁ, to. Tanu vitthāre, tu, tantu pume, tantapayojanattā tantaṁ. Lepyādikammani lepanādikriyāyaṁ potthasaddo vattati. Ādinā potthalikādilikhanakammaṁ gayhate, pusa snehasecanapūraṇesu, bhāve tho. Atha vā lepyādikammani kammakārakabhūte lepitabbādimhi potthasaddo, tadā kammani tho, potthaṁ.",
  "anya-e0810n2:898": "Vatthadantakaṭṭhasiṅgādipotthalikāyaṁ pañcālikādidvayaṁ. Pañcaṅgāni yassā santi sajīvassevāti pañcālikā, iko. Majjhe lakārāgamo. Potthena vatthena alaṅkariyattā potthalikā. Ala bhūsane, ṇvu. ‘‘Caturo janā potthakamaggahesu’’nti ettha potthakasaddena vatthaṁ vuttaṁ, potthasaddoyeva hi sakatthe kapaccayena ‘‘potthako’’ti vutto. ‘‘Puttalikā’’tipi pāṭho, putto viya alaṅkarīyateti puttalikā, puttikāpyatra.",
  "anya-e0810n2:899": "524. Yaṁ kūpato āvāṭato ambuno jalassa ubbāhanaṁ uddhāraṇaṁ bhave, taṁ ‘‘ugghāṭanaṁ, ghaṭīyanta’’miti coccate. Uddhaṁ ghaṭīyati udakanti ugghāṭanaṁ, yu. Ghaṭa cetāyaṁ, ghaṭīyeva uddhādhogamanavasena gamanato ghaṭīyantaṁ, yā gatipāpuṇanesu, anto, to vā.",
  "anya-e0810n2:900": "Dvayaṁ mañjusāyaṁ, yā kaṭṭhehi karīyati. Mana ñāṇe, so, jumajjho manissa jūka (ṇvādi 215) uṇādivuttiyaṁ 4.77 sutte ca passitabbaṁ, pela gatiyaṁ, pe pālane vā, lo, ḷattaṁ, peḷā, pala rakkhaṇe vā, kattari a, asse, peḷā. Tikaṁ pacchiyaṁ. Piṭa saṅghāte, ṇvu, piṭako, vuddhimhi peṭako. Pasa pālane, chi, pacchi, itthiyaṁ.",
  "anya-e0810n2:901": "525. Dvayaṁ kāje. Vividhaṁ bhāramābhañjanti olambanti yassaṁ byābhaṅgī. Kajja byadhane, kattari ṇo, ekassa jassa lopo, kaca bandhane vā, adhikaraṇe ṇo, cassa jo, kājo, kācopi. Atra kāje avalambanaṁ vettādivikati sikkā nāma. Saka sattiyaṁ, kattari ko, upāntassi, sikkā, kājopi.",
  "anya-e0810n2:902": "Dvayaṁ upāhane. Upanayhate bandhīyateti upāhano, vaṇṇavipariyayo, rassassa dīghatā, vākārena upāhanaṁ. Pajjate yāya pādu, u, pādu itthī, ‘‘pannaddhī pādukā pāṇihitā padarathī’’tipi tikaṇḍasesotikaṇḍasesa 2.10.13. Tabbhedā tassupāhanassa bhedā visesā pādukā nāma, pada gamane, ṇuko, pādukā, bahupaṭalā cammamayā kaṭṭhamayātyeke.",
  "anya-e0810n2:903": "526. Tikaṁ cammarajjuyaṁ. Vara icchāyaṁ, vara saṁvaraṇe vā, chadādīhi tatraṇa. Varattā, varattaṁ, varatrā, varatrampi. Vaddha vaddhiyaṁ, sakatthe ko, vaddhikā. Nayhate bandhīyate yāya naddhī, naha bandhane, to, nadādi.",
  "anya-e0810n2:904": "Dvayaṁ aggidīpane. Bhasa bhāsadittīsu, dibbate aggi yāya bhastā, to, traṇamhi bhastrā, nadādino ākatigaṇattā īpaccayābhāvo. Cammamayaṁ pasibbakaṁ cammapasibbakaṁ, cammapasibbakāpi.",
  "anya-e0810n2:905": "Tejase suvaṇṇādike āvatyate yatra, sā soṇṇādyāvattanī mūsā nāma, musa theyye, a, mūsā, dīghādi. Kalādikaṁ yāva pādena nāmaṁ. Kuṭa chedane, karaṇasādhanaṁ, kūṭaṁ, dīghādi, vākārena kūṭo. Ayaso, ayomayo vā ghano ayoghano.",
  "anya-e0810n2:906": "527. Kammārānaṁ bhaṇḍaṁ kammārabhaṇḍaṁ. Saṅgamma ḍaṁsatīti saṇḍāso, ṇo, niggahītalopo, saṇḍāso, yenādittalohādi gayhate. Dvayaṁ adhobhāgaṭṭhe ayoghane. Muda saṁsagge, thi, muṭṭhi, itthī. Adhikaroti yassaṁ adhikaraṇī, yu, nadādi.",
  "anya-e0810n2:907": "Tabbhastā tesaṁ kammārānaṁ bhastā aggidīpanī gaggarī nāma, yā ‘‘ukkā’’tipi vuccati, sā ca nārī, ‘‘gagga’’iti saddaṁ rātīti gaggarī, manthaniyampi. Dvayaṁ khuddakasatthe. Sasa hiṁsāyaṁ, tho. Piyampi phāletīti pipphalaṁ, phala vidāraṇe.",
  "anya-e0810n2:908": "528. Dvayaṁ nikase. Sā tanukaraṇe, yu, ṇattaṁ, nikasate parikkhyate suvaṇṇanti nikaso. Kasopi. Sūciyā nāsāvijjhanaṁ ārā, ara gamane, ā, ārā, cammakārānaṁ cammavedhanepi ārā, ‘‘tikaṁ sūciya’’nti keci.",
  "anya-e0810n2:909": "Dvayaṁ kharapatte. Kharasamphassatāya kharo. ‘‘Ka’’iti kacati pāṭayati kakaco, anitthī, ‘‘kakacaṁ kharapattañce’’tyamaramālāyaṁ napuṁsakakaṇḍaṁ. Vacchāyanasatthe vuttā gītavajjādikā vijjā catusaṭṭhikriyā, tathā āliṅganacumbanādikā ca abbhantarā catusaṭṭhikriyā kalāsaddenoccate. Ādinā yaṁ tatra vuttaṁ kārukammaṁ, taṁ gayhate, taṁ sabbampi kalādikaṁ kammaṁ kriyā sippaṁ nāma, sī saye, po, sappa gamane vā, upāntassi, sippaṁ.",
  "anya-e0810n2:910": "529-530. Patisadisaṁ yaṁ silādinā patirūpakaṁ karīyate, tatra paṭimādicatukkaṁ. Mā māne, mānamatra sadisīkaraṇaṁ, kattari, karaṇe vā a, paṭimā, nārī. Vamu uggiraṇe, bo, ittaṁ, paṭibimbaṁ. Dhā dhāraṇe, i, paṭinidhi, dvīsu. Paṭimānaṁ, paṭiyātanā, paṭicchāyā, paṭikatipyatra.",
  "anya-e0810n2:911": "Pajjaṁ sadise, tatra samādayo kevalā api tīsu, sadisatthe ca vattanti, sannikāso, pana ante tayo ca uttarapadībhūtā, taṁ yathā – tena samo’yaṁ taṁsamo’yaṁ (?), taṁsamamidaṁ, taṁsannikāso iccādi amū nibhādayo uttarapadaṭṭhā eva sadisavacanā vāccaliṅgā siyuṁ yathā ‘‘pitunibho putto, mātunibhā kaññā, devanibhama- pacca’’miti, byākhyāsudhā 2.10.37. Sama velambe, a. Patirūpakaṁ bhajatīti paṭibhāgo, ṇo, kāsa dittiyaṁ, a, sannikāso. Samānamiva naṁ dissatīti sarikkhako, samānassa so, dissa ri, sassa kkho, sakatthe ko, sarikkhako. Sama velambe, yu, samāno, saha mānenāti vā samāno. Samānaṁ katvā naṁ passatīti sadiso, samānassa so. Paricchedasadhammā tulyādhiṭṭhitāya sammito paricchinno tulyo, sammitatthe yo, apaccaye tulopi. Bhā dittiyaṁ , sannibho, nibho ca. Bhūta rūpādayopyatra, yathā pitubhūto, māturūpo.",
  "anya-e0810n2:912": "Tikaṁ upamāne. Upamīyate yena opammaṁ, mana, upapubbo mā māne, yupaccaye upamānaṁ, itthiyamati a, upamā, upamānopameyyānaṁ sadhammattepyayaṁ, vuttañca ‘‘upamānopameyyānaṁ, sadhammattaṁ siyopamā’’ti subodhālaṅkāra 176 gāthā. ‘‘Yenopamīyate, yā copamīyate, tesvapi opammādittaya’’ntyamarasīhobyākhyāsudhā 2.10.36.",
  "anya-e0810n2:913": "531. Catukkaṁ vetane. Bharati kammakare yāya, sā bhati,ti. Visa peraṇe, peraṇaṁ gamanādīsu niyojanaṁ, karaṇe ṇo, nibbeso, nivesopi. Vī gamane, tano. Mūlena samitaṁ mūlyaṁ, mūla patiṭṭhāyaṁ vā, karaṇe yo.",
  "anya-e0810n2:914": "‘‘Kammaññā tu vidhā bhaccā, bhatayo bhammavetanaṁ;",
  "anya-e0810n2:915": "Bharaṇyaṁ bharaṇaṁ mūlyaṁ, nibbeso paṇamiccapī’’. –",
  "anya-e0810n2:916": "Tyamarasīhoamara 20.38-9.",
  "anya-e0810n2:917": "Dvayaṁ jūte. Ju gatijavanesu, to, dīghādi, jūtaṁ, juta dittiyaṁ vā, karaṇe a. Kitavassa jūtakārassa kammaṁ ketavaṁ, ṇo. Akkhavatī, paṇopyatra. Akkhā pāsakā upāyatthena assaṁ santīti, vantu, sabhāvato itthittaṁ. Paṇo aṭṭo, taṁyogā paṇo.",
  "anya-e0810n2:918": "Pañcakaṁ jūtakāre. Dhāvantī atti dhutti, nipātanā, taṁyogā dhutto, ṇo, dhū kampane vā, to, rasso, dhutto, sabbakīḷādipasutepyayaṁ. Akkhesu dhutto akkhadhutto. Mariyādamatikkamma kīḷādipasuto hi ‘‘dhutto’’ti vuccati. Kitavaṁ assatthīti kitavo, nipātanā, kita nivāse vā, avo. Akkhehi jūtehi dibbatīti akkhadevī, ṇī.",
  "anya-e0810n2:919": "532. Dvayaṁ pāṭibhoge, paṭibhuñjati pālayatīti pāṭibhogo, bhuja pālane, ṇo. Paṭibhavatīti paṭibhū. Dvayaṁ catuvīsatipāsake, yena jūtakārā dibbanti. Aka kuṭilāyaṁ gatiyaṁ, kho, akkho. Pasa bādhanaphusanesu, ṇvu. Devanopyatra. Dibbanti yena devano, divu kīḷāyaṁ, yu.",
  "anya-e0810n2:920": "Sāraphalake aṭṭhāpadaṁ, pume, napuṁsake vā, aṭṭhapadānyassa aṭṭhāpadaṁ. Desantare hi caturaṅgasseva paṭṭikāyaṁ pāsakajūtampi vattate, saññāyaṁ aṭṭhasaddassa uttarapade rassassa dīghatā pāṇini 6.3.125. Aṭṭhapadampi. Paṭṭe ito cito ca saranti parivattantīti sārino, tesaṁ phalakaṁ sāriphalakaṁ, sakatthe ko.",
  "anya-e0810n2:921": "Dvayaṁ abbhute, yena satādilābhajānivasena jūtakārādīnaṁ jayaparājayā honti. Paṇa byavahāre, a, paṇo, panopi. Abbha gamane, to, abhi sadde vā, to, asarūpadvittaṁ, abbhatopi.",
  "anya-e0810n2:922": "533. Nānādabbakate madirābīje surābīje kiṇṇā, kiranti nānādabbāni missībhavantyassaṁ kiṇṇā, to. Madhvāsave madhukapupphakate majje madhu mataṁ, madhukapupphaṁ madhu, tappakatattā madhu, madhukatepi majje madhu madhvāsavā vuttā, mādhavako, mādhvikampi, advīsvidaṁ.",
  "anya-e0810n2:923": "Surāntaṁ majje. Mada ummāde, karaṇe iro. Varuṇo nāma eko jano, teneva paṭhamaṁ diṭṭhattā varuṇato jāyatīti vāruṇī, ṇī, vara patthanāyaṁ vā, kamme yu, assu, nadādi. Majjante yena majjaṁ, vajādinā yo, dyassa jjo ca. Su abhisave, ro, su savane vā, surā. Halippiyā, hālā, gandhottamā, pasannā, irā, kādambarīpyatra. Halino balabhaddassa piyā ruccā halippiyā. Hala vilekhane, ṇo, hālā. I gamane, ro, irā. Paṭhama’mayaṁ gomantha pabbate kadambakoṭare bhavā kādambarī, tathā cāgamo ‘‘kadambakoṭare jātā, tena kādambarī matā’’ti cintāmaṇiṭīkā 20.39.",
  "anya-e0810n2:924": "Dvayaṁ tālādirasaje. Āsavanti mānapurisamadādayo yenāti āsavo. Madaṁ janetīti merayaṁ, ṇeyyo, asse, dassa ro ca. Sīdhupyatra. Majjavisesepi tayamidaṁ vadanti, vuttañca –",
  "anya-e0810n2:925": "‘‘Sīdhuucchurase pakke, apakke āsavo bhave;",
  "anya-e0810n2:926": "Merayaṁ dhātakīpuppha-guḷadhaññambiloṭṭhita’’nti cintāmaṇiṭīkā 20.42 byākhyāsudhā 2.10.41.",
  "anya-e0810n2:927": "534. Dvayaṁ pānapatte. Sara gatiyaṁ, ṇvu. Sara gatihiṁsācintāsu vā. Casa bhakkhane, ṇvu, dvayaṁpyanitthī. Sīdhumhi ca sarako.",
  "anya-e0810n2:928": "Dvayaṁ pānamaṇḍale. Āpivanti saṁbhūya pivantyasmiṁ āpānaṁ, yu. Pānassa maṇḍalaṁ koṭṭhaṁ pānamaṇḍalaṁ.",
  "anya-e0810n2:929": "535. Samattaliṅgāsaṅgahato asampuṇṇataṁ pariharati. Atra asmiṁ vagge ye yogikā saddāveṇikamāyākāracoraakkhadevippabhutayo pume bhūrippayogattā pacurappayogadassanato ekasmiṁ liṅge pume īritā kathitā, te taddhammattā taṁyogavasā ekakriyākārittā aññavuttiyaṁ tato aññatra itthādīsu vuttiyaṁ satyaṁ liṅgantarepi itthiliṅgādopi neyyā upanīyā, taṁ yathā – māyākārī itthī, māyākāramidaṁ kulamiccādi. Ye tvayogikā māgadhamālikakumbhakārādayo, te jātivacanattā suddādayo viya dvīsūti.",
  "anya-e0810n2:930": "Suddavaggavaṇṇanā niṭṭhitā.",
  "anya-e0810n2:931": "Catubbaṇṇavaggavaṇṇanā samattā.",
  "anya-e0810n2:932": "5. Araññavaggavaṇṇanā",
  "anya-e0810n2:933": "536. Sattakaṁ vane. Ara gamane, añño, araññaṁ. Kena jalena ananaṁ pāṇamanassa kānanaṁ, dā avakhaṇḍane, dā chedane vā. Adhikaraṇe ṇo, ‘‘ākārantānamāyo’’ti āyo. Daya dānagatihiṁ sādānesu vā, ṇo, gaha upādāne gāhū viloḷane (?), adhikaraṇe yu. Vapa bījanikkhepe, ino, assittaṁ. Vana sambhattisaddesu, kattari a, vanaṁ. Aṭā avayavo selā atreti aṭavi, i, īmhi aṭavī.",
  "anya-e0810n2:934": "Mahāpadumalatāvanaṁ mahāraññaṁ, nadādi, ananto ca, araññānī.",
  "anya-e0810n2:935": "537. Nagarato nātidūrasmiṁ ṭhāne santehi abhiropito tarusaṇḍo pūgapanasāditarusamūho atthi, so ‘‘upavana’’nti coccate, kittimavanametaṁ. Āramantyasminti ārāmo, ṇo. Upagataṁ, uparopitaṁ vā vanaṁ upavanaṁ.",
  "anya-e0810n2:936": "538.Sabbasādhāraṇaṁ sabbalokehi sādhāraṇopabhogaṁ raññaṁ rājūnaṁ araññaṁ ‘‘upavanaṁ, uyyāna’’mityuccate, ullokentā yanti janā etasminti uyyānaṁ, yu. Ākīḷopyatra.",
  "anya-e0810n2:937": "Tadeva rājopavanameva upakārikāsannihitaṁ, purasannihitaṁ vā antepurācitaṁ pamadavanākhyaṁ. Yatra antepurasahito eva rājā viharati, nāññajanappaveso. Pamadānaṁ itthīnaṁ vanaṁ pamadavanaṁ, rasso.",
  "anya-e0810n2:938": "539-540. Sāntarāḷā panti, yathā – tarupanti, pāsādapanti, nirantarāḷā tu rājīti. Tatra pañcakaṁ pantiyaṁ. Pana byavahāre, thutimhi ca, panti. Vī gamane, thi, vīthi. Vala saṁvaraṇe, i, āvali. Ālipi, aladhātumhā i. Si sevāyaṁ, ṇi, seṇi. Pā rakkhaṇe, ḷi, pāḷi, sogatepi. Dve samā. Likha lekhane, a. Rāja dittiyaṁ, i.",
  "anya-e0810n2:939": "Tipādaṁ rukkhamatte. Pādena mūlena pivatīti pādapo, ṇo. Viṭapayogā viṭapī. Rukkha varaṇe, a, ruha janane vā, kho, hassa ko. Na gacchatīti ago. Sala gamane, ṇo, sāravantatāya vā sāro, so eva sālo, aññatropacārā. Mahiyaṁ ruhatīti, a. Du gatiyaṁ, mo. Tara taraṇe, u. Kuto bhūmito jāyatīti kujo, aṅgārepi. Sākhāyogato sākhī.",
  "anya-e0810n2:940": "Gamu gamane, ṇo, ‘‘gamissanto ccho vā sabbāsū’’ti ccho. Khuddo avuḍḍhippatto pādapo khuddapādapo. Ye rukkhā pupphaṁ vinā apupphakā phalanti, te assatthodumbarapanasādayo ‘‘vanappatī’’ti vuccanti, vanānaṁ pati vanappati. Pupphato jātaphalā pana ambakhajjūrādayo vānappatayo. Vanappatimhi bhavā vānappatayo.",
  "anya-e0810n2:941": "541. Yo phalapākāvasāne marati, so kadalīdhaññādiko osadhi nāma bhave, oso dhīyate yassaṁ oso gloso dittibbā dhīyate’tra byākhyāsudhā 2.4.6, sā osadhi, i. Sāsaddo osadhisaddassa itthiliṅgattadīpako.",
  "anya-e0810n2:942": "Dvayaṁ utuppattepi phalahīne. Vana yācane, jho, vañjhā, vadhati phalanti vā vañjhā, vajādinā yo, jhassa jho, niggahītāgamo ca. Na vijjati phalametissāti aphalā, dve tīsu. Tikaṁ vattamānaphale rukkhādo. Phalayogā, ino, vantu, ī ca.",
  "anya-e0810n2:943": "542. Catukkaṁ vikasite. Phulla vikasane, kattari to, sañjātatthe vā ito, phala visaraṇe vā, visaraṇaṁ vikāso, assu. Kaca bandhane, vipubbo vikasane, kattari a . Vikacate vidalati visiliṭṭhadalo bhavatīti vā vikaco, a, visaddo visilesajotako. Kasa gamane, to. Dalānaṁ aññamaññaṁ visilesato samudāyo ‘‘vikasito’’tyuccate. Phuṭopyatra. Phuṭa vikasane.",
  "anya-e0810n2:944": "Pādo rukkhagge. ‘‘Na nā’ggaṁ sikharaṁ siro’’ti vopālitavacanato ‘‘siraso agga’’nti na chaṭṭhīsamāso. Siro vutto. Aja gamane, go, aggaṁ, seṭṭhe tīsu. Sī saye, kharo, sikhā vā cūḷā, sā viya jāyatīti sikharo. Dvayaṁ sākhāyaṁ. Sākha byāpane, a. ‘‘Latā vallī samākhyātā, latā sākhā ca sākhina’’nti latā nānatthā. Lā ādāne, to, rasso.",
  "anya-e0810n2:945": "543. Chakkaṁ patte. Dalati vikasatīti dalaṁ, a. Lasa kantiyaṁ, pakārena lasatīti palāso, ṇo. Chada saṁvaraṇe, chādīyate yena chadanaṁ, yu. Pūrayatīti paṇṇaṁ, nipātanā, pata adhogamane vā, patatyacirena paṇṇaṁ, pattañca, to, pume. Saññāyaṁ ṇamhi chado.",
  "anya-e0810n2:946": "Dvayaṁ pattādisaṅghātavati sākhāya pabbe. Palla gamane, avo. Kisa gamane, yo, lāgamo majjhe. Dvayaṁ aṅkure. Navo eva ubbhito uggato navubbhinno. Aṅka lakkhaṇe, uro.",
  "anya-e0810n2:947": "544. Pakkaṁ yāva pādena nāmaṁ. Vikāso mukhapabuddhakalikāyaṁ makuḷādidvayaṁ. Muca mocane, ulo, ussattaṁ, cassa ko, makuḷaṁ, makuḷo vā. Kuṭa chedane, malo, assu, kuṭumalo, kutumalopi. Pupphassa ca phalassa ca pakatibhūte jālapatte khārakādidvayaṁ. Khura vināse. Ṇvu. Jala dhaññe, sakatthe ko. Jālakaṁ napuṁsake. Dvayaṁ jālakato pavuddhe pupphe, phale ca. Kala saṅkhyāne, ṇvu, kura sadde, ṇvu.",
  "anya-e0810n2:948": "Pupphādibandhanaṁ pupphaphalānaṁ bandhanaṁ vaṇṭaṁ nāma. Bandhīyate yena vaṇṭaṁ, vajādi.",
  "anya-e0810n2:949": "545. Tikaṁ pupphe. Pasu pāṇigabbhavimocane, ṇo. Khapaṇakabhāsāya rukkhopi pāṇi, vuddhādi, pasavo. Kusa akkose, umo, kasa gamane vā, kāsa dittiyaṁ vā, umo, rasso. Puppha vikasane, pupphatīti, a. Pupphajo rajo pupphadhūlī parāgo nāma, ranja raṅge, ṇo.",
  "anya-e0810n2:950": "Madhurapuppharaso makarando nāmāti mataṁ. Makkhikā ramanti yasmiṁ makarando, vajādi. Dvayaṁ kalikābhi ākiṇṇe pariṇāyavati. Thu abhitthave, ṇvu, thavako. Gudha parivedhane, ṇvu, dhassa cho, gocchako.",
  "anya-e0810n2:951": "546-547.Āme apakke phale salāṭu utto, salāṭa bālyaparibhāsanesu, u, vijjamānabālyatāya salāṭu. Pakkantu phalaṁ nippariyāyena ‘‘phala’’mityuccate, tena ‘‘āmasmiṁ phalavohāro rūḷhiyā pavattatī’’ti ñātabbo, phala nipphattiyaṁ, nipphatti cātra supakkattaṁ, sukkhe tu phale vāno. Tatra salāṭu vānā tīsu, yathā salāṭu jambū, salāṭavo māsā, salāṭūni kumbhaṇḍāni, vānā harīṭakī, vāno muggo, vānamambaṁ.",
  "anya-e0810n2:952": "Campakādi campakaṁ karavīraṁ kadambakaṁ asokaṁ kaṇṇikāraṁ campakādīnaṁ pupphaṁ vikāro, avayavo ceti aññatthe ṇo na bhavati, tadantato pupphassuppatitato, evaṁ campakādīni kusumanāmāni napuṁsake vattanti, ambādi dāḷimaṁ nāraṅgaṁ āmalakaṁ kuvalaṁ badaranti pakatyantarameva phale vattate, āmalakiyā kuvaliyā badariyā phalaṁ vikāro, avayavo ceti aññatthe taddhitopi noppajjate, tadantato phalassuppatitato, evaṁ ambādīni phalanāmāni napuṁsake vattanti. Mallikādayo kusumepi vattamānā saliṅgā pakatiliṅgāabhedopacārena pavattiyā, yathā – mallikā jāti, vanamallikā iccādi. Vīhayopyabhedopacārena phalepi saliṅgā, yathā māsassa phalaṁ māso, muggassa phalaṁ muggo, evaṁ yavo, tilo, atasī, kaṅgu, dhaññaṁ.",
  "anya-e0810n2:953": "Tikaṁ jambuyā phale. Tatra yadā lokato phale vutti, tadā jambusaddo pakatyantarameva phale vattate, yadā na phalavutti, tadā vikāre avayave vāno, jama adane, bū, jambū, pakatyantarāphale vutti. Jambuyā phalaṁ jambuvaṁ. Jambu ca. Lokato eva phalepi vattamānā harīṭakyādayo sabhāvato itthiyaṁ bhavanti amara 14.18-20. Harīṭakiyā phalaṁ harīṭakī, evaṁ kosātakī, sallakī, dakkhā, kaṇḍakārikā, sephālikā iccādi, pubbe viya vikārāvayavatthesu paccayābhāvo, assatthādikaṁ chakkameva taddhitantaṁ assatthādīnaṁ phale vattamānānaṁ napuṁsakaṁ siyā rūpabhedo, yathā – assatthassa phalaṁ assatthaṁ, veṇuno phalaṁ veṇavaṁ, pilakkhassa phalaṁ pilakkhaṁ, nigrodhassa phalaṁ nigrodhaṁ, iṅgudiyā phalaṁ iṅgudaṁ, brahatiyā phalaṁ brāhataṁ, vidārī aṁsumatī gambhariyādayo mūle, pupphepi saliṅgā amara 14.18-20. Pāṭalāsaddo pana abhedavatticchāyaṁ mūle pupphepi vattamāno sabhāvato itthiliṅgo, bhedavatticchāyaṁ vikāre avayave vā ṇamhi pāṭalaṁ amara 14.18-20. Dvayaṁ sākhāpallavādisamudāyalakkhaṇe ābhoge, viṭa vedhane, viṭa akkose vā, apo, passa bhatte viṭabhī, nadādi.",
  "anya-e0810n2:954": "548.Mūlamārabbha mūlato paṭṭhāya sākhanto sākhāvadhi tarussa bhāgo khandho nāma, yo ‘‘pakaṇḍo’’tipi vuccati, khanu avadāraṇe, dho, khandho, khāda bhakkhane vā, ko, ‘‘khādāmagamānaṁ khandhandhagandhā’’ti khandhādeso, kalopo.",
  "anya-e0810n2:955": "Rukkhacchidde rukkhādīnaṁ vivare koṭaro. Kuṭa chedane, aro, koṭaro, nikkuhopi. Dve samā. Kāsa dittiyaṁ, kāsate agginā dippateti kaṭṭhaṁ, to, tassa ṭṭho, rasso ca, kasa gamane vā, to, kaṭṭhaṁ. Dara vidāraṇe, ṇu.",
  "anya-e0810n2:956": "549. Tikaṁ mūle. Vu saṁvaraṇe, do, niggahītāgamo, budha gamane vā, a, dhassa do. Mūla patiṭṭhāyaṁ, ṇo, pādasaddena tappariyāyā caraṇatthā sabbe saṅgahitā, pādasadisattā pādo, dvayaṁ chinnassa tarukkhandhassa bhūmiṭṭhabhāge. Saṅka saṅkāyaṁ, u, saka sattiyaṁ vā, niggahītāgamo. Khanu avadāraṇe, ṇu, khāṇu. Dhuvopi, dhuvati thirāyateti dhuvo, dhu gatitheriyesu, a, uvādeso.",
  "anya-e0810n2:957": "Dvayaṁ vidāriyādīnaṁ kande. Kuyaṁ pathaviyaṁ ruhatīti kuruhāṭaṁ, aṭo, kanda avhāne, rodane ca, ‘‘karahāṭo’mbujakande, puppharukkhabhītesu ce’’ti nānatthasaṅgahe. Dvayaṁ halādīnaṁ kalīre. Kala saṅkhyāne, īro. Masa āmasane, thako, matthake sīse vā jāto matthako.",
  "anya-e0810n2:958": "550. Dve samā. Abhinavaniggatā āyatā sakusumā, kusumasuññā ca mañjarī, vallarī tu tadaññāpi, yathā tālavallarī, vala, valla saṁvaraṇe, aro, nadādi. Muñjayogato mañjarī, ro, nadādi, ussattañca, dvepi nārī. Dvayaṁ latāyaṁ. Valla saṁvaraṇe, nadādi. Latā vuttā, ‘‘latā patāninī vallī matakīthā’’ti halāyudho.",
  "anya-e0810n2:959": "Akkhandho appakkhaṇḍo, bahupattatacadaṇḍikādi. Yo vā tanupakaṇḍo vaṁsanaḷādi, so ‘‘thambo, gumbo’’ti coccate, thaka saṁvaraṇe, bo, kassa mo. Gupa rakkhaṇe, bo, passa mo. Patāno sākhāpattacayo, tena yuttā gorakkhā tambūli dhivusajīmūta gaḷojhādikā latā, sā vīru nāma, vividhehi ruhatīti katvā, kvi, vīru, dīghādi, gumbinīpi.",
  "anya-e0810n2:960": "551. Pajje pādena nāmaṁ. Yatra dvayaṁ ‘‘bodhirukkho’’ti saññite buddhassa bhagavato sabbaññutaññāṇappaṭilābhaṭṭhānabhūte dumarāje, aññatra tūpacārā. Assaṁ sabbaññutaññāṇaṁ tiṭṭhati etthāti assattho, ṭhassa tho, dvittaṁ, māravijayasabbaññutaññāṇappaṭilābhādikehi bhagavantaṁ assāsetīti vā assattho, āpubbo sāsa anusiṭṭhiyaṁ, tosane ca vattati, to, rasso. Sabbaññutaññāṇaṁ bujjhati etthāti bodhi, budha avagamane, i, bodhi, dvīsu. Caladalo, pippalo, kuñjarāsanopi. Dvayaṁ bahupāde. Adhobhāgaṁ rundhatīti nigrodho, usso, gāgamo ca. Vaṭa vedhane, vaṭatīti, a.",
  "anya-e0810n2:961": "Dvayaṁ kabiṭṭhe. Kavimhi vānare tiṭṭhatīti kabiṭṭhopāyena kapayo tiṭṭhanti atra kapittho (cintāmaṇiṭīkā 14.21) ‘‘vānare paṇḍite kavī’’ti vopālito, tathā kapittho, to, ṭhassa tho ca. Dadhittho, ambilaphalopi. Dvayaṁ udumbare. Yaññakammānamaṅgo ekaṅgattā yaññaṅgo, dubbī hiṁsāyaṁ, aro, niggahītāgamo, ekassa bassa lopo ca. Jantuphalo hemaduddhopi.",
  "anya-e0810n2:962": "552. Dvayaṁ koviḷāre.",
  "anya-e0810n2:963": "‘‘Sukapadāccharo campo,",
  "anya-e0810n2:964": "Koviḷāro tu kañcano;",
  "anya-e0810n2:965": "Pubbo sito paro ratto,",
  "anya-e0810n2:966": "Yugapattā ubhopite’’ti cintāmaṇiṭīkā 14.22.",
  "anya-e0810n2:967": "Hi ratanakoso, kañjanālakopyatra. Yugaṁ yamakaṁ pattamassa.",
  "anya-e0810n2:968": "Tipādaṁ uddāle. Vātaṁ uddālatīti uddālo. Siṅgārādīnaṁ saññāvasena rukkhānaṁ rājā rājarukkho, vātarogahanane rājabhūto rukkho vā rājarukkho. Katā mālā assa pupphehīti katamālo, siṅgārappakāso. Indati paramissariyaṁ karoti vātahananeti indīvaro, īvaro, indiyā sakkassa bhariyāya icchitabbattā vā indīvaro. Caturaṅgulo, ārevato, suvaṇṇakopi.",
  "anya-e0810n2:969": "553. Dvayaṁ jambhīre, yassa phalamambilaṁ hoti. Ambilattā dantassa saṭho dantasaṭho. Saṭha ketavahiṁsāsaṁkilesesu, a. Jamu adane, īro, bhanto ca, jambha gattavināme vā, jambho, jambhalo, jambīropi. Dvayaṁ varaṇe. Vara icchāyaṁ , yu. Kala saṅkhyāne, iro, nadādi, rassanto. Varuṇo, tittasākopi.",
  "anya-e0810n2:970": "Dvayaṁ phalahare. ‘‘Ko ayaṁ, suko’’ti vimatuppattikarapattakusumatāya kiṁsuko. Pāri samuddo, tatra bhaddo pāribhaddo, so eva pāḷibhaddo, koviḷāro, taṁsaṇṭhānapattakusumatāya pāḷibhaddo. Dvayaṁ vidule, yo abbhasamaye pupphati. Vaja gamane, ulo. Vī pajane, aso, tonto ca, vipubbo ata sātaccagamane vā, aso. Vānīropi.",
  "anya-e0810n2:971": "554. Dvayaṁ pītane, yassa pattaphalāni ambilāni, pūgaphalappamāṇañca phalaṁ, sallakīrukkhasaṇṭhāno ca, so rukkho. Amba sadde, aṭo, sakatthe ko. Pī tappanakantīsu, tano, pītiṁ vā tanotīti pītano, sakatthe ko. Dvayaṁ guḷapupphe. Mana ñāṇe, ko, madhvādeso ca. Madhunāmo dumo madhuddumo. Dvayaṁ ‘‘lambū’’ti khyāte. Guḷo viya sātena phalamassa guḷaphalo. Pīla patitthambhe, u. Dvayaṁ tikkhagandhe. Sobhaṁ janetīti sobhañjano, sobhaṁ visañjanametena hetubhūtenāti vā sobhañjano. Vuttañca –",
  "anya-e0810n2:972": "‘‘Sirīsapupphassa rasena bhāvitaṁ,",
  "anya-e0810n2:973": "Sahassavāraṁ marīcaṁ sitavhayaṁ;",
  "anya-e0810n2:974": "Etena samanti visāhi sambhavā,",
  "anya-e0810n2:975": "Katañjanasnehanapādanatthuto’’ti.",
  "anya-e0810n2:976": "Si sevāyaṁ, viddhavināsanatthaṁ sevīteti siggu, gu, thī. Cittahārī, pabhañjano, viddhavināsanopi.",
  "anya-e0810n2:977": "555. Dvayaṁ visālatace, yo sarade pupphati pupphaṁ. Sattapaṇṇānyassa sattapaṇṇī pume. Chattamiva paṇṇamassa chattapaṇṇo. Visamacchadopi, sattapaṇṇattā visamacchado. Dvayaṁ rathaddume. Rathaṁ tanoti yena tiniso, iso. Atipamuccati dāhapittamaneneti atimuttako. Cittakipi.",
  "anya-e0810n2:978": "Dvayaṁ vātapothe, paṁ vātaṁ lunātīti palāso, aso. ‘‘Patte palāsaṁ so rukkhe, pītaharitakiṁ suke’’ti hi ruddo. Vātapothopi, vātassa potho vātapotho, putha hiṁsāyaṁ.",
  "anya-e0810n2:979": "Dvayaṁ ‘‘putīti’’ khyāte. Hatajantupamohasaṅkhātāriphalatāya ariṭṭho, nipātanā hantissa ṭṭho, taṁrogārivantajanehi icchitabbaphalattā vā ariṭṭho, isu icchāyaṁ. Phaṇa gatiyaṁ, ilo, asse.",
  "anya-e0810n2:980": "556. Tikaṁ siriphale. Mala dhāraṇe, ūro. Bila bhedane, ṇuvo, beluvo. Lapaccaye billo. Saṇḍilyo, selusopi. ‘‘Munippabhede mālūre, saṇḍilyo pādapantare, naṭe bille ca seluso’’ti cintāmaṇiṭīkā 14.32rabhaso.",
  "anya-e0810n2:981": "Dvayaṁ tuṅge. Pumanāmo nāgo rukkho punnāgo. ‘‘Punnāge puriso tuṅgo, kesaro devavallabho’’ti amara 14.25 hyamarasīho, dīgho, ‘‘pumassa liṅgādīsu samāsesū’’ti akāralopo ca. Atisayapupphakesaravantatāya kesaro, kisa tanukaraṇe vā, aro, pupphakesayuttatāya vā kesaro, ro.",
  "anya-e0810n2:982": "Dvayaṁ loddamatte. Sala gamanattho, avo. Rattakaphapittasote lunātīti loddo, ddo. Tiriṭo, sāvaropi. ‘‘Sāvaro aparādhe ca, lodde pāpe ca kathyate’’ cintāmaṇiṭīkā 14.33 tyajayo. Dvayaṁ dhanupaṭṭe phalini. Pī pāne, alo, īssa iyādeso. Sannakā tāpasā, tesaṁ du dumo sannakaddu, ‘‘sannakaddu cāpapaṭā, varaṇo tāpasappiyo’’ti cintāmaṇiṭīkā 14.35 hi kosantare.",
  "anya-e0810n2:983": "557. Dvayaṁ ‘‘mhanakū’’iti khyāte. Likuco nāma ḍahurukkho, tagguṇattā likocako, saññāyaṁ ko. Aṅka lakkhaṇe, olo, aṅkolo. Dvayaṁ kumbhe. Rogaharaṇe garunopi vejjassa garu guggulu, nipātanā. Kusa chedane, ṇvu. Kumbho, puropi.",
  "anya-e0810n2:984": "‘‘Rāsibhede gajamuddhaṁse,",
  "anya-e0810n2:985": "Kumbhakaṇṇasuke ghaṭe;",
  "anya-e0810n2:986": "Kāmuke vāranāriyañca,",
  "anya-e0810n2:987": "Kumbho klīvantu vaggulumhī’’ti cintāmaṇiṭīkā 14.34.",
  "anya-e0810n2:988": "Rabhaso. Pura aggagamane, ṇo, puro.",
  "anya-e0810n2:989": "Dvayaṁ ambe. Ama gatiyaṁ, bo, amba sadde vā, a. Cuti āsecane, rakkhaṇe ca, a, cu cavane vā, to, dīghādi. Rasālopi, rasaṁ lātīti rasālo, dīgho. Eso ambo sugandhavā atisayagandhayutto samāno ‘‘saho, sahakāro’’ti coccate. Saha sattiyaṁ, sugandhaṁ kattuṁ sahatīti saho, a. Sahanaṁ saho, taṁ karotīti sahakāro, hā vā pamudā, tāya saha vattatīti saho, sahaṁ samudaṁ karotīti sahakāro.",
  "anya-e0810n2:990": "558. Dvayaṁ setambe. Puṇḍa puṇḍane. Puṇḍa khaṇḍanetyeke, ṇvu, assī, arāgamo ca. Setavaṇṇo ambo setambo. Dvayaṁ bahuvārake, yassa phalāni atipicchilāni. Si bandhane, lu, sala gamanattho vā, u, asse. Picchilattā bahūni vārīni yasmiṁ bahuvārako, saññāyaṁ ko. Sīto, uddālo, kaphalopi.",
  "anya-e0810n2:991": "Dvayaṁ kāsmariyaṁ. Sirimantāni paṇṇāni yassā sepaṇṇī, nadādi, sirīsaddassa se. Kasmīradesajattā kāsmarī, kāsa dittiyaṁ vā, maro, nadādi. Madhupaṇṇī, bhaddapaṇṇīpi. Dvayaṁ sakaṇṭakambilaphalarukkhe. Sakaṇṭakattā kucchitaṁ lātīti kolī, nadādi. Vada theriye, aro, nadādi. Kuvalī, kakkandhūpi.",
  "anya-e0810n2:992": "559. Dvayaṁ tassā koliyā phale. Koliyā phalaṁ kolaṁ. Badariyā ayaṁ avayavo badaro. Kuvalaṁ, phenilaṁ, sovīrampi. ‘‘Sotañjane tu sovīraṁ, kañjike badarepi ce’’ti cintāmaṇiṭīkā 14.36rabhaso. Dvayaṁ assatthakulasambhūte rukkhapāsāṇādīsu sañjātarukkhe. Pilaṁ paraṁ nissayabhūtaṁ kasatīti pilakkho, kasa vilekhane, sassa khattādi nipātanā. Akhādanīyaphalatāya virūpaṁ phalamassatthīti pipphalī, ī, nadādi, vissapi ca.",
  "anya-e0810n2:993": "Dvayaṁ toyādivāpiniyaṁ, yassā mūlaṁ mahāpañcamūle paviṭṭhaṁ. Paṭa gamane, alo, nadādi, pāṭalī, pāṭalāpi. Kaṇhaṁ pupphavaṇṭaṁ yassā sā kaṇhavaṇṭā, kāsmariyampi. Alippiyaṁ, tambapupphipyatra. Dvayaṁ gandhile. Sāduphalatāya sādu ca so kaṇṭasahitatāya kaṇṭo ceti sādukaṇṭo. Sakaṇṭakatāya attānaṁ virūpaṁ karotīti vikaṅkato, dvittaṁ, niggahītāgamo ca.",
  "anya-e0810n2:994": "560. Catukkaṁ tinduke. Tanu vitthāre, uko, danto ca. Tidi hiṁsāyaṁ vā, u, saññāyaṁ ko. Kāḷo khandho pakaṇḍo yassāti. Tima addabhāve, ūso, sakatthe ko, varanto ca. Upaccaye timbaru.",
  "anya-e0810n2:995": "Dvayaṁ tambaphale. Irāvatī nadī, paṭhamakāle tassā tīre jāto erāvato. Nāraṁ vuccati nīraṁ, taṁ gacchatīti nāraṅgo. Dvayaṁ makkaṭatinduke. Kula saṅkhyāne, ṇvu. Kākendu, kākalukopi.",
  "anya-e0810n2:996": "561. Tikaṁ kadambe. Kaṁ vātaṁ dametīti kadambo, bo. Pinetīti piyako, ṇvu, iyādeso. Nayati mudaṁ nīpo, po. Dvayaṁ, vidarukkhe, yassa niyyāsena peḷādayo limpanti. Bhala, bhalla paribhāsanahiṁsādānesu, nadādi, aññatra to, kanto ca, bhallātako, tīsvayaṁ. Arukaro, aggimukhopi.",
  "anya-e0810n2:997": "Dvayaṁ ‘‘pāvusā’’iti khyāte. Jhapa dāhe, ṇvu. Passa vo. Paca pāke, ulo. Dvayaṁ sirimati, yassa phalāni marīcappamāṇāni, ambilāni ca. Tila gamane, ṇvu. Khura chedane, ṇvu.",
  "anya-e0810n2:998": "562. Dvayaṁ ambilikāyaṁ. Ci cayane, co, cica ādānasaṁvaraṇesu vā. Tanu vitthāre, ambilarasaṁ tanotīti tintiṇī, dvittamittaṁ, ṇattañca, nadādi. Dvayaṁ ambilaṅkuraphale setarukkhe. Gadrabhaṇḍappamāṇaphalattā gaddabhaṇḍo, ralopo. Kapi calane, tano, dīgho āgamassa. Kandarālo, pilakkhopi.",
  "anya-e0810n2:999": "Tikaṁ sālarukkhe. Sala gamane, ṇo, sāravantatāya vā sālo. Assakaṇṇasadisapaṇṇatāya assakaṇṇo. Sanja saṅge, a, sajja adane vā, a. Dvayaṁ nadīsajje. Ajja ajjane, uno. Kaka lolye, udho. Vīrataru, indadumopi.",
  "anya-e0810n2:1000": "563. Tikaṁ mucalinde. Cula nimujjane. Mucala saṅgāte, indo. Nīpo kadambepi. Tikaṁ pītasāle. Piyako kadambepi. Asa bhakkhane, yu, pītapuppho sālo rukkho pītasālo. Bandhūkapuppho, jīvakopi.",
  "anya-e0810n2:1001": "Dvayaṁ jhāṭaliyaṁ. Gāvo lihantīti golīso, hassa so. Jhaṭa saṅghāte, alo. Jhāṭalo, pāṭalipupphākāro dīghaphalo rukkho. Pamokkhopi.",
  "anya-e0810n2:1002": "564. Dvayaṁ rājāyatane, khīravantatāya khīrikā. Devarājassa nivāsanaṭṭhānabhūtattā rājāyatanaṁ, piyālepi. Dvayaṁ kapphale. Kucchitena phalena umbhati pūratīti kumbho. Kucchitena modatīti kumudikā, ṇvu.",
  "anya-e0810n2:1003": "Dvayaṁ guvākarukkhe, yassa phalena tambūlanāmaṁ jāyati. Pūja pūjāyaṁ, ṇo, jassa go. Kamu icchāyaṁ, hetukattari ṇvu. Khapuropi. Dvayaṁ lohitalodde. Paṭṭiityākhyā yassa paṭṭi. ‘‘Paddhī’’tipi pāṭho. Asmiṁ pakkhitte lākhā rattā bhavatīti lākhāpasādano. Kamukopi.",
  "anya-e0810n2:1004": "565. Dvayaṁ iṅgudiyaṁ, ayañca kaṇṭakī bāhulyena majjhimadese jāyate. Iṅga gamanattho, ido, issu, nadādi. Tāpaso payujjamānaphalakatāya tāpasataru. Dvayaṁ ‘‘bhujapatto’’itikhyāte sundaratace rukkhe, yassa tace mantakkharāni likhanti. Bhujo pāṇi, taṁsadisapattatāya bhujapatto. Mantalekhakehi ābhujitatacavantatāya ābhujī. Bhūjo, cammī, muduttacopi.",
  "anya-e0810n2:1005": "Dvayaṁ simbaliyaṁ. Picchāyogā picchilā, ilo. Samba maṇḍale, ali, assi. ‘‘Picchilā pūraṇī mocā, thirāyu simbalī dvisū’’ti amara 14.46amarakoso. Dvayaṁ picchilākāre kaṇṭakasahite rukkhe. Ruca dittiyaṁ, hetukattari yu, kuṭa koṭilye, kattari ṇo, koṭo asimbali samānopi simbalisadisākāradassanato koṭasimbali, pume. Kasambalopi.",
  "anya-e0810n2:1006": "566. Dvayaṁ ‘‘kaṇṭakarañja’’iti khyāte kaṇṭakini karañjagumbe, yaṁ loke ‘‘kalino’’ti vuccati. Kara hiṁsāyaṁ, karato ririyā. Pū pavane, iko, tonto ca. Pūtikarajo, kalimārakopi, kalino. Dvayaṁ dālimapupphākāre pītanāsakarukkhe. Ruha janane, ṇī. Lohitapupphatāya rohitako.",
  "anya-e0810n2:1007": "Dvayaṁ eraṇḍe. Eraḍi hiṁsāyaṁ. Vātaṁ eraṇḍatīti eraṇḍo, ṇo. Maṇḍa bhūsane, īsaṁpasannatelatāya vā āmaṇḍo, āmaṁ vā vātaṁ, taṁ dāyatīti āmaṇḍo. Dā avakhaṇḍane, dāssa ḍo. Cittako, cañcupi.",
  "anya-e0810n2:1008": "‘‘Aggisaññepi cittako, pume eraṇḍake cañcu.",
  "anya-e0810n2:1009": "Pakkhituṇḍe thiyaṁ mato’’.",
  "anya-e0810n2:1010": "Dvayaṁ sivārukkhe. Sattuyuttaphalatāya sattuphalā. Gaṇḍaṁ sametīti samī, a, nadādi, pāribhaddakepi. Garudāru, pūtikaṭṭhampi.",
  "anya-e0810n2:1011": "567. Dvayaṁ karañje. Nattaṁ rattā mālā yassa. Kaṁ rañjayatīti karañjo, ṇo. Cillavillo, karajopi. Dvayaṁ khadire. Khada hiṁsāyaṁ, theriye ca. Khadanti dantā yenāti khadiro, iro. Dantā dhāvanti yena nirogattāti dantadhāvano, yu, dhāva gatisuddhiyaṁ. Gāyattī, bālatanayopi. ‘‘Gāyattī khadire itthī, chandasipi chaḷakkhare’’ti cintāmaṇiṭīkā 14.49 byākhyāsudhā 2.4.50rabhaso. Bālo sukhumo pattasaññito tanayo yassa bālatanayo. Dvayaṁ pītasāre khadire. Khadirādikantu pītasāre. Setavaṇṇatāya somo kappūrasadiso vakko vakkalametassa somavakko. ‘‘Somo kuvere pitudevatāyaṁ, vasuppabhede vasudhākare ca. Dibbosadhī somalatā samīraṇe, kappūranīresu ca vānare cā’’ti nānatthasaṅgaho. Īsaṁ khuddakaṁ dalametassa kadaro, lassa ro. Dvayaṁ piṇḍītake. Sala gamane, lo. Mada ummāde, yu. ‘‘Piṇḍītako maravako, sasano karahāṭako’’tyamarakoseamara 14.52.",
  "anya-e0810n2:1012": "568. Tikaṁ indasāle. Sālānaṁ rukkhānaṁ indo rājā indasālo, dāsādīsu sirivaḍḍhakādisaddo viya adhivacanamattamidaṁ. Indassa sakkassa sālotipi indasālo. Sallato ṇvu, nadādi, sallakī. Khara chedanavināsanesu, ṇvu.",
  "anya-e0810n2:1013": "Dvayaṁ devadārumhi. Devānaṁ dāru. Bhaddattā bhaddadāru. Sakkapādapo, pāribhaddako, pītadāru, dāru, pūtikaṭṭhampi. Dvayaṁ hemapupphake. Paṭhamakāle campānagare jāto campeyyo, ṇeyyo. Kapaccaye campako.",
  "anya-e0810n2:1014": "569. Dvayaṁ panase. Pana byavahāre, thutimhi ca, aso. Kaṇṭakayuttaṁ phalamassa kaṇṭakiphalo. Dvayaṁ sivāyaṁ. Na vijjate rogabhayaṁ, rogabyatho copayujjamānāyamassanti abhayā. Rogabhayaṁ harati apanetīti harītakī, to, sakatthe ko, nadādi. Harittakīpi. Abyathā, putanā, amatā, hemavatī, cetakī, sivāpi.",
  "anya-e0810n2:1015": "Dvayaṁ karisaphale. Rogaṁ asati bhakkhatīti akkho, kho, sassa ko. Rogaṁ vibhūtaṁ karotīti vibhītako, vibhīṭakopi. Bhūtāvāso, kaliddumopi, kalissa āsayabhūto dumo kaliddumo. Dvayaṁ pussaphale. Natthi matametissaṁ hetubhūtāyaṁ amatā. Mala dhāraṇe, ṇvu, nadādi, āmalakī. Vayaṭṭhāpi. Vayo tiṭṭhati thirībhavatyetāyāti vayaṭṭhā.",
  "anya-e0810n2:1016": "570. Dvayaṁ ḍahurukkhe. Labunāmake pabbate jāyatīti labujo. Khuddakattā līnaṁ apākaṭaṁ kucasaṅkhātaṁ phalametassa likuco, nipātanā. Dvayaṁ pītapupphe. Agandhapupphatāya attānaṁ kaṇiṭṭhaṁ karotīti kaṇikāro, ṭṭhalopo, padumappamāṇapupphadumatāya dumuppalo.",
  "anya-e0810n2:1017": "Tikaṁ hiṅguniyyāse. Nī naye, bo, monto ca. Tittarasattā aribhāve tiṭṭhatīti ariṭṭho. Puciṁ kuṭṭhaṁ maddatīti pucimando, ittaṁ, bindāgamo. Dhammaseno, mālakopi. Malate rogaṁ mālako, ṇvu. Dvayaṁ rattapupphe. Karotismā ṇvu. Dala vidāraṇe, mo, ikārāgamo. Dāḷimopi.",
  "anya-e0810n2:1018": "571. Dvayaṁ pītaddume. Sarati kālantaraṁ saralo, alo. Pūtiyeva kaṭṭhaṁ pūtikaṭṭhaṁ, pūtimuttanti yathā. Dvayaṁ picchilāyaṁ. Kapi calane, ilo. Sāsa anusiṭṭhiyaṁ, sisa icchāyaṁ vā, apo, niggahītāgamo, siṁsapā. Agurupi.",
  "anya-e0810n2:1019": "Tikaṁ phaliniyaṁ. Sā tanukaraṇe, mo. Piyabhāvaṁ gacchatīti piyaṅgu, u. Kamanīyabhāvaṁ gacchatīti kaṅgu, u, nipātanā. Mahilāvhayā, latā, gundā, gandhaphalī, kārambhāpi. Dvayaṁ sirīse. Sarati rogaṁ hiṁsatīti sirīso. Īso, assi. Bhaṇḍa paribhāsane, ilo. Kapītanopi. Ambāṭake, gaddabhaṇḍe ca kapītano.",
  "anya-e0810n2:1020": "572. Dvayaṁ maṇḍūkapaṇṇe. Suṇa gatiyaṁ, ṇvu, dīghaṁ phalavaṇṭaṁ yassa. Naṭo kuṭannaṭāpi. Dvayaṁ bakule. Vaka ādāne, ulo. Kesarayuttapupphatāya kesaro.",
  "anya-e0810n2:1021": "Dvayaṁ malapupphasmiṁ. Kākānaṁ udumbaro kākodumbaro, so eva kākodumbarikā, sakatthe iko. Phala nipphattiyaṁ, gu, lassa go. Dvayaṁ nāgarukkhe. Na gacchatīti nāgo, dīghādi. Nāgānaṁ mālā, sā sañjātā yatra nāgamālikā.",
  "anya-e0810n2:1022": "573. Dvayaṁ asoke. Natthi soko yena. Vaja gamane, ulo. Dvayaṁ jayāyaṁ. Taṁtaṁrogajayādikaṁ karotīti takkārī, ṇī. Visesena jayatīti vejayantikā, anto, nadādi, sakatthe ko. ‘‘Jayā jayantī takkārī, nādeyī vejayantikā’’tyamarakosoamara 14.65.",
  "anya-e0810n2:1023": "Dvayaṁ samuddasamīpadesaje sāmadale tamālanāme tarumhi. Tāpiyaṁ jāyatīti tāpiñcho, aññatthe cho, bindāgamo, ‘‘tāpī tu saritāntare’’ti hi nānatthasaṅgaho. Tamu kaṅkhāyaṁ, alo. Dvayaṁ kuṭaje. Rogaṁ chindatīti kuṭajo, jo. Girimhi jātā mallikā girimallikā, sakkapariyāyopyatra.",
  "anya-e0810n2:1024": "574.Tassa kuṭajassa phale indayavo. Indassa sakkassa yavo dhaññaviseso indayavo. Kaliṅgaṁ, kaddayavampi.",
  "anya-e0810n2:1025": "‘‘Pūtikarañja dhūmyāṭe, desabhede pumā bhave;",
  "anya-e0810n2:1026": "Kuṭajassa phale klīvaṁ, kaliṅgaṁ thī tu nāriya’’nti cintāmaṇiṭīkā 14.67. –",
  "anya-e0810n2:1027": "Rabhaso. Amaramālāyantu ‘‘kaliṅge’ndayavo pumā’’ti itthikaṇḍe pāṭho. Tassattho kaliṅgā itthī, indayavo pumā . Dvayaṁ kaṇikārikāyaṁ. Aggi anena manthyate aggimantho, ṇo. Taṁ kaṭṭhehi ghaṁsiyamāne aggi uṭṭhahati. Kaṇa gatiyaṁ, ṇvu. Jayāpyatra. ‘‘Vijaye so jayā duggā, jayantī gaṇikārike’’ti jayā nānātthā.",
  "anya-e0810n2:1028": "Dvayaṁ nigguṇḍiyaṁ. Natthi guṇḍaṁ gabbhabandhanametāyāti nigguṇḍī. Si bandhane, du, sinduṁ gabbhabandhanaṁ vāretīti sinduvāro. Indānīpyatra. Indānīkaraṇe thīnaṁ, sinduvārendanārisu. Dvayaṁ mallikāyaṁ. Tiṇāni sūlanti yasminti tiṇasūlaṁ, sūla rujāyaṁ. Yatra taṁ jāyati, tatra tiṇāni rogīni bhavantītyattho. ‘‘Tiṇasūlaṁ mallikāyaṁ, paṇḍakaṁ ketakīphale’’. Mallate dhārīyate sabbehīti mallikā, malla dhāraṇe, i, sakatthe ko. Bhūpadī, sītabhīru ca.",
  "anya-e0810n2:1029": "575. Dvayaṁ kaṇhapupphasephālikāyaṁ. Siphā jaṭā yassatthi sephālikā, iko, lamajjho. Nīlapupphatāya nīlikā. Suvahā, nigguṇḍīpi. ‘‘Sinduvārepi nigguṇḍī, nīlasephālikāya ce’’ti ruddo. Dvayaṁ vanamallikāyaṁ. Phuṭa vikasane, ā bhuso phuṭatīti apphoṭā, rassādi.",
  "anya-e0810n2:1030": "Catukkaṁ rattapupphe. Bandha bandhane, u, sakatthe ko. Jayatthaṁ sumanaṁ jayasumanaṁ. Bhaṇḍatismā iko, bhaṇḍiko. Jīvatīti jīvako, jīva pāṇadhāraṇe, ṇvu. Jīvakasaddassa pītasālādīsvapi pavattanato bandhu eva jīvako bandhujīvakoti bandhusaddena visesetvā vuttaṁ, samuditena vā nāmamidamekassa. ‘‘Bandhu bandhukapupphe ca, bandhubhātari bandhave’’ti vacanato,",
  "anya-e0810n2:1031": "‘‘Jīvako pītasāle ca, khepane vuddhijīvini;",
  "anya-e0810n2:1032": "Sevini pāṇake phāti-kuṇḍike pādapantare’’ti. –",
  "anya-e0810n2:1033": "Vacanato ca ‘‘bandhujīvako’’ti ettha dve nāmānipi daṭṭhabbāni.",
  "anya-e0810n2:1034": "576. Pañcakaṁ sumanāyaṁ. Sundaraṁ mano yassaṁ. Sugandhattā jātisumanāti samuditanāmaṁ. Mala dhāraṇe, to, nadādi. Jana janane,ti. Vassakālasañjātapupphatāya vassikī. Iko, nadādi.",
  "anya-e0810n2:1035": "Dvayaṁ ‘‘campeyya’’iti khyāte. Yutha hiṁsāyaṁ, i, sakatthe ko, dīghādi. Magadhe bhavā māgadhī. Gaṇikā, ambaṭṭhāpi. Dvayaṁ ‘‘devāli’’iti khyātāyaṁ. Sundaraṁ dalametissā sattalā, dassa to, satta dalāni yassā vā sattalā. Navā nūtanā mallikā navamallikā. Navamālikāpi.",
  "anya-e0810n2:1036": "577. Dvayaṁ puṇḍake ‘‘laṁsvaṇa’’iti khyāte. Vasante pupphati vāsantī. Atimudaṁ tanotīti atimutto, nipātanā. Mādhavī, latāpi. Madhumhi citte, vesākhe vā pupphatīti mādhavī.",
  "anya-e0810n2:1037": "‘‘Latā jotimatīpakka-sākhāvallīpiyaṅgusu;",
  "anya-e0810n2:1038": "Latā katthūrikāyañca, sā dubbāmādhavīsu cā’’ti.",
  "anya-e0810n2:1039": "Latā anekatthā. Dvayaṁ karavīre. Kucchitaṁ ravanti assā yena karavīro, īro. Asse māretīti assamārako. Paṭihāsopi.",
  "anya-e0810n2:1040": "Dvayaṁ mātuluṅge. Matto lujjati yena mātuluṅgo, luja vināse. Paripuṇṇabījatāya bījapūro. Rucakopi, ruca dittiyaṁ, ṇvu. Dvayaṁ dhutture. Uggaṁ majjati yena ummatto, mada ummāde. Māretīti mātulo, ulo, rassa to. ‘‘Ummatto kitavo dhutto, dhattūro kanakāvhayo, mātulo madano’’tyamarakosoamara 14.77.",
  "anya-e0810n2:1041": "578. Dvayaṁ kaṇhapākaphale. Karaṁ hatthaṁ maddati kaṇṭakena karamando. Karamaddopi. Suṭṭhu sinotīti suseno, si bandhane, yu. Dvayaṁ kunde. Kuṇa saṅkocane, do, nattaṁ, kuṇa saddopakaraṇesu vā. Māghe bhavaṁ māghyaṁ, yo, tasmiṁ kāle hi pupphādisamiddhi bhavatīti tabbhavattena byapadeso.",
  "anya-e0810n2:1042": "Dvayaṁ devatāse. Devatā āsanti yaṁ devatāso. Jīmūtakāle sañjātattā jīmūto, mhanalā. Dvayaṁ sanāmapasiddhe pupphaviṭape. Pupphamāsuṁ na milātamassa bhavatīti amilāto. Mahantampi kālaṁ sahatīti mahāsahā.",
  "anya-e0810n2:1043": "579. Catukkaṁ jhiṇḍisāmaññe. Sirī vattati yena sereyyako, ṇeyyako. Dāsanāmakattā dāsī. Kira vikkiraṇe, āto, dvittaṁ. Kura sadde, ḍo, sakatthe ko.",
  "anya-e0810n2:1044": "Dvayaṁ kaṇṭena, patrena ca site paṇṇāse. Aja gamane, uko. Sito sukko paṇṇāso sitapaṇṇāso. Dvayaṁ appapatte paṇṇāse. Īra kampane, yu. Phaṇiṁ jayati phaṇijjako, yassa ko.",
  "anya-e0810n2:1045": "580. Dvayaṁ japākusume. Japati yāya japā, ju javane vā, po, ussattaṁ. Marudesaje kaṇṭakini karabhappiye taruvisese karīrādidvayaṁ. Karotismā īro. Kaca bandhane, dvittaṁ, kakaco, ganthilopi.",
  "anya-e0810n2:1046": "Dvayaṁ rukkhoparijāte vijātiye pallave. Rukkhe jāyamānā taṁ addati hiṁsatīti rukkhādanī, adda hiṁsāyaṁ, yu, nadādi, dalopo. Vanda abhivādanathutīsu, a, itthiyaṁ, sakatthe ko, assa dīgho. Rukkharuhā, jīvantikāpi. Dvayaṁ cittake. Citi hiṁsāyaṁ, gandhe ca, ṇvu. Aggisaññitoti aggipariyāyanāmako. Pāṭhīpi, pume’yaṁ.",
  "anya-e0810n2:1047": "581. Dvayaṁ gaṇarūpe. Akko sūriyo, tappariyāyanāmakattā akko. Vikarotīti vikiraṇo, yu. Assi. Akkavho, vasuko, apphoṭo, mandāro, akkapaṇṇopi. ‘‘Pume akkavho apphoṭo, vanamālyaparājite’’ti cintāmaṇiṭīkā 14.80ruddo. Mandāro devadumamhi pāribhaddakepi. Tasmiṁ akke yo setapupphako, tasmiṁ aḷakko. Setapupphatāya alaṁbhūto akko aḷakko, ala bhūsane, ḷattaṁ. Patāpasopi. Dvayaṁ chinnaruhāyaṁ. Tittarasattā pūtibhūtā latā pūtilatā, pū pavane vā,ti. Rogamalaṁ punātīti pūti, sā eva latā pūtilatā. Guḷa rakkhaṇe, co, nadādi. Gara secane vā. Amatā, madhupaṇṇīpi. Madhu iva paṇṇamassā madhupaṇṇī. Dvayaṁ dhanuseniyaṁ, yā pattehi vacāsadisī, tattaco tantadhanuguṇopayutto. Mubbāvikāratāyeva dhanujiyā ‘‘mubbī’’tyuccate, mubba bandhane, a, mubbā. Madhurasattā madhurasā. Devī, moraṭāpi. Mura pavedhane, aṭo, moraṭā.",
  "anya-e0810n2:1048": "582. Dvayaṁ makkaṭiyaṁ. Kapīnaṁ vānarānaṁ kacchuṁ janetīti kapikacchu. Kapikaccupi. Dukkhasamphassatāya duphasso. Attaguttā, jaḍā, abyaṇḍā, kaṇḍūrā, pāvusāyinī, sūkasimbipi. ‘‘Ayaṁ phassena kaṇḍuṁ janayatī’’ti yā lokehi pariharīyate, tato ayaṁ attanā guttā rakkhitā attaguttā. Pāvusāyaṁ utuyaṁ eti jāyate, ṇo, inī. Sūkasahitā simbi assā sūkasimbi, rassanto. Dvayaṁ maṇḍūkapaṇṇiyaṁ. Maja suddhiyaṁ, ṭho. Kāsa dittiyaṁ, karaṇe a, rasso. Samaṅgā, yojanavallīpi. Samaṅgatīti samaṅgā, a. Yojanaṁ vallī yassā yojanavallī.",
  "anya-e0810n2:1049": "Dvayaṁ vanatittikāyaṁ. Amba sadde, ṭho, ava rakkhaṇe vā, niggahītāgamo. Pā rakkhaṇe, ṭho. Setā, pāpacelīpi. Setarasena yujjateti, a. Dvayaṁ kaṭukarohiṇiyaṁ. Kaṭa vassāvaraṇagatīsu. U, kaṭu, nārī. Kaṭukarasā hutvā ruhatīti kaṭukarohiṇī, ruha janane, yu, nadādi. ‘‘Kaṭukarohiṇī’’ti samuditena nāmamidaṁ. Kaṭurohiṇīpi.",
  "anya-e0810n2:1050": "583. Dvayaṁ kharamañjariyaṁ ‘‘cacasima’’iti khyātāyaṁ. Apamajjanti vatthādika’maneneti apāmaggo, dīgho upasaggassa. Sikharamassāti sekhariko. Dhāmaggavo, vimukhapupphīpi. ‘‘Ghosake kharamañjariyaṁ, dhāmaggavo pume mato’’. Vimukhaṁ pupphamassā. Dvayaṁ kaṇāyaṁ. Pittaṁ phalati kuppati yāya pipphalī, nadādi. Magadhe bhavā māgadhī, magadhānaṁ ayaṁ vā māgadhī, tatra paṭhamuppannattā, bāhulyena vā tatra jāyamānattā taṁsamaññāya byapadissate. Vedehī, kaṇā, kolāpi. Vedehānamayaṁ vedehī. Kaṇā nānatthā, vuttañca ‘‘kaṇā pipphali’jājī ce’’ti.",
  "anya-e0810n2:1051": "Dvayaṁ tikaṇṭake. Gavaṁ kaṇṭako gokaṇṭako, pathaviyaṁ vā laggo kaṇṭako gokaṇṭako. Siṅgha ghāyane, āṭo. Palaṅkasā, sādukaṇṭopi. Yuttarāsnāyaṁ palāse ca palaṅkasā thiyaṁ. Sādukaṇṭo vikaṅkatepi. Dvayaṁ hatthipipphaliyaṁ. Kolākārā, taṁnāmikā vā vallī kolavalli, rasso. Ibhānaṁ hatthīnaṁ pipphalī ibhapipphalī. Kapivallī, vasiropi. Vasiro nānattho. Vasiro apāmaggo sāmuddalavaṇaṁ hatthipipphali ceti. Pume’yaṁ.",
  "anya-e0810n2:1052": "584. Dvayaṁ chaganthāyaṁ, yā ‘‘uggagandhā’’tipyuccate. Gunnaṁ lomasampātanaṭṭhāne jātā golomī, vaca viyattiyaṁ vācāyaṁ, karaṇe a, satapabbikāpi. Vacā sukkalohitamūlabhedena duvidhā, tatrasukkā ‘‘hemavatī’’tyuccate amarakoseamara 14.102-3. Dvayaṁ apphoṭāyaṁ. Kaṇṇasaṇṭhānapupphatāya kaṇṇī. Girimhi jātā kaṇṇī girikaṇṇī. Rogādijitattā aparājitā.",
  "anya-e0810n2:1053": "Dvayaṁ kalasiyaṁ. Sīhapucchākārakusumamañjaritāya sīhapucchi. Pañhi appatanu vuccate. Pañhi paṇṇaṁ yassā pañhipaṇṇī. Puthupaṇṇī, guhāpi, puthu asiliṭṭhaṁ paṇṇamassā puthupaṇṇī. Gahvare sīhapucchañca, thiyaṁ chamātuke guho cintāmaṇiṭīkā 14.93. Dvayaṁ sālapaṇṇiyaṁ. Sālapaṇṇasadisaviṭatāya sālapaṇṇī. Sālaṁ sobhanayuttaṁ paṇṇamassā vā sālapaṇṇī. Thu gatitheriyesu, iro, thiro.",
  "anya-e0810n2:1054": "585. Dvayaṁ kaṇṭakārikāyaṁ. Niddahati kaṇṭakamuṭṭheti nididdhikā, ṇvu. Bhayakaraṇavasena byagghasadisatāya byagghī, brahatī, khuddāpi. Dvayaṁ nīlirukkhe. Nīla vaṇṇe. Nīlavaṇṇatāya nīlī, nadādi, inī, nīlinī, kāḷā, tutthāpi.",
  "anya-e0810n2:1055": "Kāḷā kaṇhativutāyaṁ, nīlī yojanavallisu;",
  "anya-e0810n2:1056": "Paṇḍe rasañjane tutthā, sukhumelāya nīliyaṁ cintāmaṇiṭīkā 14.94-5.",
  "anya-e0810n2:1057": "Dvayaṁ guñjāyaṁ. Jañja yuddhe, uko, assi, guja sadde, a, bindāgamo. Nāmantarāni cassa –",
  "anya-e0810n2:1058": "Dume sā rattikā ratta-dalā cūḷāmaṇī ca sā;",
  "anya-e0810n2:1059": "Kākaciñcī tulābījaṁ, kaṇhalā ca sikhaṇḍinī.",
  "anya-e0810n2:1060": "Dvaya’maheruyaṁ. Ayamaheruicceva khyātakaṇṭakavatī bhavati. Sataṁ mūlāni yassa satamūlī. Sataṁ roge āvaratīti satāvarī, vara āvaraṇicchāsu, atha vā ‘‘satā’’ti ca ‘‘āvarī’’ti ca dve nāmāni tassā. ‘‘Satamūlī bahusutā-bhīru indīvarī varī’’ti amara 14.100 hi vuttaṁ.",
  "anya-e0810n2:1061": "586. Dvayaṁ ativisāyaṁ. Mahāvīriyaṁ osadhaṁ mahosadhaṁ. ‘‘Lasuṇe tivisāyañca, suṇṭhiyampi mahosadha’’nti ruddo. Atīva visati bhesajjapayogesūti ativisā, visā, aruṇā, siṅgīpi.",
  "anya-e0810n2:1062": "‘‘Aruṇo kiñcirattakke, sañjhārāge anūruke;",
  "anya-e0810n2:1063": "Nisadde kapile kuṭṭhe, dabbeva vāccaliṅgiko’’.",
  "anya-e0810n2:1064": "‘‘Aruṇātivisāsāmā, mañjaṭṭhātivutāsu ca;",
  "anya-e0810n2:1065": "Usīretivisāyañca, siṅgimagguravallabhā’’ti.",
  "anya-e0810n2:1066": "Dvayaṁ somarājiyaṁ. Vaka ādāne, aco, somasamatāya kāritā vallikā somavallikā, sakatthe ko, kaṇhaphalā, pūtiphalāpi.",
  "anya-e0810n2:1067": "Dvayaṁ dāruhaliddārukkhe. Dara vidāraṇe, bo, rassa bo, dābbī, dīghādi, nadādi. Haliddavaṇṇadārutāya dāruhaliddā, haliddāpi. Dvayaṁ biḷaṅge. Aṅga, raṅga, laṅga, gatyatthā daṇḍakā dhātū, a, ḷattaṁ, biḷaṅgaṁ. Citrāni taṇḍulāni yassā, taṇḍulo, kimisattupi.",
  "anya-e0810n2:1068": "587. Dvayaṁ samantaduddhāyaṁ, nuha uggiraṇe, nadādi, mahantaṁ nāmamassa. Sīhuṇḍo, vajiradumo, guḷāpi. Dvayaṁ dakkhāyaṁ. Muduguṇayogā muddikā, madhuraso sādu, tena vuttaṁ vejjaganthe ‘‘sādu lavaṇatittambilakaṭukasāyakā’’iti, taṁyogā madhurasā. Gotthanī, dakkhāpi. Tikaṁ yaṭṭhimadhukāyaṁ. Madhurasatāya madhukaṁ, upamāne ko. Daṇḍākārattā yaṭṭhi ca sā madhurasattā madhukā ceti yaṭṭhimadhukā. Madhurasabhāve tiṭṭhatīti madhulaṭṭhikā, rassa lo, sakatthe ko ca. ‘‘Madhuyaṭṭhikā’’tipi pāṭho, vuttañca ‘‘madhukaṁ klītakaṁ yaṭṭhi-madhukaṁ madhuyaṭṭhikā’’ti amara 14.109.",
  "anya-e0810n2:1069": "588. Dvayaṁ vātiṅgaṇe. Vātaharattena gaṇīyateti vātiṅgaṇo, bhaṇḍa paribhāsane, ṇvu, nadādi. Ṭakārakaraṇe bhaṇṭākīpi, brahatiyampi ayaṁ.",
  "anya-e0810n2:1070": "‘‘Vātiṅgaṇo tu vāttāku,",
  "anya-e0810n2:1071": "Vāttāko sākaveḷu ca;",
  "anya-e0810n2:1072": "Bhaṇḍākī rājakumbhaṇḍo,",
  "anya-e0810n2:1073": "Vāttākī duppahāsinī’’ti cintāmaṇiṭīkā 14.114.",
  "anya-e0810n2:1074": "Rabhaso. Dvayaṁ brahatiyaṁ. Vāttaṁ nirāmayaṁ karotīti vāttākī, vātiṅgaṇepi. Braha vuttiyaṁ, to, nadādi.",
  "anya-e0810n2:1075": "Dvayaṁ gorakkhataṇḍule, vuttañca tantantare ‘‘gaṅgerukī nāgabalā, tathā gorakkhataṇḍulā’’ti. Nāgassa balamiva balametissā rogaharaṇattā nāgabalā, jhasa hiṁsattho, a. Dvayaṁ aggisikhāyaṁ. Naṅgalasadisamūlatāya lāṅgalī, nassa lo, dīgho ca. ‘‘Naṅgalī’’tipi pāṭho, saradakāle sañjātattā sāradī.",
  "anya-e0810n2:1076": "589. Tikaṁ kadaliyaṁ. Ramanti yassaṁ rambhā, bho. Kada māraṇe, alo, nadādi. Muca mocane, ṇo. Dvayaṁ kappāsiyaṁ , yassā phalaṁ kappāsaṁ karoti lokānamupakāranti kappāsī, karotismā pāso, nadādi. Vada theriye, aro, samuddantāpi.",
  "anya-e0810n2:1077": "Samuddantā tu kappāsī, sikkādurālabhāsu ca;",
  "anya-e0810n2:1078": "Kappāsī vanasambhavā ce, bhāradvājīti vuccati.",
  "anya-e0810n2:1079": "Dvayaṁ paṇṇalatāyaṁ. Nāgaloke jātā latā nāgalatā. Tambavaṇṇaṁ lātīti tambūlī, assū, nadādi. Tambūlassa ayaṁ vā tambūlī. Tambūlavallī, nāgavallīpi, tambūlaṁ nāma phalapattacuṇṇādiyogasamūhānaṁ nāmaṁ, tadatthā vallī tambūlavallī, nāgalokassa vallī. Dvayaṁ dhātakiyaṁ, ayaṁ tambapupphī, majjopayuttā. Pupphā sugandhikā dhātakicceva khyātā. Aggijālasamānapupphatāya aggijālā. Atisayaṁ ṭhitiṁ karotīti dhātakī, nadādi.",
  "anya-e0810n2:1080": "590. Dvayaṁ sukkativutāyaṁ. Tisso vutā tacarājiyo yassā tivutā. Tisso puṭā tacarājiyo yassā tipuṭā. Saralā, tibhaṇḍī, rocanīpi devanīpi (ka.). Dvayaṁ kaṇhativutāyaṁ. Sā tanukaraṇe, virecanakaraṇena kāyaṁ, rogañca sāyatīti sāmā.",
  "anya-e0810n2:1081": "‘‘Sāmā tu mecake vuddha-dārake harite nadi;",
  "anya-e0810n2:1082": "Tikaṇhativutā gundā, sārivāyaminīsu ce’’ti. –",
  "anya-e0810n2:1083": "Rabhaso, kala saṅkhyāne, kara karaṇe vā, a, kāḷā. Thī kāḷā kaṇhativutāyaṁ, nīlīyojanavallisu. Masūravidalā, addhacandā, kāḷamesikāpi.",
  "anya-e0810n2:1084": "Dvayaṁ kukkuṭasiṅgāyaṁ. Siṅgasadisapupphatāya siṅgī, kuḷīrasiṅgī, vakkaṅgīpi. Dvayaṁ reṇukākhye gandhadabbe, ayaṁ reṇuketyeva vāṇijādīnaṁ khyātā. Assā ca marīcākati phalaṁ. Reṇu gatisaddesu, ṇu, kapilā vuttā. Dvijā, hareṇū, kontī, bhasmagandhanīpi. ‘‘Hareṇu so kalāyepi, reṇukāyaṁ thiyaṁ bhave’’ti cintāmaṇiṭīkā 14.120ruddo.",
  "anya-e0810n2:1085": "591. Dvayaṁ phālake. Hirīnāmikāya devadhītāya sarīrato sañjātattā hiriveraṁ. Vāretīti vāraṁ, vārināmakattā vā vāraṁ, latte vālaṁ. Udījhaṁ. Kesambunāmampi, udīcīdese bhavaṁ udījhaṁ, kesassa ambuno ca yāni nāmāni, tāni sabbānyassāti kesambunāmaṁ. Dvayaṁ bimbikāyaṁ. Rattaṁ pakkaphalamassā. Oṭṭhavaṇṇasamānaphalatāya bimbikā, assā eva hi phalenoṭṭho upamīyate. Tuṇḍikerī, pilupaṇṇīpi.",
  "anya-e0810n2:1086": "Dvayaṁ seleyye, tañca pāsāṇabhavaṁ sugandharasadabbaṁ selajanti khyātaṁ. Silāyaṁ pāsāṇe bhavaṁ seleyyaṁ, ṇeyyo. Asmano, asmassa vā pupphaṁ asmapupphaṁ, kāḷānusāriyampi. Dvayaṁ elāyaṁ ‘‘phālā’’ti khyātāyaṁ. Ila gamane, a, isse. Bahavo atthe lātīti bahulā, bahuroge vā lunātīti bahulā, candavālāpi.",
  "anya-e0810n2:1087": "592. Dvayaṁ ‘‘kuṭṭha’’iti khyāte sugandhadabbe. Kuṭa cedane, ṭho. Kuyaṁ pathaviyaṁ tiṭṭhatīti vā kuṭṭhaṁ. Byādhināmakattā byādhi, tathā ca ‘‘koveraṁ bhāsuraṁ kuṭṭhaṁ, pāribhābyaṁ gadāhvaya’’nti cintāmaṇiṭīkā 14.126rabhaso. Pākalaṁ, uppalampi. Dvayaṁ kevattīmutthake. Vuttañca –",
  "anya-e0810n2:1088": "‘‘Paripelavaṁ plavaṁ vanyaṁ, taṁ kuṭannaṭasaññakaṁ;",
  "anya-e0810n2:1089": "Jāyate maṇḍūkākāraṁ, sevāladalasañcaye’’ti.",
  "anya-e0810n2:1090": "Vane pānīye jātaṁ vāneyyaṁ, ṇeyyo, kevattīmutthake paṇḍo, soṇakoso kuṭannaṭo. Kuṭa chedane, naṭa avabandhane, naṭa naṭṭane vā, kuṭannaṭanti samuditanāmaṁ. Niggahītāgamo. Dāsapurampi.",
  "anya-e0810n2:1091": "Phalapākantalatādi jātimattameva osadhi nāma, na tu tiphalakakkolādi, ipaccayo, bahuvacanantu atthabahulattā eva, ekavacanantopi dissate, osadhi itthiyameva. Osadhaṁ sabbamajātiyaṁ. Phalapākantattā jātito aññaṁ yaṁ kiñci rogāpanayanakaraṁ, tadosadhamuccate. Osadhijātisambandhidabbampi jātivatticchāyaṁ rogapahīnakriyāhetuttā osadhasaddavāccanti paṭipādanatthaṁ sabbaggahaṇaṁ. Osadhasaddato jātiyaṁ ṇo. Keci pana ‘‘osadhijātimattamosadhaṁ sabbamajātiya’’nti pāṭhamavatvā ‘‘osadhijātimattaṁ bhesajjaṁ sabbamajātiya’’nti paṭhanti. Tamidha osadhiosadhasaddānameva ekadesavikativasena vuttānaṁ saṁsayāpagamanatthaṁ visesassa vuttattā na gahetabbaṁ, amarakosepi vuttaṁ ‘‘osadhyo jātimattesu, ajātyaṁ sabbamosadha’’nti amara 14.135. Tattha sakavādīpakkhe eko makāro āgamavasena vutto.",
  "anya-e0810n2:1092": "593. Mūlādikaṁ dasavidhaṁ sākanti mataṁ, sakkoti yenāti katvā. Tatra mūlaṁ mūlakādīnaṁ, pattaṁ bākucādīnaṁ, kalīraṁ vaṁsādīnaṁ, aggaṁ vettādīnaṁ, kandaṁ nīluppalādīnaṁ, miñjaṁ tālādīnaṁ, phalaṁ kumbhaṇḍādīnaṁ, taco mātuluṅgādīnaṁ, pupphaṁ vaṅgasusenādīnaṁ, chattaṁ ahichattādīnaṁ.",
  "anya-e0810n2:1093": "594. Dvayaṁ eḷagale. Pakārena dadduṁ punātīti papunnāṭo. Pu pavane, kiyādi, aṭo, niggahītāgamo. Eḷagaṁ dadduṁ lunātīti eḷagalo. Daddugho, cakkamaddako, uraṇākhyopi, dadduṁ hantīti daddugho, hanassa gho. Cakkākāratāya cakkaṁ, daddu, taṁ maddayatīti cakkamaddako. Uraṇākhyo mesākhyo. Mārisākatiappapattako bhūmilaggapatto taṇḍuleyyo appamāriso ca nāma, taṇḍulato jāyatīti taṇḍuleyyo, ṇeyyo. Appapattatāya appo ca so mārisākatittā māriso ceti appamāriso.",
  "anya-e0810n2:1094": "Dvayaṁ jīvantiyaṁ, ayaṁ rattaṅgamārisākati, jīvato anto, nadādi. Itarato yu, nadādi. Jīvā, jīvanīyā, madhupi. ‘‘Heṁ nu nve nī’’. Dvayaṁ jīvake, ayaṁ aṭṭhavaggapaviṭṭho. Aneneva nāmena vāṇijānaṁ pasiddho. Madhurasatāya madhurako, jīvāpetīti jīvako, ṇvu.",
  "anya-e0810n2:1095": "‘‘Jīvako siṅgako seko,",
  "anya-e0810n2:1096": "Dīghāyu kuccasīsako;",
  "anya-e0810n2:1097": "Rassaṅgo madhuro sādu,",
  "anya-e0810n2:1098": "Pāṇako cirajīvinī’’ti.",
  "anya-e0810n2:1099": "Tantantaraṁamarakosugghāṭanaṭīkāyampi aparāddhaṁ cintāmaṇiṭīkāyampi.",
  "anya-e0810n2:1100": "595. Dvayaṁ lasuṇe. Yassa mūlaṁ setavaṇṇaṁ. Palaṇḍukandato mahantakandatāya mahākando. Ambilenekena rasena ūnatāya lasuṇaṁ, lattaṁ, rassattaṁ, ṇattañca, lasa kantiyaṁ vā, yu, assu, ṇattaṁ. Mahosadhaṁ, ariṭṭhaṁ, rasonopi. Dvayaṁ rattamūle, harite ca. Palaḍi gandhane, u, sundaro kando yassa sukandako. Kraṇasvananī.",
  "anya-e0810n2:1101": "Dvayaṁ paṭole. Paṭa gamane, olo, paṭuṁ rasaṁ lātīti vā paṭolo, usso, tittarasatāya tittako. Sakatthe ko. Kulakaṁ, paṭupi. Dvayaṁ ‘‘bhiṅgarāja’’iti khyāte kesarañjane. Bhiṅgo vuccati bhamaro, tabbaṇṇaṁ katvā tesaṁ rañjetīti bhiṅgarājo. Muca mocane, avo, ussā, mākkavo.",
  "anya-e0810n2:1102": "596. Dvayaṁ punannavāyaṁ, vuddhopi puna navo bhavati yāya yogitāyāti punannavā. Sothaṁ hantīti sothaghātaṁ, hanassa ghāto. Dvayaṁ anūpaje sāke. Tuda byathane, bhāve to. Vigataṁ tunnametassa khādane vitunnaṁ. Sada visaraṇagatyāvasānesu, to, annādeso, sakatthe ko.",
  "anya-e0810n2:1103": "Dvayaṁ kāravellake. Tittarasatāya kucchitākārena lambatīti kāravello. Ussāttaṁ, rattaṁ, illo, kupubbo lavi avasaṁsane. Sasu hiṁsāyaṁ, avo, nadādi, assu. ‘‘He khā le-khyā’’. Tikaṁ lābuyaṁ. Tumba adane, tumbati hiṁsati pittanti tumbī, nadādi. Napubbo lamba avasaṁsane, u, malopo, nassa attaṁ, alābu, pāṇiniyānaṁ uṇādi 1.87, āpubbo lamba avasaṁsane, ālābu. Kātantikānaṁ, candānañcevaṁ, asmākantu rassaṁ katvā alābu, alope lābu, abhedopacārena tīṇipi phalepi itthiliṅgāni, sāsaddo itthi liṅgatthajotako.",
  "anya-e0810n2:1104": "597. Dvayaṁ sampuse. Iraṁ vāriṁ lāti tabbāhulyatoti eḷālukaṁ. ‘‘Irā vārisurā bhūmi-bhāratīsu payujjate’’ti hi nānatthasaṅgaho. Thiyaṁ, u, sakatthe ko. Kuka ādāne, aro, nadādi, ussattaṁ, kaṁ vātaṁ, kaphañca karotīti kakkarī, aparatra phalopo. Kakaḷipi. Dvayaṁ kumbhaṇḍe. Kumbhappamāṇaphalatāya kumbhaṇḍo, aññatthe ṇḍo, kumbho viya ḍetīti vā kumbhaṇḍo, bindāgamo, kusa chedane vā, aṇḍo, sassa bho, bindāgamo, kaṁ vātaṁ umbhetīti vā kumbhaṇḍo, aṇḍo. Valla saṁvaraṇe, ibho, mahāphalatāya sabbāsaṁ vallijātīnaṁ bhāti dibbatīti vā vallibho, kakkārūpi.",
  "anya-e0810n2:1105": "Dvayaṁ gorakkhakakkariyaṁ. Indassa sakkassa vāruṇī surā indavāruṇī. Visesena sarati hiṁsati kaphapittādayoti visālā. ‘‘Sarameho kuṭṭhahari, visālā kaphapittaghā’’ti hi dabbaguṇe. Visarati virecati etāyāti vā visālā. Dvayaṁ anupasāke. Vasati yasmiṁ khāraguṇo vatthu. Vasa nivāse, ratthu, vasa hiṁsāyaṁ vā, vasati kaphavātapitteti vatthu. Vatthuleyyakoti samuditanāmaṁ. Laya sāyye, layāpeti sabbadoseti leyyako, ṇvu, asse, vatthu ca so leyyako cāti vatthuleyyako. ‘‘Mौṁ-heṁ’’.",
  "anya-e0810n2:1106": "598. Dvayaṁ mūlake. Ṇvumhi mūlako. Cacca paribhāsanatajjanesu, u, assu, muṁlāpaṅa. Dvayaṁ kalambuke. Tamu kaṅkhāyaṁ, ṇvu, banto ca, ke jale lambatīti kalambuko, ṇvu, assu. Upodikāpi, udakaṁ apagatā upodikā.",
  "anya-e0810n2:1107": "Kāsamaddajhajjharīmaggavādayo sākabhedā sākavisesā. Kāsaṁ maddatīti kāsamaddo. Kaco, jhajjha paribhāsanatajjanesu, aro, nadādi, jhajjharī. Kanakalā. Phaṁ vātaṁ gaṇhātīti phaggavo, hassa vo, phaggavo, ‘‘pै-teṁ-khā’’.",
  "anya-e0810n2:1108": "599-600. Dvayaṁ dubbāyaṁ. Sundaraṁ dalaṁ pattametassa maṅgalapāṭheti saddalo, saddaṁ maṅgalasaddaṁ lānti bhāsanti paṭhanti brāhmaṇā yenāti vā saddalo. Dubbī hiṁsāyaṁ, a, avamaṅgalaṁ dubbatīti dubbā, dunnimittādayo vārenti yāyāti vādubbā, nerutto. Satapabbikā, bhaggavī, anantā, ruhāpi. Sā dubbā sitā sukkā ce, golomī nāma, golomajattā golomī. Satavīriyā, gaṇḍālī, sakulākkhakopi.",
  "anya-e0810n2:1109": "Dvayaṁ bhaddamutte. Gu sadde, do. Muca mocane, to, rogaharaṇattā bhaddañca taṁ muttañceti bhaddamuttaṁ, ‘‘nvā-mye-yeṁ-jī’’. Dvayaṁ ucchumhi. Rasaṁ lātīti rasālo, dīgho. Isu icchāyaṁ, u, usa dāhe vā, u, sassa cho, pubbatra issu, asarūpadvittaṁ, ucchu, pume.",
  "anya-e0810n2:1110": "Catukkaṁ vaṁse. Vī gamane, ḷu, tacova sāro yassa. Vī gamane, u, nāgamo, ṇattaṁ, vanati sambhatīti vaṁso. Vana sambhattiyaṁ, so, vasa nivāse vā, karaṇe a, niggahītāgamo. Satapabbo, yavaphalo, makkaro, tejanopi, makkaroti paṭisevati yena makkaro, saññāyaṁ a. Tikaṁ pabbe. Pabba pūraṇe, pabbaṁ. Phala visaraṇe, u, ḷattaṁ. Gantha ganthane, i, vaṇṇavikāre gaṇṭhi, so pumā.",
  "anya-e0810n2:1111": "Aniladdhutā anilena kampitā ye veṇū kīṭādibhi katarandhatāya nadanti, te kīcakā nāma siyuṁ, cakī āmasane, ṇvu, pubbāparabyañjanānaṁ vipariyayo, kīcakā.",
  "anya-e0810n2:1112": "601. Dvayaṁ naḷe. Nī naye, alo, ḷattaṁ, dhama saddaggisaṁyogesu, yu, poṭagalopyatra. Dvayaṁ kāse. Puṭaṁ aññamaññaṁ saṁsaggaṁ gacchatīti poṭagalo, massa lo. Kāsa dittiyaṁ, a, ayamanitthī.",
  "anya-e0810n2:1113": "Dvayaṁ sare. Tija nisāne, yu. Sarantyaneneti saro. Pume saññāyaṁ a, sara hiṁsāyaṁ vā. Gundopyatra. Bīraṇassa setakusumassa tiṇavisesassa mūlaṁ usīraṁ nāma, vasa kantiyaṁ, usa dāhe vā, īro, pubbasmiṁ vassu, abhayaṁ, naladaṁ, sebyaṁ, jalāsayaṁ, amaṇālaṁ, lāmajjakampi.",
  "anya-e0810n2:1114": "Haritakyābhayā paṇḍo, usīre nibbhaye tisu.",
  "anya-e0810n2:1115": "Jalāsayo jalādhāre, usīre tu jalāsayaṁ.",
  "anya-e0810n2:1116": "Sebyā sevārahe siyā.",
  "anya-e0810n2:1117": "602. Tikaṁ kuse, kusa chedane, a, varaha pādhānye, paribhāsanahiṁ sādānesu ca, iso, du paritāpe, abbho, dabbho, kutho, pavitrampi.",
  "anya-e0810n2:1118": "Dvayaṁ ‘‘gandhakheḍa’’iti khyāte tiṇe, vuttañca ‘‘bhūtinaṁ gandhakheḍañca, sugandhaṁ gomayappiya’’nti. Atha rāmakappūrato ko assa bhedo. Rāmakappūraṁ bahupakaṇḍaṁ kappūrasugandhaṁ. Gandhakheḍantu ikaḍasamānapattaṁ sākhāsabhāvaṁ bhūmilaggaṁ, atoyeva bhūtinakamuccate, bhūmiyaṁ laggaṁ tiṇaṁ bhūtinakaṁ, nattaṁ, sakatthe ko.",
  "anya-e0810n2:1119": "Dvayaṁ gavādīnaṁ madanīye tiṇe, ghasa adane, ṇo, yu missane, aso. Dvayaṁ pūgarukkhe. Pūja pūjāyaṁ, ṇo, pūgo. Kamu icchāyaṁ, ṇvu. Ghoṇṭāpi, ‘‘ghoṇṭā badarapūgesū’’ti ruddo.",
  "anya-e0810n2:1120": "603. Dvayaṁ tāle. Tala patiṭṭhāyaṁ, curādi, a. Vātādayo vibhindatīti vibhedikā.",
  "anya-e0810n2:1121": "‘‘Vātagho brūhano cāpi, kimihā kuṭṭhanāsano;",
  "anya-e0810n2:1122": "Rattapittaharo sādu, tālo sattaguṇo mato’’ti.",
  "anya-e0810n2:1123": "Hi dabbaguṇo. Tiṇarājāpi. Dvayaṁ khajjūriyaṁ. Khajja khajjane, byathane ca, ūro, nadādi. Sida mocane, snehane ca, i, sanda savane vā, i, upāntassi ca, sindi.",
  "anya-e0810n2:1124": "604. Hintālādayo satta nissāratāya tiṇāni ca tāni mūlena jalapānasāmaññato pādapā ceti tiṇapādapā vuccanti, tiṇa adane, pamāṇato tālato hīno hintālo, padavipariyayo, rasso ca. Nāḷi viya jāyatīti nāḷikero. Aññatthe iro, konto ca, nāḷikero. Lāṅgalīpi. ‘‘Lāṅgalī nāḷikere ca, sirapāṇimhi lāṅgalī’’ti cintāmaṇiṭīkā 14.168rabhaso. Saṇṭhānato tālasadisatāya tāḷī, ḷattaṁ, upamāne ī, taḷa āghāte vā, curādi, nadādi, tāḷī. Kita nivāse, rogāpanayane ca, ṇvu, nadādittā ī, ketakī, ayaṁ nārī.",
  "anya-e0810n2:1125": "Araññavaggavaṇṇanā niṭṭhitā.",
  "anya-e0810n2:1126": "6. Araññādivaggavaṇṇanā",
  "anya-e0810n2:1127": "605. Nava pabbatassa nāmāni. Pabba pūraṇe, to. Gira niggiraṇe, osadhādayo niggiratīti giri, i. Silānaṁ rāsi selo, silā pacurā santyasmiṁ vā selo, sela gatiyaṁ vā, a. Adda gatimhi yācane ca, bhūvādi, i, adda hiṁsāyaṁ vā, curādi. Na gacchatīti nago. Na calatīti acalo. Silānamuccayo ubbedho, thūpo vā siluccayo. Sikharayogā sikharī, ī, tilakībhūto. Bhuṁ bhūmiṁ dharatīti bhūdharo, bhuyā dharīyatīti vā bhūdharo, bāhulyena a, bhūdharo. Ahāriyo, gottopi, desantaraṁ netumasakyattā ahāriyo, gavaṁ bhūmiṁ dhāraṇena tāyate gotto.",
  "anya-e0810n2:1128": "Pañcakaṁ silāyaṁ. Ama gatiyaṁ, bho. Vana, sana sambhattiyaṁ, pasanati byāpetīti pāsāṇo, nipātanā, pasa bandhane vā, yu. Asu khepane, mo, asmā, rājādi, asu byāpane vā. Pala rakkhaṇe, upalo, upa dehe vā, alapaccayo nipāto. Sila ucce, a. Silā, nārī.",
  "anya-e0810n2:1129": "606. Gijjhakūṭādayo tikūṭantā ‘‘vaṅkādī’’ti ettha ādinā malayadaddurādayo ca nagā nagavisesā. Gijjhā sakuṇavisesā assa kūṭe vasanti, gijjhasadisakūṭayuttatāya vā gijjhakūṭo. Visesena bhātīti vebhāro, aro. Pula mahatte, visesena pulatīti vepullo. Isayo gilatīti isigili, i. Ādiccagamanavirodhena viruddhaṁ jhāyatīti viñjho. Paṇḍuvaṇṇatāya paṇḍavo , paṇḍa gatiyaṁ vā, avo. Kuṭilatāya vaṅko. Dvayaṁ udayagirimhi. Aparaselāpekkhāya pubbaselo. Udayantyasmā sūriyādayoti udayo, sūriyādīnamudayayogato vā udayo.",
  "anya-e0810n2:1130": "Tikaṁ atthagirimhi. Mandayati sūriyo yasmiṁ mandaro. Mandappabho vā arati yasmiṁ sūriyoti mandaro, atthaṁ anupaladdhiṁ gahanakkhattānaṁ karotītyattho, nāmadhātukāritantā a. Dvayaṁ himavati pabbate. Himappacuratāya himavā, himaṁ vā vamatīti himavā, kvi, rājādipakkhepattā sissā. Himayutto acalo himācalo.",
  "anya-e0810n2:1131": "607. Attani sañjātagandhadabbānaṁ gandhehi loke madayati, modayatīti vā gandhamādano, yu. Kelāso vutto. Vicittakūṭayuttatāya cittakūṭo. Sukhaṁ dassanaṁ yassa, yasmiṁ vā sudassano, kāḷavaṇṇakūṭatāya kāḷakūṭo. Tīṇi kūṭānyassa tikūṭo, chaḷetepi pabbatavisesā. Assa yathāvuttassa pabbatassa pattho samo bhūmibhāgo sānu nāma, assa vā pabbatassa samāya bhūmiyaṁ pattho sānu ca bhavantīti ajjhāharitabbaṁ. Patiṭṭhate asminti pattho, ṭhassa tho. Sana sambhattiyaṁ, ṇu, sambhajīyate sevīyateti sānu, dvepyanitthiyaṁ.",
  "anya-e0810n2:1132": "608. Tikaṁ siṅgassa nāmaṁ. Kuṭa dāhe, kammani ṇo, vākārena kūṭampi. Sikhaṁ ruhatīti sikharaṁ. Nerutto. Sikhaṁ gacchatīti siṅgaṁ, iṅga gamanattho, khalopo. Dvayaṁ pabbatādīnaṁ papatanaṭṭhānassa nāmaṁ. Papatantyasmā, ṇo. Pata adhogamane, papāto. Taṭa samussaye, taṭo.",
  "anya-e0810n2:1133": "Dvayaṁ pabbatanitambe. Nitambo jaghanepi, kaṭa vassāvaraṇesu, ṇvu. Pabbate pāsāṇādīsu ambuno jalassa pasavo pasavanaṁ nijjharo nāma, nissaraṇaṁ nijjharo, sassa jho, asarūpadvittaṁ. Jharopi.",
  "anya-e0810n2:1134": "609. Dvayaṁ kittime akittime, sajale nijjale vā kandare. Dara vidāraṇe, a, ī, darī. Kaṁ jalavācakamabyayaṁ, kena darīyate kandaro, ā, kandarā. Tikaṁ devakhātabile. Nilīyantyasmiṁ leṇaṁ, lī silesane, yu. Gatiṁ hvayati kuṭilayatīti gabbharaṁ, nipātanā. Gabbha dhāraṇe vā, aro. Guhū saṁvaraṇe, a, guhā.",
  "anya-e0810n2:1135": "Dvayaṁ silāmayapokkharaṇiyaṁ. Soḍi gabbhe, ī. Soṇa vaṇṇagatisaṅghātesu vā, ḍo, ī. Dvayaṁ pabbatādīnaṁ gabbharadese latāpallavatiṇādīhi pihitodare gabbhare. Kuñja abyattasadde, karaṇe, ṇo, nikuñjaṁ nipubbo. Dvayaṁpyanitthiyaṁ. Nikuñjavacanaṁ pakuñjādinivattanatthaṁ.",
  "anya-e0810n2:1136": "610.Selassa pabbatassa uddhaṁbhūmi adhiccakā nāma. Selassādhobhāgāsannabhūmi upaccakā nāma. Atra tehi upādisaddehi ccako yadādinā pāṇini 5.2.34.",
  "anya-e0810n2:1137": "Mūlapabbatassante parivāretvā ṭhitā khuddapabbatā pādā nāma. Tatra pādādidvayaṁ. Pajjate gamyateti, ṇo. Selassa upanto samīpe pabbato upantaselo.",
  "anya-e0810n2:1138": "Gerikamanosilāharitālakaṭṭhinyādikosabbo eva silāvikāro ‘‘dhātū’’tyutto, dhara dhāraṇe, tu, dhātu.",
  "anya-e0810n2:1139": "Selavaggavaṇṇanā niṭṭhitā.",
  "anya-e0810n2:1140": "611. Tikaṁ sīhe. Kesaro jaṭā, taṁyogā, ī, kesarī. Mige hiṁsatīti sīho, nipātanā vaṇṇavipariyayo, mige hantuṁ saṁvijjamānā īhā assāti vā sīho, sahatīti vā sīho. Pañcasso, haripi. Mukhamiva caraṇāpyassa karikumbhadāraṇasamatthāti tehi saha pañcassāni yassa. Harati migeti hari, i. Mahākukkurappamāṇo kukkurākati kaṇhalekhācittasarīro gomanussādihiṁsakkhamo rassamukho taraccho nāma, so ‘‘sunakhabyaggho’’ti vuccati. Tara taraṇe, cho, mige adatīti migādano, nandādīhi yu.",
  "anya-e0810n2:1141": "Dvayaṁ byagghe. Vinihantvā āghāyatīti byaggho, ghā gandhopādāne, byaggho dīpinipi. Puṁ pumāno dāletīti puṇḍarīko, dala vidāraṇe, ṇvu. Dassa ḍo, lassa ro, assī, puṇḍarīko.",
  "anya-e0810n2:1142": "‘‘Puṇḍarīkaṁ sitamboje,",
  "anya-e0810n2:1143": "Sitacchatre ca bhesajje;",
  "anya-e0810n2:1144": "Kosakārantare byagghe,",
  "anya-e0810n2:1145": "So disāvāraṇaggisū’’ti. –",
  "anya-e0810n2:1146": "Nānatthasaṅgahe. Vagghopi. Dīpinivisaye saddūlo īrito, saratīti saddūlo, ūlo, do canto, saddena ulati gacchatīti vā saddūlo. Dīpaṁ taccammaṁ, taṁyogā dīpī, tasmiṁ dīpini.",
  "anya-e0810n2:1147": "612. Pañcakaṁ acche. Asu khepane, cho. Ica thutiyaṁ, a, ikko. Bhallukopi, bhala, bhalla paribhāsanahiṁsādānesu, ṇvu, assu, īsa gatihiṁsādānesu, so, rassādi. Apaccaye iso.",
  "anya-e0810n2:1148": "Dvayaṁ rohite. Lohitavaṇṇatāya rohiso, lohito ca, pubbatra tassa so. Tikaṁ gokaṇṇe. Gavassa kaṇṇo viya yassa kaṇṇoti gokaṇṇo. Gaṇayuttatāya gaṇī ca so kaṇṭakasadisasiṅgatāya kaṇṭako ceti gaṇikaṇṭako, samuditanāmampi vadanti. Gaṇi ca kaṇṭako ca gaṇikaṇṭakāti dve nāmānipi daṭṭhabbāni, teneva hi ‘‘gaṇikaṇṭakā’’ti bahuvacananiddeso kato.",
  "anya-e0810n2:1149": "613-614. Catukkaṁ khagge. Siṅgañca khaggākhyaṁ, taṁyogā khaggo. ‘‘Khaggo gaṇḍakasiṅgāsi-vuddhabhedesu gaṇḍake’’ti byākhyāsudhā 2.5.4 hi nānatthasaṅgahe. Khaggasadisaṁ visāṇamassa saṇṭhānatoti khaggavisāṇo, ṇo. Ettha khaggasaddo asipariyāyo. Palāsamadatīti palāsādo. Gaṇḍa vadanekadese, ṇvu, gaṇḍako.",
  "anya-e0810n2:1150": "Byagghādiko sabbopi migabhedo ‘‘vāḷamigo, sāpado’’ti coccate. Byagghassātisayena manussādīnaṁ hiṁsanato duṭṭhatā pākaṭāti tappamukhatā vuttā. Vala saṁvaraṇe, valantyattānamasmāti vāḷo, ṇo, vāḷo ca so migo ceti vāḷamigo, duṭṭhamigotyattho. ‘‘Byaggho taṁ khādatū’’tyādinā sapanti yenāti sāpado, sapa akkose, do, dīghādi.",
  "anya-e0810n2:1151": "Plavaṅgantaṁ makkaṭe. Plavo gatibhedo, tena gacchatīti plavaṅgamo, plavaṅgo ca. Mara pāṇacāge, aṭo, ko canto, makkaṭo. Naro iva vānaro, vāsaddo ivatthe, nāmānaṁ yuttatthattā samāso. Sākhāyaṁ pasuto migo sākhāmigo. Gatyatthatāya kriyāya payogā. Kapi calane, i, kapi. Valī sithilaṁ cammaṁ mukhe assa valīmukho. Kiso, vanokopi, kucchitenākārena setīti kiso, ussi. Vanamokamāsayo assa vanoko. So makkaṭo ce kaṇhatuṇḍo kāḷamukho siyā, tadā ‘‘gonaṅgalo’’ti mato, gunnaṁ naṅgalasadisatāya gonaṅgalo.",
  "anya-e0810n2:1152": "615. Pajjaddhaṁ siṅgālassa nāmaṁ. Sara gatihiṁsācintāsu, alo. Saratissa siṅgo. Jamu adane, ṇvu, bo canto, assu. Kusa akkose, tu, thu vā. Bheravayuttatāya bheravo, ‘‘bhe’’iti ravatīti vā bheravo. Samu upasame, ivo, sivā, nārī, si sevāyaṁ vā, vo. Migadhutto, vañcakopi, migesu vanapasūsu dhutto. Brāhmaṇaṁ vañcetīti vañcako.",
  "anya-e0810n2:1153": "Tikaṁ biḷāre. Bila bhedane, aro, ḷattaṁ. Babba gatiyaṁ, u. Maja suddhiyaṁ, āro, niggahītāgamo. Otu, ākhubhujopi. Dvayaṁ koke, ayaṁ kukkurappamāṇo kapilo hariṇo. Kuka, vaka ādāne. Īhāmigopi, mige īhati kaṅkhatīti, kammani ṇo.",
  "anya-e0810n2:1154": "616. Dvayaṁ mahiṁse. Mahiyaṁ setīti mahiṁso, rasso, niggahītāgamo ca. Lala icchāyaṁ, udakaṁ lalatīti lulāyo, nipātanā, ayo, assu ca. Go viya vajati jāyatīti gavajo. Go viya ayatīti gavayo, samā dve tulyatthā.",
  "anya-e0810n2:1155": "Dvayaṁ salle. Salla āsugatiyaṁ, a, sallo, sakatthe ko, sallako attano sarīrajātena sallena sunakhaṁ salati hiṁsatīti vā sallo, sallako ca, ayaṁ sūkarasaṇṭhāno, salākāpāyo ca. Assa sallassa lomamhi salalaṁ, salañca bhave. Pala, sala, patha gatiyaṁ, alo, nadāditte salalī, thittābhāve salalaṁ, amhi salaṁ.",
  "anya-e0810n2:1156": "617. Pañcakaṁ mige, harantyanena hariṇo, hara haraṇe yu. Ṇattamittañca. Mara pāṇacāge, a, rassa go, ittañca. Sena sunakhena raṅgati gacchati palāyatīti sāraṅgo. Dīghādi, mago, migo ca ete dve migamattepi. Ajinassopayujjamānassa yoni, tena bhūtassājinassuppattikāraṇattā vā ajinayoni. Ayampi migamattepi. Kuraṅgo, vātāyupi. Kuyaṁ pathaviyaṁ raṅgatīti kuraṅgo. Vātamayatīti vātāyu, u.",
  "anya-e0810n2:1157": "Dvayaṁ sūkare. Sundaraṁ phalaṁ karotīti sūkaro. Vuttañca dabbaguṇe –",
  "anya-e0810n2:1158": "‘‘Snehanaṁ brūhanaṁ vassaṁ, tathā vātasamāpahaṁ;",
  "anya-e0810n2:1159": "Vārāhaṁ pisitaṁ bālyaṁ, rocanaṁ sedanaṁ garū’’ti dabbaguṇasaṅgaha 2.11-2.",
  "anya-e0810n2:1160": "Sukhaṁ karotīti vā sūkaro. Sundaro karo yassa vā sūkaro. Vare āhantīti varāho, vare sati āhantabboti vā varāho, kolo, thaddhalomo, bhūdāropi. Dvayaṁ sase. Pela gatiyaṁ, ṇvu. Sasa plutagatiyaṁ, a.",
  "anya-e0810n2:1161": "618. Dvayaṁ eṇīmige. Eṇiyā migiyā, eṇassa vā apaccaṁ eṇeyyo, ayaṁ cammādīsupi ‘‘eṇassa, eṇiyā vā cammādiko eṇeyyo’’ti vacanatthaṁ katvā. Eṇiyā itthiyā putto migo eṇīmigo, i gatiyaṁ, yu, nadādi, anadāditte eṇo, evametepyuppāditā. Dvayaṁ pampaṭake. Paṭa gamane, ṇvu, upasaggante bindāgamo ca. Pabba gatiyaṁ, ṇvu, bindāgamo, balopo ca.",
  "anya-e0810n2:1162": "Dvayaṁ vātamige. Gamanena vātasamo migo vātamigo. Calatismā yu, nadādi. Tikaṁ mūsike. Musa theyye, ṇvu, ittañca. Āpubbo khanu avadāraṇe, u, nalopo. Unda pasavanakledanesu, ūro.",
  "anya-e0810n2:1163": "619. Camarādayo , sarabhādayo ca migantarā migavisesā. Camaro uttarāpathe khyāto, yassa pucchaṁ cāmaraṁ, camu adane, aro, camaro, thiyaṁ camarī. Pasado cittalomī, pasa bandhane, ado. Kuyaṁ raṅgatīti kuruṅgo, assu, uttābhāve kuraṅgo. Sabbesampi migānaṁ mātuṭṭhāne tiṭṭhatīti migamātukā, upamāne ko. Ru sadde, ru. Ruṇaṁ karotīti raṅku, u, ṇassa lopo rakārassa, ussa ca. Attānaṁ nīcaṁ karotīti nīko. Saratismā abho, sarabho. Aṭṭhāpado uddhaṁnayano sīhassāpi hantā, tassa ca pādacatukkaṁ uddhaṁ bhavatīti.",
  "anya-e0810n2:1164": "620. Piyakādayo tayo, ādinā kandalīcīnasamūruādayo ca cammayonayo, tena bhūtassa cammassa uppattikāraṇattā, ete ca citratanuruhādayo kambojādimhi, uttarāpathe ca jāyanti, tatreva sanāmakhyātā. Yathā migasaddo vanyapasusāmaññe, visese ca kuraṅgākhye vattati, yathā ca lohasaddo suvaṇṇādike tejasasāmaññe, visese ca, tathā cammayoniajinayonisaddāpi migasāmaññe, migavisese ceti tathā vuttā.",
  "anya-e0810n2:1165": "Pī tappanakantīsu, ṇvu, iyādeso. Ūrumhi atisayacammayuttatāya camūru, ekassa massa lopo. Kadi avhāne, alo, ī, kadalī ca so migo ceti kadalīmigo.",
  "anya-e0810n2:1166": "Sīhādayo yathāvuttā, avuttā ca sabbe catuppadā sattā ‘‘migā, pasavo’’ti coccante. Pasavantīti pasavo, su abhisave, pasa bandhane vā, u.",
  "anya-e0810n2:1167": "621. Catukkaṁ lūtāyaṁ. Lū chedane, to, lūtā, sakatthe iko, lūtikā, dve nāriyaṁ. Uṇṇāpāyo tantu uṇṇā, sā nābhiyaṁ assa uṇṇanābhi, rasso. Makkaṭo viya sākhāyaṁ attano tantumhi gacchatīti makkaṭako.",
  "anya-e0810n2:1168": "Dvayaṁ gomayajavicchike. Viccha gamane, ṇvu, vicchiko, satapadiyampi, āḷaṁ vicchikanaṅgulaṁ, taṁyogā āḷi. Dvayaṁ gharagodhāyaṁ. Saratismā ū, avo canto. Gharaṁ nissitā godhā gharagoḷikā, dhassa ḷo, sakatthe ko.",
  "anya-e0810n2:1169": "622. Dvayaṁ godhāyaṁ. Gudha rose, a, godhā, nārī. Kuṇḍa dāhe, a, kuṇḍo. Dvayaṁ rattapāyaṁ. Kaṇṇassa jalūkā rattapā kaṇṇajalūkā. Sataṁ padā yassā satapadī, padasaddo pādattho.",
  "anya-e0810n2:1170": "Dvayaṁ kalandake. Kanda avhāne, rodane ca, kandatīti kalandako, lamajjho, ṇvu. Kāḷavaṇṇatāya kāḷakā, nāriyaṁ. Dvayaṁ nakule, natthi kulaṁ etassa sappesu nakulo, arisappopi. Nakka nāsane vā, ulo, kalopo, sappe nāsetīti nakulo. Maṅga gatyattho daṇḍako dhātu, uso.",
  "anya-e0810n2:1171": "623. Dvayaṁ kakaṇṭake. Kucchito kaṇṭako assa, ussattaṁ. Sarati dhāvatīti saraṭo, aṭo.",
  "anya-e0810n2:1172": "Catukkaṁ kīṭe. Kīṭa bandhane, a, kīṭa gamane vā, dīghādi. Pula mahatthe, avo, ḷattaṁ. Kucchitaṁ amati gacchatīti kimi, i, assittaṁ. Pakārena anatīti pāṇako, ṇvu, ṇattaṁ.",
  "anya-e0810n2:1173": "Dvayaṁ kaṇṭalomakīṭe. Uccaṁ ṭhānaṁ āliṅgatīti uccāliṅgo. Bahulomayutto pāṇako lomasapāṇako.",
  "anya-e0810n2:1174": "624-625. Sāddhapajjena sakuṇassa nāmāni. Vihe ākāse gacchatīti vihaṅgo, vihaṅgamo ca, ākāsapariyāyo cettha vihasaddo, vehāsassa vā vihādeso. Pakkhayuttatāya pakkhī. Khena, khasmiṁ vā gacchatīti khago. Aṇḍato jāto. Sakkoti uddhaṁ gantunti sakuṇo, sakunto, sakuṇī ca, saka sattiyaṁ, uṇo, unto, uṇī ca. Patanto ḍento, pattena vā gacchatīti pataṅgo, aparatra talopo. Mātukucchito, aṇḍato cāti dvikkhattuṁ jāyatīti dvijo. Uḍḍanādīsu vakkaṁ kuṭilaṁ aṅgaṁ gīvādikaṁ etassa, vakkena gamanena aṅgatīti vā vakkaṅgo. Pattena yāti, taṁ vā yānaṁ etassa. Patati patanto viya ākāsato hotīti patanto. Nīḷe kulāvake jāyatīti nīḷajo.",
  "anya-e0810n2:1175": "Vaṭṭakādayo, pokkharasātakādayo ca tabbhedā tesaṁ sakuṇānaṁ visesā. Vaṭṭa vaṭṭane, ṇvu, vaṭṭakā nārī. Mayūrappamāṇo tadākaticittapakkho jīvañjīvo dakkhiṇapathādīsu jāyate, ‘‘jīvajīvā’’ti saddaṁ karotīti jīvañjīvo. ‘‘Jīvajīvo’’ti nirānunāsikāpi. Candikāyuttarattippiyo pakkhī cakoro, caka paritakkane, uro, usso, caṅkoropi. Taratismā iro, dvittamittañca, tittiro.",
  "anya-e0810n2:1176": "626.Sala gatiyaṁ, ṇiko, ḷattaṁ, sāḷikā, nārī. Kalaṁ ravatīti karavīko, īko, lalopo. Karavīko, yassa saro bhagavato sarena upamīyate, so vuccati ‘‘karavīko’’ti. Javena ravinā sadiso haṁso ravihaṁso. Kusa sadde, thako, dvittaṁ, kusassa sassa to,kukutthako . Karaṇḍa bhājanatthe, avo, karaṇḍavo, jalacaro pakkhī. Bilu patitthambhe, a, avādeso, bilavo, ‘‘gaṇḍaplavo’’ti khyāto rattapakkho mahāpakkhī pokkharasātako, pokkharassa saññā yassa pokkharasātako, ññassa to, dīgho ca, samuditanāmameva vā tassa, tadā sāda assādane, ṇvu, dassa to, pokkharasātako.",
  "anya-e0810n2:1177": "627. Sattakaṁ pakkhe. Patanti anenāti patattaṁ, yadādinā to, dvittaṁ. Ukha gatiyaṁ, yu, usse, assu, pekhuṇaṁ, ṇattaṁ. Pata gamane, to, pātato tāyatīti vā pattaṁ. Pata gamane, kho, tassa ko, pakkho. Patituṁ icchati yena piñchaṁ, nerutto, pata gamane vā, cho, talopo, bindāgamo, assi. Chādyate anena chado. Gira niggiraṇe, u, issattaṁ, gamu gamane vā, u, massa ro.",
  "anya-e0810n2:1178": "Pakkhīnaṁ bīje ‘‘au’’iti khyāte aṇḍaṁ, kacchapādīnaṁ bījepi, ‘‘aṇḍaṁ khagādikose cā’’ti nānatthasaṅgahe. Aḍi aṇḍatthe, ṇo, pesi, kosopi, pisa avayave, i, pesi, ‘‘pesiyaṁ pattabhede ca, koso pumeva icchito’’ti cintāmaṇiṭīkā 15.37ruddo. Dvayaṁ pakkhigehe. Nīla vaṇṇe, a, ḷattaṁ, nī naye vā, ilo. Kucchitaṁ aṇḍavināsanādikaṁ lunātīti kulāvakaṁ, ṇvu.",
  "anya-e0810n2:1179": "628. Dvayaṁ garuḷānaṁ mātari. Vino pakkhino namanti yaṁ vinatā. Thīpumadvayaṁ itthipurisānaṁ dvayaṁ mithunaṁ nāma, saṅkhyānassa saṅkhyeyyanissitatāya itthipurisāyeva mithunaṁ, mitha saṅgame, uno.",
  "anya-e0810n2:1180": "Chakkaṁ yugaḷamatte. Yuja yoge, a, yugaṁ, alapaccaye yugaḷaṁ, ḷattaṁ, yugalampi. Ubha pūraṇe, ṇo, dvandādeso ca, dvandaṁ, yamu uparame, ṇvu, alo ca, yamakaṁ, yamalañca, apaccaye yamaṁ.",
  "anya-e0810n2:1181": "629-631.Maṇḍalantaṁ samūhe. Sammā, visesena ca ūhate puñjībhūtattāti samūho, ṇo, samaṁ saha avayavena ūhati tiṭṭhatīti vā samūho. Gaṇa saṅkhyāne, gaṇīyati avayavena sahāti gaṇo. Saha avayavena gacchatīti saṅghāto, hana gamane, ṇo, saha avayavena udayatīti samudāyo, dāgamo, majjhe dīgho. Sañcinoti avayavanti sañcayo, ci caye. Saha avayavena duhayatīti sandoho, duha papūraṇe. Nissesato vahati avayavanti nivaho. Avayavaṁ katvā byapiyati gacchatīti oghoucyate ogho uca samavāye ghau nipātanā cassa gho (cintāmaṇiṭīkā 15.39). Visanti avayavā yasminti visaro, aro. Avayavaṁ samīpe karotīti nikaro. Ekekāpekkhāya appatthena kasaṅkhātā avayavā āyanti yasmiṁ kāyo, atha vā kucchitānaṁ kesādīnaṁ āyoti kāyo, so viya avayavānaṁ uppattiṭṭhānaṁ kāyoti idha samūho vutto. Antatthena khaṁsaṅkhātaṁ avayavaṁ dhāretīti khandho, khādati avayaveti vā khandho, amajjhadīghe samudayo. Ghaṭa ghaṭane. Ghaṭanaṁ rāsibhavanaṁ, ghaṭenti assaṁ avayavāti ghaṭā. Saha avayavena etīti samiti,ti. Saha avayavena gacchatīti saṁhati, hana gatiyaṁ,ti, nalopo. Rasa assādane, iṇa. Puñja kucchāyaṁ. Saha avayavena byāpetvā ayatīti samavāyo. Pūgo tambūlepi. Janeti avayaveti jātaṁ, to. Kaṁ attānaṁ detīti kado, cakkhādiko sarīrāvayavo. Kado viya kado, avayavo, taṁ vakati ādadātīti kadambakaṁ. Visesena ūhantyasmiṁ avayavā byūho. Vitanoti avayaveti vitānaṁ, ṇo. Gupa rakkhaṇe, bo, passa mo, gumbo, gumbampi. Kalaṁ avayavabhāvaṁ pāti rakkhatīti kalāpo, ‘‘kalā soḷasamo bhāgo’’ti hi vuttattā kalāsaddo bhāgatthopyatthīti ñāyati. Jala dittiyaṁ. Jalati avayavenāti jālaṁ. Avayavena maṇḍatīti maṇḍalaṁ, maṇḍa vibhūsāyaṁ, alo.",
  "anya-e0810n2:1182": "632. Sāddhapajjena gaṇabhedā vuccante. Tatra jātyādīhi samānānaṁ pāṇīnaṁ, apāṇīnañca gaṇo vaggo nāma, yathā ‘‘bandhuvaggo, kavaggo’’ccādayo, vajja vajjane, vajjeti asamānajātyādayoti vaggo, ṇo, jjassa ggo. Jantūnaṁ samānajātiyānaṁ, vijātiyānañca gaṇo ‘‘saṅgho, sattho’’ti coccate, yathā ‘‘bhikkhusaṅgho, vāṇijasattho’’ccādayo. Saṁhaññante nibbisesena ñāyante avayavā tasminti saṅgho, ro. Saranti vattanti avayavā yasminti sattho, tho, rassa to.",
  "anya-e0810n2:1183": "Sajātikānaṁ samānajātikānaṁ jantūnameva gaṇo kulaṁ nāma, yathā ‘‘khattiyakulaṁ, gokula’’miccādayo. Kula saṅkhyāne, bandhumhi ca, a, kulaṁ. Sadhammīnaṁ samānadhammānameva jantūnaṁ gaṇo nikāyo nāma, yathā ‘‘bhikkhunikāyo’’ti. Ci caye, ṇo, nibbisesena cinoti avayaveti nikāyo.",
  "anya-e0810n2:1184": "Sajātiyatiracchānānaṁyeva gaṇo ‘‘yūtho’’tyuccate, so cānitthī, yathā ‘‘hatthiyūtho, migayūtha’’miccādayo, yu missane, tho, dīghādi, yūtho, ‘‘gaṇo pasūnaṁ samajo, samājoññesa’muccate’’ti amara 15.42 gāthāyaṁ passitabbaṁ idhānāgatavacanampi ñātabbaṁ.",
  "anya-e0810n2:1185": "633. Catukkaṁ garuḷe. Kanakarucirattā sobhano paṇṇo pakkho yassa supaṇṇo. Vinabhāya nāma mātuyā apaccaṁ venateyyo, ṇeyyo. Garaṁ visadharaṁ hantīti garuḷo, ṇo, rantassu, hassa ca ḷattaṁ, vaṇṇavikāro, garuḍo. Pakkhisīho, uḷūtīso, vajiratuṇḍo, sudhāharo, suvaṇṇapakkho, bhujagāsanopi tikaṇḍasesa 1.1.42.",
  "anya-e0810n2:1186": "Pikantaṁ kokile. Parena vijātiyena kākena positoti parapuṭṭho, pusa posane, to. Parena bhato puṭṭho parabhato, bhara dhāraṇaposanesu, to. Kuṇa saddopakaraṇesu, alo. Kuka, vaka ādāne, ilo, kokilo. Apihito kāyatīti piko, api antaradhāne, vaṇṇanāso, apissākāralopo.",
  "anya-e0810n2:1187": "634. Aṭṭhakaṁ more. Mura saṁvaraṇe, ṇo. Maya gatiyaṁ, ūro, mahiyaṁ ravatīti vā mayūro, dhātussa atthātisayena yogoti nerutto. Varahaṁ sikhaṇḍo, taṁyogā varahī. Nīlā gīvā kaṇṭho yassa, bhujaṅgabhujopi.",
  "anya-e0810n2:1188": "Dvayaṁ mayūramatthakasikhāyaṁ. Sikhā aggijālāyañca, pubbe vuttā.",
  "anya-e0810n2:1189": "635-636. Catukkaṁ mayūrakalāpe. Sikhaṇḍino ayaṁ sikhaṇḍo, varaha pādhānye, paribhāsanahiṁsādānesu ca, karaṇe a. Ko mayūro lasati yena kalāpo, ṇo, sassa po. Pī tappanakantīsu, cho, niggahītāgamo, rasso ca. Dvayaṁ morassa piñchaṭṭhe akkhisaṇṭhāne. Cadi hilādane, dittiyañca, ṇvu. Mecako kaṇhavaṇṇepi vutto.",
  "anya-e0810n2:1190": "Aḷyantaṁ bhamare, cha padāni assa. Madhuṁ vatayati bhuñjate madhubbato, vata bhojane. Bhama anavaṭṭhāne, pupphamatthake bhamatīti bhamaro, aro. Ara gamane, i, ḷattaṁ.",
  "anya-e0810n2:1191": "Catukkaṁ gehavanakapotesu. Pārena sabalena āpatatīti pārāpato, pāravatopi. Kapa acchādane, kampa calane vā. Oto, parapakkhe malopo. Kuka ādāne, aṭo, ussattamassuttañca. Pakārena ravatīti pārevaṭo, ru sadde, aṭo, upasaggassa dīgho, asse, pārevaṭo, parevaṭopi.",
  "anya-e0810n2:1192": "‘‘Pārāvato ca chejjo ca,",
  "anya-e0810n2:1193": "Kapoto rattalocano;",
  "anya-e0810n2:1194": "Pārāpato kalaravo,",
  "anya-e0810n2:1195": "Pattī seno sasādano’’ti cintāmaṇiṭīkā 15.14. –",
  "anya-e0810n2:1196": "Rabhaso.",
  "anya-e0810n2:1197": "637. Dvayaṁ gijjhe. Gidha abhikaṅkhāyaṁ, yo, jhassa jho, asarūpadvittaṁ, jhapaccayena vā siddhaṁ, tathā dhassa jo. Gidhatismā a, niggahītāgamo, issattaṁ, gandho. Tikaṁ senasāmaññe. Kukkuṭādīnaṁ kulaṁ lunāti chindatīti kulalo, kula santāne vā, alo. Se gamane, no. Sattānaṁ hiṁsanato byaggho viya byagghi, satte nāsetīti nāso. Byagghi eva nāsoti samuditanāmaṁ.",
  "anya-e0810n2:1198": "Sakuṇagghādayo tayo tabbhedā tassa senassa visesā. Sakuṇaṁ hantīti sakuṇagghi, sina?. Aṭa gamane, ṇo. Āṭo. Dabbisadisaṁ tuṇḍaṁ yassa dvijassa so dabbimukhadvijo. ‘‘Dabbimukhadvijo āṭo nāmā’’tipyeko attho, tadā dveyeva senabhedā.",
  "anya-e0810n2:1199": "638. Catukkaṁ ulūke. ‘‘Uhu’’nti saddaṁ karotīti uhuṅkāro. ‘‘Uddhaṁ kaṇṇā yassa uddhaṁkaṇṇo’’ti sampatte niruttinayena ulūkoulabhinettethi dahatyulūko, uddholokanā iti niruttama (amarakosugghāṭanaṭīkā 15.15), ucati samaveti koṭaranti vā nipātanā. Kusa akkose, yassa amanāpatāya saddena lokā kosanti, so kosiyo, kositabboti katvā, koṭare vasatīti vā kosiyo, nerutto, vāyasānaṁ kākānaṁ ari sattu, sakkahvayo, divāndho vakkanāsiko, harinetto, divābhīto, kākabhīrū, ratticārīpi.",
  "anya-e0810n2:1200": "Vāyasantaṁ kāke. ‘‘Kā’’iti saddaṁ kāyatīti kāko. Riṭṭhaṁ maraṇalakkhaṇaṁ, tadassa natthi ariṭṭho. Dhaṅka ghoravāsite, a. Balinā puṭṭho bhato. Vaya gamane, vayo eva vāyaso, sakatthe so, sakiṁpajo, attaghoso, parabharo, balibhujo, guḷhamethunopi. Sakiṁ ekavāraṁpajā pasūti yassa. ‘‘Kāka’’iccattānaṁ ghosayati. Vijātiyaṁ kokilaṁ bharati.",
  "anya-e0810n2:1201": "639. Kāko viya ulati gacchatīti kākoḷo, ḷattaṁ. Doṇakāko, daddhakākopi. Dvayaṁ ‘‘bī-lौṁ’’iti khyāte sakuṇe. Lū chedane, ṇo, vassa po, lāpo, lāvopi. Leḍḍu viya akatīti laṭukikāleḍḍukikā (ka.), ṇvu.",
  "anya-e0810n2:1202": "Tikaṁ hatthiliṅgasakuṇe. Vāraṇasadisattā vāraṇo. Hatthino liṅgaṁ ñāpakaṁ soṇḍaṁ yasmiṁ vijjatīti hatthiliṅgo. Hatthisoṇḍaṁ yasmiṁ vijjati, so hatthisoṇḍo ca vihaṅgamo ceti hatthisoṇḍavihaṅgamo.",
  "anya-e0810n2:1203": "640. Dvayaṁ ukkuse. Uccaṁ kosatīti ukkuso, kusa sadde, a. Kura sadde, aro, thiyaṁ kurarī. Kolaṭṭhipakkhimhi ‘‘ubhuta’’iti khyāte pakkhimhi kukkuho. Kolaṭṭhiajjhohārako pakkhī kolaṭṭhipakkhī. ‘‘Kukku’’iti saddāyatīti kukkuho, ho, kuka avhāne vā, uho.",
  "anya-e0810n2:1204": "Tikaṁ suve. Su savane. Manussasaddampi suṇātīti suvo, a, uvādeso. ‘‘Kī’’iti saddaṁ karotīti kīro. Karoti manussasaddanti vā kīro. A, assī. Suka gatiyaṁ, sundaraṁ , suṭṭhu vā manussasaddaṁ kāyatīti suko. Dvayaṁ kukkuṭamatte. Tambā cūḷā yassa. Kukkuṭatīti kukkuṭo, kuka, vaka ādāne vā, aṭo.",
  "anya-e0810n2:1205": "641. Dvayaṁ nijjivhe. Natthi jivhā yassa nijjivho. Dvayaṁ koñcāsakuṇe. Itthiliṅgena mithunānaṁ nāmāni. Koñca koṭilyappībhāvesu, a, koñcā. Kanta chedane, yu, nadādi, assu. Kuṇḍanīpi, kuṇḍa dāhe.",
  "anya-e0810n2:1206": "Dvayaṁ cakkavāke. Cakkena cakkasaddena uccate cakkavāko, ṇo. Vaca viyattiyaṁ vācāyaṁ, cakkamiccāvhā yassa, rathaṅgāvhayanāmakopi, rathaṅgaṁ cakkaṁ, tassa avhayo rathaṅgāvhayo, so nāmaṁ assa rathaṅgāvhayanāmako, tena rathaṅganāmo rathacaraṇasamāno avhayo coccate.",
  "anya-e0810n2:1207": "Lakkhitalakkhaṇā cātra, lakkhaṇopacaritavuttiyā, goṇamukhyāya vā vuttiyā lakkhitena atthena yatra atthantaraṁ lakkhyate, sā lakkhitalakkhaṇā. Yathā ‘‘rathāvayavāyudho’’ iccatra rathāvayavasaddena cakkaṁ lakkhyate, na tadākati tannāmo cāyudhaviseso. ‘‘Pantiratho’’iccatra pantisaddena dasakkharaṁ chando lakkhyate, na dasasaddo, tehi tu āyudharathasaddasanniveso ‘‘cakkāvayavāyudho, dasaratho’’ iti devaviseso, rājaviseso ca lakkhyate, tathātrāpi ‘‘rathaṅga’’ntyanena rathekadeso lakkhīyate, ‘‘avhāyate’’iccanena ca paribhāsanaṁ, na tenāpi vākasaddo. Tehi ca aññamaññasanniveso cakkavākoti pakkhiviseso lakkhīyateti guṇato sukkādīhi evaṁgatā goṇī vutti.",
  "anya-e0810n2:1208": "Dvayaṁ cātake. Ayaṁ meghajalapāyī, sara hiṁsāyaṁ, saraṇaṁ sāro, taṁ gacchatīti sāraṅgo. ‘‘Cātake hariṇe pume, sāraṅgo sabale tisū’’ti cintāmaṇiṭīkā 23.23rabhaso. Cata yācane, ṇvu, thokakopi, thokaṁ kaṁ jalaṁ īhanīyaṭṭhena assatthi thokako.",
  "anya-e0810n2:1209": "642. Dvayaṁ pakkhibiḷāle. Tula ummāne, iyo. Pakkhayutto biḷālo, ‘‘sū’’.",
  "anya-e0810n2:1210": "Dvayaṁ rukkhakīṭakhādake. Sataṁ pattāni assa. Sarati kīṭeti sāraso, so, ‘‘khāva sā’’.",
  "anya-e0810n2:1211": "Dvayaṁ kākehi saddhiṁ nīḷaṁ katvā vasanake sukkasakuṇe. Vaka ādāne, a. Setavaṇṇatāya sukko ca so kākehi saddhiṁ nivāsanato, kākasaṇṭhānattā vā kāko ceti sukkakāko.",
  "anya-e0810n2:1212": "Dvayaṁ visakaṇṭhikāyaṁ. Bala pāṇane, ṇvu, dīgho, āko vā. Visasadiso kāḷavaṇṇo kaṇṭho yassā sā visakaṇṭhikā, etissā pumo nāma na vijjati. Vuttañca apadāne –",
  "anya-e0810n2:1213": "‘‘Yathā balākayonimhi, na vijjati pumo sadā;",
  "anya-e0810n2:1214": "Meghesu gajjamānesu, gabbhaṁ gaṇhanti tā tadā’’ti apa. thera. 1.1.511.",
  "anya-e0810n2:1215": "643. Dvayaṁ kaṅke. Lohasadiso piṭṭhi yassa lohapiṭṭho. Kaṅka lolye, a, kaṅko.",
  "anya-e0810n2:1216": "Dvayaṁ pattakaṇṭhe. Khañjo viya caratīti khañjarīṭo, īṭo. Passantānaṁ khaṁ sukhaṁ janetīti khañjano. Khañja gativekalye vā, yu.",
  "anya-e0810n2:1217": "Dvayaṁ gāmacāṭake, cāṭakamatte vā. Kalahaṁ ravatīti kalaviṅko, yadādi. Kaṁ sukhaṁ lunātīti vā kalaviṅko, iko, niggahītāgamo ca. Caṭa bhede, ṇvu, cāṭako.",
  "anya-e0810n2:1218": "Dvayaṁ veḷuriyacchavilome citrapakkhe ‘‘suvaṇṇacūḷe’’ti khyāte. Dibha santhambhe, dvittaṁ, bindāgamo ca. ‘‘Ki’’iti saddaṁ karotīti kikī, ṇī, cāso, divipi cāso kikīdivi (amara 15.16).",
  "anya-e0810n2:1219": "644. Dvayaṁ meghasāme ‘‘ṭī-ṭौ’’iti khyāte. Kadambayogā kādambo. Kāḷavaṇṇo haṁso kāḷahaṁso, kālahaṁsopi.",
  "anya-e0810n2:1220": "Dvayaṁ ‘‘ṅahe-ḍo’’iti khyāte sakuṇe. Sakunto vutto, ‘‘sakunto pakkhibhedasmiṁ, bhāsapakkhīkhagesu ce’’ti nānatthasaṅgahe. Sundarākārena pakkhena yutto sakuṇo bhāsapakkhī, ‘‘bhāsanto sundarākāre, bhāsanto bhāsapakkhinī’’ti hi nānatthasaṅgahe.",
  "anya-e0810n2:1221": "Dvayaṁ ‘‘nvā-mī-sve’’iti khyāte nīlapakkhini. Dhūmyaṁ dhūmaṁ aṭati sahatīti dhūmyāṭo, ṇo. Kāḷavaṇṇatāya kucchitaṁ liṅgaṁ yassa. Bhiṅgopi.",
  "anya-e0810n2:1222": "Dvayaṁ jalakukkuṭe. Dā lavane,ti, dāti ūhati ussahatīti dātyūho, khaṇḍitaddhaniiccattho. Kāle sassamutumhi kaṇṭho kaṇḍaddhani yassa kāḷakaṇṭhako, samāsante ko.",
  "anya-e0810n2:1223": "645. Khuddādi madhucchiṭṭhakarādiko kammabhūto ‘‘makkhikābhedo’’tyuccate, makkhi saṅghāte, ṇvu, makkhikā, tāsaṁ bhedo makkhikābhedo. Piṅgalamakkhikāyaṁ ‘‘mhaṇa’’iti khyātāyaṁ dvayaṁ. Ḍaṁsa ḍaṁsane, ḍaṁso. Daṁsopi, ḍaṁsa khādane vā, piṅgalamakkhikātivaṇṇanāmaṁ.",
  "anya-e0810n2:1224": "Makkhikāya aṇḍaṁ āsāṭikā nāma, saṭa avayave, ṇvu. Dvayaṁ ‘‘nhaṁ’’iti khyāte. Paṭaṁ gacchatīti paṭaṅgo, pataṅgopi, sarati hiṁsatīti salabho, abho, lattaṁ, sala gamane vā.",
  "anya-e0810n2:1225": "646. Dvayaṁ ‘‘cheṁ’’iti khyāte, maka pāṇe, aso, makaso. Dvayaṁ nidāghe nuhādīsu varaṇakamakkhikāyaṁ. ‘‘Cīrī’’ti saddāyatīti cīrī, ciri hiṁsāyaṁ vā, nadādi, dīghādi. Jhalla sadde, ṇvu, jhallikā.",
  "anya-e0810n2:1226": "Dvayaṁ tālapattādyantaresu nilīnāyaṁ cammapattāyaṁ. Jatu viya jatukā, upamāne ko, ‘‘rāmaṭhe jatukaṁ camma-pattajatukaresu thī’’ti cintāmaṇiṭīkā 19.40 hi rabhaso. Ajinaṁ cammaṁ pattaṁ yassā ajinapattā. Dvayaṁ haṁsasāmaññe. Hanti addhānaṁ haṁso. Seto chado pattaṁ yassa. Yathākathañci byuppattīti vuttattā asetacchadepi, cakkaṅgo, mānasokopi, cakkassa cakkavākasseva aṅgāni yassa. Mānasaṁ saro oko yassa.",
  "anya-e0810n2:1227": "647. Ye rattehi lohitehi pādatuṇḍehi caraṇacañcūhi visiṭṭhā sitā ca sarīre, te rājahaṁsā nāma, haṁsānaṁ rājāno rājahaṁsā.",
  "anya-e0810n2:1228": "Malīnehi pādatuṇḍehi visiṭṭhā ye te mallikākhyā, mala, malla dhāraṇe, i, saññāyaṁ ko, ‘‘malliko haṁsabhede ca, tiṇasūle ca mallike’’ti cintāmaṇiṭīkā 15.24ruddo. Ākhyāsaddena bahubbīhi. Asitehi kaṇhehi pādatuṇḍehi visiṭṭhā ye, te dhataraṭṭhā, dhataraṭṭhānaṁ apaccāni dhataraṭṭhāti, ṇo.",
  "anya-e0810n2:1229": "648. Tikaṁ tiracchāne. Tiriyaṁ añcayatīti tiraccho, tiriyassa tiro, añcatissa ccho. Yumhi tiracchāno, tiracchānoyeva tiracchānagataṁ, tabbhāvaṁ vā gataṁ pattaṁ, tesu vā gataṁ antogadhanti tiracchānagataṁ, siyāti pakatyānapekkhakriyāpadaṁ, bhavatyattho vā hi karotyattho vā kadāci pakatyānapekkho bhavati, na pana vikatyānapekkho. Tathā kadāci ubhayāpekkhopi bhavati, na panubhayānapekkhoti sabbatrevaṁ. Sīhādivaggo.",
  "anya-e0810n2:1230": "Araññādivaggavaṇṇanā niṭṭhitā.",
  "anya-e0810n2:1231": "7. Pātālavaggavaṇṇanā",
  "anya-e0810n2:1232": "649-650. Catukkaṁ pātāle. Adharaṁ bhuvanaṁ adhobhuvanaṁ. Patanti asmiṁ pātālaṁ, alo, majjhe dīgho. Nāgānaṁ loko. Rasāya talaṁ rasātalaṁ.",
  "anya-e0810n2:1233": "Sobbhantaṁ chiddamatte. Raṇa sadde, dho, nattaṁ, yadādi. Vara dittiyaṁ. Vigato varo vāraṇaṁ assa vivaraṁ, chidi dvidhākaraṇe, do. Kuha vimhayane, aro. Susa sosane, iro. Bila bhedane, a. Susato i, susi. Chinditvā gacchatīti chiggalaṁ, yadādi. Suṭṭhu abbhaṁ ākāsaṁ asmiṁ sobbhaṁ.",
  "anya-e0810n2:1234": "‘‘Susira’’nti chiddasāmaññe yaṁ napuṁsakavacanaṁ, taṁ sacchidde chiddavati dabbe tīsu, yathā ‘‘susiro rukkho, susirā ciñcā, susiraṁ kaṭṭha’’nti.",
  "anya-e0810n2:1235": "Dvayaṁ bhūmichidde. Kāsa dittiyaṁ, u. Ava rakkhaṇe, aṭo, āvāṭo, avāṭopi. Dvayaṁ sappānaṁ rājini. Vasu ratanaṁ yassatthīti vāsukī.",
  "anya-e0810n2:1236": "651. Dvayaṁ nāgānaṁ rājini. Devehipyassanto nopaladdhoti ananto, sesopi, sisa hiṁsāyaṁ, sisati kappanteti seso, a.",
  "anya-e0810n2:1237": "Dvayaṁ ajagare. Vahatismā aso, vāhaso. Ajaṁ chāgaṁ gilatīti ajagaro, a, issattaṁ, lassa rattañca. Sayīpi, sayanasīlo sayī.",
  "anya-e0810n2:1238": "Dvayaṁ gonasasappe ‘‘ṅā-cve’’iti khyāte. Gavasseva nāsā assāti gonaso, saññāyaṁ nāsasaddassa naso kato pāṇini 5.4.119. Tilaṁ icchatīti tiliccho, tiriyaṁ añcatīti vā tiliccho, yadādi.",
  "anya-e0810n2:1239": "Dvayaṁ deḍḍubhe, yo ‘‘jalasappo’’ti vuccati. Deḍḍunā rājiyā ubhatīti deḍḍubho. Piṭṭhe rājiyogā rājulo, ulo, badhirasappepyete.",
  "anya-e0810n2:1240": "652. Kambalo ca assataro cāti ime dve nāgakulā merupāde vasanti.",
  "anya-e0810n2:1241": "Dvayaṁ vesmanivuṭṭhasappe. ‘‘Vammanī’’tipi pāṭho. ‘‘Asuddo gharasappo’’ti vuttattā nibbisatāya amāritattā sīlayuttaṁ attā mano yasmiṁ silutto, assu, rassādi.",
  "anya-e0810n2:1242": "Dvayaṁ rukkhaggādīsu nivuṭṭhasappe. Nīlo harito sappoti nīlasappo. ‘‘Nīlo kaṇhamhi harite’’ti hi tārapālo. Paṭhamakāle silāyaṁ bhavatīti silābhu.",
  "anya-e0810n2:1243": "653-654.Visadharantaṁ sappamatte. Āsiyaṁ visaṁ etassa āsīviso, āsī sappadāṭhā. Bhuja koṭilye, kuṭilāyamāno gacchatīti bhujaṅgo, evaṁ bhujago, bhujaṅgamo ca. Ahi gamane, i. Saranto sappati gacchatīti sarīsapo, assī, saṁyogalopo, aluttasamāsoyaṁ, bhujaṅgabhujaṅgamāpi, sabbadharakate pana ‘‘bhusaṁ, punappunaṁ vā kuṭilaṁ sappatīti sarīsapo’’ti vuttaṁ. Phaṇayogā, ī, phaṇī. Sappatismā a, bhūmiphuṭṭhena gattena gati sappanaṁ. Araṁ sīghaṁ gacchatīti alagaddo, massa do, rassa lattañca, alagaddo, jalasappepyayaṁ, ‘‘alagaddo jalavāḷo’’ti amara 8.5 hi amarasīho. Bhogo phaṇikāyo, taṁyogā bhogī. Pannaṁ gacchatīti pannago, pādehi vā na gacchatīti pannago. Dve jivhā assa. Urasā gacchatīti urago. Visesena ālāti gaṇhāti āyunti vāḷo, lassa ḷattaṁ, vā gamane vā, alo. Dīghasarīratāya dīgho. Dīghā piṭṭhi yassa, samāse ko. Udarameva pādo yassa. Visaṁ dharati. Cakkī, kuṇḍalī, gūḷhapādo, cakkhussavo, kākodaro, dabbīkaro, bilesayo, jimhago, pavanāsanopi. Sirasi cakkayogā cakkī. Kuṇḍalamiva vapu assatthīti taṁyogā kuṇḍalī. Cakkhunā suṇotīti cakkhussavo. Kākodaramiva udaraṁ assa. Dabbigatikattā phaṇā dabbī, taṁ karoti bandhatīti dabbīkaro. Sāmaññaniddesepi kaṇhasappādiyeva dabbīkaro. Jimhaṁ kuṭilaṁ gacchatīti. Pavanāsano vātabhojī.",
  "anya-e0810n2:1244": "Phaṇino sappassa tanu kāyo bhogo nāma. Bhujatīti bhogo, bhuja koṭilye, ṇo.",
  "anya-e0810n2:1245": "655-656. Dvayaṁ sappassa dāṭhāyaṁ. Asati yena asaṁ, mukhaṁ, tasmiṁ bhavā āsī, sappassa dāṭhā dantuttamā. Dvayaṁ sappassa jiṇṇatace , nimuccate yasmā sappoti, ṇo. Kañcukasadisattā kañcuko. Samā tulyatthā.",
  "anya-e0810n2:1246": "Dvayaṁ visamatte. Soṇipathagataṁ visati dehanti visaṁ, visa pavesane. Giratīti garaḷaṁ, aḷo.",
  "anya-e0810n2:1247": "Halāhalo, kāḷakūṭo, ādinā kākolādayo ca sattāti ime nava tabbhedā tassa visassa bhedā. Vuttañca –",
  "anya-e0810n2:1248": "‘‘Pume paṇḍe ca kākola-kāḷakūṭahalāhalā;",
  "anya-e0810n2:1249": "Soraṭṭhiko sukkikeyyo, brahmaputto padīpano;",
  "anya-e0810n2:1250": "Dārado vacchanābho ca, visabhedā ime navā’’ti amara 8.10-11.",
  "anya-e0810n2:1251": "Tatra halāhalo pume, vākārena napuṁsakepi, ‘‘hālāhala’’nti hi tikaṇḍasesetikaṇḍasesa 1.8.5 dīghādipi. Tālapatrasaṇṭhāno nīlapatro gothanākatiphalo gaccho halāhalo. Assa ca samīpe rukkhādayo ḍayhante. Himavati, kikkindāyaṁ, koṅkaṇesu, dakkhiṇasamudde ca jāyate, hanatīti halo, a, nassa lo, halānampi halo halāhalo, majjhadīgho. Tiriyalekhāya citaṁ dvijapadehi yuttaṁ, tathā gaṇṭhibhi byāpitaṁ bindubhideva yaṁ ghanatarehi, taṁ kāḷakūṭaṁ. Idañca puthumālināmassāsurassa soṇitamhā eva asurasamaye devāsuraraṇe (?) samuppannassa assattharukkhasadisassa rukkhassa niyyāso, ahicchattamalayakoṅkaṇasiṅgaverapabbatādīsu coppajjate. Vaṇṇena kāḷañca taṁ sattānaṁ jīvitaharaṇato lohamuggarasadisatāya kūṭañceti kāḷakūṭaṁ.",
  "anya-e0810n2:1252": "Brahmaputto tu kapilo, malayaddibhavo kharo;",
  "anya-e0810n2:1253": "Padīpano tu dahano, rattavaṇṇo’ñjanaddijo cintāmaṇiṭīkā 8.10-11.",
  "anya-e0810n2:1254": "Darade bhavo dārado, suppabhanāmako taṁdesapasiddho ca. Vacchanābho sinduvārapattasadiso ca taṁsamīpe rukkho na vaddhate, taṁsamphassavāyu ca jarayati, viñjhāyaṁ, kikkindāyañca jāyate, evaṁ visantarānampi sarūpaṁ āgamato viññeyyaṁ.",
  "anya-e0810n2:1255": "Dvayaṁ dhanatthaṁ sappaggāhe. Vāḷaṁ sappaṁ gaṇhanasīlatāya vāḷagāhī. Ahino tuṇḍena mukhena dibbatīti ahituṇḍiko, ṇiko, ‘‘vāḷaggāho’hituṇḍiko’’ti amarakose 8.11-gāthāyampiamaramālā.",
  "anya-e0810n2:1256": "657. Tikaṁ niraye. Ayo iṭṭhaphalaṁ, so niggato asmāti nirayo, nindito rayo gamanaṁ etthāti vā nirayo. Duṭṭhā gati duggati. Apuññe netīti narako, ṇvu, ranto ca, narako.",
  "anya-e0810n2:1257": "Tesu nirayesu yo ‘‘mahānirayo’’ti vutto, so aṭṭhadhā hotīti taṁ dasseti ‘‘sañjīvo’’ccādinā silokena. Marantāpi kammaphalānubhavanatthaṁ punappunaṁ jīvanti asmiṁ sañjīvo. Yattha niraye nerayikānaṁ sarīrāni vaḍḍhakīnaṁ kāḷasuttena saññāṇaṁ katvā vāsiyā tacchanti, so kāḷasutto. Bhusaṁ, punappunaṁ vā dukkhitasaddena ravanti asmiṁ roruvo, mahanto ca so roruvo cāti mahāroruvo. Puna ‘‘roruvo’’ti cūḷaroruvo vutto. Bhusaṁ patanti asmiṁ patāpano, ‘‘vīci taraṅge appe cā’’ti ruddo, natthi sukhassa vīci lesopi atrāti avīci, ‘‘vīci sukhataraṅgesū’’ti tikaṇḍasesotikaṇḍasesa 3.3.78, tasmā natthi vīci sukhaṁ etthāti avīci. Samantato āgatehi pabbatehi haññanti atrāti saṅghāto. Tapanti atra tāpano, itisaddo aṭṭhannaṁ parisamāpanattho.",
  "anya-e0810n2:1258": "658.Tattha nirayesu vetaraṇī ca lohakumbhī cāti ime dve nirayā jalāsayā jalādhārā, te ca thiyaṁ, taraṇī nāvā, sā natthi yassaṁ vetaraṇī. Lohamayā kumbhī lohakumbhī.",
  "anya-e0810n2:1259": "Dvayaṁ nirayapāle. Kāraṇā yātanā, sā ca tibbavedanā, taṁ karotīti kāraṇiko. Nirayagatasatte pātīti nirayapo.",
  "anya-e0810n2:1260": "Dvayaṁ nirayagatasatte. Nirayaṁ gacchatīti nerayiko. Narakaṁ gacchatīti nārako.",
  "anya-e0810n2:1261": "659.Udadhi pariyantaṁ samuddassa nāmaṁ. Aṇṇo jalaṁ, so vāti gacchati yasmiṁ aṇṇavo, aṇṇo yasmiṁ vijjatīti vā aṇṇavo, assatthyatthe vo. Sagarehi rājakumārehi khato sāgaro, sānaṁ dhanānaṁ ākaroti vā sāgaro, kassa go, sāga saṁvaraṇe vā, aro. Sandateti sindhu, sanda savane, yadādi. Udi kledane, sammā klidanti candodaye asmā āpānīti samuddo. Jalāni, udakāni ca nidhīyante, dhīyante cātrāti jalanidhi, udadhi ca, udakassa udādeso.",
  "anya-e0810n2:1262": "Tassa samuddassa khīraṇṇavo, ādinā lavaṇodo, dadhyudo, ghatodo, ucchurasodo, madirodo, sādudako cāti ime satta mahaṇṇavavisesā bhavanti byākhyāsudhā 1.10.2. Khīravaṇṇo aṇṇavo khīraṇṇavo.",
  "anya-e0810n2:1263": "660.Assa samuddassa kūladeso tīradeso velā nāma, vigacchanti irā yassaṁ velā, lattaṁ. Cakkamiva salilānaṁ jalānaṁ bhamo bhamanaṁ āvaṭṭo nāma, āvaṭṭanti jalāni atrāti āvaṭṭo.",
  "anya-e0810n2:1264": "Tikaṁ bindumhi. Thu abhitthave, vo, usse. Vidi avayave, u, bindu. Phusa phusane, to, phusitaṁ. Pākāre, gehāditittiyañca jalaniggamo bhamo nāma, bhamu anavaṭṭhāne.",
  "anya-e0810n2:1265": "661. Siloko udake. Āpa byāpane, appoti sabbatrāti āpo. Pātabbanti payo, pā pāne, ṇyo. Rasso , payo. Jala dhaññe, a. Vārayati ninnonatanti vāri, vara nisedhe, ṇi, vārayati pipāsanti vā vāri. Pīyateti pānīyaṁ, anīyo. Salatīti salilaṁ, sala gatiyaṁ, ilo. Udi kledane, ṇvu, ulopo, dakaṁ pipāsacchedaṁ karotīti vā dakaṁ, ‘‘dā dānacchedadhātū’’ti ekakkharakosa 20 gāthā hi ekakkharakose, rasso. Ana sadde, a, dvittaṁ, ara gamane vā, to, annādeso, ṇattaṁ. Nī naye, īro. Vana sambhattiyaṁ. Vanīyate pipāsehīti vanaṁ. Vā gamane, alo. Tāyate pālayateti toyaṁ, tā pālane, curādi, yo, ākārassottaṁ. Amba sadde, u, ambu. Udi pasavanakledanesu, ṇvu, udakaṁ. Kara karaṇe, kvi, kaṁ. Kamalaṁ, khīrampi, kamu icchākantīsu, alo. Khanu hiṁsāyaṁ, īro, nalopo, khī khaye vā, khīraṁ.",
  "anya-e0810n2:1266": "662. Catukkaṁ taraṅge. Taranto gacchati, tīraṁ vā gacchatīti taraṅgo, aluttasamāso, paratra īssattaṁ. Sayameva bhijjateti bhaṅgo, a. Ūha vitakke, mi, halopo, ūmi, ara gamane vā, mi, assū, ralopo. Vimhayaṁ vicittaṁ cinotīti vīci, i, upasaggassa dīgho, ete dve pumitthiyaṁ.",
  "anya-e0810n2:1267": "Ullolo, kallolo cāti idaṁ dvayaṁ mahāvīcīsu kathyate, lola ummādane, ullolayatīti ullolo, ṇo, ula gamane vā, olo, dvittaṁ. Kalla sadde, olo, kallolo.",
  "anya-e0810n2:1268": "663. Silokaddhaṁ kaddame. Jalaṁ balate jambālo, kammani ṇo, makāro vaṇṇavikāro. Kala saṅkhyāne, alo. Paca vitthāravacane, kammani ṇo. Cikkha vacane, alo, dvittaṁ. Kada madde, amo, dvittaṁ.",
  "anya-e0810n2:1269": "Chakkaṁ vālukāyaṁ. Pula mahatthe, ino, ḷattaṁ. Vala saṁvaraṇe, ṇvu, assu, vālukā, thī. Vaṇṇa sadde, vaṇṇo. Mara pāṇacāge, u, maru, devepi. Ara gamane, u, assu, uru, mahantepi, vaṇṇo ca maru ca uru ca vaṇṇamarūru. Sica paggharaṇe, to, sikatā, thī.",
  "anya-e0810n2:1270": "664. Jalamajjhagataṁ talaṁ kammabhūtaṁ ‘‘antarīpaṁ, dīpo’’ti coccate. Dvidhāgatānaṁ āpānaṁ antaragataṁ antarīpaṁ, ākārassī. ‘‘Antarīya’’nti vā pāṭho, tadā dvidhāgatānaṁ āpānaṁ antare bhavaṁ antarīyanti viggaho, akārassī. Dvidhāgatāni āpāni asmiṁ hetubhūteti dīpo. Vakāraākārānaṁ lopo, issī ca, dīpo, vākārena dīpampi.",
  "anya-e0810n2:1271": "Pañcakaṁ tīrassa nāmaṁ. Pāra tīra kammasampattiyaṁ, curādi, a. Kūla āvaraṇe, ṇo. Rudha āvaraṇe, rodhaṁ. Aññapārādinivattanatthaṁ ‘‘patīra’’nti vuttaṁ. Taṭa ussaye, a, thiyaṁ, taṭī.",
  "anya-e0810n2:1272": "665. Paramhi tīrasmiṁ pārasaddo, so ca napuṁsake, pāra tīra kammasampattiyaṁ, pāra sāmatthiye vā, pārayati taraṅgādayo vāretunti pāraṁ. Orantutīraṁ ‘‘apāra’’ntyuccate, avare tīradese bhavaṁ oraṁ, ṇo. Pārato aññaṁ tīraṁ apāraṁ.",
  "anya-e0810n2:1273": "Pañcakaṁ uḷumpe. Uḷuto dakato pāti rakkhati uḷupo, soyeva niggahītāgamavasena uḷumpo. Plavati, plavanti anenāti vā plavo, plava gamane, gamanaṁ atra jalagamanaṁ. Kula santāne, a, ke ulati gacchatīti vā kullo, a, dvittaṁ. Taranti anena taro, tara plavataraṇesu. Gamanāgamanavasena punappunaṁ jale aranti yāya, sā paccarī, a, nadādi.",
  "anya-e0810n2:1274": "666. Tikaṁ nāvāyaṁ. Taranti yāya taraṇī, yu, nadādi, ipaccaye tari, īmhi tu tarī. Nu thutiyaṁ, a, vuḍḍhāvādesā, nāvā. Dvayaṁ laṅkārathambhe. Kūpa gamane, ṇvu, kūpako, apaccayo vā, tadā sakatthe ko. Kamu icchāyaṁ, bho, sakatthe ko, assu ca, kumbhakaṁ.",
  "anya-e0810n2:1275": "Dvayaṁ ‘‘pe seṁ’’iti khyāte. Tarassa pacchābhāge bandhitabboti pacchābandho. Ga’micchitadisaṁ aṭati yena goṭaviso, iso, avanto ca assottañca, goṭaviso. Dvayaṁ ‘‘pe tamā’’iti khyāte. Nāvāya kaṇṇo viya kaṇṇo, mahanto kenipāto, tena pavahaṇapatisavanato, taṁ dharatīti, kammani ṇo. Nāvāya yutto nāviko.",
  "anya-e0810n2:1276": "667. Dvayaṁ nāvāya gamanopāye. Arati yenāti arittaṁ, chadādīhi tatraṇa, ikārāgamo, dvittañca. Ke jale nipātiyate kenipāto, aluttasamāsoyaṁ.",
  "anya-e0810n2:1277": "Dvayaṁ niyāmake. Poto pavahanaṁ, taṁ vāhayatīti potavāho. Niyacchati potanti niyāmako, yamu uparame, nipubbo gamane, ṇvu, niyāmako, curādi. Niyāmakepi.",
  "anya-e0810n2:1278": "Ye vāṇijā nāvāya vāṇijakammaṁ ācaranti, te saṁyattikā nāma, saṁyānaṁ saṁyātrā, dīpantaragamanaṁ, traṇa, sā payojanametesaṁ saṁyattikā, ṇiko, ralopo, rasso ca. Tapaccayena vā siddhaṁ. Potavāṇijāpi, poto pavahanaṁ, tassa vāṇijā.",
  "anya-e0810n2:1279": "668. Laṅkārādayo, phiyādayo ca nāvāya aṅgā avayavā. Lo indo, tassa kāraṇaṁ laṅkāro. Vaṭo vuccati sivaṭo, tadākāratāya vaṭākāro. ‘‘Vaṭo kamadde nigrodhe’’ti hi nānatthasaṅgaho. Phā vuḍḍhiyaṁ, iyo, phiyo.",
  "anya-e0810n2:1280": "Dvayaṁ ‘‘talaka’’iti khyāte. Pū pavane, to, vuḍḍhi, pavahati niyāmaketi pavahanaṁ. Vuttanti kriyāpadaṁ. Dvayaṁ kaṭṭhambuvāhiniyaṁ, duṇa gatihiṁsāsu, a, nadādi, vuḍḍhi, doṇī. Ambuṁ neti yena ambaṇaṁ, ussattaṁ, ṇattañca, amba sadde vā, yu.",
  "anya-e0810n2:1281": "669. Tikaṁ gambhīre. Gamu gamane, īro, bhonto ca malopo ca, gabhīro. Mālope tu gambhīro, gacchantā bhāyanti asminti vā gabhīro, gambhīro ca. Nipubbo mana abhyāse, ṇo, massa no. Tabbipakkhato gambhīraviparītato uttānaṁ nāma, uggataṁ tānaṁ pamāṇaṁ assa uttānaṁ, agambhīraṁ.",
  "anya-e0810n2:1282": "Dvayaṁ agādhe. Gādha patiṭṭhākaṅkhāsu, ganthe ca, natthi gādhaṁ yatra agādhaṁ. Na heṭṭhimatalaṁ phusati yatra atalamphassaṁ.",
  "anya-e0810n2:1283": "Tikaṁ appasanne. Natthi acchabhāvo atra anaccho. Kalusaṁ pāpepi vuttaṁ. Vila bhedane, ṇo, āvilo. Ava rakkhaṇe vā, ilo.",
  "anya-e0810n2:1284": "670. Tikaṁ nimmale. Cho chedane, na chindati dassananti accho, ṇo, sacchopi, sara visaraṇe, to, annādeso. Natthi malaṁ etasmiṁ vimalo. Gabhīrappabhutī gabhīrādayo vimalantā tīsu liṅgesu.",
  "anya-e0810n2:1285": "Pañcakaṁ kevaṭṭe. Dhā dhāraṇe, īvaro. Macche hantvā jīvatīti macchiko, iko. Macche bandhati jālenāti macchabandho, macche vadhatīti vā macchabandho, niggahītāgamo, kaṁ jalaṁ, tassa īlakkhī, tāya vaṭṭo vaṭṭanaṁ assatthīti kevaṭṭo. Kevattopi, ṇo. Jāle niyutto, jālena hantīti vā jāliko, dāsopyatra, dāsa dāne, a, ‘‘dāso kevaṭṭabhaccesū’’ti cintāmaṇiṭīkā 10.15ruddo.",
  "anya-e0810n2:1286": "671-672.Jhasāntaṁ macche. Masa āmasane, cho, maradhātuvasena vā siddho, mara pāṇacāge, ino, ralopo. Mukhappadese puthūni lomāni assa puthulomo. Pāṭhīnādīnaṁ macchattā visesato alomakepyassa vutti. Jhasa hiṁsattho daṇḍako dhātu, a, jhaso. Aṇḍajo, visāro, sakalīpi, vicitraṁ sarati anena visāro, ṇo. Rohitādīnaṁ vakkalappāyo battalappāyo (ka.) taco sakalaṁ. Taṁyogā, ī, sakalī.",
  "anya-e0810n2:1287": "Rohitādayo, makarādayo ca macchappabhedā. Ruha janane, to, rohito. Vipāke madhurasattā magguro, vaṇṇavikāro, majjatīti vā magguro, ūro, majja suddhiyaṁ, jjassa ggattaṁ, rasso ca, magguro, ‘‘ṅā khū’’. Siṅgayuttatāya siṅgī, ṇo, nadādi, saṅgupi, sarati vātanti vā siṅgī, sara hiṁsāyaṁ, a, rassa go, assi, niggahītāgamo, nadādi, siṅgī, ‘‘ṅa cve’’. Bala saṁvaraṇe, alo, lassa jo, balajo,’’ṅa pā’’. Muñja saddattho, muñjo. Pū pavane, uso, vuddhyāvādesā, pāvuso, mahāmukhamaccho, ‘‘ṅa ṭā’’.",
  "anya-e0810n2:1288": "Sattakkhattuṁ vaṅkatīti sattavaṅko, ‘‘ṅa se’’. Saha vaṅkena, saṁvijjamāno vā vaṅko yassa savaṅko, ‘‘ṅa mve’’. Naḷasaṇṭhāno mīno naḷamīno, ‘‘ṅa phौ-yo’’. Kaḍi sannicayavadanekadesesu, ṇvu, gaṇḍako, ‘‘ṅa mā’’. Sasu hiṁsāyaṁ, u, assu, susukā, sakattheko, ‘‘ṅa-pौ-ṭaye’’. Sayanato passena pharatīti sapharī, nadādi, phara pharaṇe, sapharī dvīsu, ‘‘ṅa khū-mā’’. Pāṇiggahaṇe mukhaṁ kiratīti makaro, yadādi.",
  "anya-e0810n2:1289": "673. Timiādayo satta mahāmacchā nāma. Tima addabhāve, timatīti timi, i, timi macchamattepi. Gira niggiraṇe, ṇo, lattaṁ, issattaṁ. Timino galo timiṅgalo, niggahītāgamo. Vaṇṇena piṅgalatimirasadisatāya timirapiṅgalo. Ā bhuso nandatīti ānando, nanda samiddhiyaṁ. Timino macche nandayatīti timinando. ‘‘Timindo’’tipi pāṭho, timīnaṁ macchānaṁ indo timindo. Adhiko āroho yassa ajjhāroho. Mahanto timi maccho mahātimi.",
  "anya-e0810n2:1290": "674. Dvayaṁ ‘‘ṅa phe’’iti khyāte. Pāsāṇasadisasaṇṭhāno maccho pāsāṇamaccho. Paṭha viyattiyaṁ vācāyaṁ, ino , ubhayatra dīgho, pāṭhīno, ‘‘ṅa-pौ’’ti ca vadanti. Dvayaṁ baḷise. Vaṅkatīti vaṅko, vaṅka koṭilye. Bala saṁvaraṇe, iso, ḷattaṁ. Macchavedhanampi, vidha vidhāne, bhedane ca, anekatthattā, yu.",
  "anya-e0810n2:1291": "Tikaṁ kumbhīle. ‘‘Suṁsumāro’’ti samuditanāmaṁ, sasatīti susu. Susu eva suṁsu, māretīti māro, suṁsu eva māro suṁsumāro. Kena ubhati pūretīti kumbho, jalāsayo, tatra ulati gacchatīti kumbhīlo, kumbhī vā ghaṭo, taṁ lātīti kumbhīlo. Na kamatīti nakko, kvi, saññāsaddattā nassa pakati, nakka nāsane vā, curādi.",
  "anya-e0810n2:1292": "Dvayaṁ kacchape. Kucchito ūmi vego assa kummo, ‘‘pakāse vegabhaṅgesu, taraṅge ūmi puṁthiya’’nti cintāmaṇiṭīkā 10.21rabhaso, ‘‘vege bhaṅgappakāsesu, bilāyaṁ ūmi vīciya’’nti nānatthasaṅgaho. Kacchena pivatīti kacchapo, ṇo, kamaṭhopyatra, kamu icchāyaṁ, aṭho.",
  "anya-e0810n2:1293": "675. Dvayaṁ kakkaṭe. Kakatīti kakkaṭako. Sakatthe ko, kuka ādāne vā, aṭo, ussattaṁ. Kula santāne, bandhumhi ca, īro, kuṁ vā pathaviṁ lunātīti kuḷīro, īro. Dvayaṁ rattape. Jalassa ūkā kimiviseso jalūkā, jalaṁ okaṁ gehaṁ etissāti vā jalūkā, ossū, uca samavāye, ṇo, okaṁ. Rattaṁ rudhiraṁ pivatīti rattapā.",
  "anya-e0810n2:1294": "Tikaṁ maṇḍūke. Maṇḍa bhūsane, uko, dīgho. Dada dāne, uro, dvittaṁ. Bhī bhaye, sappato bhāyatīti bheko, iko, īsse. Vassābhū, sāluro, plavopi. Dvayaṁ ‘‘tī’’iti khyāte. Gaṇḍaṁ vaccasannicayaṁ uppādetīti gaṇḍuppādo. Mahiyā latā mahīlatā, kiñculukopi. Kiñca culatīti kiñculuko, uko.",
  "anya-e0810n2:1295": "676. Dvayaṁ muttāphoṭe. Sappa gamane, i, assi, sippi, thī. Su abhisave, tti, sutti. Dvayaṁ saṅkhe. Khanu avadāraṇe, kvi, saṅkho. Samu upasame vā, kho, saṅkho. Kaṁ vāti gacchatīti kumbu, u, dvepyanitthiyaṁ.",
  "anya-e0810n2:1296": "Dvayaṁ khuddasaṅkhajātiyaṁ. Saṅkhassa nakho iva saṅkhanakho. Dvayaṁ ‘‘kharu’’iti khyāte. Jale savatīti jalasutti, su pasave, tti. Samatīti sambuko, uko, bonto ca, ‘‘sambuko jalasutti’tthī’’ti cintāmaṇiṭīkā 10.23puṁkaṇḍe vopālito.",
  "anya-e0810n2:1297": "677. Dvayaṁ jalāsaye. Jalānaṁ āsayo patiṭṭhitaṭṭhānaṁ jalāsayo. Tesu jalāsayesu majjhe yo gambhīro agādho, so rahadākhyo, hara haraṇe, bhūvādi, do, vaṇṇavipariyayo, rahado.",
  "anya-e0810n2:1298": "Dvayaṁ udapāne. Udakaṁ pivanti asmiṁ, yu, kalopo. Pivanti asmiṁ pāno, so eva kūpo pānakūpo, ku sadde, po, dīghādi, kūpo, kena ubhatīti vā kūpo, bhassa po. Andhupi, andha dassanupasaṅghāte, curādi, u. Dvayaṁ samacaturassapokkharaṇiyaṁ. Khanu avadāraṇe, kamme to, nalopo, dīghādi. Pokkharaṁ jalaṁ, taṁyogā ano, nadādi, pokkharaṇī.",
  "anya-e0810n2:1299": "678. Tipādena mahato sadā agādhajalassa padmaṭṭhānassa ca padmasuññassa ca yogyatāya nāmaṁ amara 10.28 gāthāyaṁ passitabbaṁ. Taḷa āghāte, tala patiṭṭhāyaṁ vā, āko, aparapakkhe ḷattaṁ. Sara gamane, a, saro. Vapa bījanikkhepe, vapanti yāya vāpī, āyatacaturassāyampi. Saratismā aso, nadādi, sarasī. Daha bhasmīkaraṇe, a, dadha dhāraṇe vā, dhassa ho. Ambujānaṁ paddhānaṁ ākaro uppattiṭṭhānaṁ.",
  "anya-e0810n2:1300": "Khuddako saro ‘‘pallala’’ntyuccate. Yatra vassāsu adhikaṁ jalaṁ, gimhesu jāṇumattaṁ, sukkhatyeva vā, palla rakkhaṇe, curādi, alo, pallalaṁ.",
  "anya-e0810n2:1301": "679-680. Anotattādayo ete satta mahāsarā nāma. Tatra sūriyaraṁsisamphuṭṭhābhāvena na avatapati udakametthāti anotatto. Kaṇṇamuṇḍapabbatasamīpattā kaṇṇamuṇḍo. Rathaṁ karotīti rathakārako, yathākathañci ayaṁ byuppatti nāma, saññā pana lokatoyevāvagantabbā. Chabbaṇṇadantavantatāya chaddanto, nāgarājā, tassa nivāsanaṭṭhānasamīpattā chaddanto, saro. Kuṇālasakuṇā bahavo yattha santi kuṇālo. Mandākinī ākāsagaṅgāyampi vuttā. Bahavo sīhā papatanti asmiṁ sīhappapāto.",
  "anya-e0810n2:1302": "Dvayaṁ jalappāye dese kūpanikaṭe pasupānatthaṁ patthārādiracite jalāsaye. Āhūyante pasavo atra pānāyāti āhāvo, ṇo, vuḍḍhāvādeso. Nipivanti asmiṁ nipānaṁ, yu. Dvayaṁ surakhāte, aporise devanimmiteti bhāvo, soṇḍeiccaññe. ‘‘Akhāto devakhātako’’ti amara 10.27 hi amaramālāyaṁ puṁsakaṇḍaṁ.",
  "anya-e0810n2:1303": "681.Nadyantaṁ nadīyaṁ. Savatīti, anto, nadādi, savantī. Ninnaṭṭhānaṁ gacchatīti ninnagā, kvi. Sanda pasavane, u, assittaṁ, vaṇṇavikāro, sindhu. Sara gamane, to, ikārāgamo, saritā. Āpānaṁ nivāso āpo, samuddo, ṇo, taṁ gacchatīti āpagā. Nada abyattasadde, nadatīti nadī, nadādi, taraṅganīpyatra.",
  "anya-e0810n2:1304": "Dvayaṁ gaṅgāyaṁ. Bhagīrathena raññā nibbattitā bhāgīrathīti lokiyā, asmākantu matena nāmamattamevetaṁ tassāti sanniṭṭhānaṁ, evaṁ sabbatra. Gacchatīti gaṅgā, gamito go, tipathagatāpi, tayo saggamaccapātālapathe gatā tipathagatā. Sindhūnaṁ nadīnaṁ saṅgamo melako sambhedo. Sammā bhijjanti asmiṁ sambhedo, saṁpubbo bhidi melane, ṇo.",
  "anya-e0810n2:1305": "682. Gaṅgādikā imā pañca nadiyo mahānadī nāma. Aciraṁ sīghagamanaṁ etissamatthīti aciravatī. Yamu uparame, uno, yamassa bhaginī vā yamunā, bhaginyatthe uno. Sarāni bhavanti yāya avadhibhūtāyāti sarabhū, sara gatihiṁsācintāsu vā, ū, abhonto ca, sarabhū. Maha pūjāyaṁ, a, nadādi.",
  "anya-e0810n2:1306": "Candabhāgādikā ninnagā pañca mahānadito aññāsaṁ nadīnaṁ bhedā. Candabhāgo nāma pabbato, tato pabhavatīti candabhāgā. Sarayogā vantu, majjhe sakārāgamo, nadādi, sarasvatī. Vanturatrātisaye.",
  "anya-e0810n2:1307": "683. Niddosaṁ jalaṁ assaṁ nerañjarā, yadādi, atha vā nerañjarā nāma tūriyaviseso, taṁsamānasaddatāya ayaṁ nadī nerañjarā nāma. Nānāgāhākulībhūtatāya kucchitaṁ veraṁ assā kāverī, nadādi. Nammaṁ sukhaṁ dadātīti nammadā, ṇo. Ādinā sarāvatī vettavatī kaṇṭakī kosikīādikā anekā nadībhedā saṅgahitā.",
  "anya-e0810n2:1308": "Dvayaṁ hammiyadevālayādīsu jalamagge. Vārino nikkhamanamaggo vārimaggo. Nala gandhe, a, nadādi, ḷattaṁ, panāḷi, ayaṁ itthiyaṁ, pume ca.",
  "anya-e0810n2:1309": "Tikaṁ gāmadvāramhi asucipūtipaṅkasampuṇṇāyaṁ kāsuyaṁ. Cittaṁ dunotīti candanikā, yadādi.",
  "anya-e0810n2:1310": "684-685.Jamu adane, alo, nadādi, bonto ca, ḷattaṁ, jambāḷī. Avalagganti asmiṁ oḷigallo, lagga saṅge, alo, ḷattaṁ, assi, galopo, dvittañca. Sāddhapajjena padumassa nāmaṁ. Sarasi ruhatīti saroruhaṁ, ro. Sataṁ pattāni assa, padmavisesatthepyassa padmattā visesato abhedo. Araṁ vindatīti aravindaṁ. Pada gamane, umo. Padumaṁ, anitthī. Paṅke kaddame ruhatīti paṅkeruhaṁ, aluttasamāsoyaṁ. Nala gandhe, ino, ḷattaṁ. Pusa vuḍḍhimhi, kharo, vuḍḍhi, sassa ko, pokkhare jale jātanti vā pokkharaṁ. Muḷālatopi uggantvā pupphati muḷālapupphaṁ. Kaṁ jalaṁ alayati bhūsayatīti kamalaṁ, ala bhūsane. Bhisatopi uggantvā pupphatīti bhisapupphaṁ. Kuse jale seti tiṭṭhatīti kusesayaṁ, ro, aluttasamāso. Tāmarasampi, tāmaraṁ jalaṁ, ‘‘tāmaraṁ ghatamaṇṇo ce’’ti tantatantaraṁ, tatra seti tiṭṭhatīti tāmarasaṁ, ro.",
  "anya-e0810n2:1311": "686.Sitaṁ setaṁ kamalaṁ ‘‘puṇḍarīka’’ntyuccate, puḍi khaṇḍane, muḍirityeke, iko, arāgamo ca, massa po, issīkāro ca, puṇḍarīkaṁ. Rattaṁ tu kamalaṁ ‘‘kokanadaṁ, kokāsako’’ti coccate. Koke nādayatīti kokanādaṁ, ṇo. Rattuppale ca, ‘‘kokanadaṁ, kokanuda’’ntipi pāṭho, ke kanati dibbatīti vā kokanadaṁ, bhūvādi, do, asso. Kana dittikantigatīsu, ke kāsatīti kokāsako, ṇvu, kāsa dittiyaṁ.",
  "anya-e0810n2:1312": "Dvayaṁ kesare, ke jāyatīti ki, kamalādi, tasmiṁ jāyati, jalatīti vā kiñjakkho, kho, nassa, lassa vā ko, niggahītāgamo, ke saratīti, a, sattamiyā alopo, dvayamanitthī. Dvayaṁ padmādidaṇḍe. Daṇḍasadisatāya daṇḍo. Nala gandhe, ṇo.",
  "anya-e0810n2:1313": "687. Dvayaṁ muḷāle. Visa peraṇe, vassa bho, bhisaṁ, bhāsa dittiyaṁ vā, ākārassi. Mūle jāyatīti muḷālo, aññatthe alo, rassādi, ḷattañca, mūla patiṭṭhāyaṁ vā, alo, sesaṁ pubbasadisaṁ, dvayaṁpyanitthī.",
  "anya-e0810n2:1314": "Dvayaṁ kaṇṇikāyaṁ. Bījassa koso ākaro bījakoso. Kaṇṇe karīyatīti kaṇṇikā, kaṇṇālaṅkāro, taṁsadisasaṇṭhānatāya kaṇṇikā, padumādīnaṁ samūhe gahane vanetyattho. Saṇa dāne, ḍo, saṇḍaṁ, ‘‘saṇḍaṁ paddhādisaṅghāte, gopatimhi pume bhave’’ti nānatthasaṅgaho.",
  "anya-e0810n2:1315": "688. Dvayaṁ padmakumudādisāmaññe, tathā hi padmaṁ mahoppalaṁ sitoppalamuccate, ‘‘kuvalayaṁ uppalañca, nīlamindīvaranti hi’’iti byāḍi, ‘‘uppalañca kuvalayaṁ, nīlamindīvaraṁ mata’’nti bhāguri ca, ‘‘romo siti ca nīlo, kuvalayamindīvarañca nīlambuja’’nti tu vararuci. ‘‘Kuvalayadalasāmopyaṅgadadhiti paridhū sara’’nti māladhi, mādhavo ca, tatra pubbakamatamiha nissīyate. Yadyevaṁ kathamuppalasaddena nīluppalādīsveva buddhi, na pana mahoppalādimhīti? Vuccate – sāmaññepi dhaññatte yathā dhaññasaddena kalamādīsveva buddhi, na pana muggādīsu, evamihāpi. Upubbo pā pāne, alo, dvittaṁ, udake plavatīti vā uppalaṁ, yadādi. Kuyā pathaviyā valayaṁ iva sobhākarattā kuvalayaṁ.",
  "anya-e0810n2:1316": "Dvayaṁ nīluppale. Nīlavaṇṇe, a, nīlaṁ, indatīti indī, nadādi, indī lakkhī, tassā varaṁ indīvaraṁ, inda paramissariye vā, īro.",
  "anya-e0810n2:1317": "Asmiṁ nīluppale sete kumudaṁ nāma. Kuyaṁ modate kumudaṁ, ṇo. Assa padumādino kando sālūkamuccate. Kaṁ sukhaṁ dadātīti kando, kanda avhāne vā rodane ca. Sala gamanattho daṇḍako dhātu, uko, dīgho, sālūkaṁ.",
  "anya-e0810n2:1318": "689. Tikaṁ rattārattasāmaññe. Kamalato aññatarasmiṁ jalakusume, na tu ratteyeva, sugandhena yuttaṁ sogandhikaṁ. Kassa hāraṁ iva sobhākarattā kallahāraṁ, lāgamo, dvittañca. Dakaṁ sītalaṁ karotīti dakasītalikaṁ.",
  "anya-e0810n2:1319": "Dvayaṁ sevāle. Udakaṁ sevatīti sevālo, alo, vakārāgamo, isse ca. Nīlatīti nīlikā, nīla vaṇṇe, iko, nīlavaṇṇayogato vā nīlikā, sevalopi, dvayaṁ padmayutte dese, padmasamūhe ca. Naḷinī ca paṅkajinī visinī ca sarojinī padminīti pariyāyā. ‘‘Padmasaṇḍaṁ tadākare’’ti hi pariyāyaṁ ratanamālāyaṁ mādhavo, visaṁ samaṁ, tabbantatāya visinī, ino, nadādi. Ambujayogato, ambujānaṁ samūhato vā ambujinī.",
  "anya-e0810n2:1320": "690. Tilabījādayo sevālo nāma. Tatra tilabījappamāṇaṁ jalasaṇṭhitaṁ nīlādivaṇṇayuttaṁ tilabījaṁ nāma. Saṅkho nāma sapatto appakaṇḍo ukhāpidhānādippamāṇo samūlo eko sevālaviseso. Paṇako nāma bhamarasaṇṭhāno nīlavaṇṇo eko sevālaviseso, paṇa saṅkhāte, ṇvu, paṇako.",
  "anya-e0810n2:1321": "Pātālavaggavaṇṇanā niṭṭhitā.",
  "anya-e0810n2:1322": "Iti sakalabyākaraṇamahāvanāsaṅgañāṇacārinā kavikuñjarakesarinā dhīmatā sirimahācaturaṅgabalena mahāmaccena viracitāyaṁ abhidhānappadīpikāvaṇṇanāyaṁ bhūkaṇḍavaṇṇanā samattā."
}