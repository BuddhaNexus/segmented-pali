{
  "anya-e1202n10:0": "Marīcavaṭṭi vihārakathā",
  "anya-e1202n10:1": "18. Tato rājā cintesi mahāmahiṇdatthero kira mama ayyakassa devānampiyatissa rañño evamāha. Nattā te mahārāja duṭṭhagāmaṇi abhayo visaṁ hatthasatikaṁ sovaṇṇamāliṁ thūpaṁ kāressati. Saṅghassa ca uposathāgārabhūtaṁ navabhūmakaṁ lohapāsādaṁ kāressatīti cintetvā ca pana olokento rājagehe karaṇḍake ṭhapitaṁ suvaṇṇapaṭṭalekhaṁ disvā taṁ vācesi. Anāgate cattālīsaṁ vassasataṁ atikkamma kākavaṇṇatissassa putto duṭṭhagāmaṇi abhayo idañcidañca kāressatīti sutvā haṭṭho udaggo appoṭhesi-ayyena kira vatamhi diṭṭho mahā mahiṇdenāti.",
  "anya-e1202n10:2": "Tato pātova mahāmeghavanaṁ gantvā bhikkhusaṅghaṁ sannipātetvā etadavoca? Bhante bhikkhusaṅghassa uposathāgāraṁ katvā devavimāna sadisaṁ pāsādaṁ kāressāmi devalokaṁ pesetvā paṭe vimānākāraṁ likhāpetvā me dethāti? Saṅgho aṭṭha khīṇāsave pesesi. Te tāvatiṁsabhavanaṁ gantvā dvādasayojanubbedhā aṭṭhacattālīsa yojana parikkhepaṁ kūṭāgāraṁ sahassa patimaṇḍitaṁ navabhūmakaṁ sahassagabbhaṁ khīraṇa devadhītāya puññānubhāvanibbattaṁ ākāsaṭṭhaṁ ratanapāsādaṁ oloketvā hiṅgulakena paṭe tadākāraṁ likhitvā ānetvā bhikkhusaṅghassa adaṁsu saṅgho rañño pāhesi.",
  "anya-e1202n10:3": "Taṁ disvā rājā tuṭṭhamānaso tadā taṁ lekhatulyaṁ lohapāsādaṁ kāresi. Kammantārambha kāle pana catusu dvāresu aṭṭhasatasahassāni hiraññāni ṭhapāpesi tadā catusu dvāresu sahassa sahassaṁ vatthapuṭāni ceva guḷa-tela-sakkhara-madhupurā anekasahassacāṭiyo ca ṭhapāpesi. Pāsāde amūlakena kammaṁ na kātabbanti bheriṁ cārapetvā amūlakena katakammaṁ agghāpetvā kārakānaṁ mūlaṁ dāpesi. Pāsādo ekekena passena hatthasata hatthasatappamāṇo ahosi tathā ubbedhana, navabhūmāyo cassa ahesuṁ ekekissā bhūmiyā sataṁ sataṁ kūṭāgārāni, tāni sabbānipi ratanakhacitāni ceva suvaṇṇa kiṅkiṇikāpanti parikkhittāni ca ahesuṁ tesaṁ kūṭāgārāni nānāratana bhūsikā pavāḷa vedikā ceva, tāsaṁ padumāni ca nānāratana vicittāneva ahesuṁ. Tathā sahassagabbhā ca nānāratana khacitā sīyapañjara vibhūsitā ca. Vessavanassa nārivābhanayānaṁ sutvā tadākāraṁ majjhe ratana maṇḍapaṁ kāresi.",
  "anya-e1202n10:4": "So anekehi ratanatthambhehi sīhavyagghādi rūpehi devatā rūpehi ca patimaṇḍito samantato olambaka muttā jālena ca parikkhitto ahosi pavāḷavedikā cassa pubbe vuttappakārāva sattaratana vicittamaṇḍapa majjhe pana eḷikamaya bhūmiyā dantamaya pallaṅko ahosi apassenampi dantamayameva, so suvaṇṇasūriyamaṇḍalehi rajata caṇda maṇḍalehi muttāmaya tārakāhi ca vicitto tattha tattha yathārahaṁ nānāratanamaya padumāni ceva pasāda janakāni ca jātakāni antarantarā suvaṇṇalatāyo ca kāresi. Tattha mahagghaṁ paccattharaṇaṁ attharitvā manuññaṁ danta vijaniṁ ṭhapesi. Pavāḷamaya pādukā kāresi. Tathā pallaṅkassopari eḷikabhūmiyā patiṭṭhitaṁ rajatamayadaṇḍaṁ setaccattaṁ kāresi. Tattha sattaratanamayāni aṭṭhamaṅgalāni antarantarā ca maṇimuttāmayā catuppāda pantiyo ca kāresi. Chattante cassa ratanamaya ghaṇṭāpantiyo olambiṁsu.",
  "anya-e1202n10:5": "Pāsādo chattaṁ pallaṅko maṇḍapo cāti cattāro anagghā ahesuṁ mahagghāni mañcapīṭhāni paññatvo tattha mahagghāni kambalāni bhummattharaṇāni attharāpesi āvamana kumhi uḷuṅko ca sovaṇṇamayāyeva ahesuṁ. Sesa paribhoga bhaṇḍesu vattabbameva natthi dvārakoṭṭhakopi manohara pākārena parikkhitto. Tambalohiṭṭhikābhi pana chāditattā pāsādassa lohapāsādoti vohāro ahosi.",
  "anya-e1202n10:6": "Evaṁ tāvatiṁsabhavane devasabhā viya pāsādaṁ niṭṭhāpetvā saṅghaṁ sannipātesi. Maricavaṭṭi vihāramage viya saṅgho sannipati. Paṭhamabhūmiyaṁ puthujjanāyeva aṭṭhaṁsu dutiyabhūmiyā tepiṭakā, tatiyādisu tīsu bhūmisu kamena sotāpanna - sakadāgāmi - anāgāmino, upari catusu bhūmisu khīṇāsavāyeva aṭṭhaṁsu. Evaṁ saṅghaṁ sannipātetvā saṅghassa pāsādaṁ datvā maricavaṭṭi vihāramahe viya sattāhaṁ mahādānamadāsīti.",
  "anya-e1202n10:7": "‘‘Pāsādahetu cattāni-mahācāgena rājinā,",
  "anya-e1202n10:8": "Anagghāni ṭhapetvāna-ahesuṁ tiṁsakoṭiyo;’’",
  "anya-e1202n10:9": "Pahāya gamanīyantaṁ-datvāna dhanasañcayaṁ,",
  "anya-e1202n10:10": "Anugāmidhanaṁ dānaṁ-evaṁ kubbanti paṇḍitā;",
  "anya-e1202n10:11": "19. Athekadivasaṁ rājā satasahassaṁ vissajjetvā mahābodhi pūjaṁ kāretvā nagaraṁ pavisanto thūpaṭṭhāne patiṭṭhitaṁ silāthūpaṁ disvā mahiṇdattherena vuttavacanaṁ anussaritvā mahāthūpaṁ kāressāmīti katasanniṭṭhāno nagaraṁ pavisitvā mahaṁtalaṁ āruyha subhojanaṁ bhuñjitvā sirisayanagato evaṁ cintesi mayā damiḷe maddamānena ayaṁ loko ativiya pīḷito, kena nu kho upāyena lokassa piḷanaṁ akatvā dhammena samena mahā cetiyassa anucchavikaṁ iṭṭhakā uppādessāmīti taṁ cintitaṁ chattaṁ adhivatthā devatā jānitvā rājā evaṁ cintesīti ugghosesi.",
  "anya-e1202n10:12": "Paramparāya devalokepi kolāhalamahosi taṁ ñatvā sakko devarājaṁ vissakammaṁ āmantetvā’tāta! Vissa kamma! Duṭṭhagāmaṇi abhaya mahārājā mahā cetiyassa iṭṭhakatthāya cintesi. Tvaṁ gantvā uttarapasse nagarato yojanappamāṇe ṭhāne gambhira nadiyā tīre iṭṭhakā māpetvā ehi’ti pesesi.",
  "anya-e1202n10:13": "Taṁ ñatvā vissakamma devaputto āgantvā tattheva mahācetiyānucchavikaṁ iṭṭhakā māpetvā devapurameva gato. Puna divase eko sunakhaluddo sunakhe gahetvā araññaṁ gantvā tattha tattha vicaranto taṁ ṭhānaṁ patvā iṭṭhakā adisvā ca nikkhami. Tasmiṁ khaṇe ekā bhummā devatā tassa iṭṭhakā dassetuṁ mahantaṁ godhāvaṇṇaṁ gahetvā luddassa sunakhānañca attānaṁ dassetvā tehi anubaddho iṭṭhakābhimukhaṁ attvā antaradhāyi.",
  "anya-e1202n10:14": "Sunakhaluddo iṭṭhakā disvā amhākaṁ rājā thūpaṁ kāretukāmo, mahanto vata no paṇṇākāro laddhoti haṭṭhamānaso puna divase pātoca āgantvā attanā diṭṭhaṁ iṭṭhaka paṇṇākāraṁ rañño nivedesi. Rājā taṁ sāsanaṁ sutvā attamano hutvā tassa mahantaṁ sakkāraṁ kāretvā taṁyeva iṭṭhaka gopanaṁ kāresi. Tato rājā ahameva iṭṭhakolokanatthāya gacchāmi - kuntaṁ vaḍḍhethāti āha.",
  "anya-e1202n10:15": "Tasmiṁyeva khaṇe puna aññaṁ sāsanaṁ āhariṁsu. Nagarato tiyojanamatthake ṭhāne pubbuttarakaṇṇe ācāra viṭṭhigāme tiyāmarattiṁ abhippavaṭṭe deve soḷasa karīsappamāṇe padese suvaṇṇabījāni uṭṭhahiṁsu. Tāni pamāṇato ukkaṭṭhāni vidatthippamāṇāni. Omakāni aṭṭhaṅgulappamāṇāni ahesuṁ, atha vibhātāya rattiyā gāmavāsino suvaṇṇabijāni disvā rāchā’rahaṁ vata bhaṇḍaṁ uppannanti samantato ārakkhā saṁvidahitvā suvaṇṇabījāni pātiyaṁ pūretvā āgantvā rañño dassesuṁ rājā tesampi yathārahaṁ sakkāraṁ kāretvā teyeva suvaṇṇa gopake akāsi.",
  "anya-e1202n10:16": "Atha tasmiṁyeva khaṇe aññaṁ sāsanaṁ āhariṁsu. Nagarato pācīnapasse sattayojana matthako ṭhāne pāragaṅgāya tambaviṭṭhi nāma janapade tambalohaṁ uppajji. Gāmikā pātiṁ pūretvā tambalohaṁ gahetvā āgantvā rañño dassesuṁ rājā yathānurūpaṁ sakkāraṁ tesampi kāretvā teyeva gopake akāsi.",
  "anya-e1202n10:17": "Tadanantaraṁ aññaṁ sāsanaṁ āhariṁsu. Purato catuyojanamatthako ṭhāne pubbadakkhiṇa kaṇṇe sumanavāpigāme uppalakuruviṇda missakā bahū maṇayo uppajjiṁsu gāmikā pātiṁ pūretvā āgantvā mānayo rañño dassesuṁ. Rājā tesampi sakkāraṁ kāretvā teyeva gopake akāsi.",
  "anya-e1202n10:18": "Tadanantaraṁ aññampi sāsanaṁ āhariṁsu. Nagarato dakkhiṇa passe aṭṭhayojana matthake ṭhāne ambaṭṭhakola janapade ekasmiṁ leṇe rajataṁ uppajji tasmiṁ samaye nagaravāsiko eko vāṇijo bahūhi sakaṭehi haḷiddi siṅgiverādīnamatthāya malayaṁ gato, leṇassa avidūre sakaṭāni muñcitvā patodadāruṁ pariyesanto taṁ pabbataṁ abhirūḷho ekaṁ paṇasayaṭṭhiṁ addasa.",
  "anya-e1202n10:19": "Tassa mahantaṁ cāṭippamāṇaṁ ekameva paṇasa phalaṁ naruṇayaṭṭhiṁ nāmetvā heṭṭhā pāsāṇapiṭṭhiyaṁ aṭṭhāsi. So taṁ phalabhārena namitaṁ disvā upagantvā hatthena parāmasitvā pakkabhāvaṁ ñatvā vaṇṭaṁ chiṇdi paṇasayaṭṭhi uggantvā yaṭāṭṭhānaṁ aṭṭhāsi vāṇijo aggaṁ datvā bhuñjissāmīti cintetvā kālaṁ ghosesi. Tadā cattāro khīṇāsava āgantvā tassa purato pāturahesuṁ. Vāṇijo te disvā attamano pāde vaṇditvā nisīdāpetvā tassa phalassa vaṇṭāsamantā vāsiyā tacchetvā apassayaṁ luñcitvā apanāmesi. Samantato yusaṁ otaritvā apassayānitaṁ āvāṭaṁ pūresi vāṇijo manosilodakavaṇṇa paṇasayusaṁ patte pūretvā adāsi. Te khīṇāsavā tassa passantasseva ākāsamabbhuggantvā pakkamiṁsu.",
  "anya-e1202n10:20": "So puna kālaṁghosesi aññe cattaro khīṇāsavā āgamiṁsu. Tesampi hatthato patte gahetvā suvaṇṇavaṇṇehi pana samiñjehi pūretvā adāsi tesu tayo therā ākāsena pakkamiṁsu itaro iṇdaguttatthero nāma khīṇāsavo tassa taṁ rajataṁ dassetukāmo upari pabbatā otaritvā tassa leṇassa avidūre nisīditvā paṇasa miñjaṁ paribhuñjati upāsako therassa gatakāle avasesa miñjaṁ attanāpi khāditvā sesakaṁ bhaṇḍikaṁ katvā ādāya gacchanto theraṁ disvā udakañca pattadhovanasākhañca adāsi.",
  "anya-e1202n10:21": "Theropi leṇadvārena sakaṭa samīpagāmi maggaṁ māpetvā iminā maggena gaccha upāsakāti āha. So theraṁ vaṇditvā tena maggena gacchanto leṇadvāraṁ patvā samantā leṇaṁ olokento taṁ rajatarāsiṁ disvā rajatapiṇḍaṁ gahetvā cāsiyā chiṇditvā rajatabhāvaṁ ñatvā mahantaṁ sajjhapiṇḍaṁ gahetvā sakaṭa santikaṁ gantvā tiṇodaka sampanne ṭhāne sakaṭāni nivesetvā lahuṁ anurādhapuraṁ gantvā raññño dassetvā tamatthaṁ nivedesi rājā tassāpi yathārahaṁ sakkāraṁ kāresi.",
  "anya-e1202n10:22": "Tadantaraṁ aññampi sāsanaṁ āhariṁsu nagarato pacchima disābhāge pañca yojana matthake ṭhāne uruvela pabbata mahāmalakamattā pacāḷa missakā saṭṭhi sakaṭappamāṇamuttā samuddato thalamuggamiṁsu kevaṭṭā disvā rājārahaṁ vata bhaṇḍaṁ uppannanti rāsiṁ katvā ārakkhaṁ datvā pātiṁ pūretvā āgantvā rañño dassetvā tamatthaṁ nivedesuṁ. Rājā tesampi yathārahaṁ sakkāraṁ kāresi.",
  "anya-e1202n10:23": "Puna aññaṁ sāsanaṁ āhariṁsu nagarato pacchimuttara kaṇṇe sattayojana matthake ṭhāne peḷivāpi gāmassa vāpiyā otiṇṇa kaṇdare pulina puṭṭhe nisadapotappamāṇa dīghato vidatthicaturaṅgulā ummāpupphavaṇṇā cattāro mahāmaṇi uppajjiṁsu. Atheko matto nāma sunakhaluddo sunakhe gahetvā tattha vicaranto taṁ ṭhānaṁ patvā disvā rājārahaṁ vata bhaṇḍanti vālikāhi paṭicchādetvā āgantvā rañño nivedesi. Rājā tassāpi yathārahaṁ sakkāraṁ kāresi. Evaṁ rājā thūpatthāya uppannāni iṭṭhakādīni tadaheva assosi iṭṭhaka rajatānaṁ uppannaṭṭhānaṁ teneva nāmaṁ labhi."
}