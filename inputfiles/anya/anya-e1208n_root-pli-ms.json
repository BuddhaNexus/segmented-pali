{
  "anya-e1208n:6": "Jinavaṃsadīpaṃ",
  "anya-e1208n:7": "Namo tassa bhagavato arahato sammāsambuddhassa",
  "anya-e1208n:8": "1.",
  "anya-e1208n:9": "Mahādayo yo hadayo’dayo’dayo",
  "anya-e1208n:10": "Hitāya dukkhānubhave bhave bhave,",
  "anya-e1208n:11": "Akāsi sambodhipadaṃ padaṃ padaṃ",
  "anya-e1208n:12": "Tamābhivandāmi jinaṃ jinaṃ jinaṃ; (Yamakabandhanaṃ)",
  "anya-e1208n:13": "2.",
  "anya-e1208n:14": "Pahāya yatthā’bhiratiṃ ratiṃ ratiṃ",
  "anya-e1208n:15": "Ramanti dhammeva munī munī munī,",
  "anya-e1208n:16": "Vimuttidaṃ sabbabhavā bhavā’bhavā",
  "anya-e1208n:17": "Tamābhivande mahitaṃ hitaṃ hitaṃ; (Yamakabandhanaṃ)",
  "anya-e1208n:18": "3.",
  "anya-e1208n:19": "Nipītasaddhammarasā rasā’rasā",
  "anya-e1208n:20": "Supuññakhetto’rasataṃ sataṃ sataṃ,",
  "anya-e1208n:21": "Gatā vidhūtā vinayena yena ye",
  "anya-e1208n:22": "Tamābhivande’sigaṇaṅgaṇa’ṅgaṇaṃ; (Yamakabandhanaṃ)",
  "anya-e1208n:23": "4.",
  "anya-e1208n:24": "Jinā’natambhoruha haṃsarājinī",
  "anya-e1208n:25": "Jinorasānaṃ mukhapañjarā’li nī,",
  "anya-e1208n:26": "Sadatthasāraṃ sarasaṃ visūda nī",
  "anya-e1208n:27": "Upetu me mānasameva vāṇi nī;",
  "anya-e1208n:28": "5.",
  "anya-e1208n:29": "Kammāvasesā vicito’pajātyā",
  "anya-e1208n:30": "Ganthā’hisaṅkhāravibandhakā me,",
  "anya-e1208n:31": "Paṇāma puññātisayena’nena",
  "anya-e1208n:32": "Mā pākadānā’vasarā bhavantu;",
  "anya-e1208n:33": "6.",
  "anya-e1208n:34": "Suvaṇṇavaṇṇassa jinassa vaṇṇaṃ",
  "anya-e1208n:35": "Vaṇṇeyya kapakpampi kajito suvaṇṇo,",
  "anya-e1208n:36": "Kappassi’vosāna manattatāya",
  "anya-e1208n:37": "Na pāpuṇe buddhaguṇāna mantaṃ;",
  "anya-e1208n:38": "7.",
  "anya-e1208n:39": "Niddhanta cāmīkara cāru rūpaṃ",
  "anya-e1208n:40": "Sarassatī bhūsaṇa bhāsanaṃca,",
  "anya-e1208n:41": "Anañña sādhāraṇa ñāṇamassa",
  "anya-e1208n:42": "Avāviyā’cintiya mapakpameyyaṃ;",
  "anya-e1208n:43": "8.",
  "anya-e1208n:44": "Kuhiṃ asādhāraṇa rūpa līlā",
  "anya-e1208n:45": "Kuhiṃ asādhāraṇa vāṇi līlā,",
  "anya-e1208n:46": "Kuhiṃ asādhāraṇañāṇa līlā",
  "anya-e1208n:47": "Kuhiṃ nu me mandamatissa līlā;",
  "anya-e1208n:48": "9.",
  "anya-e1208n:49": "Vibhāvimānī paravamhino ye",
  "anya-e1208n:50": "Issā’bhimānena vibhaññamānā,",
  "anya-e1208n:51": "Gavesayantī’dha parassa randhaṃ",
  "anya-e1208n:52": "Tesaṃ pasaṃsāgarahāhi kimme;",
  "anya-e1208n:53": "10.",
  "anya-e1208n:54": "Pasattha satthāgama pāradassī",
  "anya-e1208n:55": "Ye sādhavo sādhu guṇappasantā,",
  "anya-e1208n:56": "Ganthassa nimmāṇaparissamaṃ no",
  "anya-e1208n:57": "Jānanti teyeva idhappamāṇā;",
  "anya-e1208n:58": "11.",
  "anya-e1208n:59": "Ādiccavaṃsappabhavassa tassa",
  "anya-e1208n:60": "Jinassa satthāgamakovidehi,",
  "anya-e1208n:61": "Vuttopi pubbācariyehi yesu",
  "anya-e1208n:62": "Ganthesu saṅkhepavasena vaṃso;",
  "anya-e1208n:63": "12.",
  "anya-e1208n:64": "Na tehi sakkā sugatassa vaṃsaṃ",
  "anya-e1208n:65": "Kiñcāpi viññātu masesayitvā,",
  "anya-e1208n:66": "Sampuṇṇavaṃsassa vibhāvanāya",
  "anya-e1208n:67": "Tasmā samussāhita mānasena;",
  "anya-e1208n:68": "13.",
  "anya-e1208n:69": "Abhippasanno ratanattayamhi",
  "anya-e1208n:70": "Pasatthavaṃsappabhavo pabhunaṃ,",
  "anya-e1208n:71": "Vibhusaṇo vissutakittighoso",
  "anya-e1208n:72": "Yo bhāti laṅkāya muḷārabhāgyo;",
  "anya-e1208n:73": "14.",
  "anya-e1208n:74": "Amandacāgā’bhiratassa",
  "anya-e1208n:75": "Punandu nāmassa dayādhanassa,",
  "anya-e1208n:76": "Buddhe pasādātisayassa tassa",
  "anya-e1208n:77": "Ajjhesanañcāpi paṭiggahetvā;",
  "anya-e1208n:78": "15.",
  "anya-e1208n:79": "Nassāya pubbācariyo’padesaṃ",
  "anya-e1208n:80": "Sotūna matthāya mayā hitāya,",
  "anya-e1208n:81": "Niruttiyā māgadhikāya sammā",
  "anya-e1208n:82": "Vidhīyate’daṃ jinavaṃsadīpaṃ;",
  "anya-e1208n:83": "16.",
  "anya-e1208n:84": "Saddhāsinehānugatāya paññā-",
  "anya-e1208n:85": "Dasāya sotūhi manovimāne,",
  "anya-e1208n:86": "Padīpito’yaṃ jinavaṃsadīpa-",
  "anya-e1208n:87": "Dīpoharepāpatamappabandhaṃ;",
  "anya-e1208n:88": "17.",
  "anya-e1208n:89": "Puraṅgapuṇṇā sirijambudīpe",
  "anya-e1208n:90": "Sampattibhārena divā’vatiṇṇā,",
  "anya-e1208n:91": "Yā devarājassa’marāvatī’vā-",
  "anya-e1208n:92": "Marāvatīnāma purī pure’sī;",
  "anya-e1208n:93": "18.",
  "anya-e1208n:94": "Vijjādharānañca vihaṅgamānaṃ",
  "anya-e1208n:95": "Vibandha vehāsagatiṃ bahāsa,",
  "anya-e1208n:96": "Yasmiṃ purasmiṃ jitaveri cakkaṃ",
  "anya-e1208n:97": "Pākāracakkaṃ viya cakkavāḷaṃ;",
  "anya-e1208n:98": "19.",
  "anya-e1208n:99": "Sañcumbitamhoja rajo pabandha-",
  "anya-e1208n:100": "Supiñjarāpā parikhāhirāmā,",
  "anya-e1208n:101": "Puritthi pākāra nitambabhāge",
  "anya-e1208n:102": "Samubbahī kañcana mekhalā’bhaṃ;",
  "anya-e1208n:103": "20.",
  "anya-e1208n:104": "Rattindivā rattamaṇi’ndanīla-",
  "anya-e1208n:105": "Maṇippabhārañjita rājadhāni,",
  "anya-e1208n:106": "Babandha yā’mandasurindacāpa-",
  "anya-e1208n:107": "Samujjalākāsatalabbilāsaṃ;",
  "anya-e1208n:108": "21.",
  "anya-e1208n:109": "Yahiṃvadhūnaṃ vadanambujehi",
  "anya-e1208n:110": "Katāvamānaṃ hariṇaṅkabimbaṃ,",
  "anya-e1208n:111": "Pabhāhi nīlopalatoraṇātaṃ",
  "anya-e1208n:112": "Sokābhībhūtaṃca vivaṇṇamāpa;",
  "anya-e1208n:113": "22.",
  "anya-e1208n:114": "Saroruha’ntī maṇimandirābhā-",
  "anya-e1208n:115": "Sañcumbitaṃ puṇṇasasaṅkabimbaṃ;",
  "anya-e1208n:116": "Saṅkāya rāmājanatā’bhirāmā",
  "anya-e1208n:117": "Kare pasāresi puramhi yasmiṃ;",
  "anya-e1208n:118": "23.",
  "anya-e1208n:119": "Yattha’ṅganānaṃ paṭibimbitāni",
  "anya-e1208n:120": "Ādāsabhittīsu mukhambujāni,",
  "anya-e1208n:121": "Āsuṃ vighātāya madhubbatānaṃ",
  "anya-e1208n:122": "Vilocanālīna manuggahāya;",
  "anya-e1208n:123": "24.",
  "anya-e1208n:124": "Sammatta mātaṅga dharādharehi",
  "anya-e1208n:125": "Yasmiṃ abhissanda madassavanti,",
  "anya-e1208n:126": "Turaṅga raṅgehī taraṅga mālā",
  "anya-e1208n:127": "Samākulevā’si vidhūta dhūlī;",
  "anya-e1208n:128": "25.",
  "anya-e1208n:129": "Nikkhittavīṇā maṇinupurānaṃ",
  "anya-e1208n:130": "Vilāsinīnaṃ mudupāṇi pāde,",
  "anya-e1208n:131": "Mattālimālā kalanādinī kiṃ",
  "anya-e1208n:132": "Nālaṅkaruṃ yattha katāvakāsā;",
  "anya-e1208n:133": "26.",
  "anya-e1208n:134": "Dhavatthinīnaṃ kucasārasehi",
  "anya-e1208n:135": "Nettālibhārā’nananīrajehi,",
  "anya-e1208n:136": "Yā hāsavīcīhi purī rajanyā",
  "anya-e1208n:137": "Rarāja samaphullasarojinī’va;",
  "anya-e1208n:138": "27.",
  "anya-e1208n:139": "Candappabhā cumbita candakanta",
  "anya-e1208n:140": "Pāsāṇadhārā maṇicandikāsū,",
  "anya-e1208n:141": "Candānanānaṃ yahi maṅganāhaṃ",
  "anya-e1208n:142": "Parissamasso’pasamāya’hesuṃ;",
  "anya-e1208n:143": "28.",
  "anya-e1208n:144": "Yasmiṃ pūre uddhamadho vinaddha-",
  "anya-e1208n:145": "Jutippabandho maṇimandirānaṃ,",
  "anya-e1208n:146": "Samubbahī geruka paṅka diddha-",
  "anya-e1208n:147": "Vitāna paccattharaṇabbilāsaṃ",
  "anya-e1208n:148": "29.",
  "anya-e1208n:149": "Suvaṇṇa muttā maṇi vaṃsavaṇṇā-",
  "anya-e1208n:150": "Pavāḷa rūpī vajirehiñcā’pi,",
  "anya-e1208n:151": "Yā sattadhaññehi dhanehi phītā",
  "anya-e1208n:152": "Ahū puri dhaññavatī’va nārī; (Silesabandhanaṃ)",
  "anya-e1208n:153": "30.",
  "anya-e1208n:154": "Pasāritā’nekadisāmukhesu",
  "anya-e1208n:155": "Vicittavatthā’bharaṇādipūrā,",
  "anya-e1208n:156": "Yatthā’paṇā nijjitakapparukkhā",
  "anya-e1208n:157": "Kariṃsu lokābhimatatthasiddhiṃ;",
  "anya-e1208n:158": "31.",
  "anya-e1208n:159": "Parāgarattā madhupātimattā",
  "anya-e1208n:160": "Samhinnavelā ghananīlavālā,",
  "anya-e1208n:161": "Haṃsāsayā pañcasarābhirāmā",
  "anya-e1208n:162": "Yasmiṃ taḷākā viya kāmabhogī; (Silesabandhanaṃ)",
  "anya-e1208n:163": "32.",
  "anya-e1208n:164": "Purantarasmiṃ ratanagghikānaṃ",
  "anya-e1208n:165": "Raṃsippabandhehi hatandhakāre,",
  "anya-e1208n:166": "Kundāravindabbhudayenayasmiṃ",
  "anya-e1208n:167": "Rattindivābheda mavedi loko;",
  "anya-e1208n:168": "33.",
  "anya-e1208n:169": "Mātaṅgajīmūtaghaṭāya ghaṇṭā-",
  "anya-e1208n:170": "Ṭaṅkāragambhīraravāya yasmiṃ,",
  "anya-e1208n:171": "Palambhītā mattasikhaṇḍimālā",
  "anya-e1208n:172": "Akā vikālepi akhaṇḍakīḷaṃ;",
  "anya-e1208n:173": "34.",
  "anya-e1208n:174": "Puramhi yasmiṃ caraṇambujehi",
  "anya-e1208n:175": "Vadhūjato bandhitanūpurehi,",
  "anya-e1208n:176": "Vikāsa kokāsana sīsa baddha",
  "anya-e1208n:177": "Mattāli sesa’mbujinī ajesi;",
  "anya-e1208n:178": "35.",
  "anya-e1208n:179": "Rasātalaṃ nāgaphaṇāvanaddhaṃ",
  "anya-e1208n:180": "Nabhotalaṃ vijjulatāvanaddhaṃ,",
  "anya-e1208n:181": "Yā chāditā rūpiyajātarūpa-",
  "anya-e1208n:182": "Dhajāvalīhā’jini rājadhānī;",
  "anya-e1208n:183": "36.",
  "anya-e1208n:184": "Nānatthasāraṃ mitadhātuvaṇṇaṃ",
  "anya-e1208n:185": "Chandārahaṃ pāṇagaṇā’bhirāmaṃ,",
  "anya-e1208n:186": "Kavippasatthaṃ sarasaṃ silesā-",
  "anya-e1208n:187": "Laṅkārapajjaṃ’va puraṃ yamāsi; (Silesabandhanaṃ)",
  "anya-e1208n:188": "37.",
  "anya-e1208n:189": "Puramhi tasmiṃ karuṇānidhāno",
  "anya-e1208n:190": "Buddhaṅkuro brāhmaṇasāravaṃse,",
  "anya-e1208n:191": "Asaṅkhakappāna mito catunnaṃ",
  "anya-e1208n:192": "Lakkhādikānaṃ udapādi pubbe;",
  "anya-e1208n:193": "38.",
  "anya-e1208n:194": "Bhovādivaṃse’kadivākarassa",
  "anya-e1208n:195": "Puññānubhāvo’dayamaṅgalehi,",
  "anya-e1208n:196": "Jātassa kho sampati jambudīpo",
  "anya-e1208n:197": "Vilumpayī maṅgalavāsalīlaṃ;",
  "anya-e1208n:198": "39.",
  "anya-e1208n:199": "Jātakkhaṇe tassa sarīrajena",
  "anya-e1208n:200": "Gandhena vaṇṇena sake nikete,",
  "anya-e1208n:201": "Hatappabhā candanateladīpā",
  "anya-e1208n:202": "Saṇṭhānamattehi vijāniyāsuṃ;",
  "anya-e1208n:203": "40.",
  "anya-e1208n:204": "Vimuttadosāhi sukhedhitāhi",
  "anya-e1208n:205": "Dhātīhi kumbhorupayodharāhi,",
  "anya-e1208n:206": "Bhato kumāro sukumārakāyo",
  "anya-e1208n:207": "Khepesi so kānici vāsarāni;",
  "anya-e1208n:208": "41.",
  "anya-e1208n:209": "Mahāmahecā’tha pavattamāne",
  "anya-e1208n:210": "Saveda vedaṅga vidū vidūhi,",
  "anya-e1208n:211": "Kārāpayuṃ te pitaro’rasassa",
  "anya-e1208n:212": "Nāmaṃ sumedho’ti padatthasāraṃ;",
  "anya-e1208n:213": "42.",
  "anya-e1208n:214": "Uḷārabhāgyena samaṃ kumāre",
  "anya-e1208n:215": "Saṃvaddhamāne jananī na tittiṃ,",
  "anya-e1208n:216": "Pāyāsi nīlāmakalalocanāliṃ",
  "anya-e1208n:217": "Mukhambujaṃ tassa’bhicumbamānā;",
  "anya-e1208n:218": "43.",
  "anya-e1208n:219": "Sukhedhita’ṅgāvayavo kumāro",
  "anya-e1208n:220": "Vimānabhumyā maṇinimmitāya,",
  "anya-e1208n:221": "Parodi mātāpitaro’bhiyācaṃ",
  "anya-e1208n:222": "Bimbaṃ kanijaṃ jānuyugena gacchaṃ;",
  "anya-e1208n:223": "44.",
  "anya-e1208n:224": "Suvaṇṇabimbo’pamacārurūpo",
  "anya-e1208n:225": "Samācaraṃ dhātibhujā’valambaṃ,",
  "anya-e1208n:226": "Viññāsapāda’ṅgulimañjarīhi",
  "anya-e1208n:227": "Salīlamāvāsamalaṅkarittha;",
  "anya-e1208n:228": "45.",
  "anya-e1208n:229": "Nijena tejena ca jivalokaṃ",
  "anya-e1208n:230": "Yasena’pubbācarimaṃ phusanto,",
  "anya-e1208n:231": "Tirokaritvā ravicandasobhaṃ",
  "anya-e1208n:232": "Saṃvaḍḍhi dhīro ubhato sujato;",
  "anya-e1208n:233": "46.",
  "anya-e1208n:234": "So sattamā yāva pitāmahassa",
  "anya-e1208n:235": "Yugā sagabbhāsayasuddhiko’si,",
  "anya-e1208n:236": "Nihīnajacco’ti na jātivādā",
  "anya-e1208n:237": "Khitto’pakuṭṭho bhavi vippaseṭṭho;",
  "anya-e1208n:238": "47.",
  "anya-e1208n:239": "Vedantayaṃ so sanighaṇṭu satthaṃ",
  "anya-e1208n:240": "Sakeṭubhaṃ sākkharabheda satthaṃ,",
  "anya-e1208n:241": "Sādhabbatabbedi’tihāsa satthaṃ",
  "anya-e1208n:242": "Avedi vedaṅgayutaṃ pa satthaṃ;",
  "anya-e1208n:243": "48.",
  "anya-e1208n:244": "Ajjhāyako mantadharo pavīṇo",
  "anya-e1208n:245": "Kalāsu lokāyatalakkhaṇesu,",
  "anya-e1208n:246": "Papūrakāri padako kavīnaṃ",
  "anya-e1208n:247": "Tetā’si veyyākaraṇo gaṇiso;",
  "anya-e1208n:248": "49.",
  "anya-e1208n:249": "Kandappadappā’naladhumarāji-",
  "anya-e1208n:250": "Līlāvalambi nijamassurāji,",
  "anya-e1208n:251": "Na kevalaṃ komalagaṇḍabhāgaṃ",
  "anya-e1208n:252": "Manampi thīnaṃ malinīkarittha;",
  "anya-e1208n:253": "50.",
  "anya-e1208n:254": "Tandebhavaṇṇāyatana’ṇṇavamhi",
  "anya-e1208n:255": "Narūpataṇhātaraṇi narānaṃ,",
  "anya-e1208n:256": "Pāyāsi cakkhāyatanappiyāhi",
  "anya-e1208n:257": "Tīrantaraṃ cittaniyāmakaṭṭhā;",
  "anya-e1208n:258": "51.",
  "anya-e1208n:259": "Dvijo sumedho suvisuddhamedho",
  "anya-e1208n:260": "Mātāpitunnaṃ nidhanāvasāne,",
  "anya-e1208n:261": "Puññānubhāvappabhavaṃ agāra-",
  "anya-e1208n:262": "Majjhāvasaṃ kāmasukhaṃ’nubhuñjī;",
  "anya-e1208n:263": "52.",
  "anya-e1208n:264": "Nisajja pāsādatale’kadā so",
  "anya-e1208n:265": "Pallaṅkamādhāya rahogatova,",
  "anya-e1208n:266": "Punabbhavuppatti sarīrabhedo",
  "anya-e1208n:267": "Dukkho’ti cintesi sabhāvacintī;",
  "anya-e1208n:268": "53.",
  "anya-e1208n:269": "Jāto sa’haṃ jātijarārujādi-",
  "anya-e1208n:270": "Dhammo’mhi tasmā bhavadukkhasuññaṃ,",
  "anya-e1208n:271": "Niccaṃ ajātiṃ ajaraṃ arogaṃ",
  "anya-e1208n:272": "Gavesituṃ vaṭṭati nibbuti’nti;",
  "anya-e1208n:273": "54.",
  "anya-e1208n:274": "Yathāpidukkhe sati ca’tthisātaṃ",
  "anya-e1208n:275": "Tadaññamuṇhe sati sītamatthi,",
  "anya-e1208n:276": "Bhavamhi sante vibhavo’pi evaṃ",
  "anya-e1208n:277": "Nibbāṇamatthī tividhaggisante;",
  "anya-e1208n:278": "55.",
  "anya-e1208n:279": "Sāvajjadhamme ihavijjamāne",
  "anya-e1208n:280": "Saṃvijjate bho niravajjadhammo,",
  "anya-e1208n:281": "Ajāti hoti sati jātiyā’ti",
  "anya-e1208n:282": "Evaṃ vicintesi sadatthavintī;",
  "anya-e1208n:283": "56.",
  "anya-e1208n:284": "Disvā yathā guthagato taḷākaṃ",
  "anya-e1208n:285": "Na tassa doso na tamotareyya,",
  "anya-e1208n:286": "Kilesadhove amatamhi sante",
  "anya-e1208n:287": "Tathā na sevetha na tassa doso;",
  "anya-e1208n:288": "57.",
  "anya-e1208n:289": "Pāpāriruddho sati khemamagge",
  "anya-e1208n:290": "Na tassa doso na sukhaṃ vajeyya,",
  "anya-e1208n:291": "Pāpāriruddho sati khemamagge",
  "anya-e1208n:292": "Tathā nagaccheyya na tassa doso; (Yamakabandhanaṃ)",
  "anya-e1208n:293": "58.",
  "anya-e1208n:294": "Yathāpi vejje sati ghorarogī",
  "anya-e1208n:295": "Na tassa doso ta labhe tikicchaṃ,",
  "anya-e1208n:296": "Rāgādirogī sati buddhavejje",
  "anya-e1208n:297": "Dhammosadhaṃ ne’cchati kassa doso;",
  "anya-e1208n:298": "59.",
  "anya-e1208n:299": "Yo kaṇṭhabaddhaṃ kuṇapaṃ pahāya",
  "anya-e1208n:300": "Yathāsukhaṃ gacchati sericārī,",
  "anya-e1208n:301": "Tathevi’maṃ kucchita pūtikāyaṃ",
  "anya-e1208n:302": "Yaṃnūna gaccheyyamahaṃ jahitvā;",
  "anya-e1208n:303": "60.",
  "anya-e1208n:304": "Uccāraṭhānamhi janā’napekkhā",
  "anya-e1208n:305": "Katvā karīsāni kayathā vajanti,",
  "anya-e1208n:306": "Tathā sarīraṃ kuṇapehi pūraṃ",
  "anya-e1208n:307": "Yaṃnūna gaccheyyamahaṃ jahitvā;",
  "anya-e1208n:308": "61.",
  "anya-e1208n:309": "Nāvaṃ yathā jajjaramāpagāhiṃ",
  "anya-e1208n:310": "Vajeyya netā atapekkhakova,",
  "anya-e1208n:311": "Tathā navadvārasavaṃ sarīraṃ",
  "anya-e1208n:312": "Yaṃnūna gaccheyyamahaṃ jahitvā;",
  "anya-e1208n:313": "62.",
  "anya-e1208n:314": "Corehi gacchaṃ avahārabhītyā",
  "anya-e1208n:315": "Khemaṃ sumedho puramotareyya,",
  "anya-e1208n:316": "Tathā sarīraṃ kusalāvahāraṃ",
  "anya-e1208n:317": "Yaṃnūna gaccheyyamahaṃ jahitvā;",
  "anya-e1208n:318": "63.",
  "anya-e1208n:319": "Nekkhamma saṅkappa paro’pamāhi",
  "anya-e1208n:320": "Anussaritve’vamuḷāravīro,",
  "anya-e1208n:321": "Hato’rapāre tibhave asāre",
  "anya-e1208n:322": "Vihāsi ukkaṇṭhitamānaso so;",
  "anya-e1208n:323": "64.",
  "anya-e1208n:324": "Suvaṇṇa muttā maṇi rūpiyādi-",
  "anya-e1208n:325": "Dhanehi dhaññehi ca pūritāni,",
  "anya-e1208n:326": "Avāpuritvāna,tha kosakoṭṭhā-",
  "anya-e1208n:327": "Gārāni taṃ dassayi rāsivaḍḍho;",
  "anya-e1208n:328": "65.",
  "anya-e1208n:329": "Pitāmahānaṃ pakapitāmahānaṃ",
  "anya-e1208n:330": "Mātāpitunnaṃ vibhavā panettha,",
  "anya-e1208n:331": "Anappakāthāvarajaṅgamāte",
  "anya-e1208n:332": "Saṃdissare dhīra sumedhavippa;",
  "anya-e1208n:333": "66.",
  "anya-e1208n:334": "So sattamā yāva paveṇivaṭṭā",
  "anya-e1208n:335": "Vibhāvayitvā vibhavassarāsiṃ,",
  "anya-e1208n:336": "Dhanāgamassāpi dhanabbayassa",
  "anya-e1208n:337": "Pamāṇa’mācīkkhipamāṇadassiṃ;",
  "anya-e1208n:338": "67.",
  "anya-e1208n:339": "Kuṭumbametaṃ paṭipajjamāno",
  "anya-e1208n:340": "Kāmesu devoviya indriyāni,",
  "anya-e1208n:341": "Icchānurūpaṃ paricārayassu",
  "anya-e1208n:342": "Icceva mārocayi rāsivaḍḍho;",
  "anya-e1208n:343": "68.",
  "anya-e1208n:344": "Amuṃ mahantaṃ dhanadhaññarāsiṃ",
  "anya-e1208n:345": "Samāvinitve’ka kahāpaṇampi,",
  "anya-e1208n:346": "Nā’dāya mātāpitaropya’ho to",
  "anya-e1208n:347": "Gatā yathākamma mito parattha;",
  "anya-e1208n:348": "69.",
  "anya-e1208n:349": "Tabbatthusāraggahaṇātisūro",
  "anya-e1208n:350": "Vossaggasanto atha sattasāro,",
  "anya-e1208n:351": "Rañño samārociya etamatthaṃ",
  "anya-e1208n:352": "Bheriṃ carāpesi sake puramhi;",
  "anya-e1208n:353": "70.",
  "anya-e1208n:354": "Santappayi bherivirāvagandha-",
  "anya-e1208n:355": "Māghāya sampattajātā’lijātaṃ,",
  "anya-e1208n:356": "Bhovādi nānāratanādibhoga-",
  "anya-e1208n:357": "Madhūhi sattāha’manāthanātho;",
  "anya-e1208n:358": "71.",
  "anya-e1208n:359": "Tadagga yaññālaya vārivāha-",
  "anya-e1208n:360": "Dhārānipātaddhanavuṭṭhihetu,",
  "anya-e1208n:361": "Mahā janassā’dhikavatthutaṇhā-",
  "anya-e1208n:362": "Taṭāni bhinnāni manodahesu;",
  "anya-e1208n:363": "72.",
  "anya-e1208n:364": "Sukhedhito kāmasukhaṃ pahāya",
  "anya-e1208n:365": "Gharā’bhīnikkhamma tato sumedho,",
  "anya-e1208n:366": "Ajjhogahetvā himavanta’māpa",
  "anya-e1208n:367": "Dhammesako dhammakapakabbata’ntaṃ;",
  "anya-e1208n:368": "73.",
  "anya-e1208n:369": "Vitakkamaññāya’tha devaraññā",
  "anya-e1208n:370": "Vyāpārito māpayi vissakammo,",
  "anya-e1208n:371": "Tahiṃ vivekakkhamaka massamañca",
  "anya-e1208n:372": "Manoramaṃ caṅkamabhumibhāgaṃ;",
  "anya-e1208n:373": "74.",
  "anya-e1208n:374": "Tamassamaṃ pabbajitehi suññaṃ",
  "anya-e1208n:375": "Upecca soñcāramavāpuritvā,",
  "anya-e1208n:376": "Ñatvā tadantolikhita’kkharāni",
  "anya-e1208n:377": "Khāriṃparikkhārabharaṃavekkhi;",
  "anya-e1208n:378": "75.",
  "anya-e1208n:379": "Nivatthavatthaṃnavavadosupetaṃ",
  "anya-e1208n:380": "Vivajjiyāvajjiyavajjadassi,",
  "anya-e1208n:381": "Dhāresitaṃbārasadhānisaṃsa-",
  "anya-e1208n:382": "Manojapupphattharavākacīraṃ;",
  "anya-e1208n:383": "76.",
  "anya-e1208n:384": "Punnāgapupphattharakā’bhirāmaṃ",
  "anya-e1208n:385": "Aṃse vidhāyā’jinacammakhaṇḍaṃ,",
  "anya-e1208n:386": "Katvā jaṭāmaṇḍala mittamaṅge",
  "anya-e1208n:387": "Tivaṅka mādāya’tha khārikājaṃ;",
  "anya-e1208n:388": "77.",
  "anya-e1208n:389": "Bhujaṅgabhogo’rubhujena dhīro",
  "anya-e1208n:390": "Ādāya cālambanadaṇḍakoṭiṃ,",
  "anya-e1208n:391": "Samaggahī tāpasavesamevaṃ",
  "anya-e1208n:392": "Virattacittoka vibhaveva bhave’pi;",
  "anya-e1208n:393": "78.",
  "anya-e1208n:394": "So caṅkamī caṅkamamotaritvā",
  "anya-e1208n:395": "Silātalasmiñca divā nisajji,",
  "anya-e1208n:396": "Sāyaṃ paviṭṭho vasi paṇṇasālaṃ",
  "anya-e1208n:397": "Nipajji kaṭṭhattharasesamañce;",
  "anya-e1208n:398": "79.",
  "anya-e1208n:399": "Pacacūsakālamhi pabujjhito so",
  "anya-e1208n:400": "Āvajjayitvā’gamanappavattiṃ,",
  "anya-e1208n:401": "Vivekakāmassa mame’ttha vāso",
  "anya-e1208n:402": "Kāmaṃ gharāvāsasamo siyā’ti;",
  "anya-e1208n:403": "80.",
  "anya-e1208n:404": "Aduñhi paṇṇacchadanaṃ kapota-",
  "anya-e1208n:405": "Pādāruṇaṃ beluvapakkavaṇṇā,",
  "anya-e1208n:406": "Bhūmīpi bhittī rajatāvadātā",
  "anya-e1208n:407": "Mañco’pi cittattharavārurūpo;",
  "anya-e1208n:408": "81.",
  "anya-e1208n:409": "Subhāka manāpā mama pakaṇṇasālā",
  "anya-e1208n:410": "Sādīnavā dupparibhāriyā’yaṃ,",
  "anya-e1208n:411": "Paṇītabhikkhā pariyeṭṭhi mūla-",
  "anya-e1208n:412": "Dukkhassa natthi’ti pamāṇa manto;",
  "anya-e1208n:413": "82.",
  "anya-e1208n:414": "Agārasaññāya paṭikkhapitvā",
  "anya-e1208n:415": "Tañca’ṭṭhadosā kulapaṇṇasālaṃ,",
  "anya-e1208n:416": "Dasaṅga sādhāraṇa rukkhamūlaṃ",
  "anya-e1208n:417": "Phalāphakhalāhāra mupecca bhojī;",
  "anya-e1208n:418": "83.",
  "anya-e1208n:419": "Sumedhaso so divasāni satta",
  "anya-e1208n:420": "Mahāpadhānaṃ padahaṃ sumedho,",
  "anya-e1208n:421": "Patto abhiññāsu vasisu pāraṃ",
  "anya-e1208n:422": "Sabbaṃka samāpattisukhaṃ avindi;",
  "anya-e1208n:423": "84.",
  "anya-e1208n:424": "Tasmiṃkhaṇe kānana devatāhi",
  "anya-e1208n:425": "Sādhū’ti nigghositapītighoso,",
  "anya-e1208n:426": "Abbhuggato tassa yasena saddhiṃ",
  "anya-e1208n:427": "Visuddhavijjācaraṇu’bbhavena;",
  "anya-e1208n:428": "85.",
  "anya-e1208n:429": "Vijjādharā tagguṇadīpakāni",
  "anya-e1208n:430": "Mutiṅgavīṇādhanibandhavāni,",
  "anya-e1208n:431": "Gāyiṃsu gītāni’va naccamāno",
  "anya-e1208n:432": "Himācalo sampati sampavedhi;",
  "anya-e1208n:433": "86.",
  "anya-e1208n:434": "Muddhaṅkuraṃ bhudharakuṭabāhu-",
  "anya-e1208n:435": "Satehi tannijjhara cāmarehi,",
  "anya-e1208n:436": "Vidhūyamānehi vidhūtapāpaṃ",
  "anya-e1208n:437": "Katopahāreva mahāsarā’pī;",
  "anya-e1208n:438": "87.",
  "anya-e1208n:439": "Akālameghaddhani bherirāva-",
  "anya-e1208n:440": "Vyāpāritā mattasikhaṇḍisaṇḍā;",
  "anya-e1208n:441": "Ajjhāvasantaṃ vanasaṇḍamajjhaṃ",
  "anya-e1208n:442": "Mahiṃsucā’khaṇḍanataṇḍavena;",
  "anya-e1208n:443": "88.",
  "anya-e1208n:444": "Mandā’nilā’mandabhujā’valamba-",
  "anya-e1208n:445": "Sunīlasākhāmaṇivijanīhi,",
  "anya-e1208n:446": "Lataṅganā’liṅgitasālasāmī",
  "anya-e1208n:447": "Saṃvijayuṃ vitadarampi dhīraṃ;",
  "anya-e1208n:448": "90.",
  "anya-e1208n:449": "Kapītanā’soka tamāla nīpā",
  "anya-e1208n:450": "Kapītanā’soka tamāla nīpā, (samattapādabhyāsa mahā yamakaṃ)",
  "anya-e1208n:451": "Kapītanā’soka tamāla nīpā",
  "anya-e1208n:452": "Kapītanā’soka tamāla nīpā;",
  "anya-e1208n:453": "91.",
  "anya-e1208n:454": "Na velalitā kiṃ pasavakā’vataṃsā",
  "anya-e1208n:455": "Latāvitānā madhupālisālī,",
  "anya-e1208n:456": "Latāvitānā madhupā’lisālī",
  "anya-e1208n:457": "Na vellitā kiṃ pakasavā’vataṃsā;(Samuggabheda yamakaṃ)",
  "anya-e1208n:458": "92.",
  "anya-e1208n:459": "Pupphāvalī kandala pāṭalaggā",
  "anya-e1208n:460": "Kalāpinī sā vanarājinīlā,",
  "anya-e1208n:461": "Pupphākulī kandana pāṭalakkhī",
  "anya-e1208n:462": "Kalāpanīlā vara rājinīva; (Addhagomuttikā bandhanaṃ)",
  "anya-e1208n:463": "93.",
  "anya-e1208n:464": "Natāsiro mañjarikāsuramhā",
  "anya-e1208n:465": "Natāsiro pañjalikāva ramme,",
  "anya-e1208n:466": "Vane nibaddhaṃ ramito vibhāsi",
  "anya-e1208n:467": "Vineyya bandhūracīto pahāro; (Pādagomuttikā bandhanaṃ)",
  "anya-e1208n:468": "94.",
  "anya-e1208n:469": "Rajokirantā’vanatā latāsuṃ",
  "anya-e1208n:470": "Lājokirantā vanitā natāva,",
  "anya-e1208n:471": "Dvijoaraññaṃ vasitā pitāgho",
  "anya-e1208n:472": "Gajotarantova latā vitānaṃ; (Silokagomuttikā bandhanaṃ ākulajālamitipi)",
  "anya-e1208n:473": "95.",
  "anya-e1208n:474": "Mataṅgajindā na masakkariṃsu",
  "anya-e1208n:475": "Pādāni natvāna padipadhāmaṃ,",
  "anya-e1208n:476": "Paññādhavaṃ pīna tapaṃ phalehi",
  "anya-e1208n:477": "Himaddipāde parisuttamañhi; (Kabbanāma gabbha cakkaṃ)",
  "anya-e1208n:478": "96.",
  "anya-e1208n:479": "Mettāya chattaṃ’va phaṇaṃ phaṇindo",
  "anya-e1208n:480": "Dhāresi sīse vasino cacāra,",
  "anya-e1208n:481": "Nathāmavā’kāva’balesu kiñci",
  "anya-e1208n:482": "Medhāya nando thiravāci kheme; (Kavināma gabbha cakkaṃ)",
  "anya-e1208n:483": "97.",
  "anya-e1208n:484": "No’sitehi’ssa santāsa’nū’na tosa vato do,",
  "anya-e1208n:485": "Dāyato vasato na’nusantāsassa hitesino; (Gāthaddhavisaya paṭiloma yamakaṃ)",
  "anya-e1208n:486": "98.",
  "anya-e1208n:487": "Yokā’sā’vāsa kāyo kāma’kāma’makāma’kā,",
  "anya-e1208n:488": "Sakāyanā’nāya’kāsa vāma nā ga ganā’mavā; (Sabbato bhadda bandhanaṃ)",
  "anya-e1208n:489": "99.",
  "anya-e1208n:490": "Dayāya vasito dāye yāpajāsiva māsadā,",
  "anya-e1208n:491": "Yajārahaṃ rañjamāno vasihaṃso ciraṃvasi; (Addhabbhama bandhanaṃ)",
  "anya-e1208n:492": "100.",
  "anya-e1208n:493": "Madhumada madhukara virute virute",
  "anya-e1208n:494": "Malayaja surahīta pavane pavane",
  "anya-e1208n:495": "Himavati vikasita padume padume",
  "anya-e1208n:496": "Adhisukha manubhavi savasi savakasi; (Pādanta yamakaṃ)",
  "anya-e1208n:497": "Iti medhānandābhidhānena yatinā viracite sakalakavijana hadayānandadānanidāne jinavaṃsadīpe dūrenidāne sumedhabrāhmaṇāpadānaparidīpo.",
  "anya-e1208n:498": "Paṭhamo saggo.",
  "anya-e1208n:499": "1.",
  "anya-e1208n:500": "(Mandā’kkantā) marapurasiriṃ sabbasampattisāraṃ",
  "anya-e1208n:501": "Jambuddīpā’sama sarasije kaṇṇikā sannikāsaṃ,",
  "anya-e1208n:502": "Rammaṃ rammavhaya puravaraṃ pāramīpāradassī",
  "anya-e1208n:503": "Buddho dīpaṅkara dasabalo sabbalokekadī; ()",
  "anya-e1208n:504": "Tasmiṃ kāle vipulakaruṇā nārisañcodita’tto",
  "anya-e1208n:505": "Nānā khīṇāsava parivuto cārikaṃ sañcaranto,",
  "anya-e1208n:506": "Saṃvattento sunipuṇatayaṃ dhammacakkaṃ kamena",
  "anya-e1208n:507": "Patvā tasmiṃ paṭivasati sodassanavhe vihāre; ()",
  "anya-e1208n:508": "3.",
  "anya-e1208n:509": "Sutvā dipaṅkara bhagavato nāgarā kittisaddaṃ",
  "anya-e1208n:510": "Sambuddho so itipi arahaṃ tyādinā’bbhuggataṃ taṃ,",
  "anya-e1208n:511": "Gāhāpetvā tuvaṭatuvaṭaṃ vatthabhesajja pānaṃ",
  "anya-e1208n:512": "Tannittā’suṃ pamuditamatā gandhamakālādihatthā; ()",
  "anya-e1208n:513": "4.",
  "anya-e1208n:514": "Patvā dīpaṅkaratarihariṃ gandhamālādikehi",
  "anya-e1208n:515": "Pūjetvāta’ñajalimukulikā ekamantaṃ nisinnā,",
  "anya-e1208n:516": "Dhammaṃ sutvā savaṇasubhagaṃ buddhapāmokkhasaṅghaṃ",
  "anya-e1208n:517": "Saṃyācitvā muditahadayā svāttayā’pagañjuṃ; ()",
  "anya-e1208n:518": "5.",
  "anya-e1208n:519": "Sajjetvā te dutiyadivase sajjanā dānasālaṃ",
  "anya-e1208n:520": "Ussāpattā dhajakadaliyo puṇṇakumbhe ṭhapennā,",
  "anya-e1208n:521": "Kubbantā’pi dhavalasuḷinu’kkhepa lājopahāraṃ",
  "anya-e1208n:522": "Evaṃ tassā’gamana mayanaṃ laṅkarontā vihāsuṃ; ()",
  "anya-e1208n:523": "6.",
  "anya-e1208n:524": "Abbhuggantvā atha himavatā so sumedho tapassi",
  "anya-e1208n:525": "Gacchaṃ tesaṃ upari nabhasā vākacīraṃ dhunanno,",
  "anya-e1208n:526": "Disvā pītippamuditajate añjasaṃ sodhayante",
  "anya-e1208n:527": "Sañjhāmegho riva parilasaṃ dhataritthe’kamantaṃ; ()",
  "anya-e1208n:528": "7.",
  "anya-e1208n:529": "Saṃsodhentā kalalavisamaṭṭhāna saṅkāradhānaṃ",
  "anya-e1208n:530": "Kasmā tumhe paṭipathamimaṃ’laṅkarothā’ti pucchi,",
  "anya-e1208n:531": "Bhante dīpaṅkaratarahari’dāni nissāya rammaṃ",
  "anya-e1208n:532": "Buddho hutvā viharati mahādhammasaṅkhaṃ dhamanto; ()",
  "anya-e1208n:533": "8.",
  "anya-e1208n:534": "So sambuddho parivutamahābhikkhusaṅgho yato no",
  "anya-e1208n:535": "Gāmakkhettaṃ pavisati tato’laṅkaromā’bruviṃsu,",
  "anya-e1208n:536": "Buddhūppādo kimuta sutaraṃ dullabho buddhasaddo",
  "anya-e1208n:537": "Iccevaṃso sumariya alaṅkattukāmo’si maggaṃ; ()",
  "anya-e1208n:538": "9.",
  "anya-e1208n:539": "Jhānā’bhiññā ratatakavacu’jjotamāna’ttabhāvo",
  "anya-e1208n:540": "Saddhāye’so acalasadiso iddhimā tāpaso’ti,",
  "anya-e1208n:541": "Sallakkhetvā kalalavisamaṃ duggamaggappadesaṃ",
  "anya-e1208n:542": "Sajjetuṃ te sapadi muditā sādhavo tassa’daṃsu; ()",
  "anya-e1208n:543": "10.",
  "anya-e1208n:544": "Nānāpupphaṃ jalajathalajaṃ ocinitvā vanamhā",
  "anya-e1208n:545": "Tetvā devāsurabhavanato koviḷārādipupphe,",
  "anya-e1208n:546": "Ānetvā’haṃ bhujagabhavatā phullakaṇḍuppalāni",
  "anya-e1208n:547": "Chekosmī’ti vithariya pathaṃ iddhiyā saṃvidhātuṃ; ()",
  "anya-e1208n:548": "11.",
  "anya-e1208n:549": "Katve’vaṃ me hadayamakuḷaṃ tovikāseyya tasmā",
  "anya-e1208n:550": "Veyyāvaccaṃ visadamatino kāyikaṃ saṃvidhāya,",
  "anya-e1208n:551": "Ajjevā’haṃ vipulakusalaṃ sañcinissa’ntī dhīro",
  "anya-e1208n:552": "Saṃsodhetuṃ kalalakalusaṃ añjasaṃ ārabhittha; ()",
  "anya-e1208n:553": "12.",
  "anya-e1208n:554": "Passantānaṃ vimalanayano’bhāsa jimūtagabbhe",
  "anya-e1208n:555": "Buddhobuddho’tya’bhihitavaco vijjurājīva cārī,",
  "anya-e1208n:556": "Tasmiṃ paṅke nijakaratala’mebhājapacchihi dhīmā",
  "anya-e1208n:557": "Paṃsuṃ datvā rajatadhavalaṃ vālukaṃ vokiranto; ()",
  "anya-e1208n:558": "13.",
  "anya-e1208n:559": "Tasmi ṭhāne kallalulite suṭṭhu nā’laṅkateva",
  "anya-e1208n:560": "Saddhiṃ dīpaṅkara’nadhivaro’nekakhīṇāsavehi,",
  "anya-e1208n:561": "Patto brahmā’maranaraphaṇisiddhavijjādharānaṃ",
  "anya-e1208n:562": "Saṃvattante suvipulamahe pāṭihīre uḷāre; ()",
  "anya-e1208n:563": "14.",
  "anya-e1208n:564": "Hema’mbhojo’pamasuvadanaṃ maṇḍitaṃ lakkhaṇho-",
  "anya-e1208n:565": "Sītyā’nubyañjanavilasitaṃ ketumālāvilāsaṃ,",
  "anya-e1208n:566": "Satthāraṃ taṃ disidisi pabhāniccharanta’ñjasambhi",
  "anya-e1208n:567": "Āgacchantaṃ viya maṇitale mattamātaṅgarājā; ()",
  "anya-e1208n:568": "15.",
  "anya-e1208n:569": "Oloketvā vimalanayanañcandaniluppalāni",
  "anya-e1208n:570": "Ummiletvā ratanaphalakaṃ akkamantova piṭṭhiṃ,",
  "anya-e1208n:571": "Nānākhīṇāsavaparicuto kaddamaṃ nā’kkamitvā",
  "anya-e1208n:572": "Sambuddhoyaṃ vajatu iti me dīgharattaṃ hitāya; ()",
  "anya-e1208n:573": "16.",
  "anya-e1208n:574": "Sallakkhetvā khara’jinajaṭāvākacīrāni kese",
  "anya-e1208n:575": "Omuñcitvā visamakalale pattharitvā’ttabhāvaṃ,",
  "anya-e1208n:576": "Setuṃ katvā paramapaṇidhī kominī codita’tto",
  "anya-e1208n:577": "Pañcā’bhiññāratanamaṇimā svā’cakujjo nipajji; ()",
  "anya-e1208n:578": "17.",
  "anya-e1208n:579": "Sutvā gāthāpadampi na me bhāriyaṃ saṃkilese",
  "anya-e1208n:580": "Viddhaṃsetvā varasivuraṃ pattumicche sacā’haṃ,",
  "anya-e1208n:581": "Saṃvijjante tibhavabhavane dukkhitā’nantasatte",
  "anya-e1208n:582": "So’bhaṃ eko kathamadhigame dhamma maññātaveso;()",
  "anya-e1208n:583": "18.",
  "anya-e1208n:584": "Yannūnā’haṃ parahitarato sammadaññāya bodhiṃ",
  "anya-e1208n:585": "Āropetvā nikhilajanataṃ’nuttaraṃ dhammanāvaṃ,",
  "anya-e1208n:586": "Uttāretvā varasivapuraṃ vaṭṭadukkhodadhimhā",
  "anya-e1208n:587": "Pacchā dīpaṅkaramuni yathā nibbutiṃ pāpuṇissaṃ; ()",
  "anya-e1208n:588": "19.",
  "anya-e1208n:589": "Iccevaṃ so pumariya samodhānayitvā’ṭṭhadhamme",
  "anya-e1208n:590": "Saṃsāramhā’vataraṇamahāseturūpo pajānaṃ,",
  "anya-e1208n:591": "Muddhābaddha’ñjalipuṭajaṭo paṅkapiṭṭhe nipanno",
  "anya-e1208n:592": "Sambodhatthaṃ paṇidhimakari tāva tappādamūle; ()",
  "anya-e1208n:593": "20.",
  "anya-e1208n:594": "Ussisaṭho sapadi bhagavā pañcavaṇṇappasādaṃ",
  "anya-e1208n:595": "Ummīletvā nayanayugalaṃ phullanīluppalābhaṃ,",
  "anya-e1208n:596": "Disvā nīlopalamaṇimayaṃ vātapānañcayaṃ’va",
  "anya-e1208n:597": "Ugghāṭento isivaramhāpaṅkajaṃ paṅkapiṭṭhe; ()",
  "anya-e1208n:598": "21.",
  "anya-e1208n:599": "Etassi’jajhissati iti ayaṃ patthanā’nāgataṃsa-",
  "anya-e1208n:600": "Ñāṇaṃ sammā patiniya ito kappalakkhādhikānaṃ,",
  "anya-e1208n:601": "Āvajjento upari caturāsaṅkhiyānantya’vedi",
  "anya-e1208n:602": "Patvā bodhiṃ ahamiva siyā gotamo nāma buddho; ()",
  "anya-e1208n:603": "22.",
  "anya-e1208n:604": "Tumhe sampassatha iti imaṃ tāpasaṃ saṅghamajjhe",
  "anya-e1208n:605": "Vatve’vaṃ so padamasadisaṃ dhammarājā dadanto,",
  "anya-e1208n:606": "Samhinditthā’dharakisalayā’lattakaṃ nāgataṃya-",
  "anya-e1208n:607": "Paññāmuddā’ṅkitapadasataṃ vattasandesagabbhaṃ; ()",
  "anya-e1208n:608": "23.",
  "anya-e1208n:609": "Vāsaṭṭhānaṃ kapilanagaraṃ nāma māsāmahesi",
  "anya-e1208n:610": "Mātā suddhodananarapati te pitā’diccavaṃse,",
  "anya-e1208n:611": "Bimbā bimbā dharavati piyā hema bimbā bhirāmā",
  "anya-e1208n:612": "Tasmiṃkāle tanujaratanaṃ rāhulo hessate te; ()",
  "anya-e1208n:613": "24.",
  "anya-e1208n:614": "Hessante te paṭhamadutiyassāvakā sāriputta-",
  "anya-e1208n:615": "Moggallānā dvijakulabhavā bhuripaññiddhimanto,",
  "anya-e1208n:616": "Ānandākhyo yati pati rupaṭṭhāyakosāvikānaṃ",
  "anya-e1208n:617": "Khemātheri parama yugalaṃ uppalabbaṇṇatheri; ()",
  "anya-e1208n:618": "25.",
  "anya-e1208n:619": "Assattho te vijayaviṭapī tvañca kho gotamavho",
  "anya-e1208n:620": "Chabbassānī padahiya gharā nikkhamitvā sakamhā,",
  "anya-e1208n:621": "Pāyāsaggaṃ parivisiya bho tvaṃ sujātāya dinnaṃ",
  "anya-e1208n:622": "Bodhiṃ bujjhissasi iti dhuvaṃ bodhimūle nisajja; ()",
  "anya-e1208n:623": "26.",
  "anya-e1208n:624": "Satthā sañjhāghanapaṭalato muttavijjullate,va",
  "anya-e1208n:625": "Sandassetvā nijabhujalataṃ cīvarabbhantaramhā,",
  "anya-e1208n:626": "Pakhyākāsi jaladhararavā’kāragambhīraghoyaṃ",
  "anya-e1208n:627": "Nicchāretvā suradhanurivo’bhāsa chabbaṇṇaraṃsi; ()",
  "anya-e1208n:628": "27.",
  "anya-e1208n:629": "Amhe dīpaṅkarabhagavato sāsane nā’vabuddhā",
  "anya-e1208n:630": "Lacchāmā’ti tava parimukhe’vā’yatiṃ mokkhadhammaṃ,",
  "anya-e1208n:631": "Tasmiṃ pattā’khīla suranarāpatthayuṃ taṅkhaṇevaṃ",
  "anya-e1208n:632": "Pūjetvā’tañjalisarasije pādapīṭhamhi tassa; ()",
  "anya-e1208n:633": "28.",
  "anya-e1208n:634": "Buddho brahmāmaranarasiro cumbitaṅghī sarojo",
  "anya-e1208n:635": "Sampūjetvā’ṭṭhahi jaṭilakaṃ pupphamuṭṭhīhi tamhā,",
  "anya-e1208n:636": "Pakkāmi so kanakasikharīhāri kiñjakkhabhāre",
  "anya-e1208n:637": "Ubbhūta’mhoruhavanasire appayanto padāni; ()",
  "anya-e1208n:638": "29.",
  "anya-e1208n:639": "Rammaṃ rammaṃ mahīya jaṭilaṃ pupphamuṭṭhīhi katvā",
  "anya-e1208n:640": "Khīṇā khīṇāsavavasigaṇā dakkhiṇaṃ pakkamiṃsu,",
  "anya-e1208n:641": "Devā’devā pavuramakaruṃ vandanāmānapūjaṃ",
  "anya-e1208n:642": "Dīpaṃ dīpaṅkaradasabalañcā’nugantvā nivattā; ()",
  "anya-e1208n:643": "30.",
  "anya-e1208n:644": "Tamhā ṭhānā gatasati jane sannisinnassa tassa",
  "anya-e1208n:645": "Pallaṅkenā’maranara pariccanta pupphāsanamhi,",
  "anya-e1208n:646": "Jātikkhettā tahimupagatā devatā etamatthaṃ",
  "anya-e1208n:647": "Ārocesuṃ mahitavaraṇā añjalimañjarīhiṃ; ()",
  "anya-e1208n:648": "31.",
  "anya-e1208n:649": "Pubbe pupphāsanupari samārūḷhabuddhaṅkurānaṃ",
  "anya-e1208n:650": "Addhāne’ve’tarahi bhavatocā’sanārohaṇamhi,",
  "anya-e1208n:651": "Ekālokā dasahi guṇitā lokadhātu sahassī",
  "anya-e1208n:652": "Saṃvattante tvamanavarataṃ hessase tena buddho; ()",
  "anya-e1208n:653": "32.",
  "anya-e1208n:654": "Tāsaṃ vācaṃ savaṇamadhuraṃ devatānaṃ nisamma",
  "anya-e1208n:655": "Bhiyyo cittappabhavavīriyo pītivipphāritatto,",
  "anya-e1208n:656": "Pubbe sattuttamaparicitā bodhisambhāradhammā",
  "anya-e1208n:657": "Āvajjesi kati iti sudhī dhammadhātuṃ sahetuṃ; ()",
  "anya-e1208n:658": "33.",
  "anya-e1208n:659": "Okujjitvā dharaṇiṭhapito puṇṇa kumbho sumedha",
  "anya-e1208n:660": "Vissandetvā salilamakhilaṃ kintupaccāharetha,",
  "anya-e1208n:661": "Evaṃ datvā dhanasutakalatta’ṅgapaccaṅgajīve",
  "anya-e1208n:662": "Nibbinno mā bhavi’ti paṭhamaṃ pāramiṃ’dhiṭṭhahi so; ()",
  "anya-e1208n:663": "34.",
  "anya-e1208n:664": "Nā’pekkhitvā yathariva nijaṃ jīvitaṃ jīvitaṃ’va",
  "anya-e1208n:665": "Rakkhanto sañcarati camari cāmara candikābhaṃ,",
  "anya-e1208n:666": "Evaṃ sīlaṃ varasivapuradvāramārakkha dhīra",
  "anya-e1208n:667": "Ajjhiṭṭhāsi iti sadutiyaṃ pāramiṃ suddhasīlo; ()",
  "anya-e1208n:668": "35.",
  "anya-e1208n:669": "Saṃviggo yo ciraparivasaṃ ghorakārāgharamhi",
  "anya-e1208n:670": "Muttīṃ tamhā’gamayati yathā hohi nekkhammanitto",
  "anya-e1208n:671": "Nibbinno tvaṃ tathariva bhave bandhanāgārarūpe",
  "anya-e1208n:672": "Ajjhiṭṭhāsi tatiyampi so pāramintye’kacārī; ()",
  "anya-e1208n:673": "36.",
  "anya-e1208n:674": "Hīnukkaṭṭhaṃ kulamanugharaṃ bhikkhako bhikkhu bhikkhaṃ",
  "anya-e1208n:675": "Aṇvāhiṇḍaṃ labhati naciraṃ saṃvaraṭṭho yathe’vaṃ,",
  "anya-e1208n:676": "Sambodhattha bhaja paṭibale paṇḍite puṭṭhapañho",
  "anya-e1208n:677": "Ajjhiṭṭhāsi tvamiti matimā pāramiṃ so catutthiṃ; ()",
  "anya-e1208n:678": "37.",
  "anya-e1208n:679": "Niccussāho vicarati yathā kesarī sericārī",
  "anya-e1208n:680": "Evaṃ ṭhāne gamanasayanecā’sane tvaṃ sumedha,",
  "anya-e1208n:681": "Ussoḷhī tyāsithilavīriyo hoti sambodhanatthaṃ",
  "anya-e1208n:682": "Ajjhīṭṭhāsi thiravīriyavā pañcamiṃ pāramiṃ so; ()",
  "anya-e1208n:683": "38.",
  "anya-e1208n:684": "Iṭṭhāniṭṭhaṃ pathaviriva bho sabbamānāvamānaṃ",
  "anya-e1208n:685": "Nāpajjitvā manasiviktiṃ tvaṃ sahanto khamanto,",
  "anya-e1208n:686": "Sambodhatthaṃ paravadhakhamo hohi’tī khantivādī",
  "anya-e1208n:687": "Ajjhiṭṭhāsi parahitarato chaṭṭhamiṃ pāramiṃ so; ()",
  "anya-e1208n:688": "39.",
  "anya-e1208n:689": "Vīthiṃ nātikkamati niyamaṃ osadhītārakā’yaṃ",
  "anya-e1208n:690": "Evaṃ santuttama paricitaṃ saccavācaṃ sumedha,",
  "anya-e1208n:691": "Tvaṃ māvitikkami karahaci boddhukāmo subodhiṃ",
  "anya-e1208n:692": "Ajjhiṭṭhāsi’tya’vitathakathi sattamiṃ pāramiṃ so; ()",
  "anya-e1208n:693": "40.",
  "anya-e1208n:694": "Tamhāṭhānā balavapavane vāyamāne’pi thokaṃ",
  "anya-e1208n:695": "Kappaṭṭhāsi tacalati yathā pabbato suppataṭṭho,",
  "anya-e1208n:696": "Tvaṃ tiṭṭhāhi tathariva adhiṭṭhānadhammesu daḷhaṃ",
  "anya-e1208n:697": "Ajjhiṭṭhāsī’tyavalasadiso ca’ṭṭhamiṃ pāramiṃ so; ()",
  "anya-e1208n:698": "41.",
  "anya-e1208n:699": "Otiṇṇesu udakarahado bho nihīnuttamesu",
  "anya-e1208n:700": "Sītattaṃ sampharati hi samaṃ vārinā bhāvayeni,",
  "anya-e1208n:701": "Mettāyevaṃ tibhavabhavane sabbasattesu tulyaṃ",
  "anya-e1208n:702": "Ajjhiṭṭhāsi samuti navamiṃ pāramiṃ metta citto; ()",
  "anya-e1208n:703": "42.",
  "anya-e1208n:704": "Iṭṭhāniṭṭhe sati paṭihate vatthujāte yathāhi",
  "anya-e1208n:705": "Majjhattā’yaṃ vasumativadhū hoti dukkhe sukheka vā,",
  "anya-e1208n:706": "Evaṃ bho tvaṃ bhava samatulāsantibho’pekkha ko’ti",
  "anya-e1208n:707": "Ajjhiṭṭhāsi savasi dasamiṃ pāramiṃ bhurimedho; ()",
  "anya-e1208n:708": "43.",
  "anya-e1208n:709": "Ālolento tidasapamitaṃ pāramisāgaraṃ so",
  "anya-e1208n:710": "Sattādhiso nisitamatimā ñāṇamatthā’calena,",
  "anya-e1208n:711": "Āvajjesi vasumatavadhu sādhukāraṃ’va denti",
  "anya-e1208n:712": "Saṃkampi sampati satimato dhammatejena tena; ()",
  "anya-e1208n:713": "44.",
  "anya-e1208n:714": "Bhīrūcchamhī ghaṇapathaviyā kampamātāyi’māya",
  "anya-e1208n:715": "Patvā dīpaṅkarabhagavato rammavāsī samīpaṃ,",
  "anya-e1208n:716": "Sampucchiṃsu vasumati bhusaṃ kampi taṃkissahetu",
  "anya-e1208n:717": "Āvajjetvā samuti munino tampavattiṃ kathesi; ()",
  "anya-e1208n:718": "45.",
  "anya-e1208n:719": "Nikkaṅkhā te punapi nagarā nāgarā taṃ upecca",
  "anya-e1208n:720": "Sampūjesuṃ caraṇayugalaṃ gandhamālādikehi,",
  "anya-e1208n:721": "Katvā tena’ñjalisarasije yena dīpaṅkare’ṇo",
  "anya-e1208n:722": "Uṭṭhāsi so purisatisaho sannīsinnāsanamhā; ()",
  "anya-e1208n:723": "46.",
  "anya-e1208n:724": "Mā te rogo bhavi paṭibhayaṃ mā bhavi chambhitattaṃ",
  "anya-e1208n:725": "Saṅkappo te paramapaṇidhi sijjhataṃ khippameva,",
  "anya-e1208n:726": "Itthañcā’sithutipadasataṃ jātikhettā gatā taṃ",
  "anya-e1208n:727": "Pupphādīhi mahīya jaṭilaṃ nijjarā byāhariṃsu; ()",
  "anya-e1208n:728": "47.",
  "anya-e1208n:729": "Abbhuggantvā pavanapadaviṃ devatānaṃ manāni",
  "anya-e1208n:730": "Bodhātvo himavati sakaṃ assamaṃ tāpaso so,",
  "anya-e1208n:731": "Patto atthācalamupagamī taṅkhaṇe raṃsimālī",
  "anya-e1208n:732": "Saṅkocetvā sarasijavanaṃ saṃharitvā’ṃsujālaṃ; ()",
  "anya-e1208n:733": "48.",
  "anya-e1208n:734": "Rammaṃ dīpaṅkarabhagavato rammavatyā’bhidhānaṃ",
  "anya-e1208n:735": "Vāsaṭṭhānaṃ janakajananī dve sudevassumedhā,",
  "anya-e1208n:736": "Niccopaṭṭhāyakayativaro sāgatomaṅgaloca",
  "anya-e1208n:737": "Tissocā’suṃ paṭhamadutiyassāvakā theranāgā; ()",
  "anya-e1208n:738": "49.",
  "anya-e1208n:739": "Nānākhīṇāsavaparivuto cā’si nandā sunandā",
  "anya-e1208n:740": "Tassā’hesuṃ paṭhamadutiyassāvikā aggabhūtā,",
  "anya-e1208n:741": "Kāyo’sitiratanapamito pipphalināmabodhi",
  "anya-e1208n:742": "Aṭṭhāsi so pacurajanataṃ tārayaṃ vassalakkhaṃ; ()",
  "anya-e1208n:743": "50.",
  "anya-e1208n:744": "Satthā dīpaṅkaravho suranarasaraṇodīpadīpocirassaṃ",
  "anya-e1208n:745": "Dīpevo dhammadīpaṃ tibhuvanabhavane vīta’vijjandhakāraṃ",
  "anya-e1208n:746": "Aggikkhandho’vabhāsaṃ vihariya parinibbāyi khīṇāsavā’pi",
  "anya-e1208n:747": "Khīṇasnehāpadīpāyathariva ariyā sāvakā nibbutā’suṃ; ()",
  "anya-e1208n:748": "Iti medhānandābhidhānena yatinā viracite sakalakavijana hadayānandadānanidāne jitavaṃsadīpe dūrenidāne sumedha tāpasassa mūlapaṇiṭhānaṭṭhapanapavatti paridīpo dutiyo saggo.",
  "anya-e1208n:749": "1.",
  "anya-e1208n:750": "Lokaṃ (’vasantatilako) kumudākaraṃ mā",
  "anya-e1208n:751": "Koṇḍaññanāmabhagavā’tha pabodhayatto,",
  "anya-e1208n:752": "Jāto tadā varamatī vijitāvi rājā",
  "anya-e1208n:753": "Sampanna cakkaratano’bhavi cakkamatti; ()",
  "anya-e1208n:754": "2.",
  "anya-e1208n:755": "Saṅghassa buddhapamukhassa uḷāradānaṃ",
  "anya-e1208n:756": "Datvā vidhāya paṇidhiṃ varabodhiyā so,",
  "anya-e1208n:757": "Rajjaṃ pahāya jinasāsanamotaritvā",
  "anya-e1208n:758": "Jhānānya’lattha paṭilaṅvarappadāno; ()",
  "anya-e1208n:759": "3.",
  "anya-e1208n:760": "Tassā’si rammavatināma puraṃ sunando",
  "anya-e1208n:761": "Rājā ahosi janako jananī sujātā,",
  "anya-e1208n:762": "Bhaddassubhaddasamaṇā varasāvakā’suṃ",
  "anya-e1208n:763": "Tisso’patissa’samaṇi varasāvikāyo; ()",
  "anya-e1208n:764": "4.",
  "anya-e1208n:765": "Lakkhāyuko vijayabodhi visālasāla-",
  "anya-e1208n:766": "Kalyāṇi nāma tadupaṭṭhahi cā’nuruddho,",
  "anya-e1208n:767": "Tassā’ṭṭha sītiratanappamitaṃ sarīraṃ",
  "anya-e1208n:768": "Āsuṃ tayo ariyasāvakasannipātā; ()",
  "anya-e1208n:769": "5.",
  "anya-e1208n:770": "Tassā’parena samayeni’ha’naṅgabhaṅgo",
  "anya-e1208n:771": "Uppajji maṅgalajino janamaṅakgalāya,",
  "anya-e1208n:772": "Buddhaṅkuro’tiruciro surucī samañño",
  "anya-e1208n:773": "Āsi tadā’vatisuro dvijavaṃsaketu; ()",
  "anya-e1208n:774": "6.",
  "anya-e1208n:775": "Datvā sasāvakajitassa dināni satta",
  "anya-e1208n:776": "Patthesi bodhimasamaṃ gavapānadānaṃ,",
  "anya-e1208n:777": "Pabyākato bhagavatā bhavanā’hīgantvā",
  "anya-e1208n:778": "Pabbajjito sukhamavindi samādhijaṃ so; ()",
  "anya-e1208n:779": "7.",
  "anya-e1208n:780": "Tassu’ntaraṃ puravaraṃ pitaro’ttara’vhā",
  "anya-e1208n:781": "Āsuṃ sudevasamaṇo vasi dhammaseno,",
  "anya-e1208n:782": "Tassā’ggasāvakayugaṃ sakasāvikānaṃ",
  "anya-e1208n:783": "Bhaddaṃyugaṃ abhavi sivalicā’pya’sokā; ()",
  "anya-e1208n:784": "8.",
  "anya-e1208n:785": "Taṃ pālito jinamupaṭṭhahi aṭṭha’sīti",
  "anya-e1208n:786": "Hattho’si tassa vajirūpamarūpakāyo,",
  "anya-e1208n:787": "Bodhī’pi nāgataru sāvakasantipātā",
  "anya-e1208n:788": "Āsuṃ tayo navutivassasahassamāyu; ()",
  "anya-e1208n:789": "9.",
  "anya-e1208n:790": "Tassā’parena sumano karuṇānidhāno",
  "anya-e1208n:791": "Nātho manojamathano udapādi loke,",
  "anya-e1208n:792": "Buddhaṅkuro’bhavi tadā’tulanāgarājā",
  "anya-e1208n:793": "Teja’ggijālajalito atuliddhimā so; ()",
  "anya-e1208n:794": "10.",
  "anya-e1208n:795": "Nāgo’pi nāgabhavanamhi sasāvakassa",
  "anya-e1208n:796": "Buddhassa dibbaturiyehi katupahāro,",
  "anya-e1208n:797": "Datvāna dānamatulaṃ paṇidhiṃ akāsi",
  "anya-e1208n:798": "Buddho bhavissasi tuvanti ahāsi buddho; ()",
  "anya-e1208n:799": "11.",
  "anya-e1208n:800": "Khemavhayaṃ puramahū janako sudanto",
  "anya-e1208n:801": "Rājā janetti sirimā nijasāvakānaṃ;",
  "anya-e1208n:802": "Aggā bhaviṃsu saraṇo vasi bhāvitatto",
  "anya-e1208n:803": "Soṇā tadaggasamaṇi’si tathu’pasoṇā; ()",
  "anya-e1208n:804": "12.",
  "anya-e1208n:805": "Tassā’si nāgataru bodhi udenatero-",
  "anya-e1208n:806": "Paṭṭhāyako navutivassasahassamāyu,",
  "anya-e1208n:807": "Ubbedhato navutihatthamitaṃ sarīraṃ",
  "anya-e1208n:808": "Āsuṃ tayo ariyasāvakasannipātā; ()",
  "anya-e1208n:809": "13.",
  "anya-e1208n:810": "Tassā’parena udapādi’ha revatākhyo",
  "anya-e1208n:811": "Devādivanditapado bhuvi devadevo,",
  "anya-e1208n:812": "Sattuttamo bhavi tadā atidevanāmo",
  "anya-e1208n:813": "Bhovādivaṃsatilako catuvedavedī; ()",
  "anya-e1208n:814": "14.",
  "anya-e1208n:815": "Baddhañjalī sirasi dhammakathaṃ nisamma",
  "anya-e1208n:816": "Gantvāna taṃ saraṇamuttaramuttariyaṃ;",
  "anya-e1208n:817": "Datvā’hipatthayi sukhodhimatho mahesi",
  "anya-e1208n:818": "Buddho bhavissasi tuvantī visākarittha; ()",
  "anya-e1208n:819": "15.",
  "anya-e1208n:820": "Tassā’si dhaññavatināma puraṃ jinassa",
  "anya-e1208n:821": "Mātā mahesi vipulā vipulo pitā’si,",
  "anya-e1208n:822": "Sabrahmadevavaruṇo bhavi saṅghamajjhe",
  "anya-e1208n:823": "Bhaddā ca bhaddayugalaṃ duvidhaṃ subhaddā; ()",
  "anya-e1208n:824": "16.",
  "anya-e1208n:825": "Taṃ sambhavo vasi upaṭṭhahi nāgabodhi",
  "anya-e1208n:826": "Rukkhopya’sitiratanaṃ bhavi attabhāvo,",
  "anya-e1208n:827": "Āyuppamāṇampi saṭṭhisahassavassaṃ",
  "anya-e1208n:828": "Āsuṃ tayo ariyasāvakasannipātāta;",
  "anya-e1208n:829": "17.",
  "anya-e1208n:830": "Tassā’paramhi samaye janapārijāto",
  "anya-e1208n:831": "Uppajji sobhitajino jitapañcamāro,",
  "anya-e1208n:832": "Ajjhāyako sakalaveda muḷārabhogī",
  "anya-e1208n:833": "Buddhaṅkuro bhavi tadā’jitanāmavappo;",
  "anya-e1208n:834": "18.",
  "anya-e1208n:835": "Dhammaṃ nisamma saraṇesu patiṭṭhahitvā",
  "anya-e1208n:836": "Saṅghassa buddhapamukhassa uḷāradānaṃ,",
  "anya-e1208n:837": "Datvā padhānapaṇidhāna makāsi dhīro",
  "anya-e1208n:838": "Tvaṃ lacchasi’ti varabodhi mahāsi satthā; ()",
  "anya-e1208n:839": "19.",
  "anya-e1208n:840": "Rammaṃ sudhammamahu tassa puraṃ sudhammo",
  "anya-e1208n:841": "Rājā ahosi janako janikā sudhammā",
  "anya-e1208n:842": "Tassā’ggasāvakayugaṃ asamo sunetto",
  "anya-e1208n:843": "Tassāvikā’ggayugalaṃ nakulā sujātā; ()",
  "anya-e1208n:844": "20.",
  "anya-e1208n:845": "Nāgassa nāgataru bodhi sarīramaṭṭha-",
  "anya-e1208n:846": "Paṇṇāsahatthapamitaṃ tamatomathero,",
  "anya-e1208n:847": "Sopaṭṭhahī navutivassasahassamāyu",
  "anya-e1208n:848": "Āsuṃ tayo ariya sāvaka sannipātā; ()",
  "anya-e1208n:849": "21.",
  "anya-e1208n:850": "Uppajji tassa aparena anomadassi",
  "anya-e1208n:851": "Buddho pabuddhakamalāmalanīlanetto,",
  "anya-e1208n:852": "Buddhaṅkuro jitasurāri tadāni yakkha-",
  "anya-e1208n:853": "Senāpatī bhavi mahiddhimahānubhāvo; ()",
  "anya-e1208n:854": "22.",
  "anya-e1208n:855": "Sambodhi maggapuriso paṇidhānayaṃ so",
  "anya-e1208n:856": "Saṅghassa buddhapamukhassa uḷāradānaṃ,",
  "anya-e1208n:857": "Pādāsi tisu saraṇesu patiṭṭhahitvā",
  "anya-e1208n:858": "Buddho bhavissasi tuvanti jino’bruvitaṃ; ()",
  "anya-e1208n:859": "23.",
  "anya-e1208n:860": "Ṭhānañhi candavatināma yasodharākhyā",
  "anya-e1208n:861": "Mātā mahesi yasavā janako janindo,",
  "anya-e1208n:862": "Tassa’ggasāvakayugaṃ nisabho atomo",
  "anya-e1208n:863": "Dve sundarī ca sumanā carasāvikā’suṃ; ()",
  "anya-e1208n:864": "24.",
  "anya-e1208n:865": "Bodhī’pi tassa kakudho munidehamaṭṭha-",
  "anya-e1208n:866": "Paṇṇāsahatthapamitaṃ varuṇābhidhāno,",
  "anya-e1208n:867": "Thero upaṭṭhahi ca lakkhapamāṇamāyu",
  "anya-e1208n:868": "Āsuṃ tayo ariyasāvakasannipātā; ()",
  "anya-e1208n:869": "25.",
  "anya-e1208n:870": "Tassā’parena padumo dipadānamindo",
  "anya-e1208n:871": "Jāto pabujjhitamanopadumo pajānaṃ,",
  "anya-e1208n:872": "Dhīro babhūva varavāraṇakumbhabhedī",
  "anya-e1208n:873": "Sīho tadā rucirakesarabhāragīvo; ()",
  "anya-e1208n:874": "26.",
  "anya-e1208n:875": "Buddhaṃ nirodhasukhavediyanaṃ vatamhi",
  "anya-e1208n:876": "Sattāhamakkhipadūmehi tamaccayitvā,",
  "anya-e1208n:877": "Cittaṃ pasādiya punā’gatasāvakesu",
  "anya-e1208n:878": "Sīho vibhāsi paṭiladdhavarappadāno; ()",
  "anya-e1208n:879": "27.",
  "anya-e1208n:880": "Tassā’si campakapuraṃ padumābhidhāno",
  "anya-e1208n:881": "Rājā ahosi janako asamā janettī,",
  "anya-e1208n:882": "Sālopasālayatayo varasāvakā’suṃ",
  "anya-e1208n:883": "Rāmā’pi tassa paramāsamaṇi surāmā; ()",
  "anya-e1208n:884": "28.",
  "anya-e1208n:885": "Nāmenu’paṭṭhahi vasi varuṇo tamaṭṭha-",
  "anya-e1208n:886": "Paṇṇāsahatthamita massa sarīramā’si,",
  "anya-e1208n:887": "Bodhi’pi soṇataru lakkhapamāṇamāyu",
  "anya-e1208n:888": "Āsuṃ tayo ariyasāvakasannipātā; ()",
  "anya-e1208n:889": "29.",
  "anya-e1208n:890": "Tassā’parena varado muni nāradavho",
  "anya-e1208n:891": "Pāpandhakāranikaraṃ bhīduro’dapādi,",
  "anya-e1208n:892": "Buddhaṅkuro bhavi tadā’khilajhātabhiññā-",
  "anya-e1208n:893": "Lābhī pavattaphalabhoji tapodhanīso; ()",
  "anya-e1208n:894": "30.",
  "anya-e1208n:895": "Katvānu’ḷārapaṇidhāna muḷāraviro",
  "anya-e1208n:896": "Datvā sasāvakajinassa uḷāradānaṃ,",
  "anya-e1208n:897": "Pūjesi taṃ surabhinā haricandanena",
  "anya-e1208n:898": "Satthāpi sampati viyākaraṇaṃ adāsi; ()",
  "anya-e1208n:899": "31.",
  "anya-e1208n:900": "Tassā’si dhaññavatināma puraṃ sumedho",
  "anya-e1208n:901": "Rājā ahosi janako jananī anomā,",
  "anya-e1208n:902": "Dve bhaddasālajitamittavasi vasina-",
  "anya-e1208n:903": "Maggo’ntarā samaṇi phagguṇi bhikkhunītaṃ; ()",
  "anya-e1208n:904": "32.",
  "anya-e1208n:905": "Vāseṭṭhabhikkhu tadupaṭṭhahi rūpakāyo",
  "anya-e1208n:906": "Tassā’ṭṭhasitiratanaṃ mahasoṇasākhī,",
  "anya-e1208n:907": "Bodhiddumo navutivassasahassamāyu",
  "anya-e1208n:908": "Āsuṃ tayo ariyasāvakasantipātā; ()",
  "anya-e1208n:909": "33.",
  "anya-e1208n:910": "Tassā’parena padumuttara dhammarājā",
  "anya-e1208n:911": "Jāto tilokapadumo padumappitaṅghī,",
  "anya-e1208n:912": "Aḍḍho uḷāravibhavo maharaṭṭhiyo so",
  "anya-e1208n:913": "Buddhaṅkuro bhavi tadā jaṭilābhidhāno;()",
  "anya-e1208n:914": "34.",
  "anya-e1208n:915": "Sambodhiyā’dhigama paccayapatthanaṃ so",
  "anya-e1208n:916": "Virovidhāya padumuttarapādamūle,",
  "anya-e1208n:917": "Saṅghassa buddhapamukhassa ticivarāni",
  "anya-e1208n:918": "Pādāsi tīsuratanesu abhippasanno; ()",
  "anya-e1208n:919": "35.",
  "anya-e1208n:920": "Tassā’si haṃsavatināma puraṃ jinassa",
  "anya-e1208n:921": "Ānandabhupati pitā janikā sujātā,",
  "anya-e1208n:922": "Dve tassa devalasujātavasi vasinaṃ",
  "anya-e1208n:923": "Aggā bhaviṃsu samaṇisvāmitāsamā’ggā; ()",
  "anya-e1208n:924": "36.",
  "anya-e1208n:925": "Lakkhāyuko sajayabodhika visālasāla",
  "anya-e1208n:926": "Rukkho upaṭṭhahi muniṃ sumanābhidhāno,",
  "anya-e1208n:927": "Tassa’ṭṭha’sitiratanappamitaṃ sarīraṃ",
  "anya-e1208n:928": "Āsuṃ tayo bhagavato gaṇasannipātā; ()",
  "anya-e1208n:929": "37.",
  "anya-e1208n:930": "Tassā’parena samayena sumedhanāmo",
  "anya-e1208n:931": "Lokamhi pātubhavi lokahitāya satthā,",
  "anya-e1208n:932": "Buddhaṅkuro kira tadānyu’bhato sujāto",
  "anya-e1208n:933": "Svā’sitikoṭivibhavo’ttara māṇavo’si; ()",
  "anya-e1208n:934": "38.",
  "anya-e1208n:935": "Vissajjiyāna vibhavaṃ tamsitikoṭiṃ",
  "anya-e1208n:936": "Datvāna dānamasmaṃ sugate sasaṅghe,",
  "anya-e1208n:937": "Pabbajjito paramabodhi mapatthayittha",
  "anya-e1208n:938": "Byākāsi somuni ta’mijjhanabhāva’maddhā; ()",
  "anya-e1208n:939": "39.",
  "anya-e1208n:940": "Rammaṃ sudassanamahū nagaraṃ sudanto",
  "anya-e1208n:941": "Tassā’si bhūpati pitā jananī sudattā,",
  "anya-e1208n:942": "Saṅghesu’hosu saraṇo vasi sabbakāmo",
  "anya-e1208n:943": "Rāmā yamāni paramānya’bhavuṃka surāmā; ()",
  "anya-e1208n:944": "40.",
  "anya-e1208n:945": "Bodhī’pi nīpataru sāgaranāmathero",
  "anya-e1208n:946": "’Paṭṭhāsi taṃ navutivassasahassamāyu,",
  "anya-e1208n:947": "Tassā’ḍhasitiratanu’ggatamāsi gattaṃ",
  "anya-e1208n:948": "Āsuṃ tayo satimato gaṇasantipātā; ()",
  "anya-e1208n:949": "41.",
  "anya-e1208n:950": "Tassā’parena samayena janappadīpo",
  "anya-e1208n:951": "Jāto sujātabhagavā jitapañcamāro,",
  "anya-e1208n:952": "Sampannasattaratato varacakkavatti",
  "anya-e1208n:953": "Rājā babhūvi’ha mahāpuriso tadāso; ()",
  "anya-e1208n:954": "42.",
  "anya-e1208n:955": "Dhammā’matena mudito ratanadvayassa",
  "anya-e1208n:956": "Datvā sasattaratanaṃ catudīparajjaṃ,",
  "anya-e1208n:957": "Pabbajji bodhipaṇidhiṃ paṇidhāya dhīmā",
  "anya-e1208n:958": "Ñatvā mahāmuni tamijjhanabhāvamāha;",
  "anya-e1208n:959": "43.",
  "anya-e1208n:960": "Rammaṃ sumaṅgalamahū puramuggatākhyo",
  "anya-e1208n:961": "Rājā pitābhavi pabhāvatināma mātā,",
  "anya-e1208n:962": "Aggābhaviṃsu ca sudassanadevatherā",
  "anya-e1208n:963": "Nāgā gaṇassadasi nāgasamālatheri; ()",
  "anya-e1208n:964": "44.",
  "anya-e1208n:965": "Taṃ nāradomuniru’paṭṭhahi ca’ttabhāvo",
  "anya-e1208n:966": "Paṇṇāsahatthapamito bhaviveṇubodhi,",
  "anya-e1208n:967": "Tassā’bhavī navutivassasahassamāyu",
  "anya-e1208n:968": "Āsuṃ tayo dhītimato gaṇasannipātā; ()",
  "anya-e1208n:969": "45.",
  "anya-e1208n:970": "Tassā’pareni’ha nirūpamarūpasāro",
  "anya-e1208n:971": "Jātobabhūva piyadassisamantadassi,",
  "anya-e1208n:972": "Dhīro tadanya’bhavi kassapamāṇavo so",
  "anya-e1208n:973": "Vedesu tīsu kusalo kusalaṃ gavesi; ()",
  "anya-e1208n:974": "46.",
  "anya-e1208n:975": "So koṭilakkhaparimāṇadhatabbayena",
  "anya-e1208n:976": "Saṅgassa buddhapamukhassa mahāvihāraṃ,",
  "anya-e1208n:977": "Katvā padāsi abhipatthitabuddhabhāvo",
  "anya-e1208n:978": "Buddho’pi tappaṇidhisiddhi siyā’tya’bhāsi; ()",
  "anya-e1208n:979": "47.",
  "anya-e1208n:980": "Candāmahesi jananī janako pudinno",
  "anya-e1208n:981": "Rājā babhūva puramassa anomanāmaṃ,",
  "anya-e1208n:982": "Āsuṃ tadaggayugalāni sujātadhamma-",
  "anya-e1208n:983": "Dinnā gaṇassadasi pakālitasabbadassi; ()",
  "anya-e1208n:984": "48.",
  "anya-e1208n:985": "Taṃ sotavhasamaṇo samupaṭṭhahittha",
  "anya-e1208n:986": "Bodhī piyaṅgu bhagavā’si asitihattho,",
  "anya-e1208n:987": "Aṭṭhāsika so navutivassasahassama’ssa",
  "anya-e1208n:988": "Āsuṃ tayo matimato gaṇasannipātā; ()",
  "anya-e1208n:989": "49.",
  "anya-e1208n:990": "Tassā’parena samayenu’dapādi loke",
  "anya-e1208n:991": "Lokatthasādhanarato munira’tthadassī,",
  "anya-e1208n:992": "Sattuntamo’pi niratikkamadhammasimo",
  "anya-e1208n:993": "Tejiddhimā isi tadā’si susimanāmo; ()",
  "anya-e1208n:994": "50.",
  "anya-e1208n:995": "Ānīya dibbabhavanā kusumāni tassa",
  "anya-e1208n:996": "Mandāravāni supatiṭṭhitapādapīṭhe,",
  "anya-e1208n:997": "Sampūjiyāna paṇidhānamakāsi satthā",
  "anya-e1208n:998": "Tvaṃ mādiso’bruvi bhavissasi cā’yatinti; ()",
  "anya-e1208n:999": "51.",
  "anya-e1208n:1000": "Tassā’si sobhitapuraṃ bhavisāgaravho",
  "anya-e1208n:1001": "Rājā pitā janatidevi sudassanākhyā,",
  "anya-e1208n:1002": "Santopasantasamaṇā varasāvakā’suṃ",
  "anya-e1208n:1003": "Dhammā tadaggasamaṇipya’bhavuṃ sudhammā; ()",
  "anya-e1208n:1004": "52.",
  "anya-e1208n:1005": "Tañcā’bhayo munirūpaṭṭhahi sopya’sīti-",
  "anya-e1208n:1006": "Hatthuggato satasahassapamāṇamāyu,",
  "anya-e1208n:1007": "Campeyyasākhi bhavi bodhi subodhihetu",
  "anya-e1208n:1008": "Āsuṃ tayo ariyasavakasannitā; ()",
  "anya-e1208n:1009": "53.",
  "anya-e1208n:1010": "Tassā’parena udapādi’ha dhammadassī",
  "anya-e1208n:1011": "Nissīmadhī’nadhivaro bhavapāradassi,",
  "anya-e1208n:1012": "So tāvatiṃsabhavatamhi mahānubhāvo",
  "anya-e1208n:1013": "Buddhaṅkuro bhavi tadā kira devarājā;()",
  "anya-e1208n:1014": "54.",
  "anya-e1208n:1015": "Dibbāni gandhakusumāni kathāgatassa",
  "anya-e1208n:1016": "Cakkaṅkitorucaraṇamburuhāsanamhi,",
  "anya-e1208n:1017": "Pūjesi dibbaturiyehi ca buddhabhāvaṃ",
  "anya-e1208n:1018": "So patthayaṃ munitamijjha nabhāvamāha; ()",
  "anya-e1208n:1019": "55.",
  "anya-e1208n:1020": "Ṭhāniyamāsi saraṇaṃ sugatassa tassa",
  "anya-e1208n:1021": "Rājā pitā’si saraṇo janani sunandā,",
  "anya-e1208n:1022": "Aggābhaviṃsu padumovasi phussadevo",
  "anya-e1208n:1023": "Khemā ca bhikkhusamaṇisva’pi sabbanāmā; ()",
  "anya-e1208n:1024": "56.",
  "anya-e1208n:1025": "Thero sunettavisuto tadupaṭṭhahi so",
  "anya-e1208n:1026": "Lakkhāyuko’si jayabodhi ñca bimbijālo,",
  "anya-e1208n:1027": "Tassā’pya’sitiratanappamitaṃ sarīraṃ",
  "anya-e1208n:1028": "Āsuṃ tayo ariyasāvakasannipātā; ()",
  "anya-e1208n:1029": "57.",
  "anya-e1208n:1030": "Tassā’parena samayeni’ga siddhabodhi",
  "anya-e1208n:1031": "Siddhatthanāmavidito udapādi satthā,",
  "anya-e1208n:1032": "Buddhaṅkuro bhavi tadā’khīlaṅajhānalābhī",
  "anya-e1208n:1033": "Bhoji pavattitaphalaṃ vasi maṅgalākhyo; ()",
  "anya-e1208n:1034": "58.",
  "anya-e1208n:1035": "Sampannagandharasikaṃ paripakkamekaṃ",
  "anya-e1208n:1036": "Ānīya so vipakulajambubhalaṃ vanamhā,",
  "anya-e1208n:1037": "Pādāsi tassa paṇidhīkatabuddhabhāvo",
  "anya-e1208n:1038": "Tañcānubhuya bhagavāpi viyākarittha; ()",
  "anya-e1208n:1039": "59.",
  "anya-e1208n:1040": "Vehāramāsi nagaraṃ jayasenanāmo",
  "anya-e1208n:1041": "Rājā ahosi janako jananī suphassā",
  "anya-e1208n:1042": "Bhikkhūsu tassa vasi sambahulo sumitto",
  "anya-e1208n:1043": "Dve sīvali ñca samaṇīsu varā surāmā; ()",
  "anya-e1208n:1044": "60.",
  "anya-e1208n:1045": "Taṃ revatomuni munindamuṭṭhahittha",
  "anya-e1208n:1046": "Bodhī’pi tassa kaṇikāramabhīruho’si,",
  "anya-e1208n:1047": "Lakkhāyuko sa’narasārathi saṭṭhihattho",
  "anya-e1208n:1048": "Āsuṃ tayo ariyasāvakasannipātā; ()",
  "anya-e1208n:1049": "61.",
  "anya-e1208n:1050": "Tassā’pareni’ha samubbhavi nissanāmo",
  "anya-e1208n:1051": "Satthā pasatthacaraṇo caturo’ghatiṇṇo,",
  "anya-e1208n:1052": "Buddhaṅkuro bhavi tadāni sujātarājā",
  "anya-e1208n:1053": "Rājaññamoḷimaṇilaṅkatapādapīṭho; ()",
  "anya-e1208n:1054": "62.",
  "anya-e1208n:1055": "Hitvā sa’rajjamisiveyadharo sudhīro",
  "anya-e1208n:1056": "Dibbehi’nekakusumehi jinaṃ vajantaṃ,",
  "anya-e1208n:1057": "Pūjesi muddhani tamāpavitānasobhaṃ",
  "anya-e1208n:1058": "Satthā’pi tappaṇidhisiddhi siyā’tya’bhāsi; ()",
  "anya-e1208n:1059": "63.",
  "anya-e1208n:1060": "Khemaṃ purañhi janako janasandhanāmo",
  "anya-e1208n:1061": "Rājā janetti padumā nijasaṅakghamajjhe,",
  "anya-e1208n:1062": "Dve brahmadevudaya vissutatheranāgā",
  "anya-e1208n:1063": "Phussā ca aggayugalānya’bhavuṃ sudattā; ()",
  "anya-e1208n:1064": "64.",
  "anya-e1208n:1065": "Taṃ sambhavovasi vasindamupaṭṭhahittha",
  "anya-e1208n:1066": "Tassā’sanavhataru bodhi sa’saṭṭhitattho,",
  "anya-e1208n:1067": "Aṭṭhāsi vassagaṇanāya mahesi lakkhaṃ",
  "anya-e1208n:1068": "Āsuṃ tayo ariyasāvakasannipātā; ()",
  "anya-e1208n:1069": "65.",
  "anya-e1208n:1070": "Tassā’parena bhavasāgarapādassi",
  "anya-e1208n:1071": "Phusso mahāmuniri’hakabbhudapādi loke,",
  "anya-e1208n:1072": "Dhīro tadāni vijitāvi jitārivaggo",
  "anya-e1208n:1073": "Rājā babhūva surarājanibho’rutejo; ()",
  "anya-e1208n:1074": "66.",
  "anya-e1208n:1075": "Sambodhi maggapuriso paṇīdhāya phītaṃ",
  "anya-e1208n:1076": "Rajjaṃ vivajjiya sa’pabbajito janassa,",
  "anya-e1208n:1077": "Aññāya tīṇipiṭakāni kathesi dhammaṃ",
  "anya-e1208n:1078": "Vyākāsi phussabhagavā’pi’va pubbabuddhā; ()",
  "anya-e1208n:1079": "67.",
  "anya-e1208n:1080": "Tassā’si kāsinagaraṃ jayasenanāmo",
  "anya-e1208n:1081": "Rājā pitā’si janati sirimā mahesi,",
  "anya-e1208n:1082": "Saṅghesu’bhosu’pi surakkhitadhammasetā",
  "anya-e1208n:1083": "Cālā tadaggayugalāni tathū’pañcālā; ()",
  "anya-e1208n:1084": "68.",
  "anya-e1208n:1085": "Bodhiddumā’malakasākhi sarīramaṭṭha-",
  "anya-e1208n:1086": "Paṇṇāsahatthapamitaṃ sabhiyābhidhāno,",
  "anya-e1208n:1087": "Sopaṭṭhahī navutivassasahassamāyu",
  "anya-e1208n:1088": "Āsuṃ tayo bhakavato gaṇasannipātā; ()",
  "anya-e1208n:1089": "69.",
  "anya-e1208n:1090": "Tassā’parena sanarāmarasattasāro",
  "anya-e1208n:1091": "Satthā vipassi’ha samubbhavi sabbadassī,",
  "anya-e1208n:1092": "Kammena kenaci mahiddhimahānubhāvo",
  "anya-e1208n:1093": "Buddhaṅkuro’bhavi tadā’tulanāgarājā; ()",
  "anya-e1208n:1094": "70.",
  "anya-e1208n:1095": "Aṅgīrasassa ghanakañcanahaddapīṭhaṃ",
  "anya-e1208n:1096": "Pādāsi tassa khavitaṃ ratanehi nānā,",
  "anya-e1208n:1097": "So buddhabhāvamahipatthiya bodhisatto",
  "anya-e1208n:1098": "Vyākāsi tatthasunisajja jino vipassi; ()",
  "anya-e1208n:1099": "71.",
  "anya-e1208n:1100": "Tassā’si bandhumatināmapuraṃ tadeva-",
  "anya-e1208n:1101": "Nāmo pitā janani bandhumatī mahesi,",
  "anya-e1208n:1102": "Dve khaṇḍatissavasino varasāvakā’suṃ",
  "anya-e1208n:1103": "Candā ca bhaddayugalaṃ bhavi candamittā; ()",
  "anya-e1208n:1104": "72.",
  "anya-e1208n:1105": "Dehaṃ asitiratataṃ tamasokathero-",
  "anya-e1208n:1106": "Paṭṭhāsi bodhiviṭapī bhavi kaṇhavaṇṭā,",
  "anya-e1208n:1107": "Vāsaṃakā munira’sītisahassavassaṃ",
  "anya-e1208n:1108": "Āsuṃ tayo ariyasāvakasannipātā; ()",
  "anya-e1208n:1109": "73.",
  "anya-e1208n:1110": "Tassā’parena adhisīlasamādhipañño",
  "anya-e1208n:1111": "Satthā samubbhavī sikhī janakappasākhī,",
  "anya-e1208n:1112": "Dhīro tadā’bhavi arindamanāmarājā",
  "anya-e1208n:1113": "Saddho pahūtaratato ratanattayamhi; ()",
  "anya-e1208n:1114": "74.",
  "anya-e1208n:1115": "Bhikkhañca sattaratanābharaṇābhirāmaṃ",
  "anya-e1208n:1116": "Ñatvāna hatthiratanaṃ sugate sasaṅghe,",
  "anya-e1208n:1117": "So buddhabhāvamahipatthayi sattasāro",
  "anya-e1208n:1118": "Vyākāsi lacchasi sukhodhipadanti satthā; ()",
  "anya-e1208n:1119": "75.",
  "anya-e1208n:1120": "Buddhassa cāriṇvatī nagaraṃ ahosi",
  "anya-e1208n:1121": "Mātā pabhāvati pitā aruṇavha rājā,",
  "anya-e1208n:1122": "Saṅghesu’bhosu abhibhuvasi sambhavo ca",
  "anya-e1208n:1123": "Aggābhaviṃsu makhilāpadumābhidhānā; ()",
  "anya-e1208n:1124": "76.",
  "anya-e1208n:1125": "Khemaṅkaro jinamupaṭṭhahi sattatiṃsa-",
  "anya-e1208n:1126": "Hatthucchito vijayabodhi ca puṇḍariko,",
  "anya-e1208n:1127": "So sattatiṃsatisahassa mitāyuko’si",
  "anya-e1208n:1128": "Āsuṃ tayo tadiyasāvakasannipātā; ()",
  "anya-e1208n:1129": "77.",
  "anya-e1208n:1130": "Tassā’pareni’ha samubbhavi ketumālā-",
  "anya-e1208n:1131": "Byāmappabhāparilasaṃ munivessabhū’ti,",
  "anya-e1208n:1132": "Buddhaṅkuro kira tadāni sudassanavha-",
  "anya-e1208n:1133": "Rājā babhūva pararājagajindasīho; ()",
  "anya-e1208n:1134": "78.",
  "anya-e1208n:1135": "Saṅghassa buddhapamukhassa sacīvaraṃ so",
  "anya-e1208n:1136": "Datvāna dānamatulaṃ jinasāsanamhi,",
  "anya-e1208n:1137": "Sabbaññubodhimabhipatthiya pabbajittha",
  "anya-e1208n:1138": "Buddho bhavissasi dhuvanti tamāhasatthā; ()",
  "anya-e1208n:1139": "79.",
  "anya-e1208n:1140": "Tassā’pya’nopamapuraṃ bhavi suppatīto",
  "anya-e1208n:1141": "Rājā pitā yasavatī janikā mahesī,",
  "anya-e1208n:1142": "Soṇuttarā ca nijasāvakasāvikānaṃ",
  "anya-e1208n:1143": "Dāmā matiddhiparamā paramā samālā; ()",
  "anya-e1208n:1144": "80.",
  "anya-e1208n:1145": "Bodhī’pi tassa bhavi sālamahīrūho’pa-",
  "anya-e1208n:1146": "Sampannabhikkhu tadupaṭṭhahi saṭṭhihattho,",
  "anya-e1208n:1147": "Satthā vihāsi samasaṭṭhisahassavassaṃ",
  "anya-e1208n:1148": "Āsuṃ tayo tadiyasāvakasattipātā; ()",
  "anya-e1208n:1149": "81.",
  "anya-e1208n:1150": "Tassā’pareni’kaha samubbhavi saccasando",
  "anya-e1208n:1151": "Veneyyabandhu bhagavā kakusandhanāmo,",
  "anya-e1208n:1152": "Buddhaṅkuro bhuvi tadā’bhavi khemarājā",
  "anya-e1208n:1153": "Dānappabandhajalasekasudhotahattho; ()",
  "anya-e1208n:1154": "82.",
  "anya-e1208n:1155": "So pattacīvarapabhūtikamannapānaṃ",
  "anya-e1208n:1156": "Datvā sasāvakajinassa gharā’bhigantvā,",
  "anya-e1208n:1157": "Pabbajji bodhipaṇidhiṃ paṇidhāya rājā",
  "anya-e1208n:1158": "Satthāsayā’tya’vaca tappaṇidhānasiddhi; ()",
  "anya-e1208n:1159": "83.",
  "anya-e1208n:1160": "Khemavahayaṃ nagaramassa pitā’ggidatto",
  "anya-e1208n:1161": "Vippo vibhāvi abhavi janikā visākhā,",
  "anya-e1208n:1162": "Sañjivatheradutiyo vidhuro ca thero",
  "anya-e1208n:1163": "Sāmā tadaggayugalaṃ bhavi campakākhyā; ()",
  "anya-e1208n:1164": "84.",
  "anya-e1208n:1165": "Taṃ buddhijo jinamupaṭṭhahi tassa gattaṃ",
  "anya-e1208n:1166": "Tāḷisahatthamitamāsi sirisabodhi,",
  "anya-e1208n:1167": "Tāḷisahāyanasahassapamāṇamāyu",
  "anya-e1208n:1168": "Eko’va tassa bhavi sāvakasannipāto; ()",
  "anya-e1208n:1169": "85.",
  "anya-e1208n:1170": "Tassā’paramhi samaye karuṇānidhāno",
  "anya-e1208n:1171": "Lokābhibhū kanakabhudharahārirūpo,",
  "anya-e1208n:1172": "Uppajji koṇagamanomuni pabbatākhyo",
  "anya-e1208n:1173": "Bhumissaro bhavi mahāpuriso tadāni; ()",
  "anya-e1208n:1174": "86.",
  "anya-e1208n:1175": "Saṅghassa buddhapamukhassa uḷāradānaṃ",
  "anya-e1208n:1176": "Datvā mahagghavaracivarasāṭake ca,",
  "anya-e1208n:1177": "So pakabbajittha abhipatthita buddhabhāvo",
  "anya-e1208n:1178": "Buddho bhavissasi tuvanti tamāhasatthā; ()",
  "anya-e1208n:1179": "87.",
  "anya-e1208n:1180": "Nāmena sobhavati tampuramuttarākhyā",
  "anya-e1208n:1181": "Mātā pitā’vanisuro bhavi yaññadatto,",
  "anya-e1208n:1182": "Hīyosottaravasī samaṇi samuddā",
  "anya-e1208n:1183": "Tasso’ttarā ca paramā parisāsu’bhosu; ()",
  "anya-e1208n:1184": "88.",
  "anya-e1208n:1185": "Taṃ sotthijo jinamupaṭṭhahi tiṃsahattho",
  "anya-e1208n:1186": "Aṅgīraso bhavi udumbarasākhi bodhi,",
  "anya-e1208n:1187": "So tiṃsahāyanasahassamitāyuko’si",
  "anya-e1208n:1188": "Eko’va tassa bhavi sāvakasantipāto; ()",
  "anya-e1208n:1189": "89.",
  "anya-e1208n:1190": "Tassā’pareni’ha mahāmuni kassapākhyo",
  "anya-e1208n:1191": "Lokamhi pātubhavi khaggavisāṇakappo,",
  "anya-e1208n:1192": "Buddhaṅkuro bhuvi tadā’bhavi jotipālo",
  "anya-e1208n:1193": "Vedesu tīsu sakalāsu kalāsu cheko; ()",
  "anya-e1208n:1194": "90.",
  "anya-e1208n:1195": "Kalyāṇamittadutiyo sugataṃ upecca",
  "anya-e1208n:1196": "Sutvāna dhammamathasāsana motaritvā,",
  "anya-e1208n:1197": "Sabbaññubhāvamhipatthayi māṇavo so",
  "anya-e1208n:1198": "Vyākāsi kassapamunī’pi munī’ca pubbā; ()",
  "anya-e1208n:1199": "91.",
  "anya-e1208n:1200": "Bārāṇasi nagaramāsi pitā ca mātā",
  "anya-e1208n:1201": "Dve brahmadattadhanavatya’bhidhānavanto,",
  "anya-e1208n:1202": "Bhikkhusu tassa samaṇisva’pi tissabhāra-",
  "anya-e1208n:1203": "Dvājā ca bhaddayugalātya’nuloruvelā; ()",
  "anya-e1208n:1204": "92.",
  "anya-e1208n:1205": "Taṃ sabbamittasamaṇo samupaṭṭhahittha",
  "anya-e1208n:1206": "Nigrodhasākhī jayabodhi sa’vīsahattho,",
  "anya-e1208n:1207": "Tassā’si visatisahassa pamāṇamāyu",
  "anya-e1208n:1208": "Eko’va’hū ariyasāvakasannīpāto; ()",
  "anya-e1208n:1209": "Iti medhānandābhidhānena yatitā viracite sakalakavijana hadayānanda dānanidāne jinavaṃsadīpe dūrenidāne bodhisattassa sesapaṇidhātaṭṭhapana pavatti paridīpo tatiyo saggo.",
  "anya-e1208n:1210": "1.",
  "anya-e1208n:1211": "Dīpaṅkarādicatuvīsati buddhapāda-",
  "anya-e1208n:1212": "Mūlesu laṅapaṇidhāna mahānidhāno,",
  "anya-e1208n:1213": "Lakkhādhikaṃ caturasaṅkhiyakapakpasaṅkhaṃ",
  "anya-e1208n:1214": "Puññābhisandamabhisaṅkhari bodhisatto; ()",
  "anya-e1208n:1215": "2.",
  "anya-e1208n:1216": "Etthantare vividhabāhiravatthujātaṃ",
  "anya-e1208n:1217": "Sisa’kkhimaṃsarudhirāni ca puttadāre,",
  "anya-e1208n:1218": "So jivitampi kapaṇaḍikayācakānaṃ",
  "anya-e1208n:1219": "Vīro pariccaji pajāya hitatthameva; ()",
  "anya-e1208n:1220": "3.",
  "anya-e1208n:1221": "Dānādhimuttipariyesana vippaveso",
  "anya-e1208n:1222": "Patvā tapovanamakitti tapodhanassa,",
  "anya-e1208n:1223": "Tihaṃ alattha sakaṭāhamaloṇaḍākaṃ",
  "anya-e1208n:1224": "Yassā’bhibhūtajaṭharassa jighacchitattā; () (Akitticariyaṃ)",
  "anya-e1208n:1225": "4.",
  "anya-e1208n:1226": "Kantāramagga paṭipanna manātapattaṃ",
  "anya-e1208n:1227": "Pacceka buddhamahipassiya saṅakkhavippo,",
  "anya-e1208n:1228": "Phuṭṭhaṃ sakiccapasuto sūriyātapena",
  "anya-e1208n:1229": "Yo chattupāhaṇamadāsi sudhotapāṇi; () (Saṅkhacariyaṃ)",
  "anya-e1208n:1230": "5.",
  "anya-e1208n:1231": "Dubbhikkhapīḷanabhayena kaliṅgaraṭṭhā",
  "anya-e1208n:1232": "Saṃyācataṃ yadupagamma dhanañjayavho,",
  "anya-e1208n:1233": "Soṇḍāya gayha nijamañjana nāgarājaṃ",
  "anya-e1208n:1234": "Yo dakkhiṇodaka nisekamakāsi rājā; () (Kurudhammacariyaṃ)",
  "anya-e1208n:1235": "6.",
  "anya-e1208n:1236": "Hutvāna yo mahasudassana cakkavattī",
  "anya-e1208n:1237": "Rājā kusāvatipuramhi divā ca ratto,",
  "anya-e1208n:1238": "Vatthattapānamupatesi carāpayitvā",
  "anya-e1208n:1239": "Bheriṃka asesakapaṇḍikayācakānaṃ; () (Mahāsudassanacariyaṃ)",
  "anya-e1208n:1240": "7.",
  "anya-e1208n:1241": "Yo sattabhumibhujasāsi purohito’pi",
  "anya-e1208n:1242": "Rājūhi laddhamakhilaṃ dhanadhaññarāsiṃ,",
  "anya-e1208n:1243": "Sampattayācakajanassa paricchajitvā",
  "anya-e1208n:1244": "Puññappabandhamabhisañcini bodhihetu; () (Mahāgovindacariyaṃ)",
  "anya-e1208n:1245": "8.",
  "anya-e1208n:1246": "Dhammānusāsi nimināma mahībhujo’pi",
  "anya-e1208n:1247": "Sālaṃ vidhāya mithilāya catummukhaṃ yo,",
  "anya-e1208n:1248": "Acchinnamatthijanapakkhicatuppadānaṃ",
  "anya-e1208n:1249": "Dānaṃ pavattayī purā dadataṃ variṭṭho; () (Nimirājacariyaṃ)",
  "anya-e1208n:1250": "9.",
  "anya-e1208n:1251": "Yo ekarājasutacandakumārabhūto",
  "anya-e1208n:1252": "Muddhābhiseka karaṇāya janehi gacchaṃ,",
  "anya-e1208n:1253": "Saṃvejito savibhave tibhave’pi yaññā-",
  "anya-e1208n:1254": "Vāṭaṃ vidhāya’bhipavattayi dānavaṭṭaṃ; () (Candakumāracariyaṃ)",
  "anya-e1208n:1255": "10.",
  "anya-e1208n:1256": "Yo vatthusāragahaṇena atittarūpo",
  "anya-e1208n:1257": "Bhumissaro’pi sivināma surādhipassa,",
  "anya-e1208n:1258": "Jaccandhavesagahitassa vilocanāni",
  "anya-e1208n:1259": "Uppāṭayitva padadaṃ labhi dibbacakkhū; () (Sivirājacariyaṃ;)",
  "anya-e1208n:1260": "11.",
  "anya-e1208n:1261": "Dānādhimuttiparamo sasapaṇḍito yo",
  "anya-e1208n:1262": "Mittenu sāsiya adhiṭṭhituposathaṅgo,",
  "anya-e1208n:1263": "Aṅgāramuddhani papāta sajīvitāsaṃ",
  "anya-e1208n:1264": "Hitvā dvijassa tanumaṃsapadātukāmo; () (Sasapaṇḍitacariyaṃ; Itidānapāramīṃ)",
  "anya-e1208n:1265": "12.",
  "anya-e1208n:1266": "Yo mātuposakakari bhisamuddharatto",
  "anya-e1208n:1267": "Andhāya hatthidamakena kareṇukāya,",
  "anya-e1208n:1268": "Soṇḍāya suṭṭhugahito’pya’vikaṇḍitassa",
  "anya-e1208n:1269": "Sīlassa khaṇḍanabhayā najanesi kopaṃ; () (Mātuposakacariyaṃ)",
  "anya-e1208n:1270": "13.",
  "anya-e1208n:1271": "Yo bhuridattabhujago’parivammikaṭṭho,",
  "anya-e1208n:1272": "Sīlabbataṃ visadharo samadhiṭṭhahitvā,",
  "anya-e1208n:1273": "Peḷāya khittabhujage ahiguṇṭhikamhi",
  "anya-e1208n:1274": "Sīlassa kuppanabhayena jahāsi kopaṃ; () (Bhuridattacariyaṃ;)",
  "anya-e1208n:1275": "14.",
  "anya-e1208n:1276": "Sīlabbatādivibhavo jalitiddhimā yo",
  "anya-e1208n:1277": "Campeyyanāmabhujago ahiguṇṭhikamhi,",
  "anya-e1208n:1278": "Icchānurūpavicaro camarī’va vālaṃ",
  "anya-e1208n:1279": "Sīlaṃ jugopa napi tabbadhake cukopa; () (Campeyyacariyaṃ;)",
  "anya-e1208n:1280": "15.",
  "anya-e1208n:1281": "Yo cūlabodhivisuto samadiṭṭhahatvā",
  "anya-e1208n:1282": "Sīlabbataṃ vanamupecca vasaṃ piyāya,",
  "anya-e1208n:1283": "Tāyaṃ pasayha gahitāya’pi kāsiraññā",
  "anya-e1208n:1284": "Sīlabbisodhanaparo pajahittha rosaṃ; () (Cūlabodhicariyaṃ)",
  "anya-e1208n:1285": "16.",
  "anya-e1208n:1286": "Yo bhiṃsarūpi mahiso’pi valimukhassa",
  "anya-e1208n:1287": "Āguṃ titikkhamakhīlaṃ parisuddhasilo,",
  "anya-e1208n:1288": "Rukkhaṭṭhayakkhavacanāni paṭikkhipitvā",
  "anya-e1208n:1289": "Taṃ sīlabhaṅgabhayato bhayato mumoca; ()",
  "anya-e1208n:1290": "17.",
  "anya-e1208n:1291": "Yo vuyhamānamapanīya nadīpavāhā",
  "anya-e1208n:1292": "Mittadduhiṃ putasajīvitadānahetu,",
  "anya-e1208n:1293": "Raññā mumoca vadhiyaṃ avikopanena",
  "anya-e1208n:1294": "Sīlassa rūruhariṇo’pi harissavaṇṇo, () (rūrumigarājacariyaṃ;)",
  "anya-e1208n:1295": "18.",
  "anya-e1208n:1296": "Yo dantakaṭṭhasakalehi jaṭākulehi",
  "anya-e1208n:1297": "Kuddhena kuṭajaṭilena katāhisāpo,",
  "anya-e1208n:1298": "Mātaṅganāmamuni sīladhanaṃ jugopa",
  "anya-e1208n:1299": "Sampātasāparipumiddhibalena rakkhaṃ; () (Mātaṅgacariyaṃ;)",
  "anya-e1208n:1300": "19.",
  "anya-e1208n:1301": "Maggāvatiṇṇamadhamaṃ kalhābhīlāsā-",
  "anya-e1208n:1302": "Saṅghaṭṭitobhayarathaṅgamadhammayakkhaṃ,",
  "anya-e1208n:1303": "Kopagginā naparijhāpayamiddhimā yo",
  "anya-e1208n:1304": "Sīlaṃ rarakkha khalu dhammikayakkharājā; () (Dhammādhamma devaputtacariyaṃ;)",
  "anya-e1208n:1305": "20.",
  "anya-e1208n:1306": "Yo porisādavasagassa jayaddisassa",
  "anya-e1208n:1307": "Rañño paṭiññamadhikicca vijivitāso,",
  "anya-e1208n:1308": "Khīttāyudho tadupagamma alīnasatto",
  "anya-e1208n:1309": "Yakkhaṃ damesi nanu sīlavataṃ nidānā; () (Alīnasattacariyaṃ;)",
  "anya-e1208n:1310": "21.",
  "anya-e1208n:1311": "Yo saṅkhapālabhujago nijabhogapūra-",
  "anya-e1208n:1312": "Vyābhaṅgibhārataravāhiti bhojaputte,",
  "anya-e1208n:1313": "Kāruññamāpa abhigantumapādatāya",
  "anya-e1208n:1314": "Sīlassa bhaṅgabhayato’pi hutāsatejo; () (Saṅkhapālacariyaṃ; Iti sīlapāramiṃ;)",
  "anya-e1208n:1315": "22.",
  "anya-e1208n:1316": "Saṅkhāradhammakhaṇabhaṅgasabhāvadassi",
  "anya-e1208n:1317": "Ussāvabinduvilayaṃ’va yudhañjayo yo,",
  "anya-e1208n:1318": "Rājā janassa rudato pavihāya rajjaṃ",
  "anya-e1208n:1319": "Nekkhammapāramimapurayi pabbajitvā; () (Yudhañjaya cariyaṃ;)",
  "anya-e1208n:1320": "23.",
  "anya-e1208n:1321": "Yo somanassavisuto kururājaputto",
  "anya-e1208n:1322": "Dussīlakuṭajaṭilabbacanaṃ paṭicca,",
  "anya-e1208n:1323": "Raññā niyojitavadho vadhakāvakāsaṃ",
  "anya-e1208n:1324": "Laddhānusāsiya’bhinikkhami cattarajjo; () (Somanassa cariyaṃ;)",
  "anya-e1208n:1325": "24.",
  "anya-e1208n:1326": "Yo kāsirājatanujo’pi ayogharākhyo",
  "anya-e1208n:1327": "Īhaṃ bhato ciramayogharavāsahīrū,",
  "anya-e1208n:1328": "Rajjaṃ pahāya paramaṃ pitarā padattaṃ",
  "anya-e1208n:1329": "Nekkhammapāramiparo vanamotarittha; () (Ayogharacariyaṃ;)",
  "anya-e1208n:1330": "25.",
  "anya-e1208n:1331": "Yo pañcakāmaguṇadīpanato’padiṭṭha-",
  "anya-e1208n:1332": "Sambhattamittavacanampi paṭikkhipitvā,",
  "anya-e1208n:1333": "Niddhantakañcananibhacchavi kañcanākhyo",
  "anya-e1208n:1334": "Patvā tapovanamapabbaji bandhavehi; () (Bhisacariyaṃ;)",
  "anya-e1208n:1335": "26.",
  "anya-e1208n:1336": "Pakkhittadaddulanahārurivā’nalamhi",
  "anya-e1208n:1337": "Saṅkhāradhammavisaye paṭivaṭṭitatto,",
  "anya-e1208n:1338": "Yo soṇabhusurasudhī vibhavaṃ pahāya",
  "anya-e1208n:1339": "Pabbajjituṃ sapariso pavanaṃ jagāma; () (Soṇapaṇḍitacariyaṃ; Iti nekkhamma pārami;)",
  "anya-e1208n:1340": "27.",
  "anya-e1208n:1341": "Yo seṇako sudhi pasibbakagabbhasāyiṃ",
  "anya-e1208n:1342": "Vippassi mohakalusikatamānasassa,",
  "anya-e1208n:1343": "Sappaṃ sughoramupadassiya dīghadassī",
  "anya-e1208n:1344": "Paññāsupāramimapūrayi bhurimedho; () (Seṇakapaṇḍita cariyaṃ;)",
  "anya-e1208n:1345": "28.",
  "anya-e1208n:1346": "Yo yaṃ mahosadhasamākhyasudhī sudhīso",
  "anya-e1208n:1347": "Ummaggasaṃvutanisaggavatisamo’pi,",
  "anya-e1208n:1348": "Ummaggato’va sabalaṃ mithilādhināthaṃ",
  "anya-e1208n:1349": "Paññāpajāpatipati riputo mumoca; () (Mahosadhacariyaṃ iti paññā pāramī;)",
  "anya-e1208n:1350": "29.",
  "anya-e1208n:1351": "Vālenu’ḷāravīriyo vīriyena ghoraṃ",
  "anya-e1208n:1352": "Saṃsāradukkhamiva yo kisakālako’pi,",
  "anya-e1208n:1353": "Gambhīrasāgarajalaṃ sapajānukampī",
  "anya-e1208n:1354": "Ussiñcituṃ satatamārahi sattasāro; () (Kālaka cariyaṃ)",
  "anya-e1208n:1355": "30.",
  "anya-e1208n:1356": "Rājāmahādijanako janakundacando",
  "anya-e1208n:1357": "Gambhīrabhurisalilaṃ salilākaraṃ yo,",
  "anya-e1208n:1358": "Sūro’rubāhuvīriyo vīriyaṃ tatāra",
  "anya-e1208n:1359": "Saṃsārasindhutaraṇe taraṇīsarūpo; () (Mahājanakacariyaṃ; Iti vīriyapārami;)",
  "anya-e1208n:1360": "31.",
  "anya-e1208n:1361": "Yo khantitintahadayo yatikhantivādī",
  "anya-e1208n:1362": "Chedāpite’pi sakalaṃ sakalattabhāve,",
  "anya-e1208n:1363": "Samapūtakhantijalamevabhūsaṃ siseca",
  "anya-e1208n:1364": "Vyāpādapāvakapadittakalāburāje; () (Khantivādī cariyaṃ)",
  "anya-e1208n:1365": "32.",
  "anya-e1208n:1366": "Yo dhammapālanaparo susu dhammapālo",
  "anya-e1208n:1367": "Kārāpite’pi vadhakeha’simālakammaṃ,",
  "anya-e1208n:1368": "Āsannatāpanirayamhi patāparāje",
  "anya-e1208n:1369": "Khantiṃ pavattayi manappitakhantimetto; () (Dhammapāla cariyaṃ; Iti khantipāramī;)",
  "anya-e1208n:1370": "33.",
  "anya-e1208n:1371": "Yo antarīpagabhayaṃkarasuṃsumāra-",
  "anya-e1208n:1372": "Muddhāsamappitapado kapirājabhūto,",
  "anya-e1208n:1373": "Dinnaṃ paṭiññamanukubbamanaññalabbhaṃ",
  "anya-e1208n:1374": "Najjā papāta paratīramasaccabhīrū; () (Kapirāja cariyaṃ)",
  "anya-e1208n:1375": "34.",
  "anya-e1208n:1376": "Yo saccapāramiparo vasi paccanāmo",
  "anya-e1208n:1377": "Saccena saccamahīsandhiya saccadassī,",
  "anya-e1208n:1378": "Poriṃ samaggakaraṇiṃ sirijambudīpe",
  "anya-e1208n:1379": "Sampālayaṃ sakalalokamavoca vācaṃ; () (Saccasavbhaya cariyaṃ;)",
  "anya-e1208n:1380": "35.",
  "anya-e1208n:1381": "Yo vaṭṭapotakadijo avirūḷhapakkha-",
  "anya-e1208n:1382": "Pādo’tikhuddakakulāvakagabbhasāyī,",
  "anya-e1208n:1383": "Saccena soḷasakarisamitappadese",
  "anya-e1208n:1384": "Dāvagginibbutimakā thiramāyugantaṃ; () (Vaṭṭapotaka cariyaṃ;)",
  "anya-e1208n:1385": "36.",
  "anya-e1208n:1386": "Yo gijjhakākabakabāṇakabhakkhabhuta-",
  "anya-e1208n:1387": "Bandhu nidāgharavitāpaparikkhayā’pe,",
  "anya-e1208n:1388": "Ritte saramhi parimocayi maccharājā",
  "anya-e1208n:1389": "Saccena’kālajaladāgamapaccayena; () (Maccharāja cariyaṃ;)",
  "anya-e1208n:1390": "37.",
  "anya-e1208n:1391": "Duṭṭhāhidaṭṭhavisavegavimucchitaṃ yo",
  "anya-e1208n:1392": "Maṇḍabbatāpasavaro’rasayaññadattaṃ,",
  "anya-e1208n:1393": "Katvāna saccakiriyaṃ karuṇāya kaṇha-",
  "anya-e1208n:1394": "Dīpāyano muni mumoca tamāpadamhā; () (Kaṇhādīpāyana cariyaṃ;)",
  "anya-e1208n:1395": "38.",
  "anya-e1208n:1396": "Yo porisādavasago sutasomarājā",
  "anya-e1208n:1397": "Rajje tiyojanasate sakajīvite’pi,",
  "anya-e1208n:1398": "Saccaṃ rarakkha nanu saccaparo nirāso",
  "anya-e1208n:1399": "Dinnaṃ paṭissavamubhinnamapānukubbaṃ; () (Sutasomacariyaṃ; Iti saccapāramī;)",
  "anya-e1208n:1400": "39.",
  "anya-e1208n:1401": "Nibbinnarajjavibhavo bhavabhīrūtāya",
  "anya-e1208n:1402": "Yo mūgapakkhabadhirākati mūgapakkho,",
  "anya-e1208n:1403": "Nīte nikhātumapaki sīvathikāvakāse",
  "anya-e1208n:1404": "Daḷhaṃ adhiṭṭhitavataṃ vata nojahāsi; () (Temiyacariyaṃ; Iti adhiṭṭhāna pāramī;)",
  "anya-e1208n:1405": "40.",
  "anya-e1208n:1406": "Mettavihāraparamo piturandhayaṭṭhi",
  "anya-e1208n:1407": "Yo somasommayadayo’pi suvaṇṇasāmo,",
  "anya-e1208n:1408": "Vāḷehi samparivuto pavane vihāri",
  "anya-e1208n:1409": "Mettākhyapāramimapūrayi pāpabhīrū; () (Suvaṇṇasāmacariyaṃ;)",
  "anya-e1208n:1410": "41.",
  "anya-e1208n:1411": "Yo ekarājavisuto bhuvi kāsirājā",
  "anya-e1208n:1412": "Mettākalattadutiyo sakajīvite’pi,",
  "anya-e1208n:1413": "Avachinnarajjavibhāve paṭipakkharāje",
  "anya-e1208n:1414": "Mettāya samphari samaṃ paribhāvitāya; () (Ekarājacariyaṃ; Iti mettā pāramī;)",
  "anya-e1208n:1415": "42.",
  "anya-e1208n:1416": "Yā lomehaṃsavisuto’pi tulāsarikkho",
  "anya-e1208n:1417": "Mānāvamānanakaresu sukhe ca dukkha,",
  "anya-e1208n:1418": "Vāsaṃ cavaṭṭhiparikiṇṇasusānamajjhe",
  "anya-e1208n:1419": "Veraṃ averamanupecca rarakkhu’pekkhaṃ; () (Lomahaṃsacariyaṃ; Iti upekkhāka pakāramiṃ)",
  "anya-e1208n:1420": "43.",
  "anya-e1208n:1421": "So bodhiyā’bhiniyato paripakkañāṇo",
  "anya-e1208n:1422": "Buddhaṅkuro’pacitapāramitābalena,",
  "anya-e1208n:1423": "Nijjhāmataṇha’sitakañjakkhuppipāsa-",
  "anya-e1208n:1424": "Lokantarorunirayesu na jātu jāto; ()",
  "anya-e1208n:1425": "44.",
  "anya-e1208n:1426": "Nālattha paṇḍakanapuṃsakamūgapakkha-",
  "anya-e1208n:1427": "Chaccandhajātibadhiritthijaḷattabhāvaṃ,",
  "anya-e1208n:1428": "So makkhikāmakasakutthakipillikādi-",
  "anya-e1208n:1429": "Jātyā napātubhavi kīṭapaṭaṅakgajātyā; ()",
  "anya-e1208n:1430": "45.",
  "anya-e1208n:1431": "Nālattha gandhagajato puthulatta bhāvaṃ",
  "anya-e1208n:1432": "Nālattha vaṭṭasusukā sukhumanta bhāvaṃ,",
  "anya-e1208n:1433": "Nālattha umdanamammanakatta bhāvaṃ",
  "anya-e1208n:1434": "Nālattha evamatihīnataratta bhāvaṃ;",
  "anya-e1208n:1435": "46.",
  "anya-e1208n:1436": "Nāhosi mātuvadhako pitughātako vā",
  "anya-e1208n:1437": "Nāhosi saṅghabhiduro arahantaghāto,",
  "anya-e1208n:1438": "Nāhosi duṭṭhahadayena tathāgatassa",
  "anya-e1208n:1439": "Nāhosi saṃjananako rudhirassa kāye; ()",
  "anya-e1208n:1440": "47.",
  "anya-e1208n:1441": "Kammaṃ phakhalaṃ tadubhayaṃ paṭibāhino ye",
  "anya-e1208n:1442": "Ucchedadiṭṭhigatikā vihariṃsu tesaṃ,",
  "anya-e1208n:1443": "Laddhiṃ kadāci naparāmasi saddahāno",
  "anya-e1208n:1444": "Kammaṃ phalaṃ niyatabodhiparāyaṇo so; ()",
  "anya-e1208n:1445": "48.",
  "anya-e1208n:1446": "Yasmiṃ bhave bhavati nāmacatukkamattaṃ",
  "anya-e1208n:1447": "Tatrā’pi puññakaraṇattha masaññasatte,",
  "anya-e1208n:1448": "Aṭṭhānato napaṭisandhimagaṇhi suddhā-",
  "anya-e1208n:1449": "Vāsesu pañcasu kadāci papañcabhīrū; ()",
  "anya-e1208n:1450": "49.",
  "anya-e1208n:1451": "Buddhaṅkuro niyatabodhipado kadāci",
  "anya-e1208n:1452": "Dīghāyukesu’pibhavesu sukhānapekho,",
  "anya-e1208n:1453": "Katvā’dhimuttivacanaṃ idha jīvaloke",
  "anya-e1208n:1454": "Nibbatti so tidasapāramipūraṇatthaṃ; ()",
  "anya-e1208n:1455": "50.",
  "anya-e1208n:1456": "Iccevaṃ so purisanisabho duppavesassa bodhi-",
  "anya-e1208n:1457": "Pāsādassā’vataraṇasamattiṃsatisseṇirūpaṃ,",
  "anya-e1208n:1458": "Nipphādento parahitarato pāramīdhammajātaṃ",
  "anya-e1208n:1459": "Saṃsāre saṃsari cirataraṃ ghoradukkhaṃ titikkhaṃ; ()",
  "anya-e1208n:1460": "Iti medhānandābhidhānena yatinā viracite sakalakavijana hadayānanda dānanidāne jinavaṃsadīpe durenidāne pāramidhammābhisaṅkharaṇa pavatti paridīpo catuttho saggo.",
  "anya-e1208n:1461": "1.",
  "anya-e1208n:1462": "Atthavattapadaṃ nānāvaṇṇamaṇṇavajānvitaṃ,",
  "anya-e1208n:1463": "Patthyāvattamivāhosi jetuttarapuraṃ pure; () (Silesa bandhanaṃ;)",
  "anya-e1208n:1464": "2.",
  "anya-e1208n:1465": "Parikhāmekhalādāma baddhapākārasoṇinī,",
  "anya-e1208n:1466": "Rarāja rājadhānī sā vadhūva patimaṇḍitā; ()",
  "anya-e1208n:1467": "3.",
  "anya-e1208n:1468": "Maṇisiṅgaṃsumālābhi bālaṃsumālivibbhamaṃ,",
  "anya-e1208n:1469": "Sasaṅkamaṇḍalaṃ tasmiṃ palamhesā’bhīsārikā; ()",
  "anya-e1208n:1470": "4.",
  "anya-e1208n:1471": "Indirāmandirā’mandamaṇimandirasālinī,",
  "anya-e1208n:1472": "Hemaddhajāvali tasmiṃ kiḷāpayi kalāpino; ()",
  "anya-e1208n:1473": "5.",
  "anya-e1208n:1474": "Rarāja nāgarājānaṃ kappitābharaṇehi ca,",
  "anya-e1208n:1475": "Dāṭhāhi dānadhārāhi meghavacchantā’va sā purī; ()",
  "anya-e1208n:1476": "6.",
  "anya-e1208n:1477": "Turaṅganikaroṇḍutadhulidhūsaritambaraṃ,",
  "anya-e1208n:1478": "Nivāritātapaṃraṅgavitānassirimāhari; ()",
  "anya-e1208n:1479": "7.",
  "anya-e1208n:1480": "Nīlasevāladhammillā samphullakamalā’nanā,",
  "anya-e1208n:1481": "Tahimuppalalola’kkhī haṃsapīnapayodharā; ()",
  "anya-e1208n:1482": "8.",
  "anya-e1208n:1483": "Kiñjakkharājirasānāruddharodhanitambinī,",
  "anya-e1208n:1484": "Bhiṅgālimaṇimañjirā nārī’vā’suṃ sarojinī; () (Silesa bandhanaṃ;)",
  "anya-e1208n:1485": "9.",
  "anya-e1208n:1486": "Kevakalaṃ kapparukkhehi vinā sā rājadhānya’hu,",
  "anya-e1208n:1487": "Visāṇārājadhānī’va sabbasampattisālinī; ()",
  "anya-e1208n:1488": "10.",
  "anya-e1208n:1489": "Kadāci purisājañño rājā’hosi pure tahiṃ,",
  "anya-e1208n:1490": "Vessantaro’tināmena vissuto bhuvanattaye; ()",
  "anya-e1208n:1491": "11.",
  "anya-e1208n:1492": "Kumāro’va samāno so dānakīḷāparāyaṇo,",
  "anya-e1208n:1493": "Kāyūpagāni dhātīnaṃ ratanābharaṇāni’pi; ()",
  "anya-e1208n:1494": "12.",
  "anya-e1208n:1495": "Khaṇḍākhaṇḍaṃ karitvāna navakkhantuṃ kapariccaji,",
  "anya-e1208n:1496": "Evaṃ bāhiravatthūnidadanto aṭṭhavassiko; ()",
  "anya-e1208n:1497": "13.",
  "anya-e1208n:1498": "Pāsādamabhirīhitvā sonisajjā’bhiyācanaṃ,",
  "anya-e1208n:1499": "Dassāmī’ti vicintesi sisakkhimaṃsalohitaṃ; ()",
  "anya-e1208n:1500": "14.",
  "anya-e1208n:1501": "Sukhedhito mahāsatto sukkapakkhe’va candimā,",
  "anya-e1208n:1502": "Pālesi dasadhammena patvā rajjasiriṃ pajaṃ; ()",
  "anya-e1208n:1503": "15.",
  "anya-e1208n:1504": "Nisajjo paripāsāde so rājā ekadā raho,",
  "anya-e1208n:1505": "Kāmānaṃ saṅkilesañca vokārādīnavaṃ sari; ()",
  "anya-e1208n:1506": "16.",
  "anya-e1208n:1507": "Pabbajjāhirato rājā nibbinto vibhavebhave,",
  "anya-e1208n:1508": "Sampattisāramādāya hitvā rajjasiriṃ varaṃ; ()",
  "anya-e1208n:1509": "17.",
  "anya-e1208n:1510": "Mattamātaṅgarājā’va aggipajjalakānanā,",
  "anya-e1208n:1511": "Rudato ñātisaṅakghassa agārasmā’bhi nikkhamī; ()",
  "anya-e1208n:1512": "18.",
  "anya-e1208n:1513": "Campakāsokavakulatarusaṇḍasumaṇḍitaṃ,",
  "anya-e1208n:1514": "Sikhaṇḍimaṇḍalākhaṇḍakīḷaṃ kokilakūjanaṃ; ()",
  "anya-e1208n:1515": "19.",
  "anya-e1208n:1516": "Anekamigapakkhīnamāsayaṃ salilāsayaṃ,",
  "anya-e1208n:1517": "Vīkāsakusumāmodappavāsitasamīraṇaṃ; ()",
  "anya-e1208n:1518": "20.",
  "anya-e1208n:1519": "Madhumattā’liṅdhaṅkāranibbhara’mburuhākaraṃ,",
  "anya-e1208n:1520": "Sampātanijjharā’rāvagambhīrabhuribhūdharaṃ; ()",
  "anya-e1208n:1521": "21.",
  "anya-e1208n:1522": "Pavavekakkhamaṃ vaṅkapabbhāraṃ girigabbharaṃ,",
  "anya-e1208n:1523": "Duppavesapakathaṃ vaṅkagirināmatapovanaṃ; ()",
  "anya-e1208n:1524": "22.",
  "anya-e1208n:1525": "Patvā laddhe’sipabbajjā kavilāso so mahībhujo,",
  "anya-e1208n:1526": "Caranto brahmacariyaṃ cirassaṃ vītināmayi; ()",
  "anya-e1208n:1527": "23.",
  "anya-e1208n:1528": "Tassarañño mahesipi maddīnāma sukhedhitā,",
  "anya-e1208n:1529": "Puttadhītūbhisaddhiṃ taṃ tapovanamupāvisi; ()",
  "anya-e1208n:1530": "24.",
  "anya-e1208n:1531": "Mahiccho pūjakovippo tadā bīgacchadassano,",
  "anya-e1208n:1532": "Yena vessantarosattasāro tenupasaṅkami; ()",
  "anya-e1208n:1533": "25.",
  "anya-e1208n:1534": "Attho kammakarehī’ti jarājajjaritassa me,",
  "anya-e1208n:1535": "Puttañcadhītaraṃ yācī dhīraṃ patvā dayāparaṃ; ()",
  "anya-e1208n:1536": "26.",
  "anya-e1208n:1537": "Ubho kaṇhājinaṃ jāliṃ sasenahabhārabhājanaṃ,",
  "anya-e1208n:1538": "Sammāsambodhikāmo so taṇhādāsabyamuttiyā; ()",
  "anya-e1208n:1539": "27.",
  "anya-e1208n:1540": "Dakkhiṇodakasamputajūjaka’ñjalibhājane,",
  "anya-e1208n:1541": "Samappayittha bandhitvā agamā’dāya niddayo; ()",
  "anya-e1208n:1542": "28.",
  "anya-e1208n:1543": "Dānādhimuttīvīmaṃsī vippākappenu’pāgato,",
  "anya-e1208n:1544": "Saṃyāci devarājā’tha maddideviṃ patibbataṃ; ()",
  "anya-e1208n:1545": "29.",
  "anya-e1208n:1546": "Dakkhiṇodakaniddhotahattho so dakkhiṇodakaṃ,",
  "anya-e1208n:1547": "Katvā devesavippassa deviṃ devo pariccaji; ()",
  "anya-e1208n:1548": "30.",
  "anya-e1208n:1549": "Sattakkhattuṃ pakampittha tassa pāramitejasā,",
  "anya-e1208n:1550": "Sādhusādhūti pattānumodantī’va mahīvadhū; ()",
  "anya-e1208n:1551": "31.",
  "anya-e1208n:1552": "Iccevaṃ purisārañño paripācinapāramī,",
  "anya-e1208n:1553": "Maṇiraṃsismujjota pāsādasatalaṅkate; ()",
  "anya-e1208n:1554": "32.",
  "anya-e1208n:1555": "Mandamandāniloṇḍūta pañcavaṇṇaddhajālīnaṃ,",
  "anya-e1208n:1556": "Maṇikiṃkiṇijālānurāvasotarasāyane; ()",
  "anya-e1208n:1557": "33.",
  "anya-e1208n:1558": "Dibbehi naccagītehi vāditehi manorame,",
  "anya-e1208n:1559": "Kandappamaṇḍapākāra raṅgamaṇḍapamaṇḍite; ()",
  "anya-e1208n:1560": "34.",
  "anya-e1208n:1561": "Dibbantadibbarājūnaṃ indacāpasatehi’va,",
  "anya-e1208n:1562": "Cūḷāmaṇīmarīcihī sambādhīkaḷita’mbare; ()",
  "anya-e1208n:1563": "35.",
  "anya-e1208n:1564": "Accharāhi kucañcandanamitaṅgīhi dūrato,",
  "anya-e1208n:1565": "Vidhūtacandikārāji cārucāmara mārute; ()",
  "anya-e1208n:1566": "36.",
  "anya-e1208n:1567": "Suttappabuddhaposo’va tusite tidasālaye,",
  "anya-e1208n:1568": "Tato cavitvā nibbatti hutvā santusita’vhayo; ()",
  "anya-e1208n:1569": "37.",
  "anya-e1208n:1570": "Dibbesu pañcakāmesu vasanto tusitālaye,",
  "anya-e1208n:1571": "Pañcindriyāni lokekalocano paricārayi; ()",
  "anya-e1208n:1572": "38.",
  "anya-e1208n:1573": "Tadā dasasahassesu cakkavāḷesu devatā,",
  "anya-e1208n:1574": "Ekattha sannipatitā sutvā buddhahaḷāhaḷaṃ; ()",
  "anya-e1208n:1575": "39.",
  "anya-e1208n:1576": "Teno’pasaṅkamitvāna yenā’si purisuttamo,",
  "anya-e1208n:1577": "Katvā tabbadanambhojaṃ nayanālikulālayaṃ; ()",
  "anya-e1208n:1578": "40.",
  "anya-e1208n:1579": "Cūḷāmaṇimayukhambutiddhotacaraṇāsane,",
  "anya-e1208n:1580": "Baddhañjalipuṭambhojamakulāti samappayuṃ; ()",
  "anya-e1208n:1581": "41.",
  "anya-e1208n:1582": "Cakkavattipadaṃ sakkamārabrahmapadatayā,",
  "anya-e1208n:1583": "Nakho mārisa patthetvā pāramī paripācitā; ()",
  "anya-e1208n:1584": "42.",
  "anya-e1208n:1585": "Veneyyabandhubhutena sammāsambodhimicchatā,",
  "anya-e1208n:1586": "Tayā mārisa kicchena pūritā dasapāramī; ()",
  "anya-e1208n:1587": "43.",
  "anya-e1208n:1588": "Sadevakassa lokassa hitāya mātukucchiyaṃ,",
  "anya-e1208n:1589": "Uppajjatūti yāciṃsu taṃdhīraṃ karuṇāparaṃ; ()",
  "anya-e1208n:1590": "44.",
  "anya-e1208n:1591": "Satavassāyuheṭṭhāpi uddhaṃ sahasahassato,",
  "anya-e1208n:1592": "Yasmā akālo buddhānaṃ tasmā kālaṃ vipassi so; ()",
  "anya-e1208n:1593": "45.",
  "anya-e1208n:1594": "Yasmā aññesu dīpesu sambuddhā nopapajjare,",
  "anya-e1208n:1595": "Jāyanti jambudīpasmiṃ tasmā dīpaṃ vipassi so; ()",
  "anya-e1208n:1596": "46.",
  "anya-e1208n:1597": "Yasmā milakkhadesesu nūppajjanti tathāgatā,",
  "anya-e1208n:1598": "Jāyare majjhime dese tasmādesaṃ vipassi so; ()",
  "anya-e1208n:1599": "47.",
  "anya-e1208n:1600": "Yasmā najāyare vessasuddatvayesu jāyare,",
  "anya-e1208n:1601": "Khantiye brāhmaṇe buddhā kulaṃ tasmā vipassi so; ()",
  "anya-e1208n:1602": "48.",
  "anya-e1208n:1603": "Yasmā anaññavisayā kucchi sambuddhamātuyā,",
  "anya-e1208n:1604": "Tasmā āyuparicchedavasena passi mātaraṃ; ()",
  "anya-e1208n:1605": "49.",
  "anya-e1208n:1606": "Lokekalocano evaṃ katvā pañcāvalokanaṃ,",
  "anya-e1208n:1607": "Tāsaṃ paṭiññaṃ pādāsi karuṇāpuṇṇamānaso; ()",
  "anya-e1208n:1608": "50.",
  "anya-e1208n:1609": "Tappādatāmarasacumbita moḷimālā",
  "anya-e1208n:1610": "Sampattadevaparisā’ntaradhāyi tāva,",
  "anya-e1208n:1611": "Ogayha nandanavanaṃ tusitādhirājā",
  "anya-e1208n:1612": "Tamhā cavī matidayādayināsabhāyo; ()",
  "anya-e1208n:1613": "Iti medhānandābhidhānenayatinā viracite sakalakavijana hadayānandadānatidāne jinavaṃsadīpe durenidāne vessantaracariyappabhutidevārādhanā pavatti paridīpo pañcamo saggo.",
  "anya-e1208n:1614": "Jinavaṃsadīpe dūrenidāna bhāgo paṭhamo.",
  "anya-e1208n:1615": "1.",
  "anya-e1208n:1616": "Yā sattasārapabhavā sirijambudīpe",
  "anya-e1208n:1617": "Phītā’marāvatipurī’va purīvataṃsā,",
  "anya-e1208n:1618": "Ādiccavaṃsikanarindapaveṇi bhūmi",
  "anya-e1208n:1619": "Lakkhyālayā kapilavatthupurī pure’si; ()",
  "anya-e1208n:1620": "2.",
  "anya-e1208n:1621": "Vaṇṇehi kaṇṇasukhasaddarasehi jāta-",
  "anya-e1208n:1622": "Rūpehi atthavisarehi yatīhi yuttā,",
  "anya-e1208n:1623": "Yā rājadhāni puthupāṇagaṇappadehi",
  "anya-e1208n:1624": "Āsī (vasantatilakā) racanā yatheva; () (Silesa bandhanaṃ;)",
  "anya-e1208n:1625": "3.",
  "anya-e1208n:1626": "Pācīdisābhujalatāya mahīyuvatyā",
  "anya-e1208n:1627": "Sannaddhasaṅkhavalayassirimāvahantaṃ,",
  "anya-e1208n:1628": "Yassā sudhāsuparikammakataṃ rarāja",
  "anya-e1208n:1629": "Pākāracakkamacalaṃ makuṭānukāraṃ; ()",
  "anya-e1208n:1630": "4.",
  "anya-e1208n:1631": "Yassā rarāja parikhā nagarindirāya",
  "anya-e1208n:1632": "Kiñjakkhiñjaritatīradasābhirāmā,",
  "anya-e1208n:1633": "Saṃsibbitālivittīmaṇitantupantī",
  "anya-e1208n:1634": "Pākārasoṇibharato galitambaraṃ’va; ()",
  "anya-e1208n:1635": "5.",
  "anya-e1208n:1636": "Kandappadappamadirāmadamattadhuttā",
  "anya-e1208n:1637": "Mandānileritasunīlalatāvitānaṃ,",
  "anya-e1208n:1638": "Yasmiṃ vilolanayanañjalipiyamānaṃ",
  "anya-e1208n:1639": "Āpānabhuminibhamopavanaṃbhajiṃsu; ()",
  "anya-e1208n:1640": "6.",
  "anya-e1208n:1641": "Mattaṅganāya navayobbanagabbitāya",
  "anya-e1208n:1642": "Raṅgālayaggamaṇidappaṇabimbitehi,",
  "anya-e1208n:1643": "Yā rājadhāni ghanapīnapayodharehi",
  "anya-e1208n:1644": "Sommānanehi bhaji mānasavāpisobhaṃ; ()",
  "anya-e1208n:1645": "7.",
  "anya-e1208n:1646": "Saṅkappitābharaṇaraṃsi sateratālī",
  "anya-e1208n:1647": "Dāṭhābalākavisarā madavuṭṭhidhārā,",
  "anya-e1208n:1648": "Yasmiṃ pure gharamayūrakulaṃ akāle",
  "anya-e1208n:1649": "Kīḷāpayiṃsu varavāraṇavārivāhā; ()",
  "anya-e1208n:1650": "8.",
  "anya-e1208n:1651": "Pākāracakkabahiniggata muggarāgaṃ",
  "anya-e1208n:1652": "Yasmiṃ turaṅganikaruddhaṭadhūlijālaṃ,",
  "anya-e1208n:1653": "Racchāvatārajanatāya khaṇaṃ janesi",
  "anya-e1208n:1654": "Bhītiṃ padittapalayānalajālasobhaṃ; ()",
  "anya-e1208n:1655": "9.",
  "anya-e1208n:1656": "Yasmiṃ vimānamaṇisiṅgajutippabandha-",
  "anya-e1208n:1657": "Sañcumbitaṃ jitaraviṃ hariṇḍakabimbaṃ,",
  "anya-e1208n:1658": "Nārījanānanasarojakatāvamānaṃ",
  "anya-e1208n:1659": "Kodhābhibhutamiva vaṇṇavikāramāpa; ()",
  "anya-e1208n:1660": "10.",
  "anya-e1208n:1661": "Yatthissarehi samadhiggahitāni tuṅga-",
  "anya-e1208n:1662": "Kelāsakuṭadhavalāti manoharāti,",
  "anya-e1208n:1663": "Niccaṃ sudhāsuparikammakatāni cā’suṃ",
  "anya-e1208n:1664": "Lakkhīniketananibhāni niketanāni; ()",
  "anya-e1208n:1665": "11.",
  "anya-e1208n:1666": "Yatthindanilamaṇimāpitamaṇḍapagge",
  "anya-e1208n:1667": "Hemaddhajāvaliparibbhamaṇaṃka puramhi,",
  "anya-e1208n:1668": "Jīmūtakūṭapamukhe satavijjumālā-",
  "anya-e1208n:1669": "Līlāvahaṃ virahinīnamaghaṃ janesi; ()",
  "anya-e1208n:1670": "12.",
  "anya-e1208n:1671": "Sañjhānurāgamaṇitoraṇadīdhitīhi",
  "anya-e1208n:1672": "Bhinnandhakāranikarā’khilanāgarānaṃ,",
  "anya-e1208n:1673": "Yā rājadhāni janayantipi tuṅgatuṭṭhiṃ",
  "anya-e1208n:1674": "Pītyā navāsi rajanīsma bhisārikānaṃ; ()",
  "anya-e1208n:1675": "13.",
  "anya-e1208n:1676": "Sevālakesarasamākulatīrabhāgā",
  "anya-e1208n:1677": "Samphullarattapadumuppalakallahārā,",
  "anya-e1208n:1678": "Haṃsālisārasasamosaraṇābhirāmā",
  "anya-e1208n:1679": "Yasmiṃ sunimmalajalā kamalākarāsuṃ; ()",
  "anya-e1208n:1680": "14.",
  "anya-e1208n:1681": "Yasmiṃpure kulavadhūvadanambujānaṃ",
  "anya-e1208n:1682": "Laddhuṃ nirūpamasiriṃ bhusamussahantā,",
  "anya-e1208n:1683": "Yāvajja setasarasiruhasītaraṃsī",
  "anya-e1208n:1684": "Aññoññabaddhapaṭighā’va vajanti nāsaṃ; ()",
  "anya-e1208n:1685": "15.",
  "anya-e1208n:1686": "Yasmiṃ suvaṇṇamakaṇirūpiyavaṃsavaṇṇa-",
  "anya-e1208n:1687": "Muttāpavāḷacajirehi mahārahehi,",
  "anya-e1208n:1688": "Nānāpaṇā sukhumakāsikasāṇahaṅga-",
  "anya-e1208n:1689": "Koseyyakhomavasanehi’bhavuṃ papuṇṇā; ()",
  "anya-e1208n:1690": "16.",
  "anya-e1208n:1691": "Cakkāsisattidhanukuntagadādibhatthā",
  "anya-e1208n:1692": "Sannaddhahemakavacā vijitārivaggā,",
  "anya-e1208n:1693": "Saṅgāmasāgarasamuttaraṇātisurā",
  "anya-e1208n:1694": "Yodhā yahiṃ puravare akariṃsu rakkhaṃ; ()",
  "anya-e1208n:1695": "17.",
  "anya-e1208n:1696": "Phūṭṭhā ka vāṭanikaṭe maṇimandirānaṃ",
  "anya-e1208n:1697": "Kappāsapaṭṭadhavalā saradabbharājī,",
  "anya-e1208n:1698": "Yasmiṃ khaṇaṃ javanikāsirimādadhānā",
  "anya-e1208n:1699": "Thīnaṃ jugopa madhupehi mukhambujāni; ()",
  "anya-e1208n:1700": "18.",
  "anya-e1208n:1701": "Nibbiddhavīthivisarehi susajjitehi",
  "anya-e1208n:1702": "Niccussavāya puramussitatorasehi,",
  "anya-e1208n:1703": "Bhogindabhoganikarehi rasātalaṃ’va",
  "anya-e1208n:1704": "Yaṃ sampasāritaphaṇehi babhuva rammaṃ; ()",
  "anya-e1208n:1705": "19.",
  "anya-e1208n:1706": "Yasmiṃpure vivaṭamandirajālakānaṃ",
  "anya-e1208n:1707": "Uddhūtadhulimalinīkaḷitālakānaṃ,",
  "anya-e1208n:1708": "Nārinamindurucīrānana dappaṇesu",
  "anya-e1208n:1709": "Lokassa locanamaṇi paṭibimbitā’suṃ; ()",
  "anya-e1208n:1710": "20.",
  "anya-e1208n:1711": "Gambhīrasaṅkhapaṭabhaddhanibhūrighosaṃ",
  "anya-e1208n:1712": "Kelāsakūṭadhavalālayapheṇapiṇḍaṃ,",
  "anya-e1208n:1713": "Yaṃ puṇṇasattaratanaṃ purakhīrasindhuṃ",
  "anya-e1208n:1714": "Lakkhī alaṅkari turaṅgataraṅgavegaṃ; ()",
  "anya-e1208n:1715": "21.",
  "anya-e1208n:1716": "Reṇuppabandhamalinaṃ kavanarājinīlaṃ",
  "anya-e1208n:1717": "Madhavātimattamadhupaṃ padumābhirāmaṃ,",
  "anya-e1208n:1718": "Yaṃ rājahaṃsabhajitaṃ avatiṇṇalokaṃ",
  "anya-e1208n:1719": "Āsi puraṃ vikacakañjavanaṃ yatheva; () (Silesabandhanaṃ;)",
  "anya-e1208n:1720": "22.",
  "anya-e1208n:1721": "Yasmiṃpuramhi ratanujjalanīlakaṇṭhā",
  "anya-e1208n:1722": "Rāgāvamadditadharā’vivaṭadvijāli,",
  "anya-e1208n:1723": "Āsuṃpayodharabharā’viraḷappadesā",
  "anya-e1208n:1724": "Sampattavuṭṭhidivasāviyamātugāmā; () (Silesabandhanaṃ;)",
  "anya-e1208n:1725": "23.",
  "anya-e1208n:1726": "Dhammānudhammapaṭipatti parāyaṇassa",
  "anya-e1208n:1727": "Saṃsārabhīrukajanassa tapovanābhā,",
  "anya-e1208n:1728": "Yā rājadhāni pacurandhaputhujjanānaṃ",
  "anya-e1208n:1729": "Āpānabhumiva babhūvu’bhayappakārā; ()",
  "anya-e1208n:1730": "24.",
  "anya-e1208n:1731": "Buddhaṅkurassa ravivaṃsapabhaṅkarassa",
  "anya-e1208n:1732": "Sammā sukhānubhāvanāya subhumibhutā,",
  "anya-e1208n:1733": "Bho yādisi kapilavatthupuri pure’si",
  "anya-e1208n:1734": "Dhammassabhāvamadhunā paridīpaye sā; ()",
  "anya-e1208n:1735": "25.",
  "anya-e1208n:1736": "Tasmiṃ babhūva nagare nagarādhirāje",
  "anya-e1208n:1737": "Rājā sunīticaturo catusaṅakgahehi,",
  "anya-e1208n:1738": "Dhammena sabbajanarañjanako kadāci",
  "anya-e1208n:1739": "Suddhodanavhavisuto ravivaṃsaketu; ()",
  "anya-e1208n:1740": "26.",
  "anya-e1208n:1741": "Disvā’vatārakalusikatamattabhāvaṃ",
  "anya-e1208n:1742": "Ukkaṇṭhite’va kamalā kamalāpatissa,",
  "anya-e1208n:1743": "Bhūpālipālibhajitaṃ caraṇāravindaṃ",
  "anya-e1208n:1744": "Saṃsevi yassa ravivaṃsadhajassa rañño; ()",
  "anya-e1208n:1745": "27.",
  "anya-e1208n:1746": "Yassā’vanīsakavino kavikaṇṭhabhusā",
  "anya-e1208n:1747": "Vāṇivadhū madhurakomakalakattavāṇī,",
  "anya-e1208n:1748": "Patvā catummukhamukhambujakānanamhā",
  "anya-e1208n:1749": "Haṃsīva mānasataḷākamalaṅkarittha; ()",
  "anya-e1208n:1750": "28.",
  "anya-e1208n:1751": "Sabbāridappamathanopari ekadhatvā",
  "anya-e1208n:1752": "Ajjhattikāriparājiyamappasayhaṃ,",
  "anya-e1208n:1753": "Saṃsuddhacittanikase nisitena tāva",
  "anya-e1208n:1754": "Paññāyudhena avadhittha mahībhujo yo; ()",
  "anya-e1208n:1755": "29.",
  "anya-e1208n:1756": "Yasmā mahīpatimahīdharato upekkhā-",
  "anya-e1208n:1757": "Veḷātalāvadhi dayāsalilena puṇṇā,",
  "anya-e1208n:1758": "Mettāsavanti pabhavā muditumimālā",
  "anya-e1208n:1759": "Ajjhottharittha bhuvanattayagaṃjanoghaṃ; ()",
  "anya-e1208n:1760": "30.",
  "anya-e1208n:1761": "Sampannadānasadanambudharehi yassa",
  "anya-e1208n:1762": "Dānādhimuttiparamassa manodahesu,",
  "anya-e1208n:1763": "Taṇhātaṭāni kapaṇaddhikayācakānaṃ",
  "anya-e1208n:1764": "Hinnāni sattaratanambunipātanena; ()",
  "anya-e1208n:1765": "31.",
  "anya-e1208n:1766": "Yassindanīlanayanaṃ rajatāvadāta-",
  "anya-e1208n:1767": "Dantaṃ suvaṇṇavadanañca pavāḷasīsaṃ,",
  "anya-e1208n:1768": "Muttāmayaṅgavayavaṃ ratanehi nānā",
  "anya-e1208n:1769": "Dehaṃ sumāpitamivāsi pitāmahena; () (Sīlesabandhanaṃ)",
  "anya-e1208n:1770": "32.",
  "anya-e1208n:1771": "Yassātipaṇḍarayasovisaro’sadhīso",
  "anya-e1208n:1772": "Saṅekkācitānanasaro’rinarādhipānaṃ,",
  "anya-e1208n:1773": "Sokandhakārabhiduro ripurājinīnaṃ",
  "anya-e1208n:1774": "Āsāgarantapathaviṃ paridhikarittha; ()",
  "anya-e1208n:1775": "33.",
  "anya-e1208n:1776": "Rājaññachappadakulaṃ sakalaṃ padesa-",
  "anya-e1208n:1777": "Rajjādhipaccamakarandarasābhilāsaṃ,",
  "anya-e1208n:1778": "Yassattabhāvakamalākaraphullitāni",
  "anya-e1208n:1779": "Saṃsevi cārucaraṇambūruhāni bhatyā; ()",
  "anya-e1208n:1780": "34.",
  "anya-e1208n:1781": "Setātapattamiva vissutakittipuñjaṃ",
  "anya-e1208n:1782": "Katvā’sipattamiva pāvakabhīmatejaṃ,",
  "anya-e1208n:1783": "Yasmiṃ sarajjamanusāsati sesabhūpā",
  "anya-e1208n:1784": "Chattāsibhūsitakarā sakakiṅkarā’va; ()",
  "anya-e1208n:1785": "35.",
  "anya-e1208n:1786": "Dvārāni’nekakapaṇḍikayācakānaṃ",
  "anya-e1208n:1787": "Ugghāṭitopya’virataṃ ratanālayesu,",
  "anya-e1208n:1788": "Saddhādisattadhanarakkhaṇatapparo saṃ",
  "anya-e1208n:1789": "Dvārattayaṃ pidahi yo kapilādhinātho; ()",
  "anya-e1208n:1790": "36.",
  "anya-e1208n:1791": "Yassussitaddhanueṇo pabalārivaggaṃ",
  "anya-e1208n:1792": "Vissaṭṭhābāṇavisarabbisamubbahanto,",
  "anya-e1208n:1793": "Bhasmikari karikarāyatapīnabāhu-",
  "anya-e1208n:1794": "Sappo suphoṭhitajiyāpariphandajivho; ()",
  "anya-e1208n:1795": "37.",
  "anya-e1208n:1796": "Lakkhīnidhānanagaraṇṇavapātubhūto",
  "anya-e1208n:1797": "Mantindakūṭasikharīvalayāvuto yo,",
  "anya-e1208n:1798": "Vālaggamattampi rājasiṇerurājā",
  "anya-e1208n:1799": "Kodhānilena ripuraññamakampiyo’si; ()",
  "anya-e1208n:1800": "38.",
  "anya-e1208n:1801": "Bhasmikatākhīlavipakkhanarindakaṭṭho",
  "anya-e1208n:1802": "Kodhānalo sarasamīraṇabhāvitopi,",
  "anya-e1208n:1803": "Nibbāyi paghgaritabappajalehi yassa",
  "anya-e1208n:1804": "Lolabbilocanaghaṭehi vipakkhathīnaṃ; ()",
  "anya-e1208n:1805": "39.",
  "anya-e1208n:1806": "Sannītimaggajalituggamatippadīpo",
  "anya-e1208n:1807": "Kittippabandhadhavalīkatajivaloko,",
  "anya-e1208n:1808": "Rājindamoḷimaṇilaṅkatapādapīṭho",
  "anya-e1208n:1809": "Dhammena rajjamanusāsi ciraṃ sarājā; ()",
  "anya-e1208n:1810": "40.",
  "anya-e1208n:1811": "Tassatipīvarapayodharabhaddakumbha-",
  "anya-e1208n:1812": "Dvandātibhāraviraḷīkatamajjhabhāgā,",
  "anya-e1208n:1813": "Niddosabālaravimaṇḍalacārugaṇḍā",
  "anya-e1208n:1814": "Dibbaccharājitavirājitarūpasobhā; ()",
  "anya-e1208n:1815": "41.",
  "anya-e1208n:1816": "Samphullanīlakamalāmalanīlanettā",
  "anya-e1208n:1817": "Olambamānamaṇikuṇḍalalambakaṇṇā,",
  "anya-e1208n:1818": "Muttāvalivadasanāvali haṃsadhenu-",
  "anya-e1208n:1819": "Helāpahāsagamanā muducāruvāṇī; ()",
  "anya-e1208n:1820": "42.",
  "anya-e1208n:1821": "Bimbādharā jaladharāyatakesapāsā",
  "anya-e1208n:1822": "Sovaṇṇadappaṇanibhānanacandabimbā,",
  "anya-e1208n:1823": "Sannīrapupphamakuḷopamacārujaṅghā",
  "anya-e1208n:1824": "Kandappa maṅgalasilātalasoṇibhāgā; ()",
  "anya-e1208n:1825": "43.",
  "anya-e1208n:1826": "Nābhālavāḷaruhanīlatamālavallī-",
  "anya-e1208n:1827": "Līlāvinaddhanavakomalaromarājī,",
  "anya-e1208n:1828": "Lāvaṇṇavāridhitaraṅgabhujā’bhinīla-",
  "anya-e1208n:1829": "Subbhulatāmakaraketanacāparūpā; ()",
  "anya-e1208n:1830": "44.",
  "anya-e1208n:1831": "Bhupālavaṃsakamalākararājabhaṃsi",
  "anya-e1208n:1832": "Māyāvadhu iva sujampatino sujātā,",
  "anya-e1208n:1833": "Candassakomudi’va vijjuriva’mbudassa",
  "anya-e1208n:1834": "Rañño’ticārucaritāsi piyā mahesi; ()",
  "anya-e1208n:1835": "45.",
  "anya-e1208n:1836": "Tasmiṃ nagopamaghare nagare tadāsi",
  "anya-e1208n:1837": "Āsāḷhimaṅgalamaho divasānisatta,",
  "anya-e1208n:1838": "Milāsugandhaparamaṃ vigatāsavaṃ taṃ",
  "anya-e1208n:1839": "Nakkhattakīḷamakarittha mahesi māyā; ()",
  "anya-e1208n:1840": "46.",
  "anya-e1208n:1841": "Vuṭṭhāya sattamadināgatapuṇṇamāya",
  "anya-e1208n:1842": "Pāto sugandhaparivāsitavārinā sā,",
  "anya-e1208n:1843": "Katvā sinānamatulaṃ kapaṇḍikānaṃ",
  "anya-e1208n:1844": "Dānaṃ adāsi catulakkhadhanabbayena; ()",
  "anya-e1208n:1845": "47.",
  "anya-e1208n:1846": "Vatthāhatehi sunivatthasupārutā sā",
  "anya-e1208n:1847": "Bhutvā’ggabhojanamadhiṭṭhituposatha’ṅgā,",
  "anya-e1208n:1848": "Niddāturā supinamovarakaṃ pavissa",
  "anya-e1208n:1849": "Kalyāṇamaddasa sirīsayane nipannā; ()",
  "anya-e1208n:1850": "48.",
  "anya-e1208n:1851": "Netvā nipannasayanaṃ himavantapasse",
  "anya-e1208n:1852": "Heṭṭhā visālatarasāḷamahīruhassa,",
  "anya-e1208n:1853": "Naṃ saṭṭhiyojanakacārumanosilāyaṃ",
  "anya-e1208n:1854": "Āropayiṃsu caturo kira devarājā; ()",
  "anya-e1208n:1855": "49.",
  "anya-e1208n:1856": "Netvā manussamalasaṃharaṇāya tamhā’",
  "anya-e1208n:1857": "Notattanāmarahadaṃ sunahāpayitvā,",
  "anya-e1208n:1858": "Devitthiyo sapadi dibbamayehi nesaṃ",
  "anya-e1208n:1859": "Vatthehi gandhakusumehi alaṅkaritvā; ()",
  "anya-e1208n:1860": "50.",
  "anya-e1208n:1861": "Tatthubbhavo lasati rūpiyapakabbato yo",
  "anya-e1208n:1862": "Tassodare’tirucire kanakabbimāne,",
  "anya-e1208n:1863": "Pācīnasīsavati dibbamayamhi sammā",
  "anya-e1208n:1864": "Paññāpitaggasayanamhi sayāpayiṃsu; ()",
  "anya-e1208n:1865": "51.",
  "anya-e1208n:1866": "Oruyha setavaravāraṇarājaveso",
  "anya-e1208n:1867": "Buddhaṅkuro rucirakañcanapabbatamhā,",
  "anya-e1208n:1868": "Āruyha sajjhudharaṇidharamuttarāya",
  "anya-e1208n:1869": "Soṇḍāya setasarasiruhamubbahanto; ()",
  "anya-e1208n:1870": "52.",
  "anya-e1208n:1871": "Patvā vimānavathakuñcanadaṃ naditvā",
  "anya-e1208n:1872": "Katvā padakkhiṇamalaṅkatamātuseyyaṃ,",
  "anya-e1208n:1873": "Bhetvāna tāyapana dakkhiṇapassamanto",
  "anya-e1208n:1874": "Kucchiṃ paviṭṭhasadiso supinena diṭṭho; ()",
  "anya-e1208n:1875": "53.",
  "anya-e1208n:1876": "Māyāya rājavadhuyā rucirānanāya",
  "anya-e1208n:1877": "Āsāḷhipuṇṇamiyamuttara’sāḷhabhena,",
  "anya-e1208n:1878": "Buddhaṅakkurassa paṭhamena mahāvipāka-",
  "anya-e1208n:1879": "Cittena sampati ahū paṭisandhigabbhe; ()",
  "anya-e1208n:1880": "54.",
  "anya-e1208n:1881": "Buddhaṅkurassa paṭisandhigatassa gabbhe",
  "anya-e1208n:1882": "Māyāya cārucaritāya ca khaggahatthā,",
  "anya-e1208n:1883": "Nissesupaddavanirākaraṇāya rakkhaṃ",
  "anya-e1208n:1884": "Gaṇhiṃsu tāva caturo surarājaputtā; ()",
  "anya-e1208n:1885": "55.",
  "anya-e1208n:1886": "Māyāya bhattuparamāya tatoppabhuti",
  "anya-e1208n:1887": "Nūppajji kiñci purisesu sarāgacittaṃ,",
  "anya-e1208n:1888": "Sā pañcakāmasukhinī akilantakāyā",
  "anya-e1208n:1889": "Lābhenuḷārayasasāpyabhivaḍḍhitāsi; ()",
  "anya-e1208n:1890": "56.",
  "anya-e1208n:1891": "Paññāyi dhotaratane janikāya anto",
  "anya-e1208n:1892": "Kucchiṃ gato yatharivāvutapaṇḍusuttaṃ,",
  "anya-e1208n:1893": "Taṃ kucchinā pariharī dasamāsamattaṃ",
  "anya-e1208n:1894": "Pattena telamiva rājini appamattā; ()",
  "anya-e1208n:1895": "57.",
  "anya-e1208n:1896": "Pāto’va pāṭipadage divase pabuddhā",
  "anya-e1208n:1897": "Rañño kathesi supinaṃ atha so narindo,",
  "anya-e1208n:1898": "Vedaṅgavedacature catusaṭṭhamatte",
  "anya-e1208n:1899": "Pakkosayī dvijavare dvijavaṃsaketū; ()",
  "anya-e1208n:1900": "58.",
  "anya-e1208n:1901": "Lājuttarāya paribhaṇḍakatāya bhumyā",
  "anya-e1208n:1902": "Paññāpitesu sukhumattharaṇatthatesu,",
  "anya-e1208n:1903": "Bhaddāsanesu bhavanamhinisinnakānaṃ",
  "anya-e1208n:1904": "Nemittikānamavanīpati bhusurānaṃ; ()",
  "anya-e1208n:1905": "59.",
  "anya-e1208n:1906": "Pakkhittasappimadhusakkhirakhīramissa-",
  "anya-e1208n:1907": "Pāyāsapuṇṇaharirūpiyabhājanehi,",
  "anya-e1208n:1908": "Vatthāhatāni dhanadhaññacayañca dhenū",
  "anya-e1208n:1909": "Datvāna diṭṭhasupinassa phakhalaṃ apucchi; ()",
  "anya-e1208n:1910": "60.",
  "anya-e1208n:1911": "Mācintayittha tava rājiniyā janinda",
  "anya-e1208n:1912": "Kucchimhi tampati patiṭṭhahi puttagabbho,",
  "anya-e1208n:1913": "Ajjhāvasissati sañcepana cakkavatti",
  "anya-e1208n:1914": "Rājā bhavissati agāramasaṃsayaṃ so; ()",
  "anya-e1208n:1915": "61.",
  "anya-e1208n:1916": "Hitvā sasattaratanaṃ catudīparajjaṃ",
  "anya-e1208n:1917": "So pabbajissati sace bhavanā’bhigantvā,",
  "anya-e1208n:1918": "Buddho bhavissati dhuvaṃ catusaccabuddho",
  "anya-e1208n:1919": "Iccabruviṃsu supinatthavidū vidū te; ()",
  "anya-e1208n:1920": "62.",
  "anya-e1208n:1921": "Sā gabbhabhāravaṭharikatamajjhabhāgā",
  "anya-e1208n:1922": "Gantuṃ sakaṃ kulagharaṃ kulakañjahaṃsi,",
  "anya-e1208n:1923": "Icchāmahanti paṭivedayi devi rañño",
  "anya-e1208n:1924": "So sampaṭicchi vacanaṃ karavīkavāṇyā; ()",
  "anya-e1208n:1925": "63.",
  "anya-e1208n:1926": "Tamhā mahānagarato nagaraṅgapuṇṇaṃ",
  "anya-e1208n:1927": "So yāva devadahanāmikarājadhānī,",
  "anya-e1208n:1928": "Muttā’vadātapuḷinattharaṇehi rājā",
  "anya-e1208n:1929": "Lājopahāravidhinā kamaluppalehi; ()",
  "anya-e1208n:1930": "64.",
  "anya-e1208n:1931": "Santīrapupphakalasehi samappitehi",
  "anya-e1208n:1932": "Mandātileritapaṭāka dhajāvalīhi,",
  "anya-e1208n:1933": "Kārāpayī kanakarūpiyatoraṇehi",
  "anya-e1208n:1934": "Addhānamaggasamalaṅkaraṇaṃ’takhippaṃ; ()",
  "anya-e1208n:1935": "65.",
  "anya-e1208n:1936": "Vandī’bhigītathutimaṅakgalagītikāhi",
  "anya-e1208n:1937": "Pañcaṅgikehi turiyehi katupahāraṃ,",
  "anya-e1208n:1938": "Tasmiṃ sumaṇḍitapasādhitamañjasamhi",
  "anya-e1208n:1939": "Dibbavcarāsiriviḍambanarūpasobhaṃ; ()",
  "anya-e1208n:1940": "66.",
  "anya-e1208n:1941": "Deviṃ suvaṇṇasivikāya susajjitāya",
  "anya-e1208n:1942": "Āropayitva khacitāya maṇīhi nānā,",
  "anya-e1208n:1943": "Pesesi bhupati purakkhatañātisaṅghaṃ",
  "anya-e1208n:1944": "Saddhiṃ sahassasacivehi sukhedhitaṃ so; ()",
  "anya-e1208n:1945": "67.",
  "anya-e1208n:1946": "Samthullapupphaphalapallavavattabhāra-",
  "anya-e1208n:1947": "Rukkhākulaṃ ghanasunīlalatāvitānaṃ,",
  "anya-e1208n:1948": "Hintālatālanaḷakīcakanāḷikera-",
  "anya-e1208n:1949": "Sannīrapūgatiṇapādapapantisāliṃ; ()",
  "anya-e1208n:1950": "68.",
  "anya-e1208n:1951": "Sevālanīlasalilānilasītalehi",
  "anya-e1208n:1952": "Otiṇṇakahaṃsavisarehi samullasattaṃ,",
  "anya-e1208n:1953": "Jhaṅkārarāvamukharālikulākarāla-",
  "anya-e1208n:1954": "Kiñjakkhajālabharitamburuhākarehi; ()",
  "anya-e1208n:1955": "69.",
  "anya-e1208n:1956": "Pupphābhigandhasurabhīkatagandhavāhaṃ",
  "anya-e1208n:1957": "Addakkhisabbajanalocanapīyamānaṃ,",
  "anya-e1208n:1958": "Nindantanandanavanaṃ vanajāyatakkhī",
  "anya-e1208n:1959": "Sā lumbinīvanamanaṅgavimānabhūtiṃ; ()",
  "anya-e1208n:1960": "70.",
  "anya-e1208n:1961": "Sā rājinī navadalaṅgulipantīcāru-",
  "anya-e1208n:1962": "Sākhābhujopahitamañjaricāmarehi,",
  "anya-e1208n:1963": "Sannaddhakomalalatāvanitānamagge",
  "anya-e1208n:1964": "Attupahārakaraṇāya katāvakāsā; ()",
  "anya-e1208n:1965": "71.",
  "anya-e1208n:1966": "Senāya cārucaraṇamburuhoddhaṭehi",
  "anya-e1208n:1967": "Reṇūhi dhūsaritamaggamanakkamanti,",
  "anya-e1208n:1968": "Saddhiṃ sakāya parisāya tatotaritvā",
  "anya-e1208n:1969": "Taṃ lumbinīvanamupāvisi rāmaṇeyyaṃ;()",
  "anya-e1208n:1970": "72.",
  "anya-e1208n:1971": "Taṃ rājiniṃ vanavadhu jitahaṃsagāmiṃ",
  "anya-e1208n:1972": "Āmodamandamalayānilahatthagehi,",
  "anya-e1208n:1973": "Sambhāvayittha mukharālikulābhikiṇṇa-",
  "anya-e1208n:1974": "Reṇuppabandhaharisaṅkhasatehi magge; ()",
  "anya-e1208n:1975": "73.",
  "anya-e1208n:1976": "Gacchantiyā caraṇanūpuranādapāsa-",
  "anya-e1208n:1977": "Baddhānamunnatasiromigapotakānaṃ,",
  "anya-e1208n:1978": "Ummīlitāyatavilocanapantipakkhe",
  "anya-e1208n:1979": "Dassesi nīlanalinīvanarājisobhaṃ; ()",
  "anya-e1208n:1980": "74.",
  "anya-e1208n:1981": "Uddhaṃ samaggasikharehi katāvakāsa-",
  "anya-e1208n:1982": "Maggantarehi kalikākusumākulehi,",
  "anya-e1208n:1983": "Nānālatākulamahiruhatoraṇehi",
  "anya-e1208n:1984": "Uyyānabhumi upahārarate’va bhuya; ()",
  "anya-e1208n:1985": "75.",
  "anya-e1208n:1986": "Ukkhittapiñchabharamantasikhaṇḍimālā-",
  "anya-e1208n:1987": "Kīḷāhi kokilakulaṅanikāhaḷehi,",
  "anya-e1208n:1988": "Uyyānabhumi makaraṅajaraṅgabhumi-",
  "anya-e1208n:1989": "Līlaṃ bhajittha bhamaraddhanivallakīhi; ()",
  "anya-e1208n:1990": "76.",
  "anya-e1208n:1991": "Niccaṃ vasantasamayassirimubbahantaṃ",
  "anya-e1208n:1992": "Taṃkhovanaṃ vanavadhūhadayānutāpī,",
  "anya-e1208n:1993": "Patto nidāghasamayopi janesi tuṭṭhiṃ",
  "anya-e1208n:1994": "Tassā sirisakusumālikulāvataṃso; ()",
  "anya-e1208n:1995": "77.",
  "anya-e1208n:1996": "Tasmiṃ nidāghasūriyātapatāpitāmbhaṃ",
  "anya-e1208n:1997": "Rittālavāḷamivakālamakālamegho,",
  "anya-e1208n:1998": "Cintāturaṃ hadayamattasakhījanopi",
  "anya-e1208n:1999": "Pīṇesi gabbhaparipākabharaṃ vāhantyā; ()",
  "anya-e1208n:2000": "78.",
  "anya-e1208n:2001": "Kaṭṭhāvasiṭṭhataravo parihīnapattā",
  "anya-e1208n:2002": "Tassādharakkhidasanajjutisaṅgamena,",
  "anya-e1208n:2003": "Āsuṃ navaṅkurapalāsavikāsapuppha-",
  "anya-e1208n:2004": "Saṃvellitā’va ramaṇīyavanappa dese; ()",
  "anya-e1208n:2005": "79.",
  "anya-e1208n:2006": "Gimhābhītāpaparipīḷitaṅdhallikānaṃ",
  "anya-e1208n:2007": "Gambhīrarāvamukharīkatadāyarāji,",
  "anya-e1208n:2008": "Dukkhāturabbirahinīpamadājanassa",
  "anya-e1208n:2009": "Āsi vilāpabadhirīkaḷite’va sāḷā; ()",
  "anya-e1208n:2010": "80.",
  "anya-e1208n:2011": "Tasmiṃ vikāsakalikāvalihārihārā",
  "anya-e1208n:2012": "Kiñcāpi pakkaphakhalavallarikaṇṭhabhusā,",
  "anya-e1208n:2013": "Nāsakkhi pūgatarupanti sumaṇḍitāya",
  "anya-e1208n:2014": "Māyāya tāya sirimābharituṃ ghaṭantī; ()",
  "anya-e1208n:2015": "81.",
  "anya-e1208n:2016": "Uyyānamubbhamitamattamadhubbatehi",
  "anya-e1208n:2017": "Campeyyapupphamakulehi samākulaṃtaṃ,",
  "anya-e1208n:2018": "Uddhutadhumapaṭalehi manobhavassa",
  "anya-e1208n:2019": "Dīpehi vāsabhavakanaṃ’va lasantamāsi; ()",
  "anya-e1208n:2020": "82.",
  "anya-e1208n:2021": "Gabbhūpagaṃ bhamarakesakalāpabhārā",
  "anya-e1208n:2022": "Buddhaṅkuraṃ pariṇataṅkuralomahaṃsā,",
  "anya-e1208n:2023": "Vandantiyo viya tahiṃ thabakañjalīhi",
  "anya-e1208n:2024": "Mandānileritalatāvanitā kanatā’suṃ; ()",
  "anya-e1208n:2025": "83.",
  "anya-e1208n:2026": "Gabbhūpagassa paripakkaphalehi nānā",
  "anya-e1208n:2027": "Puññānubhāvapabhavotusamubbhavehi,",
  "anya-e1208n:2028": "Māyāya gabbhabalikammani tappare’va",
  "anya-e1208n:2029": "Uyyānabhumi janataṃ bhavi tappayanti; ()",
  "anya-e1208n:2030": "84.",
  "anya-e1208n:2031": "Gabbhūpagassa hi mahāpurisassa gabbha-",
  "anya-e1208n:2032": "Vuṭṭhānamaṅgalamahussavavāsaramhi,",
  "anya-e1208n:2033": "Uyyānabhumi sakalotusamubbhavehi",
  "anya-e1208n:2034": "Āsi vikāsakusumehi samābhikiṇṇā; ()",
  "anya-e1208n:2035": "85.",
  "anya-e1208n:2036": "Sālumbinīvanasiriṃ kalahaṃsaghosaṃ",
  "anya-e1208n:2037": "Samaphullapupphasurabhiṃphalasambhavojaṃ,",
  "anya-e1208n:2038": "Pañcindriyehi girinijjharasitavātaṃ",
  "anya-e1208n:2039": "Paccakkhapañcavidhakāmarasaṃavindi; ()",
  "anya-e1208n:2040": "86.",
  "anya-e1208n:2041": "Niyyāsasārasurahiṃphakhalapallavehi",
  "anya-e1208n:2042": "Jhaṃkāritālikulakujitakokilehi,",
  "anya-e1208n:2043": "Samphullapupphanikarehi samābhikiṇṇa",
  "anya-e1208n:2044": "Maddakkhisāyuvatimaṅgalasāḷasālaṃ; ()",
  "anya-e1208n:2045": "87.",
  "anya-e1208n:2046": "Samphullasāḷakalikaṃtayatālimālā",
  "anya-e1208n:2047": "Sañcumbitaṃkuvalayāmalalocanāya,",
  "anya-e1208n:2048": "Sākhaṃsukomalakaraṅgulipallavehi",
  "anya-e1208n:2049": "Māyāmahesisamalaṅkari vitamāyā; ()",
  "anya-e1208n:2050": "88.",
  "anya-e1208n:2051": "Bhāronatā’va ruciraṅgulipallavānaṃ",
  "anya-e1208n:2052": "Jhaṅkārarāvamukharālikulābhirāmā,",
  "anya-e1208n:2053": "Sākhā vikāsakusumehisamākulā sā",
  "anya-e1208n:2054": "Olambayaṭṭhi bhavi gabbhabharāturāya; ()",
  "anya-e1208n:2055": "89.",
  "anya-e1208n:2056": "Tassā calittha pavano calalocanāya",
  "anya-e1208n:2057": "Kammubbhavo varatirokaraṇehi tāva,",
  "anya-e1208n:2058": "Deviṃ nirūpamasiriṃ suparikkhipitvā",
  "anya-e1208n:2059": "Tamhā paṭikkami jano kaḷitāvakāso; ()",
  "anya-e1208n:2060": "90.",
  "anya-e1208n:2061": "Brahmāmarāsuranaroragapūjanīyaṃ",
  "anya-e1208n:2062": "Battiṃsalakkhaṇasamujjalarūpa sāraṃ",
  "anya-e1208n:2063": "Niddhotajātimaṇisannibhasuddhagattaṃ",
  "anya-e1208n:2064": "Sattuttamaṃ sapadi devi ṭhitā vijāyi; ()",
  "anya-e1208n:2065": "91.",
  "anya-e1208n:2066": "Duggandhamuttamalasoṇitamakkhitaṅgā",
  "anya-e1208n:2067": "Jāyantya’sesamanujā manujesune’vaṃ,",
  "anya-e1208n:2068": "Caṅgoṭakamhi jinadhāturivādhivāso",
  "anya-e1208n:2069": "Thūpamhi soṇṇapaṭimāriva mātugabbhaṃ; ()",
  "anya-e1208n:2070": "92.",
  "anya-e1208n:2071": "Nisseṇitova puriso ratanāsanamhā",
  "anya-e1208n:2072": "Therova dhammakathiko ṭhitako’taranto,",
  "anya-e1208n:2073": "Sammā pasāriya ubho mudupāṇipāde",
  "anya-e1208n:2074": "So nikkhamittha kuṇapehi amakkhitaṅgo; ()",
  "anya-e1208n:2075": "93.",
  "anya-e1208n:2076": "Tatropagamma caturo caturānanā taṃ",
  "anya-e1208n:2077": "Jālena kañcanamayena visuddhacittā,",
  "anya-e1208n:2078": "Ādāya mātupurato tanayaṃ ṭhapetvā",
  "anya-e1208n:2079": "Candānane bhavatu nandamanā’tya’vocuṃ; ()",
  "anya-e1208n:2080": "94.",
  "anya-e1208n:2081": "Ādiccavaṃsakamalākarabhākarassa",
  "anya-e1208n:2082": "Buddhaṅkurassa subhasītalavāridhārā,",
  "anya-e1208n:2083": "Nikkhamma tāva nabhasā nijamātuyā ca",
  "anya-e1208n:2084": "Gāhāpayuṃ utumubhosu kalebaresu; ()",
  "anya-e1208n:2085": "95.",
  "anya-e1208n:2086": "Tesaṃ karehi caturo surarājaputtā",
  "anya-e1208n:2087": "Gaṇhiṃsu saṇhasukhumāya’jiṇappaveṇyā,",
  "anya-e1208n:2088": "Tesañhi pāṇitalato paṇipātapubbaṃ",
  "anya-e1208n:2089": "Gaṇhiṃsu taṃ dukulacumbaṭakena’maccā; ()",
  "anya-e1208n:2090": "96.",
  "anya-e1208n:2091": "Tesaṃ karehi pathavitalamotaritvā",
  "anya-e1208n:2092": "Ṭhatvā puratthimadisaṃ asamo vipassi,",
  "anya-e1208n:2093": "Uddhaṃ adho catudisānudisā ca evaṃ",
  "anya-e1208n:2094": "Ekaṅganaṃ bhavitadā’khilalokadhātu; ()",
  "anya-e1208n:2095": "97.",
  "anya-e1208n:2096": "Tumhehi uttaritaro bhuvase tīsu",
  "anya-e1208n:2097": "Natthīti matthakajaṭāmakuṭappitehi,",
  "anya-e1208n:2098": "Katvānijañjalipuṭehi nipaccakāraṃ",
  "anya-e1208n:2099": "Brahmāmarāsuranarā tamabhitthaviṃsu; ()",
  "anya-e1208n:2100": "98.",
  "anya-e1208n:2101": "Soca’ttanā samamadisva disāsu tāsū",
  "anya-e1208n:2102": "Tappādavītiharaṇena padānisatta,",
  "anya-e1208n:2103": "Gantvāna uttaradisā’bhimukho avanyā",
  "anya-e1208n:2104": "Abbhuggatamburuhamuddhani tiṭṭhamāno; ()",
  "anya-e1208n:2105": "99.",
  "anya-e1208n:2106": "Aggo’hamasmi ahamasmi janassa jeṭṭho",
  "anya-e1208n:2107": "Seṭṭho’hamasmi ayamantima’jāti mayhaṃ,",
  "anya-e1208n:2108": "Dhīro mametarahi natthi punabbhavo’ti",
  "anya-e1208n:2109": "Nicchāritāsabhivaco nadi sīhakanādaṃ; ()",
  "anya-e1208n:2110": "100.",
  "anya-e1208n:2111": "Vesākhemāse suhakujadine puṇṇamāyaṃ visākhe",
  "anya-e1208n:2112": "Nakkhatteyoge suragurugate so kuḷīravharāsiṃ,",
  "anya-e1208n:2113": "Sañjāto nātho paramakaruṇābhāvanābhāvatatto",
  "anya-e1208n:2114": "Māyākucchimhā kusumitalatāvelalituyyānabhumyā; ()",
  "anya-e1208n:2115": "Iti medhānandābhidhānena yatinā viracite sakala kavijana hadayānandadānanidāne jinavaṃsadīpe avidurenidāne pacchimabhavika mahābodhi sattuppatti pavattiparidīpo chaṭṭhosaggo.",
  "anya-e1208n:2116": "1.",
  "anya-e1208n:2117": "Atharammatarā’si jātikhetta-",
  "anya-e1208n:2118": "Pariyāpatta’vakāsalokadhātu,",
  "anya-e1208n:2119": "Kamaluppala (mālabhārinī) hi",
  "anya-e1208n:2120": "Tadupaṭṭhānagatāhi devatāhi; ()",
  "anya-e1208n:2121": "2.",
  "anya-e1208n:2122": "Kamalāsanadevadānavānaṃ",
  "anya-e1208n:2123": "Bhuvane’kattha samāgamo tadā’si,",
  "anya-e1208n:2124": "Jinacakkapaṭiggahassa ṭhānaṃ",
  "anya-e1208n:2125": "Avivādena sadevamānusānaṃ; ()",
  "anya-e1208n:2126": "3.",
  "anya-e1208n:2127": "Paṭilābhanimittamādisantī",
  "anya-e1208n:2128": "Vata sabbaññutañāṇasampadāya,",
  "anya-e1208n:2129": "Dasasaṅkhasahassilokadhātu",
  "anya-e1208n:2130": "Abhikampī pahaṭe’va kaṃsapātī; ()",
  "anya-e1208n:2131": "4.",
  "anya-e1208n:2132": "Jananussavavāsaramhi tasmiṃ",
  "anya-e1208n:2133": "Nijadehajjutipiñjaro’dapādi,",
  "anya-e1208n:2134": "Dasasaṅkhasahassacakkavāḷa-",
  "anya-e1208n:2135": "Kuharālokakaro mahāvabhāso; ()",
  "anya-e1208n:2136": "5.",
  "anya-e1208n:2137": "Apatāḷitacammanaddhabherī-",
  "anya-e1208n:2138": "Vikatīnaṃ sayameva vajjanampi,",
  "anya-e1208n:2139": "Tadanuttaradhammadesanāya",
  "anya-e1208n:2140": "Bhavi ṭhānaṃ anusāvaṇassa loke; ()",
  "anya-e1208n:2141": "6.",
  "anya-e1208n:2142": "Ghaṇakāhaḷavaṃsasaṅkhavīṇā-",
  "anya-e1208n:2143": "Bharaṇānaṃ sayameva vajjanampī,",
  "anya-e1208n:2144": "Anupubbavihārabhāvanānaṃ",
  "anya-e1208n:2145": "Paṭilābhāya nibandhanaṃ babhūva; ()",
  "anya-e1208n:2146": "7.",
  "anya-e1208n:2147": "Parimuttivarattapāsakārā-",
  "anya-e1208n:2148": "Ghara,yosaṅkhalikādibandhanehi,",
  "anya-e1208n:2149": "Migapakkhinarānamasmimāna-",
  "anya-e1208n:2150": "Vigamassā’si nidānamādibhutaṃ; ()",
  "anya-e1208n:2151": "8.",
  "anya-e1208n:2152": "Bhuvanesu mahājanassa rogā-",
  "anya-e1208n:2153": "Pagamenā’disanaṃ ahosukhanti,",
  "anya-e1208n:2154": "Caturāriyasaccadassanena",
  "anya-e1208n:2155": "Bhavi ṭhānaṃ catusaccadesanāya; ()",
  "anya-e1208n:2156": "9.",
  "anya-e1208n:2157": "Vividhabbhutarūpagocarānaṃ",
  "anya-e1208n:2158": "Bhuvi jaccandhajanassalocanānaṃ,",
  "anya-e1208n:2159": "Pabhavo pabhavo’si dibbacakkhu",
  "anya-e1208n:2160": "Paṭilābhāya tilokalocanassa; ()",
  "anya-e1208n:2161": "10.",
  "anya-e1208n:2162": "Thutagītisudhārasassa pānaṃ",
  "anya-e1208n:2163": "Badhirānaṃ savaṇañjalīpuṭehi,",
  "anya-e1208n:2164": "Atimānusadibbasotadhātu-",
  "anya-e1208n:2165": "Paṭivedhāya nidānamāsi tassa; ()",
  "anya-e1208n:2166": "11.",
  "anya-e1208n:2167": "Bhuvi jātijaḷādipuggalānaṃ",
  "anya-e1208n:2168": "Tadahe’nussatiyā supātubhāvo,",
  "anya-e1208n:2169": "Bhavi pubbamupaṭṭhitassatissa",
  "anya-e1208n:2170": "Satipaṭṭhānanibodhanāya ṭhānaṃ; ()",
  "anya-e1208n:2171": "12.",
  "anya-e1208n:2172": "Visikhācaraṇaṃ sarojacāru-",
  "anya-e1208n:2173": "Padaviññāsavasena paṅgulānaṃ,",
  "anya-e1208n:2174": "Purimaṃ caturiddhipādavega-",
  "anya-e1208n:2175": "Paṭilābhāya nimittamāsi loke; ()",
  "anya-e1208n:2176": "13.",
  "anya-e1208n:2177": "Madhurena sarena jātimūgā",
  "anya-e1208n:2178": "Thutigītānya’vadiṃsu vandino’va,",
  "anya-e1208n:2179": "Bhuvi khujjajano’jugattalābho",
  "anya-e1208n:2180": "Kuṭilattā’pagamāya ṭhānamāsi; ()",
  "anya-e1208n:2181": "14.",
  "anya-e1208n:2182": "Saraṇaṃ purisāsabho siyāno",
  "anya-e1208n:2183": "Bhavato duggatito vimuttiyā’ti,",
  "anya-e1208n:2184": "Karino’pi kariṃsu kuñcanādaṃ",
  "anya-e1208n:2185": "Turagā hesamakaṃsu pītiye’va; ()",
  "anya-e1208n:2186": "15.",
  "anya-e1208n:2187": "Visadā paṭisambhidā catasso",
  "anya-e1208n:2188": "Paṭivijjhissati cā’yatiṃ sacā’yaṃ,",
  "anya-e1208n:2189": "Sakapaṭṭanameva tannidānā",
  "anya-e1208n:2190": "Taraṇī sīghamupāgamuṃ videsā; ()",
  "anya-e1208n:2191": "16.",
  "anya-e1208n:2192": "Sayameva virocanaṃ tadāni",
  "anya-e1208n:2193": "Ratanānaṃ bhuvanākarubbhavānaṃ,",
  "anya-e1208n:2194": "Ravivaṃsaravissa dhammaraṃsī",
  "anya-e1208n:2195": "Visarassu’jjalanāya ṭhānamāsī; ()",
  "anya-e1208n:2196": "17.",
  "anya-e1208n:2197": "Turiyāni sakaṃsakaṃ ninādaṃ",
  "anya-e1208n:2198": "Akaruṃ tagguṇadīpakānivā’tra,",
  "anya-e1208n:2199": "Vivaṭā vidisādisā sakitti-",
  "anya-e1208n:2200": "Visarokāsakate’va’hippasattā; ()",
  "anya-e1208n:2201": "18.",
  "anya-e1208n:2202": "Sakalassa kilesapāvakassa",
  "anya-e1208n:2203": "Parinibbānasabhāvadīpanena,",
  "anya-e1208n:2204": "Nirayesu hutāsajālamālā",
  "anya-e1208n:2205": "Tadahe nibbutimāpa jātikhette; ()",
  "anya-e1208n:2206": "19.",
  "anya-e1208n:2207": "Parisāsu visāradassa tassa",
  "anya-e1208n:2208": "Catuvesāradañāṇalābhahetu,",
  "anya-e1208n:2209": "Bhuvanesu tadāmahānadīnaṃ",
  "anya-e1208n:2210": "Anabhissandanamāsi kunnadīnaṃ; ()",
  "anya-e1208n:2211": "20.",
  "anya-e1208n:2212": "Udapādi pabhā nirākaritvā-",
  "anya-e1208n:2213": "Bilalokantariyesu andhakāraṃ,",
  "anya-e1208n:2214": "Hatamohatama’gga maggañāṇa-",
  "anya-e1208n:2215": "Jjutilābhāya nibandhanaṃ tamāsi; ()",
  "anya-e1208n:2216": "21.",
  "anya-e1208n:2217": "Suvimuttiraso siyā’va tassa",
  "anya-e1208n:2218": "Caturāsitasahassadhammakhandho,",
  "anya-e1208n:2219": "Madhuraṃ caturodadhīnamāsi",
  "anya-e1208n:2220": "Salilaṃ santataraṃ taraṅgarittaṃ; ()",
  "anya-e1208n:2221": "22.",
  "anya-e1208n:2222": "Vidisāsu catuddisāsu caṇḍa-",
  "anya-e1208n:2223": "Pavanassā’pi avāyanaṃ tadāni,",
  "anya-e1208n:2224": "Bhavi pubbanimittamattano’pi",
  "anya-e1208n:2225": "Bhaṭadiṭṭhyābhavadaṭṭhibhedanāya; ()",
  "anya-e1208n:2226": "23.",
  "anya-e1208n:2227": "Navapallavapattasekharānaṃ",
  "anya-e1208n:2228": "Viṭapīnaṃ kusumāhikiṇṇabhāvo,",
  "anya-e1208n:2229": "Bhavi pubbanibandhanaṃ vimutti",
  "anya-e1208n:2230": "Kusumehā’tumadehabhūsaṇāya; ()",
  "anya-e1208n:2231": "24.",
  "anya-e1208n:2232": "Kumudākarabodhakassa canda-",
  "anya-e1208n:2233": "Kiraṇassā’tivirocanaṃ tadāsi,",
  "anya-e1208n:2234": "Satibuddhasudhākaro’dayamhi",
  "anya-e1208n:2235": "Janasandohamanopasādahetu; ()",
  "anya-e1208n:2236": "25.",
  "anya-e1208n:2237": "Vimalattamanuṇhatā nidāgha-",
  "anya-e1208n:2238": "Sūriyassū’pasamo nimittamaggaṃ,",
  "anya-e1208n:2239": "Bhavi cetasikassa kāyikassa",
  "anya-e1208n:2240": "Paṭilābhāya sukhassa tamhijāte; ()",
  "anya-e1208n:2241": "26.",
  "anya-e1208n:2242": "Gaganā’ganagādito’taritvā",
  "anya-e1208n:2243": "Pathavisaṅkamaṇaṃ tadā khagānaṃ,",
  "anya-e1208n:2244": "Saraṇāgamanassa ṭhānamāsi",
  "anya-e1208n:2245": "Jinadhammaṃ sunisamma sajjanānaṃ; ()",
  "anya-e1208n:2246": "27.",
  "anya-e1208n:2247": "Nabhasā’bhipavassanaṃ tadāni",
  "anya-e1208n:2248": "Catudīpesu akālavāridānaṃ,",
  "anya-e1208n:2249": "Parisāsu akhaṇḍadhammavuṭṭhi-",
  "anya-e1208n:2250": "Patanassā’si nibandhanaṃ jinamhā; ()",
  "anya-e1208n:2251": "28.",
  "anya-e1208n:2252": "Chaṇamaṅgalakīḷaṇaṃ tadāni",
  "anya-e1208n:2253": "Tidasānampi sakesake vimāne,",
  "anya-e1208n:2254": "Upagamma tahiṃtahiṃ udāna",
  "anya-e1208n:2255": "Samudānassanidānamā’si bodhiṃ; ()",
  "anya-e1208n:2256": "29.",
  "anya-e1208n:2257": "Vivaṭā sayameva mandirānaṃ",
  "anya-e1208n:2258": "Pihitañcārakavāṭavātapānā,",
  "anya-e1208n:2259": "Bhavadukkhanirodhagāmimagga-",
  "anya-e1208n:2260": "Paṭilābhāya nimittamāhariṃsu; ()",
  "anya-e1208n:2261": "30.",
  "anya-e1208n:2262": "Tadahe madhurāmisassa pettī-",
  "anya-e1208n:2263": "Visayesvāharaṇaṃ khudāturānaṃ,",
  "anya-e1208n:2264": "Bhavi kāyagatāsatāmatassa",
  "anya-e1208n:2265": "Paṭilābhāya nimittamattano’pi; ()",
  "anya-e1208n:2266": "31.",
  "anya-e1208n:2267": "Divase jananussave pipāsā-",
  "anya-e1208n:2268": "Vigamo dīnajanassa petaloke,",
  "anya-e1208n:2269": "Sukhitattassa upeccabuddhabhāvaṃ; ()",
  "anya-e1208n:2270": "32.",
  "anya-e1208n:2271": "Paṭipakkhajanassa mettilābho",
  "anya-e1208n:2272": "Tadahe vāyasavāyasārinampi,",
  "anya-e1208n:2273": "Bhaviṭhānamanantasattaloka-",
  "anya-e1208n:2274": "Visayabrahmavihārabhāvanāya; ()",
  "anya-e1208n:2275": "33.",
  "anya-e1208n:2276": "Satimaggaphalubbhave yatheva",
  "anya-e1208n:2277": "Bhavabhītyāpagamo tathāgatānaṃ,",
  "anya-e1208n:2278": "Sati jātamahāmahe bhayaṃ vā",
  "anya-e1208n:2279": "Natiracchānagatānamāsi tāso; ()",
  "anya-e1208n:2280": "34.",
  "anya-e1208n:2281": "Piyabhāvupasaṅkamo pajānaṃ",
  "anya-e1208n:2282": "Hadayānandakarāya kho girāya,",
  "anya-e1208n:2283": "Jinadhammakathāya sāvakānaṃ",
  "anya-e1208n:2284": "Viya sāmaggirasassa pātubhāvo; ()",
  "anya-e1208n:2285": "35.",
  "anya-e1208n:2286": "Sitakittilatāya ropitāya",
  "anya-e1208n:2287": "Bhavato’smiṃ bhuvanālavāḷagabbhe,",
  "anya-e1208n:2288": "Viya nimmitayantavāridhārā",
  "anya-e1208n:2289": "Jaladhārā dharaṇītaluṭṭhahiṃsu; ()",
  "anya-e1208n:2290": "36.",
  "anya-e1208n:2291": "Bhamarāvalibhārapañcavaṇṇa-",
  "anya-e1208n:2292": "Kamalacchannamahītalaṃ rarāja,",
  "anya-e1208n:2293": "Jalajaṃ thalajaṃ parāgahāraṃ",
  "anya-e1208n:2294": "Bhuvi sabbattha apupphi pupphajātaṃ, ()",
  "anya-e1208n:2295": "37.",
  "anya-e1208n:2296": "Viṭapīsu latāsu khandhasākhā-",
  "anya-e1208n:2297": "Satapattāni tadā supupphitāni,",
  "anya-e1208n:2298": "Naravīra’bhirūpadassanāya",
  "anya-e1208n:2299": "Bhūsamummīlitalocanāni’vāsuṃ; ()",
  "anya-e1208n:2300": "38.",
  "anya-e1208n:2301": "Uparūpari sattasatta hutvā",
  "anya-e1208n:2302": "Satapattāni sīlātalubbhavāni,",
  "anya-e1208n:2303": "Tava abbhudayo sudullabhoti",
  "anya-e1208n:2304": "Kathayantivi’ha kapātubhāvato no; ()",
  "anya-e1208n:2305": "39.",
  "anya-e1208n:2306": "Nijapāramitālatāya katti-",
  "anya-e1208n:2307": "Latayā’laṅkatapupphahāsarūpā,",
  "anya-e1208n:2308": "Samalaṅkari yāvatā bhavaggaṃ",
  "anya-e1208n:2309": "Dhajamālā jananussave tilokaṃ; ()",
  "anya-e1208n:2310": "40.",
  "anya-e1208n:2311": "Avakujjasaroruhābhirāmaṃ",
  "anya-e1208n:2312": "Nabhavambhojavanassiriṃ babandha,",
  "anya-e1208n:2313": "Bhuvi pokkharavassamīdisanti",
  "anya-e1208n:2314": "Vadamānaṃva pavassi dhammavassaṃ; ()",
  "anya-e1208n:2315": "41.",
  "anya-e1208n:2316": "Ramaṇī ramaṇīyarūpasobhā",
  "anya-e1208n:2317": "Acaruṃ dhammamanaṅgaraṅgabhūmi,",
  "anya-e1208n:2318": "Madhupā madhupānamandirāni",
  "anya-e1208n:2319": "Tadahe nāvasariṃsu dhammakāmā; () (Abyapeta paṭhamadutiya pādādiyamekaṃ)",
  "anya-e1208n:2320": "42.",
  "anya-e1208n:2321": "Kamalā kamalālayā vivesa",
  "anya-e1208n:2322": "Bhuvanaṃ bhūrinavāvatārahārī,",
  "anya-e1208n:2323": "Dharaṇī dharaṇīdharāvataṃsā",
  "anya-e1208n:2324": "Upahārātibharātureva kampi; () (Abyapeta paṭhamadutiya pādādiyamakaṃ)",
  "anya-e1208n:2325": "43.",
  "anya-e1208n:2326": "Ruciraṃ ruciraṅganā tadāni",
  "anya-e1208n:2327": "Akaruṃ kīḷamanekacandikāsu,",
  "anya-e1208n:2328": "Suvīraṃ suciraṃsikiṇṇatārā-",
  "anya-e1208n:2329": "Nikaro’bhāsataro’si bhākaro’va; () (Abyapeta paṭhamadutiya pādādiyamakaṃ)",
  "anya-e1208n:2330": "44.",
  "anya-e1208n:2331": "Pavano’pavano’pavāyamāno",
  "anya-e1208n:2332": "Pavinodesi parissamaṃ janassa,",
  "anya-e1208n:2333": "Vanadā vanadāhavupasantiṃ",
  "anya-e1208n:2334": "Akaruṃ sabbadhi sassasampadañca; () (Abyapeta paṭhamadutiya pādādiyamakaṃ)",
  "anya-e1208n:2335": "45.",
  "anya-e1208n:2336": "Visadā visadā sakittirāmā",
  "anya-e1208n:2337": "Mukharaṅgālaya māpakovidānaṃ,",
  "anya-e1208n:2338": "Sujanā’sujanā bhajiṃsu tassa",
  "anya-e1208n:2339": "Caraṇānyaṅkitacakkalakkhaṇāni; () (Abyapeta paṭhamadutiya pādādiyamakaṃ)",
  "anya-e1208n:2340": "46.",
  "anya-e1208n:2341": "Vasudhaṃ vasudhampatī samaggā",
  "anya-e1208n:2342": "Dasadhammena’nusāsayuṃ tadāni,",
  "anya-e1208n:2343": "Hadayaṃ yadayaṅgamāya vāṇyā",
  "anya-e1208n:2344": "Asataṃ mittaduhī vidhānayiṃsu; () (Abyapeta paṭhamadutiya pādādiyamakaṃ)",
  "anya-e1208n:2345": "47.",
  "anya-e1208n:2346": "Timadā’timadā gajādhipāpi",
  "anya-e1208n:2347": "Migarājūhi tadā samācariṃsu,",
  "anya-e1208n:2348": "Pabalā’pabalā migā tadaññe",
  "anya-e1208n:2349": "Paṭisatthāramakaṃsu aññamaññaṃ; () (Abyapeta paṭhamadutiya pādādiyamakaṃ)",
  "anya-e1208n:2350": "48.",
  "anya-e1208n:2351": "Bhuvane bhuvanekalocanassa",
  "anya-e1208n:2352": "Jananasmiṃ divase samujjalānī,",
  "anya-e1208n:2353": "Nihanitā’nihitāyudhāti bhitiṃ",
  "anya-e1208n:2354": "Janayuṃ pāpimatova netaresaṃ; () (Abyapeta paṭhamadutiya pādādiyamakaṃ)",
  "anya-e1208n:2355": "49.",
  "anya-e1208n:2356": "Parivāditadibbabherivīṇā-",
  "anya-e1208n:2357": "Turiyaṃ dassitadibbanaccabhedaṃ,",
  "anya-e1208n:2358": "Gaganaṃ suraraṅgamaṇḍalābhaṃ",
  "anya-e1208n:2359": "Tidasānaṃ upahārasāramāsi; ()",
  "anya-e1208n:2360": "50.",
  "anya-e1208n:2361": "Sovaṇṇavaṇṇavadhuyā garugabbhagasmiṃ",
  "anya-e1208n:2362": "Taṃnandanabbanasamānavanaṅgatasmiṃ,",
  "anya-e1208n:2363": "Bhutabbhutanvitamahe nayanañjanasmiṃ",
  "anya-e1208n:2364": "Jātamhi tamhi tanuje bhavi bhaddabhatti; () (Mālābandhanaṃ)",
  "anya-e1208n:2365": "Iti medhānandābhidhānena yatinā viracite sakalakavijana hadayānandananidāne jinavaṃsadīpe avidūrenidāne vividhapubbanimittapātubhāvappavatti paridipo. Sattamosaggo.",
  "anya-e1208n:2366": "1.",
  "anya-e1208n:2367": "Visuddha (vaṃsaṭṭha) masesabandhavo",
  "anya-e1208n:2368": "Kumāramādāya tilokalocanaṃ,",
  "anya-e1208n:2369": "Agaṃsu tamhā kapilavhayaṃpuraṃ",
  "anya-e1208n:2370": "Purīvataṃsaṃ samalaṅkatañjasaṃ; ()",
  "anya-e1208n:2371": "2.",
  "anya-e1208n:2372": "Tadā abhiññāsu vasisu pārago",
  "anya-e1208n:2373": "Samādhivikkhambhitasabbakibbiso,",
  "anya-e1208n:2374": "Vihāsi suddhodanabhumibhattuno",
  "anya-e1208n:2375": "Kulūpago devalanāmatāpaso; ()",
  "anya-e1208n:2376": "3.",
  "anya-e1208n:2377": "Tapodhano so pavivekakāmavā",
  "anya-e1208n:2378": "Divāvihāratthamupāgato divaṃ,",
  "anya-e1208n:2379": "Tamatthamaññātumapucchi devatā-",
  "anya-e1208n:2380": "Pavattitaṃ passiyamaṅgalussavaṃ; ()",
  "anya-e1208n:2381": "4.",
  "anya-e1208n:2382": "Tavevupaṭṭhāyakabhumibhattuno",
  "anya-e1208n:2383": "Varoraso māriya māravāhiniṃ,",
  "anya-e1208n:2384": "Parājayaṃ lacchati bodhimāyatiṃ",
  "anya-e1208n:2385": "Mahussavo tampati vattate, bravuṃ; ()",
  "anya-e1208n:2386": "5.",
  "anya-e1208n:2387": "Imāya vuttantakathāya codito",
  "anya-e1208n:2388": "Tapodhano iddhibalena iddhimā,",
  "anya-e1208n:2389": "Surālaye antaradhāna’nantaraṃ",
  "anya-e1208n:2390": "Niketane pāturahosi rājino; ()",
  "anya-e1208n:2391": "6.",
  "anya-e1208n:2392": "Kumāranijjhānamanorathoka vasi",
  "anya-e1208n:2393": "Tahiṃ supaññattamahārahakāsane,",
  "anya-e1208n:2394": "Nisajja suddhodanarājino’bruvi",
  "anya-e1208n:2395": "Tavatrajaṃ daṭṭhumidhāgatotya’haṃ; ()",
  "anya-e1208n:2396": "7.",
  "anya-e1208n:2397": "Narindacūḷāmaṇicumbitānya’tha",
  "anya-e1208n:2398": "Padāni vandāpayitu tapassino,",
  "anya-e1208n:2399": "Vibhusaṇālaṅkatamattasambhavaṃ",
  "anya-e1208n:2400": "Narādhipo rājakumāramāhari; ()",
  "anya-e1208n:2401": "8.",
  "anya-e1208n:2402": "Tadattabhāvena’hivādanāraha-",
  "anya-e1208n:2403": "Ssa’bhāvato tassa rarāja sūnuno,",
  "anya-e1208n:2404": "Pavaṭṭayitvā jaṭilassa sampati",
  "anya-e1208n:2405": "Jaṭāsu cakkaṅkitapādapaṅkajaṃ; ()",
  "anya-e1208n:2406": "9.",
  "anya-e1208n:2407": "Kumāramādāya samappitañjaliṃ",
  "anya-e1208n:2408": "Vidhāya pādesvanisammakārino,",
  "anya-e1208n:2409": "Sace ṭhapeyyuṃ jaṭilassa sattadhā",
  "anya-e1208n:2410": "Phaleyya muddhā jaṭitojaṭāya’pi; ()",
  "anya-e1208n:2411": "10.",
  "anya-e1208n:2412": "Sakāsanuṭṭhāya athe’sibhūmiyā",
  "anya-e1208n:2413": "Nihacca so dakkhiṇajānumaṇḍalaṃ,",
  "anya-e1208n:2414": "Akā mahākāruṇikassa gāravaṃ",
  "anya-e1208n:2415": "Sirovirūḷhañjali pupphamañjarī; ()",
  "anya-e1208n:2416": "11.",
  "anya-e1208n:2417": "Udikkhamāno vasinā samappitaṃ",
  "anya-e1208n:2418": "Tamañjaliṃ bhattibharena bhūpati,",
  "anya-e1208n:2419": "Atho’nametvā tanumīsakaṃ sakaṃ",
  "anya-e1208n:2420": "Pavandi pādamburuhāni sununo; ()",
  "anya-e1208n:2421": "12.",
  "anya-e1208n:2422": "Siyā’va buddho purisāsabho ayaṃ",
  "anya-e1208n:2423": "Nadassanaṃ tassa siyā mamantī so,",
  "anya-e1208n:2424": "Nirūpamaṃ rūpasiriṃ samekkhiya",
  "anya-e1208n:2425": "Payāsi niṭṭhaṃ upadhārayaṃ vasi; ()",
  "anya-e1208n:2426": "13.",
  "anya-e1208n:2427": "Vavatthayitvevamuḷārabuddhimā",
  "anya-e1208n:2428": "Vitiṇṇakaṅkho hasamīsakaṃ rudaṃ,",
  "anya-e1208n:2429": "Narindamorodhapurakkhataṃ vasī",
  "anya-e1208n:2430": "Tadavasīdāpayi saṃsayaṇṇave; ()",
  "anya-e1208n:2431": "14.",
  "anya-e1208n:2432": "Tamāharitvāna pakavattimabbhutaṃ",
  "anya-e1208n:2433": "Purakkhato’rodhajanassa rājino,",
  "anya-e1208n:2434": "Yatissaro saṃsayasallamuddharaṃ",
  "anya-e1208n:2435": "Sabandhave’nussari kāladevalo;()",
  "anya-e1208n:2436": "15.",
  "anya-e1208n:2437": "Sakekule nāḷakanāmadārako",
  "anya-e1208n:2438": "Sayambhuno lacchati dassanaṃ iti,",
  "anya-e1208n:2439": "Tamatthamaññā samupecca taṃkulaṃ",
  "anya-e1208n:2440": "Tvamāha pabbajjiti bhāgineyyakaṃ; ()",
  "anya-e1208n:2441": "16.",
  "anya-e1208n:2442": "Nirāmayaṃ pañcamavāsaramhi so",
  "anya-e1208n:2443": "Varorasaṃ vāsitagandhavārinā,",
  "anya-e1208n:2444": "Pavattamāne bhavane mahāmahe",
  "anya-e1208n:2445": "Nahāpayi bhūpati bandhumajjhago; ()",
  "anya-e1208n:2446": "17.",
  "anya-e1208n:2447": "Pasatthamanvatthabhidhāna mattano",
  "anya-e1208n:2448": "Kumāramāropayituṃ parosataṃ,",
  "anya-e1208n:2449": "Savedavedaṅgapabhedakovide",
  "anya-e1208n:2450": "Dvije nimantāpayi so narādhipo; ()",
  "anya-e1208n:2451": "18.",
  "anya-e1208n:2452": "Surindarūpo suramandiropamaṃ",
  "anya-e1208n:2453": "Tamindirādhāranarindamandiraṃ,",
  "anya-e1208n:2454": "Janindasīho’pagatā’vanīsure",
  "anya-e1208n:2455": "Amandapūjāvidhinā’bhirādhayi; ()",
  "anya-e1208n:2456": "19.",
  "anya-e1208n:2457": "Anenasiddhā samatiṃsapāramī-",
  "anya-e1208n:2458": "Sadatthasampattiparatthakārinā,",
  "anya-e1208n:2459": "Tathā’ttha saṅkhātadhanaṃ nidhānagaṃ",
  "anya-e1208n:2460": "Imamhi siddhaṃ sahajātiyā yato; (5)",
  "anya-e1208n:2461": "20.",
  "anya-e1208n:2462": "Dvijehi tantibbacanadvayārahaṃ",
  "anya-e1208n:2463": "Samāsasaṃkhittapadatthasaṃhitaṃ,",
  "anya-e1208n:2464": "Sutassa siddhattha’bhidhānamattano",
  "anya-e1208n:2465": "Tato’bhivohārasukhāya kārayi; ()",
  "anya-e1208n:2466": "21.",
  "anya-e1208n:2467": "Suyāmarāmaddhajamantilakkhaṇa-",
  "anya-e1208n:2468": "Subhojakoṇḍaññasudattasaññino,",
  "anya-e1208n:2469": "Ime dvijā rājasupūjitā tadā",
  "anya-e1208n:2470": "Vicakkhaṇālakkhaṇapāṭhakā’bhavaṃ; ()",
  "anya-e1208n:2471": "22.",
  "anya-e1208n:2472": "Subhāsubhaṃ passiya dehalakkhaṇaṃ",
  "anya-e1208n:2473": "Vibhāvayavho iti tesamabruvi,",
  "anya-e1208n:2474": "Samukkhipitvā’ṅgulipallavadvayaṃ",
  "anya-e1208n:2475": "Janādhipaṃ sattajanā’bravuṃ dvidhā; ()",
  "anya-e1208n:2476": "23.",
  "anya-e1208n:2477": "Sace mahārāja agāramāvase",
  "anya-e1208n:2478": "Varoraso te paricāritindriyo,",
  "anya-e1208n:2479": "Samaṅgibhuto ratanehi sattahi",
  "anya-e1208n:2480": "Bhaveyya rājā vatacakkavatya’yaṃ; ()",
  "anya-e1208n:2481": "24.",
  "anya-e1208n:2482": "Mahādayo’yaṃ karuṇāya codito",
  "anya-e1208n:2483": "Gharā’bhigantvā yadi pabbajissati,",
  "anya-e1208n:2484": "Bhaveyya buddho’khilañeyyamaṇḍalaṃ",
  "anya-e1208n:2485": "Sayaṃ abhiññāya nahe’tthasaṃsayo; ()",
  "anya-e1208n:2486": "25.",
  "anya-e1208n:2487": "Kaṇiṭṭhabhūto vayasā tadantare",
  "anya-e1208n:2488": "Pasatthasatthā’vagamena jeṭṭhako,",
  "anya-e1208n:2489": "Samukkhipitvā’ṅakgulimekamabruvi",
  "anya-e1208n:2490": "Itīha koṇḍaññasamaññabhusuro; ()",
  "anya-e1208n:2491": "26.",
  "anya-e1208n:2492": "Imassa veneyyajanākatañjalī",
  "anya-e1208n:2493": "Samaṃ phusantāni vasundharātalaṃ,",
  "anya-e1208n:2494": "Subhāni bhopādatalāti sabbadā",
  "anya-e1208n:2495": "Bhajanti bhatyā kamalānivālino; ()",
  "anya-e1208n:2496": "27.",
  "anya-e1208n:2497": "Imassa khemantamasesapāṇino",
  "anya-e1208n:2498": "Tipaṭṭakantārapathāvatāraṇe,",
  "anya-e1208n:2499": "Susajjitaṃ cakkayugaṃva pāramī",
  "anya-e1208n:2500": "Rathamhi pādaṅkitacakkalakkhaṇaṃ; ()",
  "anya-e1208n:2501": "28.",
  "anya-e1208n:2502": "Imassa bho kambalabheṇḍukopamaṃ",
  "anya-e1208n:2503": "Sumaṭṭavaṭṭāyatapaṇhimaṇḍalaṃ,",
  "anya-e1208n:2504": "Sadā padambhojanivāsalakkhiyā",
  "anya-e1208n:2505": "Tanoti pīnatthanapiṇḍavibbhamaṃ; ()",
  "anya-e1208n:2506": "29.",
  "anya-e1208n:2507": "Imassa dīghaṅgulipanti vaṭṭita-",
  "anya-e1208n:2508": "Manosilālattakavattikopamā,",
  "anya-e1208n:2509": "Vibhāti bho bāhulatāya pāramī-",
  "anya-e1208n:2510": "Latāya vā nūtanapattapantiva; ()",
  "anya-e1208n:2511": "30.",
  "anya-e1208n:2512": "Imassa pārevaṭapāda pāṭalā",
  "anya-e1208n:2513": "Sapāṇipādā taḷuṇātikomalā,",
  "anya-e1208n:2514": "Uḷārapūjāvidhisampaṭicchane",
  "anya-e1208n:2515": "Pavāḷapāti’va samullasanti bho; ()",
  "anya-e1208n:2516": "31.",
  "anya-e1208n:2517": "Imassarūpassirimandirodare",
  "anya-e1208n:2518": "Samappamāṇābhinavaṅgulīhi bho,",
  "anya-e1208n:2519": "Padissare jālakavāṭasantibhā",
  "anya-e1208n:2520": "Sapāṇipādā tatajālalakkhaṇā ()",
  "anya-e1208n:2521": "32.",
  "anya-e1208n:2522": "Imassa ussaṅkhapadassa gopphakā",
  "anya-e1208n:2523": "Padambujānaṃ caturaṅgulopari,",
  "anya-e1208n:2524": "Patiṭṭhitā puṇṇaghaṭesukandharā-",
  "anya-e1208n:2525": "Vilāsamāliṅgiya rājabhāsare; ()",
  "anya-e1208n:2526": "33.",
  "anya-e1208n:2527": "Imassa dehajjutivāripūrita-",
  "anya-e1208n:2528": "Sarīrakedārabhavā phalatthino,",
  "anya-e1208n:2529": "Surattasālyodarasannibhā subhā",
  "anya-e1208n:2530": "Duveṇijaṅghā abhipīṇayantī bho; ()",
  "anya-e1208n:2531": "34.",
  "anya-e1208n:2532": "Imassa bho jānuyugaṃ parāmasaṃ",
  "anya-e1208n:2533": "Anonamanto ṭhitako mahābhujo,",
  "anya-e1208n:2534": "Sahattanā sambhavabodhisākhino",
  "anya-e1208n:2535": "Visālasākhāya vilāsamādise; ()",
  "anya-e1208n:2536": "35.",
  "anya-e1208n:2537": "Imassa kosohitavatthaguyhako",
  "anya-e1208n:2538": "Abhinnakokāsakakosakosago,",
  "anya-e1208n:2539": "Anaññasādhāraṇatādinā’yatiṃ",
  "anya-e1208n:2540": "Anaṅgasaṅgāmaparammukho siyā; ()",
  "anya-e1208n:2541": "36.",
  "anya-e1208n:2542": "Imassa bho gotamagottaketuno",
  "anya-e1208n:2543": "Kalevare kañcanasattibhattaco,",
  "anya-e1208n:2544": "Suvaṇṇavaṇṇo jinacīvarassapi",
  "anya-e1208n:2545": "Tanoti sobhaṃ ghanabuddharaṃsino; ()",
  "anya-e1208n:2546": "37.",
  "anya-e1208n:2547": "Imassa jambonadīpiñjarāya bho",
  "anya-e1208n:2548": "Sirisapupphassukumāracāriyā",
  "anya-e1208n:2549": "Rajonumattaṃ chaviyā nalimpate",
  "anya-e1208n:2550": "Sarojapatteriva vāribindavo; ()",
  "anya-e1208n:2551": "38.",
  "anya-e1208n:2552": "Imassa lomāni kalevare vare",
  "anya-e1208n:2553": "Visuṃ visuṃ kūpagatāni sūnuno,",
  "anya-e1208n:2554": "Vilumpare rūpavilāsalakkhiyā",
  "anya-e1208n:2555": "Manoramaṃ bho kamaṇikañcukassiriṃ; ()",
  "anya-e1208n:2556": "39.",
  "anya-e1208n:2557": "Imassa uddhaggamukhaṃ mukhassiriṃ",
  "anya-e1208n:2558": "Padakkhiṇāvatta mapekkhino yathā,",
  "anya-e1208n:2559": "Tirokare romavitāna mindirā-",
  "anya-e1208n:2560": "Niketanindīvarakānanassiriṃ; ()",
  "anya-e1208n:2561": "40.",
  "anya-e1208n:2562": "Imassa bhorāja sarojayonino",
  "anya-e1208n:2563": "Yathojugattaṃ ujugattamāyatiṃ,",
  "anya-e1208n:2564": "Anaññasāmaññaguṇāvakāsato",
  "anya-e1208n:2565": "Pajābhipūjāvidhibhājanaṃ siyā; ()",
  "anya-e1208n:2566": "41.",
  "anya-e1208n:2567": "Imassa sattussadalakkhaṇaṃ subhaṃ",
  "anya-e1208n:2568": "Samaṃsamaddiṭṭhasirāvaliṃ sadā,",
  "anya-e1208n:2569": "Dadhāti bho pāramidhammasipakpino",
  "anya-e1208n:2570": "Sudhantacāmīkarapiṇḍavibbhamaṃ; ()",
  "anya-e1208n:2571": "42.",
  "anya-e1208n:2572": "Imassa puṇṇobhayakāyabhāgimaṃ",
  "anya-e1208n:2573": "Migindapubbaddhasarīralakkhaṇaṃ,",
  "anya-e1208n:2574": "Kudiṭṭhivādībhasirovidāraṇe",
  "anya-e1208n:2575": "Narindasāmatthiyamubbahe nakiṃ; ()",
  "anya-e1208n:2576": "43.",
  "anya-e1208n:2577": "Imassu’peto ghanamaṃsavaṭṭiyā",
  "anya-e1208n:2578": "Citantaraṃso muducārupiṭṭhiyaṃ,",
  "anya-e1208n:2579": "Bhavaṇṇavā kañcanapaccarisiraṃ",
  "anya-e1208n:2580": "Tanoti sattuttaraṇe narādhipa; ()",
  "anya-e1208n:2581": "44.",
  "anya-e1208n:2582": "Imassa nigrodhamahīruhassiva",
  "anya-e1208n:2583": "Samappamāṇo parimaṇḍalopya’yaṃ,",
  "anya-e1208n:2584": "Kadāci dukkhātapakhinnadehinaṃ",
  "anya-e1208n:2585": "Parissamaṃ bho pajahe bhavañjase; ()",
  "anya-e1208n:2586": "45.",
  "anya-e1208n:2587": "Imassa rājittayarañjito’ttariṃ",
  "anya-e1208n:2588": "Karīyamānu’ttamadhammanissano,",
  "anya-e1208n:2589": "Sumaṭṭavaṭṭo samavattakhandhako",
  "anya-e1208n:2590": "Mutiṅgakhandhoriva rāja rājate; () (Silesa bandhanaṃ)",
  "anya-e1208n:2591": "46.",
  "anya-e1208n:2592": "Imassa bho sattasahassasammitā",
  "anya-e1208n:2593": "Yathā’matajjhoharaṇābhilāsino,",
  "anya-e1208n:2594": "Rasaggasā santi rasādanummukhā",
  "anya-e1208n:2595": "Rasaggasaggī’tya’bhidhīyate tato; ()",
  "anya-e1208n:2596": "47.",
  "anya-e1208n:2597": "Imassa’nubyañjanatārakākule",
  "anya-e1208n:2598": "Anantarūpāyatanambaro dare,",
  "anya-e1208n:2599": "Virocatebārasamīsasiriva",
  "anya-e1208n:2600": "Narindasīhassahanūpamāhanū; ()",
  "anya-e1208n:2601": "48.",
  "anya-e1208n:2602": "Imassa tāḷisatidantapanti bho",
  "anya-e1208n:2603": "Pahūtajivhārathikaṃ carantiyā,",
  "anya-e1208n:2604": "Manuññavāṇivanitāya tatvate",
  "anya-e1208n:2605": "Pasatthamuttāvalilīlamāyatiṃ; ()",
  "anya-e1208n:2606": "49.",
  "anya-e1208n:2607": "Imassa javhāvarakaṇṇikāvahe",
  "anya-e1208n:2608": "Mukhambuje saccasugandhavāsite,",
  "anya-e1208n:2609": "Samappamāṇā dasanāvalī subhā",
  "anya-e1208n:2610": "Vibhāti kiñjakkhatatīva bhūpatī; ()",
  "anya-e1208n:2611": "50.",
  "anya-e1208n:2612": "Imassa bho khaṇḍitasaṅkhapaṇḍarā",
  "anya-e1208n:2613": "Dvijāvalī nibbivarantarāyatiṃ,",
  "anya-e1208n:2614": "Samubbhavāyuttilatāya tāyati",
  "anya-e1208n:2615": "Mukhālavāḷe mukulāvalissiriṃ; ()",
  "anya-e1208n:2616": "51.",
  "anya-e1208n:2617": "Imassa pīṇānanacandacandikā",
  "anya-e1208n:2618": "Susukkadāṭhāvali saccavādino,",
  "anya-e1208n:2619": "Padissate dhammataḷākakīḷane",
  "anya-e1208n:2620": "Katābhilāsārivahaṃsamālinī; ()",
  "anya-e1208n:2621": "52.",
  "anya-e1208n:2622": "Imassa cānuttaradhammadesanā-",
  "anya-e1208n:2623": "Taraṇyamālolalakārarūpinī,",
  "anya-e1208n:2624": "Pahūtajivhā bhavasāgarā’yatiṃ",
  "anya-e1208n:2625": "Narinda pāraṃ janatā’vatāraye; ()",
  "anya-e1208n:2626": "53.",
  "anya-e1208n:2627": "Imassa bho brahmasaropamo sadā",
  "anya-e1208n:2628": "Sahassadhā’yaṃ karavīkarāvato,",
  "anya-e1208n:2629": "Manoharaṭṭhaṅgasamaṅgisussaro",
  "anya-e1208n:2630": "Sasotakānaṃ maṇikuṇḍalāyate; ()",
  "anya-e1208n:2631": "54.",
  "anya-e1208n:2632": "Imassa nīlaṃ nayanuppalañcayaṃ",
  "anya-e1208n:2633": "Nirūpame rūpavilāsamandire,",
  "anya-e1208n:2634": "Niropitaṃ bho maṇisīhapañjara-",
  "anya-e1208n:2635": "Dvayaṃva bhāse kusalena kenaci; ()",
  "anya-e1208n:2636": "55.",
  "anya-e1208n:2637": "Imassa pāṭhīnayugaṃ’va dissate",
  "anya-e1208n:2638": "Visiṭṭharūpāyatanāpagāsayaṃ,",
  "anya-e1208n:2639": "Subhaṃ gavacchāpavilocanopamaṃ",
  "anya-e1208n:2640": "Maṇippabhaṃ gopakhumadvayaṃ sadā; ()",
  "anya-e1208n:2641": "56.",
  "anya-e1208n:2642": "Imassā uṇṇā bhamukantarubbhavā",
  "anya-e1208n:2643": "Ḷāṭamajjhopagatā virocati,",
  "anya-e1208n:2644": "Yadatthi sañajhāghanarājimajjhagaṃ",
  "anya-e1208n:2645": "Sasaṅkahīnaṃ sasimaṇḍalaṃ tathā ()",
  "anya-e1208n:2646": "57.",
  "anya-e1208n:2647": "Imassa uṇhīsakasīsalakkhaṇaṃ",
  "anya-e1208n:2648": "Sadhammarajjissariyaṃ anāgate,",
  "anya-e1208n:2649": "Kariyamānassa hi cakkavattino",
  "anya-e1208n:2650": "Dadhāti uṇhīsakasisavibbhamaṃ; ()",
  "anya-e1208n:2651": "58.",
  "anya-e1208n:2652": "Imassa bhumissara supakpatiṭṭhita-",
  "anya-e1208n:2653": "Padaṅkite cakkayugamhi dissare,",
  "anya-e1208n:2654": "Arāsahassāni ca neminābhiyo",
  "anya-e1208n:2655": "Tivaṭṭarekhā sirivacchakādayo; ()",
  "anya-e1208n:2656": "59.",
  "anya-e1208n:2657": "Imehi battiṃsatilakkhaṇehi bho",
  "anya-e1208n:2658": "Asītyanubyañjanalakkhaṇehi’pi,",
  "anya-e1208n:2659": "Samujjalanto purisāsabhotyayaṃ",
  "anya-e1208n:2660": "Bhaveyya buddho bhavabandhanacchido; ()",
  "anya-e1208n:2661": "60.",
  "anya-e1208n:2662": "Sasotamāpāthagatāya tāvade",
  "anya-e1208n:2663": "Dvijassa vitthārakathāya codito,",
  "anya-e1208n:2664": "Apucchi rājā kimayaṃ samekkhiya",
  "anya-e1208n:2665": "Anāgate brāhmaṇa pabbajissati; ()",
  "anya-e1208n:2666": "61.",
  "anya-e1208n:2667": "Kadāci uyyānagato mahāpathe",
  "anya-e1208n:2668": "Jarārujāmaccuvirūpadassanaṃ,",
  "anya-e1208n:2669": "Vidhāya nibbintamano bhavattaye",
  "anya-e1208n:2670": "Tapodhanaṃ passiya pabbajissati; ()",
  "anya-e1208n:2671": "62.",
  "anya-e1208n:2672": "Itiha vatvāna sakaṃsakaṃ gharaṃ",
  "anya-e1208n:2673": "Tato’pagantvā’ddhanimittapāṭhakā,",
  "anya-e1208n:2674": "Mahallakā’dāni mayanti sunavo",
  "anya-e1208n:2675": "Tamānupabbajjitumovadiṃsu te; ()",
  "anya-e1208n:2676": "63.",
  "anya-e1208n:2677": "Dvijesu vuddhesu matesu sattasu",
  "anya-e1208n:2678": "Ayaṃhi koṇḍaññasamavhayo sudhī,",
  "anya-e1208n:2679": "Mahāpadhānaṃ purisāsabho’dhunā",
  "anya-e1208n:2680": "Karoti sutvā karuṇāya codito; ()",
  "anya-e1208n:2681": "64.",
  "anya-e1208n:2682": "Samānaladdhihi kulesu tesu hi",
  "anya-e1208n:2683": "Catuhi vippehi saha’ntapañcamo,",
  "anya-e1208n:2684": "Atho’ruvelaṃ upagamma pabbaji",
  "anya-e1208n:2685": "Bhaviṃsu tepañci’dha pañcavaggiyā; ()",
  "anya-e1208n:2686": "65.",
  "anya-e1208n:2687": "Kadāci laddhā pariyantasāgaraṃ",
  "anya-e1208n:2688": "Imaṃ catuddīpikarajjamatrajaṃ,",
  "anya-e1208n:2689": "Jitārivaggaṃ vicarantamambare",
  "anya-e1208n:2690": "Karomi paccakkhamahanti cintiya; ()",
  "anya-e1208n:2691": "66.",
  "anya-e1208n:2692": "Nimittarūpakkhipathappavesanaṃ",
  "anya-e1208n:2693": "Nivāraṇatthaṃ tanijarājasūnunā,",
  "anya-e1208n:2694": "Narādhipo so purisehi sabbathā",
  "anya-e1208n:2695": "Disāsu rakkhāvaraṇaṃ akārayi; ()",
  "anya-e1208n:2696": "67.",
  "anya-e1208n:2697": "Ayaṃ kumāro yadi cakkavattivā",
  "anya-e1208n:2698": "Bhaveyya sambodhipadaṃ labheyyavā,",
  "anya-e1208n:2699": "Sakekule khattiyabandhavehi so",
  "anya-e1208n:2700": "Purakkhatoyeva carissataṃ iti; ()",
  "anya-e1208n:2701": "68.",
  "anya-e1208n:2702": "Kumāranāmaṭṭhapanamhi vāsare",
  "anya-e1208n:2703": "Sahassamattesu kulesva’sitiyā,",
  "anya-e1208n:2704": "Adāsi paccekajano paṭissavaṃ",
  "anya-e1208n:2705": "Padātukāmova visuṃvisuṃ sute; ()",
  "anya-e1208n:2706": "69.",
  "anya-e1208n:2707": "Asesadosāpagatā sukhedhi tā",
  "anya-e1208n:2708": "Suvaṇṇakumbhorupayodharo na tā,",
  "anya-e1208n:2709": "Anekadhātī varavaṇṇagabbi tā",
  "anya-e1208n:2710": "Sapaccupaṭṭhāpayi taṅkhaṇepi tā; ()",
  "anya-e1208n:2711": "70.",
  "anya-e1208n:2712": "Taḷākatīramhi taraṅgabhāsure",
  "anya-e1208n:2713": "Yatheva haṃsyā kalahaṃsapotakaṃ,",
  "anya-e1208n:2714": "Mahesiyā’ṅke sayane sitatthare",
  "anya-e1208n:2715": "Suvāsare bhupati puttamaddasa; ()",
  "anya-e1208n:2716": "71.",
  "anya-e1208n:2717": "Adiṭṭhaputtānanapaṅkajā ciraṃ",
  "anya-e1208n:2718": "Lahuṃ parikkhīṇavayoguṇā ito,",
  "anya-e1208n:2719": "Cutā’va māyājanani nirāmayā",
  "anya-e1208n:2720": "Upāvisi sattamavāsare divaṃ; ()",
  "anya-e1208n:2721": "72.",
  "anya-e1208n:2722": "Mahesimāyābhaginī tadā mahā-",
  "anya-e1208n:2723": "Pajāpatigotamināmarājinī,",
  "anya-e1208n:2724": "Nijaṃ kumāraṃ bharaṇāya dhātinaṃ",
  "anya-e1208n:2725": "Vidhāya bhāraṃ paṭijaggi taṃ sayaṃ; ()",
  "anya-e1208n:2726": "73.",
  "anya-e1208n:2727": "Tadā’bhavuṃ dīpasikhā jagantaye",
  "anya-e1208n:2728": "Kalebaro’bhāsalavena sununo,",
  "anya-e1208n:2729": "Vinaṭṭhatejāriva raṅgadīpikā",
  "anya-e1208n:2730": "Vimānadipesu kathāvakā’ttano; ()",
  "anya-e1208n:2731": "74.",
  "anya-e1208n:2732": "Vicittabhummattharaṇe abhikkhaṇaṃ",
  "anya-e1208n:2733": "Sajannukehā’cari mandirodare,",
  "anya-e1208n:2734": "Mahāvanasmiṃ maṇivālukātale",
  "anya-e1208n:2735": "Vijambhamānoriva sihapotako; ()",
  "anya-e1208n:2736": "75.",
  "anya-e1208n:2737": "Sutassa kīḷāpasutassa mandi re",
  "anya-e1208n:2738": "Bhamantabimbaṃ maṇidappaṇoda re",
  "anya-e1208n:2739": "Nibaddhamaddakkhi carantamamba re",
  "anya-e1208n:2740": "Yatheva cakkaṃ ratanaṃ mahībhu jo; ()",
  "anya-e1208n:2741": "76.",
  "anya-e1208n:2742": "Tadaṅghiviññāsavasena bhumiyā",
  "anya-e1208n:2743": "Vajantamaṅko’panidhāya bhumipo,",
  "anya-e1208n:2744": "Tadā’bhinicchārita māsabhiṃ giraṃ",
  "anya-e1208n:2745": "Idāni maṃ sāvaya puttamabruvi; ()",
  "anya-e1208n:2746": "77.",
  "anya-e1208n:2747": "Nibaddhamantomaṇivedikātale",
  "anya-e1208n:2748": "Mukhendubimbuddharaṇe payojayaṃ,",
  "anya-e1208n:2749": "Sayaṃ palambhesi amaccasūnavo",
  "anya-e1208n:2750": "Vayena mando’pi amandabuddhimā; ()",
  "anya-e1208n:2751": "78.",
  "anya-e1208n:2752": "Uḷārasokaṃ pitucittasambhavaṃ",
  "anya-e1208n:2753": "Tilokadīpo nijapuññatejasā,",
  "anya-e1208n:2754": "Tamopabandhaṃ bhuvano’darubbhavaṃ",
  "anya-e1208n:2755": "Nirākari bālaravī’va raṃsinā; ()",
  "anya-e1208n:2756": "79.",
  "anya-e1208n:2757": "Vikiṇṇalājākusumākulañjase",
  "anya-e1208n:2758": "Vitānaraṅgaddhajanibbharambare,",
  "anya-e1208n:2759": "Pure tahiṃ maṅgalakiccasammataṃ",
  "anya-e1208n:2760": "Kadāci rañño bhavi vappamaṅgalaṃ; ()",
  "anya-e1208n:2761": "80.",
  "anya-e1208n:2762": "Sugandhamālābharaṇādimaṇḍita-",
  "anya-e1208n:2763": "Pasādhitā kāpilavatthavā narā,",
  "anya-e1208n:2764": "Sakiṅkarā kammakarā’pi kappitā",
  "anya-e1208n:2765": "Tato tato sattipatiṃsu taṃ kulaṃ; ()",
  "anya-e1208n:2766": "81.",
  "anya-e1208n:2767": "Mahaccasenāyapurakkhatohiso",
  "anya-e1208n:2768": "Uḷārarājiddhisamujjalaṃtato",
  "anya-e1208n:2769": "Payāsikammantapadesamatrajaṃ",
  "anya-e1208n:2770": "Kumāramādāyapurindadopamo; ()",
  "anya-e1208n:2771": "82.",
  "anya-e1208n:2772": "Chaṇamhi tasmiṃ manuvaṃsaketuno",
  "anya-e1208n:2773": "Manoramaṃ maṅgalanaṅgalādikaṃ,",
  "anya-e1208n:2774": "Suvaṇṇapaṭṭehi parikkhaṭaṃka mahā-",
  "anya-e1208n:2775": "Janassa’pī rūpiyapaṭṭachāditaṃ; ()",
  "anya-e1208n:2776": "83.",
  "anya-e1208n:2777": "Visālasākhākulajambusākhino",
  "anya-e1208n:2778": "Vidhāya heṭṭhā sayane mahārahe,",
  "anya-e1208n:2779": "Nijaṃ kumāraṃ sajano janādhipo",
  "anya-e1208n:2780": "Samārahī sampati vappamaṅgalaṃ; ()",
  "anya-e1208n:2781": "84.",
  "anya-e1208n:2782": "Kumārarakkhāvaraṇāyu’paṭṭhitā",
  "anya-e1208n:2783": "Tamussavaṃ dhātijanā vipassituṃ,",
  "anya-e1208n:2784": "Apakkamitvā bahi sāṇito khaṇaṃ",
  "anya-e1208n:2785": "Pamattarūpā vicariṃsvi’tocito; ()",
  "anya-e1208n:2786": "85.",
  "anya-e1208n:2787": "Pariggahetvā’namapāna māsane",
  "anya-e1208n:2788": "Nisajja pallaṅka malattha bandhiya,",
  "anya-e1208n:2789": "Jinaṅkuro nīvaraṇehi nissaṭaṃ",
  "anya-e1208n:2790": "Vivekajaṃ jhānamagādhabuddhimā; ()",
  "anya-e1208n:2791": "86.",
  "anya-e1208n:2792": "Vipassa puttassu’pavesanaṃ tahiṃ",
  "anya-e1208n:2793": "Dumassa chāyāya nivattataṃ tathā,",
  "anya-e1208n:2794": "Pavandi rājā paṭihārikākathā-",
  "anya-e1208n:2795": "Pacoditoputtamupecca taṅkhaṇe; ()",
  "anya-e1208n:2796": "87.",
  "anya-e1208n:2797": "Kalāsu vujjāsu ca puttamattano",
  "anya-e1208n:2798": "Vinetukāmo vinayakkhamaṃ pitā;",
  "anya-e1208n:2799": "Pasatthasatthantarapāradassinaṃ",
  "anya-e1208n:2800": "Kadāci vippācariyaṃ kirā’nayi; ()",
  "anya-e1208n:2801": "88.",
  "anya-e1208n:2802": "Samappitaṃ taṃ guruno karambuje",
  "anya-e1208n:2803": "Sadevalokassa guruṃ sagāravaṃ,",
  "anya-e1208n:2804": "Mahīsuro so jalabindunā yathā",
  "anya-e1208n:2805": "Suduttarāgādhamahodadhīrasaṃ; ()",
  "anya-e1208n:2806": "89.",
  "anya-e1208n:2807": "Savaṇṇabhedaṃ sanighaṇṭukeṭubhaṃ",
  "anya-e1208n:2808": "Athabbabedeni’nihāsapañcamaṃ,",
  "anya-e1208n:2809": "Tivedamuddesapadena duddasaṃ",
  "anya-e1208n:2810": "Tathā kalāsippataṃ nibodhayī; ()",
  "anya-e1208n:2811": "90.",
  "anya-e1208n:2812": "Anaññasādhāraṇapuññavāsanā-",
  "anya-e1208n:2813": "Vidhūtasammohavisuddhabuddhino,",
  "anya-e1208n:2814": "Samattavijjā sakalākalā dhiyā",
  "anya-e1208n:2815": "Kalampi nālaṃ bahubhāsanena kiṃ; ()",
  "anya-e1208n:2816": "91.",
  "anya-e1208n:2817": "Na kevalaṃ tassa kalebaraṃ bahi",
  "anya-e1208n:2818": "Vibhāti battiṃsatilakkhaṇehi bho,",
  "anya-e1208n:2819": "Bhusaṃ tadabbhantaravatthu dippate",
  "anya-e1208n:2820": "Subuddhasatthantaralakkhaṇehī’pi; ()",
  "anya-e1208n:2821": "92.",
  "anya-e1208n:2822": "Tilocanassā’pi tilokacakkhuno",
  "anya-e1208n:2823": "Ayaṃ viseso nayanehi dissate,",
  "anya-e1208n:2824": "Lalāṭanetto purimo nasobhati",
  "anya-e1208n:2825": "Paro’va abbhattarañāṇalocano; ()",
  "anya-e1208n:2826": "93.",
  "anya-e1208n:2827": "Anubbajanto navayobbanassiriṃ",
  "anya-e1208n:2828": "Yasopabandhena sake niketane,",
  "anya-e1208n:2829": "Pavaḍḍhi dhīro sakalaṃ kalāntaraṃ",
  "anya-e1208n:2830": "Kalānidhī raṃsicayeni’va’mbare; ()",
  "anya-e1208n:2831": "94.",
  "anya-e1208n:2832": "Upaḍḍhagaṇḍāhitadāṭhikāya so",
  "anya-e1208n:2833": "Yasodhano soḷasavassiko yadā,",
  "anya-e1208n:2834": "Kapolaphuṭṭhañjanadānarājiyā",
  "anya-e1208n:2835": "Kari yathā bāladasaṃ vyatikkami ()",
  "anya-e1208n:2836": "95.",
  "anya-e1208n:2837": "Tadā narindo suramandiro’pamaṃ",
  "anya-e1208n:2838": "Ututtayānucchavikaṃ manoramaṃ,",
  "anya-e1208n:2839": "Payojayitvāna paviṇasippike",
  "anya-e1208n:2840": "Sutāya kārāpayi mandirattayaṃ; ()",
  "anya-e1208n:2841": "96.",
  "anya-e1208n:2842": "Nisitasambādhatalaṃ nivārita-",
  "anya-e1208n:2843": "Saronilaṃ phassitasihapañjaraṃ,",
  "anya-e1208n:2844": "Mahivataṃsaṃ navabhumikaṃ gharaṃ",
  "anya-e1208n:2845": "Babhuva rammaṃ bhuvi rammanāmikaṃ; ()",
  "anya-e1208n:2846": "97.",
  "anya-e1208n:2847": "Sasikara’mbhodhararāvanibbhara-",
  "anya-e1208n:2848": "Vitāna mugghāṭakavāṭabandhanaṃ,",
  "anya-e1208n:2849": "Surammanāmaṃ hataghammamindirā-",
  "anya-e1208n:2850": "Nivāsarammaṃ bhavi pañcabhūmikaṃ; ()",
  "anya-e1208n:2851": "98.",
  "anya-e1208n:2852": "Ahiṇhasituṇbhaguṇehi pāvuse",
  "anya-e1208n:2853": "Sukhānulomaṃ samasattabhumikaṃ,",
  "anya-e1208n:2854": "Suphassitā’phassitasihapañjaraṃ",
  "anya-e1208n:2855": "Subhaṃ subhaṃ nāma niketanaṃ bhavi; ()",
  "anya-e1208n:2856": "99.",
  "anya-e1208n:2857": "Vayonupattassa narindasununo",
  "anya-e1208n:2858": "Uḷārarājiddhivilāsadassane,",
  "anya-e1208n:2859": "Katā’bhilāso janako janādhipo",
  "anya-e1208n:2860": "Padātukāmo nijarajjasampadaṃ; ()",
  "anya-e1208n:2861": "100.",
  "anya-e1208n:2862": "Vasanti ce yobbanahāridārikā",
  "anya-e1208n:2863": "Narindasandesaharehi pesayi",
  "anya-e1208n:2864": "Sa sākiyānaṃ sacivehi sāsane; ()",
  "anya-e1208n:2865": "101.",
  "anya-e1208n:2866": "Nivedayuṃ yobbanagabbitassa te",
  "anya-e1208n:2867": "Nakiñcisikappāyatana’ntadassino,",
  "anya-e1208n:2868": "Sutassa dārābharaṇāya dhītaro",
  "anya-e1208n:2869": "Kathannu dassāma mayanti khattiyā; ()",
  "anya-e1208n:2870": "102.",
  "anya-e1208n:2871": "Sutena taṃ rājasutena codito",
  "anya-e1208n:2872": "Pitā carāpesi puramhi bheriyo,",
  "anya-e1208n:2873": "Mama’trajo kāhati sippadīpanaṃ",
  "anya-e1208n:2874": "Itoparaṃ sattamavāsare iti; ()",
  "anya-e1208n:2875": "103.",
  "anya-e1208n:2876": "Varo kumāro hi kumāravikkamo",
  "anya-e1208n:2877": "Kalāpasannaddha kalebaro tadā,",
  "anya-e1208n:2878": "Vipassataṃ bandhujanānamosari",
  "anya-e1208n:2879": "Anappadappo raṇakeḷimaṇḍalaṃ; ()",
  "anya-e1208n:2880": "104.",
  "anya-e1208n:2881": "Dhanuddharo so paṭhamaṃ sake bhuje",
  "anya-e1208n:2882": "Sahassathāmaṃ sasaraṃ sarāsanaṃ,",
  "anya-e1208n:2883": "Vidhāya poṭhesi jiyaṃ vasundharā-",
  "anya-e1208n:2884": "Vidāraṇākāramahāravaṃ ravi; ()",
  "anya-e1208n:2885": "105.",
  "anya-e1208n:2886": "Catuddisā’dharadhanuddharā mamaṃ",
  "anya-e1208n:2887": "Karontu lakkhaṃ nijakhāṇapattiyā,",
  "anya-e1208n:2888": "Itīha vatvā saravāraṇena so",
  "anya-e1208n:2889": "Abhutapubbaṃ sarasippamāhari; ()",
  "anya-e1208n:2890": "106.",
  "anya-e1208n:2891": "Catuddisāyaṃ caturo dhanuddhare",
  "anya-e1208n:2892": "Mame’kabāṇena haṇāma’haṃ iti,",
  "anya-e1208n:2893": "Akāsi tadadīpayamaññathā’bbhutaṃ",
  "anya-e1208n:2894": "Sa cakkavedhavhayasippadīpanaṃ; ()",
  "anya-e1208n:2895": "107.",
  "anya-e1208n:2896": "Sarehi veṇyā’yatayaṭṭhirajjukaṃ",
  "anya-e1208n:2897": "Sarehi cā’rohaṇamaṇḍapālayaṃ,",
  "anya-e1208n:2898": "Sarehi pākārataḷākapaṅkajaṃ",
  "anya-e1208n:2899": "Sarehi vassaṃ itisippamāhari; ()",
  "anya-e1208n:2900": "108.",
  "anya-e1208n:2901": "Mahāsatto lokappabhavamasamaṃ sippajātaṃ janānaṃ",
  "anya-e1208n:2902": "Tadā saṃdassesi muditahadayā sākiyā dārikāyo,",
  "anya-e1208n:2903": "Upaṭṭhāpesuṃ tā suratiratisaṅgāmacaturā",
  "anya-e1208n:2904": "Sahassānaṃ tāḷisatiparimitā nāṭikā’suṃ gharesū; ()",
  "anya-e1208n:2905": "Iti medhānandābhidhānena yatinā viracite sakalakavijana hadayānanda dānanidāne jinavaṃsadīpe avidūrenidāne lakkhaṇapaṭiggahaṇa kumārasambharaṇādi pavatti paridipo aṭṭhamo saggo.",
  "anya-e1208n:2906": "1.",
  "anya-e1208n:2907": "Iti vihite sati sippadīpanasmiṃ",
  "anya-e1208n:2908": "Tadabhimukhe’tarakhattiyā’tisūrā,",
  "anya-e1208n:2909": "Apagatamānamadābhaviṃsumañño",
  "anya-e1208n:2910": "(Taruṇamigindamukhe)va mattadanti; ()",
  "anya-e1208n:2911": "2.",
  "anya-e1208n:2912": "Vijaṭita saṃsayabandhano padātuṃ",
  "anya-e1208n:2913": "Sumariya devadahamhi supakpabuddho,",
  "anya-e1208n:2914": "Narapavaro nijadhītaraṃ kumāriṃ",
  "anya-e1208n:2915": "Suvimala koliyavaṃsakañjahaṃsiṃ; ()",
  "anya-e1208n:2916": "3.",
  "anya-e1208n:2917": "Tahimathamantivarehi mantayitvā",
  "anya-e1208n:2918": "Nikhilapavattinivedanāya dūte,",
  "anya-e1208n:2919": "Pahiṇi kavivāhamahe vidhiyatanti",
  "anya-e1208n:2920": "Tava tanujena mamañhi dhītukaññā; ()",
  "anya-e1208n:2921": "4.",
  "anya-e1208n:2922": "Valayitatāramupaṭṭhito’dayaṃ te",
  "anya-e1208n:2923": "Himakarabimbamivo’paviṭṭhapīṭhaṃ,",
  "anya-e1208n:2924": "Parivutamantigaṇaṃ paṇamma rājaṃ",
  "anya-e1208n:2925": "Kapilapuropagatā tamatthamāhu;",
  "anya-e1208n:2926": "5.",
  "anya-e1208n:2927": "Atha paṭiladdhapaṭissavenu’daggā",
  "anya-e1208n:2928": "Padayugamañjalipupphamañjarīhi,",
  "anya-e1208n:2929": "Sumahiya taṃ paṭivedayiṃsu rañño",
  "anya-e1208n:2930": "Sakavisayaṃ samupecca rājadūtā; ()",
  "anya-e1208n:2931": "6.",
  "anya-e1208n:2932": "Ubhayakulamhi mahībhujā’ññamaññaṃ",
  "anya-e1208n:2933": "Punarapi mantivarehi mantayitvā,",
  "anya-e1208n:2934": "Visadamatīhi nimittapāṭhakehi",
  "anya-e1208n:2935": "Niyamitamaṅakgalavāsaramhitamhā; ()",
  "anya-e1208n:2936": "7.",
  "anya-e1208n:2937": "Kanakavitānavinaddhahārihāraṃ",
  "anya-e1208n:2938": "Kusumasamākulahemapuṇṇakumbhaṃ,",
  "anya-e1208n:2939": "Tidivavimānasamānamullasanna-",
  "anya-e1208n:2940": "Ratanavicittavivāhamaṇḍapaggaṃ; ()",
  "anya-e1208n:2941": "8.",
  "anya-e1208n:2942": "Gahitavitānasitātapattaketu-",
  "anya-e1208n:2943": "Ddhajamaṇivijanicarucāmarehi,",
  "anya-e1208n:2944": "Pacurajanehi katupahāramagge",
  "anya-e1208n:2945": "Suparivutaṃ catuṅgiranidhajinyā; (6)",
  "anya-e1208n:2946": "9.",
  "anya-e1208n:2947": "Vividhavibhūsaṇabhusitattabhāvaṃ",
  "anya-e1208n:2948": "Abhinavapīnapayodharābhirāmaṃ,",
  "anya-e1208n:2949": "Harisivikāya yasodharaṃ kumāriṃ",
  "anya-e1208n:2950": "Maṇikhacitāya vidhāya cā’nayiṃsu; ()",
  "anya-e1208n:2951": "10.",
  "anya-e1208n:2952": "Valayitamālatidāmahemamālā",
  "anya-e1208n:2953": "Parimalabhāvitakuntalappaveṇi,",
  "anya-e1208n:2954": "Viraḷabakāvalimappavijjurājiṃ",
  "anya-e1208n:2955": "Jaladharamālamajesi komalāya ()",
  "anya-e1208n:2956": "11.",
  "anya-e1208n:2957": "Niravadhirūpanabhotalamhi tassā",
  "anya-e1208n:2958": "Janamanakundavikāsanaṃ babhāsa,",
  "anya-e1208n:2959": "Kuṭilatarālakakālamegharāji-",
  "anya-e1208n:2960": "Jaṭitalalāṭataladdhacandabimbaṃ; ()",
  "anya-e1208n:2961": "12.",
  "anya-e1208n:2962": "Migamadakuṅkumagandhapaṅkalitto",
  "anya-e1208n:2963": "Kulavadhuyā tilako lalāṭamajjhe,",
  "anya-e1208n:2964": "Makaradhajena niropitori’vā’si",
  "anya-e1208n:2965": "Tibhuvanabhutajayāya pupphaketu; ()",
  "anya-e1208n:2966": "13.",
  "anya-e1208n:2967": "Jananayanañjanarūpasampadāya",
  "anya-e1208n:2968": "Kulamapadāya rarāja nimmadāya,",
  "anya-e1208n:2969": "Paramasiriṃ sarusīruhābhirāmaṃ",
  "anya-e1208n:2970": "Vadanamanaṅgasuvaṇṇadappaṇābhaṃ; ()",
  "anya-e1208n:2971": "14.",
  "anya-e1208n:2972": "Maṇigaṇamaṇḍitakuṇḍalehi tassā",
  "anya-e1208n:2973": "Savaṇyugaṃ ghaṭitāvagaṇḍabhāgaṃ,",
  "anya-e1208n:2974": "Manasijasākuṇikena khittapāsa-",
  "anya-e1208n:2975": "Yugalamivakkhivibhaṅgamānamāsi; ()",
  "anya-e1208n:2976": "15.",
  "anya-e1208n:2977": "Suvimalakantipabandhasandanatthaṃ",
  "anya-e1208n:2978": "Nayananadīnamubhinnamantarāḷe,",
  "anya-e1208n:2979": "Kanakapaṇāḷisamappite’va tāya",
  "anya-e1208n:2980": "Varavadanāya rarāja tuṅganāsā; ()",
  "anya-e1208n:2981": "16.",
  "anya-e1208n:2982": "Nirupamarūpavilāsamandirasmiṃ",
  "anya-e1208n:2983": "Sajavanikāni’va sīhapañjarāni,",
  "anya-e1208n:2984": "Ruciravilāsiniyā lasiṃsu pambhā-",
  "anya-e1208n:2985": "Valisahitāni sunīlalocanāni; ()",
  "anya-e1208n:2986": "17.",
  "anya-e1208n:2987": "Kanakakapālanibhaṃ manobhavassa",
  "anya-e1208n:2988": "Vimalakapolayugaṃ siniddhakanniṃ,",
  "anya-e1208n:2989": "Navasasimaṇḍalapuṇḍarīkasaṇḍa-",
  "anya-e1208n:2990": "Sasirimavarundhimanoharādharāya; (6)",
  "anya-e1208n:2991": "18.",
  "anya-e1208n:2992": "Sucaritapāramitālatāya tāya",
  "anya-e1208n:2993": "Pariṇatarāgalatāya bhūlatāya,",
  "anya-e1208n:2994": "Adharayugaṃ taruṇaṅkuradvayaṃ vā",
  "anya-e1208n:2995": "Kimiti vitakkahato’yamāsi loko; ()",
  "anya-e1208n:2996": "19.",
  "anya-e1208n:2997": "Kulavadhuyā vadanā’lavāḷagabbhe",
  "anya-e1208n:2998": "Navakalikāvaliphullite’vakiñci,",
  "anya-e1208n:2999": "Sumadhuravāṇilatāya mandahāsa-",
  "anya-e1208n:3000": "Jjutidhavali dasanavali rarāja; ()",
  "anya-e1208n:3001": "20.",
  "anya-e1208n:3002": "Kuvalayanīlavilolalocanāya",
  "anya-e1208n:3003": "Mukhakamalā’likulānukārinībhu,",
  "anya-e1208n:3004": "Nayanamayūkhaguṇeha’pāṅgabhaṅga-",
  "anya-e1208n:3005": "Nisitsarehi anaṅgacāparūpā; ()",
  "anya-e1208n:3006": "21.",
  "anya-e1208n:3007": "Kalaravamañjugirā tivaṭṭarāji",
  "anya-e1208n:3008": "Ghanakucabhaddaghaṭāya kambugīvā,",
  "anya-e1208n:3009": "Madhuragabhīravirāva raṅgalekhaṃ",
  "anya-e1208n:3010": "Ajini suvaṇṇamutiṅgabherisaṅkhaṃ; ()",
  "anya-e1208n:3011": "22.",
  "anya-e1208n:3012": "Abhinavapinapayodharo’padhānaṃ",
  "anya-e1208n:3013": "Sukhumataracchavikojavābhirāmaṃ,",
  "anya-e1208n:3014": "Urasayanaṃ samalaṅkataṃ viyā’si",
  "anya-e1208n:3015": "Nijapatisaṅgamamaṅgalāya tāya; ()",
  "anya-e1208n:3016": "23.",
  "anya-e1208n:3017": "Kucakanakā’calasambhavāya nābhi-",
  "anya-e1208n:3018": "Kuharataṭābhimukhāya kantinajjā,",
  "anya-e1208n:3019": "Chaṭhāravalittayamindiropamāya",
  "anya-e1208n:3020": "Avahari tuṅgataraṅgapantikantiṃ; ()",
  "anya-e1208n:3021": "24.",
  "anya-e1208n:3022": "Maṇirasanāguṇamantharāya tassā",
  "anya-e1208n:3023": "Ghanakucabhārakiso kisodarāya,",
  "anya-e1208n:3024": "Harisirivacchasuhajjamajjhabhāgo",
  "anya-e1208n:3025": "Madadhanumuṭṭhivilāsamāharittha; ()",
  "anya-e1208n:3026": "25.",
  "anya-e1208n:3027": "Sarasijatantupavesanāvakāsa",
  "anya-e1208n:3028": "Mavahari pīnapayodharantarāḷaṃ,",
  "anya-e1208n:3029": "Nijagaḷabhāsurahāranijjharehi",
  "anya-e1208n:3030": "Kanakadarimukhavibbhamaṃ yuvatyā; ()",
  "anya-e1208n:3031": "26.",
  "anya-e1208n:3032": "Avikalarūpavilāsasindhuvelā",
  "anya-e1208n:3033": "Viralavilagginiyāka visālasoṇi,",
  "anya-e1208n:3034": "Parihari rājakumārikāya tāya",
  "anya-e1208n:3035": "Kusumasarābhavabhumibhāgasobhaṃ; ()",
  "anya-e1208n:3036": "27.",
  "anya-e1208n:3037": "Kulavadhuyā kamalāmalānanāya",
  "anya-e1208n:3038": "Kuvalayakomalanilaromarāji,",
  "anya-e1208n:3039": "Bhusamabhicumbi gabhiranābhigabbhaṃ;",
  "anya-e1208n:3040": "Kamalavivāyatamattabhiṅgarāji ()",
  "anya-e1208n:3041": "28.",
  "anya-e1208n:3042": "Rucirataroruyugaṃ suvaṇṇa rambhā-",
  "anya-e1208n:3043": "Karikarapīvaramindiropamāya,",
  "anya-e1208n:3044": "Bhaji makaraddhajaraṅgamandirasmiṃ",
  "anya-e1208n:3045": "Harimayathambhayugassiriṃ ramāya; ()",
  "anya-e1208n:3046": "29.",
  "anya-e1208n:3047": "Madarayarūparasadvayaṃ tulāya",
  "anya-e1208n:3048": "Suparimitāya catummukhena tulyaṃ,",
  "anya-e1208n:3049": "Nijamihajānuyugaṃ pavāḷapāti-",
  "anya-e1208n:3050": "Yugalavivāsi avammukhopanītaṃ; ()",
  "anya-e1208n:3051": "30.",
  "anya-e1208n:3052": "Visayavitakkatamākulaṃ yuvatyā",
  "anya-e1208n:3053": "Madanupasaṅkamaṇe manovimānaṃ,",
  "anya-e1208n:3054": "Jitamadamattamayūrakaṇṭhabhūti",
  "anya-e1208n:3055": "Jalitapadīpasikhe’va cārujaṅghā; ()",
  "anya-e1208n:3056": "31.",
  "anya-e1208n:3057": "Maṇimayanūpurabhāsurehi tassā",
  "anya-e1208n:3058": "Caraṇatalehi parājitāni thīnaṃ,",
  "anya-e1208n:3059": "Mukhapadumāniva saṅkucanti maññe",
  "anya-e1208n:3060": "Bhamarabharamburuhāni kañjanīnaṃ; ()",
  "anya-e1208n:3061": "32.",
  "anya-e1208n:3062": "Karacaraṇaṅgulipalla’vaggasālī-",
  "anya-e1208n:3063": "Jalalavapantinibhā’tikomalāya,",
  "anya-e1208n:3064": "Abhinavatambanakhāvalī babhūva",
  "anya-e1208n:3065": "Makaradhajassa kate’va pupphapūjā; ()",
  "anya-e1208n:3066": "33.",
  "anya-e1208n:3067": "Saparijano vanitāya tāya saddhiṃ",
  "anya-e1208n:3068": "Maṇigaṇamaṇḍitamaṇḍapappadese,",
  "anya-e1208n:3069": "Dinakaravaṃsadhajassa rājaputta-",
  "anya-e1208n:3070": "Ssupagamanaṃ apalokayaṃ nisīdi; ()",
  "anya-e1208n:3071": "34.",
  "anya-e1208n:3072": "Parivutabandhujanehi rājaputto",
  "anya-e1208n:3073": "Yathariva devagaṇehi devarājā,",
  "anya-e1208n:3074": "Sapadi turaṅgarathaṃ samāhirūḷho",
  "anya-e1208n:3075": "Tadabhimukho yasasā jalaṃ payāsi; ()",
  "anya-e1208n:3076": "35.",
  "anya-e1208n:3077": "Tahimupagamma ṭhitassa maṇḍapasmiṃ",
  "anya-e1208n:3078": "Paridahitu’ttarasāṭakena tassa,",
  "anya-e1208n:3079": "Harimaṇimaṇḍanamaṇḍita’ttabhāvo",
  "anya-e1208n:3080": "Himapaṭalena himācalo rivāsi; ()",
  "anya-e1208n:3081": "36.",
  "anya-e1208n:3082": "Maṇimakuṭena nivatthakāsikena",
  "anya-e1208n:3083": "Narapatisunu sumaṇḍito rarāja,",
  "anya-e1208n:3084": "Surabhavanena ca khīrasāgarena",
  "anya-e1208n:3085": "Kanakasiṇerugirī’va niccalaṭṭho; ()",
  "anya-e1208n:3086": "37.",
  "anya-e1208n:3087": "Nabhasi samākulatārakāvalī’va",
  "anya-e1208n:3088": "Urasi virājitatārahārapantī,",
  "anya-e1208n:3089": "Narapavaro pivi tāya rūpasāraṃ",
  "anya-e1208n:3090": "Amatamivā’yatalocana’ñjalīhi; ()",
  "anya-e1208n:3091": "38.",
  "anya-e1208n:3092": "Tadahani rājakumārapubbasela-",
  "anya-e1208n:3093": "Ppabhavavarānanacandamaṇḍalena,",
  "anya-e1208n:3094": "Mukuḷitalocananīlanīrajāya",
  "anya-e1208n:3095": "Abhavimanokumudākarappabodho; ()",
  "anya-e1208n:3096": "39.",
  "anya-e1208n:3097": "Yuvatayuvānamapekkhataṃ janānaṃ",
  "anya-e1208n:3098": "Animisalocananīlakantigaṅgā,",
  "anya-e1208n:3099": "Ruciravadhūhi vidhūtacāmarehi",
  "anya-e1208n:3100": "Anilavilolataraṅgasālinīva; ()",
  "anya-e1208n:3101": "40.",
  "anya-e1208n:3102": "Gaganatalopari tārakākulamhi",
  "anya-e1208n:3103": "Yuvayuvatīnavacandacandikeva,",
  "anya-e1208n:3104": "Nicitasuvaṇṇakahāpaṇe varejuṃ",
  "anya-e1208n:3105": "Athamaṇimaṇḍapavedikātalamhi; ()",
  "anya-e1208n:3106": "41.",
  "anya-e1208n:3107": "Sakalakalākusalo’pagammavippā-",
  "anya-e1208n:3108": "Cariyagaṇo jayamaṅgalāya tesaṃ,",
  "anya-e1208n:3109": "Suparisamāpayi sabbapubbakiccaṃ",
  "anya-e1208n:3110": "Sapadi pavassi akhaṇḍalāvujaṭṭhi; ()",
  "anya-e1208n:3111": "42.",
  "anya-e1208n:3112": "Karatalatāmarasesu kuṇḍikāya",
  "anya-e1208n:3113": "Maṇikhavitāya purohito ubhinnaṃ,",
  "anya-e1208n:3114": "Subhamabhisekajalaṃ nipātayaṃ te",
  "anya-e1208n:3115": "Punahipayojayi pāṇipīḷaṇasmiṃ; ()",
  "anya-e1208n:3116": "43.",
  "anya-e1208n:3117": "Suradhanuvijjulate’va vārivāhaṃ",
  "anya-e1208n:3118": "Rathamabhiruyha gahīramandaghosaṃ,",
  "anya-e1208n:3119": "Parivutakhattiyabandhavehi tamhā",
  "anya-e1208n:3120": "Kapilapurā’bhimukhābhavuṃ ubhota te; ()",
  "anya-e1208n:3121": "44.",
  "anya-e1208n:3122": "Atha samalaṅkatavīthimajjhigānaṃ",
  "anya-e1208n:3123": "Vivaṭaniketanasīhapañjaraṭṭhā,",
  "anya-e1208n:3124": "Animisalocanapaṅkajopahāraṃ",
  "anya-e1208n:3125": "Bhūsamakaruṃ kapilaṅganā pasannā; ()",
  "anya-e1208n:3126": "45.",
  "anya-e1208n:3127": "Gamanavilāsamudikkhataṃ janānaṃ",
  "anya-e1208n:3128": "Rucirasiropahita’ñjalīhi bhattyā,",
  "anya-e1208n:3129": "Maṇikalasappitapupphamañjarīhi",
  "anya-e1208n:3130": "Racitamivobhayavīthipassamāsi; ()",
  "anya-e1208n:3131": "46.",
  "anya-e1208n:3132": "Tikhiṇavilocanabāṇalakkhabhāvaṃ",
  "anya-e1208n:3133": "Nirupamarūpini kāminīhi nīte,",
  "anya-e1208n:3134": "Patita’nurāgasarehiyeva tāsaṃ",
  "anya-e1208n:3135": "Hadayavidāraṇamāsi tapphalaṃ’va; ()",
  "anya-e1208n:3136": "47.",
  "anya-e1208n:3137": "Kathamapi kāpilavatthavā ahesuṃ",
  "anya-e1208n:3138": "Tadahani niccalalocanuppalehi,",
  "anya-e1208n:3139": "Kapilapuraṃ tidasālayāvatiṇṇā",
  "anya-e1208n:3140": "Tidasagaṇā’va vipassanāyu’bhinnaṃ; ()",
  "anya-e1208n:3141": "48.",
  "anya-e1208n:3142": "Tidivapurā nijavejayantanāma-",
  "anya-e1208n:3143": "Surabhavanaṃ’va sujampatī sujātā,",
  "anya-e1208n:3144": "Kapilapurā punarāgamiṃsu tamhā",
  "anya-e1208n:3145": "Patipatinī nijarājamandiraṃ dve; ()",
  "anya-e1208n:3146": "49.",
  "anya-e1208n:3147": "Dharaṇipatisuto pattarajjābhiseko",
  "anya-e1208n:3148": "Kapilapuravare tesu tisvālayesu,",
  "anya-e1208n:3149": "Aparimitasukhaṃ tāya bimbāya saddhiṃ",
  "anya-e1208n:3150": "Suciramanubhavi candabimbānanāya; ()",
  "anya-e1208n:3151": "50.",
  "anya-e1208n:3152": "Vikacakamala (nandīmukhi) mañjubhāṇī",
  "anya-e1208n:3153": "Tividhavayasi dibbaccharārūpasobhā,",
  "anya-e1208n:3154": "Agami khayavayaṃ sā’pi bimbāmahesi",
  "anya-e1208n:3155": "Saratha saratha saṅkhāradhammassabhāvaṃ; ()",
  "anya-e1208n:3156": "Iti mbedhānandābhidhānena yatinā viracite sakalakavijana hadayānandadānanidāne jinavaṃsadīpe avidūrenidāne pāṇiggahamaṅakgalussavapavattiparidīpo. Navamo saggo.",
  "anya-e1208n:3157": "1.",
  "anya-e1208n:3158": "Guṇamaṇimaṇimā so devarājā’va rājā",
  "anya-e1208n:3159": "Sukhamanubhavamāno vājiyānena yena,",
  "anya-e1208n:3160": "Bhamarabharitamālā maṅgaluyyānabhūmi",
  "anya-e1208n:3161": "Tadavasari kadāci sālinī (mālinī) hi; ()",
  "anya-e1208n:3162": "2.",
  "anya-e1208n:3163": "Upagatasamayo’ti bujjhanatthāya bodhiṃ",
  "anya-e1208n:3164": "Sumariya suraputtā bodhisatte vajante,",
  "anya-e1208n:3165": "Bhavaviratisamatthaṃ dassayuṃ māpayitvā",
  "anya-e1208n:3166": "Jarasakaṭasarūpaṃ jiṇṇarūpaṃka virūpaṃ; ()",
  "anya-e1208n:3167": "3.",
  "anya-e1208n:3168": "Kimidamitihapuṭṭho jiṇṇarūpaṃ vipassa",
  "anya-e1208n:3169": "Vimatiparavaso so sārathiṃ rūpasāro,",
  "anya-e1208n:3170": "Nijahadayanidhāne devatācoditassa",
  "anya-e1208n:3171": "Nidahi dhanamivagghaṃ tassadhammopadesaṃ; ()",
  "anya-e1208n:3172": "4.",
  "anya-e1208n:3173": "Haritanaḷakalāpaṃ maṅgaluyyānamagge",
  "anya-e1208n:3174": "Yathariva’himukhaṭṭhā kuñjari bhañjamānā,",
  "anya-e1208n:3175": "Tathariva’bhibhavantī sabbayobbaññadappaṃ",
  "anya-e1208n:3176": "Kharatarajaratā sā attapaccakkhabhūtā; ()",
  "anya-e1208n:3177": "5.",
  "anya-e1208n:3178": "Mukhakukavalayagabbhā bhaṭṭhakiñjakkhasobhā",
  "anya-e1208n:3179": "Bhavi kaṭhinajarārikhaṇḍadantaṭṭhipanti,",
  "anya-e1208n:3180": "Kuṭilapalitajātaṃ tañjarāyā’bhiseke",
  "anya-e1208n:3181": "Sirasi racitasetacchattasobhaṃ babandha; ()",
  "anya-e1208n:3182": "6.",
  "anya-e1208n:3183": "Aviraḷavaliyo tā jiṇṇarūpassa camme",
  "anya-e1208n:3184": "Pabhavabalavatejodhātuveguṭṭhitā’suṃ,",
  "anya-e1208n:3185": "Taralasalilapiṭṭhe seyyathāpo’dadhissa",
  "anya-e1208n:3186": "Taralasalilapiṭṭhe seyyathāpo’dadhissa",
  "anya-e1208n:3187": "Palayapavanavegu’ttuṅgakallolamālā ()",
  "anya-e1208n:3188": "7.",
  "anya-e1208n:3189": "Ṭhitamupavanapanthe vaṅkagopāṇasi’va",
  "anya-e1208n:3190": "Anujukamujubhutaṃ daṇḍamolubbha bhumyā,",
  "anya-e1208n:3191": "Nijataruṇavilāsaṃ lakkhamāpādayantaṃ",
  "anya-e1208n:3192": "Dhanumiva saguṇaṃ taṃ rūpamaddakkhi dhīro; ()",
  "anya-e1208n:3193": "8.",
  "anya-e1208n:3194": "Jiniajagarabhoge jiṇṇanimmokabhāraṃ",
  "anya-e1208n:3195": "Tilakavibatacammaṃ tantirojattabhāve,",
  "anya-e1208n:3196": "Apagataghanamaṃso phāsukaṭṭhippandho",
  "anya-e1208n:3197": "Ajinitiravalepaṃ kuḍḍadāruppabandhaṃ; ()",
  "anya-e1208n:3198": "9.",
  "anya-e1208n:3199": "Vigatabalamadādiṃ vissavantaṃ sarīre",
  "anya-e1208n:3200": "Navhi vaṇamukhehi guthamuttādya’sūviṃ,",
  "anya-e1208n:3201": "Valivisamakapolaṃ kampamānuttamaṅgaṃ",
  "anya-e1208n:3202": "Suvisadamatino taṃ passato jiṇṇarūpaṃ; ()",
  "anya-e1208n:3203": "10.",
  "anya-e1208n:3204": "Bhuvanamanavasesaṃ tassu’paṭṭhāsi sampa-",
  "anya-e1208n:3205": "Jjalitamatha jarāyā’dittagehattayaṃ’va,",
  "anya-e1208n:3206": "Ahamapaki anatīto dhammametanti vatvā",
  "anya-e1208n:3207": "Bhavanavanamagañchi jātiyu’kkaṇṭhitatto; ()",
  "anya-e1208n:3208": "11.",
  "anya-e1208n:3209": "Punarupavanamaggaṃ ogahantassa rañño",
  "anya-e1208n:3210": "Sukhamanubhavanatthaṃ devatāmāpayitvā,",
  "anya-e1208n:3211": "Parapariharanīyaṃ ghorarogāvatiṇṇaṃ",
  "anya-e1208n:3212": "Aparamapi virūpaṃ dassayuṃ vyādhirūpaṃ; ()",
  "anya-e1208n:3213": "12.",
  "anya-e1208n:3214": "Visadamati vimatyā sakyavaṃsekaketu",
  "anya-e1208n:3215": "Kimimivapalipannaṃ vaccapassāvapaṅke,",
  "anya-e1208n:3216": "Pabhavabalavadukkhaṃ taṃ parādhīnavuttiṃ",
  "anya-e1208n:3217": "Kimidamiti padisvā pājitāraṃ apucchi; ()",
  "anya-e1208n:3218": "13.",
  "anya-e1208n:3219": "Varamati varadhammaṃ tena sūtena vuttaṃ",
  "anya-e1208n:3220": "Amatamiva pibanto sotadhātvañjalīhi,",
  "anya-e1208n:3221": "Agamapi anatito byādhidhammanti tamhā",
  "anya-e1208n:3222": "Nijabhavanavanaṃ sopā’ga saṃviggarūpo; ()",
  "anya-e1208n:3223": "14.",
  "anya-e1208n:3224": "Tadupavanavimānaṃ vājiyānena nāthe",
  "anya-e1208n:3225": "Vajati sati kadāci māpayuṃ devatāyo,",
  "anya-e1208n:3226": "Suṇakhakulalagijjhādīhīvā khajjamānaṃ",
  "anya-e1208n:3227": "Narakuṇapasarīraṃ uddhumātaṃ paṭhamhi; ()",
  "anya-e1208n:3228": "15.",
  "anya-e1208n:3229": "Pabhavakimikulānaṃ cālayaṃ nīlavaṇṇaṃ",
  "anya-e1208n:3230": "Vaṇavivaramukhehi lohitaṃ paggharantaṃ,",
  "anya-e1208n:3231": "Sakuṇagaṇvitacchiṃ makkhikāmakkhitaṅgaṃ",
  "anya-e1208n:3232": "Sumati matasarīraṃ addasā sārahīnaṃ; ()",
  "anya-e1208n:3233": "16.",
  "anya-e1208n:3234": "Abhigami gamayanto bhāratiṃ sārathissa",
  "anya-e1208n:3235": "Nijasavaṇayugasmiṃ hematāḍaṅkasobhaṃ,",
  "anya-e1208n:3236": "Ahampi maraṇaṃ bho nātivattoti vatvā",
  "anya-e1208n:3237": "Vanamiva migarājā sakyarājā vimānaṃ; ()",
  "anya-e1208n:3238": "17.",
  "anya-e1208n:3239": "Punapi sapariso so yānamāruyha bhadraṃ",
  "anya-e1208n:3240": "Katipayadivasānaṃ accayenā’dhirājā,",
  "anya-e1208n:3241": "Kapilapuravaramhā’naṅgaraṅgālayābhaṃ",
  "anya-e1208n:3242": "Tadupavanamagañchi pañcabāṇābhirūpo; ()",
  "anya-e1208n:3243": "18.",
  "anya-e1208n:3244": "Guṇamaṇi maṇivaṇṇaṃ pattamādāya patthe",
  "anya-e1208n:3245": "Panasasarasarāgaṃ vīvaraṃpārupitvā,",
  "anya-e1208n:3246": "Ṭhitamavikalacakkhuṃ nimmitaṃ devatāhi",
  "anya-e1208n:3247": "Sumati samaṇarūpaṃ buddharūpaṃ’va passi; ()",
  "anya-e1208n:3248": "19.",
  "anya-e1208n:3249": "Tadahani vibudhā’dhiṭṭhānato bhāvanīyo",
  "anya-e1208n:3250": "Yatipatiriva sūto atthadhammānusāsi,",
  "anya-e1208n:3251": "Samaṇaguṇamanekādīnavaṃ pañcakāme",
  "anya-e1208n:3252": "Tamavadi gamanasmiṃ ānisaṃsañca gehā; ()",
  "anya-e1208n:3253": "20.",
  "anya-e1208n:3254": "Kuhanalapanamicchājīvamohāya kucchi-",
  "anya-e1208n:3255": "Paraharaṇasamatthaṃ mattikāpattamassa,",
  "anya-e1208n:3256": "Kara kamakalagataṃ so pāramīcoditatto",
  "anya-e1208n:3257": "Visadamati padisvā sampasādaṃ janesi; ()",
  "anya-e1208n:3258": "21.",
  "anya-e1208n:3259": "Vikasitakalikālaṅkāramuddālasāla-",
  "anya-e1208n:3260": "Miva samaṇavilāsaṃ cīvarobhāsamagge,",
  "anya-e1208n:3261": "Nayanamadhukarānaṃ bhāramādhāya dhīro",
  "anya-e1208n:3262": "Nijamanasi janesi cīvare sampasādaṃ; ()",
  "anya-e1208n:3263": "22.",
  "anya-e1208n:3264": "Khaṇikamaraṇadukkhāvaṭṭamābādharāsi-",
  "anya-e1208n:3265": "Makaranikarabhimaṃ taṃ jarāvīcivegaṃ,",
  "anya-e1208n:3266": "Bhavajaladhimagādhaṃ jātivelāvadhiṃ so",
  "anya-e1208n:3267": "Ayamiva paṭipannā nittareyyuntya’vedi; ()",
  "anya-e1208n:3268": "23.",
  "anya-e1208n:3269": "Samaṇavadanapīnaccandabimbodayena",
  "anya-e1208n:3270": "Vikasitamanakundo nandanuyyānasobhaṃ,",
  "anya-e1208n:3271": "Upavanamabhīgantuṃ sandanaṃ cāraye’ti",
  "anya-e1208n:3272": "Tadahani manujindo sandanācārimāha; ()",
  "anya-e1208n:3273": "24.",
  "anya-e1208n:3274": "Valayitanaḷatāḷītālahintālapantiṃ",
  "anya-e1208n:3275": "Malayajatarujāyāsītalaṃ nimmalāpaṃ,",
  "anya-e1208n:3276": "Upavanamavatiṇṇo nandanaṃ vāsavo’va",
  "anya-e1208n:3277": "Akari divasabhāgaṃ sādhukīḷaṃ sarājā; ()",
  "anya-e1208n:3278": "25.",
  "anya-e1208n:3279": "Dasasatakiraṇasmiṃ yassa kittippabandha-",
  "anya-e1208n:3280": "Saradajaladarājichāditasmiṃ nabhasmiṃ,",
  "anya-e1208n:3281": "Uparisirasi setacchattasobhaṃ bhajante",
  "anya-e1208n:3282": "Tadiyacaraṇalakkhyā’laṅkari vāpitīraṃ; ()",
  "anya-e1208n:3283": "26.",
  "anya-e1208n:3284": "Sarasijavadanehi haṃsapīnatthanehi",
  "anya-e1208n:3285": "Kuvalayanayanehī nīlikākuntalehi,",
  "anya-e1208n:3286": "Madhumadamuditālīnūpurebhā’varodha-",
  "anya-e1208n:3287": "Janamiva ramaṇīyaṃ otari so taḷākaṃ; () (Silesabandhanaṃ)",
  "anya-e1208n:3288": "27.",
  "anya-e1208n:3289": "Varayuvatijanānaṃ kumbhagambhīranābhi-",
  "anya-e1208n:3290": "Vivaragahitavāri vāpi sā rittarūpā,",
  "anya-e1208n:3291": "Ghanathanajaghanānaṃ saṅgamene’tarāsaṃ",
  "anya-e1208n:3292": "Punarabhavi kapapuṇṇā pītivipphārinīva; ()",
  "anya-e1208n:3293": "28.",
  "anya-e1208n:3294": "Abhinavaramaṇinaṃ jātulajjāturānaṃ",
  "anya-e1208n:3295": "Vimukhanayanamīne mīnaketupamena,",
  "anya-e1208n:3296": "Upavadhitumīvagge khittajālabbilāsaṃ",
  "anya-e1208n:3297": "Khaṇamavahari raññā viddhahatthambudhārā; ()",
  "anya-e1208n:3298": "29.",
  "anya-e1208n:3299": "Navajalakaṇikālaṅkāravattāravindā",
  "anya-e1208n:3300": "Ghanakucakalahaṃsā kesasevālanīlā,",
  "anya-e1208n:3301": "Patimathitataraṅakgākiṇṇasussoṇivelā",
  "anya-e1208n:3302": "Sarasi sarasi’vā’si tatra kīḷāture’kā; ()",
  "anya-e1208n:3303": "30.",
  "anya-e1208n:3304": "Sasirūciramukhīnaṃ khomavatthantarīye",
  "anya-e1208n:3305": "Sanikamapanayante vicīhatthehi raññā,",
  "anya-e1208n:3306": "Racitanayanakantī byanta gambhīranābhī-",
  "anya-e1208n:3307": "Sarasijapariyantā nāḷapantīri’vā’si; ()",
  "anya-e1208n:3308": "29.",
  "anya-e1208n:3309": "Navajalakaṇikālaṅkāravattāravindā",
  "anya-e1208n:3310": "Ghanakucakalahaṃsā kesasevālanīlā,",
  "anya-e1208n:3311": "Patimathitataraṅgākiṇṇasussoṇivelā",
  "anya-e1208n:3312": "Sarasi sarasi’vā’si tatra kīḷāture’kā; ()",
  "anya-e1208n:3313": "30.",
  "anya-e1208n:3314": "Sasiruciramukhīnaṃ khomavatthantarīye",
  "anya-e1208n:3315": "Sanikamapanayante vivibhaṇthehi raññā,",
  "anya-e1208n:3316": "Racitanayanakantī byanta gamhīranāhī",
  "anya-e1208n:3317": "Sarasijapariyantā nāḷapantiri’vā’si; ()",
  "anya-e1208n:3318": "31.",
  "anya-e1208n:3319": "Punarapi kucakumbhañcandahārenivā’pe",
  "anya-e1208n:3320": "Nijagaḷaparimāṇe sannimuggaṅganānaṃ,",
  "anya-e1208n:3321": "Malinakamalinī sā locanehā’nanehi",
  "anya-e1208n:3322": "Abhavi bhamarabhāra’mbhojasaṇḍā’kule’ca; ()",
  "anya-e1208n:3323": "32.",
  "anya-e1208n:3324": "Madhumadamadhupehi gīyamānehi vici-",
  "anya-e1208n:3325": "Bhujasatapahaṭāhi soṇibherīhi thinaṃ,",
  "anya-e1208n:3326": "Lalitakamalasīse naccamānindirāya",
  "anya-e1208n:3327": "Ajini jalajinī sā dibbasaṅakgītasālaṃ; ()",
  "anya-e1208n:3328": "33.",
  "anya-e1208n:3329": "Tuhinakaramukhīnaṃ tantaḷāka’ntalikkhe",
  "anya-e1208n:3330": "Sulalitabhujavallī vijjulekhābhirāmā,",
  "anya-e1208n:3331": "Kuvalayavanarāji nīlajīmutarāji",
  "anya-e1208n:3332": "Patinayanamayūre kīḷayantī rarāja; ()",
  "anya-e1208n:3333": "34.",
  "anya-e1208n:3334": "Phuṭakuvalayahatthaṃ rājabhaṃsehi khittaṃ",
  "anya-e1208n:3335": "Vividhamadhupabhuttaṃ dhammavelātivattaṃ,",
  "anya-e1208n:3336": "Yathariva gaṇikaṃ taṃ kañjaniṃ so janindo",
  "anya-e1208n:3337": "Tadahani paribhutvā’mandamānanvdamāpa; () (Silesabandhanaṃ)",
  "anya-e1208n:3338": "35.",
  "anya-e1208n:3339": "Caraṇa’nuvajamānabbīcisaṅkhobhatīraṃ",
  "anya-e1208n:3340": "Jahati sati taḷākaṃ sāvarodhe narinde,",
  "anya-e1208n:3341": "Sarasivirahinīsaṃruddhanissāsarūpo",
  "anya-e1208n:3342": "Mudusurabhisamīro mandamandaṃ pavāyi; ()",
  "anya-e1208n:3343": "36.",
  "anya-e1208n:3344": "Paribhavi ravibimbaṃ taṅkhaṇatthācalaṭṭhaṃ",
  "anya-e1208n:3345": "Tahimupalatalaṭṭho bhānuvaṃsekabhānu,",
  "anya-e1208n:3346": "Atha sarasivadhūnaṃ kiñcisaṅkovitāni",
  "anya-e1208n:3347": "Sarasijavadanāti sokadīnānivā’suṃ; ()",
  "anya-e1208n:3348": "37.",
  "anya-e1208n:3349": "Asitanabhasi sañjhāmeghamālāvilāsaṃ",
  "anya-e1208n:3350": "Abhibhaviya nisinne tatra sakyādhināthe,",
  "anya-e1208n:3351": "Tuvaṭamupagatā taṃ kappakā’nekavatthā-",
  "anya-e1208n:3352": "Bharaṇavikatihatthā bhūpatiṃ bhūsaṇatthaṃ; ()",
  "anya-e1208n:3353": "38.",
  "anya-e1208n:3354": "Ravikularavino kho dhammatejābhibhūto",
  "anya-e1208n:3355": "Surapati suraputtaṃ vissakammābhidhānaṃ,",
  "anya-e1208n:3356": "Sapadi pahiṇi sammā dibbavatthādinā bho",
  "anya-e1208n:3357": "Tibhuvanasaraṇaṃ taṃ bhūsayassū’ti vatvā; ()",
  "anya-e1208n:3358": "39.",
  "anya-e1208n:3359": "Gahitamanujaveso so’pasaṅkamma sīse",
  "anya-e1208n:3360": "Sukhumapaṭasatehī veṭhanañcā’pi datvā,",
  "anya-e1208n:3361": "Maṇikanakamayehi bhūsayi bhūsaṇehi",
  "anya-e1208n:3362": "Tadahani bhavi sakko devarājā’va rājā; ()",
  "anya-e1208n:3363": "40.",
  "anya-e1208n:3364": "Timirahamarabhāra’kkantapācīnapassaṃ",
  "anya-e1208n:3365": "Mukulitasatasañjhāmeghapattāvalīnaṃ,",
  "anya-e1208n:3366": "Gaganatalataḷākādhāramandāranāḷaṃ",
  "anya-e1208n:3367": "Kamalamakulasobhaṃ bhānubimbaṃ babandha; ()",
  "anya-e1208n:3368": "41.",
  "anya-e1208n:3369": "Pahiṇi pitunarindo sāsanaṃ tāva tassa",
  "anya-e1208n:3370": "Nijatanujakumāru’ppattimārocayitvā,",
  "anya-e1208n:3371": "Pamuditabhadayo so lekhaṇālokanena",
  "anya-e1208n:3372": "Avaditi mama jātaṃ bandhanaṃ rāhujāto; ()",
  "anya-e1208n:3373": "42.",
  "anya-e1208n:3374": "Tadahanipituraññā vuttavākyānurūpaṃ",
  "anya-e1208n:3375": "Tahimakhilapadatthaṃ saddasatthakkamena,",
  "anya-e1208n:3376": "Karahacī manujindo ayyako saṅgahetvā",
  "anya-e1208n:3377": "Avaditi mamatattā rāhulonāmahotaṃ; ()",
  "anya-e1208n:3378": "43.",
  "anya-e1208n:3379": "Vanasuravanitānaṃ locanindīvarehi",
  "anya-e1208n:3380": "Mahitasirisariro bhadramāruyha yānaṃ,",
  "anya-e1208n:3381": "Sabhavanamabhigantuṃ osari nāgarānaṃ",
  "anya-e1208n:3382": "Suvimalanayanālītoraṇākiṇṇavīthiṃ; ()",
  "anya-e1208n:3383": "44.",
  "anya-e1208n:3384": "Vivaṭamaṇikavāṭo’pantikaṭṭhā vimāne",
  "anya-e1208n:3385": "Jitasuravanitā’si yā pitucchāya dhītā,",
  "anya-e1208n:3386": "Nayanakarapuṭehi rūpasāraṃ nipīya",
  "anya-e1208n:3387": "Samitaratipipāsā sā kisāgotamī thī; ()",
  "anya-e1208n:3388": "45.",
  "anya-e1208n:3389": "Jitamanasijarūpaṃ īdisaṃ yesamatthi",
  "anya-e1208n:3390": "Tanujaratanamaddhā nibbutā sā’pi mātā,",
  "anya-e1208n:3391": "Pitujagatipatī so nibbuto sītibhūto",
  "anya-e1208n:3392": "Nijapiyabhariyā’pi nibbutā’tye’vamāha; ()",
  "anya-e1208n:3393": "46.",
  "anya-e1208n:3394": "Hadayagatakilese nibbute vūpasante",
  "anya-e1208n:3395": "Yatipatiriva diṭṭho nibbuto so’hamasmi,",
  "anya-e1208n:3396": "Iti varamati sutvā tāya gāthaṃ sugītaṃ",
  "anya-e1208n:3397": "Vividhanayavibhattaṃ tappadatthaṃ avedi; ()",
  "anya-e1208n:3398": "47.",
  "anya-e1208n:3399": "Ahamitipadamassā nibbutiṃ sāvito’smi",
  "anya-e1208n:3400": "Sumariya garubhatyā tāya lakkhagghamaggaṃ,",
  "anya-e1208n:3401": "Dhavalakiraṇabhāraṃ bhāsuraṃ hārihāraṃ",
  "anya-e1208n:3402": "Pahiṇiya bhavanaṃ so pāvisi sāvarodho; ()",
  "anya-e1208n:3403": "48.",
  "anya-e1208n:3404": "Mayamiva varabodhiṃ bujjhamānassa jātu",
  "anya-e1208n:3405": "Manasi vupasame’ti tuyhamekādasaggi,",
  "anya-e1208n:3406": "Upagamumupasantiṃ vyākarontī’va tāva",
  "anya-e1208n:3407": "Aparadisi vinaddhā’nekasañjhāghanālī; ()",
  "anya-e1208n:3408": "49.",
  "anya-e1208n:3409": "Atuladhavajachattaṃ dhotamuttāvalīhi",
  "anya-e1208n:3410": "Valayitamiva rañño tassa sihāsanasmiṃ,",
  "anya-e1208n:3411": "Udayasikharisīse tāvatārāvalīhi",
  "anya-e1208n:3412": "Parivutamatisobhaṃ candabimbaṃ bahāsa; ()",
  "anya-e1208n:3413": "50.",
  "anya-e1208n:3414": "Ghanataratimirehā’vattharattehi loke",
  "anya-e1208n:3415": "Masimalinavilāsaṃ taṅkhaṇe dassayanti,",
  "anya-e1208n:3416": "Rajanikarakarehi vipphurattehi phītā",
  "anya-e1208n:3417": "Katanavaparikamme’vā’si sā rājadhāni; ()",
  "anya-e1208n:3418": "51.",
  "anya-e1208n:3419": "Himakarakarabhārakkattarattandhakāra-",
  "anya-e1208n:3420": "Galitatimiralekhākāramāvī karonti,",
  "anya-e1208n:3421": "Phuṭakumuda vanesu cāsikundāṭavīsu",
  "anya-e1208n:3422": "Sumadhura madhumattā bhiṅgamālā pamattā; ()",
  "anya-e1208n:3423": "52.",
  "anya-e1208n:3424": "Jitasurapativeso dhammacintāparo so",
  "anya-e1208n:3425": "Jalita maṇipadīpālokabhinnandhakāre,",
  "anya-e1208n:3426": "Nijasiribhavanasmiṃ hemasīhāsanasmiṃ",
  "anya-e1208n:3427": "Nacira mabhinisajjī pañcakāme viratto; ()",
  "anya-e1208n:3428": "53.",
  "anya-e1208n:3429": "Sapadi turiyahatthā nīlajimutakesā",
  "anya-e1208n:3430": "Kuvalayadalanettā candalekhālalāṭā,",
  "anya-e1208n:3431": "Vikacakamalavattā mekhalābhārasoṇī",
  "anya-e1208n:3432": "Kucaharaviraḷaṅgī cāruvāmorujaṅghā; ()",
  "anya-e1208n:3433": "54.",
  "anya-e1208n:3434": "Kumudamudakapolā kuṇḍalolambakaṇṇā",
  "anya-e1208n:3435": "Avivaradasanālimālatīdāmalilā,",
  "anya-e1208n:3436": "Kanakaratanamālābhāragīvā, bhirāmā,",
  "anya-e1208n:3437": "Abhinavavanitāyo naccagītesu chekā; ()",
  "anya-e1208n:3438": "55.",
  "anya-e1208n:3439": "Rahadamivapasannaṃ niccalāsinaminaṃ",
  "anya-e1208n:3440": "Sumatimupanisinnaṃ saṃvutadvārupetaṃ,",
  "anya-e1208n:3441": "Tamabhiratinirāsaṃ buddhabhāvābhilāsaṃ",
  "anya-e1208n:3442": "Abhiramayitukāmā otaruṃ raṅgabhūmiṃ; ()",
  "anya-e1208n:3443": "56.",
  "anya-e1208n:3444": "Maṇimayavasumatyā pādasaṅghaṭṭanena",
  "anya-e1208n:3445": "Kanakavakalayaghosaṃ kāci nicchārayantī,",
  "anya-e1208n:3446": "Calakisalayalīlā aṅguli cālayanti",
  "anya-e1208n:3447": "Anulayamabhinaccuṃ hemavallīvilāsā; ()",
  "anya-e1208n:3448": "57.",
  "anya-e1208n:3449": "Narapatimukhabimbaṃka lakkhamāpādayantī",
  "anya-e1208n:3450": "Nayanakharasarānaṃ raṅgasaṅgāmabhūmyā,",
  "anya-e1208n:3451": "Jitakalaravavāṇī kāci rāmā bhirāmā",
  "anya-e1208n:3452": "Savaṇasubhagagītaṃ gāyamānā vibhāsuṃ; ()",
  "anya-e1208n:3453": "58.",
  "anya-e1208n:3454": "Jitasuralalanāyokāvi pañcaṅgikāni",
  "anya-e1208n:3455": "Tadahani turiyāni vādayuṃ lolapāṅgā,",
  "anya-e1208n:3456": "Savaṇamadhuravīṇā bherinādehi tāsaṃ",
  "anya-e1208n:3457": "Gaganatala mivā,si pāvuse raṅgabhūmi; ()",
  "anya-e1208n:3458": "59.",
  "anya-e1208n:3459": "Varamati ramaṇīnaṃ taṃ mahābhūtarūpa-",
  "anya-e1208n:3460": "Ppabhavamivavikāraṃ naccamaddakkhi tāsaṃ,",
  "anya-e1208n:3461": "Visamabhavakuṭīre rājarogāturānaṃ",
  "anya-e1208n:3462": "Asunituriyarāvaṃ gītamaṭṭassaraṃ,va; ()",
  "anya-e1208n:3463": "60.",
  "anya-e1208n:3464": "Bhusamanahirato so naccagītesu tāsaṃ",
  "anya-e1208n:3465": "Sirisayanavarasmiṃ sīhaseyyaṃ akāsi,",
  "anya-e1208n:3466": "Itigahitavihesā laddhaniddāvakāsā",
  "anya-e1208n:3467": "Sapadi madanapāsā tā nipajjiṃsunārī; ()",
  "anya-e1208n:3468": "61.",
  "anya-e1208n:3469": "Sahakumudiniyā so suttamattappabuddho",
  "anya-e1208n:3470": "Nijasirisayanasmiṃ sannisinno rajanyā,",
  "anya-e1208n:3471": "Gahitaturiyabhaṇḍe tatthatattho, ttharitvā",
  "anya-e1208n:3472": "Yuvatijanamapassi daḷhaniddābhibhūtaṃ; ()",
  "anya-e1208n:3473": "62.",
  "anya-e1208n:3474": "Anilacalakapo lā kāci lālaṃ gilante",
  "anya-e1208n:3475": "Galitabahaḷakhe ḷā kāci khādanti dante,",
  "anya-e1208n:3476": "Bhagamapagataco ḷā kāci saṃdassaya nne",
  "anya-e1208n:3477": "Khalitavacanamā lā kāci yaṃyaṃ lapante; ()",
  "anya-e1208n:3478": "63.",
  "anya-e1208n:3479": "Khipitamapi karontī kāci kāsantikāci",
  "anya-e1208n:3480": "Iti pacuravikāraṃ nissirikaṃ asāraṃ,",
  "anya-e1208n:3481": "Bhavanamanavasesaṃ tassu, paṭṭhāsi daḷhaṃ",
  "anya-e1208n:3482": "Narakuṇapavikiṇṇaṃ āmakāḷāhaṇaṃva; ()",
  "anya-e1208n:3483": "64.",
  "anya-e1208n:3484": "Tadahani tibhavaṃ cā,dittagehattayaṃ,va",
  "anya-e1208n:3485": "Sumariya vatabho, passaṭṭhamopaddutaṃ bho,",
  "anya-e1208n:3486": "Iti paramamudānaṃ kavattayaṃ tabbimutyā",
  "anya-e1208n:3487": "Manasi purisasūro sūrabhāvaṃ janesi; ()",
  "anya-e1208n:3488": "65.",
  "anya-e1208n:3489": "Suratacaturarāmārakkhasivāsabhūte",
  "anya-e1208n:3490": "Siribhavanavanasmiṃ mohayantamhi bāle,",
  "anya-e1208n:3491": "Alamiti mama vāso handa nikkhamma tamhā",
  "anya-e1208n:3492": "Tibhavabhayavimuttiṃ esayissāmahaṃ,ti; ()",
  "anya-e1208n:3493": "66.",
  "anya-e1208n:3494": "Upakamiya vimānadvāramummārupante",
  "anya-e1208n:3495": "Sayanupari nipannaṃ channamuṭṭhāpayitvā,",
  "anya-e1208n:3496": "Tamavadi abhigantuṃ kappayitvaṃ, nayeti",
  "anya-e1208n:3497": "Pabalajavabalaggaṃ vājirājaṃ sarājā, ()",
  "anya-e1208n:3498": "67.",
  "anya-e1208n:3499": "Gatasati hayasāḷaṃ taṅkhaṇe channamacce",
  "anya-e1208n:3500": "Sakapatigamanatthaṃ esamaṃ kappanattho,",
  "anya-e1208n:3501": "Agamiti sahajāto katthako vājirājā",
  "anya-e1208n:3502": "Akari vipulahesārāvamānandabhāro; ()",
  "anya-e1208n:3503": "68.",
  "anya-e1208n:3504": "Pavisiya sirigabbhaṃ teladīpujjalantaṃ",
  "anya-e1208n:3505": "Ratanakhacitamañce gandhapupphābhikiṇṇe,",
  "anya-e1208n:3506": "Dharaṇipatinipannaṃ hemabimbopamānaṃ",
  "anya-e1208n:3507": "Nijatanujakumāraṃ passibimbāyasaddhiṃ; ()",
  "anya-e1208n:3508": "69.",
  "anya-e1208n:3509": "Yadi ahamapanetvā deviyā hatthapāsaṃ",
  "anya-e1208n:3510": "Mama tanujakumāraṃ aṅkamāropayāmi,",
  "anya-e1208n:3511": "Vadanajitasarojā rājinī vuṭṭhahitvā",
  "anya-e1208n:3512": "Vanamahīgamanaṃ me vāraye dunnivāraṃ; ()",
  "anya-e1208n:3513": "70.",
  "anya-e1208n:3514": "Tanujamukhasarojaṃ buddhabhūto samāno",
  "anya-e1208n:3515": "Nayanamadhukarānaṃ jātu kāhāmibhāraṃ,",
  "anya-e1208n:3516": "Sumariya caraṇaṃ so uddharanto,va meruṃ",
  "anya-e1208n:3517": "Avatari bhavanamhā ukkhipitvā pavīro; ()",
  "anya-e1208n:3518": "71.",
  "anya-e1208n:3519": "Kuvalayadalanettañcandamamhojavattaṃ",
  "anya-e1208n:3520": "Madanaratharathaṅgākārasussoṇibhāraṃ,",
  "anya-e1208n:3521": "Kathamavatari bimbānāmadeviṃ pahāya",
  "anya-e1208n:3522": "Narapati bhavanamhā hemabimbābhirāmaṃ; ()",
  "anya-e1208n:3523": "72.",
  "anya-e1208n:3524": "Marakatapaṭimābhaṃ sambhavaṃ sakyavaṃse",
  "anya-e1208n:3525": "Samupacitasupuññaṃ lakkhaṇākiṇṇagattaṃ,",
  "anya-e1208n:3526": "Pajahiya sukumāraṃ rāhulākhyaṃ kumāraṃ",
  "anya-e1208n:3527": "Kathamavatari pādamandamukkhippa dhīro; ()",
  "anya-e1208n:3528": "73.",
  "anya-e1208n:3529": "Ripugajamigarājaṃ jambudīpaggarājaṃ",
  "anya-e1208n:3530": "Tadahani piturājaṃ puttasokaṇṇavamhi,",
  "anya-e1208n:3531": "Kathamamitadayo so niddayo pakkhipitvā",
  "anya-e1208n:3532": "Avatari bhavanamhāka uddharitvāna pāde; ()",
  "anya-e1208n:3533": "74.",
  "anya-e1208n:3534": "Sakalapathavicakkaṃ cakkavāḷāvadhiṃ so",
  "anya-e1208n:3535": "Abhivijiya asattho sattame vāsaramhi,",
  "anya-e1208n:3536": "Narahari katapuñño cakkavatti ahutvā",
  "anya-e1208n:3537": "Kathamavatari tamhā ukkhipitvāna pāde; ()",
  "anya-e1208n:3538": "75.",
  "anya-e1208n:3539": "Avatariya vimānā ajja maṃ tārayatvaṃ",
  "anya-e1208n:3540": "Tvamapitibhavato)haṃ uttareyya’nti vatvā,",
  "anya-e1208n:3541": "Tamabhiruhi janindo vājirājinda’maṭṭhā-",
  "anya-e1208n:3542": "Rasaratanapamāṇaṃ dhotasaṅakkhāvadātaṃ; ()",
  "anya-e1208n:3543": "76.",
  "anya-e1208n:3544": "Pavanaturitavego kanthako vājirājā",
  "anya-e1208n:3545": "Yadahani padasaddaṃ cā’pi hesaṃ kareyya,",
  "anya-e1208n:3546": "Nanu sakalapuraṃ so yāti ajjhottharitvā",
  "anya-e1208n:3547": "Tadahani katasaddaṃ vārayuṃ devatāyo; ()",
  "anya-e1208n:3548": "77.",
  "anya-e1208n:3549": "Karakamalatalesu devatānimmitesu",
  "anya-e1208n:3550": "Panihitapadavāraṃ assa māruyha dhīro,",
  "anya-e1208n:3551": "Lahumupagami channaṃ vāladhiṃ gāhayitvā",
  "anya-e1208n:3552": "Thirapihitakavāṭadvārapākārupantaṃ; ()",
  "anya-e1208n:3553": "78.",
  "anya-e1208n:3554": "Yadi pihitakavāṭugghāṭanaṃ nā’bhavissā",
  "anya-e1208n:3555": "Hayavaramapi channāmaccamādāya sohaṃ,",
  "anya-e1208n:3556": "Asari purisasiho uppateyyanti aṭṭhā-",
  "anya-e1208n:3557": "Rasaratatapamāṇu’ttuṅgapākāracakkaṃ; ()",
  "anya-e1208n:3558": "79.",
  "anya-e1208n:3559": "Tathariva hayarājā channanāmo ca mantī",
  "anya-e1208n:3560": "Vīriyabalasamaṅgī cīntayuṃ tāvadeva,",
  "anya-e1208n:3561": "Vivari tadadhivatthā devatā coditattā",
  "anya-e1208n:3562": "Purisadasasatenu’gghāṭiyaṃ dvārabāhaṃ; ()",
  "anya-e1208n:3563": "80.",
  "anya-e1208n:3564": "Mama visayamasesaṃ esasiddhatthanāmo",
  "anya-e1208n:3565": "Abhibhaviya subodhiṃ jātu bujjhissatīti,",
  "anya-e1208n:3566": "Atha sumariya māro pāpimā’tīvakuddho",
  "anya-e1208n:3567": "Paṭipathamupagañchi nikkhamitvā vimānā; ()",
  "anya-e1208n:3568": "81.",
  "anya-e1208n:3569": "Turitamahivajante māraverimhi māro",
  "anya-e1208n:3570": "Asitanabhasi ṭhatvā itthamārocayittha,",
  "anya-e1208n:3571": "Varapurisa ito kho sattame vāsaramhi",
  "anya-e1208n:3572": "Tvamahivijiya lokaṃ hessase cakkavattī; ()",
  "anya-e1208n:3573": "82.",
  "anya-e1208n:3574": "Sukhamanubhavamāno cakkavattī bhavitvā",
  "anya-e1208n:3575": "Gharamadhivasa cakkaṃ vattayaṃ yāvajīvaṃ,",
  "anya-e1208n:3576": "Amitamati tuvaṃ mā nikkhamassū’ti māro",
  "anya-e1208n:3577": "Abhigamananisedhaṃ kātumiccānusāsi; ()",
  "anya-e1208n:3578": "83.",
  "anya-e1208n:3579": "Namuvilapitavācaṃ sotadhātvañjalīhi",
  "anya-e1208n:3580": "Savisamiva pibanto taṃ tuvaṃ ko’si pucchi,",
  "anya-e1208n:3581": "Pavanapathaṭhito’haṃ issaro devatānaṃ",
  "anya-e1208n:3582": "Naravara vasavattī pāpimā’tye’va māha; ()",
  "anya-e1208n:3583": "84.",
  "anya-e1208n:3584": "Suranarasaraṇo so nibbhayo dibbacadda-",
  "anya-e1208n:3585": "Ratanajananamaddhā mārajānāmaha’nti,",
  "anya-e1208n:3586": "Paṭivacanamadāsi mādiso duppasayho",
  "anya-e1208n:3587": "Bhavati dasasahassehā’pi tumhādisehi; ()",
  "anya-e1208n:3588": "85.",
  "anya-e1208n:3589": "Yadi manasi siyā te kāmadosabbihiṃsā-",
  "anya-e1208n:3590": "Pabhutiparivitakko tāvajānāma’hanti,",
  "anya-e1208n:3591": "Paṭighaparavaso so kiñciotārapekho",
  "anya-e1208n:3592": "Anupadamanubandhi tassa chāyāyatheva; ()",
  "anya-e1208n:3593": "86.",
  "anya-e1208n:3594": "Punarabhivajatovā’sāḷhiyā puṇṇamāya",
  "anya-e1208n:3595": "Kapilapuravibhūtiṃ daṭṭhukāmamhi jāte,",
  "anya-e1208n:3596": "Vasumati parivattī dassayi assarañño",
  "anya-e1208n:3597": "Puravarabhimukhaṭṭho cetiyaṭṭhānabhumiṃ; ()",
  "anya-e1208n:3598": "87.",
  "anya-e1208n:3599": "Sapadi dasasahassicakkavāḷesu devā",
  "anya-e1208n:3600": "Tibhuvanasaraṇassā’rakkhaṇe vyāvaṭāsuṃ,",
  "anya-e1208n:3601": "Maṇikanakamayehi daṇḍadīpādikehi",
  "anya-e1208n:3602": "Animisatanaye’ke maggamālokayiṃsu; ()",
  "anya-e1208n:3603": "88.",
  "anya-e1208n:3604": "Surabhikusumadāmolambamānabbitāna-",
  "anya-e1208n:3605": "Kanakakalasasetacchattaketuddhajehi,",
  "anya-e1208n:3606": "Tadahigamanamaggaṃ devatā’laṅkariṃsu",
  "anya-e1208n:3607": "Bhuvanakuharamāsi pupphapūjābhirāmaṃ; ()",
  "anya-e1208n:3608": "89.",
  "anya-e1208n:3609": "Gaganamasanighosacchantamevaṭṭhasaṭṭhi-",
  "anya-e1208n:3610": "Turiyasatasahassāravavipphāramāsi,",
  "anya-e1208n:3611": "Mahitasurabhipupphākiṇṇamaggāvatiṇṇo",
  "anya-e1208n:3612": "Aturitamabhigantvā yojanantiṃsamattaṃ; ()",
  "anya-e1208n:3613": "90.",
  "anya-e1208n:3614": "Vimalasalilapuṇṇaṃ pheṇamālābhikiṇṇaṃ",
  "anya-e1208n:3615": "Vikacakamalarājiṃ tuṅgakallolarājiṃ,",
  "anya-e1208n:3616": "Sasiratarasamīraṃ vāḷukākiṇṇatiraṃ",
  "anya-e1208n:3617": "Samupagami anomānāmagaṅgaṃ savīro; ()",
  "anya-e1208n:3618": "91.",
  "anya-e1208n:3619": "Asitamaṇitalābhā channa kā nāmikā’yaṃ",
  "anya-e1208n:3620": "Iti varamati pucchi so anomānadīti,",
  "anya-e1208n:3621": "Tamavadi yadi tīre ettha’haṃ pabbajeyyaṃ",
  "anya-e1208n:3622": "Ativiya saphakhalā me sā anomāsiyā’ti; ()",
  "anya-e1208n:3623": "92.",
  "anya-e1208n:3624": "Ravikulatilako so paṇhiyā vājirājaṃ",
  "anya-e1208n:3625": "Sajavamadadi saññaṃ tāya aṭṭhosabhāya,",
  "anya-e1208n:3626": "Suvimalasalilāyā’nomagaṅgāya tīre",
  "anya-e1208n:3627": "Taraṇiriva ṭhito’si uppatitvā turaṅgo; ()",
  "anya-e1208n:3628": "93.",
  "anya-e1208n:3629": "Sitapulinatalaṭṭho tiṇhadhārā’sihattho",
  "anya-e1208n:3630": "Visadamati samoḷiṃ cūḷamādāya daḷhaṃ,",
  "anya-e1208n:3631": "Aluni sirasi sesā dvaṅgulā nīlakesā",
  "anya-e1208n:3632": "Na tadupari parūḷhā dakkhiṇāvattayiṃsu; ()",
  "anya-e1208n:3633": "94.",
  "anya-e1208n:3634": "Abhavi tadanurūpaṃ dāṭhikā massucā’pi",
  "anya-e1208n:3635": "Ayamupari sacā’haṃ ṭhātu buddho bhaveyyaṃ,",
  "anya-e1208n:3636": "Nabhasi khipi sikhaṃ taṃ iccadhiṭṭhāya dhīro",
  "anya-e1208n:3637": "Paribhaviya ṭhitā sā meghamālāvilāsaṃ; ()",
  "anya-e1208n:3638": "95.",
  "anya-e1208n:3639": "Sapadi surapuramhā devarājābhi’gantvā",
  "anya-e1208n:3640": "Tamabhihariya cūḷaṃ cāricaṅgoṭakena,",
  "anya-e1208n:3641": "Ratanamayamuḷāraṃ cetiyaṃ māpayittha",
  "anya-e1208n:3642": "Suragaṇamahanīyaṃ tatra cūḷāmaṇinti; ()",
  "anya-e1208n:3643": "96.",
  "anya-e1208n:3644": "Vidhirabhavi sahāyo yo ghaṭikāranāmo",
  "anya-e1208n:3645": "Adadi samaṇakappaṃka so kaparikkhāramassa,",
  "anya-e1208n:3646": "Gahitasamaṇaveso pubbabuddhā’va nātho",
  "anya-e1208n:3647": "Nabhasi khipi nivatthaṃ sāṭakaṃ saṃharitvā; ()",
  "anya-e1208n:3648": "97.",
  "anya-e1208n:3649": "Tamabhihariya dussaṃ pakkhipitvā samugge",
  "anya-e1208n:3650": "Ratanamayamatulyaṃ yojanadvādasuccaṃ,",
  "anya-e1208n:3651": "Akari parahitatthaṃ brahmalokeka vidhātā",
  "anya-e1208n:3652": "Makuṭamaṇimaricīcumbiyaṃ cetiyaṃso; ()",
  "anya-e1208n:3653": "98.",
  "anya-e1208n:3654": "Pitunarapatino tvaṃ bhusaṇādīni datvā",
  "anya-e1208n:3655": "Iti mama vacanenā’rogyamārocayassu,",
  "anya-e1208n:3656": "Sacivamanupalabbhā’ dāni pabbajjituṃ te",
  "anya-e1208n:3657": "Pahiṇi hayasahāyaṃ ovaditvāna channaṃ; ()",
  "anya-e1208n:3658": "99.",
  "anya-e1208n:3659": "Paṭipathamavatiṇṇo gantukāmo saraṭṭhaṃ",
  "anya-e1208n:3660": "Dharaṇipativiyogā sokanibbiddhagatto,",
  "anya-e1208n:3661": "Turagapati cavitvā kanthako devaputto",
  "anya-e1208n:3662": "Bhavi kanakavimāne taṅkhaṇetāvatiṃse; ()",
  "anya-e1208n:3663": "100.",
  "anya-e1208n:3664": "Sakalavanasurānaṃ añjalimañjarihi",
  "anya-e1208n:3665": "Mahitañcaraṇapīṭho yena pabbajjito so,",
  "anya-e1208n:3666": "Tadavasarianomānāmanajjā samīpe",
  "anya-e1208n:3667": "Vanamanupiyanāmaṃ ambarukkhābhirāmaṃ; ()",
  "anya-e1208n:3668": "101.",
  "anya-e1208n:3669": "So nikkhamma abhinnakhattiyakulā nekkhamma dhammālayo",
  "anya-e1208n:3670": "Bhogakkhandhamuḷāracakkaratanaṃ uccārabhāraṃ viya,",
  "anya-e1208n:3671": "Ohāyā’nupiyambanāmavipine sattāhamajjhāvasaṃ",
  "anya-e1208n:3672": "Pabbajjāpaṭilābhasambhavasukhaṃ vedesi buddhaṅkuro; ()",
  "anya-e1208n:3673": "Iti medhānandābhidhānena yatinā viracite sakala kavijana hadayānanda dānanidāne jinavaṃsadīpe avidūre nidāne mahābhinikkhamana pavattiparidīpo dasamo saggo.",
  "anya-e1208n:3674": "1.",
  "anya-e1208n:3675": "Mandānileritatarusaṇḍamaṇḍite",
  "anya-e1208n:3676": "Tasmiṃ tapovanagahaṇe tapodhano,",
  "anya-e1208n:3677": "Bhutvā (pabhāvati) vanadevatā yathā",
  "anya-e1208n:3678": "Dibbaṃ sukhaṃ sukhamanagāriyaṃ tato; ()",
  "anya-e1208n:3679": "2.",
  "anya-e1208n:3680": "Yo seniyo narapati māgadho tadā",
  "anya-e1208n:3681": "Yasmiṃ pure vasati puraṅgabhāsure,",
  "anya-e1208n:3682": "Rājaggahaṃ tamahipavesanatthiko",
  "anya-e1208n:3683": "Addhānamosari samatiṃsayojanaṃ; ()",
  "anya-e1208n:3684": "3.",
  "anya-e1208n:3685": "Cakkaṅkitassiricāraṇo susaññamo",
  "anya-e1208n:3686": "Dīghañjasaṃ vasi tadahena khepayaṃ,",
  "anya-e1208n:3687": "Rājaggahaṃ kapuravaramindirālayaṃ",
  "anya-e1208n:3688": "Sampāvisi jitagajarājagāmi so; ()",
  "anya-e1208n:3689": "4.",
  "anya-e1208n:3690": "Indāsudhāvalivalayikato mahā-",
  "anya-e1208n:3691": "Maggamhi jaṅgammaṇipabbatoriva,",
  "anya-e1208n:3692": "Khattiṃsalakkhaṇasamalaṅakkato mahā-",
  "anya-e1208n:3693": "Vīro taponidhi yugamattadassano; ()",
  "anya-e1208n:3694": "5.",
  "anya-e1208n:3695": "Bodhāpayaṃ budhajanamānasambuje",
  "anya-e1208n:3696": "Avhāpayaṃ pathikajana’kkhipakkhino,",
  "anya-e1208n:3697": "Vimhāpayaṃ nijasiriyā sadevake",
  "anya-e1208n:3698": "Tasmiṃ pure cari sapadānacārikaṃ; ()",
  "anya-e1208n:3699": "6.",
  "anya-e1208n:3700": "Piṇḍāya gacchatisati rūpadassana-",
  "anya-e1208n:3701": "Pabyāvaṭā’khilajanatāya gotame,",
  "anya-e1208n:3702": "Saṅghobhitā’suramisarehi sā puri",
  "anya-e1208n:3703": "Patte yatheva’surapuri purindade; ()",
  "anya-e1208n:3704": "7.",
  "anya-e1208n:3705": "Khattiṃsalakkhaṇasuracāpabhāsure",
  "anya-e1208n:3706": "Rūpambare varapurisassa gacchato,",
  "anya-e1208n:3707": "Lokassa locanasakuṇāvalitadā",
  "anya-e1208n:3708": "Antaṃ napāpuṇi parisaṅkamantīpi; ()",
  "anya-e1208n:3709": "8.",
  "anya-e1208n:3710": "Mañjīrapiñjarakara kandharāmaṇi-",
  "anya-e1208n:3711": "Keyūrabhāsuracaraṇā sirimato,",
  "anya-e1208n:3712": "Sīmantinī paramasiriṃ vipassituṃ",
  "anya-e1208n:3713": "Dhāviṃsu nijjitakalahaṃsakāminī; ()",
  "anya-e1208n:3714": "9.",
  "anya-e1208n:3715": "Nārijanā mahitumivā’bhigacchato",
  "anya-e1208n:3716": "Rūpindirāya’ nimisalocanuppale,",
  "anya-e1208n:3717": "Dhammillavellitabhujacampakāvalī",
  "anya-e1208n:3718": "Dhāviṃsu pīvarakucahārapīḷitā; ()",
  "anya-e1208n:3719": "10.",
  "anya-e1208n:3720": "Nissāsinī samajalabinducumbita-",
  "anya-e1208n:3721": "Vattambujā sithilitakāsikambarā,",
  "anya-e1208n:3722": "Kācitthiyo samaṇamudikkhituṃ pathe",
  "anya-e1208n:3723": "Dhāvantiyo kimupatisaṅkiyā’bhavuṃ; ()",
  "anya-e1208n:3724": "11.",
  "anya-e1208n:3725": "Ugghāṭitā’sitamaṇisihapañjarā",
  "anya-e1208n:3726": "Rāmāpasāritavadanambujāka vasiṃ,",
  "anya-e1208n:3727": "Daṭṭhuṃ pabhujanabhavanesu taṅkhaṇe",
  "anya-e1208n:3728": "Mandākinisarasivilāsamāharuṃ; ()",
  "anya-e1208n:3729": "12.",
  "anya-e1208n:3730": "Ucchaṅgatopatitasutā’bhirūpino",
  "anya-e1208n:3731": "Rūpappalamhitahadayāka pūrīvadhū,",
  "anya-e1208n:3732": "Passantiyo pathikajanassahatthage",
  "anya-e1208n:3733": "Nākaṃsu kiṃ adhikaraṇā’dhiropaṇaṃ; ()",
  "anya-e1208n:3734": "13.",
  "anya-e1208n:3735": "Eke janā yatipatirūpadassana-",
  "anya-e1208n:3736": "Kotuhaḷā sakapaṭibhānamabravuṃ,",
  "anya-e1208n:3737": "Sīmantinī manakumudāni bodhayaṃ",
  "anya-e1208n:3738": "Patto’tya’yaṃ pakatinisāpatīnukho; ()",
  "anya-e1208n:3739": "14.",
  "anya-e1208n:3740": "Sutvāna taṃ sakalakalāntaropagaṃ",
  "anya-e1208n:3741": "Bimbaṃ tadaṅkitahariṇaṅkamambare,",
  "anya-e1208n:3742": "Tumhe napassatha himaraṃsino iti",
  "anya-e1208n:3743": "Gabbābhijappitavacanā’parejanā; ()",
  "anya-e1208n:3744": "15.",
  "anya-e1208n:3745": "Accherapaṅkajavisarāni cintiya",
  "anya-e1208n:3746": "Sañcumbituṃ puralalanānana’mbuje;",
  "anya-e1208n:3747": "Verocano idhupagamā virūpimā",
  "anya-e1208n:3748": "Iccabravuṃ punaranisammakārino; ()",
  "anya-e1208n:3749": "16.",
  "anya-e1208n:3750": "Sutvāna taṃ gaganatalaṅgane’dhunā",
  "anya-e1208n:3751": "Verocanassa’bhicarato napassatha,",
  "anya-e1208n:3752": "Caṇḍātapaṃ thiraparivesamambuja-",
  "anya-e1208n:3753": "Pāṇinti gajjitavacanā’parejanā; ()",
  "anya-e1208n:3754": "17.",
  "anya-e1208n:3755": "Uttuṅgamandiramaṇicandikātale",
  "anya-e1208n:3756": "Dibbaccharānibharamaṇihi vañcito,",
  "anya-e1208n:3757": "Eyā’marāvatinagariti cintiya",
  "anya-e1208n:3758": "Sakko care nanu sakavādamapakpayuṃ; ()",
  "anya-e1208n:3759": "18.",
  "anya-e1208n:3760": "Sakkassa dānavavijayā’bhilāsino",
  "anya-e1208n:3761": "Pāṇimhi dissati vajirāyudhaṃ kharaṃ,",
  "anya-e1208n:3762": "Saṃvijjare dasasatalocanāni’pi",
  "anya-e1208n:3763": "Notādiso ayamiti tabbipakkhino; ()",
  "anya-e1208n:3764": "19.",
  "anya-e1208n:3765": "Yā sālavatya’dhivacanā’bhirūpinī",
  "anya-e1208n:3766": "Sañcodito jitagirijāya tāya ho,",
  "anya-e1208n:3767": "Kelāsapabbatanibhapaṇḍavācala-",
  "anya-e1208n:3768": "Ñattaṃ vajaṃ ayamitiissaro’bravuṃ; ()",
  "anya-e1208n:3769": "20.",
  "anya-e1208n:3770": "Tumhe napassatha paramissarassa kiṃ",
  "anya-e1208n:3771": "Naggattanaṃ pasusayano’pavesanaṃ,",
  "anya-e1208n:3772": "Pāṇiṃ kapālakamadhikakkhimaṇḍalaṃ",
  "anya-e1208n:3773": "Itthaṃ paveditavacanā’parejanā; ()",
  "anya-e1208n:3774": "21.",
  "anya-e1208n:3775": "Esā’valambitapurakhīranīradhiṃ",
  "anya-e1208n:3776": "Lakkhiṃ samekkhiya nijalakkhisaṃsayo,",
  "anya-e1208n:3777": "Pītambaraṃ paridahiya’ñjase caraṃ",
  "anya-e1208n:3778": "Nārāyano iti matimappayuṃ sakaṃ; ()",
  "anya-e1208n:3779": "22.",
  "anya-e1208n:3780": "Nārāyano kuvalayanīlaviggaho",
  "anya-e1208n:3781": "Kopantaro’ragasayanindirādhano,",
  "anya-e1208n:3782": "Cakkāyudho’llasitakaro’tivāmano",
  "anya-e1208n:3783": "Tabbādamaddanacature’tare janā; ()",
  "anya-e1208n:3784": "23.",
  "anya-e1208n:3785": "Vedattayaṃ vibudhajanānamānane",
  "anya-e1208n:3786": "Sva’jjhāyataṃ vasatinukho sarassatī,",
  "anya-e1208n:3787": "Sañjātasaṃsaya jaṭito pitāmaho",
  "anya-e1208n:3788": "Tassāgavesanapasuto’tyu’dīrayuṃ; ()",
  "anya-e1208n:3789": "24.",
  "anya-e1208n:3790": "Sutvāna taṃ sarasijayonino sadā",
  "anya-e1208n:3791": "Pāṇimhi vijjati varamattapotthakaṃ,",
  "anya-e1208n:3792": "Cattāricānanapadumāni dissare",
  "anya-e1208n:3793": "Gacchaṃ ayaṃpana puriso natādiso; ()",
  "anya-e1208n:3794": "25.",
  "anya-e1208n:3795": "Suddhodanavhayavasudhādhipa’trajo",
  "anya-e1208n:3796": "Buddho bhavissati iti vedakovidā,",
  "anya-e1208n:3797": "Koṇḍaññabhusurapamukhā dvijā tadā",
  "anya-e1208n:3798": "Pabyākaruṃ tanu bahubhāsaṇena kiṃ; ()",
  "anya-e1208n:3799": "26.",
  "anya-e1208n:3800": "Ukkaṇṭhito sakabhavanā mahāmatī",
  "anya-e1208n:3801": "Nikkhamma sattamadivasoti vissuto,",
  "anya-e1208n:3802": "Āpāthagaṃ nijasavaṇañjalihi bho",
  "anya-e1208n:3803": "Taṃ byappathaṃ napivatha kiṃ yathāmataṃ; ()",
  "anya-e1208n:3804": "27.",
  "anya-e1208n:3805": "Vedāgataṃ varapurisaṅgalakkhaṇaṃ",
  "anya-e1208n:3806": "Dehamhi vijjati samaṇassa gacchato,",
  "anya-e1208n:3807": "Andhā’va bho apagatarūpadassanā",
  "anya-e1208n:3808": "Tumhe’pi kiṃ talahatha rūpadassanaṃ; ()",
  "anya-e1208n:3809": "28.",
  "anya-e1208n:3810": "Nikkhamma chaḍḍitavibhavo mahākulā",
  "anya-e1208n:3811": "Suddhāsayo sugahiya pattacīvaraṃ,",
  "anya-e1208n:3812": "Pabbajjiyā’nahiramito bhavattaye",
  "anya-e1208n:3813": "Atthācaraṃ anugharamañjase’dhunā; ()",
  "anya-e1208n:3814": "29.",
  "anya-e1208n:3815": "Suddhodanāvanipatino varoraso",
  "anya-e1208n:3816": "Eso samujjalasatapuññalakkhaṇo,",
  "anya-e1208n:3817": "Vyāpārito kusalabalena bodhiyā",
  "anya-e1208n:3818": "Hote’va gotamasamaṇo nasaṃsayo; ()",
  "anya-e1208n:3819": "30.",
  "anya-e1208n:3820": "Disvā tapodhanamahiyantamañjase",
  "anya-e1208n:3821": "Ye mānavā sakasakavādamappayuṃ,",
  "anya-e1208n:3822": "Tabbādabandhanaviniveṭhanā paraṃ",
  "anya-e1208n:3823": "Iccāhu paṇḍitapurisā yathāvato; ()",
  "anya-e1208n:3824": "31.",
  "anya-e1208n:3825": "Dutā tadā surasi samappitañjalī",
  "anya-e1208n:3826": "Rañño tamacchariyapavattimāharuṃ,",
  "anya-e1208n:3827": "Addakkhi bhupati caramānamañjase",
  "anya-e1208n:3828": "Piṇḍāya’thabbivariya sihapañjaraṃ; ()",
  "anya-e1208n:3829": "32.",
  "anya-e1208n:3830": "Nā go siyā paṭhaminimujjanaṃ ka re",
  "anya-e1208n:3831": "Yakkho siyā sahayamadassanaṃ ka re,",
  "anya-e1208n:3832": "De vo siyā gaganatalaṅgaṇañca re",
  "anya-e1208n:3833": "Poso siyā yadi paṭiladdhamāha re; ()",
  "anya-e1208n:3834": "33.",
  "anya-e1208n:3835": "Dūtenu’sāsiya magadhādhipo iti",
  "anya-e1208n:3836": "Vīmaṃsituṃ pakatimanaṅgahaṅgino,",
  "anya-e1208n:3837": "Pāhesi te padamanugammu’pāgamuṃ",
  "anya-e1208n:3838": "Saddhiṃ mahāsamaṇavarena paṇḍavaṃ; ()",
  "anya-e1208n:3839": "34.",
  "anya-e1208n:3840": "Vikkhālayaṃ mukhakamalaṃ kule kule",
  "anya-e1208n:3841": "Bhikkhāṭanena’ bhihaṭamissabhojanaṃ,",
  "anya-e1208n:3842": "Laddhā jigucchiya vasi paṇḍavācala-",
  "anya-e1208n:3843": "Cchāyāya mārabhi sunisajja bhuñjituṃ; ()",
  "anya-e1208n:3844": "35.",
  "anya-e1208n:3845": "Bhattamhī kukkuravamathūpame muhuṃ",
  "anya-e1208n:3846": "Antodaraṃ pavisati dhīmato sati,",
  "anya-e1208n:3847": "Antāni bāhirakaraṇāni’vā’bhavuṃ",
  "anya-e1208n:3848": "Taṃkho sahī vasisanisampajaññavā; ()",
  "anya-e1208n:3849": "36.",
  "anya-e1208n:3850": "Pabbajjitaṃ sugahitapattacīvaraṃ",
  "anya-e1208n:3851": "Disvā ratiṃ pajahiya rājabhojane,",
  "anya-e1208n:3852": "Siddhattha no tvamabhigamittha attanā",
  "anya-e1208n:3853": "Attānamovadiya pabhuñji bhojanaṃ; ()",
  "anya-e1208n:3854": "37.",
  "anya-e1208n:3855": "Dūtehi coditahadayo dayādhano",
  "anya-e1208n:3856": "So māgadho narapati tena pāvisi,",
  "anya-e1208n:3857": "Yenā’si paṇḍavagiri bhadravāhanaṃ",
  "anya-e1208n:3858": "Āruyha dassanarasaghedhalocano; ()",
  "anya-e1208n:3859": "38.",
  "anya-e1208n:3860": "Aññāya sākiyakulasambhavaṃ vasiṃ",
  "anya-e1208n:3861": "Rājā pasidiya ariye’riyāpathe,",
  "anya-e1208n:3862": "Mā kāhase sakha iti dukkaraṃ kharaṃ",
  "anya-e1208n:3863": "Rajjena taṃnarapavaraṃ pavārayi; ()",
  "anya-e1208n:3864": "39.",
  "anya-e1208n:3865": "Rajjena kiṃ tava caturaṇṇavāvadhiṃ",
  "anya-e1208n:3866": "Rajjaṃ nijaṃ pajahiya āgatassa me,",
  "anya-e1208n:3867": "Bodhiṃ pabujjhiya paṭhamaṃ tathāsati",
  "anya-e1208n:3868": "Āgacchataṃ mama vijitantya’voca naṃ; ()",
  "anya-e1208n:3869": "40.",
  "anya-e1208n:3870": "Datvā paṭissavamatha bhumibhattuno",
  "anya-e1208n:3871": "Lokassa locanamaṇitoraṇākule,",
  "anya-e1208n:3872": "Dīghañjase vasi ṭhapitaṅghipaṅkajo",
  "anya-e1208n:3873": "Āḷārākaṃ isipavaraṃ upāvisi; ()",
  "anya-e1208n:3874": "41.",
  "anya-e1208n:3875": "Patvāna kiṃ kusalagavesi so vasi",
  "anya-e1208n:3876": "Āḷārakaṃ virajamuḷārajhāyinaṃ,",
  "anya-e1208n:3877": "Icchāmahanti’si tava santike’dhunā",
  "anya-e1208n:3878": "Dhammaṃ samācaritumidhāgato bruvi; ()",
  "anya-e1208n:3879": "42.",
  "anya-e1208n:3880": "Sutvāna taṃ tatiyamarūpikaṃ vasi",
  "anya-e1208n:3881": "Jhānaṃ viyākari paṭiladdhamattanā,",
  "anya-e1208n:3882": "Khippaṃ taponidhipaguṇaṃ akāsi taṃ",
  "anya-e1208n:3883": "Dhammaṃ sakācariyanayā’valambiya; ()",
  "anya-e1208n:3884": "43.",
  "anya-e1208n:3885": "Nā’yaṃ vasi tanutarasaddhayā mamaṃ",
  "anya-e1208n:3886": "Dhammaṃ sayaṃ samadhigataṃ viyākare,",
  "anya-e1208n:3887": "Gosāmiko yathariva pañcagorasaṃ",
  "anya-e1208n:3888": "Addhāphalaṃ anubhavatīti tintiya; ()",
  "anya-e1208n:3889": "44.",
  "anya-e1208n:3890": "Kālāma dve adhigatajhānasambhavaṃ",
  "anya-e1208n:3891": "Tvaṃ yāvatāsukha manubhosi maṃ vada,",
  "anya-e1208n:3892": "Puṭṭhassa tassi’ti nacakiñci bhāviyaṃ",
  "anya-e1208n:3893": "Ākiñcanaṃ avaca akiñcanālayo; ()",
  "anya-e1208n:3894": "45.",
  "anya-e1208n:3895": "Saṃvijjare mamapaki imassi’ve’sino",
  "anya-e1208n:3896": "Saddhāsatīvīriyasamādhibuddhiyo,",
  "anya-e1208n:3897": "Evaṃ vitakkiya naciraṃ katussaho",
  "anya-e1208n:3898": "Jhānaṃ labhī tatīyamarūpikaṃ vasī;",
  "anya-e1208n:3899": "46.",
  "anya-e1208n:3900": "Yaṃ kho tuvaṃ viharasi jhātamapakpito",
  "anya-e1208n:3901": "Sampajja sampati viharāmahanti taṃ,",
  "anya-e1208n:3902": "Āḷāri’si varapurisena sāvito",
  "anya-e1208n:3903": "Lābhā’vusotyavaca suladdhamāvuso;",
  "anya-e1208n:3904": "47.",
  "anya-e1208n:3905": "Jānāmi pāvacanamahaṃ yathā tuvaṃ",
  "anya-e1208n:3906": "Jānāsi pāvacanamahaṃ yathā tuvaṃ,",
  "anya-e1208n:3907": "Tvaṃ tādiso ahamapi yādiso bhave",
  "anya-e1208n:3908": "Tvaṃ yādiso ahamapaki tādiso bhave;",
  "anya-e1208n:3909": "48.",
  "anya-e1208n:3910": "Ehā’vuso samaṇa mayaṃ ubho janā",
  "anya-e1208n:3911": "Kāhāmi’to pariharaṇaṃ gaṇassi’daṃ,",
  "anya-e1208n:3912": "Vatvāna ācariyasamānako sakaṃ",
  "anya-e1208n:3913": "Sissaṃ akā tamasamamattanā samaṃ; ()",
  "anya-e1208n:3914": "49.",
  "anya-e1208n:3915": "Dhammopya’yaṃ nabhavati nibbidāya vā",
  "anya-e1208n:3916": "Bodhāyavā navupasamāya kevalaṃ,",
  "anya-e1208n:3917": "Āruppabhumiyamupapattiyā siyā",
  "anya-e1208n:3918": "Iccānalaṅkariya tato apakkami; ()",
  "anya-e1208n:3919": "50.",
  "anya-e1208n:3920": "Kālamato uparivisesamuddako",
  "anya-e1208n:3921": "Jaññā’tya’yaṃ sumariya rāmaputtako,",
  "anya-e1208n:3922": "Patvā’ssamaṃ samadhigataṃ tvayā’pa’haṃ",
  "anya-e1208n:3923": "Dhammaṃ samācaritumidhāgato’bruvi; ()",
  "anya-e1208n:3924": "51.",
  "anya-e1208n:3925": "Ñatvā sakācariyamatañhi buddhimā",
  "anya-e1208n:3926": "Dhammañcare mama samayo ca tādiso,",
  "anya-e1208n:3927": "Vatve’vamuddakavasi khipakpamattano",
  "anya-e1208n:3928": "Sikkhesi pāvacanapathe tapodhanaṃ; ()",
  "anya-e1208n:3929": "52.",
  "anya-e1208n:3930": "Saddhāya maṃ sakasamayā’nusāsako",
  "anya-e1208n:3931": "Addhā samādhijaphalamāhare’tya’yaṃ,",
  "anya-e1208n:3932": "Cintāparo varapuriso arūpikaṃ",
  "anya-e1208n:3933": "Jhānaṃ valañjasi katamantya’pucchi naṃ; ()",
  "anya-e1208n:3934": "53.",
  "anya-e1208n:3935": "Sutvā tamuddakavasi santamānaso",
  "anya-e1208n:3936": "Santaṃhi’daṃ paramamidanti bhāviyaṃ,",
  "anya-e1208n:3937": "Sāmaṃ valañjanakamarūpabhumikaṃ",
  "anya-e1208n:3938": "Jhānaṃ catutthakamavikampamāharī; ()",
  "anya-e1208n:3939": "54.",
  "anya-e1208n:3940": "Saṃvijjare mamapi manoniketane",
  "anya-e1208n:3941": "Saddhādisagguṇaratanāni’massi’va,",
  "anya-e1208n:3942": "Evaṃsaraṃ naciramarūpikaṃ vasi",
  "anya-e1208n:3943": "Jhānaṃ labhī vīriyabalenavā’ntamaṃ; ()",
  "anya-e1208n:3944": "55.",
  "anya-e1208n:3945": "Laddhaṃ tayā yamadhigatanti tammayā",
  "anya-e1208n:3946": "Ārocite samaṇa vare’sipuṅgavo,",
  "anya-e1208n:3947": "Amhe gaṇaṃ supariharāmu’bho’timaṃ",
  "anya-e1208n:3948": "Vatvā tamācariyadhurena mānayi; ()",
  "anya-e1208n:3949": "56.",
  "anya-e1208n:3950": "Nā’yaṃ patho bhavaparimuttiyā siyā",
  "anya-e1208n:3951": "Addhābhave mamapaki bhavaggapattiyā,",
  "anya-e1208n:3952": "Evaṃ vavatthitahadayo mahādayo",
  "anya-e1208n:3953": "Nibbijjaso tadapagato’nalaṃiti; ()",
  "anya-e1208n:3954": "57.",
  "anya-e1208n:3955": "Mokkhesako jitavaravāraṇakkamo",
  "anya-e1208n:3956": "Ekocaraṃ vasi magadhesu cārikaṃ,",
  "anya-e1208n:3957": "Senānivissunnigamo yahiṃsiyā",
  "anya-e1208n:3958": "Taṃ tāpasālayamuruvelamosari; ()",
  "anya-e1208n:3959": "58.",
  "anya-e1208n:3960": "Addakkhi so hariṇavihaṅgamākulaṃ",
  "anya-e1208n:3961": "Mandānileritatarusaṇḍamaṇḍitaṃ,",
  "anya-e1208n:3962": "Nerañjarāsalilapavāhasitalaṃ",
  "anya-e1208n:3963": "Pāsādikaṃ paramatapovanaṃ tahiṃ; ()",
  "anya-e1208n:3964": "59.",
  "anya-e1208n:3965": "Antojaṭaṃ jaṭilajaṭā’livumbita-",
  "anya-e1208n:3966": "Pādambujo vijaṭayituṃ ghaṭaṃ vasī,",
  "anya-e1208n:3967": "Attāhitāpanapaṭipattiyā tahiṃ",
  "anya-e1208n:3968": "Vijjādhare jaṭilavare pasādayī; ()",
  "anya-e1208n:3969": "60. Sañcārito janapadacārikaṃ tadā",
  "anya-e1208n:3970": "Patvā tapovanamatha pañcavaggiyā,",
  "anya-e1208n:3971": "Bhikkhu mahāpurisamupaṭṭhahiṃsu taṃ",
  "anya-e1208n:3972": "Āraddhadukkarakiriyaṃ yathābalaṃ. ()",
  "anya-e1208n:3973": "61. Dhīro’tidukkarapaṭipattipūrako",
  "anya-e1208n:3974": "Dantāni vīsatidasanehi vīsati,",
  "anya-e1208n:3975": "Tāluṃ nirumhiya rasanāya cetasā",
  "anya-e1208n:3976": "Cittaṃ nipīḷayi paritāpayi tahiṃ. ()",
  "anya-e1208n:3977": "62. Paggayha muddhani balavā’tidubbalaṃ",
  "anya-e1208n:3978": "Nipphīḷaye yathariva dhīmato tathā,",
  "anya-e1208n:3979": "Attāhitāpanapasutassa paggharuṃ",
  "anya-e1208n:3980": "Kacchādinā’dhīkatarasedabindavo; ()",
  "anya-e1208n:3981": "63. Maggobhavatya’yamiti bodhisiddhiyā",
  "anya-e1208n:3982": "Appāṇakaṃ paṭipada mācaraṃ ciraṃ,",
  "anya-e1208n:3983": "Vāsaṃ akā vasi mukhato ca nāsato",
  "anya-e1208n:3984": "Assāsamappaṭipaṭimo’parundhiya; ()",
  "anya-e1208n:3985": "64.",
  "anya-e1208n:3986": "Ruddhesu tesva’ pihitasotarandhato",
  "anya-e1208n:3987": "Vāto’bhinikkhami adhimattanissano,",
  "anya-e1208n:3988": "Kammāragaggarimukhato ravo bhusaṃ",
  "anya-e1208n:3989": "Niggacchate abhidhamanena seyyathā; ()",
  "anya-e1208n:3990": "65.",
  "anya-e1208n:3991": "Yāvedanā kharasikharena jāyare",
  "anya-e1208n:3992": "Sīsassa vijjhanasamaye sukhatthino,",
  "anya-e1208n:3993": "Evaṃ tadā kaṭhinasirorujā’bhavuṃ",
  "anya-e1208n:3994": "Ruddhānilassa hi mukhakaṇṇanāsato; ()",
  "anya-e1208n:3995": "66.",
  "anya-e1208n:3996": "Vātābhighātanasamaye sudhimato",
  "anya-e1208n:3997": "Sīse’bhavuṃ punarapisisavedanā,",
  "anya-e1208n:3998": "Daḷhena yo sirasi varattakena yaṃ",
  "anya-e1208n:3999": "Daḷhaṃ dade yathariva sisaveṭhanaṃ; ()",
  "anya-e1208n:4000": "67.",
  "anya-e1208n:4001": "Sammā nirumhitamukhakaṇṇanāsato",
  "anya-e1208n:4002": "Dhīro samīraṇamuparundhicu’ttariṃ,",
  "anya-e1208n:4003": "Gabbhantaraṃ kharataravedanā’turaṃ",
  "anya-e1208n:4004": "Vātā’bhimanthiya parikantayuṃ tato; ()",
  "anya-e1208n:4005": "68.",
  "anya-e1208n:4006": "Goghātako caturataro vikattaye",
  "anya-e1208n:4007": "Kucchiṃ gavaṃ tikhiṇavikantanena ce,",
  "anya-e1208n:4008": "Ruddhātileha’nariyamaggagāmino",
  "anya-e1208n:4009": "Jātā tathā kharatara kucchivedanā; ()",
  "anya-e1208n:4010": "69.",
  "anya-e1208n:4011": "Appānakaṃ punarapi jhānamācaraṃ",
  "anya-e1208n:4012": "Vīro samīraṇa muparundhi sabbathā,",
  "anya-e1208n:4013": "Cīntubbhavaṃ sakamukhakaṇṇanāsagaṃ",
  "anya-e1208n:4014": "Tenā’si kāyikadaratho dhitīmato; ()",
  "anya-e1208n:4015": "70.",
  "anya-e1208n:4016": "Daḷhaṃ ubho carapurisā mahabbalā",
  "anya-e1208n:4017": "Bāhāsu gaṇhiya purisaṃ’tidubbalaṃ,",
  "anya-e1208n:4018": "Aṅgārakāsuyamahitāpayantice",
  "anya-e1208n:4019": "So tādisiṃ anubhavi dukkhavedanaṃ; ()",
  "anya-e1208n:4020": "71.",
  "anya-e1208n:4021": "Khittaṃ kaliṅgaramivakāvidevatā",
  "anya-e1208n:4022": "Ruddhānilubbhavakharavedanāturaṃ,",
  "anya-e1208n:4023": "Vīraṃ vilokiya patitaṃ tapovane",
  "anya-e1208n:4024": "Pabyākaruṃka varapuriso mato iti; ()",
  "anya-e1208n:4025": "72.",
  "anya-e1208n:4026": "Kālaṃkarotya’yamiti kāci devatā",
  "anya-e1208n:4027": "Nocāhukiṃ taditara devatā vataṃ,",
  "anya-e1208n:4028": "Asse’va gotamasamaṇassa mārisā",
  "anya-e1208n:4029": "Ārocayuṃ viharaṇamīdisaṃiti; ()",
  "anya-e1208n:4030": "73.",
  "anya-e1208n:4031": "Yaṃnūna’haṃ paṭipadaheyyamāyatiṃ",
  "anya-e1208n:4032": "Āhārayāpanaharaṇāya sabbaso,",
  "anya-e1208n:4033": "Evaṃ sacintayi karuṇāya coditā",
  "anya-e1208n:4034": "Tā devatā tuvaṭumupecca gotamaṃ; ()",
  "anya-e1208n:4035": "74.",
  "anya-e1208n:4036": "Ārocayuṃ yadipana niccabhojano-",
  "anya-e1208n:4037": "Pacchedanaṃ samaṇatuvaṃ karissasi,",
  "anya-e1208n:4038": "Kāhāma te mayamitilomakupato",
  "anya-e1208n:4039": "Dibbojamokiriya sariratappaṇaṃ; ()",
  "anya-e1208n:4040": "75.",
  "anya-e1208n:4041": "Ghāsassachedanavīriyaṃ karomi ce",
  "anya-e1208n:4042": "Yāpenti tā madhura sudhārasena maṃ,",
  "anya-e1208n:4043": "Tenā’bhiyāpanavidhimicchato sato",
  "anya-e1208n:4044": "Taṃkhotapaṃ nabhavati kiṃ musā mamaṃ; ()",
  "anya-e1208n:4045": "76.",
  "anya-e1208n:4046": "Nālanti so kuhanavasena devatā-",
  "anya-e1208n:4047": "Vimhāpaneti’ha nijadehatappaṇaṃ,",
  "anya-e1208n:4048": "Evaṃ anussariya’nuvāsaraṃ vasī",
  "anya-e1208n:4049": "Āhāramāhari virasaṃ parittakaṃ; ()",
  "anya-e1208n:4050": "77.",
  "anya-e1208n:4051": "Svācelako vicarikarāpalekhaṇo",
  "anya-e1208n:4052": "Ācāramuttya’bhavi nacehitiṭṭhiko,",
  "anya-e1208n:4053": "Uddissakaṃ abhihaṭakaṃ nimantanaṃ",
  "anya-e1208n:4054": "Nāsādayi piṭakakalopikumbhikaṃ; ()",
  "anya-e1208n:4055": "78.",
  "anya-e1208n:4056": "So daṇḍamuggaramusale’ḷakantaraṃ",
  "anya-e1208n:4057": "Pāyantigabbhinipanitīhi cā’haṭaṃ,",
  "anya-e1208n:4058": "Sāmakkhikāvisaya muhinnamekikaṃ",
  "anya-e1208n:4059": "Saṅkittinodanamapi nābhisādayī; ()",
  "anya-e1208n:4060": "79.",
  "anya-e1208n:4061": "Sovīrakaṃ napivi suraṃ namerayaṃ",
  "anya-e1208n:4062": "Sukkhāmakaṃ yadapi tikovisuddhikaṃ,",
  "anya-e1208n:4063": "So macchamaṃsakavikatiṃ paṭikkhipi",
  "anya-e1208n:4064": "Appekadā tapasi nirāmagandhiko; ()",
  "anya-e1208n:4065": "80.",
  "anya-e1208n:4066": "So sattatoppabhuti kamena hāpayaṃ",
  "anya-e1208n:4067": "Yāvekamāhari kabalaṃ balatthiko,",
  "anya-e1208n:4068": "So sattatoppabhuti kamena hāpayaṃ",
  "anya-e1208n:4069": "Ekaṃ kulaṃ upagami yāva bhikkhituṃ; () (Yamakabandhanaṃ)",
  "anya-e1208n:4070": "81.",
  "anya-e1208n:4071": "Ekāya dīhipi ticatūhi pañcahi",
  "anya-e1208n:4072": "Dinnaṃ paṭiggahi chahi dattisattahi,",
  "anya-e1208n:4073": "Ekāhikappabhutikamaddhamāsikaṃ",
  "anya-e1208n:4074": "Mūlaṃ sayaṃ patitaphalaṃ pabhuñji so; ()",
  "anya-e1208n:4075": "82.",
  "anya-e1208n:4076": "Sāmākataṇḍulamathasākamaddakaṃ",
  "anya-e1208n:4077": "Nīvārakuṇḍakahaṭadaddulādikaṃ,",
  "anya-e1208n:4078": "Piññākagomayatiṇa jhāmakodanaṃ",
  "anya-e1208n:4079": "Vīro mahāvikaṭamapānubhuñji so; ()",
  "anya-e1208n:4080": "83.",
  "anya-e1208n:4081": "Thokaṃ pivi pakasatamitaṃ hareṇuka-",
  "anya-e1208n:4082": "Yūsaṃ tathā canaka kulatthamuggajaṃ,",
  "anya-e1208n:4083": "So appabhojanaparamo sajīvitaṃ",
  "anya-e1208n:4084": "Ekena yāpayi tilataṇḍulena’pi; ()",
  "anya-e1208n:4085": "84.",
  "anya-e1208n:4086": "Sāṇammasāṇa?Jina’jinakkhipacchava-",
  "anya-e1208n:4087": "Dussaṃ tirīṭakakusavākacīrakaṃ,",
  "anya-e1208n:4088": "So kesakambalamapivāḷakambala",
  "anya-e1208n:4089": "Moḷukapakkhikaphalakānya’dhārayi; ()",
  "anya-e1208n:4090": "85.",
  "anya-e1208n:4091": "Dubbaṇṇanattakamayamaggapuggalo",
  "anya-e1208n:4092": "Appekadā paridahi paṃsukūlakaṃ,",
  "anya-e1208n:4093": "Attantapovaraṇa parāyaṇo bhavi",
  "anya-e1208n:4094": "So massukuntalatanulomalocako; ()",
  "anya-e1208n:4095": "86.",
  "anya-e1208n:4096": "Ubbhaṭṭhako’bhavi parivajjitāsano",
  "anya-e1208n:4097": "Ukkaṭṭhamukkuṭikavataṃ adhiṭṭhahī,",
  "anya-e1208n:4098": "Uddhaggakaṇṭakavīsame apassaye",
  "anya-e1208n:4099": "Seyyaṃ akā tadupariṭhānacaṅkamaṃ; ()",
  "anya-e1208n:4100": "87.",
  "anya-e1208n:4101": "So sāyatatiyakamudakāvarohaṇa-",
  "anya-e1208n:4102": "Yutto pavāhayitumaghaṃ samussa hī,",
  "anya-e1208n:4103": "Ātāpayaṃ iti paritāpayaṃ sakaṃ",
  "anya-e1208n:4104": "Dehaṃ ciraṃ parihari pāpabhīruko; ()",
  "anya-e1208n:4105": "88.",
  "anya-e1208n:4106": "Yo nekahāyanagaṇiko’tthi’tinduka-",
  "anya-e1208n:4107": "Rukkhassa kho papaṭikajātakhāṇuko,",
  "anya-e1208n:4108": "Evaṃ tathā papaṭikajātamattano",
  "anya-e1208n:4109": "Gattañca sannivitarajomalaṃ bhavi; ()",
  "anya-e1208n:4110": "89.",
  "anya-e1208n:4111": "Sovā paro natu parivajjayī rajo-",
  "anya-e1208n:4112": "Jallāni kajjalamalināni pāṇinā,",
  "anya-e1208n:4113": "Dehaṃ subhojanajahanena jajjaraṃ",
  "anya-e1208n:4114": "Telaṃ vilepiya rajasā’bhithūlayī; ()",
  "anya-e1208n:4115": "90.",
  "anya-e1208n:4116": "So dve’kapassayikavataṃ papūrayī",
  "anya-e1208n:4117": "Āpānako’ bhavi phalake’pi thaṇḍile,",
  "anya-e1208n:4118": "Seyyaṃ akāka vihari vivekakāmavā",
  "anya-e1208n:4119": "Ajjhogahaṃ adutiyako mahāvanaṃ; ()",
  "anya-e1208n:4120": "91.",
  "anya-e1208n:4121": "Pāṇe ime visamagate’tikhuddake",
  "anya-e1208n:4122": "Nā’haṃ vadhissamiti paṭicca’nuddayaṃ,",
  "anya-e1208n:4123": "Ussāvamaddanahirabhīrutāya so",
  "anya-e1208n:4124": "Nātho abhikkami ca sato paṭikkami; ()",
  "anya-e1208n:4125": "92.",
  "anya-e1208n:4126": "Ninnatthalā vanagahanā vanāsayo",
  "anya-e1208n:4127": "Ninnatthalaṃ vanagahanaṃ migo yathā,",
  "anya-e1208n:4128": "Hīto vipassiya vipinopage jane",
  "anya-e1208n:4129": "Tāsābhibhū papanati evamevakho; ()",
  "anya-e1208n:4130": "93.",
  "anya-e1208n:4131": "Disvāna luddakavanakammikādayo",
  "anya-e1208n:4132": "Gopālake tiṇanaḷakaṭṭhahārake,",
  "anya-e1208n:4133": "Mācaddasaṃ ahamapi tetya’yaṃjano",
  "anya-e1208n:4134": "Mā maṃ vipassatu samadhiṭṭhahaṃ vataṃ; ()",
  "anya-e1208n:4135": "94.",
  "anya-e1208n:4136": "Ekovasaṅgaṇikavihārabhītiyā",
  "anya-e1208n:4137": "Ninnatthalā vanagahanā taponidhī,",
  "anya-e1208n:4138": "Ninnatthalaṃ vanagahanaṃ papāta so",
  "anya-e1208n:4139": "Tassāsi tādisi pavivittatā tadā; ()",
  "anya-e1208n:4140": "95.",
  "anya-e1208n:4141": "Yasmiṃvane caratamavītarāgīnaṃ",
  "anya-e1208n:4142": "Romuggamo caraṇatalāni kampare,",
  "anya-e1208n:4143": "Disvāna bhiṃsaṇakavanaṃ tathāvidhaṃ",
  "anya-e1208n:4144": "Ajjhogahaṃ vasi pavivekakāmavā; ()",
  "anya-e1208n:4145": "96.",
  "anya-e1208n:4146": "Ussāvapātatasamaye’ntaraṭṭhake",
  "anya-e1208n:4147": "Hemantike sisiratarāya rattiyā,",
  "anya-e1208n:4148": "Abbhāvakāsika mabhipūrayi vataṃ",
  "anya-e1208n:4149": "Kicchaṃ vasi vasi vanasaṇḍago divā; ()",
  "anya-e1208n:4150": "97.",
  "anya-e1208n:4151": "Gimhotu pacchimadivasantare divā",
  "anya-e1208n:4152": "Abbhāvakāsikadhutadhammapūrako,",
  "anya-e1208n:4153": "Rattiṃ vane vihari javaṭṭhikānyu’pa",
  "anya-e1208n:4154": "Nissāya so asayi susānabhūmiyaṃ; ()",
  "anya-e1208n:4155": "98.",
  "anya-e1208n:4156": "Buddhaṅkuraṃ upagamiyo’ṭhubhanti’pi",
  "anya-e1208n:4157": "Omuttayantipi rajaso’kiranti’pi,",
  "anya-e1208n:4158": "Gomaṇḍalā savaṇakhilesu daṇḍakaṃ",
  "anya-e1208n:4159": "Datvā vadāpayitumupakkamanti’pi; ()",
  "anya-e1208n:4160": "99.",
  "anya-e1208n:4161": "Sovādhivāsayi satimā upekkhako",
  "anya-e1208n:4162": "Taṃvedanaṃ kaṭukaka manaññavediyaṃ,",
  "anya-e1208n:4163": "Dukkhe sukhe sumati tulāsarikkhako",
  "anya-e1208n:4164": "Bālesu tesva’pi navikopayimanaṃ; ()",
  "anya-e1208n:4165": "100.",
  "anya-e1208n:4166": "Āhāratappaṇavidhinā visuddhi’ti",
  "anya-e1208n:4167": "Eke vadanti’ha samaṇāññatitthiyā,",
  "anya-e1208n:4168": "Kolādibhojanavikatiṃ tathāvidhaṃ",
  "anya-e1208n:4169": "Appicchatāya’nubhavi suddhikāmavā; ()",
  "anya-e1208n:4170": "101.",
  "anya-e1208n:4171": "Appojabhojanavikatiṃ pabhuñjato",
  "anya-e1208n:4172": "Khattiṃsalakkhaṇasiriyā samujjalaṃ,",
  "anya-e1208n:4173": "Kāyo suraddumaruciro’dhimattaka-",
  "anya-e1208n:4174": "Sīmānamaṭṭhikataca māpadhīmato; ()",
  "anya-e1208n:4175": "Pabbānivā asitalanāsva’sitika-",
  "anya-e1208n:4176": "Vallisu unnata’vanatāni seyyathā,",
  "anya-e1208n:4177": "Āsuṃ tathā karacaraṇādikāni’pi",
  "anya-e1208n:4178": "Tassu’nnatonata’vayavāti viggahe; ()",
  "anya-e1208n:4179": "103.",
  "anya-e1208n:4180": "Mokkhesino karabhapadaṃva nissiriṃ",
  "anya-e1208n:4181": "Nimmaṃsa mānisada mahū sirimato;",
  "anya-e1208n:4182": "Tassu’ntatāvanatakapiṭṭhikaṇṭako",
  "anya-e1208n:4183": "Āsi yathāvalayitavaṭṭanāvali; ()",
  "anya-e1208n:4184": "104.",
  "anya-e1208n:4185": "Gopāṇasi sithilitabandhanā jara-",
  "anya-e1208n:4186": "Sāḷāya heṭṭhupariṭhite’va dhīmato,",
  "anya-e1208n:4187": "Nimmaṃsalohitakakalebare pya’va-",
  "anya-e1208n:4188": "Bhaggā bhavuṃ pavisamaphāsukāvalī; ()",
  "anya-e1208n:4189": "105.",
  "anya-e1208n:4190": "Appaṃ kubhojanavikatiṃ pabhuñjano",
  "anya-e1208n:4191": "Tassa’kkhikūpagayugalakkhitārakā,",
  "anya-e1208n:4192": "Okkāyikā abhavu magādhagā tadā",
  "anya-e1208n:4193": "Gambhīrakupagadakatārakāka viya; ()",
  "anya-e1208n:4194": "106.",
  "anya-e1208n:4195": "Vātātapena’ bhiphusito yathā’maka-",
  "anya-e1208n:4196": "Cchinno’bhisamphuṭani alābu tittako,",
  "anya-e1208n:4197": "Sīsacchavī sukhumachavissa bhojano-",
  "anya-e1208n:4198": "Pacchedanena’bhiphuṭitā ṭhitaṃ tathā; ()",
  "anya-e1208n:4199": "107.",
  "anya-e1208n:4200": "Tassodaracchavi pana piṭṭhikaṇṭakaṃ",
  "anya-e1208n:4201": "Alliyi so muni malamuttamocako,",
  "anya-e1208n:4202": "Okujjito paripati pūtimūlaka-",
  "anya-e1208n:4203": "Lomāni tabbapugalitāni bhūmiyaṃ; ()",
  "anya-e1208n:4204": "108.",
  "anya-e1208n:4205": "So piṭṭhikaṇṭakamavasaṅgapāṇinā",
  "anya-e1208n:4206": "Kucchicchaviṃ phusitumito parāmasi,",
  "anya-e1208n:4207": "So piṭṭhikaṇṭakamavasaṅakgapāṇinā",
  "anya-e1208n:4208": "Kucchicchaviṃ phusitumito parāmasi; () (Yamakabandhanaṃ)",
  "anya-e1208n:4209": "109.",
  "anya-e1208n:4210": "Kālonukho varapuriso’ti no tathā",
  "anya-e1208n:4211": "Sāmonukho napi nanumaṅguracchavi,",
  "anya-e1208n:4212": "Āsuṃ tadā kavimatikathāparā narā",
  "anya-e1208n:4213": "Disvā malaggahitamasobhanacchaviṃ; ()",
  "anya-e1208n:4214": "110.",
  "anya-e1208n:4215": "Ye santī sampatī samaṇā’bhavuṃ pure",
  "anya-e1208n:4216": "Attantapā tapasi anāgate siyuṃ,",
  "anya-e1208n:4217": "Te vedanaṃ kaṭukamitodhikaṃ kimu",
  "anya-e1208n:4218": "Vedenti vedayu mabhivedayissare; ()",
  "anya-e1208n:4219": "111.",
  "anya-e1208n:4220": "Īhāya dukkarakiriyāyi’māya’pi",
  "anya-e1208n:4221": "Neva’jjhagā yamariyañāṇadassanaṃ,",
  "anya-e1208n:4222": "Attūpatāpanakasirassa kevalaṃ",
  "anya-e1208n:4223": "Bhāgī bhavi anariyamaggagāmiso; ()",
  "anya-e1208n:4224": "112.",
  "anya-e1208n:4225": "Saṃsāre sātisāre barataradarathe saṃsaraṃ saccasandho",
  "anya-e1208n:4226": "Khedevedesi devāsiranarasaraṇoesayaṃsattasantiṃ,",
  "anya-e1208n:4227": "Dhīrovīrovaroyopabhavabhavabhayopāpatāpabbipatto",
  "anya-e1208n:4228": "Āyogaṃ yogiyogī parihari hirimāevamevacchavassaṃ; () (Muttāhāra bandhanaṃ)",
  "anya-e1208n:4229": "Iti medhānandābhidhānena yatinā viracite sakala kavijana hakayānandadānanidāne jinavaṃsadīpe avidurenidāne mahābodhisattassa mahā padhānānuyogappavattiparidīpo ekādasamosaggo.",
  "anya-e1208n:4230": "1.",
  "anya-e1208n:4231": "Kāmaṃ kāmasukhallikā’nuyogo",
  "anya-e1208n:4232": "Hīno’natthakaro’tya’ne(’karūpaṃ),",
  "anya-e1208n:4233": "Cintetvāna tapovanaṃ vimānā",
  "anya-e1208n:4234": "Tvaṃ siddhatthu’pagamma kāhase kiṃ; ()",
  "anya-e1208n:4235": "2.",
  "anya-e1208n:4236": "Konāma’ntu’patāpanā’nuyutto",
  "anya-e1208n:4237": "Patto hoti sukhappadaṃ kadāci,",
  "anya-e1208n:4238": "Tasmā attu’patāpanā’nuyogo",
  "anya-e1208n:4239": "Hīno’natthakaro’ti cintayassu; ()",
  "anya-e1208n:4240": "3.",
  "anya-e1208n:4241": "Attānaṃ sayamevamovaditvā",
  "anya-e1208n:4242": "Piṇḍāyā’nugharaṃ caritva laddhaṃ,",
  "anya-e1208n:4243": "Bhattaṃ bhuttavato sakamhi kāye",
  "anya-e1208n:4244": "Āsuṃ pākatikāni lakkhaṇāni, ()",
  "anya-e1208n:4245": "4.",
  "anya-e1208n:4246": "Hīnantadvayavajjanena jātu",
  "anya-e1208n:4247": "Ñāṇukkaṃsagatamhi tamhi vīre,",
  "anya-e1208n:4248": "Bodhāyū’pasamāya nibbidāya",
  "anya-e1208n:4249": "Ukkaṭṭhaṃ paṭipattimācarante; ()",
  "anya-e1208n:4250": "5.",
  "anya-e1208n:4251": "Chabbassānya’nidukkaraṃ karitvā",
  "anya-e1208n:4252": "Bodhiṃ nājjhagato subhojanāni,",
  "anya-e1208n:4253": "Bhuñjanto kimu kubbate’ padhānā",
  "anya-e1208n:4254": "Vibbhanto iti pañcavaggiyāyaṃ; ()",
  "anya-e1208n:4255": "6.",
  "anya-e1208n:4256": "Madaditvā sikataṃ sinehaladdhā",
  "anya-e1208n:4257": "Kevā’suṃ samaṇaṃ hi’maṃ upecca,",
  "anya-e1208n:4258": "Ko mūḷho’dhigamādhigantumicche",
  "anya-e1208n:4259": "Cintetvā migadāyamotariṃsu; ()",
  "anya-e1208n:4260": "7.",
  "anya-e1208n:4261": "Senānīnigame tadāni seṭṭhi-",
  "anya-e1208n:4262": "Dhītā sāmikulaṃ alaṅkatā’si,",
  "anya-e1208n:4263": "Bhārenā’vanataṅginī kucānaṃ",
  "anya-e1208n:4264": "Haṃsivā’lasagāminī sujātā; ()",
  "anya-e1208n:4265": "8.",
  "anya-e1208n:4266": "Jāte patthitapatthanāsamiddhe",
  "anya-e1208n:4267": "Rukkhā’dhiggahitāya devatāya,",
  "anya-e1208n:4268": "Kātuṃ sābalikammaka mānayitvā",
  "anya-e1208n:4269": "Dhenū laṭṭhivanopagā sahassaṃ; ()",
  "anya-e1208n:4270": "9.",
  "anya-e1208n:4271": "Tāsaṃ pañcasatāni duddhakhīraṃ",
  "anya-e1208n:4272": "Pāyetvā katapuna yāvatā’ḍhadhenū,",
  "anya-e1208n:4273": "Khīrānaṃ parivattanaṃ vidhāya",
  "anya-e1208n:4274": "Paccūsamhi dudoha tā’ḍhadhenū; ()",
  "anya-e1208n:4275": "10.",
  "anya-e1208n:4276": "Missetvā sayamevava duddhakhīraṃ",
  "anya-e1208n:4277": "Pāyāsaṃ pacituṃ samārabhittha,",
  "anya-e1208n:4278": "Devā tattha sudhārasaṃ khipitvā",
  "anya-e1208n:4279": "Ārakkhādimakaṃsu uddhanasmiṃ; ()",
  "anya-e1208n:4280": "11.",
  "anya-e1208n:4281": "Tassā’si himāvācalo’padhānaṃ",
  "anya-e1208n:4282": "Pallaṅko pathavitalaṃ ahū ce,",
  "anya-e1208n:4283": "Hatthā pacchimapubbasāgaresu",
  "anya-e1208n:4284": "Pādā dakkhiṇasāgare bhaviṃsū; ()",
  "anya-e1208n:4285": "12.",
  "anya-e1208n:4286": "Uggantvā tiṇajāti nāhirandhā",
  "anya-e1208n:4287": "Tassā’hacca ṭhitā nabhaṃ asesaṃ,",
  "anya-e1208n:4288": "Chādesuṃ caraṇuṭṭhitā’ssa kaṇha-",
  "anya-e1208n:4289": "Sīsā’jānuyugā’pya’kaṇhakīṭā; ()",
  "anya-e1208n:4290": "13.",
  "anya-e1208n:4291": "Cattāro sakuṇā catuddisāhi",
  "anya-e1208n:4292": "Patvā tappadapañjaraṃ vivaṇṇā,",
  "anya-e1208n:4293": "Setā’suṃ puthumīḷbhapabbatassa",
  "anya-e1208n:4294": "Sīse caṅkami so alimpamāno; ()",
  "anya-e1208n:4295": "14.",
  "anya-e1208n:4296": "Iccevaṃ sumati’ṭṭhapākadāni",
  "anya-e1208n:4297": "Passitvā supināni pañca niṭṭhaṃ,",
  "anya-e1208n:4298": "Patto ajja bhavāmahanti buddho",
  "anya-e1208n:4299": "Nigrodhaṃ samupecca sannisīdi; ()",
  "anya-e1208n:4300": "15.",
  "anya-e1208n:4301": "Sodhetaṃ sahitā tu puṇṇadāsī",
  "anya-e1208n:4302": "Paccūse vaṭamūlapubbasele,",
  "anya-e1208n:4303": "Taṃ lokekaraviṃ virājamānaṃ",
  "anya-e1208n:4304": "Disvā’voca sujātametamatthaṃ; ()",
  "anya-e1208n:4305": "16.",
  "anya-e1208n:4306": "Lakkhagghaṃ haripātimāharitvā",
  "anya-e1208n:4307": "Sā āvajjayi pakkabhājanaṃ so,",
  "anya-e1208n:4308": "Pāyāso vinivaṭṭito ṭhito’si",
  "anya-e1208n:4309": "Tāyaṃ pokkharapattatova’toyaṃ; ()",
  "anya-e1208n:4310": "17.",
  "anya-e1208n:4311": "Sā aññāya suvaṇṇapātiyā taṃ",
  "anya-e1208n:4312": "Chādetvā muditā pasantacittā",
  "anya-e1208n:4313": "Gantvā maṇḍana maṇḍitā sasīse",
  "anya-e1208n:4314": "Katvā pūjayi bhojanaṃ sujātā; ()",
  "anya-e1208n:4315": "18.",
  "anya-e1208n:4316": "Kālaṃ ettakamevabodhisattaṃ",
  "anya-e1208n:4317": "Nātikkamma vidhātudinnapatto,",
  "anya-e1208n:4318": "Sampatto’si adassanaṃ tato taṃ",
  "anya-e1208n:4319": "Pātiṃ soṇṇamayaṃ paṭiggahetvā; ()",
  "anya-e1208n:4320": "19.",
  "anya-e1208n:4321": "Haṃsālimalinīkatāravinda-",
  "anya-e1208n:4322": "Reṇucchannasunīlanīrapurā,",
  "anya-e1208n:4323": "Yā nerañjaravissutā’si tāya",
  "anya-e1208n:4324": "Najjātīramagañji sattasāro; ()",
  "anya-e1208n:4325": "20.",
  "anya-e1208n:4326": "Pāyāsāmisapuṇṇasoṇṇapātiṃ",
  "anya-e1208n:4327": "Kāsāvāni jinaṅkuro ṭhapetvā,",
  "anya-e1208n:4328": "Tīre tāya savantiyā nahātuṃ",
  "anya-e1208n:4329": "Titthaṃ gandhagajorivo’tarittha; ()",
  "anya-e1208n:4330": "21.",
  "anya-e1208n:4331": "Rolambākulanīlanīrajehi",
  "anya-e1208n:4332": "Sevālehi nadījalaṃ sunilaṃ,",
  "anya-e1208n:4333": "Nikkhantajjutisañcayehi dehā",
  "anya-e1208n:4334": "Otiṇṇassa jagāma piñjarattaṃ; ()",
  "anya-e1208n:4335": "22.",
  "anya-e1208n:4336": "Gaṅgākāmini kañjareṇugandha-",
  "anya-e1208n:4337": "Cuṇṇaṃ tuṅgataraṅgabāhunā taṃ,",
  "anya-e1208n:4338": "Bhattāraṃ salilena sītalena",
  "anya-e1208n:4339": "Makkhetvāsunahāpayantī’vā’si; ()",
  "anya-e1208n:4340": "23.",
  "anya-e1208n:4341": "Tulyaṃ tabbadanambujena laddhuṃ",
  "anya-e1208n:4342": "Āyantaṃ raviraṃsisaṅgamena,",
  "anya-e1208n:4343": "Haṃsasseṇi sarojakosarāsiṃ",
  "anya-e1208n:4344": "Saṃdūsesi āvāriyo hi pāko; ()",
  "anya-e1208n:4345": "24.",
  "anya-e1208n:4346": "Tīre sārasacakkavākapakkhī",
  "anya-e1208n:4347": "Sosāya’ssavisāritaṃ’sapakkhā,",
  "anya-e1208n:4348": "Gambhīrambhasi mattamāhariṃsu",
  "anya-e1208n:4349": "Maññe nikkaruṇāya ettakantī; ()",
  "anya-e1208n:4350": "25.",
  "anya-e1208n:4351": "Tuṇḍe maṇḍitapuṇḍarīkadaṇḍo",
  "anya-e1208n:4352": "Pakkhe keravapaṇḍare pasārī,",
  "anya-e1208n:4353": "Nāthassu’bbahi mattahaṃsarājā",
  "anya-e1208n:4354": "Setacchattavibhutimuttamaṅge; ()",
  "anya-e1208n:4355": "26.",
  "anya-e1208n:4356": "Vattamhojapalobhitālicakkaṃ",
  "anya-e1208n:4357": "Cakkhavāpāthagataṃ jinaṅkurassa,",
  "anya-e1208n:4358": "Saṃdassesi padhānabhuṭhitassa",
  "anya-e1208n:4359": "Nilasmiṃ kasiṇamhi bhūtibhāraṃ; ()",
  "anya-e1208n:4360": "27.",
  "anya-e1208n:4361": "Veyyāvaccakarārivāpagāyaṃ",
  "anya-e1208n:4362": "Sevālādimalāpanena mīnā,",
  "anya-e1208n:4363": "Pādañcandagamīnalakkhaṇassa",
  "anya-e1208n:4364": "Tassa’gge vimalikariṃsu vāriṃ; ()",
  "anya-e1208n:4365": "28.",
  "anya-e1208n:4366": "Uttiṇṇassa visālasāḷasākhī-",
  "anya-e1208n:4367": "Sākhāhatthapuṭehi puñknāya,",
  "anya-e1208n:4368": "Gattaṃ mandasugandhagandhavāha-",
  "anya-e1208n:4369": "Vatthaṃ sāḷavanaṅganā adāsi; ()",
  "anya-e1208n:4370": "29.",
  "anya-e1208n:4371": "Lokindo parimaṇḍalaṃ nivattho",
  "anya-e1208n:4372": "Chādetvāna timaṇḍala’ntariyaṃ,",
  "anya-e1208n:4373": "Bandhitvopari kāyabandhanampi",
  "anya-e1208n:4374": "Kāsāvaṃ paridhāyi paṃsukūlaṃ; ()",
  "anya-e1208n:4375": "30.",
  "anya-e1208n:4376": "Pāyāsassa nirūdakassa ūna-",
  "anya-e1208n:4377": "Paññāsappamite vidhāya piṇḍe,",
  "anya-e1208n:4378": "Pācīnābhimukho nisajja najjā",
  "anya-e1208n:4379": "Tīre tāya akāsi bhattakiccaṃ; ()",
  "anya-e1208n:4380": "31.",
  "anya-e1208n:4381": "Pāyāso madhuro’yamassa satta-",
  "anya-e1208n:4382": "Sattāhaṃ paṭividdhabodhino hi,",
  "anya-e1208n:4383": "Ojāsamapharaṇāya ṭhānamāsi",
  "anya-e1208n:4384": "Tasmā so pavihāsi nibbihesaṃ; ()",
  "anya-e1208n:4385": "32.",
  "anya-e1208n:4386": "Bujjheyyaṃ yadi bodhimajja sohaṃ",
  "anya-e1208n:4387": "Uddhaṃsotamayaṃ suvaṇṇapāti,",
  "anya-e1208n:4388": "Gaṅgāyaṃ khipaki gacchatūti vatvā",
  "anya-e1208n:4389": "Dhīmā dakkhiṇahatthagaṃ tamagghaṃ; ()",
  "anya-e1208n:4390": "33.",
  "anya-e1208n:4391": "Sotaṃ bhindiya sā savantimajjhe",
  "anya-e1208n:4392": "Ṭhatvā pāti yato asītihatthaṃ,",
  "anya-e1208n:4393": "Uddhaṃsotamupecca sannimujji",
  "anya-e1208n:4394": "Tasmā so’pi nimujji pītinajjaṃ; ()",
  "anya-e1208n:4395": "34.",
  "anya-e1208n:4396": "Nāgānaṃ bhavanaṃ upecca tiṇṇaṃ",
  "anya-e1208n:4397": "Buddhānaṃ panimamhi bhaddakappe,",
  "anya-e1208n:4398": "Sāpātiparibhuttasoṇṇapāti",
  "anya-e1208n:4399": "Ghaṭṭetvāna ṭhitā katānurāvā; ()",
  "anya-e1208n:4400": "35.",
  "anya-e1208n:4401": "Taṃ dīghāyukakālanāgarājā",
  "anya-e1208n:4402": "Sutvā saddamathajjape’kabuddho,",
  "anya-e1208n:4403": "Uppannoti jinaṃ abhitthavanto",
  "anya-e1208n:4404": "Aṭṭhāsi thutigītikāsatehi; ()",
  "anya-e1208n:4405": "36.",
  "anya-e1208n:4406": "Chāyābaddhavisālasāḷasālaṃ",
  "anya-e1208n:4407": "Patvāsāḷavanaṃ nadīsamīpe,",
  "anya-e1208n:4408": "Ājīvaṭṭhamasīlasaṃvarena",
  "anya-e1208n:4409": "Ādoyeva visuddhakāyavāco; ()",
  "anya-e1208n:4410": "37.",
  "anya-e1208n:4411": "Katvāṭṭhārasapiṭṭhikaṇṭakānaṃ",
  "anya-e1208n:4412": "Koṭīnaṃpaṭipādanaṃ kamena,",
  "anya-e1208n:4413": "Pallaṅkassanisajjabandhanena",
  "anya-e1208n:4414": "Kammaṭṭhānasatiṃ upaṭṭhapetvā; ()",
  "anya-e1208n:4415": "38.",
  "anya-e1208n:4416": "Ānāpānasatiṃpariggahetvā",
  "anya-e1208n:4417": "Nibbattesimalaggahītapubbe,",
  "anya-e1208n:4418": "Rūpārūpasamādhayo’ṭṭhapañcā-",
  "anya-e1208n:4419": "Bhiññāyo vasitāca so vasīso ()",
  "anya-e1208n:4420": "39.",
  "anya-e1208n:4421": "Jhānassādarato divāvihāraṃ",
  "anya-e1208n:4422": "Katvā sāḷavane surāsurehi,",
  "anya-e1208n:4423": "Dhīro maggamalaṅkataṃ karīva",
  "anya-e1208n:4424": "Gantuṃ otariyatrabodhimūlaṃ; ()",
  "anya-e1208n:4425": "40.",
  "anya-e1208n:4426": "Lājādīkusumehivippakiṇṇo",
  "anya-e1208n:4427": "Muttāpaṇḍaravāḷukātthato so,",
  "anya-e1208n:4428": "Maggo tuṅgataraṅga bhaṅgahāri",
  "anya-e1208n:4429": "Lakkhīvāsapayodadhīri’vā’si; ()",
  "anya-e1208n:4430": "41.",
  "anya-e1208n:4431": "Majjhā’ropitapaṅkajābhirāmaṃ",
  "anya-e1208n:4432": "Muttādāmasamākulaṃ samantā,",
  "anya-e1208n:4433": "Kaṇṇolambasuvaṇṇaghaṇṭamassa",
  "anya-e1208n:4434": "Deṭā dibbavitāna mukkhipiṃsu; ()",
  "anya-e1208n:4435": "42.",
  "anya-e1208n:4436": "Lokatthaṃ karaṇāya coditasmiṃ",
  "anya-e1208n:4437": "Tasmiṃ lokadivākare’kavīre,",
  "anya-e1208n:4438": "Gacchante sahajātabodhimūlaṃ",
  "anya-e1208n:4439": "Āloko udapādi sabbaloke; ()",
  "anya-e1208n:4440": "43.",
  "anya-e1208n:4441": "Āyantaṃ tiṇhārako pathamhi",
  "anya-e1208n:4442": "Disvā sotthiyanāmabhūsuro taṃ,",
  "anya-e1208n:4443": "Pādāsi tiṇamuṭṭhiyo’ṭṭhamattā",
  "anya-e1208n:4444": "Nātho tāni tiṇāni sampaṭicchi; ()",
  "anya-e1208n:4445": "44.",
  "anya-e1208n:4446": "Vattatte varapāṭihāriyamhi",
  "anya-e1208n:4447": "Magge gandhagajo’ca jamhamāno,",
  "anya-e1208n:4448": "Sampatto karuṇākalattabhattā",
  "anya-e1208n:4449": "Sambodhādhigamāya bodhimūlaṃ; ()",
  "anya-e1208n:4450": "45.",
  "anya-e1208n:4451": "Tassosīdaṭhitaṃ’va cakkavāḷaṃ",
  "anya-e1208n:4452": "Heṭṭhā dakkhiṇato’ttarānanassa,",
  "anya-e1208n:4453": "Paññāyu’ttaracakkavāḷamuddhaṃ",
  "anya-e1208n:4454": "Laṅghitvānaṭhitaṃ’va ābhavaggaṃ; ()",
  "anya-e1208n:4455": "46.",
  "anya-e1208n:4456": "Evaṃ pacchimamuttaraṃ disampi",
  "anya-e1208n:4457": "Aṭṭhānanti padakkhiṇaṃ karonto,",
  "anya-e1208n:4458": "Gantvā ṭhānavaraṃ puratthimasmiṃ",
  "anya-e1208n:4459": "Aṭṭhāsi vasi pacchimānano so; ()",
  "anya-e1208n:4460": "47.",
  "anya-e1208n:4461": "Dhīmā dakkhiṇapāṇipallavena",
  "anya-e1208n:4462": "Agge tāni tiṇāni sattharī so,",
  "anya-e1208n:4463": "Tamhā cuddasahatthamuppatitvā",
  "anya-e1208n:4464": "Pallaṅko samalaṅkarī dumindaṃ; ()",
  "anya-e1208n:4465": "48.",
  "anya-e1208n:4466": "Dakkho kārupavīṇacittakāro",
  "anya-e1208n:4467": "Kātuṃ vā’likhituṃ yathānasakkā,",
  "anya-e1208n:4468": "Aṭṭhaṃsu haritāni santhatāni",
  "anya-e1208n:4469": "Evaṃ tāni tiṇāni uppatitvā; ()",
  "anya-e1208n:4470": "49.",
  "anya-e1208n:4471": "Maṃsādī upasussare nahārū",
  "anya-e1208n:4472": "Aṭṭhīcepyavasissare sarīre;",
  "anya-e1208n:4473": "Muñceyyaṃ caturāsavehi yāva",
  "anya-e1208n:4474": "Bhindissāmi natāvimaṃ ahanti; ()",
  "anya-e1208n:4475": "50.",
  "anya-e1208n:4476": "Daḷhaṃ cintiya daḷhamānaso so",
  "anya-e1208n:4477": "Pācīnābhimukho dumindabandhaṃ;",
  "anya-e1208n:4478": "Katvā piṭṭhigataṃ nisīdi bodhi-",
  "anya-e1208n:4479": "Pallaṅkamhi yugandhare ravī’va; ()",
  "anya-e1208n:4480": "51.",
  "anya-e1208n:4481": "Lokeso sasimaṇḍalāvabhāsaṃ",
  "anya-e1208n:4482": "Setacchattamadhārayī tadaññe,",
  "anya-e1208n:4483": "Suddhāvāsatalaṭṭhadevatā taṃ",
  "anya-e1208n:4484": "Pūjesuṃ makuṭappitañjalīhi; ()",
  "anya-e1208n:4485": "52.",
  "anya-e1208n:4486": "Ye rūpāvacare vasanti devā",
  "anya-e1208n:4487": "Te ca’ññatra asaññasattadeve,",
  "anya-e1208n:4488": "Sampatvā vajirāsane nisinnaṃ",
  "anya-e1208n:4489": "Pūjesuṃ kusumākulañjalīhi ()",
  "anya-e1208n:4490": "53.",
  "anya-e1208n:4491": "Ekacce paranimmitādilokā",
  "anya-e1208n:4492": "Patvā bhattibharā’marā mahiṃsu,",
  "anya-e1208n:4493": "Pūjābhaṇḍasamābhikiṇṇahatthā",
  "anya-e1208n:4494": "Mārāriṃ tahimāpa pāpimā kiṃ; ()",
  "anya-e1208n:4495": "54.",
  "anya-e1208n:4496": "Ye nimmāṇaratimhi nijjarā te;",
  "anya-e1208n:4497": "Patvā gandhakaraṇḍamaṇḍalehi,",
  "anya-e1208n:4498": "Sampūjesumalaṅkataṅghipīṭhaṃ",
  "anya-e1208n:4499": "Naṃ seṭṭhaṃ vijayāsanopaviṭṭhaṃ; ()",
  "anya-e1208n:4500": "55.",
  "anya-e1208n:4501": "Aṭṭhāsi tusitālayā saseno",
  "anya-e1208n:4502": "Patvā santusitavhadevarājā,",
  "anya-e1208n:4503": "Vijento harimora piñchapuñja-",
  "anya-e1208n:4504": "Sobhaṃ kañcanatālavaṇṭapantiṃ; ()",
  "anya-e1208n:4505": "56.",
  "anya-e1208n:4506": "Patvā yāmasurālayā saseno",
  "anya-e1208n:4507": "Saṃvijesi suyāma devarājā,",
  "anya-e1208n:4508": "Dhīraṃ soṇṇapaṇāḷikānipāta-",
  "anya-e1208n:4509": "Dhārāsannibhacārucāmarehi; ()",
  "anya-e1208n:4510": "57.",
  "anya-e1208n:4511": "Devindo vijayuttarākhyasaṅkhaṃ",
  "anya-e1208n:4512": "Vīsaṃ hatthasataṃ dhamītadaññe,",
  "anya-e1208n:4513": "Pūjesuṃ tamupecca koviḷāra-",
  "anya-e1208n:4514": "Pupphādīhi ca tāvatiṃsadevā; ()",
  "anya-e1208n:4515": "58.",
  "anya-e1208n:4516": "Yakkhādīhi purakkhatā’pi deva-",
  "anya-e1208n:4517": "Rājāno caturo catuddisāsu,",
  "anya-e1208n:4518": "Rakkhaṃ saṃvidahiṃsu devalokā",
  "anya-e1208n:4519": "Taṃ patvāna vinaṭṭhalomahaṭṭhaṃ; ()",
  "anya-e1208n:4520": "59.",
  "anya-e1208n:4521": "Vādento saramaṇḍalaṃ vidhāya",
  "anya-e1208n:4522": "Vīṇaṃ pañcasikho’pi beḷuvākhyaṃ,",
  "anya-e1208n:4523": "Taṃ sampūjayi kālanāgarājā",
  "anya-e1208n:4524": "Thomento thutigītikāsatehi; ()",
  "anya-e1208n:4525": "60.",
  "anya-e1208n:4526": "Evaṃ kāhaḷabherisaṅkhavīṇā-",
  "anya-e1208n:4527": "Ghaṇṭāvījanichattacāmarehi,",
  "anya-e1208n:4528": "Naccādīhicalājapañcamehi",
  "anya-e1208n:4529": "Dīpaddhupadhajehi mānayuṃ taṃ; ()",
  "anya-e1208n:4530": "61.",
  "anya-e1208n:4531": "Siddhattho paṭisiddhamāradheyyo",
  "anya-e1208n:4532": "Kattuṃ attavase sadevalokaṃ,",
  "anya-e1208n:4533": "Sutvā vāyamatīti bodhimaṇḍe",
  "anya-e1208n:4534": "Māro tatra samārabhitthagantuṃ; ()",
  "anya-e1208n:4535": "62.",
  "anya-e1208n:4536": "Tasmiṃ kho samaye bhayāvahāni",
  "anya-e1208n:4537": "Mārasso’taraṇāya kāraṇāni,",
  "anya-e1208n:4538": "Cakkhacāpāthagatāni dunnimitta-",
  "anya-e1208n:4539": "Rūpādīni tilokalocanassa; ()",
  "anya-e1208n:4540": "63.",
  "anya-e1208n:4541": "Sukkha’mhodhararāvabherirāva-",
  "anya-e1208n:4542": "Vipphārābadhirīkatambarampi,",
  "anya-e1208n:4543": "Bhīmaṃ vijjulatā’sighaṭṭaṇehi",
  "anya-e1208n:4544": "Mārassā’havambḍalābhamāha; ()",
  "anya-e1208n:4545": "64.",
  "anya-e1208n:4546": "Mārassā’gamanañjase rajova",
  "anya-e1208n:4547": "Vājīnaṃ khuraghaṭṭaṇena jāto,",
  "anya-e1208n:4548": "Ukkāpātasataṃ janesi tassa",
  "anya-e1208n:4549": "Cakkhavāniṭṭhaphakhalaṃ disāsu ḍāho; ()",
  "anya-e1208n:4550": "65.",
  "anya-e1208n:4551": "Vehāse vicaruṃ kabandharūpā",
  "anya-e1208n:4552": "Kākolā balipuṭṭhavāyasārī,",
  "anya-e1208n:4553": "Unnādiṃsu kharānilo pavāyī",
  "anya-e1208n:4554": "Abbhuṭṭhāsi rajo disāsu dhūmo; ()",
  "anya-e1208n:4555": "66.",
  "anya-e1208n:4556": "Āloko vigato ghaṇandhakāro",
  "anya-e1208n:4557": "Otiṇṇo mahikāsamābhikiṇṇo,",
  "anya-e1208n:4558": "Ākāso pathavi bhūsaṃ pakampi",
  "anya-e1208n:4559": "Meghacchannadinaṃ dinaṃ babhūva; ()",
  "anya-e1208n:4560": "67.",
  "anya-e1208n:4561": "Siddhatthañhi asiddhamatthametaṃ",
  "anya-e1208n:4562": "Kātuṃ assavamārakiṅkarāme,",
  "anya-e1208n:4563": "Vatve’thā’ti pajāpatī saseno",
  "anya-e1208n:4564": "Tattheva’ntaradhāyi tāvadeva; ()",
  "anya-e1208n:4565": "68.",
  "anya-e1208n:4566": "Sā setā purato pajāpatissa",
  "anya-e1208n:4567": "Āsī bārasayojanaṃ vinaddhā,",
  "anya-e1208n:4568": "Evaṃ dakkhiṇavāmano ca loka-",
  "anya-e1208n:4569": "Dhātvantāvadhīmāsi pacchato’pi; ()",
  "anya-e1208n:4570": "69.",
  "anya-e1208n:4571": "Uddhaṃ sā navayojanappamāṇā",
  "anya-e1208n:4572": "Saddo bhūmividāraṇori’vā si,",
  "anya-e1208n:4573": "So’paḍḍhaṃ satayojanaṃ babhūva",
  "anya-e1208n:4574": "Uccaṃ so girimekhalo gajindo; ()",
  "anya-e1208n:4575": "70.",
  "anya-e1208n:4576": "Nāhesuṃ parisāsu nimmitāsuṃ",
  "anya-e1208n:4577": "Dveyodhā sadisāyudhādadhānā,",
  "anya-e1208n:4578": "Tabyāsena alañhi lomahaṃso",
  "anya-e1208n:4579": "Yassā’nussaraṇena ce siyā me; ()",
  "anya-e1208n:4580": "71.",
  "anya-e1208n:4581": "Māpetvā sahasā sahassabāhuṃ",
  "anya-e1208n:4582": "Gaṇhitvā vividhāyudhāni tehi,",
  "anya-e1208n:4583": "Ārūḷho girimekhalaṃ saseno",
  "anya-e1208n:4584": "Māro pāturahosi baddhavero; ()",
  "anya-e1208n:4585": "72.",
  "anya-e1208n:4586": "Deveso yasasā samaṃ sakena",
  "anya-e1208n:4587": "Setacchatta magañchi saṃharitvā,",
  "anya-e1208n:4588": "Deveso yasasā samaṃ sakena",
  "anya-e1208n:4589": "Saṅakkhaṃ piṭṭhigataṃ vidhāya dhāvī; () (Yamakabandhanaṃ)",
  "anya-e1208n:4590": "73.",
  "anya-e1208n:4591": "Saṅkocā’nanakāhalo jagāma",
  "anya-e1208n:4592": "Pātālaṃ khalu kālanāgarājā,",
  "anya-e1208n:4593": "Vīṇādoṇisakho sakhānapekho",
  "anya-e1208n:4594": "Tamhā pañcasikho kalahuṃ palāyi; ()",
  "anya-e1208n:4595": "74.",
  "anya-e1208n:4596": "Disvā mārabalaṃ samosarantaṃ",
  "anya-e1208n:4597": "Sampattā janatā palāyi bhītā,",
  "anya-e1208n:4598": "Sosīho’va vihāsi sakyasīho",
  "anya-e1208n:4599": "Eko kamārakarindakumhabhedī; ()",
  "anya-e1208n:4600": "75.",
  "anya-e1208n:4601": "Passitvā’dharakantibhāramassa",
  "anya-e1208n:4602": "Vattamhoruha mindirāvihāraṃ,",
  "anya-e1208n:4603": "Siddhatthena samo nacatthi loke",
  "anya-e1208n:4604": "Iccevaṃ kalimā’ha mārasenaṃ; ()",
  "anya-e1208n:4605": "76.",
  "anya-e1208n:4606": "Etasasā’bhimukhā mayaṃ kadāci",
  "anya-e1208n:4607": "Nosakkoma’bhiyujjhitunti tātā,",
  "anya-e1208n:4608": "Vatvā uttarapassato samāro",
  "anya-e1208n:4609": "Khandhāvāramabandhi baddhavero;",
  "anya-e1208n:4610": "77.",
  "anya-e1208n:4611": "Disvā’jjhottharamānamārasenaṃ",
  "anya-e1208n:4612": "Ārakkhāvaraṇaṃ thiraṃ vidhāya,",
  "anya-e1208n:4613": "Khandhāvāramabandhi sopi vīro",
  "anya-e1208n:4614": "Jetuṃ taṃ dasapāramī bhaṭehi; ()",
  "anya-e1208n:4615": "78.",
  "anya-e1208n:4616": "Māro bhudharamerucakkavāḷe",
  "anya-e1208n:4617": "Rukkhādīni vicuṇṇituṃ samatthaṃ,",
  "anya-e1208n:4618": "Khobhetvā bhuvanattayaṃ disāsu",
  "anya-e1208n:4619": "Uṭṭhāpesi samīraṇaṃ sughoraṃ; ()",
  "anya-e1208n:4620": "79.",
  "anya-e1208n:4621": "Vāto pāramidhāmavārito so",
  "anya-e1208n:4622": "Nittejaṃ palayānilassamopi,",
  "anya-e1208n:4623": "Patto cāmaramandamārutova",
  "anya-e1208n:4624": "Tandehotuparissamaṃ jahāsi; ()",
  "anya-e1208n:4625": "80.",
  "anya-e1208n:4626": "Dhārāvegavihinnabhūmibhāgaṃ",
  "anya-e1208n:4627": "Gambhīrā’sanirāvanibbharā’ghaṃ,",
  "anya-e1208n:4628": "Māro māpayi tuṅgavīcabhaṅgaṃ",
  "anya-e1208n:4629": "Vassoghaṃ paripātarukkhaselaṃ; ()",
  "anya-e1208n:4630": "81.",
  "anya-e1208n:4631": "Vīro pāramipāḷibandhanena",
  "anya-e1208n:4632": "Rakkhaṃ bandhi nijantabhāvakhette,",
  "anya-e1208n:4633": "Teno’gho vipathaṅgamo vipakkha-",
  "anya-e1208n:4634": "Senāyā’si pavāhaṇe nidānaṃ; ()",
  "anya-e1208n:4635": "82.",
  "anya-e1208n:4636": "Tejokhaṇḍasamānamattano so",
  "anya-e1208n:4637": "Tattaṃ pajjalitaṃ sajotibhūtaṃ,",
  "anya-e1208n:4638": "Māpetvo’palavassamappasayhaṃ",
  "anya-e1208n:4639": "Jhāpetuṃ tamupakkamittha māro; ()",
  "anya-e1208n:4640": "83.",
  "anya-e1208n:4641": "Mārasseva patantamuttamaṅge",
  "anya-e1208n:4642": "Ghoraṃ pāramivāyuvegaruddhaṃ,",
  "anya-e1208n:4643": "Taṃvassaṃ vajirāsanūpacāre",
  "anya-e1208n:4644": "Pūjāpupphaguḷattanaṃ jagāma; ()",
  "anya-e1208n:4645": "84.",
  "anya-e1208n:4646": "Assaddho visadiddhatiṇhadhāraṃ",
  "anya-e1208n:4647": "Ādittaṃ pihitambaro’daraṃ so,",
  "anya-e1208n:4648": "Māpesi asisattitomarādi-",
  "anya-e1208n:4649": "Vassaṃ sabbadisānipātamānaṃ; ()",
  "anya-e1208n:4650": "85.",
  "anya-e1208n:4651": "Tasmiṃ pāramivammavammitasmiṃ",
  "anya-e1208n:4652": "Vissaṭṭhā’yudhavuṭṭhi kuṇṭhitaggā,",
  "anya-e1208n:4653": "Patvā sampati pupphavuṭṭhibhāvaṃ",
  "anya-e1208n:4654": "Tappādāsanamatthake papāta; ()",
  "anya-e1208n:4655": "86.",
  "anya-e1208n:4656": "Māro vicciṭacicciṭāyamānaṃ",
  "anya-e1208n:4657": "Saṃvaṭṭānalakhaṇḍavibbhamaṃ so,",
  "anya-e1208n:4658": "Vassaṅgāramayaṃ savipphuliṅgaṃ",
  "anya-e1208n:4659": "Uṭṭhāpesi palāsapakupphavaṇṇaṃ; ()",
  "anya-e1208n:4660": "87.",
  "anya-e1208n:4661": "Khippaṃpāramimantajappanena",
  "anya-e1208n:4662": "Aṅgārāninivāritānitāni,",
  "anya-e1208n:4663": "Taṃbuddhaṅkurapuṇṇacandabimbaṃ",
  "anya-e1208n:4664": "Sevantānivikiṇṇabhānivāsuṃ; ()",
  "anya-e1208n:4665": "88.",
  "anya-e1208n:4666": "Bhasmīkātumalantimāraveriṃ",
  "anya-e1208n:4667": "Dhūmākiṇṇamaniggataggijālaṃ,",
  "anya-e1208n:4668": "Mārobheravarāvamussadābha-",
  "anya-e1208n:4669": "Mabbhuṭṭhāpayikhārabhasmavassaṃ; ()",
  "anya-e1208n:4670": "89.",
  "anya-e1208n:4671": "Setāmuddhanivippakiṇṇabhasmiṃ",
  "anya-e1208n:4672": "Taṃvassaṃcitapāramībalena,",
  "anya-e1208n:4673": "Patvācandanagandhacuṇṇabhāvaṃ",
  "anya-e1208n:4674": "Mārārissapapātapādamūle; ()",
  "anya-e1208n:4675": "90.",
  "anya-e1208n:4676": "Asmiṃ guvalayālavāḷagabbhe",
  "anya-e1208n:4677": "Sampātānaladaḍḍhavaṇṇudhāraṃ,",
  "anya-e1208n:4678": "Uttāsāvahamattano’pi kaṇho",
  "anya-e1208n:4679": "Vassāpesi uḷāravaṇṇuvassaṃ; ()",
  "anya-e1208n:4680": "91.",
  "anya-e1208n:4681": "Disvā’ṅakghīnakharāliraṃsigaṅgā-",
  "anya-e1208n:4682": "Tīrussāritavaṇṇurāsi massa,",
  "anya-e1208n:4683": "Aṅgāro’va’dhikodhapāvakena",
  "anya-e1208n:4684": "Kaṇho kaṇhataro’si jhāpitatto; ()",
  "anya-e1208n:4685": "92.",
  "anya-e1208n:4686": "Dhūpāyantamavīcimaccimantaṃ",
  "anya-e1208n:4687": "Samphuṭṭhaṃ ghanapheṇaṇabubbulehi,",
  "anya-e1208n:4688": "Vassaṃ paṅkamayaṃ bhusaṃ nimuggo",
  "anya-e1208n:4689": "Māro māpayi pañcakāmapaṅke; ()",
  "anya-e1208n:4690": "93.",
  "anya-e1208n:4691": "Tasmiṃpāramisattīsitibhūte",
  "anya-e1208n:4692": "Paṅke candanapaṅkabhāvayāte,",
  "anya-e1208n:4693": "Māro passiya phullapaṅkajāhaṃ",
  "anya-e1208n:4694": "Kopā paṅkahatānanorivāsi; ()",
  "anya-e1208n:4695": "94.",
  "anya-e1208n:4696": "Mārāriṃ iminā hanāmahantī",
  "anya-e1208n:4697": "So lokantariyandhakāraghoraṃ,",
  "anya-e1208n:4698": "Māro sūvividāriyaṃ disāsu",
  "anya-e1208n:4699": "Uṭṭhāpesighanandhakārakhandhaṃ; ()",
  "anya-e1208n:4700": "95.",
  "anya-e1208n:4701": "So’yaṃ pāramijātaraṃsijāla-",
  "anya-e1208n:4702": "Bhinnā’sesatamojinaṅkureṇo,",
  "anya-e1208n:4703": "Pallaṅkodayapabbatodito’si",
  "anya-e1208n:4704": "Kāmaṃ māratusārasosanāya; ()",
  "anya-e1208n:4705": "96.",
  "anya-e1208n:4706": "Etaṃ gaṇhatha bandhathā’ti vatvā",
  "anya-e1208n:4707": "Niṭṭhaṃ kappamavaṇṇiyaṃ kavīhi,",
  "anya-e1208n:4708": "Saddhiṃ mārabalenu’pāgato so",
  "anya-e1208n:4709": "Kuddho yuddhamakā pamattabandhu; ()",
  "anya-e1208n:4710": "97.",
  "anya-e1208n:4711": "Taṃ disvā’calaniccalaṭṭhamesa",
  "anya-e1208n:4712": "Pallaṅko nacapāpuṇāti tuyhaṃ,",
  "anya-e1208n:4713": "Mayhaṃ he’su’pakapakpateva tasmā",
  "anya-e1208n:4714": "Asmā vuṭṭhahathā’vusotya’voca; ()",
  "anya-e1208n:4715": "98.",
  "anya-e1208n:4716": "Ekā’pī samatiṃsapāramīnaṃ",
  "anya-e1208n:4717": "Pallaṅkatthamapūritā tayā’ti,",
  "anya-e1208n:4718": "Vutte so khipi nijjito’racakkaṃ",
  "anya-e1208n:4719": "Cakkaṃ cakkavaraṅkitassa sīse; ()",
  "anya-e1208n:4720": "99.",
  "anya-e1208n:4721": "Taṃ cakkāyudhamujjhitappabhāvaṃ",
  "anya-e1208n:4722": "Yuddhe laddhajayassa mārajissa,",
  "anya-e1208n:4723": "Ussisamhi varāsanūpacāre",
  "anya-e1208n:4724": "Setacchantamivussitaṃ rarāja; ()",
  "anya-e1208n:4725": "100.",
  "anya-e1208n:4726": "Tuyhaṃ sañcinanamhi pāramīnaṃ",
  "anya-e1208n:4727": "Ko sakkhī’ti ahañca sakkhihomi,",
  "anya-e1208n:4728": "Sakkhī’ganti pavattamārasenā-",
  "anya-e1208n:4729": "Ghoso bhumividāraṇori’vāsi; ()",
  "anya-e1208n:4730": "101.",
  "anya-e1208n:4731": "Dāpentonijasakkhimuggatejo",
  "anya-e1208n:4732": "Bāhuṃtāvapasārayī paviro,",
  "anya-e1208n:4733": "Sakkhīhantīvadaṃ’va mārasenaṃ",
  "anya-e1208n:4734": "Tajjento’va babhūva bhumicālo; ()",
  "anya-e1208n:4735": "102.",
  "anya-e1208n:4736": "Mātaṅgo girimekhalo chitāriṃ",
  "anya-e1208n:4737": "Vandanto’vapapāta jannukehi,",
  "anya-e1208n:4738": "Māro laddhaparājayo nivattha-",
  "anya-e1208n:4739": "Vatthassā’pi anissaro palāyi; ()",
  "anya-e1208n:4740": "103.",
  "anya-e1208n:4741": "Ghoramārabalavāraṇādhipa-",
  "anya-e1208n:4742": "Mānadappanibhakumbhadāraṇo,",
  "anya-e1208n:4743": "Bodhimūlavajirāsanopari",
  "anya-e1208n:4744": "Kesarīva virarāja māraji; ()",
  "anya-e1208n:4745": "Iti medhānandābhidhānena yatinā viracite sakala kavakijana hadayānandadānanidāne jinavaṃsadīpe avidūre nidāne devaputta mārabala viddhaṃsana pavattiparidīpo dvādasamo saggo.",
  "anya-e1208n:4746": "1.",
  "anya-e1208n:4747": "Nikhilamāratusāravisosino",
  "anya-e1208n:4748": "Athajinaṅakkuradīdhitimālino,",
  "anya-e1208n:4749": "Ravi katāvasaro’va’parācalaṃ",
  "anya-e1208n:4750": "(Duta’vilambita) gāmimupāgamī; ()",
  "anya-e1208n:4751": "2.",
  "anya-e1208n:4752": "Jaladhivārisinehasupurite",
  "anya-e1208n:4753": "Abhavi paṃsumahītalamallake,",
  "anya-e1208n:4754": "Paṇihitāparabhudharavattikā-",
  "anya-e1208n:4755": "Jalitadīpasikhe’va nabhomaṇi; ()",
  "anya-e1208n:4756": "3.",
  "anya-e1208n:4757": "Udayapabbatagabbhasamubbhavaṃ",
  "anya-e1208n:4758": "Sakayasopaṭibimbasamaṃsubhaṃ,",
  "anya-e1208n:4759": "Sapadi tappamukhe sasimaṇḍalaṃ",
  "anya-e1208n:4760": "Kasiṇamaṇḍalavibbhamamubbahi; ()",
  "anya-e1208n:4761": "4.",
  "anya-e1208n:4762": "Aruṇavaṇṇasudhākara bhākarā",
  "anya-e1208n:4763": "Divasasandhivilāsiniyā khaṇaṃ,",
  "anya-e1208n:4764": "Parihariṃsu’dayāparabhudhara-",
  "anya-e1208n:4765": "Savaṇagaṃ maṇimaṇḍana vibbhamaṃ; ()",
  "anya-e1208n:4766": "5.",
  "anya-e1208n:4767": "Ravidhurā vidhurā sarasīvadhu",
  "anya-e1208n:4768": "Kamalakomalakosapuṭañjalī,",
  "anya-e1208n:4769": "Upavane pavane’ritabhūruhā",
  "anya-e1208n:4770": "Panamitānamitāva tapodhanaṃ; () (Yamakabandhanaṃ;)",
  "anya-e1208n:4771": "6.",
  "anya-e1208n:4772": "Aparasāgaramuddhani bhāsuraṃ",
  "anya-e1208n:4773": "Timirajālaparaṃ ravimaṇḍalaṃ,",
  "anya-e1208n:4774": "Mukulitamburuhassirimāhari",
  "anya-e1208n:4775": "Bhamaracakkabharaṃ sarasūpari; ()",
  "anya-e1208n:4776": "7.",
  "anya-e1208n:4777": "Lavaṇavāridhikācasarāvake",
  "anya-e1208n:4778": "Aparabhūdhara kūṭa bhujappitā,",
  "anya-e1208n:4779": "Sūriyamaṇḍalapāti nimujjiya",
  "anya-e1208n:4780": "Purimayāmamukhaṃnakimāhari; ()",
  "anya-e1208n:4781": "8.",
  "anya-e1208n:4782": "Maṇipabhāruṇa bhākara maṇḍalaṃ",
  "anya-e1208n:4783": "Tamanubhuya mahambudhirāhunā,",
  "anya-e1208n:4784": "Mukhagataṃvamitaṃ viyaka lohitaṃ",
  "anya-e1208n:4785": "Jaladarāji rarāja dinaccaye; ()",
  "anya-e1208n:4786": "9.",
  "anya-e1208n:4787": "Vitatameghapabhāhi muhuṃ muhuṃ",
  "anya-e1208n:4788": "Kaḷita pāṭala pallava sampadaṃ,",
  "anya-e1208n:4789": "Vanaghaṭaṃ viṭapantaragaṃ kamā",
  "anya-e1208n:4790": "Phūṭatamopaṭalaṃpariṇāmayī ()",
  "anya-e1208n:4791": "10.",
  "anya-e1208n:4792": "Subhajanebhajanenirapekkhinī",
  "anya-e1208n:4793": "Vipatinī patinīva rajassalā,",
  "anya-e1208n:4794": "Sumadhupe madhupe parivajjayuṃ",
  "anya-e1208n:4795": "Kamalinīmalinīkatanirajā; () (Yamakabandhanaṃ;)",
  "anya-e1208n:4796": "11.",
  "anya-e1208n:4797": "Madhumadālikulā makulāvalī",
  "anya-e1208n:4798": "Anilabhaṅga taraṅga bhujeritā,",
  "anya-e1208n:4799": "Paduminī ramaṇīhi sirimato",
  "anya-e1208n:4800": "Sumahitāmaṇikiṅkiṇiseṇiva; ()",
  "anya-e1208n:4801": "12.",
  "anya-e1208n:4802": "Rasikapakka phalāphala sālisu",
  "anya-e1208n:4803": "Tarusiresu samosaramānakā,",
  "anya-e1208n:4804": "Timirakhaṇḍanibhā badhirīkaruṃ",
  "anya-e1208n:4805": "Ravipathaṃ virutehi vibhaṅgamā; ()",
  "anya-e1208n:4806": "13.",
  "anya-e1208n:4807": "Kumudinīpamadā’thasudhākara-",
  "anya-e1208n:4808": "Karasatehi parāmasanāparaṃ,",
  "anya-e1208n:4809": "Kusumahāsavilāsadharā bhusaṃ",
  "anya-e1208n:4810": "Bhuvanavandiragabbhamalaṅkari; ()",
  "anya-e1208n:4811": "14.",
  "anya-e1208n:4812": "Himakaro hariṇañjanahārinā",
  "anya-e1208n:4813": "Nijakarena nirākari taṅkhaṇe,",
  "anya-e1208n:4814": "Sakalaloka’vilocana sambhavaṃ",
  "anya-e1208n:4815": "Ghanatamopaṭalaṃhisajo yathā; () (Silesabandhanaṃ)",
  "anya-e1208n:4816": "15.",
  "anya-e1208n:4817": "Sapadipāramitāramitāsayo",
  "anya-e1208n:4818": "Navama’nussatiyāsatiyā paraṃ,",
  "anya-e1208n:4819": "Adhikatā’dhi samādhi samāhito",
  "anya-e1208n:4820": "Purimajātibhave tibhave sari; () (Yamakabandhanaṃ)",
  "anya-e1208n:4821": "16.",
  "anya-e1208n:4822": "Sumatipādaka jhāna samuṭṭhito",
  "anya-e1208n:4823": "Purimakhandhasamūhamanukkamaṃ,",
  "anya-e1208n:4824": "Asariso’panisinnajayāsana-",
  "anya-e1208n:4825": "Ppabhuti yāvasumedhabhavāvadhiṃ; ()",
  "anya-e1208n:4826": "17.",
  "anya-e1208n:4827": "Idhabhave samanantarajātiyaṃ",
  "anya-e1208n:4828": "Tadiyakhandhapabandhamanussari,",
  "anya-e1208n:4829": "Ticatupañcachasatta nava’ṭṭhapi",
  "anya-e1208n:4830": "Dasapi visatitiṃsati jātiyo; ()",
  "anya-e1208n:4831": "18.",
  "anya-e1208n:4832": "Lahumanussaritāḷisa jātiyo",
  "anya-e1208n:4833": "Pabhava khandhavasena tahiṃtahiṃ,",
  "anya-e1208n:4834": "Bhavasataṃbhavupaḍḍhasataṃbhava-",
  "anya-e1208n:4835": "Dasasataṃbhavalakkhamathāparaṃ ()",
  "anya-e1208n:4836": "19.",
  "anya-e1208n:4837": "Aparimāṇa yugantagajātiyo",
  "anya-e1208n:4838": "Aparimāṇa vivaṭṭagajātiyo,",
  "anya-e1208n:4839": "Aparimāṇa yuganta vivaṭṭagā",
  "anya-e1208n:4840": "Aparimāṇa guṇo sarijātiyo; ()",
  "anya-e1208n:4841": "20.",
  "anya-e1208n:4842": "Catusuyonisusattamanaṭṭhiti-",
  "anya-e1208n:4843": "Tibhavapañcagatīsuparibbhamiṃ,",
  "anya-e1208n:4844": "Kasirabhāravaho ahamañjase",
  "anya-e1208n:4845": "Sakaṭabhāravaho gavajoyathā; ()",
  "anya-e1208n:4846": "21.",
  "anya-e1208n:4847": "Itisamañña dharo’simamutra’haṃ",
  "anya-e1208n:4848": "Iti nihīnapasattha kulo bhaviṃ,",
  "anya-e1208n:4849": "Iti bhaviṃ abhīrūpavirūpimā",
  "anya-e1208n:4850": "Itipi bhatta phakhalāphala māhariṃ; ()",
  "anya-e1208n:4851": "22.",
  "anya-e1208n:4852": "Anubhaviṃkusalākusalārahaṃ",
  "anya-e1208n:4853": "Vividhadukkhamadukkha madukkha khaṃ,",
  "anya-e1208n:4854": "Dasasatāyu satāyumitobhaviṃ",
  "anya-e1208n:4855": "Itibhavaṃtibhavaṃsamanussari; () (Yamakabandhanaṃ)",
  "anya-e1208n:4856": "23.",
  "anya-e1208n:4857": "Itiha yāvasumedha bhavaṃ sudhī",
  "anya-e1208n:4858": "Sumariyā’tigatā’mitajātiyo,",
  "anya-e1208n:4859": "Asari sopaṭilomavasā tato-",
  "anya-e1208n:4860": "Ppabhuti yāva ito tatiyaṃ bhavaṃ; ()",
  "anya-e1208n:4861": "24.",
  "anya-e1208n:4862": "Punaramutra tatobhavato cuto",
  "anya-e1208n:4863": "Samupapajji manantarajātiyaṃ,",
  "anya-e1208n:4864": "Tahimahaṃtusite tidasālaye",
  "anya-e1208n:4865": "Bhavimatijjuti santusitābhidho; ()",
  "anya-e1208n:4866": "25.",
  "anya-e1208n:4867": "Tusitadevanikāyasamatvayo",
  "anya-e1208n:4868": "Paramarūpa vilāsadharo’bhaviṃ,",
  "anya-e1208n:4869": "Sumadhurāmatamāhari midisaṃ",
  "anya-e1208n:4870": "Anubhaviṃsukhamindriya gocaraṃ; ()",
  "anya-e1208n:4871": "26.",
  "anya-e1208n:4872": "Samupajīvimamānusahāyana-",
  "anya-e1208n:4873": "Catusahassa mahaṃtusitālaye,",
  "anya-e1208n:4874": "Marugaṇamburuhāsanayācanaṃ",
  "anya-e1208n:4875": "Iha paṭicca tato bhavato cuto; ()",
  "anya-e1208n:4876": "27.",
  "anya-e1208n:4877": "Jananirājiniyā maṇicetiye",
  "anya-e1208n:4878": "Sugatadhātumivā’samakucchiyaṃ,",
  "anya-e1208n:4879": "Ravikule paṭisandhimahaṃ pitra-",
  "anya-e1208n:4880": "Narapatiṃ adhikicca samappayiṃ; ()",
  "anya-e1208n:4881": "28.",
  "anya-e1208n:4882": "Itiha rūpamarūpamanādikaṃ",
  "anya-e1208n:4883": "Viparivattati vattati nāparaṃ,",
  "anya-e1208n:4884": "Visatiyā sati yāva dhiyā’sanaṃ",
  "anya-e1208n:4885": "Vihatamohatamo’si bhave sudhī; () (Yamakabandhanaṃ;)",
  "anya-e1208n:4886": "29.",
  "anya-e1208n:4887": "Cutupapattipabandhavasenahi",
  "anya-e1208n:4888": "Avasavakattanadhātuparamparā,",
  "anya-e1208n:4889": "Jalitadīpasikhe’va pavattati",
  "anya-e1208n:4890": "Nayidhapuggalavedakakārako; ()",
  "anya-e1208n:4891": "30.",
  "anya-e1208n:4892": "Purimakhandhapabandhamanekadhā",
  "anya-e1208n:4893": "Itivavatthayato hi kudiṭṭhiyo,",
  "anya-e1208n:4894": "Apagatā’ttani vīsativatthukā",
  "anya-e1208n:4895": "Tamihadiṭṭhivisuddhi’ti vuccati; ()",
  "anya-e1208n:4896": "31.",
  "anya-e1208n:4897": "Satimato ravimaṇḍalasantibhā",
  "anya-e1208n:4898": "Sakaṭamagganibhā’yamanussati,",
  "anya-e1208n:4899": "Purimajātisu nābhivirajjhati",
  "anya-e1208n:4900": "Saravaye sarabhaṅgasaro yathā; ()",
  "anya-e1208n:4901": "32.",
  "anya-e1208n:4902": "Acutiyācutiyāmati māsane",
  "anya-e1208n:4903": "Sutavatī’tavatī’hati bujjhituṃ,",
  "anya-e1208n:4904": "Samudite’mudite kumudāni’ma",
  "anya-e1208n:4905": "Nakamalā kamalāni alaṅkari; () (Yamakabandhanaṃ;)",
  "anya-e1208n:4906": "33.",
  "anya-e1208n:4907": "Ruciracandamaricivilepinī",
  "anya-e1208n:4908": "Kumudasaṇḍavikāsavihāsinī,",
  "anya-e1208n:4909": "Rajanimajjhimayāmavilāsinī",
  "anya-e1208n:4910": "Tadadhisīladhanaṃ vijābhāsi kiṃ ()",
  "anya-e1208n:4911": "34.",
  "anya-e1208n:4912": "Ghanasunīlavisālatapovanaṃ",
  "anya-e1208n:4913": "Analabhāsurakīṭakulākulaṃ,",
  "anya-e1208n:4914": "Rajanirājiniyā kusumākulā-",
  "anya-e1208n:4915": "Viraḷakesakalāpasiriṃ bhajī; ()",
  "anya-e1208n:4916": "35.",
  "anya-e1208n:4917": "Tadupahāraratāyi’va komudī-",
  "anya-e1208n:4918": "Bhujalatāya vibhāvaribhīruyā,",
  "anya-e1208n:4919": "Gahitalājakabhājanavibbhamaṃ",
  "anya-e1208n:4920": "Phuṭitakeravakānana māhari; ()",
  "anya-e1208n:4921": "36.",
  "anya-e1208n:4922": "Tibhuvanekaraviṃ ravibhattari",
  "anya-e1208n:4923": "Aparadīpagate sarasīvadhū,",
  "anya-e1208n:4924": "Rajaniyā vihitāvasarā’pi kiṃ",
  "anya-e1208n:4925": "Paricariṃsu patibbatamabbhutaṃ; ()",
  "anya-e1208n:4926": "37.",
  "anya-e1208n:4927": "Parilasiṃsu bhusaṃ bhuvane’vu bho",
  "anya-e1208n:4928": "Ravipathe vitatā, vitatārakā,",
  "anya-e1208n:4929": "Animise hi mahāya mahimato",
  "anya-e1208n:4930": "Jalitadīpasikhāca mahītale; ()",
  "anya-e1208n:4931": "38.",
  "anya-e1208n:4932": "Makaratenaketanasantibhā",
  "anya-e1208n:4933": "Tuhinadīdhitidīdhiti majjhime,",
  "anya-e1208n:4934": "Nisi dadāra sadārasarāginaṃ",
  "anya-e1208n:4935": "Hadayakeravakeravakānanaṃ; () (Yamakabandhanaṃ)",
  "anya-e1208n:4936": "39.",
  "anya-e1208n:4937": "Atha bhavābhavadiṭṭhivibheda naṃ",
  "anya-e1208n:4938": "Vimati moha tamopuṭapāṭa naṃ,",
  "anya-e1208n:4939": "Cutupapātapabhuti vijāna naṃ",
  "anya-e1208n:4940": "Kathamalattha sadibbaviloca naṃ; ()",
  "anya-e1208n:4941": "40.",
  "anya-e1208n:4942": "Kusalakammapabhāvasamubbhavaṃ",
  "anya-e1208n:4943": "Sukhumaduragatāni’pi gocaraṃ,",
  "anya-e1208n:4944": "Animisāna pasādavilocanaṃ",
  "anya-e1208n:4945": "Rudhirasembhamakalāpagataṃka yathā; ()",
  "anya-e1208n:4946": "41.",
  "anya-e1208n:4947": "Tathariva’kkhisamena sudhāsinaṃ",
  "anya-e1208n:4948": "Vimatidiṭṭhimisodhanahetunā,",
  "anya-e1208n:4949": "Hatamanopakilesamalena so",
  "anya-e1208n:4950": "Vigatamānusakenahi cakkhunā; ()",
  "anya-e1208n:4951": "42.",
  "anya-e1208n:4952": "Karatalamburuhoparicakkhumā",
  "anya-e1208n:4953": "Yathārivā’malakībadarīphalaṃ,",
  "anya-e1208n:4954": "Cutupapattigatepi tathāgate",
  "anya-e1208n:4955": "Tibhuvanamhi yathicchita maddasa; ()",
  "anya-e1208n:4956": "43.",
  "anya-e1208n:4957": "Navupapātakhaṇeca cutikkhaṇe",
  "anya-e1208n:4958": "Visayabhāvamupenti tathāgatā,",
  "anya-e1208n:4959": "Tadupacāravaseni’hadassanaṃ",
  "anya-e1208n:4960": "Khamati aṭṭhakathācariyāsabho; ()",
  "anya-e1208n:4961": "44.",
  "anya-e1208n:4962": "Upadhihīna’dhihanīnatathāgate",
  "anya-e1208n:4963": "Anapanītapaṇīta tathāgate,",
  "anya-e1208n:4964": "Anabhirūpa’bhirūpatathāgate",
  "anya-e1208n:4965": "Sugati duggati dugga mupāgate; () (Yamakabandhanaṃ;)",
  "anya-e1208n:4966": "45.",
  "anya-e1208n:4967": "Tiriyamuddhamadhopatitīya so",
  "anya-e1208n:4968": "Matipahaṃ abhipassi yathārahaṃ,",
  "anya-e1208n:4969": "Nicitakammapatheca tathāgate",
  "anya-e1208n:4970": "Upari pādakajhānasamuṭṭhito; ()",
  "anya-e1208n:4971": "46.",
  "anya-e1208n:4972": "Akusalāni kariṃsu ime tidhā",
  "anya-e1208n:4973": "Sucaritāni kariṃsu tidhā ime,",
  "anya-e1208n:4974": "Ariyamaggaphalehika samaṅgino",
  "anya-e1208n:4975": "Nasamaṇā’tipi antimavatthunā; ()",
  "anya-e1208n:4976": "47.",
  "anya-e1208n:4977": "Guṇanirākaraṇena asādhavo",
  "anya-e1208n:4978": "Upavadiṃsu nasanti guṇā’ti’me,",
  "anya-e1208n:4979": "Apicasapakpurisā’riyapuggale",
  "anya-e1208n:4980": "Tadanurūpaguṇehi pasaṃsayuṃ; ()",
  "anya-e1208n:4981": "48.",
  "anya-e1208n:4982": "Vitathaladdhiparāmasanā ime",
  "anya-e1208n:4983": "Paramaladdhiparāmasanā ime,",
  "anya-e1208n:4984": "Gahitaladdhivasena tahiṃtahiṃ",
  "anya-e1208n:4985": "Nicitakammapathā janatā ayaṃ; ()",
  "anya-e1208n:4986": "49.",
  "anya-e1208n:4987": "Caturapāyamapāyamapāyatiṃ",
  "anya-e1208n:4988": "Upagatā sugati sugatiṃiti,",
  "anya-e1208n:4989": "Yati samāhitavāhitavā’ ddasa",
  "anya-e1208n:4990": "Animisakkhisamakkhisamanvito; () (Yamakabandhanaṃ)",
  "anya-e1208n:4991": "50.",
  "anya-e1208n:4992": "Sammāsammasatosato satimato kammādihetubbhavaṃ",
  "anya-e1208n:4993": "Rūpārūpamanāgataṅni mahā mohandhakāro dhiyā,",
  "anya-e1208n:4994": "Abbhatthaṅgami yāya soḷasavidhā kaṅkhācatekālikā",
  "anya-e1208n:4995": "Sākaṅkhātaraṇabbisuddhu dutiyeyāme pavattā mati; ()",
  "anya-e1208n:4996": "Iti medhānandābhidhānenayatinā viracite sakalakavijana hadayānandadānanidāne jinavaṃsadīpe avidure nidāne pubbenivāsañāṇadibbacakkhuñāṇādhigama pavattiparidīpo terasamo saggo.",
  "anya-e1208n:4997": "1.",
  "anya-e1208n:4998": "Sudhākare vikasitakeravākare",
  "anya-e1208n:4999": "Kamenu’ pāsati sati pacchimaṃ disaṃ,",
  "anya-e1208n:5000": "Vihāvarī sasirucirānanaṃ jinaṃ",
  "anya-e1208n:5001": "Bhajanti pacchimamathayāma motari; ()",
  "anya-e1208n:5002": "2.",
  "anya-e1208n:5003": "Khaṇaṃ nisāpati virahātureva’yaṃ",
  "anya-e1208n:5004": "Nisāvadhū malinapayodharambarā,",
  "anya-e1208n:5005": "Catuddisāyatanayanehi sampati",
  "anya-e1208n:5006": "Mumoca sīkaranikarassubindavo; ()",
  "anya-e1208n:5007": "3.",
  "anya-e1208n:5008": "Kilesanāsanapasuto samādhinā",
  "anya-e1208n:5009": "Puthujjano tadanusayaṃ yathubbahe,",
  "anya-e1208n:5010": "Tathaṃ’sunā bhuvanakalaṅkasodhano",
  "anya-e1208n:5011": "Nahe kalānidhi sakalaṅka mubbahī; ()",
  "anya-e1208n:5012": "4.",
  "anya-e1208n:5013": "Puratthime nabhasi vikiṇṇa tārakā-",
  "anya-e1208n:5014": "Pabandhanibbharatimiraṃ viyākarī",
  "anya-e1208n:5015": "Nisāvadhu valayitahārabhāsura-",
  "anya-e1208n:5016": "Sunīlakomalanavakuntalassiriṃ; ()",
  "anya-e1208n:5017": "5.",
  "anya-e1208n:5018": "Vipassanābalavimalīkatantaro",
  "anya-e1208n:5019": "Jinaṅkuro duritamalaṃva candimā,",
  "anya-e1208n:5020": "Maricisañcayadhavalīkatambaro",
  "anya-e1208n:5021": "Tamocayaṃ tamanucaraṃ nirākarī; ()",
  "anya-e1208n:5022": "6.",
  "anya-e1208n:5023": "Pavāyi sītalamalayānilo bhusaṃ",
  "anya-e1208n:5024": "Disaṅganā sisiratusārabindavo,",
  "anya-e1208n:5025": "Mumoca sā vicari nisā nisākara-",
  "anya-e1208n:5026": "Marīcimañjariparicumbite bhuvi; ()",
  "anya-e1208n:5027": "7.",
  "anya-e1208n:5028": "Niraṅgaṇe nirupakilesa niccale",
  "anya-e1208n:5029": "Mudumhi kamakmaniyavisuddhibhāvage,",
  "anya-e1208n:5030": "Samāhite manasi vipassanāmanaṃ",
  "anya-e1208n:5031": "Athāsavakkhayamatiyā’ bhīnīhari; ()",
  "anya-e1208n:5032": "8.",
  "anya-e1208n:5033": "Sabārasaṅgikabhavacakka majjhagā",
  "anya-e1208n:5034": "Anukkamena’pi paṭilomato sudhī",
  "anya-e1208n:5035": "Vavatthayaṃ yamariyañāṇadassanaṃ",
  "anya-e1208n:5036": "Visuddhiyā visaddhiyā taduccate; ()",
  "anya-e1208n:5037": "9.",
  "anya-e1208n:5038": "Khaṇena yo sarati sahassalocano",
  "anya-e1208n:5039": "Yathāvato dasasatamattha massapi,",
  "anya-e1208n:5040": "Vidhātuno nijacaraṇaṅgulippabhā-",
  "anya-e1208n:5041": "Vibhusitā’khilabhuvanodarassa’pi; ()",
  "anya-e1208n:5042": "10.",
  "anya-e1208n:5043": "Asesanīvaraṇatusārasosino",
  "anya-e1208n:5044": "Samādhisambhava’ khilajhānalābhino,",
  "anya-e1208n:5045": "Jagattayaṃ karabadaraṃ’va dassino",
  "anya-e1208n:5046": "Nayassa kassaci visayatta māgataṃ; ()",
  "anya-e1208n:5047": "11.",
  "anya-e1208n:5048": "Adiṭṭha mappaṭi viditaṃ sayaṃpurā",
  "anya-e1208n:5049": "Anuttaraṃtamariyañāṇadassanaṃ,",
  "anya-e1208n:5050": "Imassa gotamasamaṇassa sijjhate",
  "anya-e1208n:5051": "Garūpasevanavirahassa abbhūtaṃ; ()",
  "anya-e1208n:5052": "12.",
  "anya-e1208n:5053": "Bhavebhave parivitadānapārami-",
  "anya-e1208n:5054": "Balena’hū vijaṭitalobhabandhano,",
  "anya-e1208n:5055": "Samettikhantyanugatasīlapāramī-",
  "anya-e1208n:5056": "Jalena nibbutapaṭighādipāvako; ()",
  "anya-e1208n:5057": "13.",
  "anya-e1208n:5058": "Bhavebhave bhavi thirañāṇapāramī-",
  "anya-e1208n:5059": "Padhaṃsitā’khilaviparītadassano,",
  "anya-e1208n:5060": "Vināyakappabhuti garūpasevana-",
  "anya-e1208n:5061": "Vasena pucchiya hatamohasaṃsayo; ()",
  "anya-e1208n:5062": "14.",
  "anya-e1208n:5063": "Bhavebhave budhajanapujanādinā",
  "anya-e1208n:5064": "Garūbhivādanabahumānanādinā,",
  "anya-e1208n:5065": "Janāpacāyanavidhinā vinodayi",
  "anya-e1208n:5066": "Sadappa munnati mabhimāna muddhaṭaṃ; ()",
  "anya-e1208n:5067": "15.",
  "anya-e1208n:5068": "Bhavebhave vibhavaratiṃ ratiṃbhave",
  "anya-e1208n:5069": "Anaṅgasaṅgamarati maṅganāratiṃ,",
  "anya-e1208n:5070": "Gharā’bhinikkhamiya’nagāriyaṃrato",
  "anya-e1208n:5071": "Apānudī paṭilabhi jhāna mattanā; ()",
  "anya-e1208n:5072": "16.",
  "anya-e1208n:5073": "Bhavebhave sa’vīriya saccapāramī-",
  "anya-e1208n:5074": "Parāyaṇo adhikusalesu cāratiṃ,",
  "anya-e1208n:5075": "Jahaṃ vacīduritamalaṃ catubbidhaṃ",
  "anya-e1208n:5076": "Visodhayī nijahadayañca paggahī; ()",
  "anya-e1208n:5077": "17.",
  "anya-e1208n:5078": "Bhave bhave iti samatiṃsapāramī-",
  "anya-e1208n:5079": "Visujjhitā’ kusalamanomalimaso,",
  "anya-e1208n:5080": "Kamena indriya paripākataṃ gato",
  "anya-e1208n:5081": "Nacaññasampada mahipatthayī sudhī; ()",
  "anya-e1208n:5082": "18.",
  "anya-e1208n:5083": "Bhave bhave agaṇitameva bodhiyā",
  "anya-e1208n:5084": "Dayāya coditahadayo’hi kapatthanaṃ,",
  "anya-e1208n:5085": "Akā catubbidhaphalasampadā tato",
  "anya-e1208n:5086": "Padissare niravasarā riva’ntani; ()",
  "anya-e1208n:5087": "19.",
  "anya-e1208n:5088": "Bhave bhave sakapaṇidhānasattiyā",
  "anya-e1208n:5089": "Tidhā’hisaṅakkhatakusalaṃ imassa bho,",
  "anya-e1208n:5090": "Nasādhaye kimariyañāṇadassanaṃ",
  "anya-e1208n:5091": "Anaññapuggalavisayaṃ nasaṃsayo; ()",
  "anya-e1208n:5092": "20.",
  "anya-e1208n:5093": "Aniccato’dayavayatāya dukkhato",
  "anya-e1208n:5094": "Sadukkhatāyapi avidheyatādinā,",
  "anya-e1208n:5095": "Anattato varamati khandhapañcakaṃ",
  "anya-e1208n:5096": "Punappunaṃ samupaparikkha mussahī; ()",
  "anya-e1208n:5097": "21.",
  "anya-e1208n:5098": "Kalāpasammasanamukhena bārasa-",
  "anya-e1208n:5099": "Vidhe anādikabhavacakkanissite,",
  "anya-e1208n:5100": "Kamena sattasu anupassanāsu so",
  "anya-e1208n:5101": "Jinaṅkuro tadavayave’bhinīhari; ()",
  "anya-e1208n:5102": "22.",
  "anya-e1208n:5103": "Aniccatobhusamanupassamuddhari",
  "anya-e1208n:5104": "Asesasaṅkhatagataniccasaññitaṃ,",
  "anya-e1208n:5105": "Anattato samanuvipassa dukkhato",
  "anya-e1208n:5106": "Sasaṅkhatepajahi sukhattasaññitaṃ; ()",
  "anya-e1208n:5107": "23.",
  "anya-e1208n:5108": "Vinodayī sumati virāganibbidā-",
  "anya-e1208n:5109": "Vasena saṅkhatagatarāganandiyo,",
  "anya-e1208n:5110": "Nirodhanissajanavasā’nupassiya",
  "anya-e1208n:5111": "Tathodayādiyanamasesaṅghate; ()",
  "anya-e1208n:5112": "24.",
  "anya-e1208n:5113": "Vidhāyadubbidhamanupassato kasato",
  "anya-e1208n:5114": "Asesasaṅakkhatamapi nāmarūpato,",
  "anya-e1208n:5115": "Nidānato punakhaṇato’dayabbayaṃ",
  "anya-e1208n:5116": "Upaṭṭhahi dviguṇitapañcavisadhā; ()",
  "anya-e1208n:5117": "25.",
  "anya-e1208n:5118": "Sudhīmato taruṇavipassanāyi’me",
  "anya-e1208n:5119": "Vipassakassi’ti dasupakkilesakā,",
  "anya-e1208n:5120": "Bhavuṃpabhāsatimatipītinicchayo",
  "anya-e1208n:5121": "Sukhī’hanāsamathanikantyupekkhanā; ()",
  "anya-e1208n:5122": "26.",
  "anya-e1208n:5123": "Pasannalohita paripuṇṇaviggahā",
  "anya-e1208n:5124": "Viniggatā niravadhilokadhātusu,",
  "anya-e1208n:5125": "Vipassanābalapabhavā’bhipatthari",
  "anya-e1208n:5126": "Sudhantakañcanarasapiñjarappabhā; ()",
  "anya-e1208n:5127": "27.",
  "anya-e1208n:5128": "Ayaṃpatho nabhavati tappabhādayo",
  "anya-e1208n:5129": "Visattikāpabhutikilesavatthukā,",
  "anya-e1208n:5130": "Punodayabbaya manupassato tato",
  "anya-e1208n:5131": "Patho samubbhavi dasupakkilesagaṃ; ()",
  "anya-e1208n:5132": "28.",
  "anya-e1208n:5133": "Pathāpathaṃ samupaparikkhatoiti",
  "anya-e1208n:5134": "Sudhīmato taruṇavipassakassayā,",
  "anya-e1208n:5135": "Samuṭṭhitā nisitavipassanāmati",
  "anya-e1208n:5136": "Pathāpathikkhaṇakavisuddhi vuccate; ()",
  "anya-e1208n:5137": "29.",
  "anya-e1208n:5138": "Narāsabho adhigatañātatīraṇa-",
  "anya-e1208n:5139": "Pariññavā uparipahāṇasaṅkhayā,",
  "anya-e1208n:5140": "Pariññayā ubhaya visuddhisiddhiyā",
  "anya-e1208n:5141": "Tisaccadassanapasuto samārabhī; ()",
  "anya-e1208n:5142": "30.",
  "anya-e1208n:5143": "Aniccalakkhaṇamapaki dukkhalakkhaṇaṃ",
  "anya-e1208n:5144": "Anattalakkhaṇamatha sabbasaṅkhate,",
  "anya-e1208n:5145": "Yathāvato nasamanupassi santati-",
  "anya-e1208n:5146": "Riyāpathehica pihitaṃghaṇenaso; ()",
  "anya-e1208n:5147": "31.",
  "anya-e1208n:5148": "Visodhayaṃ matimudayabbaye tato",
  "anya-e1208n:5149": "Lahuṃ tilakkhaṇavisadattago bhusaṃ,",
  "anya-e1208n:5150": "Vipassanāpathapaṭipanna mattanā",
  "anya-e1208n:5151": "Alatthabhaṅgadhibhayañāṇamādikaṃ; ()",
  "anya-e1208n:5152": "32.",
  "anya-e1208n:5153": "Sayambhuno uparinavānupassanā-",
  "anya-e1208n:5154": "Vibhāvanā navaguṇavaṇṇanāyidha,",
  "anya-e1208n:5155": "Vidhīyate navavidhañṇabhāvanā",
  "anya-e1208n:5156": "Pavuccate sapakaṭipadāvisuddhiti; ()",
  "anya-e1208n:5157": "33.",
  "anya-e1208n:5158": "Matīhitihipi catusaccachādaka-",
  "anya-e1208n:5159": "Tamovidhaṃsana samanantaraṃ thiraṃ,",
  "anya-e1208n:5160": "Nirodhagocaramalabhittha gotrabhu-",
  "anya-e1208n:5161": "Matiṃ sudhī anariyagottabāhiraṃ; ()",
  "anya-e1208n:5162": "34.",
  "anya-e1208n:5163": "Pasatthagotrabhumatidinnasaññakaṃ",
  "anya-e1208n:5164": "Samūlamuddhaṭakalusattayaṃ sudhī,",
  "anya-e1208n:5165": "Vibandhaduggativinipātanādikaṃ",
  "anya-e1208n:5166": "Athādimaṃpaṭilabhī ñāṇadassanaṃ; ()",
  "anya-e1208n:5167": "35.",
  "anya-e1208n:5168": "Yadevanantaraphaladanti paṇḍitā",
  "anya-e1208n:5169": "Vadantitapphalamapi paccavekkhaṇaṃ,",
  "anya-e1208n:5170": "Alattha so puna dutiyāya bhumiyā",
  "anya-e1208n:5171": "Vipassanaṃ samadhigamāya bhāvayī; ()",
  "anya-e1208n:5172": "36.",
  "anya-e1208n:5173": "Bhusovisosita bhavadukkhakaddamaṃ",
  "anya-e1208n:5174": "Akālikaṃ tanukatakibbisattayaṃ,",
  "anya-e1208n:5175": "Anuttaraṃ dutiyamalattha tapphalaṃ",
  "anya-e1208n:5176": "Sapaccavekkhaṇamatha ñāṇadassanaṃ; ()",
  "anya-e1208n:5177": "37.",
  "anya-e1208n:5178": "Vipassanaṃpunarapibhāvayaṃ sayaṃ",
  "anya-e1208n:5179": "Samuddhaṭālayapaṭighaṃ bhavāpahaṃ,",
  "anya-e1208n:5180": "Sapaccavekkhaṇaphalañāṇamajjhagā",
  "anya-e1208n:5181": "Anuttaraṃ tatiyaka ñāṇadassanaṃ; ()",
  "anya-e1208n:5182": "38.",
  "anya-e1208n:5183": "Tilakkhaṇaṃ thiramatimā’bhipattiyā",
  "anya-e1208n:5184": "Subhāvayika upari catutthabhumiyā,",
  "anya-e1208n:5185": "Avāriyāsaniriva tālamatthake",
  "anya-e1208n:5186": "Kilesamuddhaniranihaccacārinaṃ; ()",
  "anya-e1208n:5187": "39.",
  "anya-e1208n:5188": "Nivāritākhila bhavacakkavibbhamaṃ",
  "anya-e1208n:5189": "Savāsanāparimita pakāpanāsanaṃ,",
  "anya-e1208n:5190": "Anaññagocara varañāṇadassanaṃ",
  "anya-e1208n:5191": "Alattha tapphalamapipaccavekkhaṇaṃ; ()",
  "anya-e1208n:5192": "40.",
  "anya-e1208n:5193": "Tadāsavakkhayamatigñāṇadassana-",
  "anya-e1208n:5194": "Visuddhivuccati arahattapattiyā,",
  "anya-e1208n:5195": "Sahevacuddasavidha buddhabuddhiyo",
  "anya-e1208n:5196": "Jino catubbidha paṭisambhidālabhī; ()",
  "anya-e1208n:5197": "41.",
  "anya-e1208n:5198": "Asādhāraṇaṃ ñāṇachakkaṃbalāni",
  "anya-e1208n:5199": "Dasa’ṭṭhārasāveṇikā buddhadhammā,",
  "anya-e1208n:5200": "Catuddhāvisārajjamiddhānubhāvā",
  "anya-e1208n:5201": "Samiddhāsahecārahattena tassa; ()",
  "anya-e1208n:5202": "42.",
  "anya-e1208n:5203": "Abhiññeyyadhamme abhiññāya sāmaṃ",
  "anya-e1208n:5204": "Pariññeyya dhamme pariññāya sāmaṃ,",
  "anya-e1208n:5205": "Pahātabba dhamme pahantvāna sāmaṃ",
  "anya-e1208n:5206": "Sanibbānamaggapphalaṃ sacchikatvā; ()",
  "anya-e1208n:5207": "43.",
  "anya-e1208n:5208": "Siyāyāvatāñeyya dhammappavatti",
  "anya-e1208n:5209": "Siyātāvatā tassa ñāṇappavatti,",
  "anya-e1208n:5210": "Abhiññāya sabbaññutāñāṇa māsi",
  "anya-e1208n:5211": "Sahevārahattena sabbaññu buddho; ()",
  "anya-e1208n:5212": "44.",
  "anya-e1208n:5213": "Mahāmohaniddāpagomaggañāṇa-",
  "anya-e1208n:5214": "Ppabuddho’hisambodhiyā sobhamāno,",
  "anya-e1208n:5215": "Munindo dinindaṃ’ susandohahāsi-",
  "anya-e1208n:5216": "’Ndirāmandirindivarābhaṃahāsi; ()",
  "anya-e1208n:5217": "45.",
  "anya-e1208n:5218": "Subuddhābhisambodhipubbācalambhā",
  "anya-e1208n:5219": "Sahevāruṇo buddhasūrodayena,",
  "anya-e1208n:5220": "Samuṭṭhāsi veneyya bandhūhisaddhiṃ",
  "anya-e1208n:5221": "Pabujjhiṃsu abbhuggatamhojakosā; ()",
  "anya-e1208n:5222": "46.",
  "anya-e1208n:5223": "Uḷārāvabhāso tadā jātikhette",
  "anya-e1208n:5224": "Bhusaṃpātubhuto mahīsampavedhi,",
  "anya-e1208n:5225": "Siḷāsāḷaseḷāvataṃsā subhāni",
  "anya-e1208n:5226": "Nimattāni battiṃsajātātiloke; ()",
  "anya-e1208n:5227": "47.",
  "anya-e1208n:5228": "Tamojālaviddhaṃsanādīni loke",
  "anya-e1208n:5229": "Karontova cattārikiccāni’māni,",
  "anya-e1208n:5230": "Samuṭṭhāsi tasmiṃkhaṇe raṃsimāli",
  "anya-e1208n:5231": "Rivādiccavaṃsubbhavo buddhasūro; ()",
  "anya-e1208n:5232": "48.",
  "anya-e1208n:5233": "Mahīlājavuṭṭhīhi sañchannabhutā",
  "anya-e1208n:5234": "Nabhaṃ kanibbharaṃ gandhadhupaddhajehi,",
  "anya-e1208n:5235": "Chaṇhokulā kevalaṃ lokadhātu",
  "anya-e1208n:5236": "Mahāmaṅgalāvāsa kalīlāvalambiṃ ()",
  "anya-e1208n:5237": "49.",
  "anya-e1208n:5238": "Tadātappadambhoja pūjāgatānaṃ",
  "anya-e1208n:5239": "Siro bhattibhārañjalīnaṃ surānaṃ,",
  "anya-e1208n:5240": "Nirālambamākāsa randhaṃ babhāsa",
  "anya-e1208n:5241": "Pabhāsāra cūḷāmaṇihakā’karāḷaṃ; ()",
  "anya-e1208n:5242": "50.",
  "anya-e1208n:5243": "Guṇonāma sakkhandhasantāna suddhi",
  "anya-e1208n:5244": "Sakosuddhakhanvdhappabandhohi buddho,",
  "anya-e1208n:5245": "Namobuddhabhutassa nipphantañāṇa-",
  "anya-e1208n:5246": "Ppahāṇānubhāvāhirūpassatassa; ()",
  "anya-e1208n:5247": "Iti medhānandābhidhānenayatinā viracite sakalakavijana hadayānandadānanidāne jinavaṃsadīpe avidure nidāne mahā bodhisattassa ariyamaggañāṇābhisambodhi samadhigama pavattiparidīpo cuddasamo saggo.",
  "anya-e1208n:5248": "Jinavaṃsadīpe avidure nidānabhāgo dutiyo.",
  "anya-e1208n:5249": "1.",
  "anya-e1208n:5250": "Asseva pakallaṅkavarassakāraṇā",
  "anya-e1208n:5251": "Sīsakkhimaṃsāni ca dārasunavo,",
  "anya-e1208n:5252": "Datvā cirassaṃ akarinti dukkaraṃ",
  "anya-e1208n:5253": "So (indavaṃsā’)bhidhajo vicintayī; ()",
  "anya-e1208n:5254": "2.",
  "anya-e1208n:5255": "Pallaṅkato tāva navuṭṭhahaṃ tahiṃ",
  "anya-e1208n:5256": "Pallaṅkamādhāya nisajja sattahaṃ,",
  "anya-e1208n:5257": "Saṅkappapuṇṇo’dhisamādhayo muni",
  "anya-e1208n:5258": "Sammā samāpajji anekakoṭiyo; ()",
  "anya-e1208n:5259": "3.",
  "anya-e1208n:5260": "Nā’yaṃ jahāte vijayāsanā’layaṃ",
  "anya-e1208n:5261": "Yaṃkiñcikiccaṃ karaṇiyamassahi,",
  "anya-e1208n:5262": "Saṃvijjate dānipi kāci devatā",
  "anya-e1208n:5263": "Saṅkābhighā’tābhivitakkayuṃ iti; ()",
  "anya-e1208n:5264": "4.",
  "anya-e1208n:5265": "Tāsaṃ viditvāna vitakkamāsanā",
  "anya-e1208n:5266": "Abbhuṭṭhito so gaganaṅgaṇaṃ khaṇaṃ,",
  "anya-e1208n:5267": "Saṃdassayanto yamapāṭihāriyaṃ",
  "anya-e1208n:5268": "Nissaṃsayo saṃsayasallamuddharī; ()",
  "anya-e1208n:5269": "5.",
  "anya-e1208n:5270": "Nissāya pallaṅkamimaṃ mahīruhaṃ",
  "anya-e1208n:5271": "Sampattasambodhipado’smi cintiya,",
  "anya-e1208n:5272": "Oruyha pakallaṅkaṭhitappadesato",
  "anya-e1208n:5273": "Pubbuttarānañhi disāna mantarā; ()",
  "anya-e1208n:5274": "6.",
  "anya-e1208n:5275": "Sattāha mindivaracārulocana-",
  "anya-e1208n:5276": "Pañcappabhāsāranisecanena so,",
  "anya-e1208n:5277": "Samapūjayanto jayabodhimāsanaṃ",
  "anya-e1208n:5278": "Aṭṭhāsi lokekavilocano jino; ()",
  "anya-e1208n:5279": "7.",
  "anya-e1208n:5280": "Gantvā ṭhītaṭṭhānajayāsanantarā",
  "anya-e1208n:5281": "Pubbāparassaṃ disi sattavāsaraṃ,",
  "anya-e1208n:5282": "Nikkhittacakkaṅkitapādapaṅkajo",
  "anya-e1208n:5283": "So caṅkamī nimmitaratanacaṅkame; ()",
  "anya-e1208n:5284": "8.",
  "anya-e1208n:5285": "So bodhito uttarapacchimantarā",
  "anya-e1208n:5286": "Devehi nānāratanehi nimmite,",
  "anya-e1208n:5287": "Sattāhamattaṃ maṇimandire muni",
  "anya-e1208n:5288": "Sammābhidhammaṃ pavihāsi sammasaṃ; ()",
  "anya-e1208n:5289": "9.",
  "anya-e1208n:5290": "Manthācale’nambunidhiṃ’va kesavo",
  "anya-e1208n:5291": "Viññāṇakaṇḍādiṭasā catubbidhaṃ,",
  "anya-e1208n:5292": "Tasmiṃ nisinno muni dhammasaṅgaṇi-",
  "anya-e1208n:5293": "Mālolayī ñāṇabalena duddasaṃ; ()",
  "anya-e1208n:5294": "10.",
  "anya-e1208n:5295": "Vebhaṅgiyaṃ khandhavibhaṅgamādikaṃ",
  "anya-e1208n:5296": "Gambhīramaṭṭhārasadhā sudubbudhaṃ,",
  "anya-e1208n:5297": "So mārabhaṅgo’tha vibhaṅgasāgaraṃ",
  "anya-e1208n:5298": "Saṃkhobhayī gñāṇayugantavāyunā; ()",
  "anya-e1208n:5299": "11.",
  "anya-e1208n:5300": "So dhātusuññattapajānano jino",
  "anya-e1208n:5301": "Nissattanijjivasabhāvadhātuyo,",
  "anya-e1208n:5302": "Vitthārayanto tadanantaraṃ varaṃ",
  "anya-e1208n:5303": "Nānānayaṃ dhātukathaṃ vavatthayī; ()",
  "anya-e1208n:5304": "12.",
  "anya-e1208n:5305": "Khandhādipaññattivasena chabbidhā",
  "anya-e1208n:5306": "Paññattiyo’ti suvibhattamātikaṃ,",
  "anya-e1208n:5307": "Paññāya sabbaññujino’tha puggala-",
  "anya-e1208n:5308": "Paññatti mālolayi aggapuggalo; ()",
  "anya-e1208n:5309": "13.",
  "anya-e1208n:5310": "Vādībhasīho sakavādamaṇḍalaṃ",
  "anya-e1208n:5311": "Oruyha sammā paravādamaṇḍalaṃ,",
  "anya-e1208n:5312": "Suttāni saṅgayha sahassamaṭṭhadhā",
  "anya-e1208n:5313": "Saṃkhitta mādo mukhavādayuttikaṃ; ()",
  "anya-e1208n:5314": "14.",
  "anya-e1208n:5315": "Ñāṇena vitthāriyamāna mattano",
  "anya-e1208n:5316": "Kiñcāpya’nantāpariyanta muttamaṃ,",
  "anya-e1208n:5317": "Takkīhi nakkāvacaraṃ nakehici",
  "anya-e1208n:5318": "Nātho kathāvatthu mathā’bhisammasi; ()",
  "anya-e1208n:5319": "15.",
  "anya-e1208n:5320": "Yaṃ mūlakhandhādivasā dasabbidhaṃ",
  "anya-e1208n:5321": "Uddesaniddesapadā’nurūpato,",
  "anya-e1208n:5322": "Niṭṭhānato saṃsayato vibhāgiyaṃ",
  "anya-e1208n:5323": "Gambhīrañāṇena’tha sāgarūpamaṃ; ()",
  "anya-e1208n:5324": "16.",
  "anya-e1208n:5325": "Santaṃ paṇitaṃ nipuṇaṃ sududdasaṃ",
  "anya-e1208n:5326": "Guḷhaṃ atakkāvacaraṃ acintiyaṃ,",
  "anya-e1208n:5327": "Nānānayaṃ taṃ yamakaṃ susaññamo",
  "anya-e1208n:5328": "Dhammassaro sammasi nippadesato; ()",
  "anya-e1208n:5329": "17.",
  "anya-e1208n:5330": "Nānānayu’ttuṅgataraṅganibbharaṃ",
  "anya-e1208n:5331": "Neyyatthanītatthamaṇihi maṇḍitaṃ,",
  "anya-e1208n:5332": "Dhammantarāvaṭṭasataṃ athāparaṃ",
  "anya-e1208n:5333": "Saddhammakhandhodakakhandhapūritaṃ; ()",
  "anya-e1208n:5334": "18.",
  "anya-e1208n:5335": "Satthā catubbisa timattapaccaya-",
  "anya-e1208n:5336": "Velaṃ paricchedavisālapaṭṭanaṃ,",
  "anya-e1208n:5337": "Gambhīrapaṭṭhāna mahaṇṇavaṃ kathaṃ",
  "anya-e1208n:5338": "Ālolayaṃ sammasi ñāṇamerunā; ()",
  "anya-e1208n:5339": "19.",
  "anya-e1208n:5340": "Nissaṅgañāṇo muni hetupaccayo",
  "anya-e1208n:5341": "Iccādinā’ropitamātikārahaṃ,",
  "anya-e1208n:5342": "Niddiṭṭhanidedasapadaṃ papañcita-",
  "anya-e1208n:5343": "Ñeyyaṃ catubbīsavidhaṃ sudubbudhaṃ; ()",
  "anya-e1208n:5344": "20.",
  "anya-e1208n:5345": "Nissāya bāvīsavidhe tike tika-",
  "anya-e1208n:5346": "Paṭṭhāna mantogadhanāmarūpike",
  "anya-e1208n:5347": "Nissāya nissesake tathā duka-",
  "anya-e1208n:5348": "Paṭṭhāna mantogadhanāmarūpike ()",
  "anya-e1208n:5349": "21.",
  "anya-e1208n:5350": "Bāvisamattā tikamātikā duke",
  "anya-e1208n:5351": "Pakkhippa paṭṭhānavidaṃ dukantikaṃ,",
  "anya-e1208n:5352": "Bāvīsamattāya tike sataṃduke",
  "anya-e1208n:5353": "Pakkhippa paṭṭhānamidaṃka tikaddukaṃ; ()",
  "anya-e1208n:5354": "22.",
  "anya-e1208n:5355": "Katvā tikesve’va tike duvīsati",
  "anya-e1208n:5356": "Paṭṭhāna mantogatike tikattikaṃ,",
  "anya-e1208n:5357": "Katvā dukesve’va tathā sataṃduke",
  "anya-e1208n:5358": "Paṭṭhāna mantāgetike dukaddukaṃ; ()",
  "anya-e1208n:5359": "23.",
  "anya-e1208n:5360": "Iccānulome janayāni pakkhipaṃ",
  "anya-e1208n:5361": "Cha ppaccanīye’pi nayāni pakkhipaṃ,",
  "anya-e1208n:5362": "Evaṃ khipitvā anulomapaccani-",
  "anya-e1208n:5363": "Yecā’pi cha ppaccaniyā’nulomake; ()",
  "anya-e1208n:5364": "24.",
  "anya-e1208n:5365": "Gambhīrapaṭṭhānamahodadhiṃ iti",
  "anya-e1208n:5366": "Saṅkhobhayaṃ sammasi ñāṇamerunā,",
  "anya-e1208n:5367": "Taṃ sammasantassa savatthukaṃ chavi-",
  "anya-e1208n:5368": "Vaṇṇo pasanto’si pasīdi lohitaṃ; ()",
  "anya-e1208n:5369": "25.",
  "anya-e1208n:5370": "Tasmiṃkhaṇe cattajavaṇṇadhātuyo",
  "anya-e1208n:5371": "Aṭṭhaṃsu ṭhānamhi asitihatthake,",
  "anya-e1208n:5372": "Aññatra’dhiṭṭhānabalaṃ sarīrato",
  "anya-e1208n:5373": "Chabbaṇṇaraṃsī visarā’hiniccharuṃ; ()",
  "anya-e1208n:5374": "26.",
  "anya-e1208n:5375": "Sevālakālindinadi’ndirāpati-",
  "anya-e1208n:5376": "Nilambari’ndivaravaṇṇasantibhā,",
  "anya-e1208n:5377": "Kesa’kkhimassūhika viniggatā bhusaṃ",
  "anya-e1208n:5378": "Nīlappabhā’sesadisā alaṅkaruṃ; ()",
  "anya-e1208n:5379": "27.",
  "anya-e1208n:5380": "Tāsaṃ vasā’ sesadisāvilāsinī",
  "anya-e1208n:5381": "Āsuṃ yathā pārutanīlakambalā,",
  "anya-e1208n:5382": "Tā cakkavāḷāti papūrayantiyo",
  "anya-e1208n:5383": "Dhāviṃsu nilopalacuṇṇasannibhā; ()",
  "anya-e1208n:5384": "28.",
  "anya-e1208n:5385": "Nissesalokaṃ haritālakuṅkuma-",
  "anya-e1208n:5386": "Cuṇṇehi sovaṇṇarasehi missakaṃ,",
  "anya-e1208n:5387": "Ālepayantīviya pītaraṃsiyo",
  "anya-e1208n:5388": "Yā niggatā kañcanasannibhattacā; ()",
  "anya-e1208n:5389": "29.",
  "anya-e1208n:5390": "Tāsaṃ vasenā’si siṇerupabbata-",
  "anya-e1208n:5391": "Rājā vilino’va mahaṇṇave jalaṃ,",
  "anya-e1208n:5392": "Saṃkappitā’va’ṭṭha disāgajā’bhavuṃ",
  "anya-e1208n:5393": "Niddhantacāmīkarakappanādinā; ()",
  "anya-e1208n:5394": "30.",
  "anya-e1208n:5395": "Lākhārasānaṃ parisecanaṃ viya",
  "anya-e1208n:5396": "Nindūracuṇṇo’kiraṇaṃ’va yādisi,",
  "anya-e1208n:5397": "Sañjhāpabhārattasurattaraṃsiyo",
  "anya-e1208n:5398": "Nikkhamma dhāviṃsu samaṃsalohitā; ()",
  "anya-e1208n:5399": "31.",
  "anya-e1208n:5400": "Tāsaṃ vasenā’khilabhūmikāminī",
  "anya-e1208n:5401": "Āsī nimuggāriva uttaraṇṇave,",
  "anya-e1208n:5402": "Ambhojarāgehi sunimmitāni’va",
  "anya-e1208n:5403": "Sabbāni dabbānya’bhavuṃ jagattaye;()",
  "anya-e1208n:5404": "32.",
  "anya-e1208n:5405": "Yākundasogandhikacandacandikā-",
  "anya-e1208n:5406": "Kappūrakhīrodadhivīcipaṇḍarā,",
  "anya-e1208n:5407": "Aṭṭhīhi dāṭhāhī vitassaṭā bhusaṃ",
  "anya-e1208n:5408": "Odātaraṃsī dhavalīkaruṃ disā; ()",
  "anya-e1208n:5409": "33.",
  "anya-e1208n:5410": "Tāsaṃ vasenā’si yathā mahīvadhu",
  "anya-e1208n:5411": "Odātavatthehi nivatthapārutā,",
  "anya-e1208n:5412": "Tā khīradhārāparisekabandhurā",
  "anya-e1208n:5413": "Dhāviṃsu buddhassa yasonibhāpabhā; ()",
  "anya-e1208n:5414": "34.",
  "anya-e1208n:5415": "Sabbādisāyo’khilalokadhātuyo",
  "anya-e1208n:5416": "Mañjiṭṭhapaṅkehi vilepayanti’ca,",
  "anya-e1208n:5417": "Nikkhamma mañjiṭṭhapabhā tatotato",
  "anya-e1208n:5418": "Dhāviṃsu sañcuṇṇapavāḷasantibhā ()",
  "anya-e1208n:5419": "35.",
  "anya-e1208n:5420": "Nīlādidhātussarasehi pañcahi",
  "anya-e1208n:5421": "Vaṇṇehi pupphehi maṇīhisattahi,",
  "anya-e1208n:5422": "Sampūrayantī’va pabhā pabhassarā",
  "anya-e1208n:5423": "Nikkhamma lokaṃ sakalaṃ alaṅkaruṃ; ()",
  "anya-e1208n:5424": "36.",
  "anya-e1208n:5425": "Tā raṃsiyo byāpiya mediniṃ mahī-",
  "anya-e1208n:5426": "Sandhārakaṃ vāri matho samīraṇaṃ,",
  "anya-e1208n:5427": "Heṭṭhā’jaṭākāsatalaṃ tathūpari",
  "anya-e1208n:5428": "Gaṇhiṃsu lokaṃ tiriyaṃ nirāvadhiṃ; ()",
  "anya-e1208n:5429": "37.",
  "anya-e1208n:5430": "Devaddumu’yyānavimānabhusaṇa-",
  "anya-e1208n:5431": "Canda’kkatārānikarā’marā tato,",
  "anya-e1208n:5432": "Saṇṭhānamattehi vijāniyā’bhavuṃ",
  "anya-e1208n:5433": "Tā niggatā ajjatanā’pi dhāvare; ()",
  "anya-e1208n:5434": "38.",
  "anya-e1208n:5435": "Tamhā’bhīgantvā ghananīlasākhino",
  "anya-e1208n:5436": "Nigrodhasākhissa’japālasaññino,",
  "anya-e1208n:5437": "Mūle nisajjā’dhisukhaṃ vimuttijaṃ",
  "anya-e1208n:5438": "Satthā’nubhonto pavihāsi sattahaṃ; ()",
  "anya-e1208n:5439": "39.",
  "anya-e1208n:5440": "Oruyha tasmiṃsamaye vimānato",
  "anya-e1208n:5441": "Dānādayo pāramiyo bhavābhavaṃ,",
  "anya-e1208n:5442": "Dhāvaṃ asādhāraṇañāṇasiddhiyā",
  "anya-e1208n:5443": "Eso’va nā’haṃ abhisaṅkhariṃ iti; ()",
  "anya-e1208n:5444": "40.",
  "anya-e1208n:5445": "Otārapekho navipassa ettakaṃ",
  "anya-e1208n:5446": "Kālaṃ kalaṅkaṃ akalaṅkarūpino,",
  "anya-e1208n:5447": "Sokā’kulo acchi chamāya soḷasa-",
  "anya-e1208n:5448": "Lekhā vilekhaṃ kalimā avammukho; ()",
  "anya-e1208n:5449": "41.",
  "anya-e1208n:5450": "Kasmā napaññāyati’dāni nopitā",
  "anya-e1208n:5451": "Olokayanti kva gato’ti dukkhitaṃ,",
  "anya-e1208n:5452": "Sokena lekhā likhamāna mañjase",
  "anya-e1208n:5453": "Disvā nisinnaṃ pitaraṃ sudummukhaṃ; ()",
  "anya-e1208n:5454": "42.",
  "anya-e1208n:5455": "Tatro pagantvā vasavattidhītaro",
  "anya-e1208n:5456": "Pucchiṃsu taṇhā aratī ragā lahuṃ,",
  "anya-e1208n:5457": "Kiṃ tāta kiṃ tāta kimettha jhāyasi",
  "anya-e1208n:5458": "Ko te paro kena parājito tuvaṃ; ()",
  "anya-e1208n:5459": "43.",
  "anya-e1208n:5460": "Suddhodanassā’vanipassa oraso",
  "anya-e1208n:5461": "Patvā’hisambodhipadaṃka mukhe masiṃ,",
  "anya-e1208n:5462": "Makkhesi me chinditamārabandhano",
  "anya-e1208n:5463": "Tasmā’nusocāmi kathesi pāpimā; ()",
  "anya-e1208n:5464": "44.",
  "anya-e1208n:5465": "Ānīya taṃ mattagajaṃ’va mārajiṃ",
  "anya-e1208n:5466": "Rāgādipāsehi mayaṃ subandhiya,",
  "anya-e1208n:5467": "Dassāma vo passatha tāta no balaṃ",
  "anya-e1208n:5468": "Māsoci mājhāyi’ti dhītaro’bravuṃ; ()",
  "anya-e1208n:5469": "45.",
  "anya-e1208n:5470": "Siṅgārasaṅgāmadharā’vatārinī",
  "anya-e1208n:5471": "Bhubhaṅgabāṇāsanamattadhārinī,",
  "anya-e1208n:5472": "Āropitā’pāṅgasarā’pya’nissarā",
  "anya-e1208n:5473": "Kāmārimārārisaravyadāraṇe; ()",
  "anya-e1208n:5474": "46.",
  "anya-e1208n:5475": "Sevālanīlāmalakuntalākulā",
  "anya-e1208n:5476": "Bālindulekhe’valalāṭamaṇḍalā",
  "anya-e1208n:5477": "Niluppalakkhī calahemakuṇḍalā-",
  "anya-e1208n:5478": "Laṅkārakaṇṇā’likalāpabhā’lakā ()",
  "anya-e1208n:5479": "47.",
  "anya-e1208n:5480": "Vāṇilatāvellitaphullamālatī-",
  "anya-e1208n:5481": "Dantāvalī pallavapāṭalādharā,",
  "anya-e1208n:5482": "Kandappakīḷālayahemakāhaḷa-",
  "anya-e1208n:5483": "Saṅkāsanāsā kamalāmalānanā; ()",
  "anya-e1208n:5484": "48.",
  "anya-e1208n:5485": "Vijjullatā cārubhujā calācala-",
  "anya-e1208n:5486": "Līlāvalambatthanahaṃsamaṇḍalā,",
  "anya-e1208n:5487": "Cāmīkarāliṅgavilāsakandharā",
  "anya-e1208n:5488": "Lāvaṇṇa vallidalakomalaṅgulī; ()",
  "anya-e1208n:5489": "49.",
  "anya-e1208n:5490": "Nimmekhalālinavilaggabhāginī",
  "anya-e1208n:5491": "Kīḷānadīkulavisālasoṇinī,",
  "anya-e1208n:5492": "Kandappadappānaladhūmakajjala-",
  "anya-e1208n:5493": "Romāvalivellitanābhimaṇḍala; ()",
  "anya-e1208n:5494": "50.",
  "anya-e1208n:5495": "Pīnorujaṅghā kalikānakhāvalī",
  "anya-e1208n:5496": "Tā’naṅakgaraṅgaṅajahāriviggahā,",
  "anya-e1208n:5497": "Māraṅganā yatra niraṅgaṇo jino",
  "anya-e1208n:5498": "Tatrā’gamuṃ rāgasurāmadā’turā; ()",
  "anya-e1208n:5499": "51.",
  "anya-e1208n:5500": "Aṅgīrasassā’nanasoṇṇadappaṇe",
  "anya-e1208n:5501": "Tā sundarī bimbitalocanindirā,",
  "anya-e1208n:5502": "Kandappakīḷākalahaṃ vidhātave",
  "anya-e1208n:5503": "Kāloyamiccāhu tuvaṃ yadicchasi; ()",
  "anya-e1208n:5504": "52.",
  "anya-e1208n:5505": "Vyāpāritā te paricārikā mayaṃ",
  "anya-e1208n:5506": "Etthāgatā homa manobhunā’dhunā,",
  "anya-e1208n:5507": "Vattambujānaṃ paricumbane ayaṃ",
  "anya-e1208n:5508": "Kālonu bhogotama kiṃnayicchasi; ()",
  "anya-e1208n:5509": "53.",
  "anya-e1208n:5510": "Bho puṇṇakumbhe’va tavo’ramandire",
  "anya-e1208n:5511": "Uddhaggalomu’ssitanīlaketane,",
  "anya-e1208n:5512": "Kāmāhisekussavamaṅgalāya no",
  "anya-e1208n:5513": "Sajjethi’me pīnapayodhare nakiṃ; ()",
  "anya-e1208n:5514": "54.",
  "anya-e1208n:5515": "Vattambuje no adharaṃ’subandhure",
  "anya-e1208n:5516": "Nettālimālā nahivumbare tava,",
  "anya-e1208n:5517": "Amhesuyevā’bhipatanti bhomuni",
  "anya-e1208n:5518": "Kandappabāṇā karuṇā kuhiṃ tavaṃ ()",
  "anya-e1208n:5519": "55.",
  "anya-e1208n:5520": "Tvaṃ yobbano sāmi mayañca yobbanī",
  "anya-e1208n:5521": "Kālo vasatto vipinaṃ manoramaṃ’",
  "anya-e1208n:5522": "Mandānilo vāyati kiṃ cirāyate",
  "anya-e1208n:5523": "Tuyhaṃ anaṅgo’va niraṅgaṇo’si kiṃ; ()",
  "anya-e1208n:5524": "56.",
  "anya-e1208n:5525": "Dibbāni vatthābharaṇāni’māni’pi",
  "anya-e1208n:5526": "Lajjāya saddhiṃka sithilibhavanti no’",
  "anya-e1208n:5527": "Amhesvanaṅgena samaṃ anaṅgaṇaṃ",
  "anya-e1208n:5528": "Daḷahatta māyāti manaṃ tava’bbhutaṃ; ()",
  "anya-e1208n:5529": "57.",
  "anya-e1208n:5530": "Iccānigammaṃ hadayaṅgamaṃ giraṃ",
  "anya-e1208n:5531": "Vatvāna dibbena sarena mañjunā,",
  "anya-e1208n:5532": "Kāmāturānanti pumānamāsayā",
  "anya-e1208n:5533": "Uccāvacā cintiyamāradhītaro; ()",
  "anya-e1208n:5534": "58.",
  "anya-e1208n:5535": "Kaññāvilāsādivasena viggahe",
  "anya-e1208n:5536": "Nimmāya paccekasataṃ padassiya,",
  "anya-e1208n:5537": "Pāde mayaṃ bho paricārayāma te",
  "anya-e1208n:5538": "Vatvā tamārādhayituṃ parakkamuṃ; ()",
  "anya-e1208n:5539": "59.",
  "anya-e1208n:5540": "Gāthā imā dhammapade mahāmuni",
  "anya-e1208n:5541": "Saṅgāyi tāsaṃ tamanaṅgabhaṅgīnaṃ,",
  "anya-e1208n:5542": "Vatvā nasakkoma mayaṃ pakalobhituṃ",
  "anya-e1208n:5543": "Tā rittahatthā pitaraṃ upāgamuṃ; ()",
  "anya-e1208n:5544": "60.",
  "anya-e1208n:5545": "Gantvā tato so mucalindasaññino",
  "anya-e1208n:5546": "Rukkhassa mūle mucalindabhogino,",
  "anya-e1208n:5547": "Bhogāvaligandhakuṭiṃka samappito",
  "anya-e1208n:5548": "Sattāhamajjhāvasi jhānamuttamaṃ; ()",
  "anya-e1208n:5549": "61.",
  "anya-e1208n:5550": "Mulamhi rājāyatanassa sākhino",
  "anya-e1208n:5551": "Pallaṅka mādhāya nisajja sattahaṃ,",
  "anya-e1208n:5552": "Tamhābhi’gantvā bhavabandhanacchido",
  "anya-e1208n:5553": "Satthā valañjesi vimuttijaṃ sukhaṃ; ()",
  "anya-e1208n:5554": "62.",
  "anya-e1208n:5555": "Satthā evakaṃ vasanto parahitatirato sattasattāhamattaṃ",
  "anya-e1208n:5556": "Yaṃkiñcāhārakiccaṃ dhuvaparihariyaṃ kiccamuccāvacampi;",
  "anya-e1208n:5557": "Nākāsi jhānamaggapphakhalasukhamakhilaṃ samphusanto vibhāsi",
  "anya-e1208n:5558": "Pādāsi dantapoṇodaka magada’bhayaṃ tassa devanamindo; ()",
  "anya-e1208n:5559": "Iti medhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne bhagavato sattasattāhavitikkamappavatti paridīpo paṇṇarasamo saggo.",
  "anya-e1208n:5560": "1.",
  "anya-e1208n:5561": "Mūle rājāyatanaviṭapacchāyāmano (hārini)",
  "anya-e1208n:5562": "Vikkhāletvā bhagavati mukhaṃ tasmiṃ nisinne sati,",
  "anya-e1208n:5563": "Vāṇijjatthaṃ nija janapadā dve bhātikāka vāṇijā",
  "anya-e1208n:5564": "Gacchantā majjhimajanapadaṃ taṃṭhāna majjhotaruṃ; ()",
  "anya-e1208n:5565": "2.",
  "anya-e1208n:5566": "Buddhaṃ disvā nirupamasiriṃ saddhāya sañcoditā",
  "anya-e1208n:5567": "Sampādetvā madhurivamadhuṃ manthaṃ madhūpiṇḍikaṃ,",
  "anya-e1208n:5568": "Bhante tumhe anubhavatha no bhikkhaṃ paṭiggaṇhiya",
  "anya-e1208n:5569": "Evaṃ vatvātadubhayajanā aṭṭhaṃsu baddhañjalī; ()",
  "anya-e1208n:5570": "3.",
  "anya-e1208n:5571": "Sabbe buddhā nahi karatalambhojesu gaṇhanti kho",
  "anya-e1208n:5572": "Saṅkappettassi’ti bhagavatokismiṃ paṭicchāmahaṃ,",
  "anya-e1208n:5573": "Cittācāraṃ sumariya silāpatte pamāṇupage",
  "anya-e1208n:5574": "Pādāsuṃ sampati catumahārājā kuverādayo; ()",
  "anya-e1208n:5575": "4.",
  "anya-e1208n:5576": "Ekaṃ katvā samuti caturo patte adhiṭṭhāya te",
  "anya-e1208n:5577": "Bhutvā’hāraṃ bhuvananayano bhuttānumodaṃ kari,",
  "anya-e1208n:5578": "Buddhaṃ dhammaṃ saraṇamagamuṃ te tenuho’vāṇijā",
  "anya-e1208n:5579": "Jātā loke sakalapaṭhamaṃ dvevāciko’ pāsakā; ()",
  "anya-e1208n:5580": "5.",
  "anya-e1208n:5581": "Tesaṃ dvinnaṃ suparihariyaṃ dethā’ti saṃyācataṃ",
  "anya-e1208n:5582": "Jālaṅkā’laṅkatakaratalo rupindirā mandire,",
  "anya-e1208n:5583": "Sīsaṃ nilopalamaṇighaṭīlīlāvilāsaṃ phusaṃ",
  "anya-e1208n:5584": "Sevāli’ndīvaradalasiriṃ so kesamuṭṭhiṃ adā; ()",
  "anya-e1208n:5585": "6.",
  "anya-e1208n:5586": "Patvā tesaṃ janapadamubho pakkhippa tā dhātuyo",
  "anya-e1208n:5587": "Jīvantasmiṃ bhagavati mahāthūpaṃ patiṭṭhāpayuṃ,",
  "anya-e1208n:5588": "Vimhāpento vanasuragaṇaṃ yatrā’japālābhidho",
  "anya-e1208n:5589": "Nigrodho’si tahimupagamī muṭṭhāya tamhā jino; ()",
  "anya-e1208n:5590": "7.",
  "anya-e1208n:5591": "Svā’yaṃ dhammo sayamadhigato dubbodhanoduddaso",
  "anya-e1208n:5592": "Iccevaṃ so samabhivivinaṃ dhammassa gambhīrataṃ,",
  "anya-e1208n:5593": "Appo’ssukko’bhavi bhagavato cittaṃ viditvā mahā-",
  "anya-e1208n:5594": "Brahmā’gantvā sayamadhigataṃ desetumāyācī taṃ; ()",
  "anya-e1208n:5595": "8.",
  "anya-e1208n:5596": "Gaṇhitvā so bhuvanasaraṇo ajjhosanaṃ brahmuno",
  "anya-e1208n:5597": "Deseyyaṃ kho paṭhamamasamaṃ dhammaṃ imaṃ duddasaṃ,",
  "anya-e1208n:5598": "Kassā’hanti sumariya vasī āḷārakocuddako",
  "anya-e1208n:5599": "Abbhaññātuṃ vata paṭibalātesaṃ cutiṃ addasaṃ ()",
  "anya-e1208n:5600": "9.",
  "anya-e1208n:5601": "Āvajjento munikatavidū te pañcavagge bhavā",
  "anya-e1208n:5602": "Bhikkhu dhamme kataparicayā kutrā’dhunā vijjare,",
  "anya-e1208n:5603": "Bārānasyaṃ itisipatane ñatvāna āsāḷhiyā",
  "anya-e1208n:5604": "Māse pañcaddasiya masamo bārāṇasiṃ pāvisi; ()",
  "anya-e1208n:5605": "10.",
  "anya-e1208n:5606": "Āgacchantaṃ samuni upakaṃ ājīvakaṃ antarā-",
  "anya-e1208n:5607": "Magge disvā gamanasamaye buddhattanaṃ attano,",
  "anya-e1208n:5608": "Ācikkhitvā vimati matarī saññāya taṃ dūrato",
  "anya-e1208n:5609": "Nibbinditvā katika makaruṃ vaggā samaggā vasī; ()",
  "anya-e1208n:5610": "11.",
  "anya-e1208n:5611": "Ñatvā tesaṃ manasi vikatiṃ odissakaṃ samphari",
  "anya-e1208n:5612": "Mettaṃ cittaṃ narahari tato phuṭṭhāsamānā vasī,",
  "anya-e1208n:5613": "Nāthaṃ natvā dasanakhasamodhāna’jalīhā’gataṃ",
  "anya-e1208n:5614": "Paccuggantvā tahimahiharuṃ papphoṭhayitvā’sanaṃ; ()",
  "anya-e1208n:5615": "12.",
  "anya-e1208n:5616": "Mākho tumhe pariharathamaṃ eyā’vusotyā’dinā",
  "anya-e1208n:5617": "Saññāpetvā samuni samaṇe sabbaññutaṃ attano,",
  "anya-e1208n:5618": "Koṭīha’ṭṭhārasahi navuto brahmehi cā’laṅkari",
  "anya-e1208n:5619": "Bārāṇasyaṃ pani’sipatane paññattabuddhāsanaṃ; ()",
  "anya-e1208n:5620": "13.",
  "anya-e1208n:5621": "Saṃvattetvā parahitakaro so dhammacakkaṃ jino",
  "anya-e1208n:5622": "Koṇḍaññākhyassamaṇapamukhe koṭīnamaṭṭhārasa,",
  "anya-e1208n:5623": "Brahmāno te paṭhamakaphale sammā patiṭṭhāpayi",
  "anya-e1208n:5624": "Kampitthā’yaṃka vasumativadhū suttāvasāne bhusaṃ; ()",
  "anya-e1208n:5625": "14.",
  "anya-e1208n:5626": "Vappatthero dutiyadivase’ tye’vaṃ dinānukkamaṃ",
  "anya-e1208n:5627": "Sotāpannā taditaravasī ātappamanvāya te,",
  "anya-e1208n:5628": "Sabbetherā bhaṇitasamaye vitthāritassuññate",
  "anya-e1208n:5629": "Suttattasmiṃ vigatadarathā āsuṃ pahiṇāsvā; ()",
  "anya-e1208n:5630": "15.",
  "anya-e1208n:5631": "Nibbinditvā nikhilavisaye nikkhanta māvāsato",
  "anya-e1208n:5632": "Disvā satthā yasakulasutaṃ pakkosayitvāna taṃ,",
  "anya-e1208n:5633": "Tāyaṃ ratyaṃ paṭhamakaphalaṃ ratyāvasāne dine",
  "anya-e1208n:5634": "Pabbājesi uparimakhilaṃ maggapphalaṃ pāpayaṃ; ()",
  "anya-e1208n:5635": "16.",
  "anya-e1208n:5636": "Pabbājetvā yasakulasutassambhattamitte jane",
  "anya-e1208n:5637": "Sampāpesi adhikacaturo paññāsa maggapphalaṃ,",
  "anya-e1208n:5638": "Evaṃ khīṇāsavavasigaṇe jāte’kasaṭṭhyā bhuvi",
  "anya-e1208n:5639": "Vassāna’nte pahiṇi muni te bhikkhu disācārikaṃ; ()",
  "anya-e1208n:5640": "17.",
  "anya-e1208n:5641": "Gacchanto so haririva mahāvīro’ruvelaṃ sayaṃ",
  "anya-e1208n:5642": "Disvā kappāsikavanaghaṭe tiṃsappamāṇe jane,",
  "anya-e1208n:5643": "Pabbājesi katavinayanā te bhaddavaggeyyakā",
  "anya-e1208n:5644": "Bhikkhūmaggapphalarasamudā anvācaruṃ cārikaṃ; ()",
  "anya-e1208n:5645": "18.",
  "anya-e1208n:5646": "Netā jetā vijaṭitajaṭo patto’ruvelaṃ tato",
  "anya-e1208n:5647": "Saṃdassetvā vimatiharaṇaṃ so pāṭihīraṃ varaṃ,",
  "anya-e1208n:5648": "Pabbājetvā jaṭilapavare tebhātike’nekadhā",
  "anya-e1208n:5649": "Chindāpetvā vinayamakā antobahiddhajaṭaṃ; ()",
  "anya-e1208n:5650": "19.",
  "anya-e1208n:5651": "Pabbājetvā pacurajaṭile katve’tare nijjaṭe",
  "anya-e1208n:5652": "Saddhiṃ tehī dasasatamahākhīṇāsavehā’samo,",
  "anya-e1208n:5653": "Nicchārento disidisi bhusaṃ chabbaṇṇaraṃsiṃka subhaṃ",
  "anya-e1208n:5654": "Rañño vācaṃ sumariya puraṃ rājaggahaṃ pāvisi; ()",
  "anya-e1208n:5655": "20.",
  "anya-e1208n:5656": "Tatrā’sante vasati sugate laṭṭhibbanuyyānage",
  "anya-e1208n:5657": "Vuttantaṃ taṃ savaṇasubhagaṃ uyyānapāloditaṃ,",
  "anya-e1208n:5658": "Sutvā baddhañjalisarasije pādāsane pūjayī",
  "anya-e1208n:5659": "Bhunātho bārasahi nahutehā’gamma so māgadho ()",
  "anya-e1208n:5660": "21.",
  "anya-e1208n:5661": "Bhetvā diṭṭhiṃ ciraparicitaṃ te kassapādī vasī",
  "anya-e1208n:5662": "Disvā rājā bhagavati tadā dhammaṃcarante tahiṃ,",
  "anya-e1208n:5663": "Nikkaṅkho so sumadhurataraṃ pitvāna dhammāmataṃ",
  "anya-e1208n:5664": "Saddhiṃ ekādasahi nahutehā’dophalaṃ pāpuṇi; ()",
  "anya-e1208n:5665": "22.",
  "anya-e1208n:5666": "Laddhassāso darathavigamā hutvā mahopāsako",
  "anya-e1208n:5667": "Svemebhikkhaṃ kasugatapamukho saṅghādhivāsessatu,",
  "anya-e1208n:5668": "Āyācitvā namiya caraṇadvandāravindadvayaṃ",
  "anya-e1208n:5669": "Paccuṭṭhāyā’gami sapariso so bimbisārābhidho; ()",
  "anya-e1208n:5670": "23.",
  "anya-e1208n:5671": "Pāto rājaggahanagarato koṭīnamaṭṭhārasa",
  "anya-e1208n:5672": "Daṭṭhuṃ buddhaṃ nirupamasiriṃ laṭṭhīvane nāgarā,",
  "anya-e1208n:5673": "Rāsibhūtā dutiyadivase ekassa bhikkhussa’pi",
  "anya-e1208n:5674": "Sambādhattā nahipavisanokāso’si dighañjase; ()",
  "anya-e1208n:5675": "24.",
  "anya-e1208n:5676": "Āvajjetvākimanabhimataṃ sakko nisinnāsanaṃ",
  "anya-e1208n:5677": "Uṇhākāraṃ janayi’ti tadā hutvā navo māṇavo,",
  "anya-e1208n:5678": "Maggo’tiṇṇo abhavi purato gāthāhi vatthuttayaṃ",
  "anya-e1208n:5679": "Saṃvaṇṇetto bhavatu bhagavā māchintabhatto iti; ()",
  "anya-e1208n:5680": "25.",
  "anya-e1208n:5681": "Dānaṃ datvā sugatapamukhassaṅghassa rājaggahaṃ",
  "anya-e1208n:5682": "Sampattassā’vanipatipuraṃ aññatravatthuttayā,",
  "anya-e1208n:5683": "Bhante sohaṃ kathamihavase velāya’velāyapi",
  "anya-e1208n:5684": "Ākaṅkheyyaṃ tvadupagamituṃ iccevamārocayī; ()",
  "anya-e1208n:5685": "26.",
  "anya-e1208n:5686": "Sandacchāyaṃ vijanapavanaṃ yaṃ veḷudāyavhayaṃ",
  "anya-e1208n:5687": "Uyyānaṃ me jitasuravanaṃ taṃ nātidurantike,",
  "anya-e1208n:5688": "Sampūjento jinakaratale jālāvanaddhe hari-",
  "anya-e1208n:5689": "Bhiṅkārenā’hariyaka salilaṃ pātesi taṃ patthivo; ()",
  "anya-e1208n:5690": "27.",
  "anya-e1208n:5691": "Lokālokācalataṭakaṭī viñjhāṭavīlocanā",
  "anya-e1208n:5692": "Gaṅakgāpāṅakgā danakasikharibāhā tikuṭatthanā,",
  "anya-e1208n:5693": "Ugghosentī jaladhivasanā puññānumodantiva",
  "anya-e1208n:5694": "Sādhū’tyā’yaṃ vasumativadhū saṅkampi tasmiṃkhaṇe; ()",
  "anya-e1208n:5695": "28.",
  "anya-e1208n:5696": "Āramaṃ taṃ parama ruciraṃ satthā paṭiggaṇhiya",
  "anya-e1208n:5697": "Dhammaṃ vatvā’gami parivuto bhikkhūhi vuṭṭhā’sanā,",
  "anya-e1208n:5698": "Tasmiṃ kāle paramamamataṃ ye daḷhamittā ubho",
  "anya-e1208n:5699": "Taṃ taṃ gāmaṃ nigamanagaraṃ anvesamānā’caruṃ; ()",
  "anya-e1208n:5700": "29.",
  "anya-e1208n:5701": "Āhiṇḍantaṃ tahimanugharaṃ piṇḍāya tesva’ssaji-",
  "anya-e1208n:5702": "Ttheraṃ disvā samitadamitaṃ vippo’patissā’bhidho,",
  "anya-e1208n:5703": "Laddho’kāso padamanuvajaṃka sutvādvi gāthāpadaṃ",
  "anya-e1208n:5704": "Sotāpanno’ bhavi vijaṭayaṃ saṃyojanāhaṃ tayaṃ; ()",
  "anya-e1208n:5705": "30.",
  "anya-e1208n:5706": "Gāthaṃ sutvā amatamadhuraṃ taṃ sāriputto’ditaṃ",
  "anya-e1208n:5707": "Moggallāno kaapanuditathāsaṃyojanānaṃ tayaṃ,",
  "anya-e1208n:5708": "Pabbajjitvā tadubhaya janā netvā paribbājake",
  "anya-e1208n:5709": "Patvārāmaṃ amataparamā satthāramārādhayuṃ; ()",
  "anya-e1208n:5710": "31.",
  "anya-e1208n:5711": "Sattāhene’va’dhigami mahābhute pariggaṇhiya",
  "anya-e1208n:5712": "Moggallāno vasi taditaraṃ maggattayaṃ tapphalaṃ,",
  "anya-e1208n:5713": "Māsassa’ddhaṃ katavīriyavā suttaṃ parasso’ditaṃ",
  "anya-e1208n:5714": "Sutvā dhammaṃ adhigami vasī taṃ dhammasenāpatī; ()",
  "anya-e1208n:5715": "32.",
  "anya-e1208n:5716": "Dhammassāmī karahaci ubho te sāvakānaṃ mamaṃ",
  "anya-e1208n:5717": "Aggaṃ bhaddaṃ yugamiti ime pabyākarotto munī,",
  "anya-e1208n:5718": "Aggaṭṭhāne purimacaritaṃ ñatvā patiṭṭhāpayī",
  "anya-e1208n:5719": "Sampinento sakalaparisaṃ cando’va kundāṭaviṃ; ()",
  "anya-e1208n:5720": "33.",
  "anya-e1208n:5721": "Sutvā suddhodananarapati putto mamaṃ sampati",
  "anya-e1208n:5722": "Buddho hutvā padahiya ciraṃ nissāya rājaggahaṃ,",
  "anya-e1208n:5723": "Uttārento sakalajanataṃ saṃsārakantārato",
  "anya-e1208n:5724": "Saṃvattetto vasati sivadaṃ saddhammacakkaṃiti; ()",
  "anya-e1208n:5725": "34.",
  "anya-e1208n:5726": "Jiṇṇovuddho pariṇatavayappatto’ hamasmyā dhunā",
  "anya-e1208n:5727": "Jīvantoyevahi mamasutaṃ icchāmi daṭṭhuṃ bhaṇe,",
  "anya-e1208n:5728": "Evaṃvatvā’dhikadasasataṃ ekaṃ amaccaṃ tahiṃ",
  "anya-e1208n:5729": "Uyyojesi nayanavisayaṃka puttaṃ karohīti me; ()",
  "anya-e1208n:5730": "35.",
  "anya-e1208n:5731": "Gantvā’macco catuparisatiṃ dhammaṃ bhaṇantaṃjinaṃ",
  "anya-e1208n:5732": "Disvā baddhañjali sapariso tatre’kamantaṃ ṭhito,",
  "anya-e1208n:5733": "Sutvādhammaṃ paramamadhuraṃ patvā’ggamaggapphalaṃ",
  "anya-e1208n:5734": "Pabbajjitvā hadayakamalaṃ kasaṅkocayī rājino; ()",
  "anya-e1208n:5735": "36.",
  "anya-e1208n:5736": "Aṭṭhakkhattuṃ puna saparise pāhesi rājāpare",
  "anya-e1208n:5737": "Aṭṭhā’macce tathariva gatā’maccā napaccā’gatā,",
  "anya-e1208n:5738": "Pabbajjitvā adhigataphalā tecā’pi raññomanaṃ",
  "anya-e1208n:5739": "Nā’rādhesuṃ sunisitadhiyā sañchintasaṃyojanā; ()",
  "anya-e1208n:5740": "37.",
  "anya-e1208n:5741": "Dujjāno me maraṇasamayo jiṇṇo’smi tātā’dhunā",
  "anya-e1208n:5742": "Tasmā puttaṃ nayanavisayaṃ kātuṃ samattho’sikiṃ,",
  "anya-e1208n:5743": "Evaṃ vatvā kapuna saparisaṃ sokāphadāyiṃ tahiṃ",
  "anya-e1208n:5744": "Dinnokāsaṃ pahiṇi sacivaṃ pabbajjituṃ bhubhujo; ()",
  "anya-e1208n:5745": "38.",
  "anya-e1208n:5746": "Patvā’rāmaṃ parivutajano saccaddaseno’ditaṃ",
  "anya-e1208n:5747": "Sutvā’macco thiramati catussaccā’nupubbikathaṃ,",
  "anya-e1208n:5748": "Pabbajjitvā hatabhavabhayo hutvāna khīṇāsavo",
  "anya-e1208n:5749": "Aggaṭṭhānaṃ paṭilabhi kulappāsādikānaṃ idha; ()",
  "anya-e1208n:5750": "39.",
  "anya-e1208n:5751": "Bārāṇasyaṃ kesipatanato pattassa rājaggahaṃ",
  "anya-e1208n:5752": "Sambuddhassā’dhikadinakatī pañcevamāsā’ bhavuṃ,",
  "anya-e1208n:5753": "Hemantā’tusamayavigamā sante vasante maṇi-",
  "anya-e1208n:5754": "Bhusākārā upavanavadhū cūtaṅkurā’ laṅkaruṃ; ()",
  "anya-e1208n:5755": "40.",
  "anya-e1208n:5756": "Kālaṃ ñatvā kapilanagaraṃ kālaññuno satthuno",
  "anya-e1208n:5757": "Gantuṃ kālo’yamiti adhunā so kāludāyi vasī,",
  "anya-e1208n:5758": "Saṃvaṇṇento gamanasamayaṃ kātuṃ alaṃ saṅgahaṃ",
  "anya-e1208n:5759": "Ñātinantī sumadhurasaro gāthābhigāyī puthu; ()",
  "anya-e1208n:5760": "41.",
  "anya-e1208n:5761": "Mandaṃmandaṃ surabhipavano sito’dhunā vāyati",
  "anya-e1208n:5762": "Pupphākiṇṇā vipinaviṭapī mattālimālākulā,",
  "anya-e1208n:5763": "Gaṅgāvāpī vimalasalīlā samphullakañjuppalā",
  "anya-e1208n:5764": "Sāyaṃka pāto ahani vivaṭā sabbādisā pākaṭā; ()",
  "anya-e1208n:5765": "42.",
  "anya-e1208n:5766": "Bhante magge navadalasikhā jālo’jjalā mañjarī-",
  "anya-e1208n:5767": "Bhasmacchannā bhamaravisaraddhumandhakārā bhusaṃ,",
  "anya-e1208n:5768": "Jhāpennā’pe’tarahi virahī samphullacūtāṭavi-",
  "anya-e1208n:5769": "Dāvaggī te lavamapi manotāpāya vattanti kiṃ; ()",
  "anya-e1208n:5770": "43.",
  "anya-e1208n:5771": "Kāmandhānaṃ bhadayamadhunā socāpayattā bhusaṃ",
  "anya-e1208n:5772": "Sākhacchinnā vigalitadalā magge asokaddumā,",
  "anya-e1208n:5773": "Aññatrā’pī vanacaravadhū pādappahārā’turaṃ",
  "anya-e1208n:5774": "Tatvante te karakisalayassobhaṃka virūḷhaṅkurā; ()",
  "anya-e1208n:5775": "44.",
  "anya-e1208n:5776": "Pitvā cutaddūmaphalarasaṃ sammattapuṅkokilā",
  "anya-e1208n:5777": "Saṃkujante sarasamadhuraṃ vetāḷikā’va’ñjase,",
  "anya-e1208n:5778": "Seṇībhutā janapadavadhū te pādapīṭhe muni",
  "anya-e1208n:5779": "Sampūjetuṃ navasarasije hiyyo’vinante dhunā; ()",
  "anya-e1208n:5780": "45.",
  "anya-e1208n:5781": "Āmulaggā dalitaviṭapi pupphañjalihakā’dhunā",
  "anya-e1208n:5782": "Āgacchantaṃ tvamahimahituṃ saṃdissare’vo’natā,",
  "anya-e1208n:5783": "Vātoddhutā bhamaramukharā kiñjakkhapuñjā’ñjase",
  "anya-e1208n:5784": "Ātatvante tavaparimukhe sovaṇṇasaṅkhassiriṃ; ()",
  "anya-e1208n:5785": "46.",
  "anya-e1208n:5786": "Bhante antokalalasalilāvāsena kālaṃ ciraṃ",
  "anya-e1208n:5787": "Ambhojānaṃ mukulavikatī siteti’vā’kuñcitā,",
  "anya-e1208n:5788": "Esantī’ve’tarahi saraṇaṃ te pādabhaddāsane",
  "anya-e1208n:5789": "Uggacchante pajahiya manotāpaṃ vasantātapaṃ; ()",
  "anya-e1208n:5790": "47.",
  "anya-e1208n:5791": "Pātheyya’mbhoruhakuvalayā’laṅkāratuṇḍā kalaṃ",
  "anya-e1208n:5792": "Saṅkujantī pavanapadaviṃ uḍḍīyamānā’dhunā,",
  "anya-e1208n:5793": "Haṃsasseṇika sirasi vajato te bhuyate kiṅkiṇi-",
  "anya-e1208n:5794": "Ghosākiṇṇaṃ kusumavikaticchannaṃ vitānaṃ yathā; ()",
  "anya-e1208n:5795": "48.",
  "anya-e1208n:5796": "Sampūjenti ratanakanakālaṅkārabhārañjalī",
  "anya-e1208n:5797": "Maggo’tiṇṇā vanasuravadhū te lājavuṭṭhīhi’va,",
  "anya-e1208n:5798": "Kiñjakkhehi caraṇayugalaṃ kamandātilandolitā",
  "anya-e1208n:5799": "Vallī bhiṅgāvalikisalayā’laṅkārasākhāvalī; ()",
  "anya-e1208n:5800": "49.",
  "anya-e1208n:5801": "Sammārūḷho pavanaturagaṃ kāmākaro mañjari-",
  "anya-e1208n:5802": "Tuṇiresū madhukarasare sandhānayanto’dhunā,",
  "anya-e1208n:5803": "Campeyyādīkusumakalikāsannāhasambhāsuro",
  "anya-e1208n:5804": "Naṭṭho loko bahujanamanosaṅakgāma mogāhati;()",
  "anya-e1208n:5805": "50.",
  "anya-e1208n:5806": "Yasmā suddhodananarapabhu ādiccavaṃsaddhajo",
  "anya-e1208n:5807": "Jiṇṇo vuddho mamihapahiṇi tvaṃ daṭṭhukāmo pitā,",
  "anya-e1208n:5808": "Tasmā bhante kapilanagaraṃ veneyyasattākaraṃ",
  "anya-e1208n:5809": "Kantvā rañño hadayamakulaṃ bodhetu sokākulaṃ; ()",
  "anya-e1208n:5810": "51.",
  "anya-e1208n:5811": "Sādhu’dāyi savisayamahaṃ patvā narādhissaraṃ",
  "anya-e1208n:5812": "Uttāreyyaṃ pitaramitare bandhū’pi dukkhaṇṇavā,",
  "anya-e1208n:5813": "Evaṃvatvā radanakira ṇālaṅkārabimbādharo",
  "anya-e1208n:5814": "Dhammassāmiparivutavasīrājaggahānikkhami; ()",
  "anya-e1208n:5815": "52.",
  "anya-e1208n:5816": "Patvā rañño uparibhavanaṃ sokāludāyi’ddhiyā",
  "anya-e1208n:5817": "Bhuttā’hāro tadupagamanaṃ atvāha mārocayaṃ,",
  "anya-e1208n:5818": "Sambuddhatthaṃ pituru’pahaṭaṃ bhikkhaṃka pakaṭiggaṇhiya",
  "anya-e1208n:5819": "Assāsento vajati nabhasā sokākulaṃtaṃ kulaṃ; ()",
  "anya-e1208n:5820": "53.",
  "anya-e1208n:5821": "Taṃ bhuñjanto divasadivase so yojanaṃ yojanaṃ",
  "anya-e1208n:5822": "Saṅkhepento paramakaruṇārāmāya sañcodito,",
  "anya-e1208n:5823": "Netvā khīṇāsavayativare vīsaṃ sahassaṃ jino",
  "anya-e1208n:5824": "Lakkhīvāsaṃ kapilanagaraṃ māsehidvīho’tari; ()",
  "anya-e1208n:5825": "54.",
  "anya-e1208n:5826": "Nānuppatte bhagavati puraṃ no ñātiseṭṭhaṃ kuhiṃ",
  "anya-e1208n:5827": "Passissāmā’tya’jahitamanokotuhaḷā sākiyā,",
  "anya-e1208n:5828": "Ārāmoyanaṃ vijanapavano nigrodhasakkassa taṃ-",
  "anya-e1208n:5829": "Sāruppoti tahimabhinave senāsane māpayuṃ; ()",
  "anya-e1208n:5830": "55.",
  "anya-e1208n:5831": "Paccuggantvā surabhikusumākiṇṇañjaliha’ñjase",
  "anya-e1208n:5832": "Āgacchantaṃ sumahakiya jinaṃ rājiddhiyā’laṅkate,",
  "anya-e1208n:5833": "Ketuggāhe daharadahare katvā kumāre pure",
  "anya-e1208n:5834": "Rājā’maccā paramaruciraṃ ārāma motārayuṃ; ()",
  "anya-e1208n:5835": "56.",
  "anya-e1208n:5836": "Pallaṅkeno’dayagirisire cando’va tārāvuto",
  "anya-e1208n:5837": "Nānākhiṇāsavaparivuto paññattabuddhāsane,",
  "anya-e1208n:5838": "Āsino’yaṃ manakumuduniṃ sakyānamunniddayaṃ",
  "anya-e1208n:5839": "Nissoko so muni parihari sokandhakāraṃ pitu; ()",
  "anya-e1208n:5840": "57.",
  "anya-e1208n:5841": "Siddhattho’yaṃ paramadaharo amhehi vuddhā mayaṃ",
  "anya-e1208n:5842": "Jāmātā’yaṃbhavati tanujo nattānujo no iti,",
  "anya-e1208n:5843": "Mānatthaddhā daharadahare sakyā kumāre’bravuṃ",
  "anya-e1208n:5844": "Tumhegantvā paṇamatha jinaṃ vo piṭṭhitāhomै no; ()",
  "anya-e1208n:5845": "58.",
  "anya-e1208n:5846": "Āvajjetvā sakalaparisaṃ ñatvā tadajjhāsayaṃ",
  "anya-e1208n:5847": "Mānummattā vibhavamadirāmattā ime khattiyā,",
  "anya-e1208n:5848": "Muddhābaddhañjalikisalayā yasmā navandanti maṃ",
  "anya-e1208n:5849": "Vandāpetuṃ alamiti tato jhānaṃ samāpajjiya; ()",
  "anya-e1208n:5850": "59.",
  "anya-e1208n:5851": "Pattā’bhiñño nijapadarajoraṃsihi sañcumbite",
  "anya-e1208n:5852": "Tesaṃ cūḷāmaṇigirisire sambuddhasuro lasaṃ,",
  "anya-e1208n:5853": "Saṃdassento yamakamasamaṃ mānandhakāraṃ haraṃ",
  "anya-e1208n:5854": "Bodhāpesi vadanakamale gaṇḍambamūle yathā; ()",
  "anya-e1208n:5855": "60.",
  "anya-e1208n:5856": "Disvā suddhodananaravaro taṃ pāṭihīraṃ varaṃ",
  "anya-e1208n:5857": "Pādambhoje paṇami sirasā ānandabhāronato,",
  "anya-e1208n:5858": "Cakkaṅkālaṅkatapadarajo samphuṭṭhamuddhāñjali",
  "anya-e1208n:5859": "Rājaññānaṃ kamalakalikāsaṇḍassiriṃ vyākaruṃ; ()",
  "anya-e1208n:5860": "61.",
  "anya-e1208n:5861": "Sañjhāmeghāvaliparivuto suroriva’tthācalaṃ",
  "anya-e1208n:5862": "Khamhā bhaddāsanamavatarī sovaṇṇavaṇṇo jino,",
  "anya-e1208n:5863": "Subabhujiñche nayanabarihī keḷāyanaṃ pokkhara-",
  "anya-e1208n:5864": "Vassaṃ vassi nijanakharuciṃ tesaṃ samāje sati; ()",
  "anya-e1208n:5865": "62.",
  "anya-e1208n:5866": "Sutvā vuttaṃ purimacaritaṃ vessantarākhyaṃ tato",
  "anya-e1208n:5867": "Pakkantānaṃ phusiya sirasā tappādacūḷāmaṇiṃ,",
  "anya-e1208n:5868": "Bhante bhikkhaṃ sugatapamukho saṅghodhivāsetu no",
  "anya-e1208n:5869": "Icce’kopi paṭhamadivase nākāsi ajjhesanaṃ; ()",
  "anya-e1208n:5870": "63.",
  "anya-e1208n:5871": "Nānākhīṇāsavaparivuto lokānukampāparo",
  "anya-e1208n:5872": "Lokādhiso dutiyadivase āciṇṇakappārahaṃ,",
  "anya-e1208n:5873": "Sambuddhānaṃ kapilanagare pāto’va lakhyākare",
  "anya-e1208n:5874": "Hīnukkaṭṭhaṃ kulamavijahaṃ piṇḍāya sampāvisi; ()",
  "anya-e1208n:5875": "64.",
  "anya-e1208n:5876": "Āhiṇḍattaṃ tahimanugharaṃ piṇḍāya santindriyaṃ",
  "anya-e1208n:5877": "Satthāraṃ taṃ nirupamasiriṃ chabbaṇṇaraṃsujjalaṃ,",
  "anya-e1208n:5878": "Pāsādaṭṭhā’nimisanayanambhojehi sampūjayuṃ",
  "anya-e1208n:5879": "Ugghāṭetvā harimaṇimayaṃ jālāvaliṃ nāgarā; ()",
  "anya-e1208n:5880": "65.",
  "anya-e1208n:5881": "Ohāretvā kusumasurabhīsaṅkhārasambhāvite",
  "anya-e1208n:5882": "Kese massuṃ rajanamalinaṃ kāsāvavatthaṃ kharaṃ,",
  "anya-e1208n:5883": "Acchādetvā kapaṇapuriso’va’yyo gahetvā sīḷā",
  "anya-e1208n:5884": "Pattaṃ patto kapilanagaraṃ pakiṇḍāya āhiṇḍati; ()",
  "anya-e1208n:5885": "66.",
  "anya-e1208n:5886": "Vuttantaṃ taṃ savaṇakaṭukaṃ sutvāna bimbādharā",
  "anya-e1208n:5887": "Bimbādevī marakatasiḷājālantarā vithiyaṃ,",
  "anya-e1208n:5888": "Āhiṇḍantaṃ parivutagaṇaṃ mattebhagāmiṃ jitaṃ",
  "anya-e1208n:5889": "Olokentī nayanamaṇike assūhi sampūrayi; ()",
  "anya-e1208n:5890": "67.",
  "anya-e1208n:5891": "Cumbanti sātanujaratanaṃ tandassanabyāvaṭā’-",
  "anya-e1208n:5892": "Sityā’nubyañjanavilasitaṃ byāmapakpabhālaṅakkataṃ,",
  "anya-e1208n:5893": "Rūpaṃ rūpassiri nirupamaṃ saṅgāyi gāthaṭṭhakaṃ",
  "anya-e1208n:5894": "Saṃvaṇṇetvā caraṇatalato yāva’ssa uṇhisato; ()",
  "anya-e1208n:5895": "68.",
  "anya-e1208n:5896": "Īsaṃ kālaṃ alasagamanaṃ sā kālahaṃsopakari",
  "anya-e1208n:5897": "Oropenti abhinavakucandā’tibhārāturā,",
  "anya-e1208n:5898": "Gantvā sīghaṃ khaḷitavacatā putto mahārāja te",
  "anya-e1208n:5899": "Piṇḍāya’smiṃ carati nagare rājānamiccabruvi; ()",
  "anya-e1208n:5900": "69.",
  "anya-e1208n:5901": "Rājā senāparivutasamo tejonubhāvādinā",
  "anya-e1208n:5902": "Taṃ sutvāṃ’se sukhumavasanaṃ katvā navaṃsāṭakaṃ,",
  "anya-e1208n:5903": "Acchādetvā nihitamakuṭo nikkhittakhaggo bhusaṃ",
  "anya-e1208n:5904": "Lajjāpanno tuvaṭatuvaṭaṃ gantvā tadagge ṭhito; ()",
  "anya-e1208n:5905": "70.",
  "anya-e1208n:5906": "Koṭṭhagārānya’pi pitukule rittāni kimmaññasi",
  "anya-e1208n:5907": "Kasmā lajjāpayasi pitaraṃ tvaṃ bhānuvaṃsubbhavo,",
  "anya-e1208n:5908": "Bhante tuyhaṃ pakarivutavasīsaṅghassi’to bhojanaṃ",
  "anya-e1208n:5909": "Mā kapiṇḍāyā’cari anudinaṃ dajjeyya miccabruvi; ()",
  "anya-e1208n:5910": "71.",
  "anya-e1208n:5911": "Tuyhaṃ vaṃso anariyapado ādiccavaṃso siyā",
  "anya-e1208n:5912": "Mayhaṃ vaṃso sadariyapado sambuddhavaṃso siyā,",
  "anya-e1208n:5913": "Asmiṃvaṃse anuvicaraṇaṃ piṇḍattha manvālayaṃ",
  "anya-e1208n:5914": "Cārittaṃ bhopurimasugatā’ciṇṇanti kavatvā jino; ()",
  "anya-e1208n:5915": "72.",
  "anya-e1208n:5916": "Uttiṭṭhādiṃ avadi kasugamaṃ gāthaṃ ṭhito vīthiyaṃ",
  "anya-e1208n:5917": "Sotāpanto’vanipati bhavī sotāvadhānena so,",
  "anya-e1208n:5918": "Gāthādhammaṃ suṇiya madhuraṃ dhammaṃcare’tyā’dikaṃ",
  "anya-e1208n:5919": "Patto maggaṃ dutiyamavīraṃ dhammānudhammaṃ caraṃ; ()",
  "anya-e1208n:5920": "73.",
  "anya-e1208n:5921": "Sutvā rājā cariyamaparaṃ yo dhammapālavhayaṃ",
  "anya-e1208n:5922": "Patto maggaṃ tatiyamakhilaṃ kāmālayaṃ cālayaṃ,",
  "anya-e1208n:5923": "Setacchattu’llasitasayane’nuṭṭhānaseyyu’pago",
  "anya-e1208n:5924": "Saṅkhārānaṃ visadamatiyā yo lakkhaṇaṃ sammasi; ()",
  "anya-e1208n:5925": "74.",
  "anya-e1208n:5926": "Viddhaṃsetvā namuviparisaṃ saṃkelasamārādikaṃ",
  "anya-e1208n:5927": "Suro ramhāvanamiva’sinā so aggamaggāsinā,",
  "anya-e1208n:5928": "Tuṭṭho maggapphalasukhasudhāpānena verisame",
  "anya-e1208n:5929": "Pañcakkhandhe vijaya malbhī nibbānarajjassiriṃ; ()",
  "anya-e1208n:5930": "75.",
  "anya-e1208n:5931": "Āropetvā uparibhavanaṃ pattaṃ gahetvā tato",
  "anya-e1208n:5932": "Rājā saṅghaṃ sugatapamukhaṃ khajjena bhojjena ca,",
  "anya-e1208n:5933": "Santappetvā puna sapariso nīce nisajjāsane",
  "anya-e1208n:5934": "Sārānīyaṃ kathayamavasi sammodanīyaṃ kathaṃ; ()",
  "anya-e1208n:5935": "76.",
  "anya-e1208n:5936": "Itthāgāraṃ hadayasarasimajjhe nimuggatthana-",
  "anya-e1208n:5937": "Haṃsaṃ dinānanasarasijaṃ soke’ṇatāpeniva,",
  "anya-e1208n:5938": "Buddhaṃ baddhañjaliharasirokumbhehi sampūjayī",
  "anya-e1208n:5939": "Taṃ vātabbhāhataharilatālīlaṃ jagāmo’nataṃ; ()",
  "anya-e1208n:5940": "77.",
  "anya-e1208n:5941": "Antogabbhe nayanasalalaṃ samapuñchamānā jinaṃ",
  "anya-e1208n:5942": "Bimbādevī saparijanatāvyāpāritā vandituṃ,",
  "anya-e1208n:5943": "Appatvā me yadiguṇadhanaṃ attha’yyaputto sayaṃ",
  "anya-e1208n:5944": "Taṃ kamaṃ daṭṭhuṃ nanupavisatī’tve’vaṃ vadantī ṭhitā; ()",
  "anya-e1208n:5945": "78.",
  "anya-e1208n:5946": "Raññā saddhiṃ purisanisaho tāyindirāmandiraṃ",
  "anya-e1208n:5947": "Antogabbhaṃ maṇigaṇapahābhinnandhakāraṃsadā,",
  "anya-e1208n:5948": "Ādāya’ggaṃ yatipatiyugaṃ patvā’cchi bhaddāsane",
  "anya-e1208n:5949": "Paññatte so’dayagirisire bālaṃsumālī yathā; ()",
  "anya-e1208n:5950": "79.",
  "anya-e1208n:5951": "Disvā pīnatthanabharanatā sā rājadhītā jinaṃ",
  "anya-e1208n:5952": "Patvā mālā kanakaratanālaṅkārahīnā lahuṃ,",
  "anya-e1208n:5953": "Haṃsimaññe sarasijavanaṃ pāde yathājjhāsayaṃ",
  "anya-e1208n:5954": "Sañcumbantī paṇami sirasā ādāyagopphadvayaṃ; ()",
  "anya-e1208n:5955": "80.",
  "anya-e1208n:5956": "Pāsāda’ntovarakasarasi dhammillasevālake",
  "anya-e1208n:5957": "Omujjantī nijabhujalatālīlātaraṅgākule,",
  "anya-e1208n:5958": "Nāthassa’ṅghītalanakhasikhākantippabandhāmbhasi",
  "anya-e1208n:5959": "Laddhassāsā ciravirahajaṃ tāpaṃ vinodesi sā; ()",
  "anya-e1208n:5960": "81.",
  "anya-e1208n:5961": "Sutvā nesā kanakaratanā’saṃdhāraṇaṃ dhāraṇaṃ",
  "anya-e1208n:5962": "Kāsāvānaṃ tavahiridhanā’vissajjanaṃ sajjanaṃ,",
  "anya-e1208n:5963": "Nā’jjhācāre anabhiramaṇaṃ uccāsane cā’sane",
  "anya-e1208n:5964": "Rājā’voca tvamanukurute snehodayā’hodayā; ()",
  "anya-e1208n:5965": "82.",
  "anya-e1208n:5966": "Sutvā tassāniravadhiguṇādhārāya’nūnaṃ guṇaṃ",
  "anya-e1208n:5967": "Āvīkatvā’gami bhavapaṭicchannāpadānaṃ jino,",
  "anya-e1208n:5968": "Netvā gehappavisanakaraggāhā’bhisekussave",
  "anya-e1208n:5969": "Saṃvattante dutiyadivase nandākhyarājatrajaṃ; ()",
  "anya-e1208n:5970": "83.",
  "anya-e1208n:5971": "Gacchanto’pī saha bhagavatā so pañcakalyāṇiyā",
  "anya-e1208n:5972": "Sīghaṃ jālaṃ vivariya thiyā vīthiṃ vilokentiyā,",
  "anya-e1208n:5973": "Bhaṅgāpāṅgāyatabhujalatāsaṅakkaḍḍhitabbhantaro",
  "anya-e1208n:5974": "Pattaṃ bhante haratha vacanaṃ bhatyā na taṃ vyākari; ()",
  "anya-e1208n:5975": "84.",
  "anya-e1208n:5976": "Pabbājetvā visayamadirāmattāya tassā gīraṃ",
  "anya-e1208n:5977": "Sutvā nandāpahanahadayaṃ nandaṃ narindatrajaṃ,",
  "anya-e1208n:5978": "Icchāpetvā kakuṭacaraṇidibbaccharāliṅgane",
  "anya-e1208n:5979": "Ñāyenā’nuttarasukhamahārajje patiṭṭhāpayī; ()",
  "anya-e1208n:5980": "85.",
  "anya-e1208n:5981": "Bimbādevi sukhaparibhataṃ kīḷāparaṃ rāhulaṃ",
  "anya-e1208n:5982": "Āliṅgitvā tanujaratanaṃ sā sattame vāsare,",
  "anya-e1208n:5983": "Ugghaṭetvā ratanakhacitaṃ jālaṃ vimānodare",
  "anya-e1208n:5984": "Āgacchantaṃ purisatisabhaṃ nijjhāyamānā ṭhitā; ()",
  "anya-e1208n:5985": "86.",
  "anya-e1208n:5986": "Nānākūṭācalavalayito devindacāpākulo",
  "anya-e1208n:5987": "Āgacchanto kanakasikharīrājāka yathā jaṅgamo,",
  "anya-e1208n:5988": "Tatā khīṇāsavaparivuto jabbaṇṇabhānujjalo",
  "anya-e1208n:5989": "Eso tuyhaṃ naraharika pitā iccākaha pakassāhi naṃ; ()",
  "anya-e1208n:5990": "87.",
  "anya-e1208n:5991": "Etassā’suṃ vividhanidhayo puññānubhāvuṭṭhitā",
  "anya-e1208n:5992": "Nāhaṃja kapakassāma’bhigamanato paṭṭhāya tekhonidhī,",
  "anya-e1208n:5993": "Bhūsāpetvā tanujaratanaṃ sā sattavassāyukaṃ",
  "anya-e1208n:5994": "Yācassū’ti pahiṇi pituno ñattaṃ dhanaṃ pettikaṃ; ()",
  "anya-e1208n:5995": "88.",
  "anya-e1208n:5996": "Uppādetvā pitari balavaṃ pemaṃ jalevu’ppalaṃ",
  "anya-e1208n:5997": "Puttotyā’haṃ tvamasijanako chāyā’pi teme sukhā,",
  "anya-e1208n:5998": "Aḍhāse’vaṃ lapitavacano vuṭṭhāya bhaddāsanā",
  "anya-e1208n:5999": "Bhuttāhāroka parivutavasi gantuṃ jinocā’rabhī; ()",
  "anya-e1208n:6000": "89.",
  "anya-e1208n:6001": "Dāyajjaṃ me samaṇa dadataṃ atthodhanenā’ti me",
  "anya-e1208n:6002": "Yācaṃ yācaṃ jinamanuvajaṃ sāraṅgarājakkamaṃ,",
  "anya-e1208n:6003": "Sīhacchāporiva bhagavato daḷhaṃ surattaṅgulī-",
  "anya-e1208n:6004": "Mālāyālaṅkari bhujalataṃ bhogindabhogāyataṃ; ()",
  "anya-e1208n:6005": "90.",
  "anya-e1208n:6006": "Saṃyācannaṃ vibhava kamanugaṃka vaṭṭānugaṃ rāhulaṃ",
  "anya-e1208n:6007": "Pabbājetvā’riyadhananidhiṃdemīti cintāparo,",
  "anya-e1208n:6008": "Patvā’rāmaṃ ajahitasuto saddhammarājā imaṃ",
  "anya-e1208n:6009": "Pabbājehi’tya’vadi sumukhaṃ tvaṃ dhammasenāpati; ()",
  "anya-e1208n:6010": "91.",
  "anya-e1208n:6011": "Chetvā nīluppaladalamuduṃ cūḷākalāpaṃ mahā-",
  "anya-e1208n:6012": "Moggallāno kavasi abhinavaṃ kāsāvamacchādayī,",
  "anya-e1208n:6013": "Tasso’vādaṃ akari dhutavā thero mahākassapo",
  "anya-e1208n:6014": "Pabbājesi tanujaratanaṃ taṃ sāriputto vasi; ()",
  "anya-e1208n:6015": "92.",
  "anya-e1208n:6016": "Sikkhākāmo aparasamaye thero mahārāhulo-",
  "anya-e1208n:6017": "Vādaṃ sutvā’dhikataraguṇaṃ sampāpuṇī rāhulo,",
  "anya-e1208n:6018": "Sutvā kasuttaṃ puna taditaraṃ sikkhāgarūnaṃ garu-",
  "anya-e1208n:6019": "Ṭṭhānaṃ patto tibhavamatari patvā’ggamaggapphalaṃ;Ka ()",
  "anya-e1208n:6020": "93.",
  "anya-e1208n:6021": "Tasmiṃ suddhodananaravaro pabbajjite nattari",
  "anya-e1208n:6022": "Ajjhogāḷho ravikuladhajonissīmasokaṇṇave,",
  "anya-e1208n:6023": "Dinno’kāsaṃ kamapitanayaṃ mātāpitūhā’yatiṃ",
  "anya-e1208n:6024": "Pabbājeyyuṃ alamitivaraṃ saṃyāci vosāvakā; ()",
  "anya-e1208n:6025": "94.",
  "anya-e1208n:6026": "Rañño datvā varamati varaṃ bhuttāsano āsanā-",
  "anya-e1208n:6027": "Vuṭṭhāya’ntobhavanavanato nikkhamma mandānilaṃ,",
  "anya-e1208n:6028": "Rukkhacchāyāviraḷasarasītīraṃ vivekakkhamaṃ",
  "anya-e1208n:6029": "Sītaṃ sitabbanamavasarī chaddantadantī’vaso; ()",
  "anya-e1208n:6030": "95.",
  "anya-e1208n:6031": "Tasmiṃkāle gahapatikule jāto mahāseṭṭhipi",
  "anya-e1208n:6032": "Patto rājaggahapuravaraṃ saddho sudattābhidho,",
  "anya-e1208n:6033": "Buddhoka hutvā yamadhivasate’tya’ssosi suddhodanī",
  "anya-e1208n:6034": "Paccūsasmiṃ amaravivaṭadvārena tatrā’gamā; ()",
  "anya-e1208n:6035": "96.",
  "anya-e1208n:6036": "Appetvā’ṅakghīratanaphalake khittañjalīmañjariṃ",
  "anya-e1208n:6037": "Bhatyācūḷārajatakalasaṃ cittappasādāvahanaṃ,",
  "anya-e1208n:6038": "Dhammaṃ sutvā paṭhamadivase laddhādimaggapphalo",
  "anya-e1208n:6039": "Dānaṃ datvā sugatapamukhe saṅghe sudattodhanī; ()",
  "anya-e1208n:6040": "97.",
  "anya-e1208n:6041": "Bhante lakkhīkamakalamalakā saṅkāsamatthāya no",
  "anya-e1208n:6042": "Iddhaṃ phakhītaṃ sujanabhajitaṃ sāvatthisaṅkhaṃ puraṃ,",
  "anya-e1208n:6043": "Dhammassāmi vajatu karuṇāchāyāsakahāyo lahuṃ",
  "anya-e1208n:6044": "Laddhassāso savisayamagāevaṃ katajjhesano; ()",
  "anya-e1208n:6045": "98.",
  "anya-e1208n:6046": "Buddhatthaṃ so gahapati mahāmagge samagge divā-",
  "anya-e1208n:6047": "Rattiṭṭhānappabhutisubhage paccekalakkhaṃ dhanaṃ,",
  "anya-e1208n:6048": "Vissajjetvā pacuravibhavo daṭṭhabbasārepure",
  "anya-e1208n:6049": "Kāropesi amarabhavanākāreka vihāre vare; ()",
  "anya-e1208n:6050": "99.",
  "anya-e1208n:6051": "Koṭīha’ṭṭhārasahī asamaṃ bhūmiṃ kiṇitvā samaṃ",
  "anya-e1208n:6052": "Koṭīha’ṭṭhārasahi pacuraṃ māpetva senāsanaṃ,",
  "anya-e1208n:6053": "Koṭīha’ṭṭhārasahi paramaṃ ārāmapūjāmahaṃ",
  "anya-e1208n:6054": "Sajjetvā so gahapati navaṃkamakmaṃ suniṭṭhāpayi; ()",
  "anya-e1208n:6055": "100.",
  "anya-e1208n:6056": "Evaṃ jetavanaṃ vihārapavaraṃ kārāpayitvā mahā-",
  "anya-e1208n:6057": "Vīrassā’gamanāya dūtapurise pesesi seṭṭhissaro,",
  "anya-e1208n:6058": "Tesaṃ sīsaharañjalihi mahito sutvāna taṃ sāsanaṃ",
  "anya-e1208n:6059": "Sambuddho jalitiddhimā sapariso rājaggahā nikkhami; ()",
  "anya-e1208n:6060": "Iti medhānandābhidhānena yatinā viracite sakala kavijana hadayānandadāna nidāne jinavaṃsadīpe santikeka nidāne bhagavato pakiṇṇaka caritappavatti paridīpo soḷasamo saggo.",
  "anya-e1208n:6061": "1.",
  "anya-e1208n:6062": "Satthu jetavananāmamindirā-",
  "anya-e1208n:6063": "Rāma motaraṇamaṅgalussave,",
  "anya-e1208n:6064": "Rāmalakkhaṇabhagī (rathoddhatā)",
  "anya-e1208n:6065": "Seṭṭhiputtapamukhā sumaṇḍitā; ()",
  "anya-e1208n:6066": "2.",
  "anya-e1208n:6067": "Pañcamattasatamāṇavā navā",
  "anya-e1208n:6068": "Pañcavaṇṇadhajabhāsura’ñjalī,",
  "anya-e1208n:6069": "Pañcakhāṇasiriyu’jjalā’bhavuṃ",
  "anya-e1208n:6070": "Pañcamārajinarājino pure; ()",
  "anya-e1208n:6071": "3.",
  "anya-e1208n:6072": "Hemakumbhakucakumbhavibbhamā",
  "anya-e1208n:6073": "Seṭhidhītupamukhā kumārikā,",
  "anya-e1208n:6074": "Puṇṇakumbhasatanibbhara’ñjalī",
  "anya-e1208n:6075": "Tassa satthu purato tato bhavuṃ; ()",
  "anya-e1208n:6076": "4.",
  "anya-e1208n:6077": "Seṭṭhipādaparicārikāsakhī",
  "anya-e1208n:6078": "Mantharā’vajitahaṃsadhenuyo,",
  "anya-e1208n:6079": "Pañcamattasatanāriyo’bhavuṃ",
  "anya-e1208n:6080": "Pacchato gahitapuṇṇapātiyo; ()",
  "anya-e1208n:6081": "5.",
  "anya-e1208n:6082": "Setavatthasunivatthapāruto",
  "anya-e1208n:6083": "Pañcaseṭṭhisatamattasevito,",
  "anya-e1208n:6084": "Lokanāyaka manāthapiṇḍiko",
  "anya-e1208n:6085": "Seṭṭhi pītierito tamanvagā; ()",
  "anya-e1208n:6086": "6.",
  "anya-e1208n:6087": "Nīlapītapabhūtīhi mārajī",
  "anya-e1208n:6088": "Deharaṃsivisarehi jotayaṃ,",
  "anya-e1208n:6089": "Añjasaṃ sahacarācaraṃ bhuvi",
  "anya-e1208n:6090": "Jaṅgamo kanakabhūdharoriva; ()",
  "anya-e1208n:6091": "7.",
  "anya-e1208n:6092": "Maggadesakajanassa piṭṭhito",
  "anya-e1208n:6093": "Bhikkhusaṅghaparivārito yahiṃ,",
  "anya-e1208n:6094": "Jetanāmavanamotarī tahiṃ",
  "anya-e1208n:6095": "Lokalocananipīyamānako; ()",
  "anya-e1208n:6096": "8.",
  "anya-e1208n:6097": "Pucchitassa paṭipajjanakkamaṃ",
  "anya-e1208n:6098": "Tāya jetavanapujanāya so,",
  "anya-e1208n:6099": "Dehi buddhapamukhe tapovanaṃ",
  "anya-e1208n:6100": "Bhikkhusaṅghavisaye’ti pabruvi; ()",
  "anya-e1208n:6101": "9.",
  "anya-e1208n:6102": "Dammi buddhapamukhe tapovanaṃ",
  "anya-e1208n:6103": "Bhikkhusaṅghavisaye’ti bhindiya’",
  "anya-e1208n:6104": "Byappathaṃ thiramanāthapiṇḍiko",
  "anya-e1208n:6105": "Seṭṭhi dhotakarapaṅakkajoka sadā; ()",
  "anya-e1208n:6106": "10.",
  "anya-e1208n:6107": "Jālalakkhaṇavicitrakomaḷa-",
  "anya-e1208n:6108": "Pāṇipallavatalesu satthuto,",
  "anya-e1208n:6109": "Dakkhiṇodakamadāsi kañcana-",
  "anya-e1208n:6110": "Kuṇḍikāya surabhippavāsitaṃ; ()",
  "anya-e1208n:6111": "11.",
  "anya-e1208n:6112": "Sitamuṇhamanilātapaṃ paṭi-",
  "anya-e1208n:6113": "Hanti ḍaṃsamakase siriṃsape,",
  "anya-e1208n:6114": "Svā’numodanamakā jino paṭi-",
  "anya-e1208n:6115": "Ggayha jetavanamevamādinā; ()",
  "anya-e1208n:6116": "12.",
  "anya-e1208n:6117": "So sudattavisuto samāpayi",
  "anya-e1208n:6118": "Vatrabhūpamapabhūvibhūsaṇo,",
  "anya-e1208n:6119": "Seṭṭhi jetavanapūjanāmahaṃ",
  "anya-e1208n:6120": "Cattakoṭidhanasañcayo sadā; ()",
  "anya-e1208n:6121": "13.",
  "anya-e1208n:6122": "Indirāya suramandiropamā",
  "anya-e1208n:6123": "Candanāgarusugandhabandhurā,",
  "anya-e1208n:6124": "Tatra gandhakuṭi bhāti medinī-",
  "anya-e1208n:6125": "Sundarisirasi sekharo yathā; ()",
  "anya-e1208n:6126": "14.",
  "anya-e1208n:6127": "Tāya gandhakuṭiyā’dhirohiṇī",
  "anya-e1208n:6128": "Dhammarājacaraṇindirā’dharā,",
  "anya-e1208n:6129": "Saggamokkhabhavanappavesani-",
  "anya-e1208n:6130": "Sseṇipaddhatirivā’ti nomati; ()",
  "anya-e1208n:6131": "15.",
  "anya-e1208n:6132": "Tabbihāraparito sudhāmaṇi-",
  "anya-e1208n:6133": "Baddhamāvaraṇacakka māhare,",
  "anya-e1208n:6134": "Satthu kittisirikhīrasāgaru-",
  "anya-e1208n:6135": "Tatuṅgavīcivalayassiriṃ sadā; ()",
  "anya-e1208n:6136": "16.",
  "anya-e1208n:6137": "Tabbihārapariveṇamosadhi-",
  "anya-e1208n:6138": "Tārakādhavalavāḷukākulaṃ,",
  "anya-e1208n:6139": "Vyākaroti jinakundabandhuno",
  "anya-e1208n:6140": "Saṅgamena saradambarassiriṃ; ()",
  "anya-e1208n:6141": "17.",
  "anya-e1208n:6142": "Tattharattamaṇiketusaṃhatī-",
  "anya-e1208n:6143": "Raṃsibhinnatimirambare na kiṃ,",
  "anya-e1208n:6144": "Kovidehi ravicanda tārakā",
  "anya-e1208n:6145": "Jotiriṅgananibhā’ti vuccare; ()",
  "anya-e1208n:6146": "18.",
  "anya-e1208n:6147": "Bhāti phullavanarājilakkhiyā",
  "anya-e1208n:6148": "Rattakambalamivā’hisanthataṃ,",
  "anya-e1208n:6149": "Caccaraṃ caraṇasampaṭicchane",
  "anya-e1208n:6150": "Satthuno kusumareṇu nibbharaṃ; ()",
  "anya-e1208n:6151": "19.",
  "anya-e1208n:6152": "Bhiṅgapantimaṇitantusibbitaṃ",
  "anya-e1208n:6153": "Mandamārutatharussitaṃ tahiṃ,",
  "anya-e1208n:6154": "Pupphareṇupaṭalabbitāna mā-",
  "anya-e1208n:6155": "Bhātisatthu’pari vāritātapaṃ; ()",
  "anya-e1208n:6156": "20.",
  "anya-e1208n:6157": "Rājarukkhakaṇikārasākhino",
  "anya-e1208n:6158": "Phullitā parisamantato tahiṃ,",
  "anya-e1208n:6159": "Satthu dhammasavaṇena dissare",
  "anya-e1208n:6160": "Cīvarāni’va nivatthapārutā; ()",
  "anya-e1208n:6161": "21.",
  "anya-e1208n:6162": "Uggatā’likuladhūmakajjalā",
  "anya-e1208n:6163": "Nibbikāsakalikāsikhāvalī,",
  "anya-e1208n:6164": "Campakadadumapadīpasākhino",
  "anya-e1208n:6165": "Ujjalanti satavaṇṭavattikā; ()",
  "anya-e1208n:6166": "22.",
  "anya-e1208n:6167": "Jhāyataṃ kamadhuradhammabhārati-",
  "anya-e1208n:6168": "Nijjharehi sikharidari tahiṃ,",
  "anya-e1208n:6169": "Sammavegaparisositā da’pi",
  "anya-e1208n:6170": "Kiṃ navūpasamayanti sādhavo; ()",
  "anya-e1208n:6171": "23.",
  "anya-e1208n:6172": "Kujitālikulakokilā tahiṃ",
  "anya-e1208n:6173": "Phullitaggasahakārasākhino,",
  "anya-e1208n:6174": "Tibbarāgacarite’pi mūlage",
  "anya-e1208n:6175": "Bhāvanāsu naramāpayanti kiṃ; ()",
  "anya-e1208n:6176": "24.",
  "anya-e1208n:6177": "Lājapañcamakapupphasanthataṃ",
  "anya-e1208n:6178": "Tantapovanapavesanañjasaṃ,",
  "anya-e1208n:6179": "Vītarāgacaraṇaṅkasajjitaṃ",
  "anya-e1208n:6180": "Saggamaggamapahāsate sadā; ()",
  "anya-e1208n:6181": "25.",
  "anya-e1208n:6182": "Nārivāmacaraṇāturā’pi ye",
  "anya-e1208n:6183": "Saṅgamena vigataṅgaṇaṅginaṃ",
  "anya-e1208n:6184": "Lomahaṃsajanite’va pītiyā;",
  "anya-e1208n:6185": "Tatra’sokatarurāji rājate, ()",
  "anya-e1208n:6186": "26.",
  "anya-e1208n:6187": "Kiṃsukādikusumehi bhāsuraṃ",
  "anya-e1208n:6188": "Taṃ tapovana manālayālayaṃ,",
  "anya-e1208n:6189": "Tesa muggatapatejasā bhusaṃ",
  "anya-e1208n:6190": "Aggipajjalitameva dissate; ()",
  "anya-e1208n:6191": "27.",
  "anya-e1208n:6192": "Uddhavaṇṭagaḷitehi phullase-",
  "anya-e1208n:6193": "Phālikākuḍumalehi sālinī,",
  "anya-e1208n:6194": "Mālakā rajatavedikā kaviya",
  "anya-e1208n:6195": "Vidadumehi khavitā virājate; ()",
  "anya-e1208n:6196": "28.",
  "anya-e1208n:6197": "Pīta cuta makaranda bindavo",
  "anya-e1208n:6198": "Tatra kīrakaravikasārikā,",
  "anya-e1208n:6199": "Kiṃka haranti madhuraṃ ravantipi",
  "anya-e1208n:6200": "Mañjubhāṇīmunibhāratissiriṃ; ()",
  "anya-e1208n:6201": "29.",
  "anya-e1208n:6202": "Hemakūṭamakuṭehi nijjhara-",
  "anya-e1208n:6203": "Bhārabhāsurataṭo’rapīvarā,",
  "anya-e1208n:6204": "Bhuribhuridharabhubhujā tahiṃ",
  "anya-e1208n:6205": "Cumbare jinasuta’ṅghipaṅkaje; ()",
  "anya-e1208n:6206": "30.",
  "anya-e1208n:6207": "Cārucañcupuṭatuṅgacucukā",
  "anya-e1208n:6208": "Cakkavākakucamaṇḍalā tahiṃ,",
  "anya-e1208n:6209": "Nīlikākacakalāpasālinī",
  "anya-e1208n:6210": "Nīlanīrajavilolalocanā; ()",
  "anya-e1208n:6211": "31.",
  "anya-e1208n:6212": "Seṇibaddhakalahaṃsamekhalā-",
  "anya-e1208n:6213": "Dāmabhārataṭapīnasoṇinī,",
  "anya-e1208n:6214": "Bhiṅgacakkaratanaṅgadāvalī",
  "anya-e1208n:6215": "Bhaṅgavīcikaṇahārabhāsurā; ()",
  "anya-e1208n:6216": "32.",
  "anya-e1208n:6217": "Kaṇṇikāgaḷitakañjakesara-",
  "anya-e1208n:6218": "Piñjarambuvimalambarā subhā,",
  "anya-e1208n:6219": "Gandhavāhasukhaphassadā siri-",
  "anya-e1208n:6220": "Mandirā kumudamandahāsinī; ()",
  "anya-e1208n:6221": "33.",
  "anya-e1208n:6222": "Kesarāliradanā sarojinī-",
  "anya-e1208n:6223": "Kāminī vikacapaṅkajānanā,",
  "anya-e1208n:6224": "Vītasabbadarathehi sevitā",
  "anya-e1208n:6225": "Dibbapokkharaṇiyo najenatikiṃ; ()",
  "anya-e1208n:6226": "34.",
  "anya-e1208n:6227": "Muddikāpabhutivallivellita-",
  "anya-e1208n:6228": "Jiṇṇacīvarakuṭīhi jhāyataṃ,",
  "anya-e1208n:6229": "Piñchāsāritasikhaṇḍimaṇḍalā-",
  "anya-e1208n:6230": "Khaṇḍataṇḍavasumaṇḍitaṃ vanaṃ; ()",
  "anya-e1208n:6231": "35.",
  "anya-e1208n:6232": "Satthu kasāvakasatehi bhāvanā-",
  "anya-e1208n:6233": "Sattibhinnatimisāti katthaci,",
  "anya-e1208n:6234": "Dissare niracakāsato tahiṃ",
  "anya-e1208n:6235": "Gabbharo’darasamosarāni’va; ()",
  "anya-e1208n:6236": "36.",
  "anya-e1208n:6237": "Kālakā dhutapisaṅgavāladhī",
  "anya-e1208n:6238": "Māḷakesu kalaviṅkasāḷikā,",
  "anya-e1208n:6239": "Bhattasitthamanubhūya nibbhayā",
  "anya-e1208n:6240": "Dhammarāvamanukūjare tahiṃ; ()",
  "anya-e1208n:6241": "37.",
  "anya-e1208n:6242": "Vitamaccubhayabhantalocanaṃ",
  "anya-e1208n:6243": "Ālavālajalapānadohaḷaṃ,",
  "anya-e1208n:6244": "Satthu mañjusarapāsaniccalaṃ",
  "anya-e1208n:6245": "Dissate hariṇamaṇḍalaṃ tahiṃ; ()",
  "anya-e1208n:6246": "38.",
  "anya-e1208n:6247": "Hatthavellitalatāhi vāraṇā",
  "anya-e1208n:6248": "Vānarāca maṇivijanīhi’va,",
  "anya-e1208n:6249": "Vijayanti bhavatāpabhīruke",
  "anya-e1208n:6250": "Rukkhamūlagatajhāyino tahiṃ; ()",
  "anya-e1208n:6251": "39.",
  "anya-e1208n:6252": "Meghavaṇṇavanarājirājinī",
  "anya-e1208n:6253": "Kandamūlaphalabhojanehi sā,",
  "anya-e1208n:6254": "Dānapāramirate’va pīṇaye",
  "anya-e1208n:6255": "Bhikkhūsaṅghasahitaṃ tathāgataṃ; ()",
  "anya-e1208n:6256": "40.",
  "anya-e1208n:6257": "Dhammamaṇḍapavitānamuddhati",
  "anya-e1208n:6258": "Lambamānamaṇibubbulodare,",
  "anya-e1208n:6259": "Niccapajjalitavijjurājiyo",
  "anya-e1208n:6260": "Bhanti nijjitaravindutārakā; ()",
  "anya-e1208n:6261": "41.",
  "anya-e1208n:6262": "Rukkhakoṭarakulāvakodare",
  "anya-e1208n:6263": "Kujitehi sakuṇehi taṃvanaṃ,",
  "anya-e1208n:6264": "Jeti saṅkhaghaṇavaṃsavallakī-",
  "anya-e1208n:6265": "Rāvasārasuraraṅgabhusiriṃ; ()",
  "anya-e1208n:6266": "42.",
  "anya-e1208n:6267": "Indanīlamaṇitoraṇippabhā-",
  "anya-e1208n:6268": "Bhinditabbatimiropamaṃ tahiṃ,",
  "anya-e1208n:6269": "Candacaṇḍakaramaṇḍaladvayaṃ",
  "anya-e1208n:6270": "Vindateva asurindavibbhamaṃ; ()",
  "anya-e1208n:6271": "43.",
  "anya-e1208n:6272": "Khīrasāgarataraṅgapaṇḍarā",
  "anya-e1208n:6273": "Nekacaṅkamanamālakā tahiṃ,",
  "anya-e1208n:6274": "Phuṭṭhacārucaraṇindirā bhusaṃ",
  "anya-e1208n:6275": "Bhanti jhānapasutāna massame; ()",
  "anya-e1208n:6276": "44.",
  "anya-e1208n:6277": "Bhāvanāya pavanāni pāvanā",
  "anya-e1208n:6278": "Desanāya rasanā vibhūsanā,",
  "anya-e1208n:6279": "Sevakā danavakā sasāvakā",
  "anya-e1208n:6280": "Mānayantī kavikanayaṃ sukhānayaṃ; () (Yamakabandhanaṃ;)",
  "anya-e1208n:6281": "45.",
  "anya-e1208n:6282": "Kīcakā tyanilakūja kīcakā",
  "anya-e1208n:6283": "Vācakā rivagaṇassa vā cakā,",
  "anya-e1208n:6284": "Mocakā navaphalassa mocakā",
  "anya-e1208n:6285": "Mecakā camaṇithambha mecakā; () (Yamakabandhanaṃ;)",
  "anya-e1208n:6286": "46.",
  "anya-e1208n:6287": "Kūjitā’li bhajitā’parākajitā",
  "anya-e1208n:6288": "Rājitā’lakajitā hi pūjitā,",
  "anya-e1208n:6289": "Gāravā’kararavāyakeravā",
  "anya-e1208n:6290": "Keravākararavā sagāravā; () (Yamakabandhanaṃ;)",
  "anya-e1208n:6291": "47.",
  "anya-e1208n:6292": "Ketakī kusumahantacātakī",
  "anya-e1208n:6293": "Ambare ṇukaṇikā’valambare,",
  "anya-e1208n:6294": "Vuñcitā utuniyāmayañjitā",
  "anya-e1208n:6295": "Rāmabhumi paramābhirāmabhū; () (Yamakabandhanaṃ;)",
  "anya-e1208n:6296": "48.",
  "anya-e1208n:6297": "Tāsadā havisadāna māsadā",
  "anya-e1208n:6298": "Yo sadātiya sadā kama taṃ sadā,",
  "anya-e1208n:6299": "So tamo dahatamo hi tattamo",
  "anya-e1208n:6300": "Vītamo muhatamo hī gotamo; () (Yamakabandhanaṃ;)",
  "anya-e1208n:6301": "49.",
  "anya-e1208n:6302": "Sālakā nanavilāsapā latā",
  "anya-e1208n:6303": "Mālakā valisubhāsamā lakā,",
  "anya-e1208n:6304": "Māḷakā valisubhāsamā lakā",
  "anya-e1208n:6305": "Sāḷakā nanavilāsapā lakā; () (Yamakabandhanaṃ)",
  "anya-e1208n:6306": "50.",
  "anya-e1208n:6307": "Vāneva jāto vijito vaneva",
  "anya-e1208n:6308": "Jinova’nejo kavanajānano no,",
  "anya-e1208n:6309": "Netā vinetā vijanānu vāte",
  "anya-e1208n:6310": "Vanī janaṃ jetavane vinento; () (Caturakkharika citta yamakaṃ;)",
  "anya-e1208n:6311": "Iti medhānandābhidhānanayatinā viracite sakalakavijana hadayānandadānanidāne jinavaṃsadīpe santike nidāne jetavana vihārālaṅkāra paridīpo sattarasamo saggo.",
  "anya-e1208n:6312": "1.",
  "anya-e1208n:6313": "Bhuvika yassa jinassa tādino",
  "anya-e1208n:6314": "Vidurānaṃ mukharaṅgamandire,",
  "anya-e1208n:6315": "Arahādi guṇāti sundarī)",
  "anya-e1208n:6316": "Lasate kitti vilāsa sundarī; ()",
  "anya-e1208n:6317": "Migadāyatapovane isi-patane gotama gotta ketuso,",
  "anya-e1208n:6318": "Narasārathi vassa mādimaṃ",
  "anya-e1208n:6319": "Vasi bārāṇasirājadhāniyaṃ; ()",
  "anya-e1208n:6320": "3.",
  "anya-e1208n:6321": "Puna veḷuvane vināyako",
  "anya-e1208n:6322": "Nagare rājagahe giribbaje,",
  "anya-e1208n:6323": "Dutiyaṃ tatiyaṃ catutthakaṃ",
  "anya-e1208n:6324": "Avasi vassamanuddayāparo; ()",
  "anya-e1208n:6325": "4.",
  "anya-e1208n:6326": "Muni pañcamavassa mindirā-",
  "anya-e1208n:6327": "Layavesāli puraṃ mahāvane,",
  "anya-e1208n:6328": "Pavihāsi puraṅgapīvaraṃ",
  "anya-e1208n:6329": "Upanissāya yatheva kesari; ()",
  "anya-e1208n:6330": "5.",
  "anya-e1208n:6331": "Timirāpaharo’sadhīlatā-",
  "anya-e1208n:6332": "Jalite sītala nijjharākule,",
  "anya-e1208n:6333": "Munichaṭṭhamanālayo sukhaṃ",
  "anya-e1208n:6334": "Vasi vassaṃ puthumaṅkulācale; ()",
  "anya-e1208n:6335": "6.",
  "anya-e1208n:6336": "Tidasālayago sudubbudhaṃ",
  "anya-e1208n:6337": "Abhidhammaṃ kathayaṃ silāsane,",
  "anya-e1208n:6338": "Sunisajja savītināmayī",
  "anya-e1208n:6339": "Sugato sattamavassa manvahaṃ; ()",
  "anya-e1208n:6340": "7.",
  "anya-e1208n:6341": "Haricandanagandhapāvana-",
  "anya-e1208n:6342": "Pavane bhesakalābhidhe vane,",
  "anya-e1208n:6343": "Sanarāmara lokanāyako",
  "anya-e1208n:6344": "Munināgo vasi vassamaṭṭhamaṃ; ()",
  "anya-e1208n:6345": "8.",
  "anya-e1208n:6346": "Madhurassarabhāṇi ghosita-",
  "anya-e1208n:6347": "Visute ghosita seṭṭhikārite,",
  "anya-e1208n:6348": "Navamaṃ vasi vassamassame",
  "anya-e1208n:6349": "Varakosambi pure munissaro; ()",
  "anya-e1208n:6350": "9.",
  "anya-e1208n:6351": "Munikesari pārileyyaka-",
  "anya-e1208n:6352": "Karinājīvitadānato bhato,",
  "anya-e1208n:6353": "Dasamaṃ vasi pārileyyake",
  "anya-e1208n:6354": "Vanasaṇḍe tarusaṇḍamaṇḍite; ()",
  "anya-e1208n:6355": "10.",
  "anya-e1208n:6356": "Varadhammasudhārasena sa-",
  "anya-e1208n:6357": "Jjana mekādasamaṃ samaṃ jino,",
  "anya-e1208n:6358": "Dvijagāmavare’bhipīṇayaṃ",
  "anya-e1208n:6359": "Vasi nāḷāvidite nirālayo; ()",
  "anya-e1208n:6360": "11.",
  "anya-e1208n:6361": "Dharaṇīsuragāma māsadā",
  "anya-e1208n:6362": "Punaverañja maniñjano jino,",
  "anya-e1208n:6363": "Pucimandadumindamūlago",
  "anya-e1208n:6364": "Asamo bārasamaṃ samaṃ vasī; ()",
  "anya-e1208n:6365": "12.",
  "anya-e1208n:6366": "Vikacappalacārulocano",
  "anya-e1208n:6367": "Munirājā vajirācalācalo,",
  "anya-e1208n:6368": "Sikharākulacāliyācale",
  "anya-e1208n:6369": "Avasī teḷasamaṃ guṇālayo; ()",
  "anya-e1208n:6370": "13.",
  "anya-e1208n:6371": "Salilāsayasītale mudu-",
  "anya-e1208n:6372": "Pavane jetavane tapovane,",
  "anya-e1208n:6373": "Vasi cuddasamaṃ samaṃ mahā-",
  "anya-e1208n:6374": "Samaṇo assamaṇā’pasādano; ()",
  "anya-e1208n:6375": "14.",
  "anya-e1208n:6376": "Kapilavhayarājadhāniyā",
  "anya-e1208n:6377": "Avidure nararāhaseyyake,",
  "anya-e1208n:6378": "Pavihāsi tipañcamaṃ samaṃ",
  "anya-e1208n:6379": "Muni nigrodhatapovane subhe; ()",
  "anya-e1208n:6380": "15.",
  "anya-e1208n:6381": "Khara mālavakañca rakkhasaṃ",
  "anya-e1208n:6382": "Damayaṃ bhūdhara pīvarodaraṃ,",
  "anya-e1208n:6383": "Rucirālavirājadhāniyaṃ",
  "anya-e1208n:6384": "Viharī soḷasamaṃ samaṃ jino; ()",
  "anya-e1208n:6385": "16.",
  "anya-e1208n:6386": "Puna veḷuvanaṃ tapovanaṃ",
  "anya-e1208n:6387": "Upanissāya giribbajaṃ puraṃ,",
  "anya-e1208n:6388": "Dasa sattama vassa māvasī",
  "anya-e1208n:6389": "Munisīho hatamāravāraṇo; ()",
  "anya-e1208n:6390": "17.",
  "anya-e1208n:6391": "Bhavadukkharujāhi mocayaṃ",
  "anya-e1208n:6392": "Janataṃ dhammakathā’gadena so,",
  "anya-e1208n:6393": "Vasi cāliyapabbatālaye",
  "anya-e1208n:6394": "Jinavejjācariyo dasaṭṭhamaṃ; ()",
  "anya-e1208n:6395": "18.",
  "anya-e1208n:6396": "Tadanantaravassa muggadhi",
  "anya-e1208n:6397": "Vipule cāliyapakabbate’va so,",
  "anya-e1208n:6398": "Vasi vīsatimaṃ giribbaje",
  "anya-e1208n:6399": "Nagare veḷuvane tapovane; ()",
  "anya-e1208n:6400": "19.",
  "anya-e1208n:6401": "Anibaddhavihārato iti",
  "anya-e1208n:6402": "Viharanto bhagavā tahiṃtahiṃ",
  "anya-e1208n:6403": "Maṇijotiraso’va kāmado",
  "anya-e1208n:6404": "Sarade vīsati vītināmayī; ()",
  "anya-e1208n:6405": "20.",
  "anya-e1208n:6406": "Muni jetavane tapovane",
  "anya-e1208n:6407": "Bhavane cā’pi migāramātuyā,",
  "anya-e1208n:6408": "Mahite vasi pañcavīsati-",
  "anya-e1208n:6409": "Mitavassāni tibaddhavāsago; ()",
  "anya-e1208n:6410": "21.",
  "anya-e1208n:6411": "Anibaddhanibaddhavāsato",
  "anya-e1208n:6412": "Vasato tassa sato tahiṃ tahiṃ,",
  "anya-e1208n:6413": "Nanu vijjati kiccapañcakaṃ",
  "anya-e1208n:6414": "Katakiccassa kathananuvāsaraṃ; ()",
  "anya-e1208n:6415": "22.",
  "anya-e1208n:6416": "Aruṇuggamane samuṭṭhito",
  "anya-e1208n:6417": "Tadupaṭṭhākajanassa’nuggahaṃ,",
  "anya-e1208n:6418": "Munirānanapādadhovanaṃ",
  "anya-e1208n:6419": "Pavidhāyā’khilakicca mattano; ()",
  "anya-e1208n:6420": "23.",
  "anya-e1208n:6421": "Sunisajja susajjitā’sane",
  "anya-e1208n:6422": "Sapadānācaraṇāya yāvatā,",
  "anya-e1208n:6423": "Samayo samayaññu vindati",
  "anya-e1208n:6424": "Naciraṃ jhānasukhaṃ rahogato; ()",
  "anya-e1208n:6425": "24.",
  "anya-e1208n:6426": "Paribandhiya tāyabandhanaṃ",
  "anya-e1208n:6427": "Sunivatthantaravāsako’pari,",
  "anya-e1208n:6428": "Arahaddhajachāditaṅgimā",
  "anya-e1208n:6429": "Maṇivaṇṇopalapatta mubbahaṃ; ()",
  "anya-e1208n:6430": "25.",
  "anya-e1208n:6431": "Abhisaṅkhatapuññasattiyā",
  "anya-e1208n:6432": "Vivaṭadvāravihāragabbhato,",
  "anya-e1208n:6433": "Girigabbharato’va kesarī",
  "anya-e1208n:6434": "Bahinikkhamma kadāci ekako, ()",
  "anya-e1208n:6435": "26.",
  "anya-e1208n:6436": "Valayikatatārakāvalī",
  "anya-e1208n:6437": "Navacandoriva vāridodarā,",
  "anya-e1208n:6438": "Yatisaṅghapurakkhato tato",
  "anya-e1208n:6439": "Bahi nikkhamma kadāci so muni; ()",
  "anya-e1208n:6440": "27.",
  "anya-e1208n:6441": "Pakatīgatiyā’pi bhikkhituṃ",
  "anya-e1208n:6442": "Gatiyā sappaṭihāriyā’yapi,",
  "anya-e1208n:6443": "Yugamattadaso samācare",
  "anya-e1208n:6444": "Nigamaggāmapurīsu katthaci; ()",
  "anya-e1208n:6445": "28.",
  "anya-e1208n:6446": "Carato varapāṭihāriyaṃ",
  "anya-e1208n:6447": "Samadhiṭṭhāya kadāci bhikkhituṃ,",
  "anya-e1208n:6448": "Vimalīkurute mahītalaṃ",
  "anya-e1208n:6449": "Purato mandasugandhamāruto; ()",
  "anya-e1208n:6450": "29.",
  "anya-e1208n:6451": "Purato’pasamenti dhūliyo",
  "anya-e1208n:6452": "Carato cārutarañjase sire,",
  "anya-e1208n:6453": "Vilasanti vitāna vibbhamā",
  "anya-e1208n:6454": "Navameghā phusitāni muñcare; ()",
  "anya-e1208n:6455": "30.",
  "anya-e1208n:6456": "Kusumāni samīraṇā’pare",
  "anya-e1208n:6457": "Vipinenā’hariyo’kirantipi,",
  "anya-e1208n:6458": "Nijapādatalaṃ’va bhūtalaṃ",
  "anya-e1208n:6459": "Samataṃ yāti pathe padappite; ()",
  "anya-e1208n:6460": "31.",
  "anya-e1208n:6461": "Mudukā sukhaphassadā mahī-",
  "anya-e1208n:6462": "Vanitā tappadasaṅakgame’kadā,",
  "anya-e1208n:6463": "Kamalānipi cumbare’kadā",
  "anya-e1208n:6464": "Pathaviṃ bhejja tadaṅghīpaṅkaje; ()",
  "anya-e1208n:6465": "32.",
  "anya-e1208n:6466": "Caraṇakkamitā’ravindaja-",
  "anya-e1208n:6467": "Makarandā’ti sugandhabandhurā,",
  "anya-e1208n:6468": "Jinagandhagajinda māsiraṃ",
  "anya-e1208n:6469": "Parivāsenti samokirantipi; ()",
  "anya-e1208n:6470": "33.",
  "anya-e1208n:6471": "Makarandapabandhavibbhamaṃ",
  "anya-e1208n:6472": "Juti sindhūravicuṇṇabandhurā,",
  "anya-e1208n:6473": "Abhibhūya supiñjarāyate",
  "anya-e1208n:6474": "Carato lokamimaṃ carācaraṃ; ()",
  "anya-e1208n:6475": "34.",
  "anya-e1208n:6476": "Kalahaṃsa mayūrasārikā",
  "anya-e1208n:6477": "Karavīkā’pi sakaṃsakaṃ ravaṃ,",
  "anya-e1208n:6478": "Dvipadā’pi catuppadā’pare",
  "anya-e1208n:6479": "Vajato tassa napūjayanti kiṃ; ()",
  "anya-e1208n:6480": "35.",
  "anya-e1208n:6481": "Turiyāni vibhūsaṇāni’pi",
  "anya-e1208n:6482": "Sayamevā’bhiravanti taṅkhaṇe,",
  "anya-e1208n:6483": "Tamudikkhiya pāṭihāriyaṃ",
  "anya-e1208n:6484": "Sugate koka hi nasampasīdati; ()",
  "anya-e1208n:6485": "36.",
  "anya-e1208n:6486": "Vividhabbhutapāṭihāriya-",
  "anya-e1208n:6487": "Katasaññāya mahājano jino,",
  "anya-e1208n:6488": "Janayaṃ janatāya’nuddayaṃ",
  "anya-e1208n:6489": "Idhapiṇḍatthamupāgato iti; ()",
  "anya-e1208n:6490": "37.",
  "anya-e1208n:6491": "Kusumādiyamākulañjalī",
  "anya-e1208n:6492": "Sadaneha’ntaravithi motare,",
  "anya-e1208n:6493": "Jinaraṃsi pabandha kambala-",
  "anya-e1208n:6494": "Satasañchanna vivaṇṇaviggahā; ()",
  "anya-e1208n:6495": "38.",
  "anya-e1208n:6496": "Janatā nakharālidīdhiti-",
  "anya-e1208n:6497": "Nikarākāsanadīnimujjitā,",
  "anya-e1208n:6498": "Abhivandati vandanārahaṃ",
  "anya-e1208n:6499": "Munino pādayugaṃ pamoditā; ()",
  "anya-e1208n:6500": "39.",
  "anya-e1208n:6501": "Dasavisativā mahājano",
  "anya-e1208n:6502": "Jinapāmokkhayatī satampivā,",
  "anya-e1208n:6503": "Abhiyācati detha noiti",
  "anya-e1208n:6504": "Bhagavantaṃ vibhavānurūpato; ()",
  "anya-e1208n:6505": "40.",
  "anya-e1208n:6506": "Adhivāsanamassa jāniya",
  "anya-e1208n:6507": "Janatā’dāya jinassa hatthato,",
  "anya-e1208n:6508": "Tamadhiṭṭhitapatta mindirā-",
  "anya-e1208n:6509": "Sadanaṃ dānagharaṃ pavesaye; ()",
  "anya-e1208n:6510": "41.",
  "anya-e1208n:6511": "Catujātikagandhabhāvite",
  "anya-e1208n:6512": "Bhuvi paññattavarāsanopari,",
  "anya-e1208n:6513": "Ahatāhatavatthajātite",
  "anya-e1208n:6514": "Sunisinnaṃ sugataṃ sasāvakaṃ; ()",
  "anya-e1208n:6515": "42.",
  "anya-e1208n:6516": "Paṭiyattapaṇītabhojana-",
  "anya-e1208n:6517": "Vikatīhe’va sahatthapaṅkajā,",
  "anya-e1208n:6518": "Abhitappayate mahājano",
  "anya-e1208n:6519": "Patimāneti ca cīvarādinā; ()",
  "anya-e1208n:6520": "43.",
  "anya-e1208n:6521": "Saraṇāgamane’pi pañcayu",
  "anya-e1208n:6522": "Adhisīlesu patiṭṭhahanti ye,",
  "anya-e1208n:6523": "Catumaggaphalesu katthavi",
  "anya-e1208n:6524": "Tadabhiññā’nusayāsayādito; ()",
  "anya-e1208n:6525": "44.",
  "anya-e1208n:6526": "Bhagavā katabhattakiccavā",
  "anya-e1208n:6527": "Anurūpāya kathāya dhammiyā,",
  "anya-e1208n:6528": "Ravibandhu vineyya bandhunaṃ",
  "anya-e1208n:6529": "Hadayambhojavanaṃ pabodhaye; ()",
  "anya-e1208n:6530": "45.",
  "anya-e1208n:6531": "Harimerugiri’va jaṅgamo",
  "anya-e1208n:6532": "Parinaddhindasarāsanāvalī,",
  "anya-e1208n:6533": "Visate satapuññalakkhaṇo",
  "anya-e1208n:6534": "Muniru’ṭṭhāya vihāramāsanā; ()",
  "anya-e1208n:6535": "46.",
  "anya-e1208n:6536": "Varamaṇḍalamāḷake tahiṃ",
  "anya-e1208n:6537": "Muni paññattamahārahāsane,",
  "anya-e1208n:6538": "Khaṇamāgamayaṃ nisidati",
  "anya-e1208n:6539": "Yaminaṃ bhojanakiccasādhanaṃ; ()",
  "anya-e1208n:6540": "47.",
  "anya-e1208n:6541": "Maṇivammasuvammitā viya",
  "anya-e1208n:6542": "Karino pārutapaṃsukūlikā,",
  "anya-e1208n:6543": "Yatayo yatirājayūthapaṃ",
  "anya-e1208n:6544": "Parivārenti upecca taṅkhaṇe; ()",
  "anya-e1208n:6545": "48.",
  "anya-e1208n:6546": "Samayaṃ samayaññuno tato",
  "anya-e1208n:6547": "Tadupaṭṭhākavaro nivedaye,",
  "anya-e1208n:6548": "Jinagandhagajo suvāsitaṃ",
  "anya-e1208n:6549": "Visate gandhakuṭiṃ sugandhinā; () (Purebhattakiccaṃ)",
  "anya-e1208n:6550": "49.",
  "anya-e1208n:6551": "Athagandhakuṭīmukhe jino",
  "anya-e1208n:6552": "Virajo pādarajo nacatthipi,",
  "anya-e1208n:6553": "Paridhotapadāni nikkhipaṃ",
  "anya-e1208n:6554": "Maṇisopāṇatale khaṇaṃ ṭhito; ()",
  "anya-e1208n:6555": "50.",
  "anya-e1208n:6556": "Udayo’pi jinassa dullabho",
  "anya-e1208n:6557": "Khaṇasampattisamiddhi dullabhā,",
  "anya-e1208n:6558": "Manujesu’papatti dullabhā",
  "anya-e1208n:6559": "Jinadhammassavaṇampi dullabhaṃ; ()",
  "anya-e1208n:6560": "51.",
  "anya-e1208n:6561": "Samaṇatta mape’ttha dullabhaṃ",
  "anya-e1208n:6562": "Tividhaṃ sāsana mappamādato,",
  "anya-e1208n:6563": "Yatayo’vadatā’nusāsati",
  "anya-e1208n:6564": "Abhisampādayathā’ti bhikkhave; ()",
  "anya-e1208n:6565": "52.",
  "anya-e1208n:6566": "Abhivandiya keci bhikkhavo",
  "anya-e1208n:6567": "Bhagavantaṃtaka paṭipattipūrakā,",
  "anya-e1208n:6568": "Atha sampaṭipādanakkamaṃ",
  "anya-e1208n:6569": "Paṭipucchantivipassanādisu; ()",
  "anya-e1208n:6570": "53.",
  "anya-e1208n:6571": "Padadāti vipassanādisu",
  "anya-e1208n:6572": "Muni tesaṃ cariyānurūpikaṃ,",
  "anya-e1208n:6573": "Paṭigaṇhiya satthusāsanaṃ",
  "anya-e1208n:6574": "Maṇidāmaṃ viya makaṇḍanatthiko; ()",
  "anya-e1208n:6575": "54.",
  "anya-e1208n:6576": "Pavidhāya jinaṃ padakkhiṇaṃ",
  "anya-e1208n:6577": "Atha te bhattisamapakpitañjalī,",
  "anya-e1208n:6578": "Pavisanti yatī sakaṃsakaṃ",
  "anya-e1208n:6579": "Vasatiṃ santanivātavuttino; ()",
  "anya-e1208n:6580": "55.",
  "anya-e1208n:6581": "Vatapabbatapādakandara-",
  "anya-e1208n:6582": "Pabhūtīsva’ññataraṃka padhānikā,",
  "anya-e1208n:6583": "Pavisanti surāsuroraga-",
  "anya-e1208n:6584": "Garuḷānaṃ bhavanesucā’pare; ()",
  "anya-e1208n:6585": "56.",
  "anya-e1208n:6586": "Atha gandhakuṭiṃ yadicchati",
  "anya-e1208n:6587": "Pavisitvā pavivekakāmavā,",
  "anya-e1208n:6588": "Muni dakkhiṇapassato sato",
  "anya-e1208n:6589": "Sayanaṃ kapakpayatī’sakaṃ divā; ()",
  "anya-e1208n:6590": "57.",
  "anya-e1208n:6591": "Vupasantasarirajassamo",
  "anya-e1208n:6592": "Muniru’ṭṭhāya anekakoṭiyo,",
  "anya-e1208n:6593": "Anubhūyaka samādhayo khaṇaṃ",
  "anya-e1208n:6594": "Bhuvanaṃ passati buddhacakkhunā; ()",
  "anya-e1208n:6595": "58.",
  "anya-e1208n:6596": "Samathamhi vipassanāyavā",
  "anya-e1208n:6597": "Dhuranikkhepakate tathāgate,",
  "anya-e1208n:6598": "Tahimiddhibalenu’paṭṭhito",
  "anya-e1208n:6599": "Puna vuṭṭhāpayate dayānidhi; ()",
  "anya-e1208n:6600": "59.",
  "anya-e1208n:6601": "Iti pañcasatampi sāvake",
  "anya-e1208n:6602": "Atikhippaṃ kabhagavā’nusāsiya,",
  "anya-e1208n:6603": "Padumāniva te pabodhayaṃ",
  "anya-e1208n:6604": "Nabhāsā yāti vihāra mattano; ()",
  "anya-e1208n:6605": "60.",
  "anya-e1208n:6606": "Jinasindhavapādavikkamaṃ",
  "anya-e1208n:6607": "Jinachaddantagajindakuñcanaṃ,",
  "anya-e1208n:6608": "Jinakesarasīhagajjanaṃ",
  "anya-e1208n:6609": "Abhipassāma suṇoma no iti; ()",
  "anya-e1208n:6610": "61.",
  "anya-e1208n:6611": "Vihareyya yahiṃ jino tahiṃ",
  "anya-e1208n:6612": "Aparaṇhe kusumākulañjalī,",
  "anya-e1208n:6613": "Sunivatthasupārutā bhusaṃ",
  "anya-e1208n:6614": "Muditā sannipatantikho janā; ()",
  "anya-e1208n:6615": "62.",
  "anya-e1208n:6616": "Atha dassitapāṭihāriyo",
  "anya-e1208n:6617": "Pavisatvā varadhammamaṇḍapaṃ,",
  "anya-e1208n:6618": "Sūriyova yugandharo’pari",
  "anya-e1208n:6619": "Sunisajjā’sanamatthake jino; ()",
  "anya-e1208n:6620": "63.",
  "anya-e1208n:6621": "Karavikavirāvahārinā",
  "anya-e1208n:6622": "Madhuro’dārasarena sotunaṃ,",
  "anya-e1208n:6623": "Caturā’riyasaccamīraye",
  "anya-e1208n:6624": "Anupubbāya kathāya nissitaṃ; ()",
  "anya-e1208n:6625": "64.",
  "anya-e1208n:6626": "Paṭigaṇhiya dhammamādarā",
  "anya-e1208n:6627": "Nijavohāra’nurūpagocaraṃ,",
  "anya-e1208n:6628": "Abhiyāti padakkhiṇena sā",
  "anya-e1208n:6629": "Parisātaṃ sirasā’bhivandiya; () (Pacchābhattakiccaṃ)",
  "anya-e1208n:6630": "66.",
  "anya-e1208n:6631": "Varavāraṇakumbhadāraṇo",
  "anya-e1208n:6632": "Migarājāva kudiṭṭhabhañjano,",
  "anya-e1208n:6633": "Atha niṭṭhitadhammagajjano",
  "anya-e1208n:6634": "Muniru’ṭṭhāyu’pavesanā’sanā; ()",
  "anya-e1208n:6635": "65.",
  "anya-e1208n:6636": "Kamalaṃ’va kalevaraṃ varaṃ",
  "anya-e1208n:6637": "Vimalaṃ vitarajomalaṃ jino,",
  "anya-e1208n:6638": "Avasiñcitukāmavā sace",
  "anya-e1208n:6639": "Pavisitvāna nahānakoṭṭhakaṃ; ()",
  "anya-e1208n:6640": "67.",
  "anya-e1208n:6641": "Tadūpaṭṭhitikena bhikkhunā",
  "anya-e1208n:6642": "Paṭiyattenudakena viggahe,",
  "anya-e1208n:6643": "Samitotuparissamo muhuṃ",
  "anya-e1208n:6644": "Punarāgamma nivatthacīvaro; ()",
  "anya-e1208n:6645": "68.",
  "anya-e1208n:6646": "Sunisajja sina’ssame same",
  "anya-e1208n:6647": "Pariveṇe ṭhapitāsanopari,",
  "anya-e1208n:6648": "Anubhoti muhutta mattanā",
  "anya-e1208n:6649": "Suvimutto’pi vimuttijaṃ sukhaṃ; ()",
  "anya-e1208n:6650": "69.",
  "anya-e1208n:6651": "Tadupaṭṭhitipaccupaṭṭhitā",
  "anya-e1208n:6652": "Abhinikkhammatatotatoyatī,",
  "anya-e1208n:6653": "Mahitañjalipupphamañjarī",
  "anya-e1208n:6654": "Parivārentitilokanāyakaṃ; ()",
  "anya-e1208n:6655": "70.",
  "anya-e1208n:6656": "Paṭipattipapūraṇakkamaṃ",
  "anya-e1208n:6657": "Paṭipucchanti vipucchanāni’pi,",
  "anya-e1208n:6658": "Yatayo hi visuṃvisuṃ jinaṃ",
  "anya-e1208n:6659": "Savaṇaṃ dhammakathāya yācare; ()",
  "anya-e1208n:6660": "71.",
  "anya-e1208n:6661": "Bhagavā karuṇāya codito",
  "anya-e1208n:6662": "Tadadhippāya mavecca buddhiyā,",
  "anya-e1208n:6663": "Abhisādhaya matthamuttamaṃ",
  "anya-e1208n:6664": "Purimaṃ yāmamatikkame iti; () (Purimayāmakiccaṃ)",
  "anya-e1208n:6665": "72.",
  "anya-e1208n:6666": "Bhagavanta manantadassinaṃ",
  "anya-e1208n:6667": "Sirasā tesugatesu bhikkhusu,",
  "anya-e1208n:6668": "Abhivandiya jātikhettato",
  "anya-e1208n:6669": "Labhamānā’vasaraṃ surāsurā; ()",
  "anya-e1208n:6670": "73.",
  "anya-e1208n:6671": "Upagamma tapovanaṅgaṇaṃ",
  "anya-e1208n:6672": "Kurumānā chavivaṇṇapiñjaraṃ,",
  "anya-e1208n:6673": "Maṇimoḷimaricisañcaya-",
  "anya-e1208n:6674": "Paricumbīkaḷitaṃ sirimato; ()",
  "anya-e1208n:6675": "74.",
  "anya-e1208n:6676": "Nakhakesaramaṅgulīdalaṃ",
  "anya-e1208n:6677": "Caraṇambhojayugaṃka pavandiya,",
  "anya-e1208n:6678": "Caturakkharikampi pucchare",
  "anya-e1208n:6679": "Varapañha’ntamaso’hisaṅkhataṃ; ()",
  "anya-e1208n:6680": "75.",
  "anya-e1208n:6681": "Sivado vadataṃanuttaro",
  "anya-e1208n:6682": "Muni vissajjati tabbipucchanaṃ,",
  "anya-e1208n:6683": "Atha vitakathaṅkathi tada-",
  "anya-e1208n:6684": "Bbhanumodanti abhitthavantipi; ()",
  "anya-e1208n:6685": "76.",
  "anya-e1208n:6686": "Nijadhammapadīpatejasā",
  "anya-e1208n:6687": "Janasammoha tamovidhaṃsano,",
  "anya-e1208n:6688": "Iti majjhimayāma manvahaṃ",
  "anya-e1208n:6689": "Katakicco muni vītināmaye; () (Majjhimayāmakiccaṃ)",
  "anya-e1208n:6690": "77.",
  "anya-e1208n:6691": "Abhibhutasarīrajassamo",
  "anya-e1208n:6692": "Katakiccehi’riyāpathehica,",
  "anya-e1208n:6693": "Atha caṅkamaṇena pacchime",
  "anya-e1208n:6694": "Paṭhamaṃ bhāga matikkame muni; ()",
  "anya-e1208n:6695": "78.",
  "anya-e1208n:6696": "Paṭivāta’nuvāta vāyita-",
  "anya-e1208n:6697": "Guṇagandhehi sugandhitaṅgimā,",
  "anya-e1208n:6698": "Maṇidīpapabhāsamujjalaṃ",
  "anya-e1208n:6699": "Sugato gandhakuṭiṃka upāgato; ()",
  "anya-e1208n:6700": "79.",
  "anya-e1208n:6701": "Sayanopari sampasārayaṃ",
  "anya-e1208n:6702": "Paṭimārūpasarūpaviggahaṃ,",
  "anya-e1208n:6703": "Sayanaṃ kurute’va kesarī",
  "anya-e1208n:6704": "Dutiyasmiṃ satisampajaññavā; ()",
  "anya-e1208n:6705": "80.",
  "anya-e1208n:6706": "Asamiddhakilesamiddhavā",
  "anya-e1208n:6707": "Bhagavā bhaṅgabhavaṅgasattati,",
  "anya-e1208n:6708": "Sunisajja pabujjhito mahā-",
  "anya-e1208n:6709": "Karuṇājhāna mupeticā’sane; ()",
  "anya-e1208n:6710": "81.",
  "anya-e1208n:6711": "Purimesu bhavesu pāṇino",
  "anya-e1208n:6712": "Yadi vijjanti katādhikārino,",
  "anya-e1208n:6713": "Raviraṃsivikāsanūpaga-",
  "anya-e1208n:6714": "Padumānī’va pabodhanārahā; ()",
  "anya-e1208n:6715": "82.",
  "anya-e1208n:6716": "Karuṇāya samuṭṭhito tato",
  "anya-e1208n:6717": "Karuṇāsītalamānaso muni,",
  "anya-e1208n:6718": "Abhipassati buddhacakkhunā",
  "anya-e1208n:6719": "Bhuvi te maggaphalopanissaye; ()",
  "anya-e1208n:6720": "83.",
  "anya-e1208n:6721": "Iti pacchimayāma manvahaṃ",
  "anya-e1208n:6722": "Tatiyaṃ bhāga matikkame jino,",
  "anya-e1208n:6723": "Purimoditakiccakārino",
  "anya-e1208n:6724": "Katakiccassa acintiyāguṇā; () (Pacchimayāmakiccaṃ)",
  "anya-e1208n:6725": "84.",
  "anya-e1208n:6726": "Pasidanti rūpappa māṇapi buddhe",
  "anya-e1208n:6727": "Pasidanti ghosapakpa māṇapi buddhe",
  "anya-e1208n:6728": "Pasidanti ḷukhappa māṇapi buddhe",
  "anya-e1208n:6729": "Pasidanti dhammappamāṇapi buddhe ()",
  "anya-e1208n:6730": "Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne pañjavidhabuddhakicca paridīpo aṭṭhārasamoka saggo.",
  "anya-e1208n:6731": "1.",
  "anya-e1208n:6732": "Niravadhibhuvanālavālagabbhe",
  "anya-e1208n:6733": "Sucaritamūlavirūḷhakittivallī,",
  "anya-e1208n:6734": "Navaguṇaniyamotu saṅgamena",
  "anya-e1208n:6735": "Bhagavatamāsiyatheva (pupphitaggā); ()",
  "anya-e1208n:6736": "2.",
  "anya-e1208n:6737": "Suvisadamatimā savāsanehi",
  "anya-e1208n:6738": "Sakala kilesa malehi cārakāyo,",
  "anya-e1208n:6739": "Itipi bhagavato budhābhigīto",
  "anya-e1208n:6740": "Bhuvivisuto arahanti kittighoso; ()",
  "anya-e1208n:6741": "3.",
  "anya-e1208n:6742": "Gahita nisita maggañāṇa khaggo",
  "anya-e1208n:6743": "Varamati duccaritārayo achindi,",
  "anya-e1208n:6744": "Itipi bhagavato hatārinoyo",
  "anya-e1208n:6745": "Bhuvivisuto arahanti kittighoso; ()",
  "anya-e1208n:6746": "4.",
  "anya-e1208n:6747": "Tibhavarathasamappitaṃ avijjā-",
  "anya-e1208n:6748": "Bhavatasiṇāmayanābhika māsavakkhaṃ,",
  "anya-e1208n:6749": "Vicitupacitakamma sañcāyā’raṃ",
  "anya-e1208n:6750": "Jaṭitajarāmaraṇerunemi vaṭṭiṃ ()",
  "anya-e1208n:6751": "5.",
  "anya-e1208n:6752": "Avidita pariyanta kālasīmaṃ",
  "anya-e1208n:6753": "Paribhamitaṃ bhavacakkamatthi tassa,",
  "anya-e1208n:6754": "Thiravīriyapadehi bodhimaṇḍe",
  "anya-e1208n:6755": "Suvimalasīlamahītaleṭhito yo; ()",
  "anya-e1208n:6756": "6.",
  "anya-e1208n:6757": "Hanivihani are visuddhasaddhā-",
  "anya-e1208n:6758": "Karakamalena samādhisāṇapiṭṭhe,",
  "anya-e1208n:6759": "Sunisita masamaṃ nihanti kamma-",
  "anya-e1208n:6760": "Kkhayakarañāṇakuṭhārimādadhāno; ()",
  "anya-e1208n:6761": "7.",
  "anya-e1208n:6762": "Hatabhavaratha vibbhamassa magga-",
  "anya-e1208n:6763": "Rathamabhiruyha sivaṃpuraṃ gatassa,",
  "anya-e1208n:6764": "Itipi bhagavato hatārakassa",
  "anya-e1208n:6765": "Bhuvivisuto arahanti kittighoso; ()",
  "anya-e1208n:6766": "8.",
  "anya-e1208n:6767": "Avidita pariyanta dukkha vaṭṭaṃ",
  "anya-e1208n:6768": "Athabhavacakkaka mituccate avijjā,",
  "anya-e1208n:6769": "Tahimupahitanābhī mūlakattā",
  "anya-e1208n:6770": "Bhavatijarāmaraṇaṃ tadantanemi; ()",
  "anya-e1208n:6771": "9.",
  "anya-e1208n:6772": "Ghaṭita tadubhayantarā arāssu",
  "anya-e1208n:6773": "Dasa abhisaṅkharaṇādisesa dhammā,",
  "anya-e1208n:6774": "Kasirasamudaye nirodha magge",
  "anya-e1208n:6775": "Bhavati pajānamajānanaṃ avijjā; ()",
  "anya-e1208n:6776": "10",
  "anya-e1208n:6777": "Bhavati tividhabhumikā avijjā",
  "anya-e1208n:6778": "Catuvidha saccasabhāva chādakā’yaṃ,",
  "anya-e1208n:6779": "Abhivicinana cetanāna maddhā",
  "anya-e1208n:6780": "Vividhanayena bhavattaye nidānaṃ; ()",
  "anya-e1208n:6781": "11.",
  "anya-e1208n:6782": "Sakasaka paṭisandhicittahetu",
  "anya-e1208n:6783": "Dvaya mabhisaṅkhata kammameva kāme,",
  "anya-e1208n:6784": "Cita kusala marūpa rūpa gāmiṃ",
  "anya-e1208n:6785": "Tadubhayabhupaṭisandhihetu hoti; ()",
  "anya-e1208n:6786": "12.",
  "anya-e1208n:6787": "Kusalamakusalaṃ tidhā vibhattaṃ",
  "anya-e1208n:6788": "Purimabhavenicitaṃ yathānurūpaṃ,",
  "anya-e1208n:6789": "Nabhavati paṭisandhitoparaṃ kiṃ",
  "anya-e1208n:6790": "Tibhava pavatti vipāka citta hetu; ()",
  "anya-e1208n:6791": "13.",
  "anya-e1208n:6792": "Samudayamaya kāmarūpapākā",
  "anya-e1208n:6793": "Sati paṭisandhi pavattiyaṃ bhavantī,",
  "anya-e1208n:6794": "Saka saka bhavanāma rūpahetu",
  "anya-e1208n:6795": "Vividha nidānavasena cānurūpaṃ, ()",
  "anya-e1208n:6796": "14.",
  "anya-e1208n:6797": "Tathariva caturo arūpapākā",
  "anya-e1208n:6798": "Sakasakabhumikanāmapaccayāva,",
  "anya-e1208n:6799": "Samupacita manaṃ asaññasatte",
  "anya-e1208n:6800": "Nabhavatikiṃka bhuvi rūpamattahetu; ()",
  "anya-e1208n:6801": "15.",
  "anya-e1208n:6802": "Tadubhaya mavipāka cittatopi",
  "anya-e1208n:6803": "Pabhavati tīsubhavesu cā’nu rūpaṃ,",
  "anya-e1208n:6804": "Sugati dugatiyaṃ padaṃhi kāme",
  "anya-e1208n:6805": "Bhavati saḷāyatanassa nāma rūpaṃ; ()",
  "anya-e1208n:6806": "16.",
  "anya-e1208n:6807": "Bhavati padaka masaññi vajjarūpa-",
  "anya-e1208n:6808": "Bhuvi tividhāyatanassa nāma rūpaṃ,",
  "anya-e1208n:6809": "Havati samudayo bhave arūpe",
  "anya-e1208n:6810": "Sukhuma manāyatanassa nāma mattaṃ; ()",
  "anya-e1208n:6811": "17.",
  "anya-e1208n:6812": "Iti tividhabhave bhavanti taṃ taṃ-",
  "anya-e1208n:6813": "Bhava pabhavāyatanāti phassahetu,",
  "anya-e1208n:6814": "Tathariva kamato bhavānu rūpaṃ",
  "anya-e1208n:6815": "Tividhabhavesu chaphassavedanejā; ()",
  "anya-e1208n:6816": "18.",
  "anya-e1208n:6817": "Vividha bhavagatiṭṭhitīsu taṃ taṃ",
  "anya-e1208n:6818": "Chaṭita jaṭā gahaṇassa hetu hoti,",
  "anya-e1208n:6819": "Punarubhaya bhavassa daḷhagāho,",
  "anya-e1208n:6820": "Bhavati bhavotibhavamhi hetujātyā; ()",
  "anya-e1208n:6821": "19.",
  "anya-e1208n:6822": "Tividha bhavu’papattijātiresā",
  "anya-e1208n:6823": "Bhavati jarāmaraṇādi dukkha hetu,",
  "anya-e1208n:6824": "Sakalakasirupaddavā’savānaṃ",
  "anya-e1208n:6825": "Samudayahetutatosiyā avijjā; ()",
  "anya-e1208n:6826": "20.",
  "anya-e1208n:6827": "Thiragahaṇavasena yohi koci",
  "anya-e1208n:6828": "Sucarita duccaritaṃcareyya tassa,",
  "anya-e1208n:6829": "Sugati dugati gāmi kammamettha",
  "anya-e1208n:6830": "Kathayati kammabhavo’ti kammavādī; ()",
  "anya-e1208n:6831": "21.",
  "anya-e1208n:6832": "Vicitupacita kammasattijātā",
  "anya-e1208n:6833": "Vadatupapatti bhavo’ti pañcakhandhā,",
  "anya-e1208n:6834": "Tadabhijanana māhajāti tesaṃ",
  "anya-e1208n:6835": "Cuticavanaṃ paripākatājarā’ti; ()",
  "anya-e1208n:6836": "22.",
  "anya-e1208n:6837": "Pahavaphalapabandhato ṭhītānaṃ",
  "anya-e1208n:6838": "Sarasagabhīrapaṭicca sambhavānaṃ,",
  "anya-e1208n:6839": "Kayirati visadāya yāya dhamma–",
  "anya-e1208n:6840": "Ṭhitimatināmadhiyā pariggahaṃsā; ()",
  "anya-e1208n:6841": "23.",
  "anya-e1208n:6842": "Idhapana caturosiyuṃsamāsā",
  "anya-e1208n:6843": "Purimabhavo’daya moha kammameko,",
  "anya-e1208n:6844": "Bhavatihanabhavacittanāma rūpā-",
  "anya-e1208n:6845": "Yatana cha phassa cha vedanāti ceko; ()",
  "anya-e1208n:6846": "24.",
  "anya-e1208n:6847": "Api bhavati bhavo nikanti gāho",
  "anya-e1208n:6848": "Janana jarāmaraṇaṃ anāgate’ko,",
  "anya-e1208n:6849": "Pabhava phalavasena sambhavānaṃ",
  "anya-e1208n:6850": "Iti catu saṅkhipanaṃ siyātiyaddhaṃ; ()",
  "anya-e1208n:6851": "25.",
  "anya-e1208n:6852": "Idha yathariva’tītahetupañca",
  "anya-e1208n:6853": "Abhiratigāhabhavehi kammamohā,",
  "anya-e1208n:6854": "Tathariva saha mohakammunāpi",
  "anya-e1208n:6855": "Abhiratigāhabhavā idāni hetū; ()",
  "anya-e1208n:6856": "26.",
  "anya-e1208n:6857": "Nabhavati phalapañcakaṃ kimeta-",
  "anya-e1208n:6858": "Rahipaṭisandhika manādipañca dhammā,",
  "anya-e1208n:6859": "Bhavati phakhalamanāgate tatheva",
  "anya-e1208n:6860": "Janana jarāmaraṇādi pañca dhammā; ()",
  "anya-e1208n:6861": "27.",
  "anya-e1208n:6862": "Bhavati bhavupapattiya’ntare’ko",
  "anya-e1208n:6863": "Abhirati vedayitāna mantare’ko,",
  "anya-e1208n:6864": "Tathariva citacetanāmanānaṃ",
  "anya-e1208n:6865": "Iti bhavacakkatisandhayo bhavanti; ()",
  "anya-e1208n:6866": "28.",
  "anya-e1208n:6867": "Suvisadamativīsatā’ katāraṃ",
  "anya-e1208n:6868": "Sa’tiparivaṭṭa tisandhikaṃ tiyaddhaṃ,",
  "anya-e1208n:6869": "Tadavagamiyatāya dhātu dhamma-",
  "anya-e1208n:6870": "Ṭṭhitimatiyā catusaṅakgahaṃ dvimūlaṃ; ()",
  "anya-e1208n:6871": "29.",
  "anya-e1208n:6872": "Hanivibhani jagattaye bhavanta-",
  "anya-e1208n:6873": "Bhavaratha cakkasamappitākhilāre,",
  "anya-e1208n:6874": "Itipi bhagavato budhāhigīto",
  "anya-e1208n:6875": "Bhuvi visuto arahanti kittighoso; ()",
  "anya-e1208n:6876": "30.",
  "anya-e1208n:6877": "Bhagavati udite mahānubhāvo",
  "anya-e1208n:6878": "Tamahimaheyya bhusaṃ sadevaloko,",
  "anya-e1208n:6879": "Tadahimahi kadāvi neru matta-",
  "anya-e1208n:6880": "Maṇiratanāvaliyā sahampatīpi; ()",
  "anya-e1208n:6881": "31.",
  "anya-e1208n:6882": "Pacurasuranarā balānurūpaṃ",
  "anya-e1208n:6883": "Yamabhimahiṃsu anātha piṇḍikopi,",
  "anya-e1208n:6884": "Gahapati tamupāsikāvisākhā",
  "anya-e1208n:6885": "Saparisa kosalabimbisārabhūpā; ()",
  "anya-e1208n:6886": "32.",
  "anya-e1208n:6887": "Bhagavati parinibbute asoka-",
  "anya-e1208n:6888": "Vahayadharaṇīpati dīpacakkavatti,",
  "anya-e1208n:6889": "Dasabalamasamaṃ pariccajitvā",
  "anya-e1208n:6890": "Abhimahi channavutippamāṇakoṭī; ()",
  "anya-e1208n:6891": "33.",
  "anya-e1208n:6892": "Agaṇita vibhavaṃ pariccachitvā",
  "anya-e1208n:6893": "Iharatanāvali cetiyaṃ vidhāya,",
  "anya-e1208n:6894": "Suranarasaraṇassa dhātudehaṃ",
  "anya-e1208n:6895": "Narapatimānayi duṭṭhagāminī’pi; ()",
  "anya-e1208n:6896": "34.",
  "anya-e1208n:6897": "Dasabalamabhipūjayiṃsu pūjā-",
  "anya-e1208n:6898": "Vidhibahumānana bhājanaṃ tadaññe,",
  "anya-e1208n:6899": "Itijana mahanīya cīvarādī-",
  "anya-e1208n:6900": "Catuvidhapaccaya pūjanāka visesaṃ; ()",
  "anya-e1208n:6901": "35.",
  "anya-e1208n:6902": "Guṇajaladhi yadagga dakkhiṇeyyo",
  "anya-e1208n:6903": "Arahati cāhuṇa pāhuṇā rahassa,",
  "anya-e1208n:6904": "Itipi bhagavato kavippa sattho",
  "anya-e1208n:6905": "Bhuvi visuto arahanti kittighoso; ()",
  "anya-e1208n:6906": "36.",
  "anya-e1208n:6907": "Idhaparamanipaccakāra giddhā",
  "anya-e1208n:6908": "Samaṇaka bhusurakā vibhāvimānī,",
  "anya-e1208n:6909": "Rahasi akusalaṃ silokakāmā",
  "anya-e1208n:6910": "Na kimasilokabhayena sañcinanti; ()",
  "anya-e1208n:6911": "37.",
  "anya-e1208n:6912": "Nacakarahaci kiñcideva pāpaṃ",
  "anya-e1208n:6913": "Kayirati resarahopipāpabhīrū,",
  "anya-e1208n:6914": "Itipi bhagavato rahāpagassa",
  "anya-e1208n:6915": "Bhuvivisuto arahanti kittighoso; ()",
  "anya-e1208n:6916": "38.",
  "anya-e1208n:6917": "Anupasamita rāgadosa mohā",
  "anya-e1208n:6918": "Thiramanabhāvita kāyacitta paññā,",
  "anya-e1208n:6919": "Ariyapaṭipadāya ye vipannā",
  "anya-e1208n:6920": "Anariya dhammacarā narādhamāte; ()",
  "anya-e1208n:6921": "39.",
  "anya-e1208n:6922": "Sugahita sugatārahaddhajantā",
  "anya-e1208n:6923": "Jinamanubandhiya santikeka varāpi,",
  "anya-e1208n:6924": "Itipi bhagavato bhavanti dure",
  "anya-e1208n:6925": "Bhuvivisuto arahanti kittighoso ()",
  "anya-e1208n:6926": "40.",
  "anya-e1208n:6927": "Tathariva suvidura bhāvamāpa",
  "anya-e1208n:6928": "Munirapitehinihīna puggalehi,",
  "anya-e1208n:6929": "Itipi bhagavato satampa sattho",
  "anya-e1208n:6930": "Bhuvivisuto arahanti kittighoso;Ka ()",
  "anya-e1208n:6931": "41.",
  "anya-e1208n:6932": "Vihata sakalasaṃkilesa dhammā",
  "anya-e1208n:6933": "Satata subhāvita kāya cittapaññā,",
  "anya-e1208n:6934": "Ariyapaṭipadaṃ papūrakārī",
  "anya-e1208n:6935": "Anariyadhammapathārakāka sudhīrā; ()",
  "anya-e1208n:6936": "42.",
  "anya-e1208n:6937": "Satadasasata yojanehi dūre",
  "anya-e1208n:6938": "Yadiviharanti jinassa ārakāte,",
  "anya-e1208n:6939": "Itipi bhagavato na tāva dūre",
  "anya-e1208n:6940": "Bhuvi visuto arahanti kittighoso; ()",
  "anya-e1208n:6941": "43.",
  "anya-e1208n:6942": "Tathariva avidūra bhāvamāpa",
  "anya-e1208n:6943": "Munirapi sappurisāna mīdisānaṃ,",
  "anya-e1208n:6944": "Itipi bhagavato bhavantagassa",
  "anya-e1208n:6945": "Bhuvivisuto arahanti kittighoso; ()",
  "anya-e1208n:6946": "44.",
  "anya-e1208n:6947": "Budha jana rahitabba pāpadhammā",
  "anya-e1208n:6948": "Pavūramanatthakarāka rahāvadanti,",
  "anya-e1208n:6949": "Itipi bhagavato rahā na yassa",
  "anya-e1208n:6950": "Bhuvivisuto arahanti kitti ghoso; ()",
  "anya-e1208n:6951": "45.",
  "anya-e1208n:6952": "Garahiya rahitabbatā’riyehi",
  "anya-e1208n:6953": "Paramaputhujjana puggalehi yasmā,",
  "anya-e1208n:6954": "Itipi bhagavato naca’tthi’massa",
  "anya-e1208n:6955": "Bhuvivisuto arahanti kittighoso; ()",
  "anya-e1208n:6956": "46.",
  "anya-e1208n:6957": "Apica bhagavatā natekadāci",
  "anya-e1208n:6958": "Vigarahiyā rahitabbakā bhavanti,",
  "anya-e1208n:6959": "Itipi bhagavato rahānayassa",
  "anya-e1208n:6960": "Bhuvivisuto arahanti kittighoso; ()",
  "anya-e1208n:6961": "47.",
  "anya-e1208n:6962": "Gamana miharahoti vuccate taṃ",
  "anya-e1208n:6963": "Tibhavaparibbhamaṇaṃ raho na yassa,",
  "anya-e1208n:6964": "Itipi bhagavato gatassa pāraṃ",
  "anya-e1208n:6965": "Bhuvi visuto arahanti kittighoso; ()",
  "anya-e1208n:6966": "48.",
  "anya-e1208n:6967": "Niratisaya’dhisīlacittapañño",
  "anya-e1208n:6968": "Parama vimutti vimutti ñāṇalābhī,",
  "anya-e1208n:6969": "Asandisa guṇa bhājanoka anejo",
  "anya-e1208n:6970": "Asamasamo asamo anuttaro’ti; ()",
  "anya-e1208n:6971": "49.",
  "anya-e1208n:6972": "Kusalabala samiddharūpavāti",
  "anya-e1208n:6973": "Vividhaguṇehi siyā pasaṃ siyo yo,",
  "anya-e1208n:6974": "Itipi bhagavato pasaṃsiyassa",
  "anya-e1208n:6975": "Bhuvivisuto arahanti kittighoso; ()",
  "anya-e1208n:6976": "50.",
  "anya-e1208n:6977": "Iminā imināpi kāraṇena",
  "anya-e1208n:6978": "Bhagavā gotama gotta ketubhūto,",
  "anya-e1208n:6979": "Arahaṃ arahanti kittirāvo",
  "anya-e1208n:6980": "Dakatelaṃvatatāna sattaloke; ()",
  "anya-e1208n:6981": "Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne bhagavato arahantināmapaññattiyāabhidheya paridīpo ekūnavīsatimoka saggo.",
  "anya-e1208n:6982": "1.",
  "anya-e1208n:6983": "Sammā sāmaṃ sabbadhammāna maddhā",
  "anya-e1208n:6984": "Buddhattā paññānubhāvena tassa,",
  "anya-e1208n:6985": "Sammā sambuddhoti abbhuggatāya",
  "anya-e1208n:6986": "Āsikityā(sālinī) loka dhātu; ()",
  "anya-e1208n:6987": "2.",
  "anya-e1208n:6988": "Yo cā bhiññeyye pariññeyya dhamme",
  "anya-e1208n:6989": "Bhāvetabbe sacchikātabba dhamme,",
  "anya-e1208n:6990": "Sammāsāmaṃ bujjhi tasmāsa buddho",
  "anya-e1208n:6991": "Sammā sambuddhoti vikhyāsi loke; ()",
  "anya-e1208n:6992": "3.",
  "anya-e1208n:6993": "Tatrā’bhiññeyyā catussacca meva",
  "anya-e1208n:6994": "Dukkhaṃ saccaṃ kho pariññeyya dhammā,",
  "anya-e1208n:6995": "Bhāvetabbā magga saccaṃ nirodha-",
  "anya-e1208n:6996": "Saccaṃ tacchaṃ sacchikā tabba dhammā; ()",
  "anya-e1208n:6997": "4.",
  "anya-e1208n:6998": "Taṇhāpakkhe sambhavaṃ dhamma jātaṃ",
  "anya-e1208n:6999": "Maggānaṃvajjhaṃka pahātabba dhammā,",
  "anya-e1208n:7000": "Saddhiṃ jātyādīhi dukekhahi pañcu-",
  "anya-e1208n:7001": "Pādānakkhaṇdhā siyā dukkha saccaṃ; ()",
  "anya-e1208n:7002": "5.",
  "anya-e1208n:7003": "Yāyaṃ taṇhā kāma taṇhādibhedā",
  "anya-e1208n:7004": "Dukkhānaṃ sāhetu saccaṃ dvitiyaṃ,",
  "anya-e1208n:7005": "Bandhānaṃ yatrāpya’bhāvo nirodha-",
  "anya-e1208n:7006": "Saccaṃ yañcā gamma taṇhāya cāgo; ()",
  "anya-e1208n:7007": "6.",
  "anya-e1208n:7008": "Sammādiṭṭhādyaṭṭhamaggaṅga dhammā",
  "anya-e1208n:7009": "Nibbānaṃ sampāpakā magga saccaṃ,",
  "anya-e1208n:7010": "Tesaṃ dhammānampi sambujjhinattā",
  "anya-e1208n:7011": "Sammā sambuddhoti vikhyāsi loke; ()",
  "anya-e1208n:7012": "7.",
  "anya-e1208n:7013": "Cakkheva’daṃ dukkhaṃ taduppāda hetu",
  "anya-e1208n:7014": "Taṇhā nesānaṃ abhāvo nirodho,",
  "anya-e1208n:7015": "Maggo bodhūpāya paññāti tassa",
  "anya-e1208n:7016": "Evaṃ paccekaṃ padaṃ coddharitvā; ()",
  "anya-e1208n:7017": "8.",
  "anya-e1208n:7018": "Āropetvā sacca dhammesu sacca-",
  "anya-e1208n:7019": "Sandhātā yo saccadassī sa buddho,",
  "anya-e1208n:7020": "Sammā sāmaṃ tikkhapaññāya bujjhi",
  "anya-e1208n:7021": "Sammā sambuddhoti vikhyāsi loke; ()",
  "anya-e1208n:7022": "9.",
  "anya-e1208n:7023": "Channaṃ dvārānañca chārammaṇānaṃ,",
  "anya-e1208n:7024": "Channaṃ cittānañca chabbeda nānaṃ,",
  "anya-e1208n:7025": "Channaṃ saññānaṃ cha sañcetanānaṃ",
  "anya-e1208n:7026": "Channaṃ phassā naṃ vitakkādi kānaṃ; ()",
  "anya-e1208n:7027": "10.",
  "anya-e1208n:7028": "Evaṃ channaṃ rūpa taṇhādikānaṃ",
  "anya-e1208n:7029": "Taṇhākāyānaṃ samāropaṇena,",
  "anya-e1208n:7030": "Sammā sāmaṃ bujjhi saccesu tasmā",
  "anya-e1208n:7031": "Sammā sambuddhoti vikhyāsi loke; ()",
  "anya-e1208n:7032": "11.",
  "anya-e1208n:7033": "Pañcannaṃ khandhāna maṭṭhārasannaṃ",
  "anya-e1208n:7034": "Dhātūnaṃ cakkhādinaṃ bārasannaṃ,",
  "anya-e1208n:7035": "Sammā sāmaṃ bujjhitattā sayambhu",
  "anya-e1208n:7036": "Sammā sambuddhoti vikhyāsi loke; ()",
  "anya-e1208n:7037": "12.",
  "anya-e1208n:7038": "Rūpajjhānānaṃ catunnaṃ arūpa-",
  "anya-e1208n:7039": "Jjhānānañcānussatīnaṃ dasannaṃ,",
  "anya-e1208n:7040": "Khatti sākāra’ppamaññāsubhānaṃ",
  "anya-e1208n:7041": "Kammaṭṭhānānaṃ navannaṃ bhavānaṃ; ()",
  "anya-e1208n:7042": "13.",
  "anya-e1208n:7043": "Buddhattā saṃsāra cakke avijjā-",
  "anya-e1208n:7044": "Dyaṅgānaṃ saccesucāropaṇena,",
  "anya-e1208n:7045": "Sammāsāmaṃ esa nissaṅga ñāṇe",
  "anya-e1208n:7046": "Sammā sambuddho vikhyāsi loke; ()",
  "anya-e1208n:7047": "14.",
  "anya-e1208n:7048": "Paccuppannānāgatātīta dhamme",
  "anya-e1208n:7049": "Nibbānaṃ nissesa paṇṇatti dhamme,",
  "anya-e1208n:7050": "Sāmaṃ abbhaññāsya’naññopa deso",
  "anya-e1208n:7051": "Sammā sambuddhoti vikhyāsi loke; ()",
  "anya-e1208n:7052": "15.",
  "anya-e1208n:7053": "Sabbaṃñeyyaṃ tassa ñāṇanti kaṃhi",
  "anya-e1208n:7054": "Ñāṇampevaṃ ñeyya dhammantikaṃhi,",
  "anya-e1208n:7055": "Ñeyyantaṭṭhānomañāṇassalābhā",
  "anya-e1208n:7056": "Sammāsambuddhoti vikhyāsi loke; ()",
  "anya-e1208n:7057": "16.",
  "anya-e1208n:7058": "Klesānaṃ yāvāsanāsatatītāya",
  "anya-e1208n:7059": "Saddhiṃyoka sammohaniddāya sammā,",
  "anya-e1208n:7060": "Sāmaṃbuddho magga ñāṇena tasmā",
  "anya-e1208n:7061": "Sammā sambuddhoti vikhyāsi loke; ()",
  "anya-e1208n:7062": "17.",
  "anya-e1208n:7063": "Sattādhīso pāramīcoditatto",
  "anya-e1208n:7064": "Pallaṅkenāsajjayo bodhimule,",
  "anya-e1208n:7065": "Ambhojaṃka bhānuppahāka saṅgamena",
  "anya-e1208n:7066": "Sobhaggappattaṃ pabuddhaṃ’va sāmaṃ; ()",
  "anya-e1208n:7067": "18.",
  "anya-e1208n:7068": "Sāmaṃ sammā’nañña sādhāraṇagga-",
  "anya-e1208n:7069": "Maggobhāsenappabuddho samāno,",
  "anya-e1208n:7070": "Sampatto sabbaññutāñāṇa sobhaṃ",
  "anya-e1208n:7071": "Sammā sambuddhoti vikhyāsi tasmā; ()",
  "anya-e1208n:7072": "19.",
  "anya-e1208n:7073": "Evaṃ sabbesaṃ dhammānaṃ",
  "anya-e1208n:7074": "Sammā sāmaṃ buddhattā so,",
  "anya-e1208n:7075": "Sammā sambuddho buddhoti",
  "anya-e1208n:7076": "Saddo loke abbhuggañji; ()",
  "anya-e1208n:7077": "Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santikeka nidāne bhagavato kasammāsambuddhoti nāmapaññattiyā abhidheya paridīpo vīsatimo saggo.",
  "anya-e1208n:7078": "Taṃ kho pana bhavantaṃ",
  "anya-e1208n:7079": "Gotamaṃ evaṃ kalyāṇe kittisaddo abbhuggato",
  "anya-e1208n:7080": "Itipi so bhagavā vijjācaraṇa sampannoti;",
  "anya-e1208n:7081": "1.",
  "anya-e1208n:7082": "Sampannavijjācaraṇe avijjā-",
  "anya-e1208n:7083": "Ghaṇandhakāraṃ bhiduro pavīro,",
  "anya-e1208n:7084": "Rāja vijjācaraṇubbhavāya",
  "anya-e1208n:7085": "Uḷārakittissiriyā kathaṃ taṃ; ()",
  "anya-e1208n:7086": "2.",
  "anya-e1208n:7087": "Asaṅkhakappepi nivutthakhandhe",
  "anya-e1208n:7088": "Peyyālapāḷiṃ viya ñāṇagatyā,",
  "anya-e1208n:7089": "Kaṇṭhiravassu’ppatanaṃ yatheva",
  "anya-e1208n:7090": "Saṅkippa khipakpaṃ visayāvalambaṃ; (1)",
  "anya-e1208n:7091": "3.",
  "anya-e1208n:7092": "Saro’tisūro sarabhaṅgaka satthu-",
  "anya-e1208n:7093": "Khitto saravyamhi virajjhate kiṃ",
  "anya-e1208n:7094": "Evaṃ atitesu bhavantaresu",
  "anya-e1208n:7095": "Asajjamānaṃ avirajjhamānaṃ; ()",
  "anya-e1208n:7096": "4.",
  "anya-e1208n:7097": "Yathicchitaṭṭhāna matitakhandha-",
  "anya-e1208n:7098": "Saṅkhāta māhacca pavattamānaṃ,",
  "anya-e1208n:7099": "Pubbenivāsānugatañhi ñāṇaṃ",
  "anya-e1208n:7100": "Anaññasādhāraṇamāsi yassa; ()",
  "anya-e1208n:7101": "5.",
  "anya-e1208n:7102": "Pahīṇa’vijjānusayo jino so",
  "anya-e1208n:7103": "Vijjāyu’peto paṭhamāya tāya,",
  "anya-e1208n:7104": "Iccassa daṇḍāhatakaṃsapāti-",
  "anya-e1208n:7105": "Saddova sampatthari kittisaddo; ()",
  "anya-e1208n:7106": "6.",
  "anya-e1208n:7107": "Hanīnappaṇītādi pabheda vatte",
  "anya-e1208n:7108": "Uppajjamāne ca nirujjhamāne,",
  "anya-e1208n:7109": "Satte yathākammu’page gatīsu",
  "anya-e1208n:7110": "Pasādacakkhā’visaye ca rūpe; ()",
  "anya-e1208n:7111": "7.",
  "anya-e1208n:7112": "Anañña sādhāraṇa dibbacakkhu-",
  "anya-e1208n:7113": "Saṅkhātañāṇena pahassarena,",
  "anya-e1208n:7114": "Dibbena cā’loka pariggahena",
  "anya-e1208n:7115": "Yenā’hijānāti jino anejo; ()",
  "anya-e1208n:7116": "8.",
  "anya-e1208n:7117": "Cutupapātabbisayāya satthā",
  "anya-e1208n:7118": "Vijjāyu’peto dutiyāya tāya,",
  "anya-e1208n:7119": "Iccassa sampatthari hema ghaṇṭā-",
  "anya-e1208n:7120": "Ṭaṅkāraghosoriva kittighoso; ()",
  "anya-e1208n:7121": "9.",
  "anya-e1208n:7122": "Dukkhañca dukkhappabhavo nirodho",
  "anya-e1208n:7123": "Maggo ca dukkhassa nirodhako’ti,",
  "anya-e1208n:7124": "Cattāri saccāni yathāsabhāvaṃ",
  "anya-e1208n:7125": "Pavedi ñāṇena sayambhu yena; ()",
  "anya-e1208n:7126": "10.",
  "anya-e1208n:7127": "Yecā’savā āsavasambhavo yo",
  "anya-e1208n:7128": "Tesaṃ khayo yavā’savanāsupāyo,",
  "anya-e1208n:7129": "Taṃ sabbamaññāsi sayambhu ñāṇa-",
  "anya-e1208n:7130": "Balena yenā’sava vippamutto; ()",
  "anya-e1208n:7131": "11.",
  "anya-e1208n:7132": "Khīṇa’ti jātī vusita’nti seṭṭha-",
  "anya-e1208n:7133": "Cariyaṃ kataṃ’tī karaṇiya maddhā,",
  "anya-e1208n:7134": "Nacā’parantye’va manantañāṇo",
  "anya-e1208n:7135": "Ñāṇena’bhiññāya vihāsi yena; ()",
  "anya-e1208n:7136": "12.",
  "anya-e1208n:7137": "Sayambhu sabbāsava saṅkhayāya",
  "anya-e1208n:7138": "Vijjāyupeto tatiyāya tāya,",
  "anya-e1208n:7139": "Iccassa vipphāragahīrateri-",
  "anya-e1208n:7140": "Rāvo’va sampatthari kittirāvo; ()",
  "anya-e1208n:7141": "13.",
  "anya-e1208n:7142": "Vijjāhiheṭṭhā gaditāhi tīhi",
  "anya-e1208n:7143": "Samaṅakgi bhutassa tathāgatassa,",
  "anya-e1208n:7144": "Tadubbhavaṃ kitti sarīra bimbaṃ",
  "anya-e1208n:7145": "Sataṃmanodappaṇagaṃ vibhāti; ()",
  "anya-e1208n:7146": "14.",
  "anya-e1208n:7147": "Cātummahābhūtikarūpiko yaṃ",
  "anya-e1208n:7148": "Mātāpitunnaṃ karajamhi jāto,",
  "anya-e1208n:7149": "Yo bhattakummāsahatopi kāyo",
  "anya-e1208n:7150": "Aniccaviddhaṃsanabheda dhammo; ()",
  "anya-e1208n:7151": "15.",
  "anya-e1208n:7152": "Parittakāmāvacaramhi bhuto-",
  "anya-e1208n:7153": "Pādāya bhedamhi tadattabhāve,",
  "anya-e1208n:7154": "Yaṃ nissitaṃ vedayitatta saññā-",
  "anya-e1208n:7155": "Saṅkhāra viññāṇa pabhedanāmaṃ; ()",
  "anya-e1208n:7156": "16.",
  "anya-e1208n:7157": "Yo vippasanno maṇivaṃsa vaṇṇo",
  "anya-e1208n:7158": "Tatrāvutaṃ suttamivakkhimā taṃ,",
  "anya-e1208n:7159": "Ñāṇakkhinārūpa mavekkhi yena",
  "anya-e1208n:7160": "Sacakkhumā tatrasitañca nāmaṃ; ()",
  "anya-e1208n:7161": "17.",
  "anya-e1208n:7162": "Sītādinā ruppaṇalakkhaṇanti",
  "anya-e1208n:7163": "Rūpañca nāmaṃ natilakkhaṇanti,",
  "anya-e1208n:7164": "Taduttariṃ vedakakārako vā",
  "anya-e1208n:7165": "Attāttabhāvī paramatthato na; ()",
  "anya-e1208n:7166": "18.",
  "anya-e1208n:7167": "Aññoññasambandhavasena yantī",
  "anya-e1208n:7168": "Nāpaṅgulandhā puthageva yanti,",
  "anya-e1208n:7169": "Tathā’ññamañño’panidhāya nāma-",
  "anya-e1208n:7170": "Rūpāni vattanti’ha novisunti; ()",
  "anya-e1208n:7171": "19.",
  "anya-e1208n:7172": "Vavatthayantassi’ti nāmarūpaṃ",
  "anya-e1208n:7173": "Nissattanijjivasabhāva massa,",
  "anya-e1208n:7174": "Yā diṭṭhi duddiṭṭhivisodhanena",
  "anya-e1208n:7175": "Samuṭṭhitā diṭṭhi visuddhisaṅkhā; ()",
  "anya-e1208n:7176": "20.",
  "anya-e1208n:7177": "Avijju’pādānanikantikamma-",
  "anya-e1208n:7178": "Hetubbhavaṃ rūpamarūpamādo,",
  "anya-e1208n:7179": "Pakavattiyaṃ hetucatūhi rūpaṃ",
  "anya-e1208n:7180": "Vatthādihetuppabhava’nti nāmaṃ; ()",
  "anya-e1208n:7181": "21.",
  "anya-e1208n:7182": "Sabbattha sabbesu sadā samo na",
  "anya-e1208n:7183": "Nā’hetukaṃ tena naniccahetu,",
  "anya-e1208n:7184": "Evaṃ taduppādaka paccayānaṃ",
  "anya-e1208n:7185": "Pariggahaṃ yāya dhiyā akāsi; ()",
  "anya-e1208n:7186": "22.",
  "anya-e1208n:7187": "Ahaṃ nu kho’siṃ nanukho ahosiṃ",
  "anya-e1208n:7188": "Iccā’dya’tītādipabheda bhutā,",
  "anya-e1208n:7189": "Kaṅkhā’ssa kaṅkhātaraṇabbisuddhi-",
  "anya-e1208n:7190": "Saṅkhātapaññāya vigañchi yāya; ()",
  "anya-e1208n:7191": "23.",
  "anya-e1208n:7192": "Khandhā atītādi pabhedavanto",
  "anya-e1208n:7193": "Parikkhayaṭṭhena anicca dhammā,",
  "anya-e1208n:7194": "Bhayāvahaṭṭhena dukhā anattā",
  "anya-e1208n:7195": "Asārakaṭṭheni’ti sammasanto; ()",
  "anya-e1208n:7196": "24.",
  "anya-e1208n:7197": "Tāḷisadhā lakkhaṇapāṭavatthaṃ",
  "anya-e1208n:7198": "Khandhāna mesaṃ navadhā’tha nātho,",
  "anya-e1208n:7199": "Tikkhindriyo so bhaya sattakānaṃ",
  "anya-e1208n:7200": "Vasena sammadditanāmarūpo; ()",
  "anya-e1208n:7201": "25.",
  "anya-e1208n:7202": "Paññāsadhā bandhudayabbayānaṃ",
  "anya-e1208n:7203": "Pariggahaṃ yāyadhiyā akāsi,",
  "anya-e1208n:7204": "Yadā’ssa tāruññavipassanāya",
  "anya-e1208n:7205": "Upakkilesā dasa pātubhūtā; ()",
  "anya-e1208n:7206": "26.",
  "anya-e1208n:7207": "Ñāṇakkhiṇā yena tilakkhaṇaṃ so",
  "anya-e1208n:7208": "Addakkhi dhammesu tadā’pi tesu,",
  "anya-e1208n:7209": "Jahāsu’pakelasapaduṭṭhamaggaṃ",
  "anya-e1208n:7210": "Vipassanā sodhitamaggagāmi; ()",
  "anya-e1208n:7211": "27.",
  "anya-e1208n:7212": "Vavatthapetvāna pathāpathe’vaṃ",
  "anya-e1208n:7213": "Vipassanāvīthi manokkamitvā,",
  "anya-e1208n:7214": "Yā magga’maggikkha visuddhi nāma",
  "anya-e1208n:7215": "Samubbhavā tīraṇatikkha buddhi; ()",
  "anya-e1208n:7216": "28.",
  "anya-e1208n:7217": "Anantaraṃ tīraṇuṇapāraṃ",
  "anya-e1208n:7218": "Patto pariññāya parikkhayāya,",
  "anya-e1208n:7219": "Nipphattiyā yo navañāṇupetaṃ",
  "anya-e1208n:7220": "Visuddhi mākaṅkhi visuddhikāmo;",
  "anya-e1208n:7221": "29.",
  "anya-e1208n:7222": "Pabandhato ce’riyato ghanena",
  "anya-e1208n:7223": "Channesu dhammesva’nupaṭṭhahanne,",
  "anya-e1208n:7224": "Tilakkhaṇe yenu’dayabbayena",
  "anya-e1208n:7225": "Punāpi so sammasi nāmarūpaṃ;",
  "anya-e1208n:7226": "30.",
  "anya-e1208n:7227": "Uppādabhaṅgaṭṭhitito yadā’ssa",
  "anya-e1208n:7228": "Vivaṭṭayitvāna vipassato yaṃ,",
  "anya-e1208n:7229": "Saṅkhārabhaṅge’va pavatta maṭṭha-",
  "anya-e1208n:7230": "Vidhānisaṃsaṃbhavi bhaṅgañāṇaṃ; ()",
  "anya-e1208n:7231": "31.",
  "anya-e1208n:7232": "Vipassato bhaṅgamahiṇhamassa",
  "anya-e1208n:7233": "Hutvā bhayaṃ vāḷamigādayo’va,",
  "anya-e1208n:7234": "Upaṭṭhitā’tītabhavādibheda-",
  "anya-e1208n:7235": "Bhavattayaṃ yaṃ bhayañāṇamāsi; ()",
  "anya-e1208n:7236": "32.",
  "anya-e1208n:7237": "Atha’ssa khandhāyatanādhi dhammā",
  "anya-e1208n:7238": "Ukkhittakhaggā madhakādayo’va,",
  "anya-e1208n:7239": "Upaddavādīnavato vibhutā",
  "anya-e1208n:7240": "Patvā yadādīnavañāṇa māsuṃ; ()",
  "anya-e1208n:7241": "33.",
  "anya-e1208n:7242": "Suvaṇṇahaṃsādi’va pañjaresu",
  "anya-e1208n:7243": "Bhavesu diṭṭhādinavesu tīsu,",
  "anya-e1208n:7244": "Nibbinditatto bhuvanekanetto",
  "anya-e1208n:7245": "Yaṃ nibbidāñāṇa malattha tibbaṃ; ()",
  "anya-e1208n:7246": "34.",
  "anya-e1208n:7247": "Pāsādito pāsagate’va sattā",
  "anya-e1208n:7248": "Vimuttikāmassa bhavehi tīhi,",
  "anya-e1208n:7249": "Nissesasaṅkhāra vimokkha kāmaṃ",
  "anya-e1208n:7250": "Babhuva yaṃ muñcitukāma ñāṇaṃ; ()",
  "anya-e1208n:7251": "35.",
  "anya-e1208n:7252": "Aniccadukkhā’subhato ca khandhe",
  "anya-e1208n:7253": "Anattato bhāvayato abhiṇhaṃ,",
  "anya-e1208n:7254": "Tassā’si saṅkhāravimokkhūpāya-",
  "anya-e1208n:7255": "Sampādakaṃ yaṃ paṭisaṅkhañāṇaṃ; ()",
  "anya-e1208n:7256": "36.",
  "anya-e1208n:7257": "Attena vā attaniyena suñño",
  "anya-e1208n:7258": "Dvidhātya’yaṃ saṅkhata dhammapuñjo,",
  "anya-e1208n:7259": "Evaṃ catuddhā bahudhā chadhā’pi",
  "anya-e1208n:7260": "Vipassato buddhimato abhiṇhaṃ; ()",
  "anya-e1208n:7261": "37.",
  "anya-e1208n:7262": "Yā kho sikhāppattavipassanākhyā",
  "anya-e1208n:7263": "Vuṭṭhānagāmīnica sānulomā,",
  "anya-e1208n:7264": "Sāmuddakākīriva kūpayaṭṭhiṃ",
  "anya-e1208n:7265": "Tilakkhaṇalambanikā babhūva; ()",
  "anya-e1208n:7266": "38.",
  "anya-e1208n:7267": "Nahārudaddūlla mivaggipattaṃ",
  "anya-e1208n:7268": "Saṅkhāradhammaṃ paṭiliyamānaṃ,",
  "anya-e1208n:7269": "Vissaṭṭhadāraṃ’va upekkhakassa",
  "anya-e1208n:7270": "Saṅkhārupekkhā’si mahesinoyā; ()",
  "anya-e1208n:7271": "39.",
  "anya-e1208n:7272": "Āgrotrabhuñāṇa masesakhandhe",
  "anya-e1208n:7273": "Tilakkhaṇa’ropaṇa ninnapoṇaṃ,",
  "anya-e1208n:7274": "Vipassanāñāṇa manekabhedaṃ",
  "anya-e1208n:7275": "Yade’ttha saṅkhepanayena vuttaṃ; ()",
  "anya-e1208n:7276": "40.",
  "anya-e1208n:7277": "Vijjāya so māraji tāya tāya",
  "anya-e1208n:7278": "Vipassanāñāṇagatāyu’peto,",
  "anya-e1208n:7279": "Iccassa saṃvaḍḍhita kittivalli",
  "anya-e1208n:7280": "Lokālavālamhi vikāsa māpa; ()",
  "anya-e1208n:7281": "41.",
  "anya-e1208n:7282": "Muñjā isikaṃ asikosiyā’siṃ",
  "anya-e1208n:7283": "Yathā karaṇḍā phaṇi muddhareyya,",
  "anya-e1208n:7284": "Sabbaṅga paccaṅakgika mindriyaggaṃ;",
  "anya-e1208n:7285": "Manomayaṃ rūpimito sarīrā; ()",
  "anya-e1208n:7286": "42.",
  "anya-e1208n:7287": "Aññaṃ sarīraṃ abhinimmiṇitvā",
  "anya-e1208n:7288": "Mahiddhimā iddhimatānu rūpaṃ,",
  "anya-e1208n:7289": "Cetovasipakpattavasippadhāno",
  "anya-e1208n:7290": "Yvākāsi veneyyajanānamatthaṃ; ()",
  "anya-e1208n:7291": "43.",
  "anya-e1208n:7292": "Mahiddhiko tāyamanomayiddhi-",
  "anya-e1208n:7293": "Saṅkhāta vijjāya samanvito so,",
  "anya-e1208n:7294": "Iccassa abbhuggatakittirāvo",
  "anya-e1208n:7295": "Nissesalokaṃ badhirīkarittha; ()",
  "anya-e1208n:7296": "44.",
  "anya-e1208n:7297": "Ekopihutvā bahudhāca hoti",
  "anya-e1208n:7298": "Yo hotice’ko bahudhāpi hutvā,",
  "anya-e1208n:7299": "Kare tirobhāva mathāvibhāvaṃ",
  "anya-e1208n:7300": "Mahiddhiko iddhimataṃ cariṭṭho; ()",
  "anya-e1208n:7301": "45.",
  "anya-e1208n:7302": "Yathā nirālambanabhotalamhi",
  "anya-e1208n:7303": "Yo iddhimā viṇṇavasi vasindo,",
  "anya-e1208n:7304": "Vaje tiropabbata gehabhitti-",
  "anya-e1208n:7305": "Pākāra macchidda masajjamāno; ()",
  "anya-e1208n:7306": "46.",
  "anya-e1208n:7307": "Karoti ummujjanimujjaniddhiṃ",
  "anya-e1208n:7308": "Yo vāripiṭṭheriva bhumipiṭṭhe,",
  "anya-e1208n:7309": "Abhejjamāno salile salīlaṃ",
  "anya-e1208n:7310": "Padappito yāti yathā pathavyā; ()",
  "anya-e1208n:7311": "47.",
  "anya-e1208n:7312": "Pakkhī’va yo saṅkamate nabhamhi",
  "anya-e1208n:7313": "Pallaṅka mābhujja mahānubhāvaṃ,",
  "anya-e1208n:7314": "Mahiddhimantaṃ ravicandabimbaṃ",
  "anya-e1208n:7315": "Sapāṇiphuṭṭho parimajjate yo; ()",
  "anya-e1208n:7316": "48.",
  "anya-e1208n:7317": "Ābrahmalokāpi kalebarena",
  "anya-e1208n:7318": "Vasaṃ pavatteti mahiddhimā yo,",
  "anya-e1208n:7319": "Suvaṇṇakāroviya yaṃyadeva",
  "anya-e1208n:7320": "Icchānurupābharaṇabbisesaṃ; ()",
  "anya-e1208n:7321": "49.",
  "anya-e1208n:7322": "Yathicchitaṃ paccanubhoti jātu",
  "anya-e1208n:7323": "Nānāvidhaṃ iddhividhaṃ jino yo,",
  "anya-e1208n:7324": "So tāya vijjāyapi saṅgato’ti",
  "anya-e1208n:7325": "Abbhuggato tassa yasopabandho; ()",
  "anya-e1208n:7326": "50.",
  "anya-e1208n:7327": "Sotappasādabbisayaṃ yatheva",
  "anya-e1208n:7328": "Addhānamaggaṃ paṭipannaposo,",
  "anya-e1208n:7329": "Visuṃvisuṃ kāhaḷasaṅkhabheri-",
  "anya-e1208n:7330": "Vīṇādisaddaṃ vividhaṃ suṇeyya; ()",
  "anya-e1208n:7331": "51.",
  "anya-e1208n:7332": "Dūrantike mānusake ca dibbe",
  "anya-e1208n:7333": "Ubhopisadde sukhume uḷāre,",
  "anya-e1208n:7334": "Visuddhanimmānusaketa yena",
  "anya-e1208n:7335": "So dibbasotena suṇāti nātho; ()",
  "anya-e1208n:7336": "52.",
  "anya-e1208n:7337": "Samaṅgibhūtoti sadibbasota-",
  "anya-e1208n:7338": "Saṅkhātavijjāya jitāri tāya,",
  "anya-e1208n:7339": "Abbhuggato tassa kavībhigīta-",
  "anya-e1208n:7340": "Silokasaddo’va silokasaddo; ()",
  "anya-e1208n:7341": "53.",
  "anya-e1208n:7342": "Sarāgacittampi virāgacittaṃ",
  "anya-e1208n:7343": "Sadosacittampi adosacittaṃ,",
  "anya-e1208n:7344": "Samohacittampi vimoha cittaṃ",
  "anya-e1208n:7345": "Saṃkhittavikkhittagatampi cittaṃ; ()",
  "anya-e1208n:7346": "54.",
  "anya-e1208n:7347": "Mahaggatampī amahaggatampī",
  "anya-e1208n:7348": "Sottaraṃ citta manuttarampi,",
  "anya-e1208n:7349": "Samāhitampī asamāhitampi",
  "anya-e1208n:7350": "Vimuttacuttampya’vimuttacittaṃ; ()",
  "anya-e1208n:7351": "55.",
  "anya-e1208n:7352": "Sakaṃ mukhaṅkaṃviya dappaṇamhi",
  "anya-e1208n:7353": "Acchodake maṇḍanajātiko yo,",
  "anya-e1208n:7354": "Paricca ceto parapuggalānaṃ",
  "anya-e1208n:7355": "Yenā’bhijanāti vimuttaceto; ()",
  "anya-e1208n:7356": "56.",
  "anya-e1208n:7357": "So tāya cetopariyābhidhāna-",
  "anya-e1208n:7358": "Vijjāyu’petoti dayānidhāno,",
  "anya-e1208n:7359": "Tilokagabbhe’ka vitānasobhā",
  "anya-e1208n:7360": "Tatāna tassu’bbhavasetakitti; ()",
  "anya-e1208n:7361": "57.",
  "anya-e1208n:7362": "Vijjāttayena’ṭṭhavidhāhi’māhi-",
  "anya-e1208n:7363": "Vijjāhu’peta’ssa tathāgatassa,",
  "anya-e1208n:7364": "Veneyya kundākaracandikābhaṃ",
  "anya-e1208n:7365": "Vibhāti yāvajja yasosarīraṃ; ()",
  "anya-e1208n:7366": "58.",
  "anya-e1208n:7367": "Sumaṇḍito saṃvutapātimokkha-",
  "anya-e1208n:7368": "Saṅkhātasīlābharaṇena yena,",
  "anya-e1208n:7369": "Irīyate yo karuṇa nidhāno",
  "anya-e1208n:7370": "Tapodhano sīlavataṃ padhāno ()",
  "anya-e1208n:7371": "59.",
  "anya-e1208n:7372": "Veḷupakpadānadivasena cāṭu-",
  "anya-e1208n:7373": "Kammyena duteyyapahenakena,",
  "anya-e1208n:7374": "So pāribhaṭyenapi muggasūpya-",
  "anya-e1208n:7375": "Samena saccālikabhāsaṇena; ()",
  "anya-e1208n:7376": "60.",
  "anya-e1208n:7377": "Agocaraṭṭhāna mupāsanena",
  "anya-e1208n:7378": "Vikopaye kimpana pātimokkhaṃ,",
  "anya-e1208n:7379": "Hitvā anācāramagocaraṃ taṃ",
  "anya-e1208n:7380": "Care sadācārasugocaraṃ so; ()",
  "anya-e1208n:7381": "61.",
  "anya-e1208n:7382": "Anuppamāṇesupi sabbadassi",
  "anya-e1208n:7383": "Sāvajjadhammesu bhayānupassi,",
  "anya-e1208n:7384": "Laddhaggamaggapaphalasiddhasīla-",
  "anya-e1208n:7385": "Sikkhāya sikkhāgaru sikkhate so; ()",
  "anya-e1208n:7386": "62.",
  "anya-e1208n:7387": "Khemaṃ disaṃ sañcaratī’ti pāti-",
  "anya-e1208n:7388": "Mokkhādhisikkhācaraṇena tena,",
  "anya-e1208n:7389": "Abbhuggato taccaraṇanu bandho",
  "anya-e1208n:7390": "Ādiccabandhussa yasopabandho; ()",
  "anya-e1208n:7391": "63.",
  "anya-e1208n:7392": "Kantampirūpāyatanādi chakkaṃ",
  "anya-e1208n:7393": "Cakkhādinā so visayīkaritvā,",
  "anya-e1208n:7394": "Nimitta’nubyañjanagāhi nātho",
  "anya-e1208n:7395": "Nahoti yeni’ndriyasaṃvarena; ()",
  "anya-e1208n:7396": "64.",
  "anya-e1208n:7397": "Cakkhādichadvāra masaṃvaritvā",
  "anya-e1208n:7398": "Rāgādidhammā viharanta menaṃ,",
  "anya-e1208n:7399": "Atvāssa veyyuṃ satisaṃvarena",
  "anya-e1208n:7400": "Tassaṃvaratthaṃ paṭipajji yena; ()",
  "anya-e1208n:7401": "65.",
  "anya-e1208n:7402": "Khemaṃdisaṃ so caraṇena tena",
  "anya-e1208n:7403": "Jitindriyo indriyasaṃvarena,",
  "anya-e1208n:7404": "Abbhuggato saṃcaratīti tassa",
  "anya-e1208n:7405": "Tilokanāthassa siloka saddo; ()",
  "anya-e1208n:7406": "66.",
  "anya-e1208n:7407": "Ye lābhasakkārasilokakāmā",
  "anya-e1208n:7408": "Pāpicchake’cchāpakatāsamānā,",
  "anya-e1208n:7409": "Kevi’dhaloke catupaccayānaṃ",
  "anya-e1208n:7410": "Paṭikkhipitvā paṭisevanena; ()",
  "anya-e1208n:7411": "67.",
  "anya-e1208n:7412": "Sāmantajappāya catubbidhassa",
  "anya-e1208n:7413": "Iriyāpathassā’ṭhapanādināca,",
  "anya-e1208n:7414": "Kuhāyanenā’lapanādināca",
  "anya-e1208n:7415": "Saccaṃ hiyā’nuppiya bhāsanena; ()",
  "anya-e1208n:7416": "68.",
  "anya-e1208n:7417": "Attā’vacaṭṭhānu’paropaṇena",
  "anya-e1208n:7418": "Muggassa sūpyenava pāribhaṭyā,",
  "anya-e1208n:7419": "Nemitta kattādivasena micchā-",
  "anya-e1208n:7420": "Jīvena dujjīvika mācarantī; ()",
  "anya-e1208n:7421": "69.",
  "anya-e1208n:7422": "Yatheva te no bhagavā kadāci",
  "anya-e1208n:7423": "Kohaññavutyā’lapanādināca,",
  "anya-e1208n:7424": "Nemitta nippesikatāya kiñci",
  "anya-e1208n:7425": "Lāhena lābhaṃka nijigiṃsa nena; ()",
  "anya-e1208n:7426": "70.",
  "anya-e1208n:7427": "Nimittasatthā’dipakāsanena",
  "anya-e1208n:7428": "Ājīvasīlaṃ avikopayitvā,",
  "anya-e1208n:7429": "Namaṇḍanatthaṃ na vibhusaṇatthaṃ",
  "anya-e1208n:7430": "Davāya vā neva madāya neva; ()",
  "anya-e1208n:7431": "71.",
  "anya-e1208n:7432": "Anuppabandhaṭṭhitiyā imassa",
  "anya-e1208n:7433": "Kāyassa cā’bādha nisedhanatthaṃ,",
  "anya-e1208n:7434": "Pavattiyā paggahanāya seṭṭha-",
  "anya-e1208n:7435": "Cariyassa porāṇa khudāpanetuṃ; ()",
  "anya-e1208n:7436": "72.",
  "anya-e1208n:7437": "Nūppādanatthañca navaṃ jighacchaṃ",
  "anya-e1208n:7438": "Yātrāya kāyassa’navajjatāya,",
  "anya-e1208n:7439": "Sukhaṃ vihārāya ca bhojanamhi",
  "anya-e1208n:7440": "Mattaññuko bhuñjati piṇḍapātaṃ; ()",
  "anya-e1208n:7441": "73.",
  "anya-e1208n:7442": "Tilokanātho caraṇena tena",
  "anya-e1208n:7443": "Mattaññubhāvena hi bhojanamhi,",
  "anya-e1208n:7444": "Khemaṃ disaṃ sañcaratīti loke",
  "anya-e1208n:7445": "Abbhuggato tassa siloka saddo; ()",
  "anya-e1208n:7446": "74.",
  "anya-e1208n:7447": "Divā nisajjāya ca caṅka mena",
  "anya-e1208n:7448": "Tathā rajanyā’varaṇīya dhammā,",
  "anya-e1208n:7449": "Suddhantaro dvīhi’riyāpathehi",
  "anya-e1208n:7450": "Sapacchimevā paṭhamamhi yāme; ()",
  "anya-e1208n:7451": "75.",
  "anya-e1208n:7452": "Vuṭṭhānasañño satisampajañño",
  "anya-e1208n:7453": "Sa’majjhimasmiṃ muni dakkhiṇena,",
  "anya-e1208n:7454": "Passena kappeti ca sīha seyyaṃ",
  "anya-e1208n:7455": "Pāde padaṃ thokaka matibbidhāya; ()",
  "anya-e1208n:7456": "76.",
  "anya-e1208n:7457": "Aṅgīraso jāgariyānuyoga-",
  "anya-e1208n:7458": "Dhammena sammācaraṇena tena,",
  "anya-e1208n:7459": "Khemaṃdisaṃ sañcaratīti tassa",
  "anya-e1208n:7460": "Abbhuggato abbhutakitti ghoso; ()",
  "anya-e1208n:7461": "77.",
  "anya-e1208n:7462": "Sambodhiyā saddahanā samiddha-",
  "anya-e1208n:7463": "Visuddhasaddhācaraṇena tena,",
  "anya-e1208n:7464": "Khemaṃdisaṃ sañcaratīti tassa",
  "anya-e1208n:7465": "Abbhuggato abbhutakitti ghoso; ()",
  "anya-e1208n:7466": "78.",
  "anya-e1208n:7467": "Guthaṃyathā pāpa jigucchanena",
  "anya-e1208n:7468": "Ariyena lajjācaraṇena tena,",
  "anya-e1208n:7469": "Khemaṃdisaṃ sañcaratīti loke",
  "anya-e1208n:7470": "Abbhuggato tassasilokasaddo; ()",
  "anya-e1208n:7471": "79.",
  "anya-e1208n:7472": "Pāpāsamuttāsanalakkhaṇena",
  "anya-e1208n:7473": "Ottappasaṅkhācaraṇena tena,",
  "anya-e1208n:7474": "Khemaṃ disaṃ sañcaratīti loke",
  "anya-e1208n:7475": "Abbhuggato tassa siloka saddo; ()",
  "anya-e1208n:7476": "80.",
  "anya-e1208n:7477": "Anañña sādhāraṇa bāhu sacca-",
  "anya-e1208n:7478": "Dhammena dhīmā’caraṇena tena,",
  "anya-e1208n:7479": "Khemaṃdisaṃ sañcaratīti tassa",
  "anya-e1208n:7480": "Samubbhavo’dāta yasosadhīso; ()",
  "anya-e1208n:7481": "81.",
  "anya-e1208n:7482": "Thāmena daḷhena parakkamena",
  "anya-e1208n:7483": "Vīriyena vīro caraṇena tena,",
  "anya-e1208n:7484": "Khemaṃdisaṃ sañcaratīti tassa",
  "anya-e1208n:7485": "Samubbhavo’ dāta yasosadhī so; ()",
  "anya-e1208n:7486": "82.",
  "anya-e1208n:7487": "Cirakriyānussaraṇe’tisūra-",
  "anya-e1208n:7488": "Tarāya satyā’caraṇena satthā,",
  "anya-e1208n:7489": "Khemaṃdisaṃ sañcaratīti tassa",
  "anya-e1208n:7490": "Yasopabandho visaribabhuva; ()",
  "anya-e1208n:7491": "83.",
  "anya-e1208n:7492": "Anaññasāmaññagabhīrañāṇo",
  "anya-e1208n:7493": "Ariyena paññācaraṇena tena,",
  "anya-e1208n:7494": "Khemaṃdisaṃ sañcaratīti tassa",
  "anya-e1208n:7495": "Yasopabandho visarībabhuva; ()",
  "anya-e1208n:7496": "84.",
  "anya-e1208n:7497": "Yo diṭṭha dhammamhi sukhāvahassa",
  "anya-e1208n:7498": "Vinissaṭassā’caraṇehi yassa,",
  "anya-e1208n:7499": "Catukkajhānassa nikāmalābhī",
  "anya-e1208n:7500": "Akicchalābhī bhagavā’si buddho; ()",
  "anya-e1208n:7501": "85.",
  "anya-e1208n:7502": "Nikāmalābhehi catūhi rūpa-",
  "anya-e1208n:7503": "Jjhānehi nātho caraṇehi tehi,",
  "anya-e1208n:7504": "Khemaṃdisaṃ sañcaratīti loke",
  "anya-e1208n:7505": "Abbhuggato tassa yaso pabandho; ()",
  "anya-e1208n:7506": "86.",
  "anya-e1208n:7507": "Tīha’ṭṭhahi vijjāhi",
  "anya-e1208n:7508": "Tipañcacaraṇehi’mehi sampantassa,",
  "anya-e1208n:7509": "Vijjācaraṇa visuddhaṃ",
  "anya-e1208n:7510": "Yasosarīraṃ virājate yāvajja ()",
  "anya-e1208n:7511": "Iti medhānandābhidhānenayatinā viracite sakalakavijana hadayānandadānanidāne jinavaṃsadīpe santike nidāne bhagavato vijjācaraṇa sampannoti nāmapaññattiyāabhidheya paridīpo ekavīsatimo saggo.",
  "anya-e1208n:7512": "Taṃkho pana bhavantaṃ gotamaṃ evaṃ kalyāṇo kittisaddo abbhuggato itipi so bhagavā sugatoti.",
  "anya-e1208n:7513": "Sobhanagamanattā sugatoti.",
  "anya-e1208n:7514": "1.",
  "anya-e1208n:7515": "Gamana māhu gatanti susobhanaṃ",
  "anya-e1208n:7516": "Ariyamaggagatena sivaṃdisaṃ,",
  "anya-e1208n:7517": "(Dutavilambita)tā’pagato gato",
  "anya-e1208n:7518": "Itipi so sugato sugato siyā; ()",
  "anya-e1208n:7519": "2.",
  "anya-e1208n:7520": "Gamana mācariyā ya manuttara-",
  "anya-e1208n:7521": "Vibhavadaṃ pavadanti’ha sobhanaṃ,",
  "anya-e1208n:7522": "Tadariyena gatena gato yato",
  "anya-e1208n:7523": "Itipi so sugato sugato siyā; ()",
  "anya-e1208n:7524": "3.",
  "anya-e1208n:7525": "Muni timaṇḍalachādanatapparo",
  "anya-e1208n:7526": "Suparimaṇḍala mantaravāsakaṃ,",
  "anya-e1208n:7527": "Kanakakattariyā sunivāsaye",
  "anya-e1208n:7528": "Navadalaṃ kamalaṃ’va vikantayaṃ; ()",
  "anya-e1208n:7529": "4.",
  "anya-e1208n:7530": "Kanakadāmavarena parikkhipaṃ",
  "anya-e1208n:7531": "Paduma hattha mivo’pari bandhati,",
  "anya-e1208n:7532": "Samuni thāvaravijjulatāsiri-",
  "anya-e1208n:7533": "Musitacārikalebarabandhanaṃ; ()",
  "anya-e1208n:7534": "5.",
  "anya-e1208n:7535": "Sirighaṇo ghanakañcanacetiye",
  "anya-e1208n:7536": "Ratanakambalavattha mivā’hataṃ,",
  "anya-e1208n:7537": "Taruṇabhānupabhāruṇacīvaraṃ",
  "anya-e1208n:7538": "Sirisarīravare paṭisevati; ()",
  "anya-e1208n:7539": "6.",
  "anya-e1208n:7540": "Samuni jālavinaddhamanohara-",
  "anya-e1208n:7541": "Karatalehi sunīlamaṇippabhaṃ,",
  "anya-e1208n:7542": "Upalapatta malaṅkurute yathā",
  "anya-e1208n:7543": "Bhamaramamburuhehi sarovaro; ()",
  "anya-e1208n:7544": "7.",
  "anya-e1208n:7545": "Vajati sobhana mindasarāsana-",
  "anya-e1208n:7546": "Jaṭitajaṅgamameruriva’ñjase,",
  "anya-e1208n:7547": "Samaṇamaṇḍanamaṇḍitaviggaho",
  "anya-e1208n:7548": "Itipi so sugato sugato siyā; ()",
  "anya-e1208n:7549": "8.",
  "anya-e1208n:7550": "Suragajo’riva nandanakānanā",
  "anya-e1208n:7551": "Maṇiguhāya harī’va yugandharā,",
  "anya-e1208n:7552": "Navaravinduri’vā’maravāpito",
  "anya-e1208n:7553": "Samadahaṃsavaro’va’hinikkhamaṃ; ()",
  "anya-e1208n:7554": "9.",
  "anya-e1208n:7555": "Vanaguhāditapovanato subhaṃ",
  "anya-e1208n:7556": "Vajati nikkhamiyā’samarūpimā,",
  "anya-e1208n:7557": "Nirupamassiriyā bhusa mullasaṃ",
  "anya-e1208n:7558": "Itipi so sugato sugato siyā; ()",
  "anya-e1208n:7559": "10.",
  "anya-e1208n:7560": "Visaravipphuritā’mitaraṃsinā",
  "anya-e1208n:7561": "Suparisekasuvaṇṇaraseni’va,",
  "anya-e1208n:7562": "Vajati piñjarito vasudhambaraṃ",
  "anya-e1208n:7563": "Itipi so sugato sugato siyā; ()",
  "anya-e1208n:7564": "11.",
  "anya-e1208n:7565": "Karivaro’va karīhi purakkhato",
  "anya-e1208n:7566": "Sakalapāpamalā’pagato sayaṃ,",
  "anya-e1208n:7567": "Vajati vitamalehi nisevito",
  "anya-e1208n:7568": "Itipi so sugato sugato siyā; ()",
  "anya-e1208n:7569": "12.",
  "anya-e1208n:7570": "Asamabuddhavilāsalavena yo",
  "anya-e1208n:7571": "Abhibhavaṃ sanarāmaravibbhamaṃ,",
  "anya-e1208n:7572": "Paṭipathaṃ paṭipajjati sobhanaṃ",
  "anya-e1208n:7573": "Itipi so sugato sugato siyā; ()",
  "anya-e1208n:7574": "13.",
  "anya-e1208n:7575": "Purimapacchimadakkhiṇavāmato",
  "anya-e1208n:7576": "Pabhavadehapabhāhi pahāsayaṃ,",
  "anya-e1208n:7577": "Ratana’sītimitaṃ vajate bhuvi",
  "anya-e1208n:7578": "Itipi so sugato sugato siyā; ()",
  "anya-e1208n:7579": "14.",
  "anya-e1208n:7580": "Nigamagāmapurisu ca cārikaṃ",
  "anya-e1208n:7581": "Carati yo karuṇāparicāriko,",
  "anya-e1208n:7582": "Amitasattamanoratha māvahaṃ",
  "anya-e1208n:7583": "Itipi so sugato sugato siyā; ()",
  "anya-e1208n:7584": "15.",
  "anya-e1208n:7585": "Kumudapaṅkaja campakamālati-",
  "anya-e1208n:7586": "Kusumavuṭṭhisuphassitaviggaho,",
  "anya-e1208n:7587": "Vajati cārutaraṃ jalitiddhimā",
  "anya-e1208n:7588": "Itipi so sugato sugato siyā; ()",
  "anya-e1208n:7589": "16.",
  "anya-e1208n:7590": "Tagarakuṅkumalohita candana-",
  "anya-e1208n:7591": "Surabhicuṇṇavikiṇṇamahāpathe,",
  "anya-e1208n:7592": "Vajati gandhagajo viya sobhanaṃ",
  "anya-e1208n:7593": "Itipi so sugato sugato siyā; ()",
  "anya-e1208n:7594": "17.",
  "anya-e1208n:7595": "Turiyarāva satānugatatthuti-",
  "anya-e1208n:7596": "Padasatehi abhitthutasagguṇo,",
  "anya-e1208n:7597": "Vajati haṃsavilāsitagāmiyo",
  "anya-e1208n:7598": "Itipi so sugato sugato siyā; ()",
  "anya-e1208n:7599": "18.",
  "anya-e1208n:7600": "Suranarādivilocanabhājana-",
  "anya-e1208n:7601": "Pivitarūpavilāsasudhāraso,",
  "anya-e1208n:7602": "Vajati sīhavijambhitavikkamo",
  "anya-e1208n:7603": "Itipi so sugato sugato siyā; ()",
  "anya-e1208n:7604": "19.",
  "anya-e1208n:7605": "Caraṇatāmarasassiribhārataṃ",
  "anya-e1208n:7606": "Anadhivāsini’vā’vanikāminī,",
  "anya-e1208n:7607": "Vajati tamhi pavedhati kampati",
  "anya-e1208n:7608": "Itipi so sugato sugato siyā; ()",
  "anya-e1208n:7609": "20.",
  "anya-e1208n:7610": "Sukhumakunthakipakilalikamakkhikā-",
  "anya-e1208n:7611": "Makasakīṭapaṭaṅga manuddayo,",
  "anya-e1208n:7612": "Vajati yo aviheṭhaya mañjase",
  "anya-e1208n:7613": "Itipi so sugato sugato siyā; ()",
  "anya-e1208n:7614": "21.",
  "anya-e1208n:7615": "Ṭhapitacakkavaraṅkitadakkhiṇa-",
  "anya-e1208n:7616": "Caraṇa paṅkaja piñjaritañjaso,",
  "anya-e1208n:7617": "Vajati yo paṭhamaṃ yadi nikkhipaṃ",
  "anya-e1208n:7618": "Itipi so sugato sugato siyā; ()",
  "anya-e1208n:7619": "22.",
  "anya-e1208n:7620": "Anupalitta malehi samaṃ phusaṃ",
  "anya-e1208n:7621": "Kamalakomalapādatalehi yo,",
  "anya-e1208n:7622": "Vajati dhūtamalaṃ vasudhātalaṃ",
  "anya-e1208n:7623": "Itipi so sugato sugato siyā; ()",
  "anya-e1208n:7624": "23.",
  "anya-e1208n:7625": "Bhavati bheritalaṃ’va pakasārita-",
  "anya-e1208n:7626": "Caraṇatāmarasehi suduggamaṃ,",
  "anya-e1208n:7627": "Avanatunnataṭhāna mapāvanī",
  "anya-e1208n:7628": "Itipi so sugato sugato siyā; ()",
  "anya-e1208n:7629": "24.",
  "anya-e1208n:7630": "Pathavitu’bbhavapaṅkajamuddhani",
  "anya-e1208n:7631": "Ṭhapitakomalapādatalambujo,",
  "anya-e1208n:7632": "Vajati reṇupisaṅgasubhaṅgimā",
  "anya-e1208n:7633": "Itipi so sugato sugato siyā; ()",
  "anya-e1208n:7634": "25.",
  "anya-e1208n:7635": "Vajati antamaso’palasakkharā",
  "anya-e1208n:7636": "Sakalikākaṭhelā’pi sakaṇṭakā,",
  "anya-e1208n:7637": "Apavajanti pathā dipaduttame",
  "anya-e1208n:7638": "Itipi so sugato sugato siyā; ()",
  "anya-e1208n:7639": "26.",
  "anya-e1208n:7640": "Nijapadaṃ atidura manuddharaṃ",
  "anya-e1208n:7641": "Atisamīpa manikkhipa mañjase,",
  "anya-e1208n:7642": "Vajati gopphakajānu maghaṭṭayaṃ",
  "anya-e1208n:7643": "Itipi so sugato sugato siyā; ()",
  "anya-e1208n:7644": "27.",
  "anya-e1208n:7645": "Atilahuṃ sanikaṃ samitindriyo",
  "anya-e1208n:7646": "Na carate carate jutiyu’jjalaṃ;",
  "anya-e1208n:7647": "Bhuvi same visame asamo samaṃ",
  "anya-e1208n:7648": "Itipi so sugato sugato siyā; ()",
  "anya-e1208n:7649": "28.",
  "anya-e1208n:7650": "Anavalokiya uddhamadhodisaṃ",
  "anya-e1208n:7651": "Anudisañca catuddisa mañjase,",
  "anya-e1208n:7652": "Vajati yo yugamatta mapekkhako",
  "anya-e1208n:7653": "Itipi so sugato sugato siyā; ()",
  "anya-e1208n:7654": "29.",
  "anya-e1208n:7655": "Timadabandhurasindhurakesarī-",
  "anya-e1208n:7656": "Gativilāsaviḍambanavikkamo,",
  "anya-e1208n:7657": "Vajati pādatalaṅka madassayaṃ",
  "anya-e1208n:7658": "Itipi so sugato sugato siyā; ()",
  "anya-e1208n:7659": "30.",
  "anya-e1208n:7660": "Nirupamajjutiyā purisāsabho",
  "anya-e1208n:7661": "Vasabharājaparājitavikkamo,",
  "anya-e1208n:7662": "Vajati sañjanayaṃ janasammadaṃ",
  "anya-e1208n:7663": "Itipi so sugato sugato siyā; ()",
  "anya-e1208n:7664": "31.",
  "anya-e1208n:7665": "Sūriyaraṃsi sameti pavāyati",
  "anya-e1208n:7666": "Kusumagandhasugandhasamīraṇe,",
  "anya-e1208n:7667": "Vajati tabbimalañjasamajjhago",
  "anya-e1208n:7668": "Itipi so sugato sugato siyā; ()",
  "anya-e1208n:7669": "32.",
  "anya-e1208n:7670": "Jaladharā purato jalabindavo",
  "anya-e1208n:7671": "Naramarū kusumāti kirantipi,",
  "anya-e1208n:7672": "Tadupasattarajamhi pathe vaje",
  "anya-e1208n:7673": "Itipi so sugato sugato siyā; ()",
  "anya-e1208n:7674": "33.",
  "anya-e1208n:7675": "Ruciracāmarachattadharāmarā-",
  "anya-e1208n:7676": "Suranarehi’pi gacchati sakkato,",
  "anya-e1208n:7677": "Garukato mahito patimānito",
  "anya-e1208n:7678": "Itipi so sugato sugato siyā; ()",
  "anya-e1208n:7679": "34.",
  "anya-e1208n:7680": "Yadi migindagajindaturaṅgama-",
  "anya-e1208n:7681": "Migavihaṅgamanādasupūjito,",
  "anya-e1208n:7682": "Vajati pupphavitānadharo sire",
  "anya-e1208n:7683": "Itipi so sugato sugato siyā; ()",
  "anya-e1208n:7684": "35.",
  "anya-e1208n:7685": "Nayanatoraṇacārutara’ñjase",
  "anya-e1208n:7686": "Parilasanti gate jinakuñjare,",
  "anya-e1208n:7687": "Sakasakā’bharaṇāni’pi pāṇinaṃ",
  "anya-e1208n:7688": "Itipi so sugato sugato siyā; ()",
  "anya-e1208n:7689": "36.",
  "anya-e1208n:7690": "Bhavati acchariyabbhutamaṅgala-",
  "anya-e1208n:7691": "Chaṇamahussavakeḷinirantaraṃ,",
  "anya-e1208n:7692": "Tibhuvanaṃ sugate sugate pathe",
  "anya-e1208n:7693": "Itipi so sugato sugato siyā; ()",
  "anya-e1208n:7694": "37.",
  "anya-e1208n:7695": "Siva masaṅkhatadhātu manuttaraṃ",
  "anya-e1208n:7696": "Paramasundaraṭhāna manāsavaṃ,",
  "anya-e1208n:7697": "Vigatajātijarāmaraṇaṃ gato",
  "anya-e1208n:7698": "Itipi so sugato sugato siyā; ()",
  "anya-e1208n:7699": "38.",
  "anya-e1208n:7700": "Murajadundubhichidda mivo’pari",
  "anya-e1208n:7701": "Nabhasi yāvabhavagga masaṃvuṭaṃ,",
  "anya-e1208n:7702": "Vivaṭa kameti yadubbhavapaṅkaja-",
  "anya-e1208n:7703": "Pamitiyā jinasaṅkha mapādise; ()",
  "anya-e1208n:7704": "39.",
  "anya-e1208n:7705": "Yadapi maṇḍanabhumi subodhiyā",
  "anya-e1208n:7706": "Acalaṭhāna manaññavalañjiyaṃ,",
  "anya-e1208n:7707": "Lalitapiñjakalāpanibho yahiṃ",
  "anya-e1208n:7708": "Vijayabodhi idāni’pi rājate; ()",
  "anya-e1208n:7709": "40.",
  "anya-e1208n:7710": "Paṭhama mubbhava mantapabhaṅguraṃ",
  "anya-e1208n:7711": "Vasumatīyuvatihadayopamaṃ,",
  "anya-e1208n:7712": "Tada’pi kasundaraṭhāna mupāgato",
  "anya-e1208n:7713": "Itipi so sugato sugato siyā; ()",
  "anya-e1208n:7714": "41.",
  "anya-e1208n:7715": "Yadapi bodhipadanti pavuccati",
  "anya-e1208n:7716": "Ariyañāṇamihagga manuttaraṃ,",
  "anya-e1208n:7717": "Yada’pi ñāṇa manāvaraṇaṃ tathā",
  "anya-e1208n:7718": "Nikhilañeyyapathā’nativattanaṃ; ()",
  "anya-e1208n:7719": "42.",
  "anya-e1208n:7720": "Purimajātisu pūritapārami-",
  "anya-e1208n:7721": "Balavapaccayasantiparāyaṇo,",
  "anya-e1208n:7722": "Tada’pi sundaraṭhāna mupāgato",
  "anya-e1208n:7723": "Itipi so sugato sugato siyā; ()",
  "anya-e1208n:7724": "43.",
  "anya-e1208n:7725": "Ariyamaggacatukkapahīṇakaṃ",
  "anya-e1208n:7726": "Napunare’ti kilesagataṃ sataṃ,",
  "anya-e1208n:7727": "Apunarāgamanaṃ sugato yato",
  "anya-e1208n:7728": "Itipi so sugato sugato siyā; ()",
  "anya-e1208n:7729": "44.",
  "anya-e1208n:7730": "Sumati suṭhugato paṇidhānato",
  "anya-e1208n:7731": "Ppabhuti yāva jayāsanupāsanaṃ,",
  "anya-e1208n:7732": "Tidasapāramiyo paripūrayaṃ",
  "anya-e1208n:7733": "Itipi so sugato sugato siyā; ()",
  "anya-e1208n:7734": "45.",
  "anya-e1208n:7735": "Tadubhayantabhavābhavadiṭṭhiyo",
  "anya-e1208n:7736": "Anupagamma gato hitamāvahaṃ,",
  "anya-e1208n:7737": "Paṭipadāya hi suṭṭhutarāya yo",
  "anya-e1208n:7738": "Itipi so sugato sugato siyā; ()",
  "anya-e1208n:7739": "46.",
  "anya-e1208n:7740": "Rucirabhāratibhattutibhocatu-",
  "anya-e1208n:7741": "Parisamajjhagato viyakesari,",
  "anya-e1208n:7742": "Gadati vītabhayo giramāsabhiṃ",
  "anya-e1208n:7743": "Itipi so sugato sugato siyā; ()",
  "anya-e1208n:7744": "47.",
  "anya-e1208n:7745": "Surabhinā mukhatāmarase vacī-",
  "anya-e1208n:7746": "Sucaritappabhavena subhāsitaṃ,",
  "anya-e1208n:7747": "Gadati dhammasabhaṃ parivāsayaṃ",
  "anya-e1208n:7748": "Itipi so sugato sugato siyā; ()",
  "anya-e1208n:7749": "48.",
  "anya-e1208n:7750": "Ratikaraṃ karavīkavirāvato",
  "anya-e1208n:7751": "Paṭutaraṃ sutaraṃ sarasaṃ giraṃ,",
  "anya-e1208n:7752": "Gadati sotarasaṃ parisattare",
  "anya-e1208n:7753": "Itipi so sugato sugato siyā; ()",
  "anya-e1208n:7754": "49.",
  "anya-e1208n:7755": "Gadati sabbavacīduritehi yo",
  "anya-e1208n:7756": "Pavirato abhisandhiya bhindiya,",
  "anya-e1208n:7757": "Avitathena tathañca kathaṃkathā",
  "anya-e1208n:7758": "Itipi so sugato sugato siyā; ()",
  "anya-e1208n:7759": "50.",
  "anya-e1208n:7760": "Thirakathaṃ nakadāvi visaṃvado",
  "anya-e1208n:7761": "Gadati paccayikaṃ acalācalaṃ,",
  "anya-e1208n:7762": "Parisago catusaccadaso sadā",
  "anya-e1208n:7763": "Itipi so sugato sugato siyā; ()",
  "anya-e1208n:7764": "51.",
  "anya-e1208n:7765": "Sahitabhinnajanesudayāparo",
  "anya-e1208n:7766": "Anupadāniyameva’bhisandhiyaṃ,",
  "anya-e1208n:7767": "Gadatiyovacanaṃpaṭigaṇhiyaṃ",
  "anya-e1208n:7768": "Itipi so sugato sugato siyā; ()",
  "anya-e1208n:7769": "52.",
  "anya-e1208n:7770": "Piyakaraṃ sukumārataraṃ giraṃ",
  "anya-e1208n:7771": "Sutisukhaṃ sugamaṃ hadayaṅgamaṃ,",
  "anya-e1208n:7772": "Gadati nela manelagalaṃ yato",
  "anya-e1208n:7773": "Itipi so sugato sugato siyā; ()",
  "anya-e1208n:7774": "53.",
  "anya-e1208n:7775": "Vihitavāṇivilāsinisaṅgamo",
  "anya-e1208n:7776": "Sumati sāmayikaṃ samayaṃ vidū,",
  "anya-e1208n:7777": "Gadati bhuta pavatti manaññathā",
  "anya-e1208n:7778": "Itipi so sugato sugato siyā; ()",
  "anya-e1208n:7779": "54.",
  "anya-e1208n:7780": "Gadati ñeyyapadatthavido sadā",
  "anya-e1208n:7781": "Janahitattha manatthapanūdanaṃ,",
  "anya-e1208n:7782": "Gadita matthagataṃ ubhayatthadaṃ",
  "anya-e1208n:7783": "Itipi so sugato sugato siyā; ()",
  "anya-e1208n:7784": "55.",
  "anya-e1208n:7785": "Sakalasaṅkhatadhammavimuttiyā",
  "anya-e1208n:7786": "Gadati damma masaṅkhadhātuyā,",
  "anya-e1208n:7787": "Ariyamaggaphalehi’pi nissitaṃ",
  "anya-e1208n:7788": "Itipi so sugato sugato siyā; ()",
  "anya-e1208n:7789": "56.",
  "anya-e1208n:7790": "Vinayavādi vineyyajane yato",
  "anya-e1208n:7791": "Vinayanattha manattanayatvitaṃ,",
  "anya-e1208n:7792": "Vinayanissitakaṃ gadate kathaṃ",
  "anya-e1208n:7793": "Itipi so sugato sugato siyā; ()",
  "anya-e1208n:7794": "57.",
  "anya-e1208n:7795": "Hadayakosanidhānavatiṃ sadā",
  "anya-e1208n:7796": "Sadupamaṃ pariyantavatiṃ kathaṃ,",
  "anya-e1208n:7797": "Gadati mañjugado vadanaṃ varo",
  "anya-e1208n:7798": "Itipi so sugato sugato siyā; ()",
  "anya-e1208n:7799": "58.",
  "anya-e1208n:7800": "Muni rasaṅkuvitānanapaṅkajo",
  "anya-e1208n:7801": "Purimameva giraṃ parisantare,",
  "anya-e1208n:7802": "Gadati aṭṭhavidhaṅgikaka māsabhiṃ",
  "anya-e1208n:7803": "Itipi so sugato sugato siyā; ()",
  "anya-e1208n:7804": "59.",
  "anya-e1208n:7805": "Avitathaṃ vitathampi niratthaka-",
  "anya-e1208n:7806": "Mapi kathaṃ suṇataṃ piya mappiyaṃ,",
  "anya-e1208n:7807": "Nahivadanti kadāci tathāgatā",
  "anya-e1208n:7808": "Itipi so sugato sugato siyā; ()",
  "anya-e1208n:7809": "60.",
  "anya-e1208n:7810": "Avitthaṃ suṇataṃ pakiya mappiyaṃ",
  "anya-e1208n:7811": "Abhivadantī sadatthasitaṃ kathaṃ,",
  "anya-e1208n:7812": "Ya’dahivoharaṇe samayaññuno",
  "anya-e1208n:7813": "Itipi so sugato sugato siyā; ()",
  "anya-e1208n:7814": "61.",
  "anya-e1208n:7815": "Tāya tāya’bhisāvayaṃ janataṃ sakāya niruttiyā",
  "anya-e1208n:7816": "Ehisāgatavādi gotamagottaketu tathāgato,",
  "anya-e1208n:7817": "Mūlamāgadhibhāsayā gadate sabhaṃ kaparitosayaṃ",
  "anya-e1208n:7818": "Tena so bhuvanattaye sugato siyāti suvissuto; ()",
  "anya-e1208n:7819": "62.",
  "anya-e1208n:7820": "Lokaṃ lokappabhavaṃ",
  "anya-e1208n:7821": "Lokanirodhañca lokamokkhūpāyaṃ,",
  "anya-e1208n:7822": "Catubhī abhisamayehi",
  "anya-e1208n:7823": "Nātho sammā gato tato so sugato; ()",
  "anya-e1208n:7824": "Iti medhānandābhidhānena yatināna viracite sakalakavijana hadayānandadānanidāne jinavaṃsadīpe santikeka nidāne bhagavato sutagoti paññattiyā abhidheya paridīpo. Bāvīsatimo saggo.",
  "anya-e1208n:7825": "Taṃkho pana bhavantaṃ gotamaṃ evaṃ kalyāṇo kittisaddo abbhuggato. Itipiso bhagavā lokavidūti.",
  "anya-e1208n:7826": "1.",
  "anya-e1208n:7827": "Tassa sa (dodhaka) lakkhaṇacāru-",
  "anya-e1208n:7828": "Cakkavara’ṅkitapādatalassa,",
  "anya-e1208n:7829": "Lokavidū’tipi yāva bhavaggā",
  "anya-e1208n:7830": "Ekasilokaravo udapādi; ()",
  "anya-e1208n:7831": "2.",
  "anya-e1208n:7832": "Lakkhaṇamūlanirodhanirodho-",
  "anya-e1208n:7833": "Pāyavasena paki lokakamasesaṃ,",
  "anya-e1208n:7834": "Yo paṭivijjhi tilokahito kagho",
  "anya-e1208n:7835": "Lokavidūti pavuccati tasmā; ()",
  "anya-e1208n:7836": "3.",
  "anya-e1208n:7837": "Lokamidheva kalebaramatte",
  "anya-e1208n:7838": "Lokanidānanirodhamavedi,",
  "anya-e1208n:7839": "Lokanirodhakaraṃka paṭipattiṃ",
  "anya-e1208n:7840": "Lokavidūti pavuccati tasmā; ()",
  "anya-e1208n:7841": "4.",
  "anya-e1208n:7842": "Lokamahambudhipāragu satta-",
  "anya-e1208n:7843": "Saṅkhatabhājanalokapabhedaṃ,",
  "anya-e1208n:7844": "So bhagavā’navasesamavedi",
  "anya-e1208n:7845": "Lokavidūti pavuccati tasmā; ()",
  "anya-e1208n:7846": "5.",
  "anya-e1208n:7847": "So hi bhavābhavadaṭṭhisabhāva-",
  "anya-e1208n:7848": "Ñāṇanulomikakhantipabhedaṃ,",
  "anya-e1208n:7849": "Āsayadhamma mabujjhi pajānaṃ",
  "anya-e1208n:7850": "Lokavidūti pavuccati tasmā; ()",
  "anya-e1208n:7851": "6.",
  "anya-e1208n:7852": "Pātubhavaṃ sati kāraṇalābhe",
  "anya-e1208n:7853": "Sattavidhānusayampi janānaṃ,",
  "anya-e1208n:7854": "So paṭivijjhi vicaṭṭitaloko",
  "anya-e1208n:7855": "Lokavidūti pavuccati tasmā; ()",
  "anya-e1208n:7856": "7.",
  "anya-e1208n:7857": "Rajjanadussanamuyhanasaddhā-",
  "anya-e1208n:7858": "Buddhivitakkavimissavasena,",
  "anya-e1208n:7859": "So caritaṃ paṭivijjhi pajānaṃ",
  "anya-e1208n:7860": "Lokavidūti pavuccati tasmā, ()",
  "anya-e1208n:7861": "8.",
  "anya-e1208n:7862": "Hīnapaṇīta’dhimuttivasena",
  "anya-e1208n:7863": "Dubbidhameva’dhimutti mavedi,",
  "anya-e1208n:7864": "Lokaniruttivido janatāya",
  "anya-e1208n:7865": "Lokavidūti pavuccati tasmā; ()",
  "anya-e1208n:7866": "9.",
  "anya-e1208n:7867": "Apparajakkha manussadapāpaṃ",
  "anya-e1208n:7868": "Ussadapāpa muḷārarajakkhaṃ,",
  "anya-e1208n:7869": "Dubbidhalokamabujjhi yatoso",
  "anya-e1208n:7870": "Lokavidūti pavuccati tasmā; ()",
  "anya-e1208n:7871": "10.",
  "anya-e1208n:7872": "Indriyapubbaparopariyatti-",
  "anya-e1208n:7873": "Ñāṇapabho tikhiṇindriyalokaṃ,",
  "anya-e1208n:7874": "So paṭivijjhika mudindriyalokaṃ",
  "anya-e1208n:7875": "Lokavidūti pavuccati tasmā; ()",
  "anya-e1208n:7876": "11.",
  "anya-e1208n:7877": "Vaṭṭavivaṭṭapatiṭṭha masādhu-",
  "anya-e1208n:7878": "Sādhusabhāvagataṃ bhagavā so,",
  "anya-e1208n:7879": "Dvāktike’taraloka mavedi",
  "anya-e1208n:7880": "Lokavidūti pavuccati tasmā; ()",
  "anya-e1208n:7881": "12.",
  "anya-e1208n:7882": "Sādhupasatthasadattaniyāmaṃ",
  "anya-e1208n:7883": "Ñāpayituṃ sukarāsukarampi,",
  "anya-e1208n:7884": "Sattanikāyamavedi yato so",
  "anya-e1208n:7885": "Lokavidūti pavuccati tasmā; ()",
  "anya-e1208n:7886": "13.",
  "anya-e1208n:7887": "Kammakilesavipākavibandha-",
  "anya-e1208n:7888": "Muttyavimuttigate paṭivijjhi,",
  "anya-e1208n:7889": "Bhabbajaneya mabhabbajane so",
  "anya-e1208n:7890": "Lokavidūti pavuccati tasmā; ()",
  "anya-e1208n:7891": "14.",
  "anya-e1208n:7892": "Nipphalatāya navuttamananta-",
  "anya-e1208n:7893": "Sattapamāṇa manāvaraṇena,",
  "anya-e1208n:7894": "Ñāṇabalena sayaṃ viditaṃhi",
  "anya-e1208n:7895": "Lokavidūti pavuccati tasmā; ()",
  "anya-e1208n:7896": "15.",
  "anya-e1208n:7897": "Vuttanayeni’ha so muni satta-",
  "anya-e1208n:7898": "Lokamanekavidhaṃ paṭivijjhi",
  "anya-e1208n:7899": "Sattanikāyasarojavane’ṇo",
  "anya-e1208n:7900": "Lokavidūti pavuccati tasmā; ()",
  "anya-e1208n:7901": "16.",
  "anya-e1208n:7902": "Paccayasaṇṭhitikaṃ paṭivijjhi",
  "anya-e1208n:7903": "Saṅkhatalokamasaṅkhatadassi,",
  "anya-e1208n:7904": "Ekavidhampyavaropitaloko",
  "anya-e1208n:7905": "Lokavidūti pavuccati tasmā; ()",
  "anya-e1208n:7906": "17.",
  "anya-e1208n:7907": "Ruppaṇalakkhaṇato’khilarūpaṃ",
  "anya-e1208n:7908": "Nāmasalakkhaṇato catunāmaṃ,",
  "anya-e1208n:7909": "Dubbidhaloka mavedi munindo",
  "anya-e1208n:7910": "Lokavidūti pavuccati tasmā; ()",
  "anya-e1208n:7911": "18.",
  "anya-e1208n:7912": "Lokahito sukhadukkhamupekkhā-",
  "anya-e1208n:7913": "Vedayitattikato suvibhattaṃ,",
  "anya-e1208n:7914": "So bhagavā kapaṭivijjhi tilokaṃ",
  "anya-e1208n:7915": "Lokavidūti pavuccati tasmā; ()",
  "anya-e1208n:7916": "19.",
  "anya-e1208n:7917": "Pañcavidhaṃka muni bandhavasenā-",
  "anya-e1208n:7918": "Hāravasena catubbidhalokaṃ,",
  "anya-e1208n:7919": "Lokapadīpanibho paṭivijjhi",
  "anya-e1208n:7920": "Lokavidūti pavuccati tasmā; ()",
  "anya-e1208n:7921": "20.",
  "anya-e1208n:7922": "Advayavādi saḷāyatanākhya-",
  "anya-e1208n:7923": "Chabbidhalokamavedi jino so,",
  "anya-e1208n:7924": "Sattavidhampi manaṭṭhitilokaṃ",
  "anya-e1208n:7925": "Lokavidūti pavuccati tasmā; ()",
  "anya-e1208n:7926": "21.",
  "anya-e1208n:7927": "Lābhapabhutika maṭṭhavidhampi",
  "anya-e1208n:7928": "Lokasabhāvamavedi yato so,",
  "anya-e1208n:7929": "Sakyamunī navasantanivāse",
  "anya-e1208n:7930": "Lokavidūti pavuccati tasmā; ()",
  "anya-e1208n:7931": "22.",
  "anya-e1208n:7932": "So dasabārasadhā’yatanānaṃ",
  "anya-e1208n:7933": "Bhedavasena tilokapadīpo,",
  "anya-e1208n:7934": "Lokamavedi tilakkhaṇavedī",
  "anya-e1208n:7935": "Lokavidūti pavuccati tasmā; ()",
  "anya-e1208n:7936": "23.",
  "anya-e1208n:7937": "Dhātuvasena yato suvibhattaṃ",
  "anya-e1208n:7938": "Loka matha’ṭṭhadasapparimāṇaṃ,",
  "anya-e1208n:7939": "Saṅkhatalokabhido paṭivijjhi",
  "anya-e1208n:7940": "Lokavidūti pavuccati tasmā; ()",
  "anya-e1208n:7941": "24.",
  "anya-e1208n:7942": "So maṇikañcanarūpiyamuttā-",
  "anya-e1208n:7943": "Saṅkhapavālasilākaṭhalādiṃ,",
  "anya-e1208n:7944": "Lokamavedi atindriyabaddhaṃ",
  "anya-e1208n:7945": "Lokavidūti pavuccati tasmā; ()",
  "anya-e1208n:7946": "25.",
  "anya-e1208n:7947": "Rukkhalatāphalapallavapatta-",
  "anya-e1208n:7948": "Pupphapakarāgapabhedavasena,",
  "anya-e1208n:7949": "So sukhumantaralokamavedi",
  "anya-e1208n:7950": "Lokavidūti pavuccati tasmā; ()",
  "anya-e1208n:7951": "26.",
  "anya-e1208n:7952": "Yattakamevu’tujaṭṭhakalāpa-",
  "anya-e1208n:7953": "Rapagataṃ ihabhājanaloke,",
  "anya-e1208n:7954": "Vijjati tampaṭivijjhi asesaṃ",
  "anya-e1208n:7955": "Lokavidūti pavuccati tasmā; ()",
  "anya-e1208n:7956": "27.",
  "anya-e1208n:7957": "So bhagavā himavatta pamāṇaṃ",
  "anya-e1208n:7958": "Aṭṭhamahānirayādi pamāṇaṃ,",
  "anya-e1208n:7959": "Nāgasupaṇṇavimāna pamāṇaṃ",
  "anya-e1208n:7960": "Brahmasurāsuraloka pamāṇaṃ; ()",
  "anya-e1208n:7961": "28.",
  "anya-e1208n:7962": "Paṃsujalānilabhumi pamāṇaṃ",
  "anya-e1208n:7963": "Dīpasavantisamudda pamāṇaṃ,",
  "anya-e1208n:7964": "Merumahidharakūṭa pamāṇaṃ",
  "anya-e1208n:7965": "Kappatarūravicanda pamāṇaṃ; ()",
  "anya-e1208n:7966": "29.",
  "anya-e1208n:7967": "Paccayasaṅkhatadhammasamuhaṃ",
  "anya-e1208n:7968": "Bhājanalokagataṃ sakalampi,",
  "anya-e1208n:7969": "Uddhamadhotiriyaṃpaṭivijjhi",
  "anya-e1208n:7970": "Lokavidūti pavuccatitasmā; ()",
  "anya-e1208n:7971": "30.",
  "anya-e1208n:7972": "Lokālokakaro tilokatilakoso sattalokaṃ imaṃ",
  "anya-e1208n:7973": "Bujjhitthā’nusayāsayādividhinā saṅkhāralokaṃ tathā,",
  "anya-e1208n:7974": "Āhārādipamāṇatādividhinā okāsalokaṃ yato",
  "anya-e1208n:7975": "Tasmā lokavidūti vuccati jino saṅkhāraloka’ntago; ()",
  "anya-e1208n:7976": "Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne bhagavatolokavidūti nāmapaññattiyā abhidheyaparidīpo tevīsatimosaggo.",
  "anya-e1208n:7977": "Taṃkho pana bhavantaṃ gotamaṃ evaṃ kalyāṇo kittisaddo abbhuggato itipi so bhagavā anuttaro purisadammasārathīti.",
  "anya-e1208n:7978": "1.",
  "anya-e1208n:7979": "Abhāvato paramatarassa kassaci",
  "anya-e1208n:7980": "Janassa sagguṇavisarehi attanā,",
  "anya-e1208n:7981": "Samāsanibbacananayena so muni",
  "anya-e1208n:7982": "Anuttaro sasi (rucirā)’nanambujo; ()",
  "anya-e1208n:7983": "2.",
  "anya-e1208n:7984": "Tathāhi so narahari sīlasampadā-",
  "anya-e1208n:7985": "Guṇeni’maṃ abhibhavate sadevakaṃ,",
  "anya-e1208n:7986": "Samādhinā varamatiyā vimuttiyā",
  "anya-e1208n:7987": "Vimuttidassanaguṇasampadāyapi; ()",
  "anya-e1208n:7988": "3.",
  "anya-e1208n:7989": "Yato navijjati adhisīlasampadā-",
  "anya-e1208n:7990": "Samādhidhipabhutiguṇehi tassamo,",
  "anya-e1208n:7991": "Kutonu vijjati’ha taduttarītaro",
  "anya-e1208n:7992": "Siyā tatopya’ya masamo mahāmuti; ()",
  "anya-e1208n:7993": "4.",
  "anya-e1208n:7994": "Nirūpamo asamamunīhi somuni",
  "anya-e1208n:7995": "Yato samo asamasamo siyā tato,",
  "anya-e1208n:7996": "Tathāgatassi’ha dutiyassa kassaci",
  "anya-e1208n:7997": "Abhāvato adutiyako tathāgato; ()",
  "anya-e1208n:7998": "5.",
  "anya-e1208n:7999": "Yato navijjati paṭimāpi tassamā",
  "anya-e1208n:8000": "Samo tadā’samatanusampadāyapi,",
  "anya-e1208n:8001": "Sahāyako nahi paṭividdhabodhiyā",
  "anya-e1208n:8002": "Tato yamappaṭima’sahāyako muni; ()",
  "anya-e1208n:8003": "6.",
  "anya-e1208n:8004": "Kalebarenapi abhirūpahārinā",
  "anya-e1208n:8005": "Guṇehi tappaṭisamapuggalo nahi,",
  "anya-e1208n:8006": "Nacatthi pāvacanavibhāgakapakpane",
  "anya-e1208n:8007": "Sayaṃ vinā bhuvi paṭibhāgapuggalo; ()",
  "anya-e1208n:8008": "7.",
  "anya-e1208n:8009": "Anaññagocaravarabodhisiddhiyā",
  "anya-e1208n:8010": "Sa’haṃ sayambhuti paṭipuggalonahi,",
  "anya-e1208n:8011": "Paṭiññamappayitu malaṃ sayaṃ vinā,",
  "anya-e1208n:8012": "Anuttaro’tipi naradammasārathi; ()",
  "anya-e1208n:8013": "8.",
  "anya-e1208n:8014": "Sudantapuggaladamitabbapuggale",
  "anya-e1208n:8015": "Dameti sārayati adantapuggale,",
  "anya-e1208n:8016": "Yato jino vinayanupāyakovido",
  "anya-e1208n:8017": "Anuttaro’tipi naradammasārathi; ()",
  "anya-e1208n:8018": "9.",
  "anya-e1208n:8019": "Yathā haye mudukaguṇekhana sārathi",
  "anya-e1208n:8020": "Tathāgato sugatikathāya dhammiyā,",
  "anya-e1208n:8021": "Dameti sārayati tathā tathāgate",
  "anya-e1208n:8022": "Anuttaro’tipi naradammasārathi; ()",
  "anya-e1208n:8023": "10.",
  "anya-e1208n:8024": "Yathā haye pharusaguṇena sārathi",
  "anya-e1208n:8025": "Apāyatajjanavidhinā tathāgato,",
  "anya-e1208n:8026": "Dameti sārayati tathā tathāgate",
  "anya-e1208n:8027": "Anuttaro’tipi naradammasārathi; ()",
  "anya-e1208n:8028": "11.",
  "anya-e1208n:8029": "Adammiye mudupharusena sārathi",
  "anya-e1208n:8030": "Yathā’bhimārayati tathā tathāgato,",
  "anya-e1208n:8031": "Jahātya’novadiya nacānusāsiya",
  "anya-e1208n:8032": "Anuttaro’tipi naradammasārathi; ()",
  "anya-e1208n:8033": "12.",
  "anya-e1208n:8034": "Karī’bhidhāvati damakena sārito",
  "anya-e1208n:8035": "Puratthimādisu disameva kevalaṃ,",
  "anya-e1208n:8036": "Anuttarena hi naradammasārathi-",
  "anya-e1208n:8037": "Jinena sāritapurisānatādisā; ()",
  "anya-e1208n:8038": "13.",
  "anya-e1208n:8039": "Nisajja katthaci sayanāsanamhi te",
  "anya-e1208n:8040": "Disāsu aṭṭhasu atisaṅakgacārino,",
  "anya-e1208n:8041": "Vidhāvare turitamanuttaraṃ disaṃ",
  "anya-e1208n:8042": "Anuttaro’tipi naradammasārathi; ()",
  "anya-e1208n:8043": "14.",
  "anya-e1208n:8044": "Patiṭṭhite muni’radhisīlasikkhayā",
  "anya-e1208n:8045": "Vasī’nusāsiya adhicittasikkhayā,",
  "anya-e1208n:8046": "Yathārahaṃ damayati bhabbapuggale",
  "anya-e1208n:8047": "Anuttaro’tipi naradammasārathi; ()",
  "anya-e1208n:8048": "15.",
  "anya-e1208n:8049": "Samāhite muni radhicittasikkhayā",
  "anya-e1208n:8050": "Vipassanāya’pi samaṇe’nusāsiya,",
  "anya-e1208n:8051": "Yathārahaṃ damayati bodhanārahe",
  "anya-e1208n:8052": "Anuttaro’tipi naradammasārathi; ()",
  "anya-e1208n:8053": "16.",
  "anya-e1208n:8054": "Tathuparūpari paṭivedhapattiyā",
  "anya-e1208n:8055": "Yathākkamaṃ anariyasekkhapuggale,",
  "anya-e1208n:8056": "Dameti so vinayati lokanāyako",
  "anya-e1208n:8057": "Anuttaro’tipi naradammasārathi ()",
  "anya-e1208n:8058": "17.",
  "anya-e1208n:8059": "Vineyyabandhavamanakundacandimā",
  "anya-e1208n:8060": "Vinesi kosalamagadhādhipādayo,",
  "anya-e1208n:8061": "Anekakhattiyapurise vināyako",
  "anya-e1208n:8062": "Anuttaro’tipi naradammasārathi; ()",
  "anya-e1208n:8063": "18.",
  "anya-e1208n:8064": "Kudiṭṭhikuñjarahari kūṭadantabhu",
  "anya-e1208n:8065": "Surādibhūsurapurise vibhāvino",
  "anya-e1208n:8066": "Jināsabho vinayi yato’nusāsiya",
  "anya-e1208n:8067": "Anuttaro’tipi naradammasārathi; ()",
  "anya-e1208n:8068": "19.",
  "anya-e1208n:8069": "Upālināmikapamukhe durāsade",
  "anya-e1208n:8070": "Vināyako gahapatipaṇḍite puthu",
  "anya-e1208n:8071": "Vinesi so upanayanakkhame yato",
  "anya-e1208n:8072": "Anuttaro’tipi naradammasārathi; ()",
  "anya-e1208n:8073": "20.",
  "anya-e1208n:8074": "Asaccadiṭṭhikamapi saccakavhayaṃ",
  "anya-e1208n:8075": "Anaññavenayikanigaṇṭhanāyakaṃ",
  "anya-e1208n:8076": "Vinesi tappabhutidigambare jino",
  "anya-e1208n:8077": "Anuttaro’tipi naradammasārathi; ()",
  "anya-e1208n:8078": "21.",
  "anya-e1208n:8079": "Jināsabho sabhiyasubhaddasaññino",
  "anya-e1208n:8080": "Tappassino timisabhido sadhammiyā",
  "anya-e1208n:8081": "Kathāyi’tobahi samaṇepi sikkhayi",
  "anya-e1208n:8082": "Anuttaro’tipi naradammasārathi; ()",
  "anya-e1208n:8083": "22.",
  "anya-e1208n:8084": "Damesi somuni uruvelakassapa-",
  "anya-e1208n:8085": "Gayādikassapajaṭilādike yato,",
  "anya-e1208n:8086": "Jaṭādhare vijaṭitajālinījaṭo",
  "anya-e1208n:8087": "Anuttaro’tipi naradammasārathi; ()",
  "anya-e1208n:8088": "23.",
  "anya-e1208n:8089": "Pahāṇasaṃvaravinayuttaro muni",
  "anya-e1208n:8090": "Anekakhattiyasamaṇepi sāsane,",
  "anya-e1208n:8091": "Vinesi sārathiriva uttaruttariṃ",
  "anya-e1208n:8092": "Anuttaro’tipi naradammasārathi; ()",
  "anya-e1208n:8093": "24.",
  "anya-e1208n:8094": "Manussasoṇitapisitāsanehi so",
  "anya-e1208n:8095": "Vinesi pīvarajaṭharaṃ nisācaraṃ,",
  "anya-e1208n:8096": "Sughoramānavaka manekarakkhase",
  "anya-e1208n:8097": "Anuttaro’tipi naradammasārathi, ()",
  "anya-e1208n:8098": "25.",
  "anya-e1208n:8099": "Vināyako suvinayi rāhunāmikaṃ",
  "anya-e1208n:8100": "Mahattabhāvika masurādhipaṃ yato,",
  "anya-e1208n:8101": "Surādhipappabhutisure tathā’sure",
  "anya-e1208n:8102": "Anuttaro’tipi naradammasārathi; ()",
  "anya-e1208n:8103": "26.",
  "anya-e1208n:8104": "Pajāpatiṃ nikhilapajānukampako",
  "anya-e1208n:8105": "Bakābhidhānikampi tucchaladdhikaṃ,",
  "anya-e1208n:8106": "Vinesi so naditaranīrajāsane",
  "anya-e1208n:8107": "Anuttaro’tipi naradammasārathi; ()",
  "anya-e1208n:8108": "27.",
  "anya-e1208n:8109": "Kasaṅkusehi’pi avineyyake yato",
  "anya-e1208n:8110": "Tiracchajātikapurise narāsabho,",
  "anya-e1208n:8111": "Vinesi so tisaraṇasilasaṃvare",
  "anya-e1208n:8112": "Anuttaro’tipi naradammasārathi; ()",
  "anya-e1208n:8113": "28.",
  "anya-e1208n:8114": "Kapolasecanamadakaṇṇacāmaraṃ",
  "anya-e1208n:8115": "Hutāsanāsanirivabhiṃsanaṃ yato,",
  "anya-e1208n:8116": "Damesi māraji dhanapālakuñjaraṃ",
  "anya-e1208n:8117": "Anuttaro’tipi naradammasārathi; ()",
  "anya-e1208n:8118": "29.",
  "anya-e1208n:8119": "Vinesi somuni himavantavāsinaṃ",
  "anya-e1208n:8120": "Patāpapajjala mapalālabhoginaṃ,",
  "anya-e1208n:8121": "Kharaṃ bhayaṅakkara maravālabhoginaṃ",
  "anya-e1208n:8122": "Anuttaro’tipi naradammasārathi; ()",
  "anya-e1208n:8123": "30.",
  "anya-e1208n:8124": "Nando’panandu’ragapatiṃ mahodara-",
  "anya-e1208n:8125": "Cūlodaroragapamukhe ca nibbise,",
  "anya-e1208n:8126": "Dhumassikhā’nalasikhabhogīno akā",
  "anya-e1208n:8127": "Tenā’pyanuttaranaradammasārathi; ()",
  "anya-e1208n:8128": "31.",
  "anya-e1208n:8129": "Damanupāyakovido hi bodhaneyyabandhave",
  "anya-e1208n:8130": "Ariyamaggavīthibhāsuraṃ varaṃ sivamapakuraṃ,",
  "anya-e1208n:8131": "Paṭipadārathena sārayi yatheva sārathi",
  "anya-e1208n:8132": "Purisadammasārathiti vuccate anuttaro; ()",
  "anya-e1208n:8133": "Itimedhānandābhidhānena yatinā varacite sakalakavijana hadayānanda dānanidāne jinavaṃsadīpe santikenidāne bhagavato anuttaro purisadammasārathīti nāma paññattiyā abhidheya paridīpo catubbīsatimosaggo.",
  "anya-e1208n:8134": "Taṃkho pana bhavantaṃ gotamaṃ evaṃ kalyāṇekitti saddo abbhuggato itipi sobhagavā satthā devamanussānaṃti.",
  "anya-e1208n:8135": "1.",
  "anya-e1208n:8136": "Kantāraṃ kharatakkaraṃ nirudakaṃ kattāramotārimaṃ",
  "anya-e1208n:8137": "Kantāraṃ migarājakuñjaramahā (saddulavikkīḷitaṃ),",
  "anya-e1208n:8138": "Kantāraṃ avatārabhurijanataṃ yo satthavāho sudhi",
  "anya-e1208n:8139": "Tāretvā nayate dayāparavaso khemantabhumiṃ yathā; ()",
  "anya-e1208n:8140": "2.",
  "anya-e1208n:8141": "Iccevaṃkaruṇānidhānahadayo saṃsāradukkhāture",
  "anya-e1208n:8142": "Satte jātijarāvikāramaraṇassokādikantārato,",
  "anya-e1208n:8143": "Tāretvā dasasaṃkilesagahanā pāpesi khemaṃpuraṃ",
  "anya-e1208n:8144": "Tasmā satthupasatthakittivisaro satthā’ti sampattharī; ()",
  "anya-e1208n:8145": "3.",
  "anya-e1208n:8146": "Atthā’natthavicāraṇā’ticaturo lokuttaratthena’pi",
  "anya-e1208n:8147": "Yasmā sāsati lokiyena ubhayena’tthenalokaṃ imaṃ,",
  "anya-e1208n:8148": "Sabrahmaṃ sanarāmaraṃ sasamaṇaṃ sabrāhmaṇaṃ yohi so",
  "anya-e1208n:8149": "Satthā’tveva pasatthakittinikaro satthāramabbhuggato; ()",
  "anya-e1208n:8150": "4.",
  "anya-e1208n:8151": "Bhītiṃ jātijarārujādikasiraṃ nissāya jātaṃhi yo",
  "anya-e1208n:8152": "Satthā satthadharorivā’rivisaraṃ nikkhittasattho sadā,",
  "anya-e1208n:8153": "Sattānaṃ tasasate vihiṃsati dhiyā siddhatthasāro tato",
  "anya-e1208n:8154": "So satthā’ti yasosarīrasurabhī lokattayaṃ vyāpayī; ()",
  "anya-e1208n:8155": "5.",
  "anya-e1208n:8156": "Lokatthābhirato anatthavirato jātyādikantārato",
  "anya-e1208n:8157": "Uttāretica satthavāhasadiso yo atthadhammenavā,",
  "anya-e1208n:8158": "Satte sāsati hiṃsatī’ti janatāsantānajātaṃ bhayaṃ",
  "anya-e1208n:8159": "Vuttā’nvatthavasena sohibhagavā satthāti vaṇṇīyate; ()",
  "anya-e1208n:8160": "Taṃkho panabhavantaṃ gotamaṃ evaṃkalyāṇe kittisaddo abbhuggato itipiso bhagavā buddhoti.",
  "anya-e1208n:8161": "6.",
  "anya-e1208n:8162": "Yo saṅkhāravikāralakkhaṇaparosaṅkhārapaññattisu",
  "anya-e1208n:8163": "Ñeyyatthesva’nanussutesu purimaṃ cattāri saccāni’pi,",
  "anya-e1208n:8164": "Bujjhitvā’cariyopadesarahito tattheva sabbaññutaṃ",
  "anya-e1208n:8165": "Patto ñāṇabalesu pāpuṇi vasībhāvaṃ sayamabhuka sayaṃ; ()",
  "anya-e1208n:8166": "7.",
  "anya-e1208n:8167": "Bodhetā’ti pajāya nibbacanato saccāni so bujjhitā",
  "anya-e1208n:8168": "Saccānīti’pi saccavādi bhagavāka nissesañeyyassapi,",
  "anya-e1208n:8169": "Matyā bujjhanasattiyā mahatiyā yasmā samaṅakgī tato",
  "anya-e1208n:8170": "Buddho nāmasiyāti kittivisaro tambuddhamabbhuggato; ()",
  "anya-e1208n:8171": "8.",
  "anya-e1208n:8172": "Yesaṃja bodhanavasattiyā sumatiyā cā’naññaneyyo sayaṃ",
  "anya-e1208n:8173": "Buddhattā ca yathāvikāsapadumaṃ so bujjhanaṭṭhenapi,",
  "anya-e1208n:8174": "Nānābuddhaguṇassa vissavanato buddhoti suddhodanī",
  "anya-e1208n:8175": "Abbhuggañchi tibuddhakhettabhavane taṃkittigītassaro; ()",
  "anya-e1208n:8176": "9.",
  "anya-e1208n:8177": "Rāgassādhigataggamaggamatiyā dosassa mohassapi",
  "anya-e1208n:8178": "Chinnattā ca samulaghātamakhilakelasārivaggassapi,",
  "anya-e1208n:8179": "So khīṇāsavatāya copadhipariccāgena buddhotyayaṃ",
  "anya-e1208n:8180": "Uccāriyati cārikittiracanā viññūhi yāvajjapi; ()",
  "anya-e1208n:8181": "10.",
  "anya-e1208n:8182": "Dhammassāmi yathā pabuddhapuriso okkantaniddakkhayā",
  "anya-e1208n:8183": "Nājjho’tiṇṇakilesamiddhavidhamā bodhāpito kenaci,",
  "anya-e1208n:8184": "Buddhambhojatibhānano hī bhagavā sāmaṃ pabuddho yato",
  "anya-e1208n:8185": "Buddhonāmasiyāti tabbhavayasoghoso vibhusāyate; ()",
  "anya-e1208n:8186": "11.",
  "anya-e1208n:8187": "Gatyatthāvagamatthadhātusamatāsabbhāvato vā gato",
  "anya-e1208n:8188": "Yenekāyanamaggamuggamatimā eko, hīsambujjhīso,",
  "anya-e1208n:8189": "Sambodhiṃ jayabodhimūlamupago sattuttaro’nuttaraṃ",
  "anya-e1208n:8190": "Buddhotī’dha jagattaye nijayaso yāvajja vijjumbhate; ()",
  "anya-e1208n:8191": "12.",
  "anya-e1208n:8192": "Khīṇattā paramāya maggamatiyā dubbuddhiyā buddhiyā",
  "anya-e1208n:8193": "Laddhattāpi kaanuttaruttaraguṇālaṅakkārasāmaggiyā,",
  "anya-e1208n:8194": "So sambodhiparāyaṇo sirighaṇo buddhoti suddhodanī",
  "anya-e1208n:8195": "Lokambhodhimalaṅkari nijayasokallolamālāhi’maṃ; ()",
  "anya-e1208n:8196": "13.",
  "anya-e1208n:8197": "Sambuddho’ti’mināpadena munino saccāvabodhāvahaṃ",
  "anya-e1208n:8198": "Ñāṇaṃ tappaṭivedhañāṇa managhaṃ nā’ññehisādhāraṇaṃ,",
  "anya-e1208n:8199": "Buddho’tī’dha padena satthu karuṇāpubbaṅakgamaṃ desanā-",
  "anya-e1208n:8200": "Ñāṇaṃ ñeyyapadatthabodhanakaraṃ ñāṇañca dassiyate; ()",
  "anya-e1208n:8201": "14.",
  "anya-e1208n:8202": "Taṃ sabbaññutañāṇathomanavasā sammādisambuddhi’ti-",
  "anya-e1208n:8203": "Saddassā’riyamaggakittanavasā buddhotisaddassaca,",
  "anya-e1208n:8204": "Yogo’pe’tthakato’tya’bhāsi vibudho so dhamma pālābhidho",
  "anya-e1208n:8205": "Buddhānussativaṇṇanāvivaraṇe viññātasatthāgamo; ()",
  "anya-e1208n:8206": "Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāne satthādevamanussānaṃ buddhoti nāmapaññattīnaṃ abhidheya paridīpo pañcavīsatimo saggo.",
  "anya-e1208n:8207": "Taṃkho pana bhavantaṃ gotamaṃ evaṃ kalyāṇe kittisaddo abbhuggato itipi sobhagavā bhagavāti.",
  "anya-e1208n:8208": "1.",
  "anya-e1208n:8209": "Kavibhāratipaddhatichandasi ta-",
  "anya-e1208n:8210": "Gguṇathomana (toṭaka) vutya’bhavi,",
  "anya-e1208n:8211": "Bhagavā’ti vibhattapadatthavatī",
  "anya-e1208n:8212": "Madhurā suṇataṃ surataṃ madhurā; ()",
  "anya-e1208n:8213": "2.",
  "anya-e1208n:8214": "Adhisīlasamādhimatippabhuti-",
  "anya-e1208n:8215": "Guṇarāsivisiṭṭhatarassa tato,",
  "anya-e1208n:8216": "Bhagavā’ti sadevamanussapajā-",
  "anya-e1208n:8217": "Pavarassa sagāravanāma’midaṃ; ()",
  "anya-e1208n:8218": "3.",
  "anya-e1208n:8219": "Bhagavāvacanena pavuccati yo",
  "anya-e1208n:8220": "Saniruttinayo vacanatthavaro,",
  "anya-e1208n:8221": "Sa’hi gāravaseṭṭhavisiṭṭhataro",
  "anya-e1208n:8222": "Bhagavāti nimittakanāmamidaṃ; ()",
  "anya-e1208n:8223": "4.",
  "anya-e1208n:8224": "Paripācitasañcitapāramitā-",
  "anya-e1208n:8225": "Mitabhāgya manuttariyu’ttariyaṃ,",
  "anya-e1208n:8226": "Yadi vijjati’massa anaññasamaṃ",
  "anya-e1208n:8227": "Bhagavā’ti pavuccati so bhagavā; ()",
  "anya-e1208n:8228": "5.",
  "anya-e1208n:8229": "Yadi mārabalaṃ pabalaṃ sakalaṃ",
  "anya-e1208n:8230": "Kadalī dviradoriva tālavanaṃ,",
  "anya-e1208n:8231": "Asanī’va kilesamabhañji tato",
  "anya-e1208n:8232": "Bhagavā’ti pavuccati so bhagavā; ()",
  "anya-e1208n:8233": "6.",
  "anya-e1208n:8234": "Yadi bhaggamakā’khilalobhamapā-",
  "anya-e1208n:8235": "Khiladosamapā’khilamohamapi,",
  "anya-e1208n:8236": "Viparītamanokaṇañca tato",
  "anya-e1208n:8237": "Bhagavā’ti pavuccati so bhagavā; ()",
  "anya-e1208n:8238": "7.",
  "anya-e1208n:8239": "Yadi kodhu’panāha musuyanama-",
  "anya-e1208n:8240": "Cchariyaṃ ahirikkanirottapanaṃ,",
  "anya-e1208n:8241": "Api makkhapalāsa mabhañji bhavā-",
  "anya-e1208n:8242": "Bhavadiṭṭhi manajjava’maddavataṃ; ()",
  "anya-e1208n:8243": "8.",
  "anya-e1208n:8244": "Kharaphārusatā karaṇuttariyaṃ",
  "anya-e1208n:8245": "Yadi māna’bhimāna’pamādamadaṃ,",
  "anya-e1208n:8246": "Saṭhaphārusatā karaṇuttariyaṃ",
  "anya-e1208n:8247": "Saṭhamāyamabhañji’ti mohajaṭaṃ",
  "anya-e1208n:8248": "Bhagavā’ti pavuccati so bhagavā; ()",
  "anya-e1208n:8249": "9.",
  "anya-e1208n:8250": "Tividhā’kusalaṃ tividhabbisamaṃ",
  "anya-e1208n:8251": "Tivitakkatimūlatisaññamapi,",
  "anya-e1208n:8252": "Timalaṃ tipapañca mabhañji tato",
  "anya-e1208n:8253": "Bhagavā’ti pavuccati so bhagavā; ()",
  "anya-e1208n:8254": "10.",
  "anya-e1208n:8255": "Caturogha catubbidhayoga catu-",
  "anya-e1208n:8256": "Bbidhagantha catubbidhagāha mapi,",
  "anya-e1208n:8257": "Caturāsavadhamma mabhañjitato",
  "anya-e1208n:8258": "Bhagavā’ti pavuccati so bhagavā; ()",
  "anya-e1208n:8259": "11.",
  "anya-e1208n:8260": "Vinibaddha manokhīla nīvaraṇā-",
  "anya-e1208n:8261": "Nya’bhīnandanamaccariyāni tato,",
  "anya-e1208n:8262": "Yadi pañcavidhāni’pi bhaggamakā",
  "anya-e1208n:8263": "Bhagavā’ti pavuccati so bhagavā; ()",
  "anya-e1208n:8264": "12.",
  "anya-e1208n:8265": "Chavivādapadāni’pi sattavidhā-",
  "anya-e1208n:8266": "Nusayehi kusitakavatthu’mato,",
  "anya-e1208n:8267": "Ya mabhañji’tarāti’pi aṭṭhavidhaṃ",
  "anya-e1208n:8268": "Bhagavā’ti pavuccati so bhagavā; ()",
  "anya-e1208n:8269": "13.",
  "anya-e1208n:8270": "Navadhā’layamula mabhañji tathā",
  "anya-e1208n:8271": "Dasadhā’kusalaṃ dasakammapathaṃ,",
  "anya-e1208n:8272": "Sakalāni kudiṭṭhigatāni tato",
  "anya-e1208n:8273": "Bhagavā’ti pavuccati so bhagavā; ()",
  "anya-e1208n:8274": "14.",
  "anya-e1208n:8275": "Pariḷāhadaraṃ vividha’ddhasataṃ",
  "anya-e1208n:8276": "Bhavakanettivicāra mahañji tato,",
  "anya-e1208n:8277": "Satamattasahassakilesagataṃ",
  "anya-e1208n:8278": "Bhagavā’ti pavuccati so bhagavā; ()",
  "anya-e1208n:8279": "15.",
  "anya-e1208n:8280": "Aṇimā laghimā mahimā vasitā-",
  "anya-e1208n:8281": "Pabhuti’ssariya’ṭṭhabhagehi yato,",
  "anya-e1208n:8282": "Subhagehi samaṅakgībbhūva tato",
  "anya-e1208n:8283": "Bhagavā’ti pavuccati so bhagavā; ()",
  "anya-e1208n:8284": "16.",
  "anya-e1208n:8285": "Aṇuno nanuno’ nanunokaraṇaṃ",
  "anya-e1208n:8286": "Karaṇaṃ lahuno’lahuno aṇimā,",
  "anya-e1208n:8287": "Laghimā mahimā mahimākaraṇaṃ",
  "anya-e1208n:8288": "Karaṇaṃ vasitā vasitāya tahiṃ; ()",
  "anya-e1208n:8289": "17.",
  "anya-e1208n:8290": "Saya micchitaṭhāna mupāgamanaṃ",
  "anya-e1208n:8291": "Lahu vicchitakāriyasādhanatā,",
  "anya-e1208n:8292": "Abhipatti pakamya masesavasī-",
  "anya-e1208n:8293": "Karaṇe’sikatā paramissaratā; ()",
  "anya-e1208n:8294": "18.",
  "anya-e1208n:8295": "Nabhasā padasā gamanādivasā",
  "anya-e1208n:8296": "Vajato pariniṭṭhitakāriyatā,",
  "anya-e1208n:8297": "Nijakāma’vasāyikatātiyahiṃ-",
  "anya-e1208n:8298": "Paramissariyākhyabhagā’ṭṭhavidhā; ()",
  "anya-e1208n:8299": "19.",
  "anya-e1208n:8300": "Catumagga catupphalasantipadā-",
  "anya-e1208n:8301": "Riyadhammasamuhabhagehi yuto,",
  "anya-e1208n:8302": "Vinalīkatapāpamalehi tato",
  "anya-e1208n:8303": "Bhagavā’ti pavuccati so bhagavā; ()",
  "anya-e1208n:8304": "20.",
  "anya-e1208n:8305": "Caraṇadiguṇa’tisayādhigatā-",
  "anya-e1208n:8306": "Samakittisarīrabhageta yuto,",
  "anya-e1208n:8307": "Bhuvanattayavipphuritena tato",
  "anya-e1208n:8308": "Bhagavāti pavuccati so bhagavā; ()",
  "anya-e1208n:8309": "21.",
  "anya-e1208n:8310": "Janalocananīharaṇāya nirū-",
  "anya-e1208n:8311": "Pama rūpasarīragatāya tato,",
  "anya-e1208n:8312": "Nikhilāvayavassiriyā sabito",
  "anya-e1208n:8313": "Bhagavā’ti pavuccati so bhagavā; ()",
  "anya-e1208n:8314": "22.",
  "anya-e1208n:8315": "Abhipatthita micchita mattahitaṃ",
  "anya-e1208n:8316": "Parasattahitampi samijjhati yaṃ,",
  "anya-e1208n:8317": "Iti tādisakāmabhagena yuto",
  "anya-e1208n:8318": "Bhagavā’ti pavuccati so bhagavā; ()",
  "anya-e1208n:8319": "23.",
  "anya-e1208n:8320": "Yadanuttariyena ca pāramitā-",
  "anya-e1208n:8321": "Vīriyena payattabhagena yuto,",
  "anya-e1208n:8322": "Garubhāvapadappabhavena tato",
  "anya-e1208n:8323": "Bhagavā’ti pavuccati so bhagavā;",
  "anya-e1208n:8324": "24.",
  "anya-e1208n:8325": "Paramissariyāyamadhammayaso-",
  "anya-e1208n:8326": "Sirikāmapayattabhāgā chayime,",
  "anya-e1208n:8327": "Yadi yassa jinassa bhavanti tato",
  "anya-e1208n:8328": "Bhagavā’ti pavuccati so bhagavā; ()",
  "anya-e1208n:8329": "25.",
  "anya-e1208n:8330": "Subhagena anaññasamena nirū-",
  "anya-e1208n:8331": "Pamarūpavilāsabhagena yuto,",
  "anya-e1208n:8332": "Satapuññasamujjalitena tato",
  "anya-e1208n:8333": "Bhagavāti pavuccati so bhagavā; ()",
  "anya-e1208n:8334": "26.",
  "anya-e1208n:8335": "Nijadhamsasarīravibhūti yathā",
  "anya-e1208n:8336": "Nijarūpasariravibhūti tathā,",
  "anya-e1208n:8337": "Iha vuccati bhaggasubhāgyamiti",
  "anya-e1208n:8338": "Api tehi samaṅgi jino bhagavā; ()",
  "anya-e1208n:8339": "27.",
  "anya-e1208n:8340": "Kusalādipadehi vibhattamakā’-",
  "anya-e1208n:8341": "Yatanādivasena ca bandhavasā,",
  "anya-e1208n:8342": "Vata dhammasamuhasabhāva mato",
  "anya-e1208n:8343": "Bhagavā’ti pavuccati so bhagavā; ()",
  "anya-e1208n:8344": "28.",
  "anya-e1208n:8345": "Catudhā catudhā catudhā catudhā",
  "anya-e1208n:8346": "Catusaccadaso’riyasaccampi,",
  "anya-e1208n:8347": "Vibhajī vibhajī vibhajī vibhajī",
  "anya-e1208n:8348": "Bhagavā’ti pavuccati so bhagavā; (Yamakabandhanaṃ)",
  "anya-e1208n:8349": "29.",
  "anya-e1208n:8350": "Yadi dibbavihāra masevi bhaji",
  "anya-e1208n:8351": "Surajeṭṭhavihāra manaññasamaṃ,",
  "anya-e1208n:8352": "Ariyañcavihāra manaññasamaṃ,",
  "anya-e1208n:8353": "Ariyañca vihāra masevi tato",
  "anya-e1208n:8354": "Bhagavā’ti pavuccati so bhagavā; ()",
  "anya-e1208n:8355": "30.",
  "anya-e1208n:8356": "Yadi kāyavivekasukhaṃ abhajī",
  "anya-e1208n:8357": "Bhaji cittavivekasamādhisukhaṃ,",
  "anya-e1208n:8358": "Upadhīhi vivekaka masevi tato",
  "anya-e1208n:8359": "Bhagavā’ti pavuccati so bhagavā; ()",
  "anya-e1208n:8360": "31.",
  "anya-e1208n:8361": "Bhaji vaṭṭagatañca vivaṭṭagataṃ",
  "anya-e1208n:8362": "Saya muttarimānusadhamma mapi,",
  "anya-e1208n:8363": "Tividhañahi vimokkha masevi tato",
  "anya-e1208n:8364": "Bhagavā’ti pavuccati so bhagavā; ()",
  "anya-e1208n:8365": "32.",
  "anya-e1208n:8366": "Punarāgamanāvaraṇena bhave",
  "anya-e1208n:8367": "Bhavanettisamañña midaṃ gamanaṃ,",
  "anya-e1208n:8368": "Yadi vantamakā’riyamaggamukho",
  "anya-e1208n:8369": "Bhagavā’ti pavuccati so bhagavā; ()",
  "anya-e1208n:8370": "33.",
  "anya-e1208n:8371": "Bhagavā’ti visiṭṭha’bhidhānamimaṃ",
  "anya-e1208n:8372": "Na’ca mātupituppabhutihi kataṃ,",
  "anya-e1208n:8373": "Sahabodhipadādhigamena gatā",
  "anya-e1208n:8374": "Tathasammuti tassajinassa’bhavi; ()",
  "anya-e1208n:8375": "Athamahāniddesāgatanayo vuccate.",
  "anya-e1208n:8376": "34.",
  "anya-e1208n:8377": "Lokuttarāya matiyā",
  "anya-e1208n:8378": "Rāgaṃ bhaggaṃ akāsi dosaṃ mohaṃ,",
  "anya-e1208n:8379": "Yasmā kaṇṭakamānaṃ",
  "anya-e1208n:8380": "Kilesamāraṃ tatopi buddho bagavā; ()",
  "anya-e1208n:8381": "35.",
  "anya-e1208n:8382": "Yasmā vibhajjavādi",
  "anya-e1208n:8383": "Bhaji vibhaji pavibhajī sadhammakkhandhaṃ,",
  "anya-e1208n:8384": "Lokuttarañca katavā",
  "anya-e1208n:8385": "Bhavānamattaṃ tatopi buddho bhagavā; ()",
  "anya-e1208n:8386": "36.",
  "anya-e1208n:8387": "Yasmā bhāvitakāyo",
  "anya-e1208n:8388": "Bhāvitasilo sadā subhāvitacitto,",
  "anya-e1208n:8389": "Bhāvitapañño sabbhi",
  "anya-e1208n:8390": "Subhāvanīyo tatopi buddho bhagavā; ()",
  "anya-e1208n:8391": "37.",
  "anya-e1208n:8392": "Bhagavā kavanapatthāni",
  "anya-e1208n:8393": "Paṭisallānabbihārasāruppāni,",
  "anya-e1208n:8394": "Janavātāpagatāni",
  "anya-e1208n:8395": "Vanāni senāsanāni yo pantāni; ()",
  "anya-e1208n:8396": "38.",
  "anya-e1208n:8397": "Bhudharakandaraleṇaṃ",
  "anya-e1208n:8398": "Guruhamūlaṃ pakalāla mabbhokāsaṃ,",
  "anya-e1208n:8399": "Sivathikaṃ bhaji yasmā",
  "anya-e1208n:8400": "Tiṇasatthāraṃ tatopi buddho bhagavā; ()",
  "anya-e1208n:8401": "39.",
  "anya-e1208n:8402": "Catubbidhānaṃ saddhā-",
  "anya-e1208n:8403": "Deyyānaṃ cīvarādisambhārānaṃ,",
  "anya-e1208n:8404": "Subharo yasmā bhāgī",
  "anya-e1208n:8405": "Paramappiccho tatopi buddho bhagavā; ()",
  "anya-e1208n:8406": "40.",
  "anya-e1208n:8407": "Attharasassa subhāgī",
  "anya-e1208n:8408": "Dhammarasassa ca yato vimuttirasassa,",
  "anya-e1208n:8409": "Adhisīlassa’dhicitta-",
  "anya-e1208n:8410": "Ssa’dhipaññāyaca tatopi buddho bhagavā; ()",
  "anya-e1208n:8411": "41.",
  "anya-e1208n:8412": "Rūpārūpāvacara-",
  "anya-e1208n:8413": "Jjhānāna catunna mapakpamaññānampi,",
  "anya-e1208n:8414": "Viddhaṃsitīvaraṇo",
  "anya-e1208n:8415": "Yasmā bhāgī tatopi buddho bhagavā; ()",
  "anya-e1208n:8416": "42.",
  "anya-e1208n:8417": "Aṭṭhannañcaṭṭhannaṃ",
  "anya-e1208n:8418": "Vimokkhadhammāna mābhibhāyatanānaṃ,",
  "anya-e1208n:8419": "Anupubbavihārānaṃ bhāginavannaṃ tatopi buddho bhagavā; ()",
  "anya-e1208n:8420": "43.",
  "anya-e1208n:8421": "Dasakasiṇasamāpatti",
  "anya-e1208n:8422": "Dasasaññābhāvanāna mapi bhāgīvā,",
  "anya-e1208n:8423": "Asubhasamāpatyā’nā-",
  "anya-e1208n:8424": "Pānassatiyā tatopi buddho bhagavā; ()",
  "anya-e1208n:8425": "44.",
  "anya-e1208n:8426": "Sammappadhāna pabhuti-",
  "anya-e1208n:8427": "Satipaṭṭhāni’ddhipādadhammānampi,",
  "anya-e1208n:8428": "Catudhā suvibhattānaṃ",
  "anya-e1208n:8429": "Bhāgī yasmā tatopi buddho bhagavā; ()",
  "anya-e1208n:8430": "45.",
  "anya-e1208n:8431": "Pañcannampi balānaṃ",
  "anya-e1208n:8432": "Yasmā pañcanna mindriyānaṃ bhāgī,",
  "anya-e1208n:8433": "Tasmā dasabaladhārī",
  "anya-e1208n:8434": "Jitindriso yo tatopi buddho bhagavā; ()",
  "anya-e1208n:8435": "46.",
  "anya-e1208n:8436": "Yasmā bojjhaṅgānaṃ",
  "anya-e1208n:8437": "Ariyassa’ṭṭhaṅgikassa maggassāpi,",
  "anya-e1208n:8438": "Tathāgatabalānaṃ yo",
  "anya-e1208n:8439": "Bhāgi dasannaṃ tatopi buddho bhagavā; ()",
  "anya-e1208n:8440": "47.",
  "anya-e1208n:8441": "Catuvesārajjānaṃ",
  "anya-e1208n:8442": "Yadi catupaṭisambhidāna maddhabhāgī,",
  "anya-e1208n:8443": "Chabuddhadhammānampi",
  "anya-e1208n:8444": "Chaḷabhiññānaṃ tatopibuddhobhagavā; ()",
  "anya-e1208n:8445": "48.",
  "anya-e1208n:8446": "Bhagavā’tye’taṃ nāmaṃ",
  "anya-e1208n:8447": "Nakataṃ mātāpitūhi bhātubhaginīhi,",
  "anya-e1208n:8448": "Sakamittāmaccehi",
  "anya-e1208n:8449": "Na ñātisālohitehivā paññattaṃ; ()",
  "anya-e1208n:8450": "49.",
  "anya-e1208n:8451": "Samaṇehi bhusurehi",
  "anya-e1208n:8452": "Na devatāhi ca nana yena kenaci racitaṃ,",
  "anya-e1208n:8453": "Uṭṭhaṭakibbisamūle",
  "anya-e1208n:8454": "Subodhimūle subuddhasambodhīnaṃ; ()",
  "anya-e1208n:8455": "50.",
  "anya-e1208n:8456": "Paṭilābhahetu tesaṃ",
  "anya-e1208n:8457": "Bhagavantānaṃ anāvaraṇañāṇassa,",
  "anya-e1208n:8458": "Pavimokkhantikametaṃ",
  "anya-e1208n:8459": "Yadidaṃ bhagavāti sacchikāpaññatti; ()",
  "anya-e1208n:8460": "Athaṭīkāgatanayovuccate.",
  "anya-e1208n:8461": "51.",
  "anya-e1208n:8462": "Niratisayāsīlādi-",
  "anya-e1208n:8463": "Sagguṇabhāgā anaññasāmaññā ye",
  "anya-e1208n:8464": "Yassu’palabbhanti tato",
  "anya-e1208n:8465": "Bhagavā’tya’bhidhīyate sabuddho bhagavā; ()",
  "anya-e1208n:8466": "52.",
  "anya-e1208n:8467": "Tathāhi sīlaṃ samādhi",
  "anya-e1208n:8468": "Paññā vimutti vimuttidassanañāṇaṃ,",
  "anya-e1208n:8469": "Hiri ottappaṃ saddhaṃ",
  "anya-e1208n:8470": "Vīriyaṃ sati sampajañña mete dhammā; ()",
  "anya-e1208n:8471": "53.",
  "anya-e1208n:8472": "Sīlavisuddhi ca diṭṭhi-",
  "anya-e1208n:8473": "Visuddhi kusalāni tīṇi tammūlāni,",
  "anya-e1208n:8474": "Tayo vitakkā sammā",
  "anya-e1208n:8475": "Tisso dhātvānavajjasaññā tisso; ()",
  "anya-e1208n:8476": "54.",
  "anya-e1208n:8477": "Catusatipaṭṭhāni’ddhi-",
  "anya-e1208n:8478": "Ppādā sammappadhānadhammā caturo,",
  "anya-e1208n:8479": "Paṭisambhidā catasso",
  "anya-e1208n:8480": "Caturo maggā phalānikho cattāri; ()",
  "anya-e1208n:8481": "55.",
  "anya-e1208n:8482": "Cattāro, riyavaṃsā",
  "anya-e1208n:8483": "Yoniparicchedakāni catuñāṇāni,",
  "anya-e1208n:8484": "Catuvesārajjāni",
  "anya-e1208n:8485": "Padhāniyaṅgāni pañca parimāṇāni; ()",
  "anya-e1208n:8486": "56.",
  "anya-e1208n:8487": "Pañcaṅgiko’pi sammā",
  "anya-e1208n:8488": "Samādhi pañcindriyāni pañcabalāni,",
  "anya-e1208n:8489": "Nissāraṇīyadhātu",
  "anya-e1208n:8490": "Pañcavimuttiparipācaniyā dhammā; ()",
  "anya-e1208n:8491": "57.",
  "anya-e1208n:8492": "Pañca vimuttāyatana-",
  "anya-e1208n:8493": "Ñāṇāni chagāravā chabahulavihārā,",
  "anya-e1208n:8494": "Chā’nussatiṭhānāni",
  "anya-e1208n:8495": "Nissāraṇiyā chadhātu chalabhiññāyo; ()",
  "anya-e1208n:8496": "58.",
  "anya-e1208n:8497": "Chabbidha’nuttariyāni",
  "anya-e1208n:8498": "Jabbidhanibbedhabhāgiyā saññāyo,",
  "anya-e1208n:8499": "Chaasādhāraṇañānā-",
  "anya-e1208n:8500": "Nya’riyadhanānya’parihāniyā dhammā; ()",
  "anya-e1208n:8501": "59.",
  "anya-e1208n:8502": "Sappurisāriyadhammā",
  "anya-e1208n:8503": "Bojjhaṅgā satta sattasaññā satta,",
  "anya-e1208n:8504": "Khīṇāsavabalakathanā",
  "anya-e1208n:8505": "Sattavivadhā dakkhiṇarahānañca kathā; ()",
  "anya-e1208n:8506": "60.",
  "anya-e1208n:8507": "Aṭṭhannaṃ paññānaṃ",
  "anya-e1208n:8508": "Paṭilābha nidānadesanā sammattā;",
  "anya-e1208n:8509": "Lokasabhāva’ccagamā",
  "anya-e1208n:8510": "Aṭṭha’kkhaṇadesanā ca aṭṭhavimokkhā; ()",
  "anya-e1208n:8511": "61.",
  "anya-e1208n:8512": "Vatthunyā’ramhāni",
  "anya-e1208n:8513": "Mahāpurisatakkanā’bhibhāyatanutti,",
  "anya-e1208n:8514": "Aṭṭhavidhā navu’pāyā",
  "anya-e1208n:8515": "Manasikaraṇamūlakā padhānyaṅgāni; ()",
  "anya-e1208n:8516": "62.",
  "anya-e1208n:8517": "Nava sattāvāsakathā",
  "anya-e1208n:8518": "Āghātapaṭivinayā ca nava nānattā,",
  "anya-e1208n:8519": "Navā’nupubbavihārā",
  "anya-e1208n:8520": "Navasaññā dasavidhā kusalakammapathā; ()",
  "anya-e1208n:8521": "63.",
  "anya-e1208n:8522": "Dasa kasiṇāyatanāni",
  "anya-e1208n:8523": "Dasa sammattāni nāthakaraṇadhammā,",
  "anya-e1208n:8524": "Balāni cā’riyavāsā",
  "anya-e1208n:8525": "Mettāye’kādasānisaṃsā dhammā; ()",
  "anya-e1208n:8526": "64.",
  "anya-e1208n:8527": "Bārasadhammā cakkā-",
  "anya-e1208n:8528": "Kārā terasadhutaṅgadhammā ce’pi,",
  "anya-e1208n:8529": "Cuddasamattā buddhi",
  "anya-e1208n:8530": "Pañcadasavimuttipācanīyā dhammā; ()",
  "anya-e1208n:8531": "65.",
  "anya-e1208n:8532": "Ānāpānassatiyo",
  "anya-e1208n:8533": "Soḷasa soḷasavidhā’ parantapatīyā,",
  "anya-e1208n:8534": "Aṭṭharasa buddhaguṇā",
  "anya-e1208n:8535": "Ekūṇavīsati paccavekkhaṇabuddhi; ()",
  "anya-e1208n:8536": "66.",
  "anya-e1208n:8537": "Catucattāḷisavidhā",
  "anya-e1208n:8538": "Paññāvatthū’dayabbayeñāṇāni,",
  "anya-e1208n:8539": "Paññāsa kusaladhammā",
  "anya-e1208n:8540": "Sattādhikasattatippabhāvatthūni; ()",
  "anya-e1208n:8541": "67.",
  "anya-e1208n:8542": "Catuvīsati koṭilakkha-",
  "anya-e1208n:8543": "Ppamita samāpattiyañcaravajirañāṇaṃ,",
  "anya-e1208n:8544": "Samantapaṭṭhānapacca-",
  "anya-e1208n:8545": "Vekkhaṇañāṇāni desanāñāṇāti; ()",
  "anya-e1208n:8546": "68.",
  "anya-e1208n:8547": "Sattāna manattānaṃ",
  "anya-e1208n:8548": "Vibhagañāṇānicā’sayānusayānaṃ,",
  "anya-e1208n:8549": "Vuttavibhāgā santī",
  "anya-e1208n:8550": "Guṇabhāgā bhagavato tato bhagavā so; ()",
  "anya-e1208n:8551": "69.",
  "anya-e1208n:8552": "Manussattabhāvādike aṭṭhadhamme",
  "anya-e1208n:8553": "Samodhānayitvā’hisambodhiyā ye,",
  "anya-e1208n:8554": "Samiddhā’dhikārehi sattuttamehi",
  "anya-e1208n:8555": "Mahābodhisattehi sampādanīyā; ()",
  "anya-e1208n:8556": "70.",
  "anya-e1208n:8557": "Adhiṭṭhānadhammādayo pañcu’ḷāra-",
  "anya-e1208n:8558": "Pariccāgadhammā catussaṅgahā ca,",
  "anya-e1208n:8559": "Cariyattayaṃ pāramīdhammarāsi",
  "anya-e1208n:8560": "Bhavattyā’bhisambodhisambhārabhūtā; ()",
  "anya-e1208n:8561": "71.",
  "anya-e1208n:8562": "Pabhutyā’bhinīhārato yāvabodhi",
  "anya-e1208n:8563": "Asaṅkheyyakappāni cattāri’massa,",
  "anya-e1208n:8564": "Salakkhāni te bodhisambhāradhammā",
  "anya-e1208n:8565": "Bhavā vuddhipakkhe bhatā sambhatā’ti; ()",
  "anya-e1208n:8566": "72.",
  "anya-e1208n:8567": "Bhajīyanti yā puññavantehi loke",
  "anya-e1208n:8568": "Payogaṃ samāgamma sampattiyo tā,",
  "anya-e1208n:8569": "Bhagānāma vaṭṭabbivaṭṭānugā’ti",
  "anya-e1208n:8570": "Pavuccanti tesaṃ ubhinnaṃ bhagānaṃ; ()",
  "anya-e1208n:8571": "73.",
  "anya-e1208n:8572": "Pure bodhito bodhisatto samāno",
  "anya-e1208n:8573": "Bhusaṃ bodhisambhāradhamme vinanto,",
  "anya-e1208n:8574": "Patiṭṭhāsi yasmiṃ bhage te vanīti",
  "anya-e1208n:8575": "Manussesu devesu ukkaṃsabhute; ()",
  "anya-e1208n:8576": "74.",
  "anya-e1208n:8577": "Tathā’naññasāmaññasāhiññajhāna-",
  "anya-e1208n:8578": "Ssamāpattibhedaggamaggapphalādī,",
  "anya-e1208n:8579": "Bhage bodhimūle vivaṭṭānuge’pi",
  "anya-e1208n:8580": "Sayaṃ buddhabhuto samāno vanī’ti; ()",
  "anya-e1208n:8581": "75.",
  "anya-e1208n:8582": "Catubbisa ye koṭilakkhappamāṇa-",
  "anya-e1208n:8583": "Samāpattibhāgā kamahābhāgadheyyo,",
  "anya-e1208n:8584": "Paresaṃ nahitāya?Ttano diṭṭhadhamma-",
  "anya-e1208n:8585": "Sukhatthāya te niccakappaṃ vanīti; ()",
  "anya-e1208n:8586": "76.",
  "anya-e1208n:8587": "Abhiññeyyadhammesu ye bhāvitabba-",
  "anya-e1208n:8588": "Pahātabbabhāgā pariññeyyabhāgā,",
  "anya-e1208n:8589": "Siyuṃ sacchikātabbabhāgā vanī’ti",
  "anya-e1208n:8590": "Jino bhāvanāgocarāsevano te; ()",
  "anya-e1208n:8591": "77.",
  "anya-e1208n:8592": "Asādhāraṇe sesasādhāraṇa ye",
  "anya-e1208n:8593": "Ime dhammabhāgā’dhisīlādibhedā,",
  "anya-e1208n:8594": "Phalaṃ yāvatā bodhaneyyesu satthā",
  "anya-e1208n:8595": "Vanī patthayī suppatiṭṭhānukhoti; ()",
  "anya-e1208n:8596": "78.",
  "anya-e1208n:8597": "Aveccappasantā imassa’tthi deva-",
  "anya-e1208n:8598": "Manussā bahū bhattiyuttā tathāhi,",
  "anya-e1208n:8599": "Asādhāraṇā’nopamānattañāṇa-",
  "anya-e1208n:8600": "Ppabhāvādito sabbasattuttamo so; ()",
  "anya-e1208n:8601": "79.",
  "anya-e1208n:8602": "Anatthāpahārādipubbaṅgamāya",
  "anya-e1208n:8603": "Hitatthā’bhinipphādane tapparāya,",
  "anya-e1208n:8604": "Payogābhisampattiyā bodhaneyya-",
  "anya-e1208n:8605": "Pajāyo’pakārāvahāyā’mitāya; ()",
  "anya-e1208n:8606": "80.",
  "anya-e1208n:8607": "Viyāmappabhā ketumālākulāya",
  "anya-e1208n:8608": "Bhusaṃ lakkhaṇā’sityanubyañjanehi,",
  "anya-e1208n:8609": "Vicittāya rūpindirāmandirāya",
  "anya-e1208n:8610": "Samiddhattabhāvā’bhisampattiyāpi; ()",
  "anya-e1208n:8611": "81.",
  "anya-e1208n:8612": "Yathābhuccasīlādidhammubbhavena",
  "anya-e1208n:8613": "Uḷārena lokattayabyāpināpi,",
  "anya-e1208n:8614": "Samannāgatattā kavisuddhena kitti-",
  "anya-e1208n:8615": "Ssarīrena khīrodadhīpaṇḍarena; ()",
  "anya-e1208n:8616": "82.",
  "anya-e1208n:8617": "Ṭhitattā visiṭṭhāsu ukkaṃsakoṭiṃ",
  "anya-e1208n:8618": "Paviṭṭhāsu santuṭṭhitā’ppicchatāsu,",
  "anya-e1208n:8619": "Catunnaṃ visārajjadhammāna maddhā",
  "anya-e1208n:8620": "Dasannaṃ balānañca sabbhāvatopi; ()",
  "anya-e1208n:8621": "83.",
  "anya-e1208n:8622": "Samantāpasādāvahattā’pirūpa-",
  "anya-e1208n:8623": "Ppamāṇadike jīvaloke surānaṃ,",
  "anya-e1208n:8624": "Narāna’ñjalīvandanāmānapūjā-",
  "anya-e1208n:8625": "Vidhānārahattāpi sambhattiṭhānaṃ; ()",
  "anya-e1208n:8626": "84.",
  "anya-e1208n:8627": "Aveccappasādenu’petā’nusiṭṭhi-",
  "anya-e1208n:8628": "Paṭiggāhakā yejanā kenacāpi,",
  "anya-e1208n:8629": "Manussena devena vā brahmunā vā",
  "anya-e1208n:8630": "Asaṃhāriyā bhatti tesaṃ kadāci; ()",
  "anya-e1208n:8631": "85.",
  "anya-e1208n:8632": "Pariccajja te sāvakā jivitampi",
  "anya-e1208n:8633": "Jinaṃ dhammapūjāya pūjenti daḷhaṃ;",
  "anya-e1208n:8634": "Tathāhi’ssa paññattasikkhāpadāni",
  "anya-e1208n:8635": "Navītikkamante samuddo’va velaṃ; ()",
  "anya-e1208n:8636": "86.",
  "anya-e1208n:8637": "Pavuccanti bhāgāti dhammassabhāva-",
  "anya-e1208n:8638": "Vibhāgā hi te khandhadhātvādinā’pi,",
  "anya-e1208n:8639": "Atītādirūpādibhedehi tepi",
  "anya-e1208n:8640": "Anekappabhedā vibhattā bhavantī; ()",
  "anya-e1208n:8641": "87.",
  "anya-e1208n:8642": "Papañcattayaṃ sabbasaṃyojanāni",
  "anya-e1208n:8643": "Jino ganthayogā’savo’gho’padhīca,",
  "anya-e1208n:8644": "Samucchijja maggena nibbānadhātvā-",
  "anya-e1208n:8645": "Mataṃ so pibanto vamī te ca bhāge; ()",
  "anya-e1208n:8646": "88.",
  "anya-e1208n:8647": "Chacakkhādivatthuni jā’rammaṇāni",
  "anya-e1208n:8648": "Chacittāni chabbedanā phassachakkaṃ,",
  "anya-e1208n:8649": "Chasaññā chataṇhā chasañcetanā cha-",
  "anya-e1208n:8650": "Bbitakke vicāre cha bhāge vamīti; ()",
  "anya-e1208n:8651": "89.",
  "anya-e1208n:8652": "Yamā’nanda cattañca vantaṃ vimuttaṃ",
  "anya-e1208n:8653": "Pahīṇaṃ vinissaṭṭha maṅgīrasassa,",
  "anya-e1208n:8654": "Na taṃ jātu paccessatītyā’bha satthā",
  "anya-e1208n:8655": "Yathāvuttabhāge vamītvevameva; ()",
  "anya-e1208n:8656": "90.",
  "anya-e1208n:8657": "Jino kaṇhasukkeca vajjānavajje",
  "anya-e1208n:8658": "Nihīnappaṇite adhamme ca dhamme,",
  "anya-e1208n:8659": "Asādhāraṇena’ ggamaggā’nanena",
  "anya-e1208n:8660": "Apaccāgamaṃ pāpayī uggirīti; ()",
  "anya-e1208n:8661": "91.",
  "anya-e1208n:8662": "Paresañca saṃsāranirākaramhā",
  "anya-e1208n:8663": "Samullumpanatthāya kullūpamaṃ so,",
  "anya-e1208n:8664": "Yathājjhāsayaṃ desayitvāna dhammaṃ",
  "anya-e1208n:8665": "Pamāpesi tehā’pi bhāge’ti sabbe; ()",
  "anya-e1208n:8666": "92.",
  "anya-e1208n:8667": "Pure pūrayaṃ pāramīdhammajātaṃ",
  "anya-e1208n:8668": "Mahābodhisatto samāno bhagābyaṃ,",
  "anya-e1208n:8669": "Siriṃ issarattaṃ yasohatthasāraṃ",
  "anya-e1208n:8670": "Vamī chaḍḍhanīyaṃ yathākheḷapiṇḍaṃ; ()",
  "anya-e1208n:8671": "93.",
  "anya-e1208n:8672": "Tathāhi’ssa laddhaṃ pure somanassa-",
  "anya-e1208n:8673": "Vhayo temiyo’yogharo hatthipālo,",
  "anya-e1208n:8674": "Kumārosamāno’bhinikkhamma gehā",
  "anya-e1208n:8675": "Siriṃ devarajjassiriṃ uggiri so, ()",
  "anya-e1208n:8676": "94.",
  "anya-e1208n:8677": "Anekāsu jātīsu sampannabhogo",
  "anya-e1208n:8678": "Bhāge laddhabhoge’vamevu’ggiritvā,",
  "anya-e1208n:8679": "Sakaṃ hatthagaṃ pacchime attabhāve",
  "anya-e1208n:8680": "Anomassiriṃ cakkavattissirimpi; ()",
  "anya-e1208n:8681": "95.",
  "anya-e1208n:8682": "Catuddīpikaṃ devarajjā’dhipacca-",
  "anya-e1208n:8683": "Samānādhipaccaṃ yathābhucca muccaṃ,",
  "anya-e1208n:8684": "Yasañcā’pi tatnissayaṃ pañcakāme",
  "anya-e1208n:8685": "Alaggo tiṇaggāya’pā maññamāno; ()",
  "anya-e1208n:8686": "96.",
  "anya-e1208n:8687": "Pahāyā’ bhigantvābhisambodhirajje",
  "anya-e1208n:8688": "Patiṭṭhāya saddhammarājā babhuva,",
  "anya-e1208n:8689": "Asāre tusāre’va saṃsārasāre",
  "anya-e1208n:8690": "Suvuttappakāre bhage so vamīti; ()",
  "anya-e1208n:8691": "97.",
  "anya-e1208n:8692": "Pavattanti nakkhattarūpehi bhehi",
  "anya-e1208n:8693": "Samaṃ cakkavāḷāvakāsesu yātā,",
  "anya-e1208n:8694": "Tikuṭaddi kuṭaddi canda’kka neru-",
  "anya-e1208n:8695": "Vimānādisobhā bhagā nāma honti; ()",
  "anya-e1208n:8696": "98.",
  "anya-e1208n:8697": "Jino tassamaṅgī janokāsaloke",
  "anya-e1208n:8698": "Have chandarāgappahāṇena yena,",
  "anya-e1208n:8699": "Mahābodhimaṇḍe nisinnosamāno",
  "anya-e1208n:8700": "Vibhūtāvibhūte bhāge te vamīti; ()",
  "anya-e1208n:8701": "99.",
  "anya-e1208n:8702": "Sobhāgavā’ti bhatavā’ti bhagevanī’ti",
  "anya-e1208n:8703": "Bhāgevanī’ti abhipatthayi bhattavā’ti,",
  "anya-e1208n:8704": "Bhāgevamī’ti tibhavesu bhagevamī’ti",
  "anya-e1208n:8705": "Anvatthato hi bhagavā bhagavā samañño; ()",
  "anya-e1208n:8706": "100.",
  "anya-e1208n:8707": "Icceva’massa arahādiguṇappabandha-",
  "anya-e1208n:8708": "Pubbācalu’bbhavayasovisarosadhīso,",
  "anya-e1208n:8709": "Pajjañca sajjanamanokumudāni’ve’daṃ",
  "anya-e1208n:8710": "Cittāni bodhayati kiṃ purisādhamānaṃ; ()",
  "anya-e1208n:8711": "Itimedhānandābhidhānena yatinā viracite sakalakavijana hadayānanda dānanidāne jinavaṃsadīpe santikenidāne bhagavā’tināmapaññattiyā abhidheyaparidīpo chabbīsatimo saggo.",
  "anya-e1208n:8712": "1.",
  "anya-e1208n:8713": "Ettha’ttahisampattiparahitapaṭipattito",
  "anya-e1208n:8714": "Nissīmāpi dvidhā buddhaguṇā saṅgahitā kathaṃ; ()",
  "anya-e1208n:8715": "2.",
  "anya-e1208n:8716": "Tāsva’ttahitasampattisaddhammacakkavattino;",
  "anya-e1208n:8717": "Pahāṇasampadāñāṇasampadābhedato dvidhā; ()",
  "anya-e1208n:8718": "3.",
  "anya-e1208n:8719": "Rūpakāyā’nubhāvāsuṃ tatthe’va’ntogadhā dvidhā,",
  "anya-e1208n:8720": "Paratthapaṭipattī’pi payogāsayabhedato; ()",
  "anya-e1208n:8721": "4.",
  "anya-e1208n:8722": "Payogo lābhasakkārasilokanirapekkhino,",
  "anya-e1208n:8723": "Dukkhū’pasamaṇatthāya nīyyāniko’padesanā; ()",
  "anya-e1208n:8724": "5.",
  "anya-e1208n:8725": "Āsayo devadattādipaccāmittajanesupi,",
  "anya-e1208n:8726": "Hitajjhāsayatā niccaṃ mettākantāya bhattuno; ()",
  "anya-e1208n:8727": "6.",
  "anya-e1208n:8728": "Indriyā’paripakkānaṃbodhaneyyāna manvahaṃ,",
  "anya-e1208n:8729": "Paññindriyādisampākasamayā’vagamādito; ()",
  "anya-e1208n:8730": "7.",
  "anya-e1208n:8731": "Deyyadhammapaṭiggāhappabhutīhā’ nukampiya,",
  "anya-e1208n:8732": "Parahitapaṭipatyā’si paresaṃ hitasādhanaṃ; ()",
  "anya-e1208n:8733": "8.",
  "anya-e1208n:8734": "Tesaṃ guṇaviseyānaṃ vibhāvanavasenapi,",
  "anya-e1208n:8735": "Pāḷiyaṃ arahantyādipadānaṃ gahaṇaṃ kathaṃ; ()",
  "anya-e1208n:8736": "9.",
  "anya-e1208n:8737": "Tatthā’rahanti iminā padena paridīpitā,",
  "anya-e1208n:8738": "Pahāṇasampadānāma attano hitasampadā, ()",
  "anya-e1208n:8739": "10.",
  "anya-e1208n:8740": "Padehi sammāsambuddho lokavidūti attano,",
  "anya-e1208n:8741": "Ñāṇasampattisaṅkhātā nahitasampatti dīpitā; ()",
  "anya-e1208n:8742": "11.",
  "anya-e1208n:8743": "Vijjācaraṇasampanno’ti’minā dassitā’ttano,",
  "anya-e1208n:8744": "Vijjācaraṇappabhuti sabbā’pi hitasampadā; ()",
  "anya-e1208n:8745": "12.",
  "anya-e1208n:8746": "Sugato’ti’minā vuttā paṭṭhāyapaṇidhānato,",
  "anya-e1208n:8747": "Attanohitasampatti paratthapaṭipattica; ()",
  "anya-e1208n:8748": "13.",
  "anya-e1208n:8749": "Satthā devamanussānaṃ purisadammasārathī,",
  "anya-e1208n:8750": "Paratthapaṭipatye’va padañcayehi dīpitā; ()",
  "anya-e1208n:8751": "14.",
  "anya-e1208n:8752": "Padañcayena buddhoti bhagavāti vibhāvitā,",
  "anya-e1208n:8753": "Yāva’ttahitasampatti parahitapaṭipatti ca; ()",
  "anya-e1208n:8754": "15.",
  "anya-e1208n:8755": "Tidhā buddhaguṇā hetuphakhalasatto’pakārato,",
  "anya-e1208n:8756": "Saṃkhittā arahaṃ sammāsambuddho’ti padehica; ()",
  "anya-e1208n:8757": "16.",
  "anya-e1208n:8758": "Vijjācaraṇasampanno lokavidū’ti’mehi ca,",
  "anya-e1208n:8759": "Catūhi phakhalasampattisaṅkhātā kittitā guṇā; ()",
  "anya-e1208n:8760": "17.",
  "anya-e1208n:8761": "Purisadammasārathi satthā dvīhipadehi tu,",
  "anya-e1208n:8762": "Sattopakārasampattivasena gaditā guṇā; ()",
  "anya-e1208n:8763": "18.",
  "anya-e1208n:8764": "Phalasamapattisattopakārasamapattibhedato,",
  "anya-e1208n:8765": "Ubho buddhaguṇā buddho’ti’minā paridīpitā; ()",
  "anya-e1208n:8766": "19.",
  "anya-e1208n:8767": "Sugato bhagavā dvīhi padehā’diccabandhuno,",
  "anya-e1208n:8768": "Vibhāvitā hetu phalasatto’pakārasampadā; ()",
  "anya-e1208n:8769": "20.",
  "anya-e1208n:8770": "Thīrasārataro’dāruttuṅga sagguṇamerunā,",
  "anya-e1208n:8771": "Girirājā’pi nīcattaṃ jagāma jinarājino; ()",
  "anya-e1208n:8772": "21.",
  "anya-e1208n:8773": "Tassā’nupubbagambhīrasampuṇṇaguṇasāgare,",
  "anya-e1208n:8774": "Sāgaro’yaṃ paricchinno bindumattaṃ’va khāyati; ()",
  "anya-e1208n:8775": "22.",
  "anya-e1208n:8776": "Thāvarā’calapatthiṇṇapatiṭṭhāguṇabhumiyā,",
  "anya-e1208n:8777": "Nopeti paṃsupathavī kalabhāgampi satthuno; ()",
  "anya-e1208n:8778": "23.",
  "anya-e1208n:8779": "Cakkavāḷasahassāni sambādhikaḷitāni’va,",
  "anya-e1208n:8780": "Guṇalesānubhāvena dissanteravibandhuno; ()",
  "anya-e1208n:8781": "24.",
  "anya-e1208n:8782": "Anantāpariyantena guṇākāyena satthuno,",
  "anya-e1208n:8783": "Ākāso’mananto’pi antabhuto’va gamyate; ()",
  "anya-e1208n:8784": "Evaṃ buddhaguṇānantāpariyantā acintiyā,",
  "anya-e1208n:8785": "Avāciyā’nopameyyā ahoacchariyabbhutā; ()",
  "anya-e1208n:8786": "Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santikenidāte navannamarahādiguṇānaṃ saṅkhepanayaparidīpo",
  "anya-e1208n:8787": "Sattavīsatimosaggo.",
  "anya-e1208n:8788": "1.",
  "anya-e1208n:8789": "Dhutanijjharacāmarānilena",
  "anya-e1208n:8790": "Sisire kūṭabhujehi gijjhakūṭe,",
  "anya-e1208n:8791": "Haribhudharahāridehadhāri",
  "anya-e1208n:8792": "Viharanto karuṇākaro kadāci; ()",
  "anya-e1208n:8793": "2.",
  "anya-e1208n:8794": "Vasamāna masesabhikkhusaṅghaṃ",
  "anya-e1208n:8795": "Iha rājaggahanāmarājadhānyā,",
  "anya-e1208n:8796": "Varamaṇḍalamāla mānayassu",
  "anya-e1208n:8797": "Munirānandayanindamiccavoca; ()",
  "anya-e1208n:8798": "3.",
  "anya-e1208n:8799": "Yati sampati sannipātayitvā",
  "anya-e1208n:8800": "Yatisaṅghaṃ yatirājamabruvī so,",
  "anya-e1208n:8801": "Rucirañjalipūjitaṅghikañjo",
  "anya-e1208n:8802": "Samayaṃ maññatha yassadāni bhante; ()",
  "anya-e1208n:8803": "4.",
  "anya-e1208n:8804": "Atha kho sugato tato’higantvā",
  "anya-e1208n:8805": "Navasañjhāghanaraṃsivippakiṇṇo,",
  "anya-e1208n:8806": "Varamaṇḍalamāḷa motarittha",
  "anya-e1208n:8807": "Ravi mandāramivodayā’calamhā; ()",
  "anya-e1208n:8808": "5.",
  "anya-e1208n:8809": "Tahi māsanamatthake nisinno",
  "anya-e1208n:8810": "Migarājāriva kañcanācalagge,",
  "anya-e1208n:8811": "Parisāsu visārado abhāsi",
  "anya-e1208n:8812": "Munirājā’parihāniyeca dhamme; ()",
  "anya-e1208n:8813": "6.",
  "anya-e1208n:8814": "Abhinkhamiya’mbalaṭṭhikāyaṃ",
  "anya-e1208n:8815": "Viharanto bhagavā tato puramhā,",
  "anya-e1208n:8816": "Navapallavamaṇḍitambasākhī",
  "anya-e1208n:8817": "Riva’nubyañjanacārurūpakāso; ()",
  "anya-e1208n:8818": "7.",
  "anya-e1208n:8819": "Itisīlapabhāvito samādhi",
  "anya-e1208n:8820": "Saphalo cittapabhāvitā ca paññā,",
  "anya-e1208n:8821": "Saphalā’ti pavattadhammacakko",
  "anya-e1208n:8822": "Atha nālandamupāgamī sasaṅgho; ()",
  "anya-e1208n:8823": "8.",
  "anya-e1208n:8824": "Tahi mambavane yathābhirantaṃ",
  "anya-e1208n:8825": "Viharantaṃ tamupecca theranāgo,",
  "anya-e1208n:8826": "Makahītañjalimañjarika sirena",
  "anya-e1208n:8827": "Caraṇacanda mavandi sāriputto; ()",
  "anya-e1208n:8828": "9.",
  "anya-e1208n:8829": "Sunisajja asajjamānañāṇaṃ",
  "anya-e1208n:8830": "Bhagavantaṃ pacuraṃ abhitthavanto,",
  "anya-e1208n:8831": "Nadi sihanibho abhītavācaṃ",
  "anya-e1208n:8832": "Bhagavā ca’bbhanumodi bhāsitaṃ taṃ; ()",
  "anya-e1208n:8833": "10.",
  "anya-e1208n:8834": "Kathayaṃ adhisīlacattapaññā-",
  "anya-e1208n:8835": "Paṭisaññuttakathaṃ tahiṃ vasitvā,",
  "anya-e1208n:8836": "Yatisaṅghapurakkhato tato so",
  "anya-e1208n:8837": "Agamā pāṭaligāmamuggadhīmā; ()",
  "anya-e1208n:8838": "11.",
  "anya-e1208n:8839": "Muni pāṭaligāmupāsakānaṃ",
  "anya-e1208n:8840": "Anukampāya sumāpite nivāse,",
  "anya-e1208n:8841": "Nivasaṃ savaṇañjalīhi peyyaṃ",
  "anya-e1208n:8842": "Vadhuraṃ dhammasudhārasaṃ adāsi; ()",
  "anya-e1208n:8843": "12.",
  "anya-e1208n:8844": "Acirāpagatesu’pāsakesu",
  "anya-e1208n:8845": "Bhagavā pāṭaligāmikesu tesu,",
  "anya-e1208n:8846": "Janasuññaniketanaṃ anañño",
  "anya-e1208n:8847": "Pavisitvāna akāsi sīhaseyyaṃ; ()",
  "anya-e1208n:8848": "13.",
  "anya-e1208n:8849": "Magadhādhipatissa bhupatissa",
  "anya-e1208n:8850": "Nagaraṃ tatra sunidhavassakārā,",
  "anya-e1208n:8851": "Sacivā tidasehi mantayitvā",
  "anya-e1208n:8852": "Viya tasmiṃsamaye sumāpayanti; ()",
  "anya-e1208n:8853": "14.",
  "anya-e1208n:8854": "Abhipassiya dibbacakkhunā taṃ",
  "anya-e1208n:8855": "Bhagavā’nanda mavoca hessate’daṃ,",
  "anya-e1208n:8856": "Ariyā’yatanaṃ vaṇippatho’ti",
  "anya-e1208n:8857": "Nagaraṃ pāṭaliputtanāma maggaṃ; ()",
  "anya-e1208n:8858": "15.",
  "anya-e1208n:8859": "Mithubhedavasena aggitovā",
  "anya-e1208n:8860": "Dakato pāṭaliputtasaññino kho,",
  "anya-e1208n:8861": "Nagarassa kadāci antarāyā",
  "anya-e1208n:8862": "Muni vedehamuniṃ tayo’tya’voca; ()",
  "anya-e1208n:8863": "16.",
  "anya-e1208n:8864": "Tadahe’vupasaṅkamiṃsu yena",
  "anya-e1208n:8865": "Bhagavā tena sunīdhavassakārā,",
  "anya-e1208n:8866": "Jinapādakirīṭaphuṭṭhasīsā",
  "anya-e1208n:8867": "Abhisitte’va khaṇaṃ lasiṃsu’ ho te; ()",
  "anya-e1208n:8868": "17.",
  "anya-e1208n:8869": "Thirasāraguṇena dhammarañño",
  "anya-e1208n:8870": "Dhanudaṇḍeva ṭhitā nataṅakgayaṭṭhi,",
  "anya-e1208n:8871": "Tadubho savivā nimantayiṃsu",
  "anya-e1208n:8872": "Sugataṃ ajjatanāya bhojanena; ()",
  "anya-e1208n:8873": "18.",
  "anya-e1208n:8874": "Adhivāsana massa te vidatvā",
  "anya-e1208n:8875": "Paṭiyattehi paṇītabhojanehi,",
  "anya-e1208n:8876": "Bhagavanta matappayuṃ sasaṅgaṃ",
  "anya-e1208n:8877": "Kamalāvāsanivāsagaṃ sahatthā; ()",
  "anya-e1208n:8878": "19.",
  "anya-e1208n:8879": "Bhagavā’tha sunīdhavassakāre",
  "anya-e1208n:8880": "Paribhutto apanītapattapāṇī,",
  "anya-e1208n:8881": "Anumodi nipīya dhammapānaṃ",
  "anya-e1208n:8882": "Pacuraṃ pītiphuṭantarā’bhavuṃ te; ()",
  "anya-e1208n:8883": "20.",
  "anya-e1208n:8884": "Anuyantajanehi dhammarañño",
  "anya-e1208n:8885": "Vajato bhikkhupūrakkhatassa tamhā,",
  "anya-e1208n:8886": "Puthuloratalena yaṃ visālaṃ",
  "anya-e1208n:8887": "Nagaradvāra manantaribabhuva; ()",
  "anya-e1208n:8888": "21.",
  "anya-e1208n:8889": "Iti gotamabuddhapādaphuṭṭhaṃ",
  "anya-e1208n:8890": "Tadidaṃ dvāra mahosī gotamākhyaṃ,",
  "anya-e1208n:8891": "Tahi motari yattha kākakapeyyā",
  "anya-e1208n:8892": "Muni gaṅgākhyasavanti tuṅgavīci; ()",
  "anya-e1208n:8893": "22.",
  "anya-e1208n:8894": "Bahaḷā’nilabhaṅgavīcimālā-",
  "anya-e1208n:8895": "Lulitāyā’ti gabhīraninnagāya,",
  "anya-e1208n:8896": "Ya manaṅgapabhaṅguro tarittha",
  "anya-e1208n:8897": "Tayidaṃ gotamatitthanāma māsi; ()",
  "anya-e1208n:8898": "23.",
  "anya-e1208n:8899": "Sugato paratīrago’ghatiṇṇo",
  "anya-e1208n:8900": "Janataṃ passiya sāvakehi saddhiṃ,",
  "anya-e1208n:8901": "Taraṇattha mulumpakullanāvā",
  "anya-e1208n:8902": "Pariyesanta mudānagātha māha; ()",
  "anya-e1208n:8903": "24.",
  "anya-e1208n:8904": "Narasārathi yena bhumikantā-",
  "anya-e1208n:8905": "Makuṭākārakuṭīhi nāvakāso,",
  "anya-e1208n:8906": "Upasaṅkami tena koṭigāmo",
  "anya-e1208n:8907": "Uditambhoru hu’pāhanappitaṅghī; ()",
  "anya-e1208n:8908": "25.",
  "anya-e1208n:8909": "Ahamasmi pabuddhasaccadhammo",
  "anya-e1208n:8910": "Punaruppatti nacatthi me’ti vatvā;",
  "anya-e1208n:8911": "Tahi movadi vāsago tisikkhā-",
  "anya-e1208n:8912": "Paṭisaṃyuttakathāya bhikkhusaṅghaṃ; ()",
  "anya-e1208n:8913": "26.",
  "anya-e1208n:8914": "Muni nātikanāmagāmayāto",
  "anya-e1208n:8915": "Kathitānandayatindapuṭṭhapañho,",
  "anya-e1208n:8916": "Paridīpayi dhammadappaṇākhyaṃ",
  "anya-e1208n:8917": "Pariyāyaṃ gatipaccavekkhaṇāya; ()",
  "anya-e1208n:8918": "27.",
  "anya-e1208n:8919": "Arahādiguṇakaroka mahesi",
  "anya-e1208n:8920": "Viharaṃ tatrapi giñjakānivāse,",
  "anya-e1208n:8921": "Piṭakattayasaṅgahaṃ vasinaṃ",
  "anya-e1208n:8922": "Adhisīlādikathaṃ kathesi bhīyyo; ()",
  "anya-e1208n:8923": "28.",
  "anya-e1208n:8924": "Sugato pagato sabhikkhusaṅgho",
  "anya-e1208n:8925": "Atha vesālipuriṃ purīnamaggaṃ,",
  "anya-e1208n:8926": "Tahi mambavane vasaṃ vasinaṃ",
  "anya-e1208n:8927": "Satipaññāparamaṃ abhāsi dhammaṃ; ()",
  "anya-e1208n:8928": "29.",
  "anya-e1208n:8929": "Jinagandhagajo mama’mbapāli-",
  "anya-e1208n:8930": "Gaṇikā ambavane’ni’dāni sutvā,",
  "anya-e1208n:8931": "Abhiruyha payāsi bhaddayānaṃ",
  "anya-e1208n:8932": "Kucabhārātisamiddhabhattibhārā; ()",
  "anya-e1208n:8933": "30.",
  "anya-e1208n:8934": "Gaṇikā’tha katañjalinisinnā",
  "anya-e1208n:8935": "Ghanapīnatthanabhārarumbhīteva,",
  "anya-e1208n:8936": "Karavikavirāvamañjughoso",
  "anya-e1208n:8937": "Madhuraṃ dhamma mabhāsi tāya satthā; ()",
  "anya-e1208n:8938": "31.",
  "anya-e1208n:8939": "Katabhattanimantanā pasādaṃ",
  "anya-e1208n:8940": "Rasanādāmasarehi vāharanti,",
  "anya-e1208n:8941": "Pavidhāya padakkhiṇaṃ munindaṃ",
  "anya-e1208n:8942": "Agamā haṃsavadhuva mandiraṃ sā; ()",
  "anya-e1208n:8943": "32.",
  "anya-e1208n:8944": "Ahatāhatanīlapītaratta-",
  "anya-e1208n:8945": "Sitamañjiṭṭhavirāgasāṭakehi,",
  "anya-e1208n:8946": "Sunivatthasupārutā’bhirūḷhā",
  "anya-e1208n:8947": "Suraputtāriva bhaddabhaddayānaṃ; ()",
  "anya-e1208n:8948": "33.",
  "anya-e1208n:8949": "Atha licchavirājarājaputtā",
  "anya-e1208n:8950": "Upasaṅkamma paṇamma dhammarañño,",
  "anya-e1208n:8951": "Nakharaṃsipabandhasindhutīre",
  "anya-e1208n:8952": "Samayuṃ maggaparissamaṃ nisinnā; ()",
  "anya-e1208n:8953": "34.",
  "anya-e1208n:8954": "Vilasiṃsu kiriṭabhiṅgamālā-",
  "anya-e1208n:8955": "Viraḷā licchavikañjakosarāsi,",
  "anya-e1208n:8956": "Ravibandhavadhammabhākarena",
  "anya-e1208n:8957": "Phuṭitā’dhaṭṭhitasilagandhasāli; ()",
  "anya-e1208n:8958": "35.",
  "anya-e1208n:8959": "Saphalīkatadullabhantabhāvā",
  "anya-e1208n:8960": "Viphalībhutanimantānā janā te,",
  "anya-e1208n:8961": "Virajaṅghirajopisaṅgamoḷī",
  "anya-e1208n:8962": "Pura mārūḷharathā tato payāsuṃ; ()",
  "anya-e1208n:8963": "36.",
  "anya-e1208n:8964": "Janalocanatoraṇākarāḷaṃ",
  "anya-e1208n:8965": "Avatiṇṇo vimalañjasaṃ sasaṅgho,",
  "anya-e1208n:8966": "Gaṇikāya gharaṃ mahesi pāto",
  "anya-e1208n:8967": "Caraṇakkantathalambujo jagāma; ()",
  "anya-e1208n:8968": "37.",
  "anya-e1208n:8969": "Katabhojanasaṅgabhāvasāne",
  "anya-e1208n:8970": "Gaṇikā pañjalikā nisajja dhammaṃ,",
  "anya-e1208n:8971": "Sunisamma sasāvakassa’dāsi",
  "anya-e1208n:8972": "Sugatassa’mbavanaṃ samiddhasaddhā; ()",
  "anya-e1208n:8973": "38.",
  "anya-e1208n:8974": "Muni rambavanaṃ paṭiggahetvā",
  "anya-e1208n:8975": "Viharitvātahimeta deva dhammaṃ,",
  "anya-e1208n:8976": "Kathayaṃ adhisīlacittapaññā-",
  "anya-e1208n:8977": "Paramaṃ beḷuvagāmakaṃ jagāma; ()",
  "anya-e1208n:8978": "39.",
  "anya-e1208n:8979": "Ahamettha vasāmi bhikkhave’ko",
  "anya-e1208n:8980": "Samaṇhe’ttasahāyakehi tumhe,",
  "anya-e1208n:8981": "Upagacchatha vassa massamesu",
  "anya-e1208n:8982": "Muni vesālisamanatatotya’bhāsi; ()",
  "anya-e1208n:8983": "40.",
  "anya-e1208n:8984": "Jitamārabalasasa beḷuvasmiṃ",
  "anya-e1208n:8985": "Atha vassupagatassa ghorarogo,",
  "anya-e1208n:8986": "Udapādi ca māraṇantikā’suṃ",
  "anya-e1208n:8987": "Kaṭukā kāyikavedanā’tibāḷhā; ()",
  "anya-e1208n:8988": "41.",
  "anya-e1208n:8989": "Adhivāsanakhantipārago so",
  "anya-e1208n:8990": "Sukhadukkhesu tulāsamo tadāni,",
  "anya-e1208n:8991": "Bhagavā avihaññamānarūpo",
  "anya-e1208n:8992": "Adhivāsesi sato ca sampajāno; ()",
  "anya-e1208n:8993": "42.",
  "anya-e1208n:8994": "Anapekkhiya tāva bhikkhusaṅghaṃ",
  "anya-e1208n:8995": "Idhu’paṭṭhākanivedanaṃ akatvā,",
  "anya-e1208n:8996": "Analanti mamā’nupādisesa-",
  "anya-e1208n:8997": "Parinibbānapadaṃ sace labheyyaṃ; ()",
  "anya-e1208n:8998": "43.",
  "anya-e1208n:8999": "Vīriyena paṭippaṇāmayitvā",
  "anya-e1208n:9000": "Balavā’bādha malabbhayāpanīyaṃ,",
  "anya-e1208n:9001": "Paṭisaṅkharaṇārahaṃ visesaṃ",
  "anya-e1208n:9002": "Samadhiṭṭhāya sajīvitindriyassa; ()",
  "anya-e1208n:9003": "44.",
  "anya-e1208n:9004": "Bhagavā’tha samādhi mappayitvā",
  "anya-e1208n:9005": "Paṭipassambhiya dukkhavedanaṃ so,",
  "anya-e1208n:9006": "Pavihāsi mahāvipassanāya",
  "anya-e1208n:9007": "Nahi vikkhamhita vedanā punāsuṃ; ()",
  "anya-e1208n:9008": "45.",
  "anya-e1208n:9009": "Ravibandhu vihārato’higantvā",
  "anya-e1208n:9010": "Bahichāyāeraṇaṅgaṇappadese,",
  "anya-e1208n:9011": "Sunisajji susajajitā sanamhi",
  "anya-e1208n:9012": "Pariyuṭṭhāya lahuṃ gilānabhāvā; ()",
  "anya-e1208n:9013": "46.",
  "anya-e1208n:9014": "Jitajātijarārujo nisīdi",
  "anya-e1208n:9015": "Yahimānandatapodhano’ pagamma,",
  "anya-e1208n:9016": "Tahi mañjaliko mayā sudiṭṭhaṃ",
  "anya-e1208n:9017": "Khamanīyaṃ tava sāta miccavoca; ()",
  "anya-e1208n:9018": "47.",
  "anya-e1208n:9019": "Tava bāḷhagilānatāya bhante",
  "anya-e1208n:9020": "Mama patthaṅghano viya’ttabhāvo,",
  "anya-e1208n:9021": "Sakalāpi disā’nupaṭṭhahanti",
  "anya-e1208n:9022": "Napi dhammā paṭibhanti manti vatvā; ()",
  "anya-e1208n:9023": "48.",
  "anya-e1208n:9024": "Apicā’si mame’sa sāvakānaṃ",
  "anya-e1208n:9025": "Hadayassā’salavo nakiñcivatvā,",
  "anya-e1208n:9026": "Bhagavā napanā’nupādisesa-",
  "anya-e1208n:9027": "Parinibbāna padaṃ bhaje’ti bhante; ()",
  "anya-e1208n:9028": "49.",
  "anya-e1208n:9029": "Yamanantarabāhiraṃ karitvā",
  "anya-e1208n:9030": "Nanu cā’nandapakāsito hi dhammo,",
  "anya-e1208n:9031": "Gurumuṭṭhi tathāgatesu natthi",
  "anya-e1208n:9032": "Vada kiṃ patthayate mame’sa saṅgho; ()",
  "anya-e1208n:9033": "50.",
  "anya-e1208n:9034": "Adhunā’ha masīti vassikosmi",
  "anya-e1208n:9035": "Parijiṇṇosmi tathāgatassa kāyo,",
  "anya-e1208n:9036": "Sakaṭaṃviya jajjaraṃ jarāya",
  "anya-e1208n:9037": "Bhiduro vattati vekhamissakena; ()",
  "anya-e1208n:9038": "51.",
  "anya-e1208n:9039": "Sanimittakavedanānirodhā",
  "anya-e1208n:9040": "Upasampajja vimuttijaṃ samādhiṃ,",
  "anya-e1208n:9041": "Vihareyya yadā tadāttabhāvo",
  "anya-e1208n:9042": "Vayadhammopi atīvaphāsuhoti; ()",
  "anya-e1208n:9043": "52.",
  "anya-e1208n:9044": "Adhunāga miva’ttadhammadīpā",
  "anya-e1208n:9045": "Bhavathā’naññaparāyaṇāttha tumhe,",
  "anya-e1208n:9046": "Bhagavāvadi te’va sattamā’ti",
  "anya-e1208n:9047": "Samaṇā bhāvitakāya cittapaññā; ()",
  "anya-e1208n:9048": "53.",
  "anya-e1208n:9049": "Punarāgami tattha vutthavasso",
  "anya-e1208n:9050": "Bhagavā jetavanaṃ mahāvihāraṃ,",
  "anya-e1208n:9051": "Upagamma tadāni dhammasenā-",
  "anya-e1208n:9052": "Pati satthāra mavandi sāriputto; ()",
  "anya-e1208n:9053": "54.",
  "anya-e1208n:9054": "Vividhiddhivikubbaṇaṃ vidhāya",
  "anya-e1208n:9055": "Yatināgo muninā katāvakāso,",
  "anya-e1208n:9056": "Tava pacchimadassananti vatvā",
  "anya-e1208n:9057": "Nivuto pañcasatehi satthukappo; ()",
  "anya-e1208n:9058": "55.",
  "anya-e1208n:9059": "Abhinamma padakkhiṇaṃ karitvā",
  "anya-e1208n:9060": "Bhagavantaṃ samupecca mātugehaṃ,",
  "anya-e1208n:9061": "Janito’varake nipajjaka mañce",
  "anya-e1208n:9062": "Parinibbāyi tadā’si bhūmicālo; ()",
  "anya-e1208n:9063": "56.",
  "anya-e1208n:9064": "Atha kolitanāmatheranāgo",
  "anya-e1208n:9065": "Parinibbāyi tathā katāvakāso,",
  "anya-e1208n:9066": "Puna dhātusarīra mappayitvā",
  "anya-e1208n:9067": "Munikārāpayi cetiyāni tesaṃ; ()",
  "anya-e1208n:9068": "57.",
  "anya-e1208n:9069": "Janalocanapīyamānarūpo",
  "anya-e1208n:9070": "Muni vesālipuraṃ kamena patvā,",
  "anya-e1208n:9071": "Sunivatthasupāruto kulesu",
  "anya-e1208n:9072": "Cari piṇḍāya karī’va sericārī; ()",
  "anya-e1208n:9073": "58.",
  "anya-e1208n:9074": "Bhagavā paribhuttapātarāso",
  "anya-e1208n:9075": "Bhavatā’nandadivāvihārakāmo,",
  "anya-e1208n:9076": "Atha gaṇha nisīdananti vatvā",
  "anya-e1208n:9077": "Gami cāpālasamaññacetiyaṃhi; ()",
  "anya-e1208n:9078": "59.",
  "anya-e1208n:9079": "Atha kho bhagavā nisidi yena",
  "anya-e1208n:9080": "Tadupaṭṭhākavaro’pagamma tena,",
  "anya-e1208n:9081": "Katapañjaliko nisidi vatvā",
  "anya-e1208n:9082": "Ramaṇīyaṃti udenacetiyampi; ()",
  "anya-e1208n:9083": "60.",
  "anya-e1208n:9084": "Sugatassa panī’ddhipādadhammā",
  "anya-e1208n:9085": "Caturo bhikkhu subhāvitā suciṇṇā,",
  "anya-e1208n:9086": "Bahulīkaḷitā’ti cāha bhīyyo",
  "anya-e1208n:9087": "Muni tiṭṭheyya sace khameyya kappaṃ; ()",
  "anya-e1208n:9088": "61.",
  "anya-e1208n:9089": "Karuṇāparibhāvitāsayena",
  "anya-e1208n:9090": "Jitamārena tivāra mattamevaṃ,",
  "anya-e1208n:9091": "Ujukaṃ muninā karīyamāne",
  "anya-e1208n:9092": "Vipulobhāsanimittajappanamhi; ()",
  "anya-e1208n:9093": "62.",
  "anya-e1208n:9094": "Pariyuṭṭhitamānaso riva’ñño",
  "anya-e1208n:9095": "Kharamārena pamuṭṭhamānaso so,",
  "anya-e1208n:9096": "Na ca taṃ paṭivijjhi neva yāci",
  "anya-e1208n:9097": "Bhagavā tiṭṭhatu yāvatā’yukappaṃ; ()",
  "anya-e1208n:9098": "63.",
  "anya-e1208n:9099": "Vaja kaṅkhasi yassadānikālaṃ",
  "anya-e1208n:9100": "Pahitā’nandatapodhano’tivatvā,",
  "anya-e1208n:9101": "Vasavattivasikato muhuttaṃ",
  "anya-e1208n:9102": "Avidūramhi nisīdi rukkhamūle; ()",
  "anya-e1208n:9103": "64.",
  "anya-e1208n:9104": "Upagañchiya bodhaneyya bandhu",
  "anya-e1208n:9105": "Bhagavā yena pamatta bandhu tena,",
  "anya-e1208n:9106": "Bhujagoriva bhuttanaṅgalena",
  "anya-e1208n:9107": "Abhimānena anonataṅgayaṭṭhi; ()",
  "anya-e1208n:9108": "65.",
  "anya-e1208n:9109": "Ajapālasamaññino kadāci",
  "anya-e1208n:9110": "Uruvelāya vaṭaddumassa mūle,",
  "anya-e1208n:9111": "Katakicca? Tayā katā paṭiññā",
  "anya-e1208n:9112": "Likhitā vattati cittapotthake me; ()",
  "anya-e1208n:9113": "66.",
  "anya-e1208n:9114": "Samaṇā tava sāsanā’va tiṇṇā",
  "anya-e1208n:9115": "Adhunā dhammadharā’nudhammacārī,",
  "anya-e1208n:9116": "Paṭipattiratā bahussutā ca",
  "anya-e1208n:9117": "Suviyattā suvisāradā vinītā; ()",
  "anya-e1208n:9118": "67.",
  "anya-e1208n:9119": "Paṭisiddhaparappavādivādā",
  "anya-e1208n:9120": "Sahadhammena sapāṭihāriyaṃ te,",
  "anya-e1208n:9121": "Kathayanti kathāpayanti dhammaṃ",
  "anya-e1208n:9122": "Parinibbātu tato bhavantya voca, ()",
  "anya-e1208n:9123": "68.",
  "anya-e1208n:9124": "Pariniṭṭhitasabbabuddhakicco",
  "anya-e1208n:9125": "Munirevaṃ samudirite tivāraṃ,",
  "anya-e1208n:9126": "Analanti nirālayo bhavesu",
  "anya-e1208n:9127": "Tadū’(pacchandasikaṃ) nisedhanāya; ()",
  "anya-e1208n:9128": "69.",
  "anya-e1208n:9129": "Appossukko samāno viharatu kalimā ho timāsaccayena",
  "anya-e1208n:9130": "Saccālokappakāso durita tamahido pañcatāḷisavassaṃ;",
  "anya-e1208n:9131": "Sammā khīṇassineho tibhuvanabhavane dhammarājappadīpo",
  "anya-e1208n:9132": "Nibbāyissatya’bhāsi tadahani vijahañcā’yu saṅkhāravegaṃ ()",
  "anya-e1208n:9133": "70.",
  "anya-e1208n:9134": "Cāpāle cetiye’vaṃ vijahati satiyā sampajaññenavāyu-",
  "anya-e1208n:9135": "Saṅkāre bhūmicālo bhavi paṭupaṭahārāva gambhiraghoso,",
  "anya-e1208n:9136": "Gajchiṃsu vijjurājibhujasatapahaṭā sukkhajimūtabheri",
  "anya-e1208n:9137": "Loko sokandhakāre paripati janito bhiṃsano lomahaṃso; ()",
  "anya-e1208n:9138": "Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santike nidāne bhagavato āyusaṅkhārossajjana pavatti paridīpo aṭṭhavīsatimo saggo.",
  "anya-e1208n:9139": "1.",
  "anya-e1208n:9140": "Yenā’nando vasati bhagavā tena gantvā nisinno",
  "anya-e1208n:9141": "Pādambhoje sumahiya suhebaddhamuddhāñjalihi,",
  "anya-e1208n:9142": "Bhante sukkhāsati ca elitā hiṃsano lomahaṃso",
  "anya-e1208n:9143": "Jāto kasmā vasumativadhū sampavedhītya’pucchi; ()",
  "anya-e1208n:9144": "2.",
  "anya-e1208n:9145": "Heṭṭhā’kāse balavapavane vāyamāne kadāci",
  "anya-e1208n:9146": "Vātaṭṭhā yā salilapathavī taṭṭhitā paṃsubhumi,",
  "anya-e1208n:9147": "Saṅkampante yatharivatari lola kallolamāli-",
  "anya-e1208n:9148": "Majjhotiṇṇā pathavicalanaṭṭhāna mānanda ce’taṃ; ()",
  "anya-e1208n:9149": "3.",
  "anya-e1208n:9150": "Appekacce samaṇa samaṇabrāhmaṇā appamāṇā",
  "anya-e1208n:9151": "Āposaññā sukhumapathavi bhāvitā santi yesaṃ,",
  "anya-e1208n:9152": "Pattābhiññā paricitavasī te samāpattilābhī",
  "anya-e1208n:9153": "Kampentīmaṃ tadapi bhavate bhūmicālassa ṭhānaṃ; ()",
  "anya-e1208n:9154": "4.",
  "anya-e1208n:9155": "Gabbhokkanto bhacati ca yadā sampajāno satova",
  "anya-e1208n:9156": "Gabbhasmā nikkhamati carime attabhāve tadāpi,",
  "anya-e1208n:9157": "Sambodhiṃ vā purisanisaho bujjhate kampate’yā",
  "anya-e1208n:9158": "Ete dhammā samaṇa mahato bhumicālassa hetu; ()",
  "anya-e1208n:9159": "5.",
  "anya-e1208n:9160": "Buddho hutvā bhuvananayano dhammacakkaṃ pajānaṃ",
  "anya-e1208n:9161": "Saṃvattetī vijahati yadā cā’yusaṅkhāravegaṃ,",
  "anya-e1208n:9162": "Kampatye’sāpathavi phusate khandhanibbānadhātuṃ",
  "anya-e1208n:9163": "Ānande’te mahatipathavikampanatthāya hetu; ()",
  "anya-e1208n:9164": "6.",
  "anya-e1208n:9165": "Tabyāsenabbigatahadayā’nandamānandatheraṃ",
  "anya-e1208n:9166": "Assāsetvā uparupari so desanaṃ vaḍḍhayitvā,",
  "anya-e1208n:9167": "Ānandā’haṃ karahacivasiṃ yassa nerañjarāya",
  "anya-e1208n:9168": "Najjā tire jitajalamucassā’japālassa mūle; ()",
  "anya-e1208n:9169": "7.",
  "anya-e1208n:9170": "Tatrā’gantvā phusatu bhagavā khandha nibbānadhātuṃ",
  "anya-e1208n:9171": "Issāmāyāmalinahadayo pāpimā iccavoca,",
  "anya-e1208n:9172": "Laddhokāso punarapi kamamaṃ evamevā’bhiyāci",
  "anya-e1208n:9173": "Ajjā’sīnaṃ paramarucire pya’tra cāpālacetye; ()",
  "anya-e1208n:9174": "8.",
  "anya-e1208n:9175": "Apposasukekā tvamiha kalimā hohi māsehi tīhi",
  "anya-e1208n:9176": "Khandhānaṃ nibbuti bhagavato hessatī’ccetamatthaṃ,",
  "anya-e1208n:9177": "Ārocentena hi kasatimatā samapajaññena bhikkhu",
  "anya-e1208n:9178": "Ossaṭṭho me jitanamucinā cā’yusaṅkhāradhammo; ()",
  "anya-e1208n:9179": "9.",
  "anya-e1208n:9180": "Evaṃ vutte caraṇakamalacanda mānandathero",
  "anya-e1208n:9181": "Natvā bhante bahujanahitatthāya tiṭṭhā’yukappaṃ,",
  "anya-e1208n:9182": "Vatatikkhattuṃ paramakaruṇācodito yācidāni",
  "anya-e1208n:9183": "Nā’yaṃ kālo bhavati sugataṃ yāvanāyi’cca’voca; ()",
  "anya-e1208n:9184": "10.",
  "anya-e1208n:9185": "Sambodhiṃ tvaṃ yadi bhagavato saddahanto’si kasmā",
  "anya-e1208n:9186": "Nippīḷesī dasabala manullaṅghanīyā’bhilāpaṃ,",
  "anya-e1208n:9187": "Tasmiṃ tasmiṃ sati bhagavatā ka yamāne nimitte",
  "anya-e1208n:9188": "Tumheve’taṃ viya kalimatā dukkatañcā’paraddhaṃ; ()",
  "anya-e1208n:9189": "11.",
  "anya-e1208n:9190": "Yāceyyāsi yadi dasabalaṃ ce paṭikkhippa vācā",
  "anya-e1208n:9191": "Satthā’datte tava tatiyakaṃ vippayogo piyehi,",
  "anya-e1208n:9192": "Naṇvā’kkhāto samaṇa paṭigacceva me saṅkhataṃ yaṃ",
  "anya-e1208n:9193": "Jātaṃ bhūtaṃ avipariṇataṃ taṃ kuto’ pe’ttha labbhā; ()",
  "anya-e1208n:9194": "12.",
  "anya-e1208n:9195": "Ekaṃsenā’vitathavacasā saccasandhena cāyu-",
  "anya-e1208n:9196": "Saṅkhāro’ hīyati bhagavatā vyākatā’nanda bhikkhu,",
  "anya-e1208n:9197": "Yāsā vācā yathariva chiyāmuttakhāṇo tathā taṃ",
  "anya-e1208n:9198": "Paccāgacche napunavacanaṃ jīvitārakkhahetu; ()",
  "anya-e1208n:9199": "13.",
  "anya-e1208n:9200": "Evaṃ vatvā sapadi sugato gandhanāgindagāmī",
  "anya-e1208n:9201": "Yenāraññaṃ vipulamalakāsāravesāliyaṃ so,",
  "anya-e1208n:9202": "Kūṭāgāraṃ tadavasariyā’nandatherena saddhiṃ",
  "anya-e1208n:9203": "Iccābhāsī samaṇaparisaṃ sannipātehi sīghaṃ; ()",
  "anya-e1208n:9204": "14.",
  "anya-e1208n:9205": "Evaṃ bhante lapitavacano sokasallena viddho",
  "anya-e1208n:9206": "Sohā’yasmā vasigaṇa mupaṭṭhānasāḷāya māsuṃ,",
  "anya-e1208n:9207": "Rāsikatvā mahitacaraṇo’pāhano tassa kālaṃ",
  "anya-e1208n:9208": "Ārocesi gamiya bhagavā pīṭhikāyaṃ nisajja; ()",
  "anya-e1208n:9209": "15.",
  "anya-e1208n:9210": "Āmantetvā samaṇaparisaṃ bodhipakakkhe bhavā me",
  "anya-e1208n:9211": "Yete dhammā sayamadhigatā desitā sādhukaṃ vo,",
  "anya-e1208n:9212": "Uggaṇhitvā yathariva siyā sāsanañcaddhanīyaṃ",
  "anya-e1208n:9213": "Bhāvetabbā suparihariyā sevitabbā’ti vatvā; ()",
  "anya-e1208n:9214": "16.",
  "anya-e1208n:9215": "Nibbāyissatya’vaca bhagavā accayenā’cirena",
  "anya-e1208n:9216": "Temāsānaṃ bhuvanabhavanu’jjotapajjotarūpo;",
  "anya-e1208n:9217": "Tumhe sampādayatha samaṇā appamādena sabbe",
  "anya-e1208n:9218": "Saṅkhārā yaṃ samudayamayā lakkhaṇabbhāhatā’ti; ()",
  "anya-e1208n:9219": "17.",
  "anya-e1208n:9220": "Pubbaṇhe so karakisalayā’dhāna’viṭṭhānapatto",
  "anya-e1208n:9221": "Patto satthā pacuracaraṇo cīvaracchannaganto,",
  "anya-e1208n:9222": "Gattobhāsāruṇitaparikhāvīthipākāracakkaṃ",
  "anya-e1208n:9223": "Cakkaṅkeha’ṅkitapadatalassālivesālināmaṃ; () (Yamakabandhanaṃ)",
  "anya-e1208n:9224": "18.",
  "anya-e1208n:9225": "Āhiṇḍitvā tahi manugharaṃ piṇḍa manvesamāno",
  "anya-e1208n:9226": "Pacchābhattaṃ bhuvananayano locanindīvarehi,",
  "anya-e1208n:9227": "Taṃ vesāliṃ dviradagatimā’nanda nāgāpalokaṃ",
  "anya-e1208n:9228": "Oloketvā ida mavaca me pacchimaṃ dassana’nti; ()",
  "anya-e1208n:9229": "19.",
  "anya-e1208n:9230": "Tambhāṭhānā nayanasubhagaṃ sevito sāvakehi",
  "anya-e1208n:9231": "Bhaṇḍaggāmāṭavi mavasaṭo diṭṭhivādībhasīho,",
  "anya-e1208n:9232": "Nicchāretvā sarasamadhuraṃ dhammagambhīraghosaṃ",
  "anya-e1208n:9233": "Taṇhākhīṇā mamapunabhavo bhikkhave natthya’bhāsi; ()",
  "anya-e1208n:9234": "20.",
  "anya-e1208n:9235": "Tisso sikkhā pariharatha vo sādhukaṃ bhikkhave’ti",
  "anya-e1208n:9236": "Evaṃ vatvā matibhagavatibhattubhūto sayambhu,",
  "anya-e1208n:9237": "Tamhāgāmā punarupagamī hatthigāma’mbagāmaṃ",
  "anya-e1208n:9238": "Jambuggāmaṃ vamitagamano hatthivikkantigantā; ()",
  "anya-e1208n:9239": "21.",
  "anya-e1208n:9240": "Patvā bhogāyatana manaso bhoganāmaṃ subhikkhaṃ",
  "anya-e1208n:9241": "Nibbhogo so nagaramaparaṃ bhāratibhatturūpo,",
  "anya-e1208n:9242": "Cittābhogaṃ kurutha samaṇā sādhukaṃtaṃ suṇātha",
  "anya-e1208n:9243": "Desissāmī’tya’vadi caturo vo uḷārāpadese; ()",
  "anya-e1208n:9244": "22.",
  "anya-e1208n:9245": "Eso dhammo bhavati vinayo sāsanaṃ satthu cedaṃ",
  "anya-e1208n:9246": "Abbhaññātaṃ vata bhagavato sammukhā me sutanti,",
  "anya-e1208n:9247": "Sakkhīkatvā yadi vadati maṃ bhikkhave koci bhikkhu",
  "anya-e1208n:9248": "Nādatabbaṃ tadadhivacanaṃ nappaṭikkositabbaṃ; ()",
  "anya-e1208n:9249": "23.",
  "anya-e1208n:9250": "Pakkhittānaṃ mama tipiṭake tappadabyañjanānaṃ",
  "anya-e1208n:9251": "Yaṃyaṃṭhānaṃ avatarati saṃdissate niddhamettha,",
  "anya-e1208n:9252": "Gantabbaṃ vo sugahitamidaṃ bhāsitaṃ bhikkhunoti",
  "anya-e1208n:9253": "",
  "anya-e1208n:9254": "Chaḍḍetabbaṃ kavacanamitaraṃ duggahītanti no ce;()",
  "anya-e1208n:9255": "24.",
  "anya-e1208n:9256": "Āvāse yo viharati mahābhikkhusaṅgo amutra",
  "anya-e1208n:9257": "Therā bhikkhū tipiṭakadharā theravaṃsaddhajā ye,",
  "anya-e1208n:9258": "Yvābhiññāto paṭibalataro bhikkhu vā sammukhā me",
  "anya-e1208n:9259": "Tesaṃ tesaṃ idamavagataṃ suggahītatti vutte; ()",
  "anya-e1208n:9260": "25.",
  "anya-e1208n:9261": "Otāretvā tadapi vinaye satthu suttābhidhamme",
  "anya-e1208n:9262": "Saṃsandantaṃ yadipana paṭiggaṇhitabbaṃkata na noce,",
  "anya-e1208n:9263": "Cattāro me itivibhajite nippadesāpadese",
  "anya-e1208n:9264": "Dhāreyyātha’bruvi muni ranādhānagāhī sadā vo; ()",
  "anya-e1208n:9265": "26.",
  "anya-e1208n:9266": "Patvā pāvāpuravara matho’ropitakkhandhabhāro",
  "anya-e1208n:9267": "Ambāraññe viharati mamaṃ dhammarājāti sutvā,",
  "anya-e1208n:9268": "Tibbacchando javanamatino dassanassādanamhi",
  "anya-e1208n:9269": "Cundo gantvā caraṇakamalaṃ vandi kammāraputto; ()",
  "anya-e1208n:9270": "27.",
  "anya-e1208n:9271": "Sammādhammassavaṇapasuto ekamantaṃ nisinno",
  "anya-e1208n:9272": "Sotāpanno paṭhamadivase dassanenevasatthu,",
  "anya-e1208n:9273": "Buddhaṃ paññābhagavatipatiṃ svatanāyā’bhiyācaṃ",
  "anya-e1208n:9274": "Cando pubbācalamiva gharaṃ pāvisi cundanāmo; ()",
  "anya-e1208n:9275": "28.",
  "anya-e1208n:9276": "Sampādetvāgahapati bahuṃ tāyaratyā’vasāne",
  "anya-e1208n:9277": "Khajjaṃ bhojjaṃ sumadhutaraṃ sūkaraṃ maddavampi,",
  "anya-e1208n:9278": "Pakkhittojaṃ pacuravibhavo ñāpayī dhammarañño",
  "anya-e1208n:9279": "Kālo bhante’tarahi bhagavā niṭṭhitaṃ bhojananti; ()",
  "anya-e1208n:9280": "29.",
  "anya-e1208n:9281": "Sālakkhandhāyatabhujayugo muggavaṇṇaṃ gahetvā",
  "anya-e1208n:9282": "Pattaṃ pattatthavikapihitaṃ pakkanigrodhavaṇṇaṃ,",
  "anya-e1208n:9283": "Acchādetvā parivutavasi cīvaraṃ paṃsukūlaṃ",
  "anya-e1208n:9284": "Pāsādabbhantara mabhiruhī tassa sovaṇṇavaṇṇo; ()",
  "anya-e1208n:9285": "30.",
  "anya-e1208n:9286": "Bālādiccori’va dasabalo tāva pubbācalagge",
  "anya-e1208n:9287": "Paññattasmiṃ ratanakhavite bhaddapīṭhe nisajja,",
  "anya-e1208n:9288": "Āmantetvā jitadhanapatiṃ cundamādiccabandhu",
  "anya-e1208n:9289": "Satthāraṃ tvaṃ parivisiminā maddavenātya’bhāsi; ()",
  "anya-e1208n:9290": "31.",
  "anya-e1208n:9291": "Santappetvā sugatapamukhaṃ bhikkhusaṅghaṃ sahatthā",
  "anya-e1208n:9292": "Maṃsaṃ sobbhe nikhaṇiya tato satthubhuttāvasesaṃ,",
  "anya-e1208n:9293": "Bhatyā dhammassavaṇnirataṃ bodhayitvāpayāsi",
  "anya-e1208n:9294": "Pūro paṅkeruhamiva jino cundakammāraputtaṃ; ()",
  "anya-e1208n:9295": "32.",
  "anya-e1208n:9296": "Bāḷhābādho balavakaṭukā vedanā tassa bhattaṃ",
  "anya-e1208n:9297": "Bhuttāvissā’bhavi bhagavato rattapakkhandikā’si,",
  "anya-e1208n:9298": "Vikkhambhetvā tamapi satimā sampajāno’vidūre",
  "anya-e1208n:9299": "Maggotiṇṇo muni rupagamīrukkhamūlaṃ kilanto; ()",
  "anya-e1208n:9300": "33.",
  "anya-e1208n:9301": "Paññāpetvā catuguṇamupaṭṭhākathero adāsi",
  "anya-e1208n:9302": "Yaṃ saṅghāṭiṃ narahari tahiṃ vissamatto nisajja,",
  "anya-e1208n:9303": "Gantvā’nandā’hara sarabhasaṃ tvaṃ pipāsāturassa",
  "anya-e1208n:9304": "Pānīyyaṃ me nikhiladarathā nibbutassetya’bhāsī; ()",
  "anya-e1208n:9305": "34.",
  "anya-e1208n:9306": "Yasmā bhatte sakaṭasatasañcārasambhinnamaggā",
  "anya-e1208n:9307": "Gorūpānaṃ vigaḷitaṭī siṅgasaṅghaṭṭaṇena,",
  "anya-e1208n:9308": "Cakkacchinnā kalalakalusībhutasantattavāri",
  "anya-e1208n:9309": "Nālaṃ pātuṃ salilamadhunā kunnadi sandate’dha; ()",
  "anya-e1208n:9310": "35.",
  "anya-e1208n:9311": "Accāsanne kakudhaviṭapīmūlasaṃsaṭṭhakulā",
  "anya-e1208n:9312": "Vātakkhittā’malajalakaṇā sātasitodapuṇṇā,",
  "anya-e1208n:9313": "Sakkā bhante savati kakudhāsindhu gattāni sīkiṃ",
  "anya-e1208n:9314": "Kātuṃ pātuṃ dharaṇiramaṇi baddhahārābhirāmā; ()",
  "anya-e1208n:9315": "36.",
  "anya-e1208n:9316": "Evaṃ vutte puna bhagavatā codito pattahattho",
  "anya-e1208n:9317": "Patvā’nando kalalavisamaṃ kunnadītitthamāsuṃ,",
  "anya-e1208n:9318": "Netvā sitodaka malulitaṃ nimmalaṃ sandamānaṃ",
  "anya-e1208n:9319": "Ñato bhante pivatu bhagavā’tyā’ha buddhānubhāvo; ()",
  "anya-e1208n:9320": "37.",
  "anya-e1208n:9321": "Tasmiṃkāle samitatasiṇaṃ rukkhamūle nisinnaṃ",
  "anya-e1208n:9322": "Naṃ disvāna’ṅkusanisitadhī pukkuso kamallaputto,",
  "anya-e1208n:9323": "Pabyākāsika paṭutarasamāpattiyākittanena",
  "anya-e1208n:9324": "Āḷārassā’dhikavupasame attano’bhippasādaṃ; ()",
  "anya-e1208n:9325": "38.",
  "anya-e1208n:9326": "Gajjantisvā’sanisu parito niccharantīsu jātu",
  "anya-e1208n:9327": "Vijjummālāsu ca galagalāyantiyā vuṭṭhiyāhaṃ,",
  "anya-e1208n:9328": "Saññibhuto nanu khaphasamāpattiyā santavitto",
  "anya-e1208n:9329": "Nā’ssosiṃ bho sutikaṭuravaṃ nāddasaṃ rūpavāha; ()",
  "anya-e1208n:9330": "39.",
  "anya-e1208n:9331": "Vuttaṃ sutvā’matarasahīraṃ uddharitvāna dhīmā",
  "anya-e1208n:9332": "Saddhābījaṃ panihita kamathā’ḷārakālāmakhette,",
  "anya-e1208n:9333": "Yebhuyyenā’samacupasame siṅgīvaṇṇe pasanno",
  "anya-e1208n:9334": "Datvā buddhaṃ saraṇa magamā sāṭakaṃ siṅgīvaṇṇaṃ; ()",
  "anya-e1208n:9335": "40.",
  "anya-e1208n:9336": "Tattaṅgārodaramiva tamaṅgīrasaṅgopanītaṃ",
  "anya-e1208n:9337": "Vatthaṃ vītaccika mabhinavaṃ siṅgivaṇṇaṃ rarāja,",
  "anya-e1208n:9338": "Pacchā paccuttariya kakudhāsindhu majjhogahetvā",
  "anya-e1208n:9339": "Ambāraññaṃ tahi mavatarī sakyasiho sasaṅgho; ()",
  "anya-e1208n:9340": "41.",
  "anya-e1208n:9341": "Saṅghāṭiṃ patthariya sahasā cundatherena mañce",
  "anya-e1208n:9342": "Paññattasmiṃ sapadi samadhiṭṭhāya vuṭṭhānasaññaṃ,",
  "anya-e1208n:9343": "Accadhāyā’dhikakilamatho so sato sampajañño",
  "anya-e1208n:9344": "Pāde pādaṃ bhavabhayabhido sīhaseyyaṃ akāsi; ()",
  "anya-e1208n:9345": "42.",
  "anya-e1208n:9346": "Āmantetvā niravadhidayo thera mānandanāmaṃ",
  "anya-e1208n:9347": "Dve me laddhā samasamaphalā piṇḍapātā visiṭṭhā,",
  "anya-e1208n:9348": "Sandeho yo karabhavi siyā cundakammāraputta-",
  "anya-e1208n:9349": "Sse’vaṃ vatvā pariharatu tañcāha me accayena; ()",
  "anya-e1208n:9350": "43.",
  "anya-e1208n:9351": "Tamhā khīṇāsavaparivuto bhuripañño hirañña-",
  "anya-e1208n:9352": "Vatyā najjā vijanapavanaṃ pārime tirabhāge,",
  "anya-e1208n:9353": "Phullaṃ sālabbana mavasarī kosiṇārāna maggaṃ",
  "anya-e1208n:9354": "Mallānaṃ so suravanasiriṃ rājadhānyā’vidūre; ()",
  "anya-e1208n:9355": "44.",
  "anya-e1208n:9356": "Ānandenā’ nadhivaravaco coditeno’ pacāre",
  "anya-e1208n:9357": "Paññantasmiṃ tathaṇayamakassālarukkhantarāḷe",
  "anya-e1208n:9358": "Mañce paññāsatiparimukho uttarādhānasīse",
  "anya-e1208n:9359": "Katvā pādoparipada manuṭṭhānaseyyaṃakāso ()",
  "anya-e1208n:9360": "45.",
  "anya-e1208n:9361": "Sitacchāyā vigaḷitarajodhūsarā sabbaphāli-",
  "anya-e1208n:9362": "Phullā bhantī jaṭitaviṭapakkhandhamūlā’ ññamaññaṃ,",
  "anya-e1208n:9363": "Saṅkiṇṇālī sapadi yamakassālasālā visālā",
  "anya-e1208n:9364": "Dissante’vaṃ vakulatilakā’sokacampeyyasākhī; ()",
  "anya-e1208n:9365": "46.",
  "anya-e1208n:9366": "Naccaṃ gītaṃ vividhaturiyaṃ vattate’dāni dibbaṃ",
  "anya-e1208n:9367": "Dibbaṃ cuṇṇaṃ malayajamayaṃ dibbamandāravāni,",
  "anya-e1208n:9368": "Passā’nandabbikacayamakassālapupphānya’kāle",
  "anya-e1208n:9369": "Samūjāye’vahi bhagavato antalikkhā patanti; ()",
  "anya-e1208n:9370": "47.",
  "anya-e1208n:9371": "Ete brahmāmaranaraphaṇī cāmaracchattahatthā",
  "anya-e1208n:9372": "Mālāmālāguḷaparimalaṇḍupadīpaddhajehi,",
  "anya-e1208n:9373": "Channaṃ tāḷāvacarabhajitaṃ maṅgalāgārabhutaṃ",
  "anya-e1208n:9374": "Jātikkhettaṃ nanu bhagavato kevalaṃ pūjanāya; ()",
  "anya-e1208n:9375": "48.",
  "anya-e1208n:9376": "Ānande’vaṃ satipi bhagavā tāvatā sakkatovā",
  "anya-e1208n:9377": "Sammā tesaṃ nacagarukato namānito pūjitovā,",
  "anya-e1208n:9378": "Yo kho dhammaṃ carati samaṇo’ pāsako vā’nudhammaṃ",
  "anya-e1208n:9379": "Bhatyā so maṃ paramavidhānā kamānaye pūjayeti; ()",
  "anya-e1208n:9380": "49.",
  "anya-e1208n:9381": "Amhe tasmātiha paṭipadaṃ suṭṭhu dhammānudhammaṃ",
  "anya-e1208n:9382": "Sampādemā’tya’vaca muni vo sikkhitabbañhi evaṃ,",
  "anya-e1208n:9383": "Dhammāssāmiṃ sapadi purato vījamāno samāno",
  "anya-e1208n:9384": "Hatthicchāpo yathariva ṭhīto theranāgo’pavāno; ()",
  "anya-e1208n:9385": "50.",
  "anya-e1208n:9386": "Mallānaṃ kho nagaravarato yāvatā sāladāyaṃ",
  "anya-e1208n:9387": "Rāsibhūtā’surasuravarabrahmarājūhi yasmā,",
  "anya-e1208n:9388": "Daṭṭhuṃ buddhaṃ dasabaladharaṃ khittavālaggakoṭi-",
  "anya-e1208n:9389": "Mattaṭṭhāne dasadasahi vā natthya’phuṭṭhappadeso; ()",
  "anya-e1208n:9390": "51.",
  "anya-e1208n:9391": "Kandantīnaṃ pakiriya sake kesapāse ca bāhā",
  "anya-e1208n:9392": "Paggaṇahitvā sirasi pathavisaññinīdevatānaṃ,",
  "anya-e1208n:9393": "Jhāyantīnaṃ bhuviparipatantīna mujjhāyinīnaṃ",
  "anya-e1208n:9394": "Dento’kāsaṃ apanayi parañceḷhakeno’pavānaṃ; ()",
  "anya-e1208n:9395": "52.",
  "anya-e1208n:9396": "Saṅkhārānaṃ khayavaya manāgāmino vītarāgā",
  "anya-e1208n:9397": "Devabrahmā sumariya yathevi’ndakhīlācalaṭṭhā,",
  "anya-e1208n:9398": "Nāmhe bhante’tarahī viya vo accayenātya’vocuṃ",
  "anya-e1208n:9399": "Passissāmā’yati miga manobhāvanīyepi bhikkhū; ()",
  "anya-e1208n:9400": "53.",
  "anya-e1208n:9401": "Jātaṭṭhānappabhutika midhānandaṭhānaṃ catukkaṃ",
  "anya-e1208n:9402": "Puññakkhettaṃ bhuvi bhagavato sabbhisaṃvejaniyaṃ,",
  "anya-e1208n:9403": "Addhā saddhāvisadahadayā sādhavo cārikāyaṃ",
  "anya-e1208n:9404": "Āhiṇḍantā pavurakusalaṃ tatrapatvā viṇanti; ()",
  "anya-e1208n:9405": "9 54.",
  "anya-e1208n:9406": "Puṭṭhassevaṃ kathamapi mayaṃ mātugāmesu bhante",
  "anya-e1208n:9407": "Vattissāmā’tyamitamatimā’ nandatherassa’bhāsi,",
  "anya-e1208n:9408": "Tannijjhānaṃ tadabhilapanaṃ mākarothāti tumhe",
  "anya-e1208n:9409": "Evaṃsante satiparimukhā hotha chadvārarakkhā; ()",
  "anya-e1208n:9410": "55.",
  "anya-e1208n:9411": "Puṭṭhassevaṃ maya mutusamuṭṭhānarūpāvasiṭṭhe",
  "anya-e1208n:9412": "Vatteyyāmhe tavanirupame rūpakāye kathannu,",
  "anya-e1208n:9413": "Mākho tumhe bhavatha munino dehapūjāvidhāne",
  "anya-e1208n:9414": "Sakhyāpārā upari ghaṭathā’hā’savānaṃ khayeti; ()",
  "anya-e1208n:9415": "56.",
  "anya-e1208n:9416": "Saṃvijjante bhagavati idhānanda bhīyyopasannā",
  "anya-e1208n:9417": "Rūpībrahmāmarapabhutayo khattiyabrāhmaṇā ye,",
  "anya-e1208n:9418": "Sakkaccaṃ te yathariva janā cakkavattissarīre",
  "anya-e1208n:9419": "Sabyāpārā naraharisariropahāre siyunti; ()",
  "anya-e1208n:9420": "57.",
  "anya-e1208n:9421": "Cattāro me bahujanahitā buddhapaccekabuddhā",
  "anya-e1208n:9422": "Yasmā maggapphalasukhamudā sāvakā cakkavattī,",
  "anya-e1208n:9423": "Rājā pūjāvidhisumahiyā honti thūpārahe’va",
  "anya-e1208n:9424": "Tasmā thūpo mamapi bhavatā’nandasiṅghāṭakamhi; ()",
  "anya-e1208n:9425": "58.",
  "anya-e1208n:9426": "Evaṃ vutte sariya tamurotomaribhūtasoko",
  "anya-e1208n:9427": "Therānando pavisiya nirālambadhammo vihāraṃ,",
  "anya-e1208n:9428": "Ālambitvā vilapiya bahuṃ aggalatthambhasīse",
  "anya-e1208n:9429": "Satthā sekhe kaḷitakaruṇāpāṅgabhaṅgo parodi; ()",
  "anya-e1208n:9430": "59.",
  "anya-e1208n:9431": "Āmantetvā tamanadhivaro puñchamakānassudhāraṃ",
  "anya-e1208n:9432": "Theraṃ mākhovilapi ala mānanda māsoci hevaṃ,",
  "anya-e1208n:9433": "Saṅkhārānaṃ kathamiha labhe niccataṃ nibbikāraṃ",
  "anya-e1208n:9434": "Akkhātaṃ me nanu piyajanabbippayogo siyāti; ()",
  "anya-e1208n:9435": "60.",
  "anya-e1208n:9436": "Mettāpubbena hi cirataraṃ kāyakammena vācā-",
  "anya-e1208n:9437": "Kammenā’yaṃ guṇamaṇimanokammunā bhikkhave maṃ;",
  "anya-e1208n:9438": "Sakkaccaṃ sannicitakusalopaccupaṭṭhāsi tasmā",
  "anya-e1208n:9439": "Ātāpī so tvamasi nipapako hesi khīṇāsavoti; ()",
  "anya-e1208n:9440": "61.",
  "anya-e1208n:9441": "Chāyāmaññe cira manucaraṃ seyyathā’nandabhikkhū-",
  "anya-e1208n:9442": "Paṭṭhāko me bhavati sutavā nāgatātitakānaṃ,",
  "anya-e1208n:9443": "Sambuddhānaṃ bhagavata mupaṭṭhāyakā ce’tadaggā",
  "anya-e1208n:9444": "Iccā’he’tapparamasamaṇāyeva hessantya’hesuṃ; ()",
  "anya-e1208n:9445": "62.",
  "anya-e1208n:9446": "Saṃvaṇṇesi niravadhiguṇo ukkhipanto’va meruṃ",
  "anya-e1208n:9447": "Saṅkhobhento viya jalanidhiṃ pattharanto’va bhumiṃ,",
  "anya-e1208n:9448": "Vitthārento viya ravipathaṃ saṅghamajjhe ṭhitassa",
  "anya-e1208n:9449": "Ānandassu’ttaritaraguṇaṃ abbhutaccherabhūtaṃ; ()",
  "anya-e1208n:9450": "63.",
  "anya-e1208n:9451": "Hitvā sākhānagara manalaṃjaṅgalaṃ issarānaṃ",
  "anya-e1208n:9452": "Vāsaṭṭhānaṃ taditarapuraṃ sabbasampattisāraṃ,",
  "anya-e1208n:9453": "Patvā rājaggahapabhutikaṃ nātha nibbāyatūti",
  "anya-e1208n:9454": "Evaṃ vutte muni ravaca māhevamānandavoca; ()",
  "anya-e1208n:9455": "64.",
  "anya-e1208n:9456": "Pubbe dibbopamasukha vidhā’nanda’haṃ cakkavatti-",
  "anya-e1208n:9457": "Rājā hutvā cira manubhaviṃ dhammiko dhammarājā,",
  "anya-e1208n:9458": "Mallānaṃ kho tadahani kusāvatya’yaṃ rājadhāni",
  "anya-e1208n:9459": "Āsi lakkhivasati ralakārājadhānī’va phītā; ()",
  "anya-e1208n:9460": "65.",
  "anya-e1208n:9461": "Gāmakkhette jitaripuraṇo kosiṇārāna masmiṃ",
  "anya-e1208n:9462": "Sālāraññe jinakarivaro mārakaṇṭhiravena,",
  "anya-e1208n:9463": "Yāme ajjāhani rajaniyā pacchime haññate’ti",
  "anya-e1208n:9464": "Vāseṭṭhānaṃ pahiṇi yatimārocanatthaṃ tamatthaṃ; ()",
  "anya-e1208n:9465": "66.",
  "anya-e1208n:9466": "Santhāgāre mahatiparisā kiñcikammaṃ paṭicca",
  "anya-e1208n:9467": "Rāsibhūtā yativaravacocoditā mucchitāsi,",
  "anya-e1208n:9468": "Uyyānaṃ te pavisiya tadā mallaputtā ca mallā",
  "anya-e1208n:9469": "Vyāpajjiṃsū kasiranikarāvārapāre nimuggā; ()",
  "anya-e1208n:9470": "67.",
  "anya-e1208n:9471": "Yaṃnūnāhaṃ narapatikulaṃ ekamekaṃ gahetvā",
  "anya-e1208n:9472": "Vandāpeyyaṃ caraṇakamaladvanda maṅgīrasassa,",
  "anya-e1208n:9473": "Iccānando yati sapariso puttadārehisaddhiṃ",
  "anya-e1208n:9474": "Itthannāmo paṇamati jinaṃ mallarājāti vatvā; ()",
  "anya-e1208n:9475": "68.",
  "anya-e1208n:9476": "Mallānañcāhariya paṭhameyeva yāme rajanyā",
  "anya-e1208n:9477": "Vandāpesi sakalaparisaṃ tenupāyena buddhaṃ,",
  "anya-e1208n:9478": "Sutvā vidvā bhagavata manuṭṭhānaseyyappavattiṃ",
  "anya-e1208n:9479": "Sāḷāraññaṃ avasari paribbājako yo subhaddo; ()",
  "anya-e1208n:9480": "69.",
  "anya-e1208n:9481": "Okāsaṃ me dadatha samaṇaṃ gotamaṃ pucchanāya",
  "anya-e1208n:9482": "Kaṅkhādhammaṃ pajahitu midhānandapatto hamasmi,",
  "anya-e1208n:9483": "Vutte satthā kilamati alaṃhāvuso mā vihaññi",
  "anya-e1208n:9484": "Vatvā’nando bhagavati dayācodito vārayī taṃ; ()",
  "anya-e1208n:9485": "70.",
  "anya-e1208n:9486": "Laddhokāso dasabaladayājālabaddho subhaddo",
  "anya-e1208n:9487": "Aññāpekho pavisiya tahiṃ tabbihesānapekkho,",
  "anya-e1208n:9488": "Pañhaṃ pucchi tadupanayane kovido’bhāsidhammaṃ",
  "anya-e1208n:9489": "Vitthārento ariyavinaye puggale suppatiṭṭhe; ()",
  "anya-e1208n:9490": "71.",
  "anya-e1208n:9491": "Pabbajjitvā bhagavati sayaṃ bhikkhubhāvābhisitto",
  "anya-e1208n:9492": "Saṅkhārānaṃ khayavaya matho bhāvayitvā subhaddo,",
  "anya-e1208n:9493": "Viddhaṃsetvā sakalakalusaṃ satthupaccakkhabhuto",
  "anya-e1208n:9494": "Unnādetvā parisamarahaṃ pacchimosāvakosi; ()",
  "anya-e1208n:9495": "72.",
  "anya-e1208n:9496": "Paññatto yo bhavati vinayo desito yoca dhammo",
  "anya-e1208n:9497": "So vo satthā paramasaraṇo’tyā’ha me accayena,",
  "anya-e1208n:9498": "There bhikkhū taditaravasī gāravaṃ voharantu",
  "anya-e1208n:9499": "Bhante vatvā pariharatha vo sādarāsappatissā; ()",
  "anya-e1208n:9500": "73.",
  "anya-e1208n:9501": "Paccakkho no bhavi dasabalo pucchituṃ sammukhā taṃ",
  "anya-e1208n:9502": "Nāsakkhimhā mayamidamitī māhuvatthānutāpā,",
  "anya-e1208n:9503": "Mutte tuṇhībhavi vasigaṇokiñci buddhecadhamme",
  "anya-e1208n:9504": "Saṅghe magge vimati yadivo bhikkhave pucchathāti; ()",
  "anya-e1208n:9505": "74.",
  "anya-e1208n:9506": "Yasmā khandhe pajahati jino bhikkhave bhandadāni",
  "anya-e1208n:9507": "Āmantemī niyatabhadurā sabbasaṅkhāradhammā,",
  "anya-e1208n:9508": "Sampādethā’tya’mitamatimā appamādena tumhe",
  "anya-e1208n:9509": "Pabyākāsi bhagavata mayaṃ pacchimāhotivācā; ()",
  "anya-e1208n:9510": "75.",
  "anya-e1208n:9511": "Rūpārūpāvacarakiriyajjhānasaññānirodha-",
  "anya-e1208n:9512": "Saṅkhātā yā navavidhasamāpattiyo tā’nulomaṃ,",
  "anya-e1208n:9513": "Nissīmamhonidhinibhaguṇo mārasaṅgāmasūro",
  "anya-e1208n:9514": "Buddho nārāyanabaladharo so samāpajji tāva; ()",
  "anya-e1208n:9515": "76.",
  "anya-e1208n:9516": "Taṃ taṃ jhānaṃ muni paṭisamāpajjamāno nirodhā",
  "anya-e1208n:9517": "Sammā paccuṭṭhahiya paṭhamajjhānavosāna māpa,",
  "anya-e1208n:9518": "Taṃ taṃ jhānaṃ punaranusamāpajjamāno catuttha-",
  "anya-e1208n:9519": "Rūpajjhānu’ṭṭhahiya vigatāsesasaṅkhāradhammo; ()",
  "anya-e1208n:9520": "77.",
  "anya-e1208n:9521": "Snehaparikkhayajāto",
  "anya-e1208n:9522": "Pajjoto viya tilokamaṇipajjoto,",
  "anya-e1208n:9523": "Buddhonirupadhisesa-",
  "anya-e1208n:9524": "Parinibbutiyā sayambhu parinibbāyi; ()",
  "anya-e1208n:9525": "78.",
  "anya-e1208n:9526": "Sampati devamanussa-",
  "anya-e1208n:9527": "Pajāya saddhiṃ parodamānāya bhusaṃ,",
  "anya-e1208n:9528": "Sokeni’va saṅkampi",
  "anya-e1208n:9529": "Sahassarāvena’yaṃ mahāpathavī; ()",
  "anya-e1208n:9530": "79.",
  "anya-e1208n:9531": "Vipphuritavijjurāji-",
  "anya-e1208n:9532": "Daṇḍāhatameghadundubhīphalitā’suṃ,",
  "anya-e1208n:9533": "Kadalivanaṃ viya nāgo",
  "anya-e1208n:9534": "Nippīḷesi asesalokaṃ soko; ()",
  "anya-e1208n:9535": "80.",
  "anya-e1208n:9536": "Jātikkhettaṃ khettaṃ",
  "anya-e1208n:9537": "Viya sambādhaṃ chaṇehi tesaṃtesaṃ,",
  "anya-e1208n:9538": "Vijanokāsā’ kāsā",
  "anya-e1208n:9539": "Loke maṅgalanimittajātaṃ jātaṃ; () (Yamakabandhanaṃ)",
  "anya-e1208n:9540": "Itimedhānandābhidhānena yatinā viracite sakalakavijana hadayānandadānanidāne jinavaṃsadīpe santike nidāne tathāgata parinibbānappavatti paridīpo ekūnatiṃsatimo saggo.",
  "anya-e1208n:9541": "Parinibbute bhagavati sahaparinibbānā brahmāsahampati imaṃ gāthaṃ abhāsi.",
  "anya-e1208n:9542": "Sabbevanikkhipissanti bhūtā loke samussayaṃ",
  "anya-e1208n:9543": "Yathā etādiso satthā loke appavipuggalo,",
  "anya-e1208n:9544": "Tathāgato balappatto sambuddho parinibbutoti;",
  "anya-e1208n:9545": "Parinibbute bhagavati sahaparinibbānāsakko devānamindo imaṃ gāthaṃ abhāsi.",
  "anya-e1208n:9546": "Aniccā vatasaṅkārā uppāda vayadhammino,",
  "anya-e1208n:9547": "Uppajjitvā nirujjhanti tesaṃvūpasamo sukhoti;",
  "anya-e1208n:9548": "Parinibbute bhagavati sahaparinibbānā āyasmā anuruddho imā gāthāyo abhāsi.",
  "anya-e1208n:9549": "Nāhuassāsapassāso ṭhita cittassa tādito",
  "anya-e1208n:9550": "Anejāsanti mārabbha sokālamakarī muni,",
  "anya-e1208n:9551": "Asallīnena cittena vedanaṃ ajjhavāsayi",
  "anya-e1208n:9552": "Pajjotasseva nibbānaṃ vimokkho cetaso ahūhi;",
  "anya-e1208n:9553": "Parinibbute bhagavati sahaparinibbānā āyasmā ānando imaṃ gāthaṃ abhāsi.",
  "anya-e1208n:9554": "Tadāsiyaṃ hiṃsanakaṃ tadāsilomahaṃsanaṃ,",
  "anya-e1208n:9555": "Sabbākāravarūpete sambuddhe parinibbuteti;",
  "anya-e1208n:9556": "1.",
  "anya-e1208n:9557": "Lokattayekanayanomunikhippameva",
  "anya-e1208n:9558": "Paggayhamuddhanibhuje parinibbutoti,",
  "anya-e1208n:9559": "Kandiṃsu tāva vilapiṃsu vivaṭṭayiṃsu",
  "anya-e1208n:9560": "Āvaṭṭayiṃsu papatiṃsu mavītarāgī; ()",
  "anya-e1208n:9561": "2.",
  "anya-e1208n:9562": "Assāsayaṃ vasigaṇaṃ samalaṃ sasokaṃ",
  "anya-e1208n:9563": "Ratyāvasesa matha dhammakathāya thero,",
  "anya-e1208n:9564": "Taṃ vītināmayi niruddhatamo’nuruddho",
  "anya-e1208n:9565": "Ānandatherasuhado hadayaṅgamāya; ()",
  "anya-e1208n:9566": "3.",
  "anya-e1208n:9567": "Mallāna magganagaraṃ kusiṇāra middhaṃ",
  "anya-e1208n:9568": "Ārocanāya parinibbutabhāva massa,",
  "anya-e1208n:9569": "Ānandathera maniruddhayaso sarīro",
  "anya-e1208n:9570": "Pāhesi attadutiyaṃ anuruddhathero; ()",
  "anya-e1208n:9571": "4.",
  "anya-e1208n:9572": "Mallā tadatthapasutā samayena tena",
  "anya-e1208n:9573": "Yatrā’bhisannipatitā patimattayanti,",
  "anya-e1208n:9574": "Theropana’ttadutiyo tamupecca santhā-",
  "anya-e1208n:9575": "Gāraṃ tamattha mabhivedayi sokadīno; ()",
  "anya-e1208n:9576": "5.",
  "anya-e1208n:9577": "Therassa tassa suniyamakma samallaputtā",
  "anya-e1208n:9578": "Mallā samallasuṇisā bhuvika mallachāyā,",
  "anya-e1208n:9579": "Kandiṃsu tāva papatiṃsu pariddaviṃsu",
  "anya-e1208n:9580": "Dhammillavellitabhujā’hatasokasallā; ()",
  "anya-e1208n:9581": "6.",
  "anya-e1208n:9582": "Nānāvidhāni turiyāni sugandhamālaṃ",
  "anya-e1208n:9583": "Ādāya pañcasatadussayugāni mallā,",
  "anya-e1208n:9584": "Yenā’si tassasugatassu’tujaṃ sarīraṃ",
  "anya-e1208n:9585": "Taṃ sāḷadāya mupavattana mosariṃsu; ()",
  "anya-e1208n:9586": "7.",
  "anya-e1208n:9587": "Te gandhadhūpakusumehi ca naccagīta-",
  "anya-e1208n:9588": "Vajjehi chattamaṇivijanicāmarehi,",
  "anya-e1208n:9589": "Celabbitāna navamaṇḍalamāḷakādiṃ",
  "anya-e1208n:9590": "Katvāna chāhamakariṃsu sarīrapūjaṃ; ()",
  "anya-e1208n:9591": "8.",
  "anya-e1208n:9592": "Pamokkhamallapurisā’ṭṭhanahātasīsā",
  "anya-e1208n:9593": "Gandhodakena sunivatthasupārutattā,",
  "anya-e1208n:9594": "Muttāmaṇīhi khacitāya tathāgatassa",
  "anya-e1208n:9595": "Gattaṃ suvaṇṇasivikāya niropitaṃ taṃ; ()",
  "anya-e1208n:9596": "9.",
  "anya-e1208n:9597": "Cāletu mappamapi sattamavāsaramhi",
  "anya-e1208n:9598": "Pucchiṃsu thera manuruddha masayha kinti,",
  "anya-e1208n:9599": "So dibbacakkhumatiyā’mitadevatānaṃ",
  "anya-e1208n:9600": "Pabyākari parivitakka mavecca thero; ()",
  "anya-e1208n:9601": "10.",
  "anya-e1208n:9602": "Nissesamānusikadibbamahāmahehi",
  "anya-e1208n:9603": "Taṃviggahaṃ bhagavato’bhimahīyamānaṃ,",
  "anya-e1208n:9604": "Ukkhippa tāsamanuvattakamakallabhūpā",
  "anya-e1208n:9605": "Gantvāna uttaradisāya purassu’dīciṃ; ()",
  "anya-e1208n:9606": "11.",
  "anya-e1208n:9607": "Majjhenamajjha kamahinībharu muttarena",
  "anya-e1208n:9608": "Dvārena tassanagarassa pavesayitvā,",
  "anya-e1208n:9609": "Sutvāna bandhulapajāpatimallikā taṃ",
  "anya-e1208n:9610": "Dvāre ṭhitā’thanavakovidhānabbayāya; ()",
  "anya-e1208n:9611": "12.",
  "anya-e1208n:9612": "Dhotāya gandhasalilena mahālatābya-",
  "anya-e1208n:9613": "Bhusāya sattaratanehi samujjalāya,",
  "anya-e1208n:9614": "Aṅgīrasassa satapuññavīlāsacittaṃ",
  "anya-e1208n:9615": "Chādesi gatta matulaṃ kaḷitāvakāsā; ()",
  "anya-e1208n:9616": "13.",
  "anya-e1208n:9617": "Mallāna magganagarassa puratthimāyaṃ",
  "anya-e1208n:9618": "Saṃvijjate makuṭabandhanacetiyaṃ yaṃ,",
  "anya-e1208n:9619": "Dehaṃ tilokasaraṇassa puratthimena",
  "anya-e1208n:9620": "Dvārena nikkhamiya tatra samappayiṃsu; ()",
  "anya-e1208n:9621": "14.",
  "anya-e1208n:9622": "Sā yāvasandhisamalā nagarī tadāni",
  "anya-e1208n:9623": "Mavdāravehi pihitā’bhavi channumattaṃ,",
  "anya-e1208n:9624": "Pucchiṃsu satthu paṭipajjana mattabhāve",
  "anya-e1208n:9625": "Ānandathera matha bhumibhujā kathanti; ()",
  "anya-e1208n:9626": "15.",
  "anya-e1208n:9627": "Dehe yatheva paṭipajjati cakkavatti-",
  "anya-e1208n:9628": "Rañño tatheva paṭipajjatha buddhadehe,",
  "anya-e1208n:9629": "Iccāha so bhagavato’tujarūpakāyaṃ",
  "anya-e1208n:9630": "Te veṭhayuṃ ahatakāsikasāṭakehi; ()",
  "anya-e1208n:9631": "16.",
  "anya-e1208n:9632": "Kappāsapaṭṭavihatehipi veṭhayiṃsu",
  "anya-e1208n:9633": "Katvāna pañcasatadussayugehi evaṃ,",
  "anya-e1208n:9634": "Pakkhippa telaparipuṇṇasuvaṇṇadoṇyā",
  "anya-e1208n:9635": "Aññā’yasāya paṭikujjiya doṇiyā te; ()",
  "anya-e1208n:9636": "17.",
  "anya-e1208n:9637": "Gattaṃ jinassa citakaṃ katacittakammaṃ",
  "anya-e1208n:9638": "Mālālatāvilasitaṃ satahatthamuccaṃ,",
  "anya-e1208n:9639": "Vīsādhikaṃ agarucandanadāruka puṇṇaṃ",
  "anya-e1208n:9640": "Āropayiṃsu siriyā jitavejayantaṃ; ()",
  "anya-e1208n:9641": "18.",
  "anya-e1208n:9642": "Pāvāya mallanagaraṃ kusiṇāranāmaṃ",
  "anya-e1208n:9643": "Gantā mahāpabhutikassapatheranāgo,",
  "anya-e1208n:9644": "Bhikkhūhi pañcasatikehi pathokkamitvā",
  "anya-e1208n:9645": "Rukkhassa mūla mupagamma khaṇaṃ nisīdi; ()",
  "anya-e1208n:9646": "19.",
  "anya-e1208n:9647": "Addhānamagga mathakho paṭipajji tamhā",
  "anya-e1208n:9648": "Mandāravaṃ kusuma maññataro gahetvā,",
  "anya-e1208n:9649": "Ājīvako ta mahipassiya kassapākhyo",
  "anya-e1208n:9650": "Jānāsi gotama manantajinantyapucchi; ()",
  "anya-e1208n:9651": "20.",
  "anya-e1208n:9652": "Āmāvuso bhagavato parinibbutassa",
  "anya-e1208n:9653": "Hontya’jja santadivasāti tatomayedaṃ,",
  "anya-e1208n:9654": "Mandāravaṃ kusuma māharitanti vutte",
  "anya-e1208n:9655": "Kandiṃsu keci vilapiṃsu avītarāgā; ()",
  "anya-e1208n:9656": "21.",
  "anya-e1208n:9657": "Tāya’cchi bhikkhuparisāya subhaddabuḍḍha-",
  "anya-e1208n:9658": "Pabbajjito sapadi satthari baddhavero,",
  "anya-e1208n:9659": "Yo dubbaco yati mahāsamaṇena tena",
  "anya-e1208n:9660": "Muttā mayaṃhi yadupaddutakāyavācā; ()",
  "anya-e1208n:9661": "22.",
  "anya-e1208n:9662": "Icchāma yaṃja maya midānikaroma taṃyaṃ",
  "anya-e1208n:9663": "Necchāma’dāni nakaroma mayaṃ tatomā,",
  "anya-e1208n:9664": "Sovittha mācavilapittha’ lamāvusoti",
  "anya-e1208n:9665": "Vatvā pahāra madadī jinadhammacakke; ()",
  "anya-e1208n:9666": "23.",
  "anya-e1208n:9667": "Mallā narindamakuṭaṅakkitapādapīṭhā’-",
  "anya-e1208n:9668": "Limpetu massa caturo cita mappasayha,",
  "anya-e1208n:9669": "Pucchiṃsu thera manuruddha mi’tabruvi so",
  "anya-e1208n:9670": "Patte’dha pajjalati kassapatherasīhe; ()",
  "anya-e1208n:9671": "24.",
  "anya-e1208n:9672": "Dhammāgadena hatasokahadehi yena",
  "anya-e1208n:9673": "Bhikkhūhi satthucitako vasikassapavho,",
  "anya-e1208n:9674": "Teno’pasaṅkami subhaddakathaṃ sasīse",
  "anya-e1208n:9675": "Sukkhāsanī’vu’rasi satti’va maññamāno; ()",
  "anya-e1208n:9676": "25.",
  "anya-e1208n:9677": "Katvā padakkhiṇa madhiṭṭhahi so catuttha-",
  "anya-e1208n:9678": "Jjhānuṭṭhito bhagavato citakaṃ tivāraṃ,",
  "anya-e1208n:9679": "Baddhañjalī sirasi theravarassa bhetvā",
  "anya-e1208n:9680": "Taṃ supakpatiṭṭhitapadāni patiṭṭhahiṃsu; ()",
  "anya-e1208n:9681": "26.",
  "anya-e1208n:9682": "Therāsahassa karatāmarasehi satthu",
  "anya-e1208n:9683": "Pādaṃsumāli vihitāhinipaccakāro,",
  "anya-e1208n:9684": "Omujji gandhavitakāparasāgaramhi",
  "anya-e1208n:9685": "Lokoca tappabhava sokaghanandhakāre; ()",
  "anya-e1208n:9686": "27.",
  "anya-e1208n:9687": "Therenacāhinamite citako samantā",
  "anya-e1208n:9688": "Sampajjalittha sayamevu’tujattabhāve,",
  "anya-e1208n:9689": "Daḍḍhe jinassa masivā napichārikāsi",
  "anya-e1208n:9690": "Sārīrikaṭṭhīvisaro’bhayathāvasiṭṭho; ()",
  "anya-e1208n:9691": "28.",
  "anya-e1208n:9692": "Satteva nābhivakiriṃsu lalāṭagīvā",
  "anya-e1208n:9693": "Dhātvakkhakaṭṭhi munino catudantadhātū,",
  "anya-e1208n:9694": "Siddhatthakhaṇḍakatataṇḍulamuggamattā",
  "anya-e1208n:9695": "Sesā pabhāyapi tidhā pakiriṃsu dhātu; ()",
  "anya-e1208n:9696": "29.",
  "anya-e1208n:9697": "Nibbāpayiṃsu citakānala mantalikkhā",
  "anya-e1208n:9698": "Nikkhamma cāmaramanohara nīradhārā,",
  "anya-e1208n:9699": "Sāḷaddumehi salilāni tathā samantā",
  "anya-e1208n:9700": "Mallā sugandhaparivāsitavārināpi; ()",
  "anya-e1208n:9701": "30.",
  "anya-e1208n:9702": "Olambamānamaṇidāmasuvaṇṇadāmaṃ",
  "anya-e1208n:9703": "Cittabbitānamathabandhiyamallabhūpā",
  "anya-e1208n:9704": "Katvā sugandhaparibhaṇḍa muḷārasanthā-",
  "anya-e1208n:9705": "Gāre susanthariya kojavakambalāni; ()",
  "anya-e1208n:9706": "31.",
  "anya-e1208n:9707": "Taṭṭhānato kamakuṭabandhananāmasāḷaṃ",
  "anya-e1208n:9708": "Yāvañjasaṃ rajatakañcanatoraṇehi,",
  "anya-e1208n:9709": "Lājādinā kadalipuṇṇaghaṭehi dīpa-",
  "anya-e1208n:9710": "Dhūpaddhajehi parito patimaṇḍayitvā; ()",
  "anya-e1208n:9711": "32.",
  "anya-e1208n:9712": "Taṃ satthudhātuparipuṇṇa suvaṇṇadoṇiṃ",
  "anya-e1208n:9713": "Mallāna maggapura māhariyu’ssavehi,",
  "anya-e1208n:9714": "Setātapattalasite sarabhāsanamhi",
  "anya-e1208n:9715": "Muttāmaṇīhi khacite tahi mappayitvā; ()",
  "anya-e1208n:9716": "33.",
  "anya-e1208n:9717": "Kumbhena kumbha mupahacca gaḷaṃ gaḷena",
  "anya-e1208n:9718": "Cakkena cakka mupahacca bhujaṃ bhujena,",
  "anya-e1208n:9719": "Rakkhaṃ vidhāya caturaṅginiyā samantā",
  "anya-e1208n:9720": "Senāya hemakavacehi gavacchikaṃva; ()",
  "anya-e1208n:9721": "34.",
  "anya-e1208n:9722": "Katvevameva dhanurāvaraṇañca satti-",
  "anya-e1208n:9723": "Hatthehi pañjara manantajinassadhātū,",
  "anya-e1208n:9724": "Sammānayiṃsu sumahiṃsu susādhukīḷaṃ",
  "anya-e1208n:9725": "Kīḷiṃsu sattadivasaṃ sahanāgarehi; ()",
  "anya-e1208n:9726": "35.",
  "anya-e1208n:9727": "Sutvāna bhupati tamattha majātasattu",
  "anya-e1208n:9728": "Satthāhi khattiyakulappabhavo ahampi,",
  "anya-e1208n:9729": "Sārīrabhāga marahāma mayampi tasmā",
  "anya-e1208n:9730": "Pāhesi dūta matha mallanarādhipānaṃ; ()",
  "anya-e1208n:9731": "36.",
  "anya-e1208n:9732": "Vesālikā pacuralicchavibhubhujā ca",
  "anya-e1208n:9733": "Sakyādhipā kapilavatthupurādhivāsī,",
  "anya-e1208n:9734": "Bhūpā’llakappavijite bulayāca rāma-",
  "anya-e1208n:9735": "Gāmamhi koliyamahīpatayo tatheva; ()",
  "anya-e1208n:9736": "37.",
  "anya-e1208n:9737": "Yo veṭhadīpanagare dharaṇīsuro so",
  "anya-e1208n:9738": "Pāveyyakā ca mahipā pahiṇiṃsu tesaṃ;",
  "anya-e1208n:9739": "Paccekadūtapurise caturaṅginīhi",
  "anya-e1208n:9740": "Senāhi tepi nivutā’bhimukhībhaviṃsu; ()",
  "anya-e1208n:9741": "38.",
  "anya-e1208n:9742": "Āgamma yena bhagavā sayameva gāma-",
  "anya-e1208n:9743": "Kkhetto’pavattanavane parinibbuto no,",
  "anya-e1208n:9744": "Dassāma no’ti jinadhātulavampi mallā",
  "anya-e1208n:9745": "Pāhesu munnatimanā paṭisāsanāni; ()",
  "anya-e1208n:9746": "39.",
  "anya-e1208n:9747": "Sā rājadhāni nijarājapurakkhatāhi",
  "anya-e1208n:9748": "Saṅgāmasūracaturaṅginivāhinīhi,",
  "anya-e1208n:9749": "Yuddhāya baddhakalahāhi khaṇaṃjagāma",
  "anya-e1208n:9750": "Velātivattapalayambudhinibbisesaṃ; ()",
  "anya-e1208n:9751": "40.",
  "anya-e1208n:9752": "Yo doṇabhusurasudhī bhavi jambudīpe",
  "anya-e1208n:9753": "Rājūhi pūjitapado sunisammakārī,",
  "anya-e1208n:9754": "So doṇagajjanamakā kaparisaṃ vinento",
  "anya-e1208n:9755": "Dvebhāṇavāramita māhavakeḷisajjaṃ; ()",
  "anya-e1208n:9756": "41.",
  "anya-e1208n:9757": "Sutvā’nusāsana mathācariyassa tassa",
  "anya-e1208n:9758": "Sabbe samagganiratā vasudhādhināthā,",
  "anya-e1208n:9759": "Atthāya no vibhajathā’ti samena tumhe",
  "anya-e1208n:9760": "Dhātūna maṭṭhapaṭiviṃsaka mabruviṃsu; ()",
  "anya-e1208n:9761": "42.",
  "anya-e1208n:9762": "Khīṇāsavo hi sarabhū citakena gīvā-",
  "anya-e1208n:9763": "Dhātuṃ samāhariya lokahitāya yattha,",
  "anya-e1208n:9764": "Laṅkāya bhāti mahiyaṅgaṇathūparājā",
  "anya-e1208n:9765": "Tasmiṃ samappayi subhe maṇithūpagabbhe; ()",
  "anya-e1208n:9766": "43.",
  "anya-e1208n:9767": "Khemavhayo citakato vasi vāmadāṭhā-",
  "anya-e1208n:9768": "Dhātuṃ samaggahiya’ dāsi kaliṅgarañño,",
  "anya-e1208n:9769": "Doṇodvijo bhariya dhātuvibhāgasajjo",
  "anya-e1208n:9770": "Veṭhantare nidahi dakkhiṇadantadhātuṃ; ()",
  "anya-e1208n:9771": "44.",
  "anya-e1208n:9772": "Dāṭhaṃ jaṭārajatacetiyagaṃ dvijassa",
  "anya-e1208n:9773": "Taṃ dakkhiṇakkhaka mapāhari devarājā,",
  "anya-e1208n:9774": "Doṇo suvaṇṇamayadoṇimavāpuritvā",
  "anya-e1208n:9775": "Tesaṃ vibhajja samabhāgamadāsidhātu; ()",
  "anya-e1208n:9776": "45.",
  "anya-e1208n:9777": "Te bhubhujā sakasakevisaye vidhāya",
  "anya-e1208n:9778": "Sampūjayiṃsu jinadhātunidhānathūpe",
  "anya-e1208n:9779": "Aṅgāra māhariya moriyakhattiyā’tha",
  "anya-e1208n:9780": "Doṇopi hemamayakumbha makaṃsu thupe; ()",
  "anya-e1208n:9781": "46.",
  "anya-e1208n:9782": "Disvāna tassapamahāvasi tatthatattha",
  "anya-e1208n:9783": "Dhātvantarāya matha gaṇhiya rāmagāme,",
  "anya-e1208n:9784": "Aññatra doṇa mitadhātu majātasattu-",
  "anya-e1208n:9785": "Rañño thiraṃ nidahituṃ padadāsi dhātu; ()",
  "anya-e1208n:9786": "47.",
  "anya-e1208n:9787": "Aṭṭha’ṭha vaḍḍhitakaraṇḍakathūpagabbhe",
  "anya-e1208n:9788": "Pakkhippabhumipati dhātumahānidhānaṃ,",
  "anya-e1208n:9789": "So theranāgasaraṇo pavidhāsi vāḷa-",
  "anya-e1208n:9790": "Saṅghāṭayanta miha yojayi devarājā; ()",
  "anya-e1208n:9791": "48.",
  "anya-e1208n:9792": "Rājā asokavidito sirijambudīpe",
  "anya-e1208n:9793": "Tamhā samāhariya satthu sarīradhātu,",
  "anya-e1208n:9794": "Kārāpayī caturasitisahassathūpe",
  "anya-e1208n:9795": "Dhīmā mahindavasi dīpamimaṃ tadā’pa; ()",
  "anya-e1208n:9796": "49.",
  "anya-e1208n:9797": "Devānamādipiyatissanarādhipena",
  "anya-e1208n:9798": "Thūpe vidhāya jinadhātacihapattamattā,",
  "anya-e1208n:9799": "Vitthāritā paṇihitā jayabodhisākhā-",
  "anya-e1208n:9800": "Vāmetarakkhakasilāmayapattadhātu; ()",
  "anya-e1208n:9801": "50.",
  "anya-e1208n:9802": "Nattā pana’ssa abhayo jalituggatejo",
  "anya-e1208n:9803": "Yo duṭṭhagāmini raṇambudhipāragāmī,",
  "anya-e1208n:9804": "Rājā’nurādhanagare nagarādhirāje",
  "anya-e1208n:9805": "Katvāna laṅkamakalaṅkamakāsirajjaṃ; ()",
  "anya-e1208n:9806": "51.",
  "anya-e1208n:9807": "Laṅkaṅganāya kucamaṇḍalanibbisesaṃ",
  "anya-e1208n:9808": "Sovaṇṇamāli matulaṃ ratanujjalantaṃ,",
  "anya-e1208n:9809": "So thuparāja makari thira mappayitvā",
  "anya-e1208n:9810": "Dhātuppabandha mabhinimmitabuddharūpaṃ; ()",
  "anya-e1208n:9811": "52.",
  "anya-e1208n:9812": "Sārīrikehi’tarathupavarehi laṅkā-",
  "anya-e1208n:9813": "Bhumitthi moḷimaṇi kañcanamālināma",
  "anya-e1208n:9814": "Saggāpavaggasukhado vara thūparājā",
  "anya-e1208n:9815": "So yāva dhātuparinibbutiyā vibhātu; ()",
  "anya-e1208n:9816": "53.",
  "anya-e1208n:9817": "Iddhānubhāva madhikicca jinassa dhātu-",
  "anya-e1208n:9818": "Kāyo’pahārarahito garukāraṭhānaṃ,",
  "anya-e1208n:9819": "Patvā tahiṃtahi mathantaradhānakāle",
  "anya-e1208n:9820": "Yo saṅkamissati’ha kañcanamālithupaṃ; ()",
  "anya-e1208n:9821": "54.",
  "anya-e1208n:9822": "So nāgadīpamupagamma tatovidhātu-",
  "anya-e1208n:9823": "Lokā ca nāgabhavanā tidasālayamhā,",
  "anya-e1208n:9824": "Nikkhamma nimmita nirūpamabuddharūpo",
  "anya-e1208n:9825": "Rāsi bhavissati sumaṇḍita bodhimaṇḍe; ()",
  "anya-e1208n:9826": "55.",
  "anya-e1208n:9827": "Buddhānubhāvapabhavā’bhinavaggijālā-",
  "anya-e1208n:9828": "Mālāhi pajjalitadhātumayattabhāve,",
  "anya-e1208n:9829": "Tāvānu’mattamapi dissati nāvasesaṃ",
  "anya-e1208n:9830": "Katvāna dhātuparinibbuti hessateva; ()",
  "anya-e1208n:9831": "56.",
  "anya-e1208n:9832": "Buddhāpadāna marahādiguṇavadātaṃ",
  "anya-e1208n:9833": "Bhatyā punappuna mimaṃ sarataṃ sataṃ bho,",
  "anya-e1208n:9834": "Cittaṃ kilesapariyuṭṭhita mujjubhūtaṃ",
  "anya-e1208n:9835": "Addhā sudhantakanakaṃva visuddhimeti; ()",
  "anya-e1208n:9836": "57.",
  "anya-e1208n:9837": "Cittojutāyapi vitakkavicāradhammā",
  "anya-e1208n:9838": "Vattanti satthuguṇasañcayagocarā’tha,",
  "anya-e1208n:9839": "Saṃjāyate pavurapīti ca kāyacitta-",
  "anya-e1208n:9840": "Passaddhi niddarathatāya sukhaṃ samādhi; ()",
  "anya-e1208n:9841": "58.",
  "anya-e1208n:9842": "Gambhīratāya tadadhīnaguṇaṇṇavassa",
  "anya-e1208n:9843": "Niddhutanīvaraṇato pavivekabhūtaṃ,",
  "anya-e1208n:9844": "Chāyetha jhānamupacāra mathā’dhigacche",
  "anya-e1208n:9845": "Tappādakaṃ ariyamga phakhalañca yogī; ()",
  "anya-e1208n:9846": "59.",
  "anya-e1208n:9847": "Tassā’ticārucaritassaraṇānuyutto",
  "anya-e1208n:9848": "Hotevava satthari sagāravasapakpatisso,",
  "anya-e1208n:9849": "Saddhindriyādi pariṇāmagato’dhigacche",
  "anya-e1208n:9850": "Pītippamodabahulo kusalo’bhisandaṃ; ()",
  "anya-e1208n:9851": "60.",
  "anya-e1208n:9852": "Satthussa cetiyagharaṃva tadattabhāvo",
  "anya-e1208n:9853": "Pūjāraho ca bhayabheravadukkhasayho,",
  "anya-e1208n:9854": "Lajji ca bhīru labhate sahavāsasaññaṃ",
  "anya-e1208n:9855": "Saggāpavaggavibhavassa bhaveyya bhāgī; ()",
  "anya-e1208n:9856": "61.",
  "anya-e1208n:9857": "Laṅkāya lakkhapatigāmavaramhi khettā-",
  "anya-e1208n:9858": "Rāmādhipena guṇabhusaṇabhusitena,",
  "anya-e1208n:9859": "Vikhyātanimmalayasovisarena valli-",
  "anya-e1208n:9860": "Gāmubbhavena parisāvacarakkhamena; ()",
  "anya-e1208n:9861": "62.",
  "anya-e1208n:9862": "Therenu’pāyacaturena bhadattasaṅghā-",
  "anya-e1208n:9863": "Nandābhidhena garunā garubhāvagena,",
  "anya-e1208n:9864": "Sissoraso’panayanena nijaṃva nettaṃ",
  "anya-e1208n:9865": "Rakkhaṃ vidhāya mabhivuddhiya mappito yo; ()",
  "anya-e1208n:9866": "63.",
  "anya-e1208n:9867": "Yo jīvitampi nirapekkhiya tambapaṇṇī-",
  "anya-e1208n:9868": "Dīpaṃ tivāra mavatiṇṇa mimaṃ vasīhi,",
  "anya-e1208n:9869": "Muttāmaṇīhi khacitena namahagghasiddhagī-",
  "anya-e1208n:9870": "Caṅgoṭakena mahituṃ jinadantadhātuṃ; ()",
  "anya-e1208n:9871": "64.",
  "anya-e1208n:9872": "Sikkhāgaruṃ vajiranāma vihārasāmiṃ",
  "anya-e1208n:9873": "Rājādhirājagurulañchadharaṃ yatindaṃ,",
  "anya-e1208n:9874": "Katvānu’pajjhamupasampādamāpa dhamma-",
  "anya-e1208n:9875": "Majjhetu motariya rammamarammaraṭṭhaṃ; ()",
  "anya-e1208n:9876": "65.",
  "anya-e1208n:9877": "Saṃvaḍḍhitaṃ pitupadādhigatena meṇḍuna",
  "anya-e1208n:9878": "Raññā pasīdiya kusaggadhiyā sakāya,",
  "anya-e1208n:9879": "Sissaṃ asesapariyattidharassa ñeyya-",
  "anya-e1208n:9880": "Dhammābhivaṃsaviditassa’pi saṅgharañño; ()",
  "anya-e1208n:9881": "66.",
  "anya-e1208n:9882": "Saṃjayuttabhāṇakakumārabhivaṃsanāmaṃ",
  "anya-e1208n:9883": "Rājādhirājagarulañchadharaṃ sudhīraṃ,",
  "anya-e1208n:9884": "Therāsabhaṃ supaṭipattigaruṃ garuṃ yo",
  "anya-e1208n:9885": "Nissāya dhammavinaye paṭutaṃ jagāma; ()",
  "anya-e1208n:9886": "67.",
  "anya-e1208n:9887": "Lakkhīsare moraṭunāmapure suramme",
  "anya-e1208n:9888": "Jātena issarajanāyananamhi jātyā,",
  "anya-e1208n:9889": "Vassaṭṭhatiṃsaparimāṇavayoguṇena",
  "anya-e1208n:9890": "Pāsāṇadūrapuragocaragāmikena; ()",
  "anya-e1208n:9891": "68.",
  "anya-e1208n:9892": "Tenā’bhayādikaruṇāratanābhidhānā-",
  "anya-e1208n:9893": "Rāmādhipena gaṇvācakābhāvagena,",
  "anya-e1208n:9894": "Saṃsuddhabuddhaguṇādīpanatapparena",
  "anya-e1208n:9895": "Saṃsārasāgarasamuttaraṇāsayena; ()",
  "anya-e1208n:9896": "69.",
  "anya-e1208n:9897": "Pītippamodajananaṃ samaṇena medhā-",
  "anya-e1208n:9898": "Nandābhidhena kavinā kavikuñjarānaṃ,",
  "anya-e1208n:9899": "Ādiccabandhujinarājaguṇappabandha-",
  "anya-e1208n:9900": "Suddhāpadānaparidīpakathāsarīraṃ; ()",
  "anya-e1208n:9901": "70.",
  "anya-e1208n:9902": "Saddānusāsani’tihāsanighaṇṭuchando-",
  "anya-e1208n:9903": "Laṅkārasāra mabhidhammakathāgabhīraṃ,",
  "anya-e1208n:9904": "Saggāpavaggasukhadaṃ samatiṃsasaggaṃ",
  "anya-e1208n:9905": "Vyākhyāsameta manurūpa padappayogaṃ; ()",
  "anya-e1208n:9906": "71.",
  "anya-e1208n:9907": "Dvisahassabandhasamākulaṃ jinavaṃsadīpmanākulaṃ",
  "anya-e1208n:9908": "Racitaṃ samāpa samāpanaṃ paramaṃpabandhasiromaṇiṃ,",
  "anya-e1208n:9909": "Subhamāghamāsikavāsare nirupaddavena tathāgate",
  "anya-e1208n:9910": "Parinibbute dvisahassasaṭṭhicatussatodayahāyate; ()",
  "anya-e1208n:9911": "Iti medhānandābhidhānena yatinā viracite sakalakavijana hadayānandadāna nidāne jinavaṃsadīpe santikenidāne bhagavato dhātuparinibbānappavattiparidīpo tiṃsatimosaggo.",
  "anya-e1208n:9912": "Sātireko santikenidānabhāgo tatiyo."
}