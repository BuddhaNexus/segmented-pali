{
  "anya-e0809n0:0": "Namo tassa bhagavato arahato sammāsambuddhassa",
  "anya-e0809n0:1": "Abhidhānappadīpikā",
  "anya-e0809n0:2": "Buddhappaṇāmo",
  "anya-e0809n0:3": "1.",
  "anya-e0809n0:4": " Tathāgato yo karuṇākaro karo,",
  "anya-e0809n0:5": "Payāta’mosajja sukhappadaṃ padaṃ;",
  "anya-e0809n0:6": "Akā paratthaṃ kalisambhave bhave,",
  "anya-e0809n0:7": "Namāmi taṃ kevaladukkaraṃ karaṃ.",
  "anya-e0809n0:8": "Dhammappaṇāmo",
  "anya-e0809n0:9": "2.",
  "anya-e0809n0:10": " Apūjayuṃ yaṃ munikuñjarā jarā,",
  "anya-e0809n0:11": "Rujādimuttā yahimuttare tare;",
  "anya-e0809n0:12": "Ṭhitā tivaṭṭambunidhiṃ narānarā,",
  "anya-e0809n0:13": "Tariṃsu taṃ dhammamaghappahaṃ pahaṃ.",
  "anya-e0809n0:14": "Saṅghappaṇāmo",
  "anya-e0809n0:15": "3.",
  "anya-e0809n0:16": " Gataṃ munindo’rasasūnutaṃ nutaṃ,",
  "anya-e0809n0:17": "Supuññakhettaṃ bhuvane sutaṃ sutaṃ;",
  "anya-e0809n0:18": "Gaṇampi pāṇīkatasaṃvaraṃ varaṃ,",
  "anya-e0809n0:19": "Sadā guṇoghena nirantara’ntaraṃ.",
  "anya-e0809n0:20": "Paṭiññā",
  "anya-e0809n0:21": "4.",
  "anya-e0809n0:22": " Nāmaliṅgesu kosalla, matthanicchayakāraṇaṃ;",
  "anya-e0809n0:23": "Yato mahabbalaṃ buddha, vacane pāṭavatthinaṃ.",
  "anya-e0809n0:24": "5.",
  "anya-e0809n0:25": " Nāmaliṅgānya’to buddha, bhāsitassā’rahānya’haṃ;",
  "anya-e0809n0:26": "Dassayanto pakāsessa, mabhidhānappadīpikaṃ.",
  "anya-e0809n0:27": "Paribhāsā",
  "anya-e0809n0:28": "6.",
  "anya-e0809n0:29": " Bhiyyo rūpantarā sāha, cariyena ca katthaci;",
  "anya-e0809n0:30": "Kvacā’ haccavidhānena ñeyyaṃ thīpunnapuṃsakaṃ.",
  "anya-e0809n0:31": "7.",
  "anya-e0809n0:32": " Abhinnaliṅgānaṃyeva, dvando ca, liṅgavācakā;",
  "anya-e0809n0:33": "Gāthāpādantamajjhaṭṭhā, pubbaṃ yantyapare paraṃ.",
  "anya-e0809n0:34": "8.",
  "anya-e0809n0:35": " Pumitthiyaṃ padaṃ dvīsu, sabbaliṅge ca tīsviti;",
  "anya-e0809n0:36": "Abhidhānantarārambhe, ñeyyaṃ tva’nta mathādi ca.",
  "anya-e0809n0:37": "9.",
  "anya-e0809n0:38": " Bhiyyo payoga māgamma, sogate āgame kvaci;",
  "anya-e0809n0:39": "Nighaṇḍu yutti ñcānīya, nāmaliṅgaṃ kathīyatīti."
}