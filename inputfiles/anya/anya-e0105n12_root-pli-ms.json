{
  "anya-e0105n12:0": "Vetullavādassa paṭhamaniggaho",
  "anya-e0105n12:1": "Vohārakatissarañño kāle (758-780-bu-va) abhayagirivāsino dhammarucinikāyikā pubbe vuttappakārena sāsanavināsanatthāya bhikkhuvesadhārīhi vetullavādibrāhmaṇehi racitaṁ vetullapiṭakaṁ sampaṭiggahetvā ‘‘idaṁ buddhabhāsita’’nti dassenti. Taṁ mahāvihāravāsino theravādikā dhammavinayena saṁsandetvā adhammavādoti paṭikkhipiṁsu. Taṁ sutvā rājā sabbasatthapāraguṁ kapilaṁ nāma amaccaṁ pesetvā vinicchayaṁ kārāpetvā abuddhabhāsitabhāvaṁ ñatvā sabbaṁ vetullapotthakaṁ jhāpetvā talladdhike ca pāpabhikkhū niggahetvā buddhasāsanaṁ jotesi nikāyasaṅgahe 12-piṭṭhe. Vuttañhetaṁ mahāvaṁse –",
  "anya-e0105n12:2": "36-41.",
  "anya-e0105n12:3": " ‘‘Vetullavādaṁ madditvā, kāretvā pāpaniggahaṁ;",
  "anya-e0105n12:4": "Kapilena amaccena, sāsanaṁ jotayī ca so’’ti."
}