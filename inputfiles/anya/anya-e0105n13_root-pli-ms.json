{
  "anya-e0105n13:0": "Sāgaliyanikāyuppatti",
  "anya-e0105n13:1": "Punapi te abhayagirivāsino goṭhābhayarañño kāle (797-810-bu-va) vetullavādaṁ tatheva dassenti. Tadā pana tesu ussiliyātisso nāma mahāthero vohārakatissarājakāle vetullavādīnaṁ bhikkhūnaṁ kataniggahaṁ sutvā ‘‘vicāraṇasampannassa rañño samaye tatheva bhaveyya, na bhaddakameta’’nti cintetvā ‘‘na mayaṁ tehi ekato homā’’ti tisatamatte bhikkhū gahetvā dakkhiṇagirivihāraṁ gantvā dhammarucinikāyato visuṁ hutvā vasi. Tesu sāgalo nāma mahāthero tattheva dakkhiṇagirimhi vasanto āgamabyākhyānamakāsi. Tato paṭṭhāya taṁ theramārabbha tassantevāsino sāgaliyā nāma ahesuṁ. Tesampi vādo pacchā mahāsenarājakāle jetavanavihāre patthari nikāya 13-piṭṭhe."
}