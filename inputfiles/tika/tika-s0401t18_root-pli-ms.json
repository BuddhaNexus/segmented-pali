{
  "tika-s0401t18:0": "20. Amatavaggavaṇṇanā",
  "tika-s0401t18:1": "600-611. Natthi ettha mataṁ maraṇaṁ vināsoti amataṁ, nibbānanti āha – ‘‘maraṇavirahitaṁ nibbānaṁ paribhuñjantī’’ti. Amatassa vā nibbānassa adhigamahetutāya amatasadisaatappakasukhapatitatāya ca kāyagatāsati ‘‘amata’’nti vuttā. Paribhuñjantīti jhānasamāpajjanena vaḷañjanti. Viraddhanti anadhigamena virajjhitaṁ. Tenāha – ‘‘virādhitaṁ nādhigata’’nti. Āraddhanti sādhitaṁ nipphāditaṁ. Tañca paripuṇṇaṁ nāma hotīti āha – ‘‘āraddhanti paripuṇṇa’’nti. Pamādiṁsūti kālabyattayenedaṁ vuttanti āha – ‘‘pamajjantī’’ti.",
  "tika-s0401t18:2": "Amatavaggavaṇṇanā niṭṭhitā.",
  "tika-s0401t18:3": "Iti manorathapūraṇiyā aṅguttaranikāya-aṭṭhakathāya",
  "tika-s0401t18:4": "Ekakanipātavaṇṇanāya anuttānatthadīpanā samattā.",
  "tika-s0401t18:5": "Paṭhamo bhāgo niṭṭhito."
}