{
  "tika-s0303t1:0": "2. Rādhasaṁyuttaṁ",
  "tika-s0303t1:1": "1. Paṭhamavaggo",
  "tika-s0303t1:2": "1. Mārasuttavaṇṇanā",
  "tika-s0303t1:3": "160. Mārasaddoyaṁ bhāvasādhanoti dassento ‘‘māro vā assāti maraṇaṁ vā bhaveyyā’’ti āha. Māretāti maritabbo māraṁ maraṇaṁ etabboti āha ‘‘māretabbo’’ti. Anupādānibbānatthāti phalavimuttisaṅkhātā arahato arahantatā nāma yāvadeva anupādānibbānatthā. Nibbānabbhantareti anupādānibbānādhigamassa abbhantare tato orameva idaṁ maggaṁ brahmacariyaṁ vussati, na tato paraṁ. Assāti brahmacariyassa.",
  "tika-s0303t1:4": "Mārasuttavaṇṇanā niṭṭhitā.",
  "tika-s0303t1:5": "2-10. Sattasuttādivaṇṇanā",
  "tika-s0303t1:6": "161-169.Laggapucchāti lagganassa bajjhanassa pucchā. Yadi rūpādīsu sattattā satto, khīṇāsavā kathaṁ sattāti? Sattabhūtapubbāti katvā. Kīḷāvigamanti kīḷāya apanayanaṁ oramaṇaṁ. Yantarajju viya bhavapabandhassa nayanato bhavarajjūti taṇhā vuttā.",
  "tika-s0303t1:7": "Sattasuttādivaṇṇanā niṭṭhitā.",
  "tika-s0303t1:8": "Paṭhamavaggavaṇṇanā niṭṭhitā.",
  "tika-s0303t1:9": "2. Dutiyavaggo",
  "tika-s0303t1:10": "1-12. Mārasuttādivaṇṇanā",
  "tika-s0303t1:11": "170-181.Rūpādivinimuttaṁmaraṇaṁ nāma natthi rūpādīnaṁyeva vibhave maraṇasamaññāti. Maraṇadhammo vināsabhāvo.",
  "tika-s0303t1:12": "Mārasuttādivaṇṇanā niṭṭhitā.",
  "tika-s0303t1:13": "Dutiyavaggavaṇṇanā niṭṭhitā.",
  "tika-s0303t1:14": "3-4. Āyācanavaggādi",
  "tika-s0303t1:15": "1-11. Mārādisuttaekādasakavaṇṇanā",
  "tika-s0303t1:16": "182-205.Sukhumaṁkāraṇaṁ upaṭṭhāti, tenesa thero paṭibhāneyyakānaṁ etadagge ṭhapito. Vimuttiparipācanīyadhammavaseneva, na paṭivedhāvahabhāvena.",
  "tika-s0303t1:17": "Mārādisuttaekādasakavaṇṇanā niṭṭhitā.",
  "tika-s0303t1:18": "Āyācanavaggādivaṇṇanā niṭṭhitā.",
  "tika-s0303t1:19": "Sāratthappakāsiniyā saṁyuttanikāya-aṭṭhakathāya",
  "tika-s0303t1:20": "Rādhasaṁyuttavaṇṇanāya līnatthappakāsanā samattā."
}