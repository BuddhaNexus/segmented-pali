{
  "tika-s0402t13:0": "(14) 4. Santhāravaggavaṇṇanā",
  "tika-s0402t13:1": "152. Catutthassa paṭhame āmisassa ca dhammassa ca alābhena attano parassa ca antare sambhavantassa chiddassa vivarassa bhedassa santharaṇaṁ pidahanaṁ saṅgaṇhanaṁ santhāro. Ayañhi lokasannivāso alabbhamānena āmisena dhammena cāti dvīhi chiddo. Tassa taṁ chiddaṁ yathā na paññāyati , evaṁ pīṭhassa viya paccattharaṇena āmisena dhammena ca santharaṇaṁ saṅgaṇhanaṁ santhāroti vuccati. Ettha ca āmisena saṅgaho āmisasanthāro nāma. Taṁ karontena mātāpitūnaṁ bhikkhugatikassa veyyāvaccakarassa rañño corānañca aggaṁ aggahetvāpi dātuṁ vaṭṭati. Āmasitvā dinnehi rājāno ca corā ca anatthampi karonti, jīvitakkhayampi pāpenti. Anāmasitvā dinnena attamanā honti, coranāgavatthuādīni cettha vatthūni kathetabbāni. Tāni samantapāsādikāya vinayaṭṭhakathāyaṁ (pārā. 185) vitthāritāni. Sakkaccaṁ uddesadānaṁ pāḷivaṇṇanā dhammakathākathananti evaṁ dhammena saṅgaho dhammasanthāro nāma.",
  "tika-s0402t13:2": "153-163. Dutiyādīni uttānatthāneva.",
  "tika-s0402t13:3": "Santhāravaggavaṇṇanā niṭṭhitā."
}