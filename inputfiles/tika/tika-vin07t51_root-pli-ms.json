{
  "tika-vin07t51:0": "Mahāsaṅgāmaṁ",
  "tika-vin07t51:1": "Voharantena jānitabbādivaṇṇanā",
  "tika-vin07t51:2": "368-374. Mahāsaṅgāme pāḷiyaṁ saṅgāmāvacarenāti anuvijjakaṁ sandhāya vuttaṁ. Vatthūti methunādivītikkamo. Nidānanti vesāliādipaññattiṭṭhānaṁ. Puggalo akārako jānitabboti ettha saṅghe vā gaṇe vā pariṇāyakabhūto puggaloti daṭṭhabbaṁ.",
  "tika-vin07t51:3": "375.Vissaṭṭhisikkhāpadanti nīlādidasannaṁ sukkānaṁ mocanavasena vuttaṁ sukkavissaṭṭhisikkhāpadaṁ. Tañhi telādimandavaṇṇānaṁ nīlādipacuravaṇṇānaṁ vasena ‘‘vaṇṇāvaṇṇā’’ti vuttaṁ. Pacuratthe hi idha avaṇṇoti a-kāro.",
  "tika-vin07t51:4": "379.Yāva akaniṭṭhabrahmāno dvidhā hontīti ettha avihādisuddhāvāsikā aññabhūmīsu ariyā dhammavādīpakkhaṁ eva bhajanti, itare duvidhampīti daṭṭhabbaṁ.",
  "tika-vin07t51:5": "Voharantena jānitabbādivaṇṇanā niṭṭhitā."
}