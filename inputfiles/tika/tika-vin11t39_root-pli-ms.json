{
  "tika-vin11t39:0": "Catuvipattikathāvaṇṇanā",
  "tika-vin11t39:1": "273. Idāni ubhayasādhāraṇaṁ katvā vipattivārādīnaṁ visiṭṭhavārānaṁ saṅgahaṁ kātumāha ‘‘kati āpattiyo’’tiādi.",
  "tika-vin11t39:2": "274. Bhikkhunī sace chādeti, cutā hoti. Sace vematikā chādeti, thullaccayaṁ siyāti yojanā.",
  "tika-vin11t39:3": "275.Saṅghādisesanti parassa saṅghādisesaṁ.",
  "tika-vin11t39:4": "276. ‘‘Kati ācāravipattipaccayā’’ti padacchedo.",
  "tika-vin11t39:5": "277.Ācāravipattinti attano vā parassa vā ācāravipattiṁ.",
  "tika-vin11t39:6": "279.Pāpikaṁ diṭṭhinti ahetukaakiriyanatthikadiṭṭhiādiṁ lāmikaṁ diṭṭhiṁ.",
  "tika-vin11t39:7": "281.Manussuttaridhammanti uttarimanussadhammaṁ.",
  "tika-vin11t39:8": "282. Ājīvahetu sañcarittaṁ samāpannoti yojanā. Pariyāyavacaneti ‘‘yo te vihāre vasati, so bhikkhu arahā’’tiādike lesavacane. Ñāteti yaṁ uddissa vadati, tasmiṁ manussajātike vacanasamanantarameva ñāte.",
  "tika-vin11t39:9": "283.Vatvāti agilāno attano atthāya viññāpetvā. Bhikkhunī pana sace evaṁ hoti, bhikkhunī agilānā attano atthāya paṇītabhojanaṁ viññāpetvā bhuttāvinī sace hotīti adhippāyo. Tassā pāṭidesanīyaṁ siyāti yojanā.",
  "tika-vin11t39:10": "284.‘‘Attano atthāya viññāpetvānā’’ti iminā parassa ñātakapavārite tassevatthāya viññāpetvā tena dinnaṁ vā tassa vissāsena vā paribhuñjantassa tesaṁ attano aññātakaappavārite suddhacittatāya anāpattīti dīpeti.",
  "tika-vin11t39:11": "Iti uttare līnatthapakāsaniyā",
  "tika-vin11t39:12": "Catuvipattikathāvaṇṇanā niṭṭhitā."
}