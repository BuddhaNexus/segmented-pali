{
  "tika-abh08t17:0": "18. Aṭṭhārasamo paricchedo",
  "tika-abh08t17:1": "Diṭṭhivisuddhiniddesavaṇṇanā",
  "tika-abh08t17:2": "1175.Yāsañjānanamattaṁva, saññā nīlādito panāti sā saññā nīlādivasena sañjānanamattaṁva karoti. Lakkhaṇappaṭivedhanti aniccādilakkhaṇapaṭibujjhanaṁ.",
  "tika-abh08t17:3": "1177.Taṁ viññāṇaṁ ussakkitvā uddhaṁ sakkaṁ katvā satte maggaṁ pāpetuṁ na sakkoti.",
  "tika-abh08t17:4": "1178-9. Sabbesaṁ pana dhammānaṁ sabhāvapaṭivedhanaṁ aviparītavasena paṭibujjhanaṁ paññāya lakkhaṇaṁ.",
  "tika-abh08t17:5": "1180. Samādhi āsannakāraṇaṁ etāyāti samādhāsannakāraṇā.",
  "tika-abh08t17:6": "1181.Lakkhaṇenekadhāti sabbadhammaṁ paṭibujjhanalakkhaṇena paññāva ekadhā vuttā.",
  "tika-abh08t17:7": "1183.Bhūripaññenāti bhūte atthe aviparīte atthe ramatīti bhūri, bhūri paññā etassāti bhūripañño, tena.",
  "tika-abh08t17:8": "1186-91. Tīsu atthadhammaniruttīsu ca ñāṇesu atthadhammaniruttīsu jātesu ñāṇesu ca ñāṇaṁ. Yaṁ kiñci paccayuppannaṁ phalaṁ dhammajātaṁ. Bhāsitatthoti pāḷiyā attho. Ete pañca dhammā atthasaññitā atthanāmakā. Phalanibbattako hetūti jananako paccayo. Bhāsitanti pāḷi. Dhammasaññitāti dhammanāmakā. Sabhāvaniruttīti aviparītavohāro. Pariyattīti sikkhanaṁ. Savanādhigamehi pubbayogena pubbe pavattanāya.",
  "tika-abh08t17:9": "1192.Bhūmibhūtesūti vipassanāya bhūmibhūtesu.",
  "tika-abh08t17:10": "1194.Jananāditoti jātiādito bhītena paññā bhāvetabbā.",
  "tika-abh08t17:11": "1203.Ekāsītiyā cittenāti lokuttaracittavajjitena vipassanābhūmibhūtena ekāsītiyā cittena.",
  "tika-abh08t17:12": "1208.Sattasammohaghātatthanti sattoti sammohassa vināsitatthaṁ.",
  "tika-abh08t17:13": "1211.Nirīhakanti īhavirahitaṁ byāpāravirahitaṁ, dārurajjusamāyoge.",
  "tika-abh08t17:14": "1215.Ubho bhijjanti paccayāti aññamaññapaccayakāraṇā.",
  "tika-abh08t17:15": "1225.Antadvayanti kāmasukhallikānuyogaattakilamathānuyogadvayaṁ. Bhāvayeti diṭṭhivisuddhiṁ vaḍḍheyya.",
  "tika-abh08t17:16": "Iti abhidhammāvatāraṭīkāya",
  "tika-abh08t17:17": "Diṭṭhivisuddhiniddesavaṇṇanā niṭṭhitā.",
  "tika-abh08t17:18": "Aṭṭhārasamo paricchedo."
}