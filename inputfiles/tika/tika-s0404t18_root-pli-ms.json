{
  "tika-s0404t18:0": "(6) 1. Sacittavaggo",
  "tika-s0404t18:1": "1-10. Sacittasuttādivaṇṇanā",
  "tika-s0404t18:2": "51-60. Dutiyassa paṭhamādīni uttānatthāni. Dasame pittaṁ samuṭṭhānametesanti pittasamuṭṭhānā, pittapaccayāpittahetukāti attho. Semhasamuṭṭhānādīsupi eseva nayo. Sannipātikāti tiṇṇampi pittādīnaṁ kopena samuṭṭhitā. Utupariṇāmajāti visabhāgaututo jātā. Jaṅgaladesavāsīnañhi anūpadese vasantānaṁ visabhāgo ca utu uppajjati, anūpadesavāsīnañca jaṅgaladeseti evaṁ parasamuddatīrādivasenapi utuvisabhāgatā uppajjatiyeva. Tato jātāti utupariṇāmajā. Attano pakaticariyānaṁ visayānaṁ visamaṁ kāyapariharaṇavasena jātā visamaparihārajā. Tenāha ‘‘aticiraṭṭhānanisajjādinā visamaparihārena jātā’’ti. Ādi-saddena mahābhāravahanasudhākoṭṭanādīnaṁ saṅgaho. Parassa upakkamato nibbattā opakkamikā. Bāhiraṁ paccayaṁ anapekkhitvā kevalaṁ kammavipākatova jātā kammavipākajā. Tattha purimehi sattahi kāraṇehi uppannā sārīrikā vedanā sakkā paṭibāhituṁ, kammavipākajānaṁ pana sabbabhesajjānipi sabbaparittānipi nālaṁ paṭighātāya.",
  "tika-s0404t18:3": "Sacittasuttādivaṇṇanā niṭṭhitā.",
  "tika-s0404t18:4": "Sacittavaggavaṇṇanā niṭṭhitā."
}