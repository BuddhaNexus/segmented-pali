{
  "tika-vin11t9:0": "Bhikkhunivibhaṅgo",
  "tika-vin11t9:1": "1964. Evaṁ bhikkhuvibhaṅgapāḷiyā, aṭṭhakathāya ca āgataṁ vinicchayasāraṁ nātisaṅkhepavitthāranayena dassetvā idāni tadanantarāya bhikkhunivibhaṅgapāḷiyā, tadaṭṭhakathāya ca āgatavinicchayasāraṁ dassetumārabhanto āha ‘‘bhikkhunīna’’ntiādi. Tasmiṁ apīti ettha api-saddo vuttāpekkhāyaṁ. ‘‘Samāsenā’’ti idaṁ ganthavasena saṅkhipanaṁ sandhāya vuttaṁ. ‘‘Kiñcimatta’’nti idaṁ atthavasenāti veditabbaṁ."
}