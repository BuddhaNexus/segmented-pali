{
  "tika-abh08t18:0": "19. Ekūnavīsatimo paricchedo",
  "tika-abh08t18:1": "Kaṅkhāvitaraṇavisuddhiniddesavaṇṇanā",
  "tika-abh08t18:2": "1231. Iccevamādibāttiṁsakoṭṭhāsānaṁ paccayassa hetupaccaye tāva yogī manasā pariggaṇhāti.",
  "tika-abh08t18:3": "1233.Hetvaṅkurassa bījaṁ tu bījaṁ aṅkurassa hetujanakaṁ, pathavādayo aṅkurassa paccayā.",
  "tika-abh08t18:4": "1234.Pañcadhammāti avijjātaṇhupādānakammāhārā hetupaccayā dhammā.",
  "tika-abh08t18:5": "1235. Kammaṁ puttassa janako pitā viya nāmarūpassa janakaṁ.",
  "tika-abh08t18:6": "1238.Paccayāti paccayena.",
  "tika-abh08t18:7": "1240.Yā sāti yā sā kaṅkhā. Pubbante pubbakoṭṭhāse.",
  "tika-abh08t18:8": "1241.Sabbathā sabbakoṭṭhāsato anavasesāva tassa yogino sā kaṅkhā pahiyyati nāsīyate.",
  "tika-abh08t18:9": "1243.Atthasādhikāti kusalapakkhe dānādiatthasādhikā, akusalapakkhe pāṇātipātādiatthasādhikā.",
  "tika-abh08t18:10": "Taṁ vipākanti upaghātakakammassa taṁ vipākaṁ uppannaṁ nāma hoti. Evaṁ eko yogī kammavipākavasena nāmarūpassa paccayapariggahaṁ karoti.",
  "tika-abh08t18:11": "1246.Hetuphalassa sambandhavasenāti hetuphalasambandhavasena idaṁ nāmarūpaṁ kevalaṁ ekantena pavattati, iti sammā aviparītākārena saṁ anupassati.",
  "tika-abh08t18:12": "1247. Pākappavattito uddhaṁ pākapaṭivedakaṁ na passati na jāniyate.",
  "tika-abh08t18:13": "1250-1.Appavatti nāma na dissati, upapannaṁ dissati. Titthiyā etamatthaṁ anaññāya ajānitvā asayaṁvasī sattasaññanti ‘‘satto’’ti saññaṁ gahetvāna sassataucchedadassino aññamaññaṁ virodhino hutvā dvāsaṭṭhidiṭṭhiṁ gaṇhanti.",
  "tika-abh08t18:14": "1254.Ubhoti ubho kammavipākā aññamaññato suññā. Na ca kammaṁ vinā phalanti kammaṁ vinā phalaṁ na ca hoti.",
  "tika-abh08t18:15": "1255.Sambhārehīti sūriyādisambhārehi.",
  "tika-abh08t18:16": "1257. Suññaṁ taṁ nāmarūpadhammaṁ.",
  "tika-abh08t18:17": "1258.Hetusambhārapaccayāti hetunā ca sambhārapaccayehi ca.",
  "tika-abh08t18:18": "Iti abhidhammāvatāraṭīkāya",
  "tika-abh08t18:19": "Kaṅkhāvitaraṇavisuddhiniddesavaṇṇanā niṭṭhitā.",
  "tika-abh08t18:20": "Ekūnavīsatimo paricchedo."
}