{
  "tika-abh08t21:0": "22. Dvāvīsatimo paricchedo",
  "tika-abh08t21:1": "Ñāṇadassanavisuddhiniddesavaṇṇanā",
  "tika-abh08t21:2": "1319-22. Āvajjanassa hitaṁ āvajjaniyaṁ, taṁ ṭhānaṁ etassāti āvajjaniyaṭhānaṁ, gotrabhūti attho. Taṁ gotrabhucittaṁ maggacittassa āvajjaniyaṭhānattā. Paṭipadāñāṇadassanaṁ kudācanaṁ na ca bhajati, tatheva ñāṇadassanavisuddhiṁ kudācanaṁ na bhajateva. Ubhinnaṁ ñāṇānaṁ antarā ekaṁ abbohārikaṁ vohāre niyuttanti vohārikaṁ, na vohārikaṁ abbohārikaṁ. Vipassanāya sotasmiṁ vipassanāya sote patitattā vipassanā nāma voharitabbā. Tato nibbānato.",
  "tika-abh08t21:3": "1325.Sūraṁ tikkhaṁ vipassananti gotrabhucittaṁ sandhāyāha.",
  "tika-abh08t21:4": "1326-9.Visaṅkhāranti saṅkhārehi vigataṁ. Paṭhamāvajjanañcevāti paṭhamāvajjanaṁ viya. Paṭhamābhogatāpi cāti paṭhamamanasikārā viya. Maggassa anantarādīhi paccayehi. Tassāti maggassa. Sikhāpattāya tāya vipassanāya muddhamhi matthake. Anāvattanti anivattaṁ.",
  "tika-abh08t21:5": "1330-3. Ekena āvajjanena ekissāyeva vīthiyā. Anulomagotrabhucetasanti anulomagotrabhucittānaṁ nānārammaṇatā vuttā. Taṁ gotrabhucittaṁ anāvajjanampi maggassa āvajjanaṭṭhāne ṭhatvā. Saññaṁ datvā viyāti ‘‘ahaṁ nibbānaṁ ārammaṇaṁ karomi, tvampi tamevārammaṇaṁ karohi’’ iti saññaṁ datvā viyāti adhippāyo. Saññitanti saññaṁ. Kadācipi anibbiddhapubbaṁ maggo esa eso maggo pubbe anibbiddhapubbo.",
  "tika-abh08t21:6": "1336.Ujjhatīti chindati.",
  "tika-abh08t21:7": "1338. Anekesaṁ ānisaṁsānaṁ dāyakena ādimaggena saṁyuttaṁ. Paṭhamamaggañāṇaṁ.",
  "tika-abh08t21:8": "1341.Ekassāsevanaṁnatthi ekassa cittuppādassa āsevanapaccayo natthi, tasmā kāraṇā dve cittuppādā anulomakā. Tehīti cittuppādehi āsevanapaccayaṁ laddhā labhitvā tatiyaṁ cittaṁ gotrabhu hoti.",
  "tika-abh08t21:9": "1345-7. Maggapekkhanahetu yassa āvajjanamanaso, taṁ maggapekkhanahetukaṁ. Tasmiṁ niruddheti tasmiṁ āvajjanacitte niruddhe maggassa paccavekkhaṇasaññitāni satta javanāni paṭipāṭiyā jāyante. Paccavekkhaṇañāṇāni ekūnavīsati honti.",
  "tika-abh08t21:10": "1351.Tato tadā vipassanāvīthiṁ otarati. Dutiyamaggañāṇaṁ.",
  "tika-abh08t21:11": "1361.Mūlaghātanti mūlaghātanaṁ. Tatiyamaggañāṇaṁ.",
  "tika-abh08t21:12": "1363.Anāvattisabhāvatoti anivattato. Catutthamaggañāṇaṁ.",
  "tika-abh08t21:13": "Iti abhidhammāvatāraṭīkāya",
  "tika-abh08t21:14": "Ñāṇadassanavisuddhiniddesavaṇṇanā niṭṭhitā.",
  "tika-abh08t21:15": "Dvāvīsatimo paricchedo."
}