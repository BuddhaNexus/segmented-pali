{
  "tika-s0403t9:0": "(10) 5. Kakudhavaggo",
  "tika-s0403t9:1": "1-10. Paṭhamasampadāsuttādivaṇṇanā",
  "tika-s0403t9:2": "91-100. Pañcamassa paṭhame dutiye ca natthi vattabbaṁ. Tatiye ājānanato aññā, uparimaggapaññā heṭṭhimamaggena ñātapariññāya eva jānanato. Tassā pana phalabhāvato maggaphalapaññā taṁsahagatā sammāsaṅkappādayo ca idha ‘‘aññā’’ti vuttā. Aññāya byākaraṇāni aññābyākaraṇāni. Tenevāha ‘‘aññābyākaraṇānīti arahattabyākaraṇānī’’ti. Adhigatamānenāti appatte pattasaññī, anadhigate adhigatasaññī hutvā adhigataṁ mayāti mānena. Catutthādīni uttānatthāneva.",
  "tika-s0403t9:3": "Paṭhamasampadāsuttādivaṇṇanā niṭṭhitā.",
  "tika-s0403t9:4": "Kakudhavaggavaṇṇanā niṭṭhitā.",
  "tika-s0403t9:5": "Dutiyapaṇṇāsakaṁ niṭṭhitaṁ.",
  "tika-s0403t9:6": "3. Tatiyapaṇṇāsakaṁ"
}