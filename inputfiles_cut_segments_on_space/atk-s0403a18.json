{
  "atk-s0403a18:0": "(19) 4. Araññavaggo",
  "atk-s0403a18:1": "1. Āraññikasuttavaṇṇanā",
  "atk-s0403a18:2_0": "181. Catutthassa paṭhame mandattā momūhattāti neva samādānaṁ jānāti, na ānisaṁsaṁ.",
  "atk-s0403a18:2_1": "Attano pana mandattā momūhattā aññāṇeneva āraññako hoti. Pāpiccho icchāpakatoti ‘‘araññe",
  "atk-s0403a18:2_2": "me viharantassa ‘ayaṁ āraññako’ti catupaccayasakkāraṁ karissanti, ‘ayaṁ bhikkhu lajjī",
  "atk-s0403a18:2_3": "pavivitto’tiādīhi ca guṇehi sambhāvessantī’’ti evaṁ pāpikāya icchāya ṭhatvā tāya",
  "atk-s0403a18:2_4": "eva icchāya abhibhūto hutvā āraññako hoti. Ummādavasena araññaṁ pavisitvā viharanto",
  "atk-s0403a18:2_5": "pana ummādā cittakkhepā āraññako nāma hoti. Vaṇṇitanti idaṁ āraññakaṅgaṁ nāma buddhehi",
  "atk-s0403a18:2_6": "ca buddhasāvakehi ca vaṇṇitaṁ pasatthanti āraññako hoti. Idamatthitanti imāya kalyāṇāya",
  "atk-s0403a18:2_7": "paṭipattiyā attho etassāti idamatthī, idamatthino bhāvo idamatthitā. Taṁ idamatthitaṁyeva",
  "atk-s0403a18:2_8": "nissāya, na aññaṁ kiñci lokāmisanti attho. Sesamettha ito paresu ca uttānatthameva.",
  "atk-s0403a18:3": "Araññavaggo catuttho."
}