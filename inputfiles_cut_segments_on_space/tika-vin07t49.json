{
  "tika-vin07t49:0": "Codanākaṇḍaṁ",
  "tika-vin07t49:1": "Anuvijjakakiccavaṇṇanā",
  "tika-vin07t49:2": "360. Pāḷiyaṁ yaṁ kho tvantiādīsu tvaṁ, āvuso, yaṁ imaṁ bhikkhuṁ codesi, taṁ kimhi dose codesi, katarāya vipattiyā codesīti attho. Evaṁ sabbattha.",
  "tika-vin07t49:3": "361.Asuddhaparisaṅkitoti asuddhāya aṭṭhāne uppannāya parisaṅkāya parisaṅkito. Tenāha ‘‘amūlakaparisaṅkito’’ti.",
  "tika-vin07t49:4_0": "364. Pāḷiyaṁ uposatho sāmaggatthāyāti visuddhānaṁ bhikkhūnaṁ aññoññanirapekkho ahutvā",
  "tika-vin07t49:4_1": "uposatho uposathaṭṭhānaṁ sannipatitvā ‘‘pārisuddhiṁ āyasmanto ārocetha, parisuddhetthāyasmanto,",
  "tika-vin07t49:4_2": "parisuddho ahaṁ āvuso’’tiādinā aññamaññaṁ parisuddhivīmaṁsanārocanavasena ayutte",
  "tika-vin07t49:4_3": "vivajjetvā yutteheva kāyacittasāmaggīkaraṇatthāya.",
  "tika-vin07t49:5": "Visuddhāya pavāraṇāti diṭṭhasutādīhi aññamaññaṁ kathāpetvā visuddhisampādanatthāyāti attho. Ubho eteti āmisapuggalanissayane ete ubho.",
  "tika-vin07t49:6": "Anuvijjakakiccavaṇṇanā niṭṭhitā."
}