{
  "anya-e0905n0:0": " Namo tassa bhagavato arahato sammāsambuddhassa",
  "anya-e0905n0:1": "Vinayapiṭaka",
  "anya-e0905n0:2": "Saṁgāyanassa pucchā vissajjanā",
  "anya-e0905n0:3": "Okāsa dānakathā",
  "anya-e0905n0:4_0": "Suṇātu me bhante saṅgho, mahatī ayaṁ parisā, evarūpāya parisāya na sukarā sabbaso",
  "anya-e0905n0:4_1": "kathaṁ sāvetuṁ, tasmā āyasmato ca javanattherassa pakhukkūnagaravāsino āyasmato ca",
  "anya-e0905n0:4_2": "vicittasārābhivaṁsassa tipiṭakadhara dhammabhaṇḍāgārikassa vinayapucchanabhārañca",
  "anya-e0905n0:4_3": "vinayavissajjana bhārañca āvahituṁ okāsaṁ dammi, karotha tumhe āvuso chaṭṭhasaṁgītipubbaṅgamāni",
  "anya-e0905n0:4_4": "vinayapucchana vinayavissajjana kiccāni yathādhammaṁ yathāvinayaṁ.",
  "anya-e0905n0:5": "Aggamahāpaṇḍita bhadantajavana mahātherena",
  "anya-e0905n0:6": "Ṭhapitā",
  "anya-e0905n0:7": "Pucchaka sammuti ñātti",
  "anya-e0905n0:8": "Suṇātu me bhante saṅgho, yadi saṅghassa pattakallaṁ, ahaṁ āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ vinayaṁ puccheyyaṁ.",
  "anya-e0905n0:9": "Tipiṭakadhara dhammabhaṇḍāgārika",
  "anya-e0905n0:10": "Bhadantavicittasārābhivaṁsena",
  "anya-e0905n0:11": "Ṭhapitā vissajjaka sammuti ñātti",
  "anya-e0905n0:12": "Suṇātu me bhante saṅgho, yadi saṅghassa pattakallaṁ, ahaṁ āyasmatā javanattherena saṅghanāyaka mahātherassa paṭinidhibhūtena vinayaṁ puṭṭho vissajjeyyaṁ.",
  "anya-e0905n0:13": "Paṭhama pārājika sikkhāpucchā",
  "anya-e0905n0:14": "Pucchā – yaṁ tena āvuso bhagavatā jānatā passatā arahatā sammāsambuddhena paṭhamaṁ pārājikaṁ kattha paññattaṁ.",
  "anya-e0905n0:15": "Vissajjanā – vesāliyaṁ bhante paññattaṁ.",
  "anya-e0905n0:16": "Pucchā – kaṁ āvuso ārabbha paññattaṁ.",
  "anya-e0905n0:17": "Vissajjanā – sudinnaṁ bhante kalandaputtaṁ ārabbha paññattaṁ.",
  "anya-e0905n0:18": "Pucchā – kismiṁ āvuso vatthusmiṁ paññattaṁ.",
  "anya-e0905n0:19": "Vissajjanā – sudindo bhante kalandaputto purāṇadutiyikāya methunaṁ dhammaṁ paṭisevi, tasmiṁ bhante vatthusmiṁ paññattaṁ.",
  "anya-e0905n0:20": "Pucchā – atthi āvuso tattha paññatti anupaññatti anuppannapaññatti.",
  "anya-e0905n0:21": "Vissajjanā – ekā bhante paññatti dve anupaññattiyo, anuppannapaññatti tasmiṁ natthi.",
  "anya-e0905n0:22": "Pucchā – sabbatthapaññattinukho āvuso padesapaññattinukho.",
  "anya-e0905n0:23": "Vissajjanā – sabbatthapaññatti bhante.",
  "anya-e0905n0:24": "Pucchā – sādhāraṇapaññattinukho āvuso asādhāraṇapaññattinukho.",
  "anya-e0905n0:25": "Vissajjanā – sādhāraṇapaññatti bhante.",
  "anya-e0905n0:26": "Pucchā – ekatopaññattinukho āvuso ubhatopaññattinukho.",
  "anya-e0905n0:27": "Vissajjanā – ubhatopaññatti bhante.",
  "anya-e0905n0:28": "Pucchā – pañcannaṁ āvuso pātimokkhuddesānaṁ katthogadhaṁ kattha pariyāpannaṁ.",
  "anya-e0905n0:29": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:30": "Pucchā – katamena āvuso uddesena uddesaṁ āgacchati.",
  "anya-e0905n0:31": "Vissajjanā – dutiyena bhante uddesena uddesaṁ āgacchati.",
  "anya-e0905n0:32": "Pucchā – catunnaṁ āvuso vipattīnaṁ katamā vipatti.",
  "anya-e0905n0:33": "Vissajjanā – sīlavipatti bhante.",
  "anya-e0905n0:34": "Pucchā – kā āvuso vipatti.",
  "anya-e0905n0:35": "Vissajjanā – asaṁvaro bhante vipatti.",
  "anya-e0905n0:36": "Pucchā – kā āvuso sampatti.",
  "anya-e0905n0:37": "Vissajjanā – saṁvaro bhante sammatti.",
  "anya-e0905n0:38": "Pucchā – kā āvuso paṭipatti.",
  "anya-e0905n0:39": "Vissajjanā – na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu, ayaṁ bhante paṭipatti.",
  "anya-e0905n0:40": "Pucchā – kati āvuso atthavase paṭicca bhagavatā paṭhamaṁ pārājikaṁ paññattaṁ.",
  "anya-e0905n0:41_0": "Vissajjanā – dasa bhante atthavase paṭicca bhagavatā paṭhamaṁ pārājikaṁ paññattaṁ,",
  "anya-e0905n0:41_1": "1 - saṅghasuṭṭhutāya, 2 - saṅghaphāsutāya, 3 - dummaṅkūnaṁ puggalānaṁ niggahāya,",
  "anya-e0905n0:41_2": "4 - pesalānaṁ bhikkhūnaṁ phāsuvihārāya, 5 - diṭṭhadhammikānaṁ āsavānaṁ saṁvarāya,",
  "anya-e0905n0:41_3": "6 - samparāyikānaṁ āsavānaṁ paṭighātāya, 7 - appasannānaṁ pasādāya, 8 - pasannānaṁ",
  "anya-e0905n0:41_4": "bhiyyobhāvāya, 9 - saddhammaṭṭhitiyā, 10 - vinayānuggahāya.",
  "anya-e0905n0:42": "Pucchā – ke āvuso sikkhanti.",
  "anya-e0905n0:43": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:44": "Pucchā – ke āvuso sikkhitasikkhā.",
  "anya-e0905n0:45": "Vissajjanā – arahanto bhante sikkhitasikkhā.",
  "anya-e0905n0:46": "Pucchā – kattha āvuso ṭhitaṁ.",
  "anya-e0905n0:47": "Vissajjanā – sikkhākāmesu bhante ṭhitaṁ.",
  "anya-e0905n0:48": "Pucchā – ke āvuso dhārenti.",
  "anya-e0905n0:49": "Vissajjanā – yesaṁ bhante vattati te dhārenti.",
  "anya-e0905n0:50": "Pucchā – kassa āvuso vacanaṁ.",
  "anya-e0905n0:51": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n0:52": "Pucchā – kenāvuso ābhataṁ.",
  "anya-e0905n0:53": "Vissajjanā – paramparāya bhante ābhataṁ.",
  "anya-e0905n0:54": "Saṁgāyanatthāya saṅghassa ñāpanaṁ",
  "anya-e0905n0:55_0": "Suṇātu me bhante saṅgho ahaṁ bhante āyasmantaṁ vicitthasārābhivaṁsaṁ tipiṭakadhara",
  "anya-e0905n0:55_1": "dhammabhaṇḍāgārikaṁ paṭhamassa pārājikassa nidānampi pucchiṁ, puggalampi pucchiṁ,",
  "anya-e0905n0:55_2": "vatthumpi pucchiṁ, paññatti anupaññattiādīnipi pucchiṁ, puṭṭho puṭṭhoca so āyasmāvicittasārābhivaṁso",
  "anya-e0905n0:55_3": "vissajjesi, itihidaṁ bhante paṭhamaṁ pārājika sikkhāpadaṁ nimmalaṁ suparisuddhaṁ",
  "anya-e0905n0:55_4": "tasseva bhagavato vacanaṁ arahato sammāsambuddhassa, tasmā yathāpure mahākassapādayo",
  "anya-e0905n0:55_5": "mahātheravarā porāṇasaṁgītikārā brahmacariya saṅkhātassa buddhasāsanassa ciraṭṭhitiyā",
  "anya-e0905n0:55_6": "bahujanahitāya bahujanasukhāya lokānukampāya atthāya hitāya sukhāya devamanussānaṁ",
  "anya-e0905n0:55_7": "dhammavinayaṁ saṅgāyiṁsuceva anusaṅgāyiṁsuca, evameva mayampi dāni sabbeva chaṭṭhasaṁgītimahādhammasabhāpariyāpannā",
  "anya-e0905n0:55_8": "idaṁ paṭhama pārājika sikkhāpadaṁ ekatosajjhāyanavasena saṁgāyeyyāma.",
  "anya-e0905n0:56": "Revatābhi paṇḍitadhaja sāsanavaṁsa mahādhammarājaguruno",
  "anya-e0905n0:57": "Abhidhajamahāraṭṭhagurunoca saṅghanāyaka mahātherassa",
  "anya-e0905n0:58": "Okāsa dānakathā",
  "anya-e0905n0:59_0": "Suṇātu me bhante saṅgho, mahatī ayaṁ parisā, evarūpāya parisāya na sukarā sabbaso",
  "anya-e0905n0:59_1": "kathaṁ sāvetuṁ, tasmā āyasmatoca sobhanassa sāsanari sārāmādhivāsino āyasmatoca vicittasārābhivaṁsassa",
  "anya-e0905n0:59_2": "tipiṭakadhara dhammabhaṇḍāgārikassa vinayapucchanabhārañca vinayavissajjanabhārañca",
  "anya-e0905n0:59_3": "āvahituṁ okāsaṁ dammi, karotha tumhe āvuso chaṭṭhasaṁgītipubbaṅgamāni vinayapucchana",
  "anya-e0905n0:59_4": "vinayavissajjana kiccāni yathādhammaṁ yathāvinayaṁ.",
  "anya-e0905n0:60": "Aggamahāpaṇḍita bhadanta sobhanattherena",
  "anya-e0905n0:61": "Ṭhapitā pucchaka sammuti ñātti",
  "anya-e0905n0:62": "Suṇātu me bhante saṅgho, yadi saṅghassa pattakallaṁ, ahaṁ āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ vinayaṁ puccheyyaṁ.",
  "anya-e0905n0:63": "Tipiṭakadhara dhammabhaṇḍāgārika",
  "anya-e0905n0:64": "Bhadantavicittasārābhivaṁsena",
  "anya-e0905n0:65": "Ṭhapitā vissajjaka sammuti ñātti",
  "anya-e0905n0:66": "Suṇātu me bhante saṅgho, yadisaṅghassa pattakallaṁ, ahaṁ āyasmatā sobhanattherena saṅghanāyaka mahātherassa paṭinidhibhūtena vinayaṁ puṭṭho vissajjeyyaṁ.",
  "anya-e0905n0:67": "Dutiya pārājika sikkhāpucchā",
  "anya-e0905n0:68": "Pucchā – yaṁ tena āvuso bhagavatā jānatā passatā arahatā sammāsambuddhena dutiyaṁ pārājikaṁ kattha paññattaṁ.",
  "anya-e0905n0:69": "Vissajjanā – rājagahe bhante paññattaṁ.",
  "anya-e0905n0:70": "Pucchā – kaṁ āvuso ārabbha paññattaṁ.",
  "anya-e0905n0:71": "Vissajjanā – dhaniyaṁ bhante kumbhakāraputtaṁ ārabbha paññattaṁ.",
  "anya-e0905n0:72": "Pucchā – kismiṁ āvuso vatthusmiṁ paññattaṁ.",
  "anya-e0905n0:73": "Vissajjanā – dhaniyo bhante kumbhakāraputto rañño dārūni adinnaṁ ādiyi, tasmiṁ vatthusmiṁ paññattaṁ.",
  "anya-e0905n0:74": "Pucchā – atthi āvuso tattha paññatti anupaññatti anuppannapaññatti.",
  "anya-e0905n0:75": "Vissajjanā – ekā bhante paññatti ekā anupaññatti anuppannapaññatti tasmiṁ natthi.",
  "anya-e0905n0:76": "Pucchā – kā āvuso tattha mūlapaññatti.",
  "anya-e0905n0:77_0": "Vissajjanā – yo pana bhikkhu adinnaṁ theyyasaṅkhātaṁ ādiyeyya, yathārūpe adinnādāne",
  "anya-e0905n0:77_1": "rājāno coraṁ gahetvā haneyyuṁvā bandheyyuṁvā pabbājeyyuṁvā corosi bālosi muḷhosi",
  "anya-e0905n0:77_2": "thenosīti tathārūpaṁ bhikkhu adinnaṁ ādiyamāno ayampi pārājiko hoti asaṁvāsoti ayaṁ",
  "anya-e0905n0:77_3": "bhante tattha mūlapaññatti.",
  "anya-e0905n0:78": "Pucchā – kā āvuso tattha anupaññatti.",
  "anya-e0905n0:79": "Vissajjanā – gāmāvā araññāvāti ayaṁ bhante tattha anupaññatti.",
  "anya-e0905n0:80": "Pucchā – kā āvuso tattha paripuṇṇapaññatti.",
  "anya-e0905n0:81_0": "Vissajjanā – yo pana bhikkhu gāmāvā araññāvā adinnaṁ theyyasaṅkhātaṁ ādiyeyya, kathārūpe",
  "anya-e0905n0:81_1": "adinnādāne rājāno coraṁ gahetvā haneyyuṁvā bandheyyuṁvā pabbājeyyuṁvā corosi bālosi",
  "anya-e0905n0:81_2": "mūḷhosi thenosīti tathārūpaṁ bhikkhu adinnaṁ ādiyamāno ayampi pārājiko hoti asaṁvāsoti",
  "anya-e0905n0:81_3": "ayaṁ bhante tattha paripuṇṇapaññatti.",
  "anya-e0905n0:82": "Pucchā – sabbatthapaññatti nukho āvuso padesapaññattinukho.",
  "anya-e0905n0:83": "Vissajjanā – sabbatthapaññatti bhante.",
  "anya-e0905n0:84": "Pucchā – sādhāraṇapaññattinukho āvuso asādhāraṇapaññatti nukho.",
  "anya-e0905n0:85": "Vissajjanā – sādhāraṇapaññatti bhante.",
  "anya-e0905n0:86": "Pucchā – ekatopaññattinukho āvuso ubhatopaññattinukho.",
  "anya-e0905n0:87": "Vissajjanā – ubhatopaññatti bhante.",
  "anya-e0905n0:88": "Pucchā – tasmiṁ āvuso dutiya pārājike adinnaṁ ādiyanto kati āpattiyo āpajjati vibhajitvā vissajjehi.",
  "anya-e0905n0:89_0": "Vissajjanā – adinnaṁ bhante ādiyanto tisso āpattiyo āpajjati, pañca māsakaṁvā atireka",
  "anya-e0905n0:89_1": "pañca māsakaṁvā agghanakaṁ adinnaṁ theyyasaṅkhātaṁ ādiyati āpatti pārājikassa, ūnapañcamāsakaṁvā",
  "anya-e0905n0:89_2": "atirekamāsakaṁvā adinnaṁ theyyasaṅkhātaṁ ādiyati āpatti thullaccayassa, māsakaṁvā",
  "anya-e0905n0:89_3": "ūnamāsakavā agghanakaṁ adinnaṁ theyyasaṅkhātaṁ ādiyati āpatti dukkaṭassa, adinnaṁ",
  "anya-e0905n0:89_4": "bhante ādiyanto imā tisso āpattiyo āpajjati.",
  "anya-e0905n0:90": "Pucchā – kesaṁ āvuso anāpatti.",
  "anya-e0905n0:91_0": "Vissajjanā – dasannaṁ bhante puggalānaṁ anāpatti, sakasaññissa, vissāsaggāhena gaṇhantassa,",
  "anya-e0905n0:91_1": "tāvakālikaṁ gaṇhantassa, petapariggahaṁ gaṇhantassa, tiracchānagatapariggahaṁ gaṇhantassa,",
  "anya-e0905n0:91_2": "paṁsukūlasaññissa, ummattakassa, khittacittassa, vedanāṭṭassa, ādikammikassāti.",
  "anya-e0905n0:92": "Pucchā – pañcannaṁ āvuso pātimokkhuddesānaṁ katthogadhaṁ katthapariyāpannaṁ.",
  "anya-e0905n0:93": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:94": "Pucchā – katamena āvuso uddesena uddesaṁ āgacchati.",
  "anya-e0905n0:95": "Vissajjanā – dutiyena bhante uddesena uddesaṁ āgacchati.",
  "anya-e0905n0:96": "Pucchā – catunnaṁ āvuso vipattīnaṁ katamā vipatti.",
  "anya-e0905n0:97": "Vissajjanā – sīlavipatti bhante.",
  "anya-e0905n0:98": "Pucchā – sattannaṁ āvuso āpattikkhandhānaṁ katamo āpattikkhandho.",
  "anya-e0905n0:99": "Vissajjanā – pārājikāpattikkhandho bhante.",
  "anya-e0905n0:100": "Pucchā – channaṁ āvuso āpattisamuṭṭhānānaṁ katihi samuṭṭhānehi samuṭṭhāti.",
  "anya-e0905n0:101": "Vissajjanā – tīhi bhante samuṭṭhānehi samuṭṭhāti, siyā kāyatoca cittatoca samuṭṭhāti, na vācāto, siyā vācātoca",
  "anya-e0905n0:102": "Cittatoca samuṭṭhāti, na kāyato, siyā kāyatoca vācātoca cittatoca samuṭṭhāti.",
  "anya-e0905n0:103": "Pucchā – catunnaṁ āvuso adhikaraṇānaṁ katamaṁ adhikaraṇaṁ.",
  "anya-e0905n0:104": "Vissajjanā – āpattādhikaraṇaṁ bhante.",
  "anya-e0905n0:105": "Pucchā – sattannaṁ āvuso samathānaṁ katihi samathehi sammati.",
  "anya-e0905n0:106": "Vissajjanā – dvihi bhante samathehi sammati sammukhāvinayenaca paṭiññāta karaṇenaca.",
  "anya-e0905n0:107": "Pucchā – ko āvuso tattha vinayo, ko tattha abhivinayo.",
  "anya-e0905n0:108": "Vissajjanā – paññatti bhante vinayo vibhatti abhivinayo.",
  "anya-e0905n0:109": "Pucchā – kiṁāvuso tattha pātimokkhaṁ kiṁ tattha adhipātimokkhaṁ.",
  "anya-e0905n0:110": "Vissajjanā – paññatti bhante pātimokkhaṁ, vibhatti adhipātimokkhaṁ.",
  "anya-e0905n0:111": "Pucchā – kā āvuso vipatti.",
  "anya-e0905n0:112": "Vissajjanā – asaṁvaro bhante vipatti.",
  "anya-e0905n0:113": "Pucchā – kā āvuso sampatti.",
  "anya-e0905n0:114": "Vissajjanā – saṁvaro bhante sampatti.",
  "anya-e0905n0:115": "Pucchā – kā āvuso paṭipatti.",
  "anya-e0905n0:116": "Vissajjanā – na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu ayaṁ bhante tattha paṭipatti.",
  "anya-e0905n0:117": "Pucchā – kati āvuso atthavase paṭicca bhagavatā dutiyaṁ pārājikaṁ paññattaṁ.",
  "anya-e0905n0:118_0": "Vissajjanā – dasa bhante atthavase paṭicca bhagavatā dutiyaṁ pārājikaṁ paññattaṁ.",
  "anya-e0905n0:118_1": "Saṅghasuṭṭhutāya saṅghaphāsutāya dummaṅkūnaṁ puggalānaṁ niggahāya pesalānaṁ bhikkhūnaṁ",
  "anya-e0905n0:118_2": "phāsuvihārāya diṭṭhadhammikānaṁ āsavānaṁ saṁvarāya samparāyikānaṁ āsavānaṁ paṭighātāya",
  "anya-e0905n0:118_3": "appasannānaṁ pasādāya pasannānaṁ bhiyyobhāvāya saddhammaṭṭhitiyā vinayānuggahāya.",
  "anya-e0905n0:119": "Pucchā – ko āvuso sikkhanti.",
  "anya-e0905n0:120": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:121": "Pucchā – ke āvuso sikkhitasikkhā.",
  "anya-e0905n0:122": "Vissajjanā – arahanto bhante sikkhitasikkhā.",
  "anya-e0905n0:123": "Pucchā – kattha āvuso ṭhitaṁ.",
  "anya-e0905n0:124": "Vissajjanā – sikkhākāmesu bhante ṭhitaṁ.",
  "anya-e0905n0:125": "Pucchā – ke āvuso dhārenti.",
  "anya-e0905n0:126": "Vissajjanā – yesaṁ bhante vattati te dhārenti.",
  "anya-e0905n0:127": "Pucchā – kassa āvuso vacanaṁ.",
  "anya-e0905n0:128": "Vissajjanā – bhagavatā bhante vacanaṁ arahato sammāsammuddhassa.",
  "anya-e0905n0:129": "Pucchā – kenāvuso ābhataṁ.",
  "anya-e0905n0:130": "Vissajjanā – paramparāya bhante ābhataṁ.",
  "anya-e0905n0:131": "Pucchā – atthi nu kho āvuso tattha upanetabbaṁ vā apanetabbaṁ vā akkharapadapaccābhaṭṭhaṁ vā viraddhapadabyañjanaṁ vā.",
  "anya-e0905n0:132": "Vissajjanā – natthi bhante.",
  "anya-e0905n0:133": "‘‘Saṁgāyanatthāya saṅghassa ñāpanaṁ’’",
  "anya-e0905n0:134_0": "Suṇātu me bhante saṅgho ahaṁ bhante āyasmantaṁ vicittasārābhivaṁsa tipiṭakadharadhammabhaṇḍāgārikaṁ",
  "anya-e0905n0:134_1": "dutiyassa pārājikassa nidānampi pucchiṁ, puggalampi pucchiṁ, vatthumpi pucchiṁ, paññattimpi",
  "anya-e0905n0:134_2": "pucchiṁ, anupaññattimpi pucchiṁ, āpattimpi pucchiṁ, anāpattimpi pucchiṁ, aññānipi",
  "anya-e0905n0:134_3": "īdisāni pucchitabbaṭṭhānāni anekāni pucchiṁ, puṭṭho puṭṭhoca so āyasmā vicittasārābhivaṁso",
  "anya-e0905n0:134_4": "vissajjesi. Iti hidaṁ bhante idaṁ dutiyaṁ pārājika sikkhāpadaṁ nimmalaṁ, suparisuddhaṁ,",
  "anya-e0905n0:134_5": "tasseva bhagavato vacanaṁ arahato sammāsambuddhassa, tasmā yathā pure mahākassa pādayo",
  "anya-e0905n0:134_6": "mahātheravarā porāṇasaṁgītikārā brahmacariyasaṅkhātassa buddhasāsanassa ciraṭṭhitiyā,",
  "anya-e0905n0:134_7": "bahujanahitāya, bahujanasukhāya lokānukampāya atthāya, hitāya, sukhāya, devamanussānaṁ",
  "anya-e0905n0:134_8": "dhammavinayaṁ saṅgāyiṁsuceva anusaṅgāyiṁsuca, evameva mayampi dāni sabbeva chaṭṭhasaṁgītimahādhammasabhāpariyāpannā",
  "anya-e0905n0:134_9": "idaṁ dutiya pārājika sikkhāpadaṁ ekato gaṇasajjhāyaṁ katvā samaggā sammodamānā hutvā saṅgāyeyyāma.",
  "anya-e0905n0:135": "Tatiya pārājika sikkhāpucchā",
  "anya-e0905n0:136": "Pucchā – yaṁ tena āvuso bhagavatā (pa) sammāsambuddhena tatiyaṁ pārājikaṁ kattha paññattaṁ.",
  "anya-e0905n0:137": "Vissajjanā – vesāliyaṁ bhante paññattaṁ.",
  "anya-e0905n0:138": "Pucchā – kaṁ āvuso ārabbha paññattaṁ.",
  "anya-e0905n0:139": "Vissajjanā – sambahule bhante bhikkhū ārabbha paññattaṁ.",
  "anya-e0905n0:140": "Pucchā – kismiṁ āvuso vatthusmiṁ paññattaṁ.",
  "anya-e0905n0:141": "Vissajjanā – sambahulā bhante bhikkhu aññamaññaṁ jīvitā voropesuṁ, tasmiṁ bhante vatthusmiṁ paññattaṁ.",
  "anya-e0905n0:142": "Pucchā – atthi nukho āvuso tattha paññatti anupaññatti anuppannapaññatti.",
  "anya-e0905n0:143": "Vissajjanā – ekā bhante paññatti, ekā anupaññatti, anuppannapaññatti tasmiṁ natthi.",
  "anya-e0905n0:144": "Pucchā – kā āvuso tattha mūlapaññatti.",
  "anya-e0905n0:145": "Vissajjanā – yopana bhikkhu sañcicca manussaviggahaṁ jīvitā voropeyya, satthahārakaṁvāssa pariyeseyya ayampi pārājiko hoti asaṁvāsoti ayaṁ bhante tattha mūlapaññatti.",
  "anya-e0905n0:146": "Pucchā – kā āvuso tattha anupaññatti.",
  "anya-e0905n0:147": "Vissajjanā – maraṇavaṇṇaṁ vā saṁvaṇṇeyya maraṇāya vā samādapeyya ambhopurisa kiṁ tuyhiminā pāpakena dujjīvitena matante jīvitā",
  "anya-e0905n0:148": "Seyyāti iti cittamano cittasaṅkappo anekapariyāyena maraṇavaṇṇaṁ vā saṁvaṇṇeyya maraṇāya vā samādapeyyāti ayaṁ bhante tattha anupaññatti.",
  "anya-e0905n0:149": "Pucchā – kā āvuso tattha paripuṇṇapaññatti.",
  "anya-e0905n0:150_0": "Vissajjanā – yo pana bhikkhu sañcicca manussaviggahaṁ jīvitā voropeyya, satthahārakaṁvāssa",
  "anya-e0905n0:150_1": "pariyeseyya, maraṇavaṇṇaṁ vā saṁvaṇṇeyya, maraṇāya vā samādapeyya, ambho purisa kiṁ",
  "anya-e0905n0:150_2": "tuyhiminā pāpakena dujjīvitena matante jīvitā seyyoti iti cittamano cittasaṅkappo",
  "anya-e0905n0:150_3": "anekapariyāyena maraṇavaṇṇaṁvā saṁvaṇṇeyya, maraṇāya vā samādapeyya, ayampi pārājiko",
  "anya-e0905n0:150_4": "hoti asaṁvāsoti ayaṁ bhante tattha paripuṇṇapaññatti.",
  "anya-e0905n0:151": "Pucchā – sabbatthapaññatti nukho āvusopadesapaññatti nukho.",
  "anya-e0905n0:152": "Vissajjanā – sabbatthapaññatti bhante.",
  "anya-e0905n0:153": "Pucchā – sādhāraṇapaññattinukho āvuso asādhāraṇapaññatti nukho.",
  "anya-e0905n0:154": "Vissajjanā – sādhāraṇapaññatti bhante.",
  "anya-e0905n0:155": "Pucchā – ekatopaññatti nukho āvuso ubhatopaññatti nukho.",
  "anya-e0905n0:156": "Vissajjanā – ubhatopaññatti bhante.",
  "anya-e0905n0:157": "Pucchā – tasmiṁ āvuso tatiya pārājike sañcicca manussaviggahaṁ jīvitā voropento kati āpattiyo āpajjati.",
  "anya-e0905n0:158_0": "Vissajjanā – sañcissa bhante manussaviggahaṁ jīvitā voropento tisso āpattiyo āpajjati,",
  "anya-e0905n0:158_1": "manussaṁ odissa papātaṁ khaṇati papatitvā marissatīti āpatti dukkaṭassa, papatite",
  "anya-e0905n0:158_2": "dukkhā vedanā uppajjati āpatti thullaccayassa, marati āpatti pārājikassa, sañcicca",
  "anya-e0905n0:158_3": "bhante manussaviggahaṁ jīvitā voropento imā tisso āpattiyo āpajjati.",
  "anya-e0905n0:159": "Pucchā – kesaṁ āvuso anāpatti.",
  "anya-e0905n0:160": "Vissajjanā – sattannaṁ bhante puggalānaṁ anāpatti, asañcicca mārentassa, ajānantassa, na maraṇādhippāyassa, ummattakassa, khittacittassa, vedanāṭṭassa, ādikammikassa.",
  "anya-e0905n0:161": "Pucchā – pañcannaṁ āvuso pātimokkhuddesānaṁ katthogadhaṁ kattha pariyāpannaṁ.",
  "anya-e0905n0:162": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:163": "Pucchā – katamena āvuso uddesena uddesaṁ āgacchati.",
  "anya-e0905n0:164": "Vissajjanā – dutiyena bhante uddesena uddesaṁ āgacchati.",
  "anya-e0905n0:165": "Pucchā – catunnaṁ āvuso vipattīnaṁ katamā vipatti.",
  "anya-e0905n0:166": "Vissajjanā – sīlavipatti bhante.",
  "anya-e0905n0:167": "Pucchā – sattannaṁ āvuso āpattikkhandhānaṁ katamo āpattikkhandho.",
  "anya-e0905n0:168": "Vissajjanā – pārājikāpattikkhandho bhante.",
  "anya-e0905n0:169": "Pucchā – channaṁ āvuso āpattisamuṭṭhānānaṁ katihi samuṭṭhānehi samuṭṭhāti.",
  "anya-e0905n0:170_0": "Vissajjanā – channaṁ bhante āpattisamuṭṭhānānaṁ tīhi samuṭṭhānehi samuṭṭhāti, siyā",
  "anya-e0905n0:170_1": "kāyatoca cittatoca samuṭṭhāti, na vācato , siyā vācatoca cittatoca samuṭṭhāti, na",
  "anya-e0905n0:170_2": "kāyato, siyā kāyatoca vācatoca cittatoca samuṭṭhāti.",
  "anya-e0905n0:171": "Pucchā – catunnaṁ āvuso adhikaraṇānaṁ katamaṁ adhikaraṇaṁ.",
  "anya-e0905n0:172": "Vissajjanā – āpattādhikaraṇaṁ bhante.",
  "anya-e0905n0:173": "Pucchā – sattannaṁ āvuso samathānaṁ katihi samathehi sammati.",
  "anya-e0905n0:174": "Vissajjanā – sattānaṁ bhante samathānaṁ dvīhi samathehi sammati, sammukhā vinayenaca paṭiññātakaraṇenaca.",
  "anya-e0905n0:175": "Pucchā – ko tattha āvuso vinayo ko tattha abhivinayo.",
  "anya-e0905n0:176": "Vissajjanā – paññatti bhante vinayo vibhatti abhivinayo.",
  "anya-e0905n0:177": "Pucchā – kiṁ āvuso tattha pātimokkhaṁ kiṁ adhipātimokkhaṁ.",
  "anya-e0905n0:178": "Vissajjanā – paññatti bhante pātimokkhaṁ vibhatti adhipātimokkhaṁ.",
  "anya-e0905n0:179": "Pucchā – kā āvuso vipatti.",
  "anya-e0905n0:180": "Vissajjanā – asaṁvaro bhante vipatti.",
  "anya-e0905n0:181": "Pucchā – kā āvuso sampatti.",
  "anya-e0905n0:182": "Vissajjanā – saṁvaro bhante sampatti.",
  "anya-e0905n0:183": "Pucchā – kā āvuso tattha paṭipatti.",
  "anya-e0905n0:184": "Vissajjanā – na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu ayaṁ bhante tattha paṭipatti.",
  "anya-e0905n0:185": "Pucchā – kati āvuso atthavase paṭicca bhagavatā tatiyaṁ pārājikaṁ paññattaṁ.",
  "anya-e0905n0:186": "Vissajjanā – dasa bhante atthavase paṭicca bhagavatā tatiyaṁ pārājikaṁ paññattaṁ saṅghasuṭṭhutāya saṅghaphāsutāya (pa) vinayānuggahāya.",
  "anya-e0905n0:187": "Pucchā – ke āvuso sikkhanti.",
  "anya-e0905n0:188": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:189": "Pucchā – ke āvuso sikkhitasikkhā.",
  "anya-e0905n0:190": "Vissajjanā – arahanto bhante sikkhitasikkhā.",
  "anya-e0905n0:191": "Pucchā – kattha āvuso ṭhitaṁ.",
  "anya-e0905n0:192": "Vissajjanā – sikkhākāmesu bhante ṭhitaṁ.",
  "anya-e0905n0:193": "Pucchā – ke āvuso dhārenti.",
  "anya-e0905n0:194": "Vissajjanā – yesaṁ bhante vattati te dhārenti.",
  "anya-e0905n0:195": "Pucchā – kassa āvuso vacanaṁ.",
  "anya-e0905n0:196": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n0:197": "Pucchā – kenāvuso ābhataṁ.",
  "anya-e0905n0:198": "Vissajjanā – paramparāya bhante ābhataṁ.",
  "anya-e0905n0:199": "Pucchā – atthinukho āvuso tattha kiñci upanetabbaṁ vā apanetabbaṁ vā akkharapadapaccābhaṭṭhaṁ vā viraddhapadabyañjanaṁ vā.",
  "anya-e0905n0:200": "Vissajjanā – natthi bhante.",
  "anya-e0905n0:201": "Saṁgāyanatthāya saṅghassa ñāpanaṁ",
  "anya-e0905n0:202_0": "Suṇātu me bhante saṅgho, ahaṁ bhante āyasmantaṁ vicittasārābhivaṁsaṁ tipiṭakadhara",
  "anya-e0905n0:202_1": "dhammabhaṇḍāgārikaṁ tatiyassa pārājikassa nidānampi pucchiṁ, puggalampi pucchiṁ,",
  "anya-e0905n0:202_2": "vatthumpi pucchiṁ, paññattimpi pucchiṁ, anupaññattimpi pucchiṁ, āpattimpi pucchiṁ,",
  "anya-e0905n0:202_3": "anāpattimpi pucchiṁ, aññānipi evarūpāni pucchitabbaṭṭhānāni anekāni pucchiṁ, puṭṭho",
  "anya-e0905n0:202_4": "puṭṭhoca so āyasmā vicittasārābhivaṁso vissajjesi, itihidaṁ bhante tatiyapārājikasikkhāpadaṁ",
  "anya-e0905n0:202_5": "nimmalaṁ suparisuddhaṁ tasseva bhagavato vacanaṁ arahato sammāsammuddhassa, tasmā",
  "anya-e0905n0:202_6": "yathā pure mahākassapādayo mahātheravarā porāṇasaṁgītikārā brahmacariyasaṅkhātassa",
  "anya-e0905n0:202_7": "buddhasāsanassa ciraṭṭhitiyā bahujanahitāya bahujanasukhāya lokānukampāya atthāya",
  "anya-e0905n0:202_8": "hitāya sukhāya devamanussānaṁ dhammavinayaṁ saṅgāyiṁsuceva anusaṅgāyiṁsuca, evameva",
  "anya-e0905n0:202_9": "mayampi dāni sabbeva chaṭṭhasaṁgītimahādhammasabhāpariyāpannā idaṁ tatiyapārājikasikkhāpadaṁ",
  "anya-e0905n0:202_10": "ekato gaṇasajjhāyaṁ katvā samaggā sammodamānā hutvā saṁgāyeyyāma.",
  "anya-e0905n0:203": "Catuttha pārājika sikkhāpucchā",
  "anya-e0905n0:204": "Pucchā – yaṁ tena āvuso bhagavatā jānatā passatā…pe… sammāsambuddhena catutthaṁ pārājikaṁ kattha paññattaṁ.",
  "anya-e0905n0:205": "Vissajjanā – vesāliyaṁ bhante.",
  "anya-e0905n0:206": "Pucchā – kaṁ āvuso ārabbha paññattaṁ.",
  "anya-e0905n0:207": "Vissajjanā – vaggumudātīriye bhante bhikkhū ārabbha paññattaṁ.",
  "anya-e0905n0:208": "Pucchā – kismiṁ āvuso vatthusmiṁ paññattaṁ.",
  "anya-e0905n0:209": "Vissajjanā – vaggumudātīriyā bhante bhikkhū gihīnaṁ aññamaññassa uttarimanussadhammassa vaṇṇaṁ bhāsiṁsu, tasmiṁ bhante vatthusmiṁ paññattaṁ.",
  "anya-e0905n0:210": "Pucchā – atthi āvuso tattha paññatti anupaññatti anuppannapaññatti.",
  "anya-e0905n0:211": "Vissajjanā – ekā bhante paññatti ekā anupaññatti anuppannapaññatti tasmiṁ natthi.",
  "anya-e0905n0:212": "Pucchā – katamā āvuso tattha mūlapaññatti.",
  "anya-e0905n0:213_0": "Vissajjanā – yo pana bhikkhu anabhijānaṁ uttarimanussadhammaṁ uttarimanussadhammaṁ",
  "anya-e0905n0:213_1": "attupanāyikaṁ alamariyañāṇadassanaṁ samudācareyya, itijānāmi itipassāmīti, tato aparena",
  "anya-e0905n0:213_2": "samayena samanuggāhīya mānovā asamanuggāhīya mānovā āpanno visuddhāpekkho evaṁ vadeyya",
  "anya-e0905n0:213_3": "ajānamevaṁ āvuso avacaṁ jānāmi apassaṁ passāmi tucchaṁ musāvilapinti ayampi pārājiko",
  "anya-e0905n0:213_4": "hoti asaṁvāsoti ayaṁ bhante tattha mūlapaññatti.",
  "anya-e0905n0:214": "Pucchā – katamā āvuso tattha anupaññatti.",
  "anya-e0905n0:215": "Vissajjanā – aññatra adhimānāti ayaṁ bhante tattha anupaññatti.",
  "anya-e0905n0:216_0": "Honti ye te ānanda bhikkhū adiṭṭhe diṭṭhasaññino apatte pattasaññino anadhigate adhigatasaññino",
  "anya-e0905n0:216_1": "asacchikate sacchikatasaññano adhimānena aññaṁ byākaronti, tañca kho etaṁ abbohārikaṁ.",
  "anya-e0905n0:217": "Pucchā – katamā āvuso tattha paripuṇṇapaññatti.",
  "anya-e0905n0:218_0": "Vissajjanā – yopana bhikkhu anabhijānaṁ uttarimanussadhammaṁ attupanāyikaṁ alamariyañāṇadassanaṁ",
  "anya-e0905n0:218_1": "samudācareyya, iti jānāmi iti passāmīti, tato aparena samayena samanuggāhīyamānovā",
  "anya-e0905n0:218_2": "asamanuggāhīyamānovā āpanno visuddhāpekkho evaṁ vadeyya ajānamevaṁ āvuso avacaṁjānāmi",
  "anya-e0905n0:218_3": "apassaṁ passāmi tucchaṁ musā vilapinti, aññatra adhimānā ayampi pārājiko hoti asaṁvāsoti",
  "anya-e0905n0:218_4": "ayaṁ bhante tattha paripuṇṇa paññatti.",
  "anya-e0905n0:219": "Pucchā – sabbatthapaññatti nukho āvuso padesapaññatti nukho.",
  "anya-e0905n0:220": "Vissajjanā – sabbatthapaññatti bhante.",
  "anya-e0905n0:221": "Pucchā – sādhāraṇapaññatti nukho āvuso asādhāraṇapaññattinukho.",
  "anya-e0905n0:222": "Vissajjanā – sādhāraṇapaññatti bhante.",
  "anya-e0905n0:223": "Pucchā – ekatopaññatti nukho āvuso ubhato paññatti nukho.",
  "anya-e0905n0:224": "Vissajjanā – ubhatopaññatti bhante.",
  "anya-e0905n0:225": "Pucchā – tasmiṁ āvuso catuttha pārājike asantaṁ abhūtaṁ uttarimanussadhammaṁ ullapanto kati āpattiyo āpajjati, vibhajitvā vissajjehi.",
  "anya-e0905n0:226_0": "Vissajjanā – tasmiṁ bhante catutthapārājike asantaṁ abhūtaṁ uttarimanussadhammaṁ",
  "anya-e0905n0:226_1": "ullapanto tisso āpattiyo āpajjati, asantaṁ abhūtaṁ uttarimanussadhammaṁ ullapati",
  "anya-e0905n0:226_2": "āpattipārājikassa, yo te vihāre vasati so bhikkhu arahāti bhaṇati paṭivijānantassa",
  "anya-e0905n0:226_3": "āpatti thullaccayassa, appaṭivijānantassa āpatti dukkaṭassa, uttarimanussadhammaṁ",
  "anya-e0905n0:226_4": "bhante ullapanto imā tisso āpattiyo āpajjati.",
  "anya-e0905n0:227": "Pucchā – kesaṁ āvuso anāpatti.",
  "anya-e0905n0:228": "Vissajjanā – channaṁ bhante puggalānaṁ anāpatti adhimānena bhaṇantassa anullapanādhippāyassa ummattakassa khittacittassa vedanāṭṭassa ādikammikassa.",
  "anya-e0905n0:229": "Pucchā – pañcannaṁ āvuso pātimokkhuddesānaṁ katthogadhaṁ kattha pariyāpannaṁ.",
  "anya-e0905n0:230": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:231": "Pucchā – katamena āvuso uddesena uddesaṁ āgacchati.",
  "anya-e0905n0:232": "Vissajjanā – dutiyena bhante uddesena uddesaṁ āgacchati.",
  "anya-e0905n0:233": "Pucchā – catunnaṁ āvuso vipattīnaṁ katamā vipatti.",
  "anya-e0905n0:234": "Vissajjanā – sīlavipatti bhante.",
  "anya-e0905n0:235": "Pucchā – sattannaṁ āvuso āpattikkhandhānaṁ katamo āpattikkhandho.",
  "anya-e0905n0:236": "Vissajjanā – pārājikāpattikkhandho bhante.",
  "anya-e0905n0:237": "Pucchā – channaṁ āvuso āpattisamuṭṭhānānaṁ katihi samuṭṭhānehi samuṭṭhāti.",
  "anya-e0905n0:238_0": "Vissajjanā – channaṁ bhante āpattisamuṭṭhānānaṁ tīhi samuṭṭhānehi samuṭṭhāti, siyā",
  "anya-e0905n0:238_1": "kāyatoca cittatoca samuṭṭhāti, na vācato, siyā vācatoca cittatoca samuṭṭhāti, na",
  "anya-e0905n0:238_2": "kāyato, siyā kāyatoca vācatoca cittatoca samuṭṭhāti.",
  "anya-e0905n0:239": "Pucchā – catunnaṁ āvuso adhikaraṇānaṁ katamaṁ adhikaraṇaṁ.",
  "anya-e0905n0:240": "Vissajjanā – āpattādhikaraṇaṁ bhante.",
  "anya-e0905n0:241": "Pucchā – sattannaṁ āvuso samathānaṁ katihi samathehi sammati.",
  "anya-e0905n0:242": "Vissajjanā – sattannaṁ bhante samathānaṁ dvīhi samathehi sammati, sammukhāvinayenaca paṭiññātakaraṇenaca.",
  "anya-e0905n0:243": "Pucchā – ko tattha āvuso vinayo, ko tattha abhivinayo.",
  "anya-e0905n0:244": "Vissajjanā – paññatti bhante vinayo, vibhatti abhivinayo.",
  "anya-e0905n0:245": "Pucchā – kiṁ āvuso tattha pātimokkhaṁ, kiṁ adhipātimokkhaṁ.",
  "anya-e0905n0:246": "Vissajjanā – paññatti bhante pātimokkhaṁ, vibhatti adhipātimokkhaṁ.",
  "anya-e0905n0:247": "Pucchā – kā āvuso vipatti.",
  "anya-e0905n0:248": "Vissajjanā – asaṁvaro bhante vipatti.",
  "anya-e0905n0:249": "Pucchā – kā āvuso sampatti.",
  "anya-e0905n0:250": "Vissajjanā – saṁvaro bhante sampatti.",
  "anya-e0905n0:251": "Pucchā – kā āvuso tattha paṭipatti.",
  "anya-e0905n0:252": "Vissajjanā – na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu ayaṁ bhante tattha paṭipatti.",
  "anya-e0905n0:253": "Pucchā – kati āvuso atthavase paṭicca bhagavatā catutthaṁ pārājikaṁ paññattaṁ.",
  "anya-e0905n0:254": "Vissajjanā – dasa bhante atthavase paṭicca bhagavatā catutthaṁ pārājikaṁ paññattaṁ, saṅghasuṭṭhutāya saṅghaphāsutāya…pe… vinayānuggahāya.",
  "anya-e0905n0:255": "Pucchā – ke āvuso sikkhanti.",
  "anya-e0905n0:256": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:257": "Pucchā – ke āvuso sikkhitasikkhā.",
  "anya-e0905n0:258": "Vissajjanā – arahanto bhante sikkhitasikkhā.",
  "anya-e0905n0:259": "Pucchā – kattha āvuso ṭhitaṁ.",
  "anya-e0905n0:260": "Vissajjanā – sikkhākāmesu bhante ṭhitaṁ.",
  "anya-e0905n0:261": "Pucchā – ke āvuso dhārenti.",
  "anya-e0905n0:262": "Vissajjanā – yesaṁ bhante vattati te dhārenti.",
  "anya-e0905n0:263": "Pucchā – kassa āvuso vacanaṁ.",
  "anya-e0905n0:264": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n0:265": "Pucchā – kenāvuso ābhataṁ.",
  "anya-e0905n0:266": "Vissajjanā – paramparāya bhante ābhataṁ.",
  "anya-e0905n0:267": "Pucchā – atthi nukho āvuso tattha kiñci upanetabbaṁ vā apanetabbaṁ vā akkharapadapaccābhaṭṭhaṁ vā viraddhapadabyañjanaṁ vā.",
  "anya-e0905n0:268": "Vissajjanā – natthi bhante."
}