{
  "tika-vin07t35:0": "9. Pātimokkhaṭṭhapanakkhandhako",
  "tika-vin07t35:1": "Pātimokkhuddesayācanakathāvaṇṇanā",
  "tika-vin07t35:2_0": "383. Pātimokkhaṭṭhapanakkhandhake pāḷiyaṁ nandimukhiyāti odātadisāmukhatāya tuṭṭhamukhiyā.",
  "tika-vin07t35:2_1": "“Uddhastaṁ aruṇa”nti vatvāpi “uddisatu, bhante, bhagavā”ti pātimokkhuddesayācanaṁ",
  "tika-vin07t35:2_2": "anuposathe uposathakaraṇapaṭikkhepassa sikkhāpadassa apaññattattā therena katanti",
  "tika-vin07t35:2_3": "daṭṭhabbaṁ. Kasmā pana bhagavā evaṁ tuṇhībhūtova tiyāmarattiṁ vītināmesīti? Aparisuddhāya",
  "tika-vin07t35:2_4": "parisāya uposathādisaṁvāsakaraṇassa sāvajjataṁ bhikkhusaṅghe pākaṭaṁ kātuṁ, tañca",
  "tika-vin07t35:2_5": "āyatiṁ bhikkhūnaṁ tathāpaṭipajjanatthaṁ sikkhāpadaṁ ñāpetuṁ. Keci panettha “aparisuddhampi",
  "tika-vin07t35:2_6": "puggalaṁ tassa sammukhā ‘aparisuddho’ti vattuṁ mahākaruṇāya avisahanto bhagavā tathā",
  "tika-vin07t35:2_7": "nisīdī”ti kāraṇaṁ vadanti. Taṁ akāraṇaṁ pacchāpi avattabbato, mahāmoggallānattherenāpi",
  "tika-vin07t35:2_8": "taṁ bāhāyaṁ gahetvā bahi nīharaṇassa akattabbatāpasaṅgato. Tasmā yathāvuttamevettha",
  "tika-vin07t35:2_9": "kāraṇanti. Teneva “aṭṭhānametaṁ, bhikkhave, anavakāso, yaṁ tathāgato aparisuddhāya",
  "tika-vin07t35:2_10": "parisāya uposathaṁ kareyya, pātimokkhaṁ uddiseyyā”ti vatvā “na ca, bhikkhave, sāpattikena",
  "tika-vin07t35:2_11": "pātimokkhaṁ sotabba”ntiādinā sāpattikaparisāya kattabbavidhi dassito.",
  "tika-vin07t35:3_0": "Saṅkassarasamācāranti kiñcideva asāruppaṁ disvā “idaṁ iminā kataṁ bhavissatī”ti parehi",
  "tika-vin07t35:3_1": "saṅkāya saritabbasamācāraṁ, attanā vā “mama anācāraṁ ete jānantī”ti saṅkāya saritabbasamācāraṁ.",
  "tika-vin07t35:3_2": "Samaṇavesadhāraṇena, saṅghikapaccayabhāgagahaṇādinā ca jīvikaṁ kappento “ahaṁ samaṇo”ti",
  "tika-vin07t35:3_3": "paṭiññaṁ adentopi atthato dento viya hotīti “samaṇapaṭiññaṁ brahmacāripaṭiñña”nti",
  "tika-vin07t35:3_4": "vuttaṁ. Avassutanti kilesāvassanena tintaṁ. Sañjātadussilyakacavarattā kasambujātaṁ,",
  "tika-vin07t35:3_5": "asāratāya vā kasambu viya jātaṁ. Bahidvārakoṭṭhakā nikkhāmetvāti dvārasālato bahi nikkhamāpetvā.",
  "tika-vin07t35:4_0": "384.Mahāsamuddeabhiramantīti bahuso dassanapavisanādinā mahāsamudde abhiratiṁ vindanti.",
  "tika-vin07t35:4_1": "Na āyatakeneva papātoti chinnataṭamahāsobbho viya na āditova ninnoti attho. Ṭhitadhammoti",
  "tika-vin07t35:4_2": "avaṭṭhitasabhāvo. Pūrattanti puṇṇattaṁ. Nāgāti sappajātikā.",
  "tika-vin07t35:5": "Pātimokkhuddesayācanakathāvaṇṇanā niṭṭhitā.",
  "tika-vin07t35:6": "Pātimokkhasavanārahakathādivaṇṇanā",
  "tika-vin07t35:7": "386.Udāharitabbanti pāḷiyā avatvā tamatthaṁ yāya kāyaci bhāsāya udāhaṭampi udāhaṭamevāti daṭṭhabbaṁ.",
  "tika-vin07t35:8": "Pure vā pacchā vāti ñattiārambhato pubbe vā ñattiniṭṭhānato pacchā vā.",
  "tika-vin07t35:9_0": "387.Katañca akatañca ubhayaṁ gahetvāti yassa katāpi atthi akatāpi. Tassa tadubhayaṁ",
  "tika-vin07t35:9_1": "gahetvā. Dhammikaṁ sāmagginti dhammikaṁ samaggakammaṁ. Paccādiyatīti ukkoṭanādhippāyena puna kātuṁ ādiyati.",
  "tika-vin07t35:10": "388.Ākārādisaññā veditabbāti ākāraliṅganimittanāmāni vuttānīti veditabbāni.",
  "tika-vin07t35:11": "Pātimokkhasavanārahakathādivaṇṇanā niṭṭhitā.",
  "tika-vin07t35:12": "Attādānaaṅgakathādivaṇṇanā",
  "tika-vin07t35:13_0": "398. Puna codetuṁ attanā ādātabbaṁ gahetabbaṁ adhikaraṇaṁ attādānanti āha “sāsanaṁ",
  "tika-vin07t35:13_1": "sodhetukāmo”tiādi. Vassārattoti vassakālo. Sopi hi dubbhikkhādikālo viya adhikaraṇavūpasamatthaṁ",
  "tika-vin07t35:13_2": "lajjiparisāya dūrato ānayanassa, āgatānañca piṇḍāya caraṇādisamācārassa dukkarattā akālo eva.",
  "tika-vin07t35:14_0": "Samanussaraṇakaraṇanti anussaritānussaritakkhaṇe pītipāmojjajananato anussaraṇuppādakaṁ.",
  "tika-vin07t35:14_1": "Vigatūpakkilesa…pe… saṁvattatīti ettha yathā abbhahimādiupakkilesavirahitānaṁ candimasūriyānaṁ",
  "tika-vin07t35:14_2": "sassirīkatā hoti, evamassāpi codakassa pāpapuggalūpakkilesavigamena sassirīkatā hotīti adhippāyo.",
  "tika-vin07t35:15": "399.Adhigataṁ mettacittanti appanāppattaṁ mettajhānaṁ.",
  "tika-vin07t35:16": "400-1. “Dosantaro”ti ettha antara-saddo cittapariyāyoti āha “na duṭṭhacitto hutvā”ti.",
  "tika-vin07t35:17": "Kāruññaṁ nāma karuṇā evāti āha “kāruññatāti karuṇābhāvo”ti. Karuṇanti appanāppattaṁ vadati. Tathā mettanti.",
  "tika-vin07t35:18": "Attādānaaṅgakathādivaṇṇanā niṭṭhitā.",
  "tika-vin07t35:19": "Pātimokkhaṭṭhapanakkhandhakavaṇṇanānayo niṭṭhito."
}