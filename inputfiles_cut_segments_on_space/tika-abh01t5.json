{
  "tika-abh01t5:0": "Kāmāvacarakusalaṁ",
  "tika-abh01t5:1": "Niddesavārakathāvaṇṇanā",
  "tika-abh01t5:2_0": "2.Phusanakavasenāti sante asantepi visaye āpāthagate cittassa sannipatanavasena ‘‘cittaṁ",
  "tika-abh01t5:2_1": "mano’’tiādīsu (dha. sa. 6, 17) viya kiccavisesaṁ, ‘‘mānasa’’ntiādīsu (dha. sa. 6,",
  "tika-abh01t5:2_2": "17) viya samāne atthe saddavisesaṁ, ‘‘paṇḍara’’ntiādīsu (dha. sa. 6, 17) viya guṇavisesaṁ,",
  "tika-abh01t5:2_3": "‘‘cetasikaṁ sāta’’ntiādīsu (dha. sa. 2, 18) viya nissayavisesaṁ, ‘‘cittassa ṭhitī’’tiādīsu",
  "tika-abh01t5:2_4": "(dha. sa. 15, 24) viya aññassa avatthābhāvavisesaṁ, ‘‘alubbhanā’’tiādīsu (dha. sa.",
  "tika-abh01t5:2_5": "32) viya aññassa kiriyābhāvavisesaṁ, ‘‘alubbhitatta’’ntiādīsu (dha. sa. 32) viya",
  "tika-abh01t5:2_6": "aññassa kiriyābhāvabhūtatāvisesantiādikaṁ anapekkhitvā dhammamattadīpanaṁ sabhāvapadaṁ.",
  "tika-abh01t5:2_7": "Phusantassa hi cittassa phusanakiriyā phusanākāro. Samphusanāti ārammaṇasamāgamaphusanā,",
  "tika-abh01t5:2_8": "na paṭilābhasamphusanā. Samphusitassa ārammaṇena samāgatassa cittassa bhāvo samphusitattaṁ.",
  "tika-abh01t5:2_9": "Yasmiṁ sati cittaṁ samphusitanti vuccati, so tassa bhāvo. Evaṁ aññesupi bhāvaniddesesu daṭṭhabbaṁ.",
  "tika-abh01t5:3_0": "Aparassa vevacanassa, aparena vā purimatthassa dīpanā aparadīpanā. ‘‘Paṇḍiccaṁ kosalla’’nti",
  "tika-abh01t5:3_1": "evamādayo paññāvisesā nānākāle labbhamānāpi ekasmiṁ citte labbhanti. Ekasmiñca visese",
  "tika-abh01t5:3_2": "itarepi anugatā hontīti dassetuṁ tathā vibhatti atthato vibhatti hoti atthanānattena",
  "tika-abh01t5:3_3": "katattā. Atha vā yathā ‘‘kodho kujjhanā kujjhitatta’’nti (dha. sa. 1066) sabhāvākārabhāvaniddesehi",
  "tika-abh01t5:3_4": "kodhoti evamākārova attho vutto, na evamidha, idha pana paṇḍitādibhāvākārabhinno",
  "tika-abh01t5:3_5": "attho vuttoti idaṁ vibhattigamanaṁ atthavasena hoti. Samphusitattanti etthāpi na",
  "tika-abh01t5:3_6": "‘‘phasso’’ti evamākārova attho vutto. Samphassoti evamākāro pana vuttoti atthato",
  "tika-abh01t5:3_7": "vibhattigamananti vuttaṁ.",
  "tika-abh01t5:4_0": "Doso byāpādoti uddesepi nāmanānattena nānābhūto uddiṭṭho. Niddesepi teneva nānattena",
  "tika-abh01t5:4_1": "niddiṭṭho. Ekova khandho hotīti ekena khandhasaddena vattabbataṁ sandhāyāha. Cetanāti",
  "tika-abh01t5:4_2": "saṅkhārakkhandhaṁ dasseti tappamukhattā. Asaddhammāti asataṁ, asanto vā dhammā, na",
  "tika-abh01t5:4_3": "vā saddhammāti asaddhammāti asaddhammavacanīyabhāvena ekībhūtopi asaddhammo kodhagarutādivisiṭṭhena",
  "tika-abh01t5:4_4": "saddhammagarutāpaṭikkhepanānattena nānattaṁ gatoti ‘‘cattāro’’ti vuttaṁ. Na saddhammagarutāti",
  "tika-abh01t5:4_5": "vuccamānā vā asaddhammagarutā asaddhammagarutābhāvena ekībhūtāpi kodhādivisiṭṭhapaṭikkhepanānattena",
  "tika-abh01t5:4_6": "nānattaṁ gatā. Paṭipakkho vā paṭikkhipīyati tena, sayaṁ vā paṭikkhipatīti paṭikkhepoti",
  "tika-abh01t5:4_7": "vuccatīti saddhammagarutāpaṭikkhepanānattena asaddhammagarutā asaddhammā vā nānattaṁ",
  "tika-abh01t5:4_8": "gatā. Alobhotiādīnaṁ phassādīhi nānattaṁ lobhādivisiṭṭhena paṭikkhepena lobhādipaṭipakkhena",
  "tika-abh01t5:4_9": "vā veditabbaṁ. Alobhādosāmohānaṁ aññamaññanānattaṁ yathāvuttena paṭikkhepanānattena",
  "tika-abh01t5:4_10": "yojetabbaṁ. Padatthassa padantarena vibhāvanaṁ padatthuti. Tena hi taṁ padaṁ mahatthanti",
  "tika-abh01t5:4_11": "dīpitaṁ hoti alaṅkatañcāti. Atthavisesābhāvepi ābharaṇavasena ca ādaravasena ca puna",
  "tika-abh01t5:4_12": "vacanaṁ daḷhīkammaṁ.",
  "tika-abh01t5:5_0": "3.Tajjanti tassa phalassa anucchavikaṁ. Na kevalaṁ niddisiyamānaṁ sātameva adhikataṁ",
  "tika-abh01t5:5_1": ", atha kho yathāniddiṭṭhāni ārammaṇānipīti ‘‘tehi vā’’tiādi vuttaṁ. Tassa vā jātā",
  "tika-abh01t5:5_2": "kāraṇabhāvena phassatthaṁ pavattāti tajjā. Taṁsamaṅgīpuggalaṁ, sampayuttadhamme vā",
  "tika-abh01t5:5_3": "attani sādayatīti sātaṁ da-kārassa ta-kāraṁ katvā. Suṭṭhu khādati, khaṇati vā dukkhanti sukhaṁ.",
  "tika-abh01t5:6_0": "5.Pāsoti rāgapāso. So hi nirāvaraṇattā antalikkhacaro. Akusalampi paṇḍaranti vuttaṁ,",
  "tika-abh01t5:6_1": "ko pana vādo kusalanti adhippāyo. Tañhi paṇḍarato nikkhantaṁ sayañca paṇḍaranti.",
  "tika-abh01t5:6_2": "Atha vā sabbampi cittaṁ sabhāvato paṇḍarameva, āgantukopakkilesavodānehi pana sāvajjānavajjānaṁ",
  "tika-abh01t5:6_3": "upakkiliṭṭhavisuddhataratā hontīti. Dāruppamāṇesu silādīsu khandhapaññattiyā abhāvā",
  "tika-abh01t5:6_4": "kiñci nimittaṁ anapekkhitvā dārumhi pavattā khandhapaññattīti ‘‘paṇṇattimattaṭṭhenā’’ti",
  "tika-abh01t5:6_5": "vuttaṁ. Taṁ-saddena manoviññāṇadhātuyeva vucceyya niddisitabbattāti na tassā tajjatā.",
  "tika-abh01t5:6_6": "Tehi ārammaṇehi jātā tajjāti ca vuccamāne samphassajatā na vattabbā. Na hi so ārammaṇaṁ,",
  "tika-abh01t5:6_7": "nāpi visesapaccayo. ‘‘Tiṇṇaṁ saṅgati phasso’’ti viññāṇameva phassassa visesapaccayoti",
  "tika-abh01t5:6_8": "vuttoti tasmā na viññāṇaṁ visesapaccayabhūtaṁ samphassajatāya tajjāmanoviññāṇadhātusamphassajāpaññattiṁ",
  "tika-abh01t5:6_9": "labhati, na ca tadeva tassa kāraṇabhāvena phalabhāvena ca vuccamānaṁ suviññeyyaṁ",
  "tika-abh01t5:6_10": "hotīti. Kiṁ vā etena, yathā bhagavatā vuttā taṁsabhāvāyeva te dhammāti na evaṁvidhesu",
  "tika-abh01t5:6_11": "kāraṇaṁ maggitabbaṁ.",
  "tika-abh01t5:7": "7.Evaṁtakkanavasena lokasiddhenāti adhippāyo. Evañcevañca bhavitabbanti vividhaṁ takkanaṁ kūpe viya udakassa ārammaṇassa ākaḍḍhanaṁ vitakkanaṁ.",
  "tika-abh01t5:8": "8. Samantato caraṇaṁ vicaraṇaṁ.",
  "tika-abh01t5:9_0": "9.Attamanatāti ettha atta-saddena na cittaṁ vuttaṁ. Na hi cittassa mano atthīti.",
  "tika-abh01t5:9_1": "Attamanassa pana puggalassa bhāvo attamanatāti vatvā puna puggaladiṭṭhinisedhanatthaṁ",
  "tika-abh01t5:9_2": "‘‘cittassā’’ti vuttaṁ.",
  "tika-abh01t5:10_0": "11. Na balavatī, kasmā avaṭṭhiti vuttāti? Ekaggacittena pāṇavadhādikaraṇe tathā avaṭṭhānamattabhāvato",
  "tika-abh01t5:10_1": ". Virūpaṁ, vividhaṁ vā saṁharaṇaṁ vikiraṇaṁ visāhāro, saṁharaṇaṁ vā sampiṇḍanaṁ, tadabhāvo visāhāro.",
  "tika-abh01t5:11": "12.Aññasmiṁ pariyāyeti aññasmiṁ kāraṇe. Samānādhikaraṇabhāvo dvinnaṁ bahūnaṁ vā padānaṁ ekasmiṁ atthe pavatti.",
  "tika-abh01t5:12": "13.Ārambhati cāti āpajjati ca. Uddhaṁ yamanaṁ uyyāmo. Dhuranti nipphādetuṁ āraddhaṁ kusalaṁ, paṭiññaṁ vā.",
  "tika-abh01t5:13": "14.Tiṇṇanti buddhādīnaṁ. Citte ārammaṇassa upaṭṭhānaṁ jotanañca satiyevāti tassā etaṁ lakkhaṇaṁ.",
  "tika-abh01t5:14": "16. Pāsāṇasakkharavālikādirahitā bhūmi saṇhāti ‘‘saṇhaṭṭhenā’’ti vuttaṁ.",
  "tika-abh01t5:15": "19.Ayantīti ekakammanibbattamanussādisantatiavicchedavasena pavattanti. Kusalākusalesupi hi jīvitaṁ indriyapaccayabhāvena sampayutte pavattayamānameva tadavicchedassa paccayo hoti.",
  "tika-abh01t5:16": "30.Yaṁ hirīyatīti hirīyati-saddena vutto bhāvo yaṁ-saddena vuccatīti yanti bhāvanapuṁsakaṁ vā etaṁ daṭṭhabbaṁ. Hiriyitabbenāti ca hetuatthe karaṇavacanaṁ yujjati.",
  "tika-abh01t5:17": "32.Alubbhanakavasenāti ettha alubbhanameva alubbhanakanti bhāvaniddeso daṭṭhabbo.",
  "tika-abh01t5:18": "33.Abyāpajjoti byāpādena dukkhena domanassasaṅkhātena dosena viya na byāpādetabbotipi attho yujjati.",
  "tika-abh01t5:19_0": "42-43. Thinamiddhādipaṭipakkhabhāvena kusaladhamme aniccādimanasikāre ca sīghaṁ sīghaṁ",
  "tika-abh01t5:19_1": "parivattanasamatthatā lahupariṇāmatā, avijjānīvaraṇānañhi taṇhāsaṁyojanānaṁ sattānaṁ",
  "tika-abh01t5:19_2": "akusalappavatti pakatibhūtāti na tattha lahupariṇāmatāya attho. Tesañca bhāvo garutāyevāti",
  "tika-abh01t5:19_3": "tabbidhurasabhāvānaṁ lahutā daṭṭhabbā. Sā hi pavattamānā sīghaṁ bhavaṅgavuṭṭhānassa paccayo hoti.",
  "tika-abh01t5:20": "44-45. Ye ca dhammā mohasampayuttā viya avipannalahutā, tesañca kusalakaraṇe appaṭighāto mudutā. Appaṭighātena mudutādirūpasadisatāya arūpadhammānampi mudutā maddavatātiādi vuttaṁ.",
  "tika-abh01t5:21_0": "46-47. Sinehavasena kilinnaṁ atimudukaṁ cittaṁ akammaññaṁ hoti vilīnaṁ viya suvaṇṇaṁ,",
  "tika-abh01t5:21_1": "mānādivasena atithaddhañca atāpitaṁ viya suvaṇṇaṁ, yaṁ panānurūpamudutāyuttaṁ, taṁ",
  "tika-abh01t5:21_2": "kammaññaṁ hoti yuttamaddavaṁ viya suvaṇṇaṁ. Tasseva mudukassa yo kammaññākāro, sā",
  "tika-abh01t5:21_3": "kammaññatāti mudutāvisiṭṭhā kammaññatā veditabbā.",
  "tika-abh01t5:22_0": "50-51. Paccosakkanabhāvena pavattaṁ akusalameva paccosakkanaṁ. Ekavīsati anesanā",
  "tika-abh01t5:22_1": "nāma vejjakammaṁ karoti, dūtakammaṁ karoti, pahiṇakammaṁ karoti, gaṇḍaṁ phāleti,",
  "tika-abh01t5:22_2": "arumakkhanaṁ deti, uddhaṁvirecanaṁ deti, adhovirecanaṁ deti, natthutelaṁ pacati,",
  "tika-abh01t5:22_3": "cakkhutelaṁ pacati, veḷudānaṁ deti, paṇṇadānaṁ deti, pupphadānaṁ deti, phaladānaṁ",
  "tika-abh01t5:22_4": "deti, sinānadānaṁ deti, dantakaṭṭhadānaṁ deti, mukhodakadānaṁ deti, cuṇṇadānaṁ deti,",
  "tika-abh01t5:22_5": "mattikādānaṁ deti, cāṭukakammaṁ karoti, muggasūpiyaṁ, pāribhaṭyaṁ, jaṅghapesaniyaṁ",
  "tika-abh01t5:22_6": "dvāvīsatimaṁ dūtakammena sadisaṁ, tasmā ekavīsati. Cha agocarā vesiyāgocaro, vidhavā,",
  "tika-abh01t5:22_7": "thullakumārī, paṇḍaka, pānāgāra, bhikkhunīagocaroti. Saṅkhepatoti sarūpena anuddiṭṭhattā",
  "tika-abh01t5:22_8": "‘‘tattha katamo chando’’tiādi na sakkā vattunti ‘‘yo chando chandikatā’’tiādiniddesaṁ",
  "tika-abh01t5:22_9": "saṅkhipitvā ‘‘ye vā panā’’ti niddeso katoti attho.",
  "tika-abh01t5:23": "Niddesavārakathāvaṇṇanā niṭṭhitā.",
  "tika-abh01t5:24": "Koṭṭhāsavāravaṇṇanā",
  "tika-abh01t5:25_0": "58-120. Niddesavāre pucchādīnaṁ paccekaṁ anekattepi pucchādibhāvena ekattaṁ upanetvā",
  "tika-abh01t5:25_1": "catuparicchedatā vuttā. Cattāro dveti evamādikaṁ saṅkhipitvā saha vā gahaṇaṁ saṅgaho.",
  "tika-abh01t5:25_2": "Ṭhapetvā yevāpanaketi saṅgahetabbe sandhāya vuttaṁ. Te hi visuṁ visuṁ uddiṭṭhattā",
  "tika-abh01t5:25_3": "niddiṭṭhattā ca vippakiṇṇāti saṅgahetabbā honti, na yevāpanakā saṅgahagamaneneva",
  "tika-abh01t5:25_4": "tathā avippakiṇṇattā. Yasmā pana saṅkhārakkhandhapariyāpannā honti, tasmā taṁniddese",
  "tika-abh01t5:25_5": "akhandhabhāvanivāraṇatthaṁ yevāpanātveva vuttāti na yevāpanakā ṭhapetabbāti. Paccayasaṅkhātenāti",
  "tika-abh01t5:25_6": "āhārapaccayasaṅkhātenāti vuttaṁ hoti. Atha vā ‘‘hetu paccayo’’ti etesu dvīsu janako",
  "tika-abh01t5:25_7": "hetu upatthambhako paccayoti evaṁ visesavantesu paccayasaṅkhātena. Yathā hi kabaḷīkārāhāro",
  "tika-abh01t5:25_8": "ojaṭṭhamakarūpāharaṇena rūpakāyaṁ upatthambheti, evamimepi vedanādiāharaṇena nāmakāyanti.",
  "tika-abh01t5:25_9": "Tathā ca hontīti sādhāraṇe sahajātādipaccaye sandhāyāha. Aññathā cāti aññena ca ekenākārena",
  "tika-abh01t5:25_10": "paccayā hontiyevāti āhārāti vuccantīti attho. Tasmā āharaṇakiccarahitānaṁ hetuadhipatiādīnaṁ",
  "tika-abh01t5:25_11": "natthi āhārabhāvappasaṅgo. Tisso ca vedanā āharatītiādi yathāsambhavavasena vuttaṁ,",
  "tika-abh01t5:25_12": "na imasmiṁyeva citte phassādivasena. Tayo ca bhaveti kāmādibhavabhūtaṁ viññāṇaṁ visesena,",
  "tika-abh01t5:25_13": "avisesena ca pañcupādānakkhandhe.",
  "tika-abh01t5:26_0": "Ārammaṇaṁ upagantvā nijjhāyanaṁ cintanaṁ upanijjhāyanaṁ. Hetvaṭṭhenāti upāyatthena,",
  "tika-abh01t5:26_1": "na mūlatthena. Pubbabhāge gato paṭipanno nānākkhaṇiko aṭṭhaṅgiko maggo lokuttarakkhaṇeva",
  "tika-abh01t5:26_2": "saha pavatto yathāgatamaggoti vutto. Vipassanākkhaṇato pubbeva kāyakammādīnaṁ suparisuddhatāya",
  "tika-abh01t5:26_3": "aṭṭhaṅgikamaggupanissayassa ‘‘ariyo aṭṭhaṅgiko maggo bhāvanāpāripūriṁ gacchatī’’ti",
  "tika-abh01t5:26_4": "(ma. ni. 3.431) evaṁ vuttena pariyāyena pubbabhāgamaggassa aṭṭhaṅgikatā yathāgatavacanena",
  "tika-abh01t5:26_5": "dīpitā, na ekakkhaṇe aṭṭhannaṁ aṅgānaṁ sabbhāvāti evamassapi pariyāyadesanatā veditabbā.",
  "tika-abh01t5:26_6": "Vijānanameva cittavicittatāti ‘‘cittavicittaṭṭhena ekova dhammo viññāṇakkhandho’’ti",
  "tika-abh01t5:26_7": "āha. Cattāro khandhā hontītiādīsu vedanākkhandhādīnaṁ saṅgahe katepi puna ‘‘eko vedanākkhandho",
  "tika-abh01t5:26_8": "hotī’’tiādivacanaṁ na aneke vedanākkhandhādayo jātiniddesena idha vuttāti dassanatthaṁ.",
  "tika-abh01t5:26_9": "Indriyesu ca ekassa jātiniddesabhāve paṭikkhitte aññesaṁ indriyānaṁ āhārādīnañca",
  "tika-abh01t5:26_10": "tappaṭikkhepo kato hotīti pubbaṅgamassa manindriyasseva katoti daṭṭhabbo.",
  "tika-abh01t5:27": "Koṭṭhāsavāravaṇṇanā niṭṭhitā.",
  "tika-abh01t5:28": "Suññatavāravaṇṇanā",
  "tika-abh01t5:29": "121-145.Etthāti etasmiṁ yathāvutte samaye, etesu vā dhammesu. Bhāvoti satto, yo koci vā attho.",
  "tika-abh01t5:30": "Dutiyacittādivaṇṇanā",
  "tika-abh01t5:31": "146.Sappayogenāti līnassa cittassa ussāhanapayogasahitena. Saupāyenāti kusalassa karaṇākaraṇesu ādīnavānisaṁsapaccavekkhaṇaṁ parehi ussāhananti evamādiupāyasahitena.",
  "tika-abh01t5:32": "156-159.Mahāaṭṭhakathāyaṁ anuññātā nātisamāhitāya bhāvanāyāti yevāpanakehipi nibbisesataṁ dasseti.",
  "tika-abh01t5:33": "Puññakiriyavatthādikathāvaṇṇanā",
  "tika-abh01t5:34_0": "Apaciti eva apacitisahagataṁ puññakiriyāvatthu yathā ‘‘nandirāgasahagatā’’ti. Apaciti",
  "tika-abh01t5:34_1": "vā cetanāsampayuttakadhammā kāyavacīkiriyā vā, taṁsahitā cetanā apacitisahagataṁ.",
  "tika-abh01t5:34_2": "Hitapharaṇenāti desake mettāpharaṇena, ‘‘evaṁ me hitaṁ bhavissatī’’ti pavattena hitacittena",
  "tika-abh01t5:34_3": "vā. Kammassakatāñāṇaṁ diṭṭhijukammaṁ. Niyamalakkhaṇanti mahapphalatāniyamassa lakkhaṇaṁ.",
  "tika-abh01t5:34_4": "Sīlamaye saṅgahaṁ gacchanti cārittavasena. Anavajjavatthuṁ pariccajanto viya abbhanumodamānopi",
  "tika-abh01t5:34_5": "parassa sampattiyā modatīti abbhanumodanā dānamaye saṅgahitā. Bhāventopīti asamattabhāvanaṁ",
  "tika-abh01t5:34_6": "sandhāyāha. Samattā hi appanā hotīti. Aṭṭheva koṭṭhāse katvāti ekassa sattassa ekasmiṁ",
  "tika-abh01t5:34_7": "khaṇe uppannamekaṁ paṭhamacittaṁ dassetvā aññāni tādisāni adassentena sabbāni tāni",
  "tika-abh01t5:34_8": "sarikkhaṭṭhena ekīkatāni honti, tathā sesānipīti evaṁ aṭṭha katvā.",
  "tika-abh01t5:35": "Kāmāvacarakusalavaṇṇanā niṭṭhitā.",
  "tika-abh01t5:36": "Rūpāvacarakusalaṁ",
  "tika-abh01t5:37": "Catukkanayo",
  "tika-abh01t5:38": "Paṭhamajjhānakathāvaṇṇanā",
  "tika-abh01t5:39_0": "160. Uttarapadalopaṁ katvā rūpabhavo rūpanti vutto. Jhānassa amaggabhāvepi sati maggavacanaṁ",
  "tika-abh01t5:39_1": "aññamaggabhāvanivāraṇatthanti imasmiṁ atthe maggaggahaṇassa payojanaṁ vuttaṁ, na",
  "tika-abh01t5:39_2": "sabbassa kusalajjhānassa maggabhāvoti. Tattha maggassa bhāvanāya samayavavatthānassa",
  "tika-abh01t5:39_3": "katattā amaggabhāvanāsamaye pavattānaṁ phassādīnaṁ kusalabhāvo na dassito siyā, tasmā",
  "tika-abh01t5:39_4": "sabbassa maggabhāvo dassetabboti. Ito añño maggo natthīti evaṁ aññabhūmikavidhuro",
  "tika-abh01t5:39_5": "sati paccayantare rūpūpapattijanakasabhāvo vipākadhammasabhāvo viya vipākadhammavasena",
  "tika-abh01t5:39_6": "sabbasamāno maggasaddena vuttoti dassetīti veditabbaṁ. Kusalaṁ dānanti alobho daṭṭhabbo.",
  "tika-abh01t5:39_7": "Atha vā cetanā dānaṁ, taṁ vajjetvā itare dve cetanāsampayuttakāti vuttā. Vaṭṭantīti",
  "tika-abh01t5:39_8": "maggabhāvato jhānavacanena saṅgahetvā maggoti vattuṁ vaṭṭantīti attho. Okappanāti",
  "tika-abh01t5:39_9": "saddahanā. Aññattha diṭṭhaṁ atthaṁ pariccajitvā ‘‘janeti vaḍḍhetī’’ti ayamattho kasmā",
  "tika-abh01t5:39_10": "vuttoti nirupasaggassa aññattha evamatthasseva diṭṭhattāti imamatthaṁ vibhāvetuṁ",
  "tika-abh01t5:39_11": "‘‘puna caparaṁ udāyī’’ti (ma. ni. 2.246 ādayo) suttamāhaṭaṁ. Kesañci ariyānaṁ ariyamaggena",
  "tika-abh01t5:39_12": "siddhāni aññāni ca jhānāni bhāvanāsabhāvānevāti tesupi bhāventena samayavavatthānaṁ ijjhatīti.",
  "tika-abh01t5:40_0": "Nissaranti niggacchanti etena, ettha vāti nissaraṇaṁ. Ke niggacchanti? Kāmā. Tesaṁ",
  "tika-abh01t5:40_1": "kāmānaṁ nissaraṇaṁ pahānanti attho. Evañhi ‘‘kāmāna’’nti kattari sāmivacanaṁ yujjati.",
  "tika-abh01t5:40_2": "Vatthukāmehipīti vatthukāmehi viviccevātipi attho yujjatīti evaṁ yujjamānatthantarasamuccayattho",
  "tika-abh01t5:40_3": "pi-saddo, na kilesakāmasamuccayattho. Kasmā? Imasmiṁ atthe kilesakāmānaṁ dutiyapadena",
  "tika-abh01t5:40_4": "vivekassa vuttattā. Akusalasaddena yadipi kilesakāmā, athāpi sabbākusalā gahitā,",
  "tika-abh01t5:40_5": "sabbathā pana kilesakāmehi viveko vuttoti āha ‘‘dutiyena kilesakāmehi vivekavacanato’’ti.",
  "tika-abh01t5:40_6": "Kāmaguṇādhigamahetupi pāṇātipātādiasuddhappayogo hotīti tabbivekena payogasuddhi",
  "tika-abh01t5:40_7": "vibhāvitā. Taṇhāsaṁkilesasodhanena āsayaposanaṁ.",
  "tika-abh01t5:41_0": "Aññesampicāti diṭṭhimānādīnaṁ phassādīnañca. Upari vuccamānāni jhānaṅgāni uparijjhānaṅgāni,",
  "tika-abh01t5:41_1": "tesaṁ attano vipaccanīkānaṁ paṭipakkhabhāvadassanatthaṁ tappaccanīkanīvaraṇavacanaṁ.",
  "tika-abh01t5:41_2": "Byāpādavivekavacanena ‘‘anatthaṁ me acarī’’tiādiāghātavatthubhedavisayassa dosassa",
  "tika-abh01t5:41_3": "mohādhikānaṁ thinamiddhādīnaṁ vivekavacanena paṭicchādanavasena dukkhādipubbantādibhedavisayassa",
  "tika-abh01t5:41_4": "mohassa vikkhambhanaviveko vutto. Kāmarāgabyāpādatadekaṭṭhathinamiddhādivikkhambhanakañcedaṁ",
  "tika-abh01t5:41_5": "sabbākusalapaṭipakkhasabhāvattā sabbakusalānaṁ tena sabhāvena sabbākusalānaṁ pahānaṁ",
  "tika-abh01t5:41_6": "hontampi kāmarāgādivikkhambhanasabhāvamevāti taṁsabhāvattā avisesetvā nīvaraṇākusalamūlādīnaṁ",
  "tika-abh01t5:41_7": "vikkhambhanaviveko vutto hotīti āha.",
  "tika-abh01t5:42_0": "Vitakkassa kiccavisesena thirabhāvappatte paṭhamajjhānasamādhimhi paccanīkadūrībhāvakatena",
  "tika-abh01t5:42_1": "thirabhāvena taṁsadisesu vitakkarahitesu dutiyajjhānādisamādhīsu ca appanāti aṭṭhakathāvohāroti",
  "tika-abh01t5:42_2": "vitakkassa appanāyogo vutto, aññathā vitakkova appanāti tassa taṁsampayogo na siyāti.",
  "tika-abh01t5:42_3": "Attho…pe… daṭṭhabbo jhānasamaṅgino vitakkavicārasamaṅgitādassanena jhānasseva savitakkasavicārabhāvassa vuttattā.",
  "tika-abh01t5:43_0": "Vivekajaṁ pītisukhanti ettha purimasmiṁ atthe vivekajanti jhānaṁ. Pītisukhasaddato",
  "tika-abh01t5:43_1": "ca atthiatthavisesavato assa, asmiṁ vāti ettha a-kāro vutto. Dutiye pītisukhameva",
  "tika-abh01t5:43_2": "vivekajaṁ. Vivekajaṁpītisukhanti ca aññapadatthe samāso paccattaniddesassa ca alopo",
  "tika-abh01t5:43_3": "kato, lope vā sati ‘‘vivekajapītisukha’’nti pāṭhoti ayaṁ viseso. Gaṇanānupubbatāti",
  "tika-abh01t5:43_4": "gaṇanānupubbatāya, gaṇanānupubbatāmattaṁ vā paṭhamanti vacananti attho. Niccādivipallāsappahānena",
  "tika-abh01t5:43_5": "maggo asammohato aniccādilakkhaṇāni paṭivijjhatīti lakkhaṇūpanijjhānaṁ. Asammosadhammaṁ",
  "tika-abh01t5:43_6": "nibbānaṁ aviparītalakkhaṇattā anaññathābhāvato tathalakkhaṇaṁ.",
  "tika-abh01t5:44": "Dutiyajjhānakathāvaṇṇanā",
  "tika-abh01t5:45_0": "161-2.Vitakkavicārānaṁ vūpasamāti etena yehi vitakkavicārehi paṭhamajjhānassa oḷārikatā,",
  "tika-abh01t5:45_1": "tesaṁ samatikkamā dutiyajjhānassa samadhigamo, na sabhāvato anoḷārikānaṁ phassādīnaṁ",
  "tika-abh01t5:45_2": "samatikkamāti ayamattho dīpito hoti. Evaṁ ‘‘pītiyā ca virāgā’’tiādīsu nayo . Tasmā",
  "tika-abh01t5:45_3": "vitakkavicārapītisukhasamatikkamavacanāni oḷārikoḷārikaṅgasamatikkamā dutiyādiadhigamaparidīpakānīti",
  "tika-abh01t5:45_4": "tesaṁ ekadesabhūtaṁ vitakkavicārasamatikkamavacanaṁ taṁdīpakanti vuttaṁ. Atha vā",
  "tika-abh01t5:45_5": "vitakkavicāravūpasamavacaneneva taṁsamatikkamā dutiyādhigamadīpakena pītivirāgādivacanānaṁ",
  "tika-abh01t5:45_6": "pītiyādisamatikkamā tatiyādiadhigamadīpakatā hotīti tassa taṁdīpakatā vuttā.",
  "tika-abh01t5:46_0": "Nīlavaṇṇayogato nīlavatthaṁ viyāti nīlayogato vatthaṁ nīlaṁ viyāti adhippāyo. Yena",
  "tika-abh01t5:46_1": "sampasādanena yogā jhānaṁ sampasādanaṁ, tasmiṁ dassite ‘‘sampasādanaṁ jhāna’’nti",
  "tika-abh01t5:46_2": "samānādhikaraṇaniddeseneva taṁyogā jhāne taṁsaddappavatti dassitāti avirodho yutto.",
  "tika-abh01t5:46_3": "Ekodibhāve kathanti ekodimhi dassite ‘‘ekodibhāvaṁ jhāna’’nti samānādhikaraṇaniddeseneva",
  "tika-abh01t5:46_4": "jhānassa ekodivaḍḍhanatā vuttā hotīti. Ekodibhāvanti panidaṁ uddharitvā ekodissa",
  "tika-abh01t5:46_5": "niddeso na kattabbo siyāti ekodibhāvasaddo eva samādhimhi pavatto sampasādanasaddo",
  "tika-abh01t5:46_6": "viya jhānamhi pavattatīti yuttaṁ.",
  "tika-abh01t5:47_0": "Appitāti gamitā vināsaṁ. Dutiyajjhānādiadhigamupāyadīpakena ajjhattasampasādanatāya",
  "tika-abh01t5:47_1": "cetaso ekodibhāvatāya ca hetudīpakena avitakkāvicārabhāvahetudīpakena ca vitakkavicāravūpasamavacaneneva",
  "tika-abh01t5:47_2": "vitakkavicārābhāvo dīpitoti kiṁ puna avitakkaavicāravacanena katenāti? Na, adīpitattā.",
  "tika-abh01t5:47_3": "Na hi vitakkavicāravūpasamavacanena vitakkavicārānaṁ appavatti vuttā hoti. Vitakkavicāresu",
  "tika-abh01t5:47_4": "hi taṇhāpahānañca etesaṁ vūpasamanaṁ. Ye ca saṅkhāresu taṇhāpahānaṁ karonti, tesu",
  "tika-abh01t5:47_5": "maggesu pahīnataṇhesu phalesu ca saṅkhārappavatti hoti, evamidhāpi vikkhambhitavitakkavicārataṇhassa",
  "tika-abh01t5:47_6": "dutiyajjhānassa vitakkavicārasampayogo purimena na nivārito siyāti taṁnivāraṇatthaṁ",
  "tika-abh01t5:47_7": "āvajjitukāmatādiatikkamova tesaṁ vūpasamoti dassanatthañca ‘‘avitakkaṁ avicāra’’nti vuttaṁ.",
  "tika-abh01t5:48": "Tatiyajjhānakathāvaṇṇanā",
  "tika-abh01t5:49_0": "163.Parisuddhapakati khīṇāsavapakati nikkilesatā. Upekkhānimittanti ettha līnuddhaccapakkhapātarahitaṁ",
  "tika-abh01t5:49_1": "majjhattaṁ vīriyaṁ ‘‘upekkhā’’ti vuttaṁ, tadeva taṁ ākāraṁ gahetvā pavattetabbassa",
  "tika-abh01t5:49_2": "tādisassa vīriyassa nimittabhāvato upekkhānimittaṁ. Paṭhamajjhānappaṭilābhatthāya",
  "tika-abh01t5:49_3": "nīvaraṇe…pe… nevasaññānāsaññāyatanasamāpattipaṭilābhatthāya ākiñcaññāyatanasaññaṁ",
  "tika-abh01t5:49_4": "paṭisaṅkhāsantiṭṭhanāpaññāsaṅkhārupekkhāsu ñāṇanti imā aṭṭha samāpattivasena uppajjanti.",
  "tika-abh01t5:49_5": "Sotāpattimaggapaṭilābhatthāya uppādaṁ pavattaṁ nimittaṁ āyūhanaṁ paṭisandhiṁ gatiṁ",
  "tika-abh01t5:49_6": "nibbattiṁ upapattiṁ jātiṁ jarāmaraṇasokaparidevadukkhadomanassaupāyāse. Sotāpattiphalasamāpattatthāya",
  "tika-abh01t5:49_7": "uppādaṁ…pe… upāyāse…pe… arahattamaggapaṭilābhatthāya uppādaṁ…pe… upāyāse. Arahattaphalasamāpattatthāya…pe…",
  "tika-abh01t5:49_8": "suññatavihārasamāpattatthāya…pe… animittavihārasamāpattatthāya uppādaṁ pavattaṁ āyūhanaṁ",
  "tika-abh01t5:49_9": "paṭisandhiṁ…pe… paṭisaṅkhāsantiṭṭhanā paññā saṅkhārupekkhāsu ñāṇanti imā dasa vipassanāvasena uppajjanti.",
  "tika-abh01t5:50_0": "Yadatthi yaṁ bhūtanti khandhapañcakaṁ, taṁ muñcitukamyatāñāṇena pajahati. Diṭṭhasovatthikattayassa",
  "tika-abh01t5:50_1": "sappalakkhaṇavicinane viya diṭṭhalakkhaṇattayassa bhūtassa saṅkhāralakkhaṇavicinane",
  "tika-abh01t5:50_2": "upekkhaṁ paṭilabhati. Anābhogarasāti paṇītasukhepi tasmiṁ avanati paṭipakkhakiccāti",
  "tika-abh01t5:50_3": "attho. Nāmakāyena cetasikasukhaṁ kāyikasukhahetu rūpasamuṭṭhāpanena kāyikasukhañca",
  "tika-abh01t5:50_4": "jhānasamaṅgī paṭisaṁvedetīti vuccati. Phuṭattā byāpitattā. Yathā hi udakena phuṭasarīrassa",
  "tika-abh01t5:50_5": "tādise nātipaccanīke vātādike phoṭṭhabbe phuṭṭhe sukhaṁ uppajjati, evaṁ etehi phuṭasarīrassapi.",
  "tika-abh01t5:51": "Catutthajjhānakathāvaṇṇanā",
  "tika-abh01t5:52": "165.Avibhūtapaccupaṭṭhānāti sukhadukkhāni viya avibhūtākārā piṭṭhipāsāṇagatamigamaggo viya tadanumātabbāvibhūtākāropaṭṭhānā.",
  "tika-abh01t5:53": "Catukkanayavaṇṇanā niṭṭhitā.",
  "tika-abh01t5:54": "Pañcakanayavaṇṇanā",
  "tika-abh01t5:55_0": "167.Yassā pana dhammadhātuyāti sabbaññutaññāṇassa. Tena hi dhammānaṁ ākārabhedaṁ",
  "tika-abh01t5:55_1": "ñatvā tadanurūpaṁ desanaṁ niyāmetīti. Ettha ca pañcakanaye dutiyajjhānaṁ catukkanaye",
  "tika-abh01t5:55_2": "dutiyajjhānapakkhikaṁ katvā vibhattaṁ ‘‘yasmiṁ…pe… maggaṁ bhāveti avitakkaṁ vicāramattaṁ",
  "tika-abh01t5:55_3": "samādhijaṁ pītisukhaṁ dutiyajjhānaṁ upasampajja viharatī’’ti. Kasmā? Ekattakāyanānattasaññīsattāvāsaphalatāya",
  "tika-abh01t5:55_4": "dutiyajjhānena samānaphalattā paṭhamajjhānasamādhito jātattā ca. Paṭhamajjhānameva",
  "tika-abh01t5:55_5": "hi kāmehi akusalehi ca vivittanti tadabhāvā na idha ‘‘vivicceva kāmehi vivicca akusalehī’’ti",
  "tika-abh01t5:55_6": "sakkā vattuṁ, nāpi ‘‘vivekaja’’nti. Suttantadesanāsu ca pañcakanaye dutiyatatiyajjhānāni",
  "tika-abh01t5:55_7": "dutiyajjhānameva bhajanti vitakkavūpasamā vicāravūpasamā avitakkattā avicārattā cāti.",
  "tika-abh01t5:56": "Paṭipadācatukkavaṇṇanā",
  "tika-abh01t5:57_0": "176-180.Tassa tassa jhānassa upacāranti nīvaraṇavitakkavicāranikantiyādīnaṁ vūpasamā",
  "tika-abh01t5:57_1": "thirabhūto kāmāvacarasamādhi. Tadanudhammatāti tadanurūpatābhūtā, sā pana tadassādasaṅkhātā",
  "tika-abh01t5:57_2": "tadassādasampayuttakkhandhasaṅkhātā vā micchāsatīti vadanti. Avigatanikantikā taṁtaṁpariharaṇasatītipi",
  "tika-abh01t5:57_3": "vattuṁ vaṭṭatīti evañca katvā ‘‘satiyā vā nikantiyā vā’’ti vikappo kato. Āgamanavasenāpi",
  "tika-abh01t5:57_4": "ca paṭipadā hontiyevāti idaṁ kadāci dutiyādīnaṁ paṭhamādiāgamanakatapaṭipadataṁ sandhāya",
  "tika-abh01t5:57_5": "vuttaṁ. Api-saddo hi anekantikataṁ dīpeti, etassa anekantikattā eva ca pāḷiyaṁ ekekasmiṁ",
  "tika-abh01t5:57_6": "jhāne catasso paṭipadā cattāri ārammaṇāni soḷasakkhattukañca visuṁ visuṁ yojitaṁ.",
  "tika-abh01t5:57_7": "Aññathā ekekasmiṁ paṭipadādimhi nava nava jhānāni yojetabbāni siyunti.",
  "tika-abh01t5:58": "Ārammaṇacatukkavaṇṇanā",
  "tika-abh01t5:59": "181.Appaguṇanti pañcahi vasitāhi avasīkataṁ.",
  "tika-abh01t5:60": "Ārammaṇapaṭipadāmissakavaṇṇanā",
  "tika-abh01t5:61_0": "186.Heṭṭhāti soḷasakkhattukato pubbe. Ye keci jhānaṁ uppādenti nāmāti vacanena ye",
  "tika-abh01t5:61_1": "katādhikārā sekkhā maggeneva uppāditajjhānā, tesaṁ jhānāni maggapaṭibaddhatāya suddhikanavakasaṅgahitānīti",
  "tika-abh01t5:61_2": "veditabbāni. Na hi te uppādenti nāmāti.",
  "tika-abh01t5:62": "Kasiṇakathāvaṇṇanā",
  "tika-abh01t5:63": "203. Nirodhapādakatāvacanena āruppapādakatā ca dassitā. Khippadassanaṁ khippābhiññatā khippanisantibhāvo.",
  "tika-abh01t5:64": "Abhibhāyatanakathāvaṇṇanā",
  "tika-abh01t5:65_0": "204.Aññampīti kevalaṁ kasiṇāyatanasaṅkhātameva ahutvā abhibhāyatanasaṅkhātampi pavattatīti",
  "tika-abh01t5:65_1": "satipi abhibhāyatanānaṁ kasiṇāyatanatte kasiṇāyatanabhāvato añño abhibhāyatanabhāvo",
  "tika-abh01t5:65_2": "kasiṇanimittābhibhavanakabhāvanānimittanānattatoti dasseti. Tattha abhibhavatīti",
  "tika-abh01t5:65_3": "abhibhu, parikammaṁ, ñāṇaṁ vā. Abhibhu āyatanaṁ etassāti abhibhāyatanaṁ, jhānaṁ.",
  "tika-abh01t5:65_4": "Abhibhavitabbaṁ vā ārammaṇasaṅkhātaṁ āyatanaṁ etassāti abhibhāyatanaṁ, jhānaṁ. Ārammaṇābhibhavanato",
  "tika-abh01t5:65_5": "abhibhu ca taṁ āyatanañca yogino sukhavisesānaṁ adhiṭṭhānabhāvato manāyatanadhammāyatanabhāvato",
  "tika-abh01t5:65_6": "cātipi sasampayuttaṁ jhānaṁ abhibhāyatanaṁ. Maggappaṭibaddhatāya tadā samāpattito",
  "tika-abh01t5:65_7": "vuṭṭhitassa ābhogo pubbabhāgabhāvanāvasena jhānakkhaṇe pavattaṁ abhibhavanākāraṁ",
  "tika-abh01t5:65_8": "gahetvā pavatto vuttoti daṭṭhabbo. Āgamesu pana ‘‘ajjhattaṁ rūpasaññī eko bahiddhā",
  "tika-abh01t5:65_9": "rūpāni passati parittāni suvaṇṇadubbaṇṇāni. Appamāṇāni suvaṇṇadubbaṇṇāni. Ajjhattaṁ",
  "tika-abh01t5:65_10": "arūpasaññī eko…pe… parittāni suvaṇṇadubbaṇṇāni. Appamāṇāni suvaṇṇadubbaṇṇānī’’ti",
  "tika-abh01t5:65_11": "(dī. ni. 2.173; ma. ni. 2.249; a. ni. 8.65) imesaṁ catunnaṁ abhibhāyatanānaṁ āgatattā",
  "tika-abh01t5:65_12": "āgamaṭṭhakathāsu (dī. ni. aṭṭha. 2.173; ma. ni. aṭṭha. 2. 249-250; a. ni. aṭṭha.",
  "tika-abh01t5:65_13": "3.8.65) ‘‘vaṇṇavasena ābhoge vijjamānepi parittaappamāṇavaseneva imāni abhibhāyatanāni",
  "tika-abh01t5:65_14": "desitānī’’ti vuttaṁ. Parittaappamāṇatā hi abhibhavanassa kāraṇaṁ vaṇṇābhoge satipi",
  "tika-abh01t5:65_15": "asatipi. Tattha ca vaṇṇābhogarahitāni sahitāni ca sabbāni parittāni ‘‘suvaṇṇadubbaṇṇānī’’ti",
  "tika-abh01t5:65_16": "vuttāni, tathā appamāṇānīti daṭṭhabbāni. Atthi hi eso pariyāyo parittāni abhibhuyya",
  "tika-abh01t5:65_17": "tāni ce kadāci vaṇṇavasena ābhujitāni honti suvaṇṇadubbaṇṇāni abhibhuyyāti. Idha",
  "tika-abh01t5:65_18": "pana nippariyāyadesanattā vaṇṇābhogarahitāni visuṁ vuttāni sahitāni ca. Atthi hi",
  "tika-abh01t5:65_19": "ubhayattha abhibhavanavisesoti.",
  "tika-abh01t5:66_0": "Tattha ca pariyāyadesanattā vimokkhānampi abhibhavanapariyāyo atthīti ‘‘ajjhattaṁ",
  "tika-abh01t5:66_1": "rūpasaññī’’ti abhibhāyatanadvayaṁ vuttaṁ, tatiyacatutthaabhibhāyatanesu dutiyavimokkho",
  "tika-abh01t5:66_2": "vaṇṇābhibhāyatanesu tatiyavimokkho ca abhibhavanappavattito saṅgahito, idha pana",
  "tika-abh01t5:66_3": "nippariyāyadesanattā vimokkhābhibhāyatanāni asaṅkarato dassetuṁ vimokkhe vajjetvā",
  "tika-abh01t5:66_4": "abhibhāyatanāni kathitāni. Sabbāni ca vimokkhakiccāni vimokkhadesanāya vuttāni, tadetaṁ",
  "tika-abh01t5:66_5": "‘‘ajjhattaṁ rūpasaññī’’ti āgatassa abhibhāyatanadvayassa abhibhāyatanesu avacanato",
  "tika-abh01t5:66_6": "‘‘rūpī rūpāni passatī’’tiādīnañca sabbavimokkhakiccasādhāraṇavacanabhāvato vavatthānaṁ katanti viññāyati.",
  "tika-abh01t5:67_0": "Ajjhattarūpānaṁ anabhibhavanīyatoti idaṁ katthacipi ‘‘ajjhattaṁ rūpāni passatī’’ti",
  "tika-abh01t5:67_1": "avatvā sabbattha yaṁ vuttaṁ ‘‘bahiddhā rūpāni passatī’’ti, tassa kāraṇavacanaṁ. Tena",
  "tika-abh01t5:67_2": "yaṁ aññahetukaṁ, taṁ tena hetunā vuttaṁ. Yaṁ pana desanāvilāsahetukaṁ ajjhattaṁ arūpasaññitāya",
  "tika-abh01t5:67_3": "eva idha vacanaṁ, na tassa aññaṁ kāraṇaṁ maggitabbanti dasseti. Ajjhattarūpānaṁ anabhibhavanīyatā",
  "tika-abh01t5:67_4": "ca bahiddhārūpānaṁ viya avibhūtattā, desanāvilāso ca yathāvuttavavatthānavasena veditabbo.",
  "tika-abh01t5:67_5": "Suvaṇṇadubbaṇṇānīti eteneva siddhattā nīlādiabhibhāyatanāni na vattabbānīti ce? Na,",
  "tika-abh01t5:67_6": "nīlādīsu katādhikārānaṁ nīlādibhāvasseva abhibhavanakāraṇattā. Na hi tesaṁ parisuddhāparisuddhavaṇṇaparittatā",
  "tika-abh01t5:67_7": "tadappamāṇatā vā abhibhavanakāraṇaṁ, atha kho nīlādibhāvo evāti.",
  "tika-abh01t5:68": "Abhibhāyatanakathāvaṇṇanā niṭṭhitā.",
  "tika-abh01t5:69": "Vimokkhakathāvaṇṇanā",
  "tika-abh01t5:70_0": "248.Rūpīti yenāyaṁ sasantatipariyāpannena rūpena samannāgato, taṁ yassa jhānassa",
  "tika-abh01t5:70_1": "hetubhāvena visiṭṭhaṁ rūpaṁ hoti. Yena visiṭṭhena rūpīti vucceyya, tadeva sasantatipariyāpannarūpanimittaṁ",
  "tika-abh01t5:70_2": "jhānamiva paramatthato rūpībhāvasādhakanti daṭṭhabbaṁ. Kasiṇadesanā jhānānameva kasiṇabhāvena",
  "tika-abh01t5:70_3": "pavattā abhidhamme, sutte pana ārammaṇānanti ‘‘abhidhammavasenā’’ti vuttaṁ.",
  "tika-abh01t5:71": "Vimokkhakathāvaṇṇanā niṭṭhitā.",
  "tika-abh01t5:72": "Brahmavihārakathāvaṇṇanā",
  "tika-abh01t5:73_0": "251. Somanassadomanassarahitaṁ aññāṇameva aññāṇupekkhā. Kilesodhīnaṁ maggodhīhi ajitattā",
  "tika-abh01t5:73_1": "anodhijinassa. Sattamabhavādito uddhaṁ pavattavipākassa ajitattā avipākajinassa.",
  "tika-abh01t5:73_2": "Niddosabhāvenāti nippaṭighabhāvena. Ekassapi sattassa appaṭibhāganimittattā paricchedaggahaṇaṁ",
  "tika-abh01t5:73_3": "natthi, na ca sammutisaccavasena pavattaṁ sattaggahaṇaṁ paricchinnarūpādiggahaṇaṁ",
  "tika-abh01t5:73_4": "hotīti appanāppattiyāpi aparāmāsasattaggahaṇamuddhabhūtānaṁ mettādīnaṁ ekasattārammaṇānampi",
  "tika-abh01t5:73_5": "appamāṇagocaratā vuttāti veditabbā.",
  "tika-abh01t5:74": "Brahmavihārakathāvaṇṇanā niṭṭhitā.",
  "tika-abh01t5:75": "Asubhakathāvaṇṇanā",
  "tika-abh01t5:76_0": "263. Uddhaṁ dhumātattā uddhumātaṁ. Setarattehi paribhinnaṁ vimissitaṁ nīlaṁ vinīlaṁ,",
  "tika-abh01t5:76_1": "purimavaṇṇavipariṇāmabhūtaṁ vā nīlaṁ vinīlaṁ. Saṅghāṭo aṅgānaṁ susambaddhatā. Ārammaṇassa",
  "tika-abh01t5:76_2": "dubbalatā paṭipakkhabhāvena cittaṁ ṭhapetuṁ asamatthatā. Attani ānisaṁsadassananīvaraṇarogavūpasamānaṁ",
  "tika-abh01t5:76_3": "yathākkamaṁ pupphachaḍḍakavamanavirecanaupamā yojetabbā. Paṭikūlamanasikārasāmaññena",
  "tika-abh01t5:76_4": "asubhehi kesādīhi paṭikūlajjhānassa gahaṇaṁ sivathikāvaṇṇajjhānassa ca. Tampi hi",
  "tika-abh01t5:76_5": "paṭikūlamanasikāravaseneva uppajjatīti, sivathikappakārāni vā sivathikāvaṇṇāni.",
  "tika-abh01t5:77": "Asubhakathāvaṇṇanā niṭṭhitā.",
  "tika-abh01t5:78": "Rūpāvacarakusalakathāvaṇṇanā niṭṭhitā.",
  "tika-abh01t5:79": "Arūpāvacarakusalakathāvaṇṇanā",
  "tika-abh01t5:80_0": "265.Sabbākārenāti evaṁ rūpanimittaṁ daṇḍādānasambhavadassanādinā sabbena rūparūpanimittesu",
  "tika-abh01t5:80_1": "tadārammaṇajjhānesu dosadassanākārena, rūpādīsu nikantippahānaanāvajjitukāmatādinā",
  "tika-abh01t5:80_2": "vā. Virāgāti jigucchanā. Āneñjābhisaṅkhāravacanādīhi āneñjatā ‘‘santā ime cunda ariyassa",
  "tika-abh01t5:80_3": "vinaye vimokkhā’’tiādinā santavimokkhatā ca vuttā. Dosadassanapaṭipakkhabhāvanāvasena",
  "tika-abh01t5:80_4": "paṭighasaññānaṁ suppahīnattā mahatāpi saddena arūpasamāpattito na vuṭṭhāti. Tathā",
  "tika-abh01t5:80_5": "pana na suppahīnattā sabbarūpasamāpattito vuṭṭhānaṁ siyā, paṭhamajjhānaṁ pana appakampi",
  "tika-abh01t5:80_6": "saddaṁ na sahatīti taṁ samāpannassa saddo kaṇṭakoti vuttaṁ.",
  "tika-abh01t5:81_0": "Āruppabhāvanāya abhāve cutito uddhaṁ uppattirahānaṁ rūpasaññāpaṭighasaññānaṁ yāva",
  "tika-abh01t5:81_1": "attano vipākappavatti, tāva anuppattidhammatāpādanena samatikkamo atthaṅgamo ca vutto.",
  "tika-abh01t5:81_2": "Nānattasaññāsu pana yā tasmiṁ bhave na uppajjanti, tā anokāsatāya na uppajjanti,",
  "tika-abh01t5:81_3": "na āruppabhāvanāya nivāritattā. Anivāritattā ca kāci uppajjanti. Tasmā tāsaṁ amanasikāro",
  "tika-abh01t5:81_4": "anāvajjanaṁ apaccavekkhaṇaṁ, javanapaṭipādakena vā bhavaṅgamanassa antare akaraṇaṁ",
  "tika-abh01t5:81_5": "appavesanaṁ vuttaṁ, tena ca nānattasaññāmanasikārahetūnaṁ rūpānaṁ samatikkamā samādhissa",
  "tika-abh01t5:81_6": "thirabhāvaṁ dasseti. Rūpasamatikkamābhāveneva hi rūpasamāpattīsu ‘‘nānattasaññānaṁ",
  "tika-abh01t5:81_7": "amanasikārā’’ti ekassa avacananti. Ko ānisaṁso, na hi sabbassādavatthurahite ākāse",
  "tika-abh01t5:81_8": "pavattitasaññāya ānisaṁso dissatīti vuttaṁ hoti. Rūpasaññāsamatikkamanādikaṁ vacanaṁ",
  "tika-abh01t5:81_9": "ānisaṁsassa pakāsanaṁ, na attho.",
  "tika-abh01t5:82_0": "Aññatthāti suttesu. Tattha hi parittakasiṇugghāṭanepi rūpavivekamattaggahaṇena paricchedassa",
  "tika-abh01t5:82_1": "aggahaṇato anantapharaṇatā ca vuttā, idha pana anantapharaṇatāsabbhāvepi ugghāṭitakasiṇavasena",
  "tika-abh01t5:82_2": "parittānantatā hotīti dassanatthaṁ ‘‘ananto ākāso’’ti na vuttanti adhippāyo. Samayavavatthāpanajhānavisesanenevettha",
  "tika-abh01t5:82_3": "attho, na paṭipattiyāti tadavacanaṁ.",
  "tika-abh01t5:83": "266. Paṭhamāruppaviññāṇaṁ attano pharaṇākāreneva anantanti manasikātabbattā ‘‘ananta’’nti vuttaṁ. Ugghāṭabhāvo ugghāṭimaṁ.",
  "tika-abh01t5:84": "267.Akiñcananti viññāṇassa kiñci pakāraṁ aggahetvā sabbena sabbaṁ vibhāvanaṁ āha.",
  "tika-abh01t5:85_0": "268.Yāyāti saṅkhārāvasesasaññāya. Taṁ tāva paṭipattiṁ. Āvajjissāmītiādinā tanninnāvajjanādipavattiyā",
  "tika-abh01t5:85_1": "abhāvaṁ dasseti, na tadatikkamanatthāya āvajjanabhāvanāpavattiyā. Nāsaññāti saññābhāvo",
  "tika-abh01t5:85_2": "ca etissā atthīti attho. Samūhagahaṇavasena pavattaṁ kalāpasammasanaṁ. Phassādiekekadhammagahaṇavasena",
  "tika-abh01t5:85_3": "pavattā anupadadhammavipassanā.",
  "tika-abh01t5:86_0": "Ākāse pavattitaviññāṇātikkamato tatiyā. Tadatikkamato hi tasseva vibhāvanaṁ hoti.",
  "tika-abh01t5:86_1": "Dutiyāruppaviññāṇavibhāvane hi tadeva atikkantaṁ siyā, na tassa ārammaṇaṁ, na cārammaṇe",
  "tika-abh01t5:86_2": "dosaṁ disvā anārammaṇassa vibhāvanātikkamo yujjati. Pāḷiyañca ‘‘viññāṇañcāyatanasamāpattiṁ",
  "tika-abh01t5:86_3": "sato samāpajjitvā tato vuṭṭhahitvā taññeva viññāṇaṁ abhāvetī’’ti (cūḷani. upasīvamāṇavapucchāniddesa",
  "tika-abh01t5:86_4": "39) ttaṁ, na vuttaṁ ‘‘taññeva viññāṇañcāyatanaṁ abhāvetī’’ti, ‘‘taññeva abhāvetī’’ti",
  "tika-abh01t5:86_5": "vā. ‘‘Anantaṁ viññāṇanti viññāṇañcāyatanaṁ upasampajjā’’ti (vibha. 508) ettha pana",
  "tika-abh01t5:86_6": "dvayaṁ vuttaṁ ārammaṇañca viññāṇaṁ viññāṇañcāyatanañca. Tasmiṁ dvaye yena kenaci",
  "tika-abh01t5:86_7": "yato vā vuṭṭhito, teneva paṭṭhānaniddiṭṭhena taṁsaddassa sambandhe āpanne viññāṇañcāyatanassa",
  "tika-abh01t5:86_8": "nivattanatthaṁ viññāṇavacanaṁ, tasmā paṭhamāruppaviññāṇasseva abhāvanātikkamo vutto.",
  "tika-abh01t5:86_9": "Tannissitanti tena nissitaṁ. Taṁ maṇḍapalaggaṁ anissāya tena vinābhūte vivitte bahi",
  "tika-abh01t5:86_10": "okāse ṭhānaṁ viya ākāsalaggaviññāṇassa viveke tadapagame tatiyāruppassa ṭhānaṁ.",
  "tika-abh01t5:87": "Arūpāvacarakusalakathāvaṇṇanā niṭṭhitā.",
  "tika-abh01t5:88": "Tebhūmakakusalavaṇṇanā",
  "tika-abh01t5:89_0": "269.Imetāva chandādhipateyye pañca nayāti chandādhipateyyanaye ante purimanayānaṁ",
  "tika-abh01t5:89_1": "taṁnayābhimukhappavattiṁ sandhāya vuttaṁ, ayaṁ pana pakāro na pāḷianugato. Na hi",
  "tika-abh01t5:89_2": "pāḷiyaṁ suddhikanayādayo vatvā vīriyādhipateyyādinayā vuttāti. Mahāpakaraṇe sattahi",
  "tika-abh01t5:89_3": "mahāvārehi anulomādinayavicittehi hīnattiko vibhatto. Tattha ca majjhimadhammekadesabhūtā",
  "tika-abh01t5:89_4": "ime vīsati lokiyamahānayāti katvā ‘‘tattha vibhattā’’ti vuttaṁ, na etena kamena imesaṁ",
  "tika-abh01t5:89_5": "nayānaṁ tattha āgatattā.",
  "tika-abh01t5:90_0": "Evametesaṁ vibhattaṭṭhānaṁ dassetvā idāni etasmiṁ tebhūmakakusalakathāvasānaṭṭhāne",
  "tika-abh01t5:90_1": "aṭṭhārasakammadvāradassanatthaṁ ‘‘imasmiṁ pana ṭhāne’’tiādimāha. Atha vā hīnapaṇītehi",
  "tika-abh01t5:90_2": "vinivattetvā majjhimarāsiantogadhabhāvaṁ dassentena etesaṁ tebhūmakakusalanayānaṁ",
  "tika-abh01t5:90_3": "hīnattike vibhāgo kato. ‘‘Imasmiṁ pana ṭhāne’’tiādikassa yathāvuttova sambandho.",
  "tika-abh01t5:90_4": "Hīnattike majjhimarāsimhi ye savipākā vaṭṭanissiteneva dānādivasena pavattitā, te",
  "tika-abh01t5:90_5": "hīnāti kātabbā. Ye vivaṭṭanissitena dānādivasena pavattitā, te paṇītāti kātabbā.",
  "tika-abh01t5:90_6": "Avipākā majjhimāti kātabbā. Avipākattā ca tesu majjhimarāsiṁ ṭhapetvā itare dve ekantavaṭṭanissitā",
  "tika-abh01t5:90_7": "nava, vivaṭṭupanissayabhūtā ca navāti aṭṭhārasa kammadvārāni, kammāni ca tāni tassa",
  "tika-abh01t5:90_8": "tassa phalassa kāraṇabhāvena dvārāni cāti kammadvārāni. Tattha tattha vā cittāni",
  "tika-abh01t5:90_9": "kammadvārānīti āha. Taṁtaṁdvārāni vā kāyādīni. Aṭṭhārasa khattiyā ca abhabbā hīnahīnattayādayo",
  "tika-abh01t5:90_10": "nava, bhabbā ca paṇītapaṇītattayādayo navāti kammānurūpeneva veditabbā. Evaṁ brāhmaṇādayo",
  "tika-abh01t5:90_11": "devā ca yojetabbā. Aṭṭhacattālīsa gottacaraṇāni tesaññeva khattiyādīnaṁ bhedā. ‘‘Kāmāvacaraṁ",
  "tika-abh01t5:90_12": "kusalaṁ cittaṁ uppannaṁ hoti…pe… cittādhipateyya’’nti (dha. sa. 269-270) evaṁ vutto",
  "tika-abh01t5:90_13": "cittassa cittādhipateyyabhāvo, cittacetasikasamudāye samayavavatthāpako cittasaddo",
  "tika-abh01t5:90_14": "pavattoti ‘‘sampayuttadhammānaṁ vasena vutto’’ti āha.",
  "tika-abh01t5:91": "Tebhūmakakusalavaṇṇanā niṭṭhitā.",
  "tika-abh01t5:92": "Lokuttarakusalavaṇṇanā",
  "tika-abh01t5:93_0": "277.Lokaṁtaratīti etena lokasamatikkamapaṭipattimāha. Uttaratīti etena lokassantagamanaṁ",
  "tika-abh01t5:93_1": "phale patiṭṭhānaṁ phalaṁ. Samatikkammātiādinā nibbānaṁ. Samatikkammāti hi nissaritvā.",
  "tika-abh01t5:93_2": "Abhibhuyyāti visaṁyuttaṁ hutvāti attho. Tividhopi cattho maggādīsu ekekasmiṁ yojetabbo,",
  "tika-abh01t5:93_3": "maggeyeva vā idha tassa adhippetattā. Ekacittakkhaṇikanti ekamaggassa dve vāre anuppattiṁ",
  "tika-abh01t5:93_4": "sandhāyāha. Aññamaññaṁ dhammānaṁ anativattanādisādhikāya paññāya vaḍḍheti. ‘‘Niyyātīti",
  "tika-abh01t5:93_5": "niyyānīya’’nti vattabbe ī-kārassa rassattaṁ ya-kārassa ca ka-kāraṁ katvā ‘‘niyyānika’’nti",
  "tika-abh01t5:93_6": "vuttaṁ. Niyyāti etenāti niyyānaṁ, niyyānameva niyyānikaṁ venayiko viya. Ettha ‘‘neyyānika’’nti",
  "tika-abh01t5:93_7": "vattabbe i-kārassa e-kārattaṁ akatvā vuttaṁ.",
  "tika-abh01t5:94_0": "Phalanti cittacetasikarāsi vuccati, taṁ aññamaññaṁ sampayuttānaṁ dhammānaṁ attano",
  "tika-abh01t5:94_1": "avayavabhūtānaṁ nissayo hoti. Phalañāṇaṁ vā phalaṁ, sammādiṭṭhiādayo aṅgāni vā. Lokuttarabhāveti",
  "tika-abh01t5:94_2": "lokaṁ uttiṇṇabhāve. Tena phalanibbānāni saṅgaṇhāti. Tesu yaṁ bhavati phalaṁ, taṁ",
  "tika-abh01t5:94_3": "‘‘bhūmī’’ti vuccati. Yathā vā kammanibbattā kāmabhavādayo taṁsamaṅgino nissayabhāvena",
  "tika-abh01t5:94_4": "‘‘bhūmī’’ti vuccanti, evaṁ maggena nibbattaṁ phalaṁ ariyasāvakassa kālena kālaṁ samāpajjitabbatāya",
  "tika-abh01t5:94_5": "nissayabhāvato ‘‘bhūmī’’ti vuccati, tatoyeva ariyā cirataraṁ tiṭṭhanti. Samucchedavivekavasenāti",
  "tika-abh01t5:94_6": "ettha apāyagamanīyānaṁ accantasamucchedo itaresañca vijjutobhāsena viya tamassa samucchedo",
  "tika-abh01t5:94_7": "daṭṭhabbo. Lokiyajjhānampi puthujjanassa ariyassa ca akatādhikārassa na vinā paṭipadāya",
  "tika-abh01t5:94_8": "ijjhati, katādhikārassa pana ariyassa maggeneva samijjhanato vipākānaṁ viya kusalena",
  "tika-abh01t5:94_9": "tathā samiddhassa ariyamaggena sadisatāya abhāvato atabbipākattā ca na maggapaṭipadā",
  "tika-abh01t5:94_10": "tassa jhānassa paṭipadāti sakkā vattunti tattha tathā garuṁ katvā paṭipadāhi eva",
  "tika-abh01t5:94_11": "desanā na katā, yathāvuttajjhānasaṅgahatthaṁ suddhikadesanāpi katā.",
  "tika-abh01t5:95_0": "Idha pana kassaci vinā paṭipadāya asiddhito garuṁ katvā dassetuṁ ‘‘dukkhapaṭipada’’ntiādi",
  "tika-abh01t5:95_1": "vuttaṁ. Yo koci vāroti sakiṁ dvikkhattuṁ tikkhattuṁ catukkhattuṁ anekakkhattunti",
  "tika-abh01t5:95_2": "evamādīsu vikkhambhanavāresu yo koci. Sakiṁ dvikkhattuñca vikkhambhanavārā sukhā",
  "tika-abh01t5:95_3": "paṭipadā eva, na ca tato uddhaṁ sukhā paṭipadā hotīti tikkhattuṁ vikkhambhanavāraṁ",
  "tika-abh01t5:95_4": "dukkhā paṭipadāti rocesuṁ aṭṭhakathācariyā. Tasmiṁ tathārocite tato paresu catukkhattuṁ",
  "tika-abh01t5:95_5": "vikkhambhanavārādīsu vattabbameva natthīti. Rūpārūpānaṁ lakkhaṇādīhi paricchinditvā",
  "tika-abh01t5:95_6": "gahaṇaṁ rūpārūpapariggaho, nāmarūpamattametaṁ, na añño koci sattādikoti vavatthāpanaṁ",
  "tika-abh01t5:95_7": "nāmarūpavavatthāpanaṁ. Pariggahitarūpārūpassa maggapātubhāvadandhatā ca nāmarūpavavatthāpanādīnaṁ",
  "tika-abh01t5:95_8": "kicchasiddhito siyāti na rūpārūpapariggahakicchatāya eva dukkhapaṭipadatā vattabbāti",
  "tika-abh01t5:95_9": "ce? Taṁ na, nāmarūpavavatthāpanādīnaṁ paccanīkakilesamandatāya sukhasiddhiyampi tathāsiddhavipassanāsahagatānaṁ",
  "tika-abh01t5:95_10": "indriyānaṁ mandatāya maggapātubhāvadandhabhāvato.",
  "tika-abh01t5:96_0": "Rūpārūpaṁ pariggahetvāti akicchenapi pariggahetvā. Kicchena pariggahite vattabbameva",
  "tika-abh01t5:96_1": "natthi. Evaṁ sesesupi. Imaṁ vāraṁ rocesunti kalāpasammasanāvasāne udayabbayānupassanāya",
  "tika-abh01t5:96_2": "vattamānāya uppannassa vipassanupakkilesassa tikkhattuṁ vikkhambhanena kicchatāvāraṁ",
  "tika-abh01t5:96_3": "dukkhā paṭipadāti rocesuṁ etadantattā paṭipadāya. Etassa akicchattepi purimānaṁ kicchatte",
  "tika-abh01t5:96_4": "dukkhapaṭipadatā vuttanayāvāti na paṭisiddhāti daṭṭhabbaṁ. Yathāvuttaṁ vā sabbaṁ",
  "tika-abh01t5:96_5": "rūpārūpapariggahādikicchataṁ tikkhattuṁ vikkhambhanavāratāvasena ‘‘imaṁ vāra’’nti",
  "tika-abh01t5:96_6": "āha. Yassa pana sabbattha akicchatā, tassa sukhā paṭipadā veditabbā.",
  "tika-abh01t5:97_0": "Musāvādādīnaṁ visaṁvādanādikiccatāya lūkhānaṁ apariggāhakānaṁ paṭipakkhabhāvato pariggāhakasabhāvā",
  "tika-abh01t5:97_1": "sammāvācā. Sā siniddhabhāvato sampayuttadhamme pariggaṇhāti sammāvācāpaccayasubhāsitasotārañca",
  "tika-abh01t5:97_2": "janaṁ. Kāyikakiriyākiccaṁ kattabbaṁ samuṭṭhāpeti, sayañca samuṭṭhahanaṁ ghaṭanaṁ",
  "tika-abh01t5:97_3": "hotīti sammākammantasaṅkhātā viratipi samuṭṭhānasabhāvāti vuttā. Sampayuttadhammānaṁ",
  "tika-abh01t5:97_4": "vā ukkhipanaṁ samuṭṭhahanaṁ kāyikakiriyāya bhārukkhipanaṁ viya, jīvamānassa sattassa,",
  "tika-abh01t5:97_5": "sampayuttadhammānaṁ vā suddhi vodānaṁ ājīvasseva vā jīvitindriyavuttiyā.",
  "tika-abh01t5:98": "283.Maggasannissitanti paramatthamaggasabhāvattā maggāvayavabhāvena samudāyasannissitanti attho.",
  "tika-abh01t5:99_0": "285.Patiṭṭhānaṁ kilesavasena, āyūhanaṁ abhisaṅkhāravasena. Taṇhāvasena vā patiṭṭhānaṁ,",
  "tika-abh01t5:99_1": "diṭṭhivasena āyūhanaṁ. Bodhīti yā ayaṁ dhammasāmaggī vuccatīti yojetabbā. Senaṅgarathaṅgādayo",
  "tika-abh01t5:99_2": "viyāti etena puggalapaññattiyā avijjamānapaññattibhāvaṁ dasseti. Aṅga-saddo kāraṇatthopi",
  "tika-abh01t5:99_3": "hotīti catusaccabodhāya saṁvattantīti bojjhaṅgā. Bujjhantīti bodhiyo, bodhiyo eva",
  "tika-abh01t5:99_4": "aṅgāti ‘‘anubujjhantīti bojjhaṅgā’’ti vuttaṁ. Vipassanādīnaṁ kāraṇānaṁ bujjhitabbānañca",
  "tika-abh01t5:99_5": "saccānaṁ anurūpaṁ paccakkhabhāvena paṭimukhaṁ aviparītatāya sammā ca bujjhantīti",
  "tika-abh01t5:99_6": "evamatthavisesadīpakehi upasaggehi ‘‘anubujjhantī’’tiādi vuttaṁ. Bodhi-saddo hi sabbavisesayuttaṁ",
  "tika-abh01t5:99_7": "bujjhanaṁ sāmaññena saṅgaṇhātīti.",
  "tika-abh01t5:100": "299.Tiṇṇanti rāgādīnaṁ. Karoti nāma kiṁ duccaritāni anuvattamānāni.",
  "tika-abh01t5:101_0": "301. Pāṇātipātādinipphāditapaccayānaṁ niccasevanaṁ dhuvapaṭisevanaṁ. Sakiccakoti",
  "tika-abh01t5:101_1": "visuṁ attano kiccavā. Na hotīti atthantarabhāvaṁ paṭikkhipati. Paccayapaṭisevanasāmantajappanairiyāpathappavattanāni",
  "tika-abh01t5:101_2": "pāpicchatānibbattāni tīṇi kuhanavatthūnīti.",
  "tika-abh01t5:102_0": "343. Vuṭṭhānagāminīvipassanā saṅkhārupekkhā sānulomā, sā suññato passantī ‘‘suññatā’’ti",
  "tika-abh01t5:102_1": "vuccati, dukkhato passantī taṇhāpaṇidhisosanato ‘‘appaṇihita’’nti. Sā āgamanīyaṭṭhāne",
  "tika-abh01t5:102_2": "maggādhigamatthaṁ āgamanapaṭipadāṭhāne ṭhatvā suññatāppaṇihitanti nāmaṁ deti. Āgamanato",
  "tika-abh01t5:102_3": "nāme laddhe saguṇato ārammaṇato ca nāmaṁ siddhameva hoti, na pana saguṇārammaṇehi",
  "tika-abh01t5:102_4": "nāmalābhe sabbattha āgamanato nāmaṁ siddhaṁ hotīti paripuṇṇanāmasiddhihetuttā saguṇārammaṇehi",
  "tika-abh01t5:102_5": "sabbesampi nāmattayayogo, na āgamanatoti vavatthānakarattā ca nippariyāyadesanāya",
  "tika-abh01t5:102_6": "āgamanatova idha nāmaṁ labhati, na itarehīti vuttaṁ.",
  "tika-abh01t5:103_0": "350.Animittavipassananti aniccānupassanaṁ. Nimittadhammesūti samūhādighanavasena",
  "tika-abh01t5:103_1": "ca sakiccaparicchedatāya ca sapariggahesu khandhesu. Animittavimokkhoti aniccānupassanamāha.",
  "tika-abh01t5:103_2": "Evaṁsampadamidanti kathamidha upamāsaṁsandanaṁ hoti. Na hi chandacittānaṁ maggasaṅkhātaadhipatibhāvābhāvo",
  "tika-abh01t5:103_3": "viya saddhindriyādhikassa animittavimokkhassa animittabhāvābhāvo atthi, na ca amaggādhipatīnaṁ",
  "tika-abh01t5:103_4": "maggādhipatināmadānābhāvo viya animittassa animittanāmadānābhāvoti sakkā vattuṁ animittavimokkhassa",
  "tika-abh01t5:103_5": "ananimittatāya abhāvato . Maggo adhipati etesanti ca maggādhipatinoti yutto tattha",
  "tika-abh01t5:103_6": "chandacittehi taṁsampayuttānaṁ maggādhipatibhāvābhāvo. Idha pana maggo animittaṁ",
  "tika-abh01t5:103_7": "etassāti maggānimittoti ayamattho na sambhavatīti na tena amaggena maggassa animittabhāvo",
  "tika-abh01t5:103_8": "na yujjati, kiṁ vā ettha sāmaññaṁ adhippetanti. Amaggaṅgamagganāmābhāvo. Yathā satipi",
  "tika-abh01t5:103_9": "adhipatibhāve chandacittānaṁ na maggādhipatīti magganāmaṁ, na ca tehi maggassa tesaṁ",
  "tika-abh01t5:103_10": "amaggaṅgattā, tathā satipi saddhāya āgamanabhāvena tassā animittanti magganāmaṁ,",
  "tika-abh01t5:103_11": "na ca tāya maggassa tassā amaggaṅgattā. Evaṁ animittavipassanāyapi animittabhāvo",
  "tika-abh01t5:103_12": "nippariyāyena natthīti dīpito hoti.",
  "tika-abh01t5:104_0": "Nanu ca idha jhānaṁ suññatādināmena vuttaṁ, na maggoti ce? Na, maggasampayogato jhānassa",
  "tika-abh01t5:104_1": "suññatādināmakattā. Suttantapariyāyena saguṇārammaṇehi idha abhidhammepi nāmaṁ labhatīti",
  "tika-abh01t5:104_2": "āhaṁsu. Tasmā paṭikkhittā ‘‘na pana labhantī’’ti. Kiṁ kāraṇā? Abhidhamme sarasaṁ",
  "tika-abh01t5:104_3": "anāmasitvā paccanīkatova nāmalābhāti adhippāyo. Yo hi saguṇārammaṇehi nāmalābho,",
  "tika-abh01t5:104_4": "so sarasappadhāno hoti. Saraseneva ca nāmalābhe sabbamaggānaṁ suññatādibhāvoti vavatthānaṁ",
  "tika-abh01t5:104_5": "na siyā. Tasmā abhidhamme satipi dvīhi nāmalābhe paccanīkato nāmavavatthānakaraṁ",
  "tika-abh01t5:104_6": "gahitanti saguṇārammaṇehi suññatāppaṇihitamaggā nāmaṁ na labhantīti āha. Atha vā",
  "tika-abh01t5:104_7": "na pana labhantīti aññanirapekkhehi saguṇārammaṇehi na labhanti. Kiṁ kāraṇā? Abhidhamme",
  "tika-abh01t5:104_8": "sarasapaccanīkehi sahitehi nāmalābhāti attho. Paccanīkañhi vavatthānakaraṁ anapekkhitvā",
  "tika-abh01t5:104_9": "kevalassa sarasassa nāmahetubhāvo abhidhamme natthi avavatthānāpattito. Tasmā attābhinivesapaṇidhipaṭipakkhavipassanānulomā",
  "tika-abh01t5:104_10": "maggā satipi sarasantare paccanīkasahitena sarasena nāmaṁ labhanti. Animittamaggassa",
  "tika-abh01t5:104_11": "pana vipassanā nimittapaṭipakkhā na hoti sayaṁ nimittaggahaṇato nimittaggahaṇānivāraṇāti",
  "tika-abh01t5:104_12": "tadanulomamaggopi na nimittassa paṭipakkho. Yadi siyā, nimittagatavipassanāyapi paṭipakkho",
  "tika-abh01t5:104_13": "siyāti. Tasmā vijjamānopi saraso vavatthānakarapaccanīkābhāvā abhidhamme animittanti",
  "tika-abh01t5:104_14": "nāmadāyako na gahito. Aniccānupassanānulomo pana maggo suddhikapaṭipadānayeyeva saṅgahitoti",
  "tika-abh01t5:104_15": "daṭṭhabbo. Tasmā eva ca so nayo vuttoti. Evanti yaṁ vakkhati ‘‘aniccato vuṭṭhahantassa",
  "tika-abh01t5:104_16": "maggo animitto hotī’’ti (dha. sa. aṭṭha. 350), evaṁ āharitvā aṭṭhakathācariyehi so",
  "tika-abh01t5:104_17": "animittamaggo dīpitoti attho.",
  "tika-abh01t5:105_0": "Vuṭṭhāna…pe… kimārammaṇāti aniccādito vuṭṭhahantassa vuṭṭhānagāminiyā lakkhaṇārammaṇatte",
  "tika-abh01t5:105_1": "sati saṅkhārehi vuṭṭhānaṁ na siyā, saṅkhārārammaṇatte ca lakkhaṇapaṭivedhoti maññamāno",
  "tika-abh01t5:105_2": "pucchati. ‘‘Anicca’’ntiādinā saṅkhāresu pavattamānena ñāṇena lakkhaṇānipi paṭividdhāni",
  "tika-abh01t5:105_3": "honti tadākārasaṅkhāragahaṇatoti āha ‘‘lakkhaṇārammaṇā’’ti. Saṅkhārārammaṇā eva yathāvuttādhippāyena",
  "tika-abh01t5:105_4": "‘‘lakkhaṇārammaṇā’’ti vuttāti dassento ‘‘lakkhaṇaṁ nāmā’’tiādimāha. Aniccatā dukkhatā",
  "tika-abh01t5:105_5": "anattatāti hi visuṁ gayhamānaṁ lakkhaṇaṁ paññattigatikaṁ paramatthato avijjamānaṁ,",
  "tika-abh01t5:105_6": "avijjamānattā eva parittādivasena navattabbadhammabhūtaṁ. Tasmā visuṁ gahetabbassa",
  "tika-abh01t5:105_7": "lakkhaṇassa paramatthato abhāvā ‘‘aniccaṁ dukkhamanattā’’ti saṅkhāre sabhāvato sallakkhentova",
  "tika-abh01t5:105_8": "lakkhaṇāni sallakkheti nāmāti āha ‘‘yo pana aniccaṁ dukkhamanattāti tīṇi lakkhaṇāni",
  "tika-abh01t5:105_9": "sallakkhetī’’ti. Yasmā ca aniccantiādinā saṅkhārāva dissamānā, tasmā te kaṇṭhe baddhakuṇapaṁ",
  "tika-abh01t5:105_10": "viya paṭinissajjanīyā honti.",
  "tika-abh01t5:106": "Lokuttarakusalaṁ",
  "tika-abh01t5:107": "Pakiṇṇakakathāvaṇṇanā",
  "tika-abh01t5:108_0": "Tatrāti lokuttarajjhāne. Ajjhattañcāti upaḍḍhagāthāya abhinivisitabbaṁ vuṭṭhātabbaṁ",
  "tika-abh01t5:108_1": "vipassanābhūmiṁ pañcadhā uddisati. Sattaaṭṭhādīni aṅgāni sattaṭṭhaṅgānīti ādisaddassa",
  "tika-abh01t5:108_2": "lopo daṭṭhabbo. Nimittanti yato vuṭṭhānaṁ, tāni nimittapavattāni nimittavacaneneva",
  "tika-abh01t5:108_3": "uddisati. Saṅkhārupekkhāñāṇameva ariyamaggassa bojjhaṅgādivisesaṁ niyameti. Kasmā?",
  "tika-abh01t5:108_4": "Tato tato dutiyādipādakajjhānato uppannassa sasaṅkhārupekkhāñāṇassa pādakajjhānātikkantānaṁ",
  "tika-abh01t5:108_5": "aṅgānaṁ asamāpajjitukāmatāvirāgabhāvanābhāvato itarassa ca atabbhāvato. Tesampi vādesu…pe…",
  "tika-abh01t5:108_6": "vipassanāva niyametīti veditabbā. Kasmā? Vipassanāniyameneva hi paṭhamattheravādepi",
  "tika-abh01t5:108_7": "apādakapaṭhamajjhānapādakamaggā paṭhamajjhānikāva honti, itare ca pādakajjhānavipassanāniyamehi",
  "tika-abh01t5:108_8": "taṁtaṁjhānikā. Evaṁ sesavādesupi vipassanāniyamo yathāsambhavaṁ yojetabbo.",
  "tika-abh01t5:109_0": "Pakiṇṇakasaṅkhāreti pādakajjhānato aññasaṅkhāre. Tena pādakajjhānasaṅkhāresu sammasitesu",
  "tika-abh01t5:109_1": "vattabbameva natthīti dasseti. Tatrāpīti dutiyattheravādepi. Taṁtaṁjhānikatā taṁtaṁsammasitasaṅkhāravipassanāniyamehi",
  "tika-abh01t5:109_2": "hoti. Tatrāpi hi vipassanā taṁtaṁvirāgāvirāgabhāvanābhāvena somanassasahagatā upekkhāsahagatā",
  "tika-abh01t5:109_3": "ca hutvā jhānaṅgādiniyamaṁ maggassa karotīti evaṁ vipassanāniyamo vuttanayeneva veditabbo.",
  "tika-abh01t5:110_0": "Tanti taṁtaṁjhānasadisabhavanaṁ. Svāyamattho pādakajjhānasammasitajjhānupanissayehi",
  "tika-abh01t5:110_1": "vinā ajjhāsayamattena asijjhanā upanissayena vinā saṅkappamattena sakadāgāmiphalādīnaṁ",
  "tika-abh01t5:110_2": "asijjhanadīpakena nandakovādena (ma. ni. 3.398 ādayo) dīpetabbo. Tattha hi sotāpannāyapi",
  "tika-abh01t5:110_3": "paripuṇṇasaṅkappabhāvaṁ vadantena bhagavatā yassa yassa upanissayo atthi, tassa tasseva",
  "tika-abh01t5:110_4": "ajjhāsayo niyāmako, nāññassāti tena tena paripuṇṇasaṅkappatā hoti, na tato paraṁ",
  "tika-abh01t5:110_5": "saṅkappasabbhāvepi asijjhanatoti ayamattho dīpito hoti. Evamidhāpi yassa yassa dutiyādijhānikassa",
  "tika-abh01t5:110_6": "maggassa yathāvutto upanissayo atthi, tassa tasseva ajjhāsayo niyāmako, nāññassa",
  "tika-abh01t5:110_7": "satipi tasmiṁ asijjhanato. Imasmiṁ pana vāde pādakasammasitajjhānupanissayasabbhāve",
  "tika-abh01t5:110_8": "ajjhāsayo ekantena hoti, taṁtaṁphalūpanissayasabbhāve taṁtaṁsaṅkappo viyāti tadabhāvābhāvato",
  "tika-abh01t5:110_9": "ajjhāsayo niyametīti vuttaṁ.",
  "tika-abh01t5:111_0": "Yasmiṁ pana pādakajjhānaṁ natthīti catutthajjhānikavajjānaṁ pādakāni lokiyajjhānāni",
  "tika-abh01t5:111_1": "sandhāya vuttaṁ. Appanāppatti ca oḷārikaṅgātikkamanupanissayābhāve pañcahi aṅgehi",
  "tika-abh01t5:111_2": "vinā na hotīti ‘‘somanassasahagatamaggo hotī’’ti āha. Upekkhāsahagatamaggoti etena",
  "tika-abh01t5:111_3": "catutthajjhānikatāpi samānā anusayasamugghāṭanasamatthassa na saṅkhārāvasesatāti",
  "tika-abh01t5:111_4": "dasseti. Te ca vādā na virujjhanti ajjhāsayavasena pañcamajjhānikatāya paṭhamādijjhānikatāya",
  "tika-abh01t5:111_5": "ca sambhavatoti adhippāyo. Ajjhāsayo ca sātthako hoti, aññathā pādakasammasitajjhāneheva",
  "tika-abh01t5:111_6": "niyamassa siddhattā ajjhāsayo niyāmako vuccamāno niratthako siyāti. Idha pana aṭṭhasāliniyā",
  "tika-abh01t5:111_7": "niyāmane ekantikaṁ vipassanāsaṅkhātaṁ atthameva uddharitvā ‘‘tesampi vādesu ayaṁ…pe…",
  "tika-abh01t5:111_8": "vipassanāva niyametī’’ti vadantena tayopete vāde vipassanāva niyametīti dassitaṁ.",
  "tika-abh01t5:111_9": "Taṁtaṁvādānañhi vipassanāsahitānameva siddhi, nāññathāti dassitanti.",
  "tika-abh01t5:112_0": "Pavedhatīti gotrabhussa paccayo bhavituṁ na sakkotīti attho. Yadi pañcamacittakkhaṇe",
  "tika-abh01t5:112_1": "javanaṁ patitaṁ nāma hoti, kathaṁ tadā gotrabhu tadanantarañca maggo javanassa patitakkhaṇe",
  "tika-abh01t5:112_2": "uppajjatīti? Apubbassa javanantarassa patitatābhāvato. Tadeva hi javanaṁ anekakkhattuṁ",
  "tika-abh01t5:112_3": "pavattamānaṁ patitaṁ siyāti, gotrabhu pana ārammaṇantare uppannaṁ apubbaṁ javanaṁ,",
  "tika-abh01t5:112_4": "tathā maggo bhūmantarato cāti. Nanu ca sattamajavanacetanāya balavatāya upapajjavedanīyabhāvo",
  "tika-abh01t5:112_5": "hoti ānantariyatāpīti, tatthāyaṁ adhippāyo siyā ‘‘paṭisandhiyā anantarapaccayabhāvino",
  "tika-abh01t5:112_6": "vipākasantānassa anantarapaccayabhāvena antimajavanacetanāya susaṅkhatattā sā sattamajavanacetanā",
  "tika-abh01t5:112_7": "upapajjavedanīyā ānantarikā ca hoti, na apatitajavanacetanā viya balavatāyā’’ti.",
  "tika-abh01t5:113_0": "Puna anulomaṁ taṁ anubandheyyāti gotrabhussa hi saṅkhārārammaṇatte sati tadapi anulomamevāti",
  "tika-abh01t5:113_1": "purimaanulomaṁ viya taṁ tadapi aññaṁ anulomaṁ anubandheyya, na maggoti maggavuṭṭhānameva",
  "tika-abh01t5:113_2": "ca na bhaveyya attano sadisālambanassa āvajjanaṭṭhāniyassa paccayassa alābhā. Appahīnabhāvena",
  "tika-abh01t5:113_3": "pañcasu upādānakkhandhesu anusayitā kilesā sā bhūmi etehi laddhāti katvā bhūmiladdhā.",
  "tika-abh01t5:113_4": "Vaṭṭaṁ sinonti bandhantīti katvā vaṭṭasetū ca, tesaṁ samugghātakaraṇantipi etadevassa",
  "tika-abh01t5:113_5": "lobhakkhandhādipadālanaṁ vuccati. Tanti pavattaṁ. Ekaṁ bhavanti anāgāmino anekakkhattuñca",
  "tika-abh01t5:113_6": "tattheva upapajjantassa heṭṭhā anāgamanavasena eko bhavoti gahetvā vuttaṁ.",
  "tika-abh01t5:114_0": "Imassa panatthassāti yathāvuttassa upādinnakapavattato vuṭṭhānassa. Apāyesu sattamabhavato",
  "tika-abh01t5:114_1": "uddhaṁ sugatiyañca vipākadāyakassa abhisaṅkhāraviññāṇassa paccayaghāto sotāpattimaggañāṇena",
  "tika-abh01t5:114_2": "abhisaṅkhāraviññāṇassa nirodho daṭṭhabbo. Dvīsu bhavesūti anāgāmimagge abhāvite sakadāgāmissa",
  "tika-abh01t5:114_3": "kāmadhātuyaṁ ye dve bhavā uppajjeyyuṁ, tesūti attho. Calatīti etena calanasabhāvameva",
  "tika-abh01t5:114_4": "dasseti, na acalanābhāvaṁ, tasmā acalanaṁ dassetvā puna calanaṁ dassetuṁ ‘‘tathāgatassa",
  "tika-abh01t5:114_5": "hī’’tiādimāha. Yepi vā katthaci cattāropi magge samānapaṭipade disvā sabhāvato acalanameva",
  "tika-abh01t5:114_6": "gaṇheyyuṁ, tesaṁ taṁgahaṇanivāraṇatthaṁ ‘‘calatī’’ti vuttaṁ, na calanāvadhāraṇatthanti",
  "tika-abh01t5:114_7": "yuttaṁ ubhayadassanaṁ. Atha vā yadipi kesañci cattāropi maggā samānapaṭipadā, tathāpi",
  "tika-abh01t5:114_8": "kilesindriyehi sijjhamānā paṭipadā tesaṁ vasena calanapakatikā evāti ‘‘calati’’cceva",
  "tika-abh01t5:114_9": "vuttaṁ, na ‘‘na calatī’’ti.",
  "tika-abh01t5:115": "Lokuttarakusalapakiṇṇakakathāvaṇṇanā niṭṭhitā.",
  "tika-abh01t5:116": "Paṭhamamaggavīsatimahānayavaṇṇanā",
  "tika-abh01t5:117": "357. Yassa pubbabhāge ‘‘maggaṁ bhāvemī’’ti ajjhāsayo pavatto, so maggaṁ bhāveti. Evaṁ sabbattha ajjhāsayavisesena taṁtaṁbhāvanāviseso daṭṭhabbo.",
  "tika-abh01t5:118_0": "358.Chandādhipateyyantiādīsu ekacittakkhaṇe vattamānesu dhammesu kathaṁ chandassa",
  "tika-abh01t5:118_1": "taṁsahajātassa adhipatibhāvo vīriyādīnañcāti? Upanissayavasena. Yassa hi sace chandavato",
  "tika-abh01t5:118_2": "kusalaṁ nipphajjati, ‘‘ahaṁ nipphādessāmī’’ti pavattamānassa kusalaṁ nipphannaṁ,",
  "tika-abh01t5:118_3": "tassa taṁsahajāto chando tena purimupanissayena visiṭṭho sahajātadhamme attano vase",
  "tika-abh01t5:118_4": "vatteti. Tasmiñca pavattamāne te pavattanti, nivattamāne nivattanti, tadanurūpabalā",
  "tika-abh01t5:118_5": "ca honti rājapurisā viyāti. Evaṁ vīriyādīsu. Sesadhammānaṁ pana katthaci vuttappakārappavattisabbhāvepi",
  "tika-abh01t5:118_6": "ataṁsabhāvattā adhipatibhāvo natthīti daṭṭhabbo.",
  "tika-abh01t5:119": "Dutiyamaggavaṇṇanā",
  "tika-abh01t5:120": "361. Ā-kārassa rassattaṁ katvā aññindriyaṁ vuttaṁ, ā-kāro ca dhammamariyādattho.",
  "tika-abh01t5:121": "Tatiyacatutthamaggavaṇṇanā",
  "tika-abh01t5:122_0": "362.Maggaṅgāni na pūrenti akiccakattā sammādiṭṭhiyāti adhippāyo. Mārento gacchatīti",
  "tika-abh01t5:122_1": "hi maggo, na cetāya māretabbaṁ atthīti. Mānassa diṭṭhisadisā pavatti ahamasmīti pavattamānassa",
  "tika-abh01t5:122_2": "diṭṭhiṭṭhāne ṭhānaṁ. Ālokasseva pavattikālo viyāti cirappavattiṁ sandhāyāha. Ekadesasāmaññena",
  "tika-abh01t5:122_3": "hi yathādhippetena upamā hotīti. Khāre vāti kaṭṭhādīnaṁ khāracchārikāyaṁ. Sammadditvāti",
  "tika-abh01t5:122_4": "kiledetvā. Chandoti taṇhā. Anusayoti taṇhā mānānusayo ca. Etasmiñca sutte asamūhatassa",
  "tika-abh01t5:122_5": "gandhassa samugghāṭanaṁ viya asamūhatamānādisamugghātaṁ dassentena aññamaññe kilese",
  "tika-abh01t5:122_6": "pajahatīti dassitanti ānītaṁ, na yathāvuttanayena upamāya vuttattāti daṭṭhabbaṁ.",
  "tika-abh01t5:122_7": "Nirantaraṁ pavattamāne citte tassa saṁkilesavodānakarā sāvajjānavajjā cetasikā uppajjamānā",
  "tika-abh01t5:122_8": "tassaṅgabhūtā avayavā viya hontīti ‘‘cittaṅgavasenā’’ti vuttaṁ.",
  "tika-abh01t5:123": "Lokuttarakusalavaṇṇanā niṭṭhitā.",
  "tika-abh01t5:124": "Kusalakathāvaṇṇanā niṭṭhitā.",
  "tika-abh01t5:125": "Akusalapadaṁ",
  "tika-abh01t5:126": "Dhammuddesavāro",
  "tika-abh01t5:127": "Paṭhamacittakathāvaṇṇanā",
  "tika-abh01t5:128_0": "365. Kusale vuttanayaṁ anugantvā yathānurūpaṁ veditabbatāya ‘‘vuttanayenā’’ti āha.",
  "tika-abh01t5:128_1": "Gantabbābhāvatoti bujjhitabbābhāvato. Diṭṭhiyā gatamattanti diṭṭhiyā gatimattaṁ gahaṇamattaṁ.",
  "tika-abh01t5:128_2": "Āsannakāraṇattā ayonisomanasikārassa visuṁ gahaṇaṁ ekantakāraṇattā ca. Satisaṁvaroti",
  "tika-abh01t5:128_3": "idha sītādīhi phuṭṭhassa appamajjanaṁ khamanaṁ daṭṭhabbaṁ. Pahānasaṁvaroti vīriyasaṁvaro.",
  "tika-abh01t5:129_0": "Assādadassananti assādadiṭṭhi. Phalaṭṭhena paccupaṭṭhānena asammāpaṭipattipaccupaṭṭhānomoho,",
  "tika-abh01t5:129_1": "sammāpaṭipattipaṭipakkhabhāvaggahaṇākāro vā. Sabbassa lobhassa abhijjhābhāve satipi",
  "tika-abh01t5:129_2": "visesayuttāya abhijjhāya kammapathappattāya idhuppajjamānāya lakkhaṇādiṁ dassetuṁ",
  "tika-abh01t5:129_3": "‘‘sā parasampattīna’’ntiādimāha. Attano pariṇāmanassa purecārikā taṇhābhirati abhirati.",
  "tika-abh01t5:130_0": "Anupaparikkhā moho. Mohavasena hi diṭṭhivasena vā avatthusmiṁ sānunayo adhimokkho",
  "tika-abh01t5:130_1": "uppajjatīti. Asatiyacitteti ahirikādīhi ārakkharahitacitte. Satirahitattā satipaṭipakkhattā",
  "tika-abh01t5:130_2": "cāti etena satirahitā satipaṭipakkhā ca akusalā khandhā eva micchāsatīti dasseti.",
  "tika-abh01t5:130_3": "Te pana upanāhādippavattiyaṁ cirakatādisallakkhaṇe paṭusaññāsampayuttā daṭṭhabbā.",
  "tika-abh01t5:130_4": "Sadarathādibhāvo avisesena kilesasampayogato vutto lahutādiekantapaṭipakkhānaṁ thinamiddhādīnaṁ",
  "tika-abh01t5:130_5": "kesañci idha abhāvā. Avūpasamoti asannisinnasabbhāvamāha. Anavaṭṭhānarasanti calanakiccaṁ.",
  "tika-abh01t5:130_6": "Cetaso avūpasameti nipphādetabbe payojane bhummaṁ, avūpasamapaccayabhūtaṁ ārammaṇaṁ",
  "tika-abh01t5:130_7": "vā ‘‘avūpasamo’’ti vuttaṁ.",
  "tika-abh01t5:131": "Dhammuddesavārakathāvaṇṇanā niṭṭhitā.",
  "tika-abh01t5:132": "Niddesavārakathāvaṇṇanā",
  "tika-abh01t5:133": "377.Sahajātadhammesuakampanaṁ na kosajjesu akampanaṁ viya tappaṭipakkhabhāvato daṭṭhabbaṁ, taṁtaṁpāpakiriyāya ussahanavasena pana thiratā tattha akampanaṁ.",
  "tika-abh01t5:134": "381.Diṭṭhiyā virūpaṁ phanditanti tathā tathā sassatādivasena pavattā diṭṭhi eva vuccati. Tarantīti titthe viya pilavanti. Vipariyesatoti vatthussa viparītato.",
  "tika-abh01t5:135": "390. Sabhāvapaṭicchādanavasena pakatiattādiasantagahaṇassa aniccādīnaṁ niccādivisamagahaṇassa ca saññādivipariyesassa nissayattā ‘‘asantaṁ asamañca bujjhatī’’ti vuttaṁ.",
  "tika-abh01t5:136": "Dutiyacittavaṇṇanā",
  "tika-abh01t5:137": "399.Kiñcāpi…pe… parāmasantassa uppajjatīti purimacittena avisesaṁ dasseti. Anussāhanāvasīdanabhāvena saṁhatabhāvo thinaṁ.",
  "tika-abh01t5:138": "Tatiyacittavaṇṇanā",
  "tika-abh01t5:139_0": "400.Idha mānena saddhiṁ pañca apaṇṇakaṅgānīti avirajjhanakaṅgāni uppattiarahaṅgāni",
  "tika-abh01t5:139_1": "hontīti attho daṭṭhabbo. Mānassa aniyatattā na niyatayevāpanakāti . Paṭṭhāne hi ‘‘saṁyojanaṁ",
  "tika-abh01t5:139_2": "dhammaṁ paṭicca saṁyojano dhammo uppajjati hetupaccayā’’ti (paṭṭhā. 3.4.1) ettha",
  "tika-abh01t5:139_3": "‘‘catukkhattuṁ kāmarāgena tikkhattuṁ paṭighena ca māno vicikicchā bhavarāgo tayopete",
  "tika-abh01t5:139_4": "sakadāgāmino saṁyojanānaṁ saṁyojanehi dasavidhā yojanā’’ti dassitāya dasavidhāya",
  "tika-abh01t5:139_5": "yojanāya ‘‘kāmarāgasaṁyojanaṁ paṭicca mānasaṁyojanaṁ avijjāsaṁyojana’’nti vatvā ‘‘kāmarāgasaṁyojanaṁ",
  "tika-abh01t5:139_6": "paṭicca avijjāsaṁyojana’’nti ‘‘mānasaṁyojanaṁ paṭicca bhavarāgasaṁyojanaṁ avijjāsaṁyojana’’nti",
  "tika-abh01t5:139_7": "ca vatvā ‘‘bhavarāgasaṁyojanaṁ paṭicca avijjāsaṁyojana’’nti vuttāhi yojanāhi mānassa",
  "tika-abh01t5:139_8": "aniyatabhāvo pakāsito, tathā kilesadukepi. Idha ca vakkhati ‘‘dasavidhā saṁyojanānaṁ",
  "tika-abh01t5:139_9": "yojanā, tathā dasavidhā kilesāna’’nti ca. Unnamanavaseneva sampaggaharaso, na vīriyaṁ",
  "tika-abh01t5:139_10": "viya taṁtaṁkiccasādhane abbhussāhanavasena. Omānassapi attānaṁ avaṁkatvā gahaṇaṁ",
  "tika-abh01t5:139_11": "sampaggahoti daṭṭhabbo.",
  "tika-abh01t5:140": "Catutthacittavaṇṇanā",
  "tika-abh01t5:141": "402. Pariharaṇatthaṁ vikkhittā hutvā ussāhaṁ janentā ‘‘pariharaṇatthaṁ saussāhā’’ti vuttā, tesaṁ.",
  "tika-abh01t5:142": "Navamacittavaṇṇanā",
  "tika-abh01t5:143_0": "413. Visappanaaniṭṭharūpasamuṭṭhānavasena attano pavattiākāravasena ca visappanaraso.",
  "tika-abh01t5:143_1": "Doso upayogaphalesu aniṭṭhattā visasaṁsaṭṭhapūtimuttaṁ viya daṭṭhabbo. Anabhiratirasāti",
  "tika-abh01t5:143_2": "evaṁpakāresu paṭikkhepena rasavacanesu taṁtaṁpaṭipakkhakiccagahaṇaṁ daṭṭhabbaṁ. Kaṭukākāragati",
  "tika-abh01t5:143_3": "kaṭukañcukatā, attasampatti āvāsādi, parāyattatāya dāsabyaṁ viya daṭṭhabbaṁ. Yathā",
  "tika-abh01t5:143_4": "hi dāsabye sati dāso parāyatto hoti, evaṁ kukkucce sati taṁsamaṅgī. Na hi so attano",
  "tika-abh01t5:143_5": "dhammatāya pavattituṁ sakkoti kusaleti. Atha vā katākatākusalakusalānusocane āyattatāya",
  "tika-abh01t5:143_6": "tadubhayavasena kukkuccena taṁsamaṅgī hotīti dāsabyaṁ viya taṁ hoti.",
  "tika-abh01t5:144_0": "418.Viruddhākāroti viruddhassa puggalassa, cittassa vā ākāro viruddhabhāvo. Tena",
  "tika-abh01t5:144_1": "virujjhanaṁ virodhoti dasseti. Vacananti etaṁ nidassanamattaṁ daṭṭhabbaṁ. Sabbameva",
  "tika-abh01t5:144_2": "hi kiccaṁ etena kariyamānaṁ suropitaṁ sujanitaṁ na hotīti. Ropasaddavacanatthameva",
  "tika-abh01t5:144_3": "keci vaṇṇenti. Taṁ appamāṇanti kodhassa tathāpavattanasabhāvābhāvā aññena kenaci",
  "tika-abh01t5:144_4": "kāraṇena paripuṇṇatā siyāti sandhāya vuttaṁ.",
  "tika-abh01t5:145": "Ekādasamacittavaṇṇanā",
  "tika-abh01t5:146": "422.Vigatā cikicchāti cikicchituṁ dukkaratāya vuttaṁ, na sabbathā cikicchābhāvā vicikicchāyāti tadatthaṁ dasseti.",
  "tika-abh01t5:147": "424. Nicchayābhāvā asaṇṭhahanato cetaso pavattipaccayamattatāya ‘‘pavattiṭṭhitimatta’’nti vuttaṁ.",
  "tika-abh01t5:148": "425. Ekaṁ ākāraṁ gantuṁ asamatthatāya attano āmukhaṁ sappanato osakkati.",
  "tika-abh01t5:149": "Dvādasamacittavaṇṇanā",
  "tika-abh01t5:150_0": "429. Uddhaccaṁ attano gahitākāre eva ṭhatvā bhamatīti ekārammaṇasmiṁyeva vipphandanaṁ",
  "tika-abh01t5:150_1": "hoti. Vicikicchā pana yadipi rūpādīsu ekasmiññevārammaṇe uppajjati, tathāpi ‘‘evaṁ",
  "tika-abh01t5:150_2": "nu kho, idaṁ nu kho’’ti uppajjamānā ‘‘nanu kho, aññaṁ nu kho’’ti aññaṁ gahetabbākāraṁ",
  "tika-abh01t5:150_3": "apekkhatīti nānārammaṇe calanaṁ hoti.",
  "tika-abh01t5:151_0": "‘‘Evaṁsampadamidaṁ veditabba’’nti ettāvatā imasmiṁ cittadvaye vuttapakiṇṇakaṁ dassetvā",
  "tika-abh01t5:151_1": "dvādasasu dassetuṁ ‘‘sabbesupī’’tiādimāha. Kusalesupi ārammaṇādhipatiṁ anuddharitvā",
  "tika-abh01t5:151_2": "sahajātādhipatino eva uddhaṭattā idhāpi so eva uddharitabbo siyāti ‘‘sahajātādhipati",
  "tika-abh01t5:151_3": "labbhamānopi na uddhaṭo’’ti vuttaṁ nārammaṇādhipatino alabbhamānattā. Sopi hi aṭṭhasu",
  "tika-abh01t5:151_4": "lobhasahagatesu labbhatīti. Sesopīti vīmaṁsato aññopi sahajātādhipati natthi, yo",
  "tika-abh01t5:151_5": "uddharitabbo siyā. Ārammaṇādhipatimhi vattabbameva natthi. Kañci dhammanti chandādīsu",
  "tika-abh01t5:151_6": "ekampi sahajātaṁ. Kusalattike tāva paṭiccavārādīsu ‘‘na hetupaccayā adhipatipaccayā’’ti",
  "tika-abh01t5:151_7": "ekassapi pañhassa anuddhaṭattā paṭṭhāne paṭisiddhatā veditabbā. Aññathā hi ‘‘akusalaṁ",
  "tika-abh01t5:151_8": "dhammaṁ paṭicca akusalo dhammo uppajjati na hetupaccayā adhipatipaccayā’’ti (paṭṭhā.",
  "tika-abh01t5:151_9": "1.1.86) etassa vasena ‘‘eka’’nti vattabbaṁ siyā.",
  "tika-abh01t5:152_0": "Dassanena pahātabbābhāvatoti dassanena pahātabbassa abhāvato, dassanena pahātabbesu",
  "tika-abh01t5:152_1": "vā abhāvato. Etena paṭisandhianākaḍḍhanato dassanena pahātabbesu anāgamananti tattha",
  "tika-abh01t5:152_2": "anāgamanena paṭisandhianākaḍḍhanaṁ sādheti. Anākaḍḍhanato anāgamanaṁ pana sādhetuṁ",
  "tika-abh01t5:152_3": "‘‘tesu hī’’tiādimāha. Ettheva paṭisandhidānaṁ bhaveyya. Tathā ca sati dassanena pahātabbaṁ",
  "tika-abh01t5:152_4": "siyā apāyagamanīyassa dassanena pahātabbabhāvato. Na cetaṁ dassanena pahātabbaṁ siyā,",
  "tika-abh01t5:152_5": "tasmā dassanena pahātabbavibhaṅge nāgatanti adhippāyo.",
  "tika-abh01t5:153_0": "Kathaṁ panetaṁ ñāyati ‘‘paṭisandhianākaḍḍhanato dassanena pahātabbesu anāgamana’’nti?",
  "tika-abh01t5:153_1": "Dassanena pahātabbānaññeva nānākkhaṇikakammapaccayabhāvassa vuttattā. Duvidhā hi",
  "tika-abh01t5:153_2": "akusalā dassanena pahātabbā bhāvanāya pahātabbāti. Tattha bhāvanāya pahātabbacetanānaṁ",
  "tika-abh01t5:153_3": "nānākkhaṇikakammapaccayabhāvo na vutto, itarāsaññeva vutto. ‘‘Bhāvanāya pahātabbo",
  "tika-abh01t5:153_4": "dhammo neva dassanena na bhāvanāya pahātabbassa dhammassa kammapaccayena paccayo’’ti",
  "tika-abh01t5:153_5": "ettha hi sahajātameva vibhattaṁ, na nānākkhaṇikanti. Tathā paccanīyepi ‘‘bhāvanāya",
  "tika-abh01t5:153_6": "pahātabbo dhammo neva dassanena na bhāvanāya pahātabbassa dhammassa ārammaṇapaccayena",
  "tika-abh01t5:153_7": "paccayo…pe… sahajātapaccayena…pe… upanissayapaccayena…pe…. Pacchājātapaccayena paccayo’’ti",
  "tika-abh01t5:153_8": "ettakameva vuttaṁ, na vuttaṁ ‘‘kammapaccayena paccayo’’ti. Itarattha ca vuttaṁ. Uddhaccasahagatā",
  "tika-abh01t5:153_9": "ca cetanā bhāvanāya pahātabbesu eva āgatāti nānākkhaṇikakammapaccayo na siyāti. Yadi",
  "tika-abh01t5:153_10": "siyā, bhāvanāya pahātabbacetanāya ca nānākkhaṇikakammapaccayabhāvo vucceyya, na tu",
  "tika-abh01t5:153_11": "vutto. Tasmā uddhaccasahagatā nānākkhaṇikakammapaccayabhāve sati dassanena pahātabbesu",
  "tika-abh01t5:153_12": "vattabbā siyā, tadabhāvā na vuttāti. Paṭisandhianākaḍḍhanato tattha anāgatāti ayametthādhippāyo.",
  "tika-abh01t5:153_13": "Nānākkhaṇikakammapaccayāvacanena pana bhāvanāya pahātabbānaṁ pavattivipākatā paṭikkhittā.",
  "tika-abh01t5:153_14": "Pavattivipākassapi hi nānākkhaṇikakammapaccayatā na sakkā nivāretuṁ. Vuttañca ‘‘sukhāya",
  "tika-abh01t5:153_15": "vedanāya sampayutto dhammo dukkhāya vedanāya sampayuttassa dhammassa kammapaccayena",
  "tika-abh01t5:153_16": "paccayo, nānākkhaṇikā’’tiādi (paṭṭhā. 1.3.56-57). Yadi bhāvanāya pahātabbānaṁ vipākadānaṁ",
  "tika-abh01t5:153_17": "natthi, kathaṁ te vipākadhammadhammā hontīti? Abhiññācittādīnaṁ viya vipākārahasabhāvattā.",
  "tika-abh01t5:153_18": "Yaṁ pana vuttaṁ ‘‘yasmiṁ samaye akusalaṁ cittaṁ uppannaṁ hoti upekkhāsahagataṁ uddhaccasampayuttaṁ…pe…",
  "tika-abh01t5:153_19": "avikkhepo hoti, imesu dhammesu ñāṇaṁ dhammapaṭisambhidā, tesaṁ vipāke ñāṇaṁ atthapaṭisambhidā’’ti",
  "tika-abh01t5:153_20": "(vibha. 730-731) idampi tesaṁ vipākārahataññeva sandhāya vuttaṁ siyā. Idaṁ pana ṭhānaṁ",
  "tika-abh01t5:153_21": "suṭṭhu vicāretabbaṁ. Atthi hi ettha vacanokāso. Na hi vipāketi vacanaṁ vipākadhammavacanaṁ",
  "tika-abh01t5:153_22": "viya vipākārahataṁ vadatīti.",
  "tika-abh01t5:154": "Akusalapadavaṇṇanā niṭṭhitā.",
  "tika-abh01t5:155": "Abyākatapadaṁ",
  "tika-abh01t5:156": "Ahetukakusalavipākavaṇṇanā",
  "tika-abh01t5:157_0": "431.Tesuvipākābyākatantiādīnaṁ ‘‘bhājetvā dassetuṁ katame dhammā abyākatātiādi āraddha’’nti",
  "tika-abh01t5:157_1": "etena sambandho. Tassāpīti etassa ‘‘uppattiṁ dīpetuṁ kāmā…pe… ādi vutta’’nti etena",
  "tika-abh01t5:157_2": "sambandho. Upacitattāti yathā aññassa vipākaṁ paṭibāhitvā attano vipākābhimukhaṁ",
  "tika-abh01t5:157_3": "hoti tathā vaḍḍhitattā. Rūpādīnaṁ paccayānaṁ aññaviññāṇasādhāraṇattā asādhāraṇena",
  "tika-abh01t5:157_4": "vatthunā cakkhuviññāṇaṁ sotaviññāṇanti nāmaṁ uddhaṭaṁ. Cakkhādīnaṁ tikkhamandabhāve",
  "tika-abh01t5:157_5": "viññāṇānaṁ tikkhamandabhāvā visesapaccayattā ca.",
  "tika-abh01t5:158_0": "Cakkhusannissitañca taṁ rūpavijānanañcāti cakkhusannissitarūpavijānanaṁ. Evaṁlakkhaṇaṁ",
  "tika-abh01t5:158_1": "cakkhuviññāṇaṁ. Tattha cakkhusannissitavacanena rūpārammaṇaṁ aññaviññāṇaṁ paṭikkhipati.",
  "tika-abh01t5:158_2": "Rūpavijānanavacanena cakkhunissaye phassādayo nivatteti. Cakkhurūpavacanehi ca nissayato",
  "tika-abh01t5:158_3": "ārammaṇato ca vijānanaṁ vibhāveti. Rūpamattassa ārammaṇassa gahaṇaṁ kiccametassāti",
  "tika-abh01t5:158_4": "rūpamattārammaṇarasaṁ. Jhānaṅgavasenāti idaṁ dvipañcaviññāṇavajjesu vijjamānānaṁ",
  "tika-abh01t5:158_5": "upekkhāsukhadukkhekaggatānaṁ jhānaṅgikattā idhāpi taṁsadisānaṁ tadupacāraṁ katvā",
  "tika-abh01t5:158_6": "vuttaṁ. Na hi jhānapaccayattābhāve jhānaṅgatā atthi. Vuttañhi ‘‘jhānaṅgāni jhānasampayutta…pe…",
  "tika-abh01t5:158_7": "rūpānaṁ jhānapaccayena paccayo’’ti (paṭṭhā. 1.3.112). Etesañca jhānapaccayabhāvo",
  "tika-abh01t5:158_8": "paṭikkhitto. Yathāha ‘‘abyākataṁ dhammaṁ paṭicca abyākato dhammo uppajjati na jhānapaccayā.",
  "tika-abh01t5:158_9": "Pañcaviññāṇasahagataṁ ekaṁ khandhaṁ paṭicca tayo khandhā’’tiādi (paṭṭhā. 1.1.98).",
  "tika-abh01t5:158_10": "Jhānapaccayattābhāvepi vedanācittaṭṭhitīnaṁ upekkhādibhāvato tathābhūtānaṁ vacane",
  "tika-abh01t5:158_11": "aññaṭṭhānābhāvato ca dutiyarāsiniddeso.",
  "tika-abh01t5:159_0": "436.Vatthupaṇḍarattāti sayaṁ kaṇhadhammānaṁ appaṭipakkhattā sabhāvaparisuddhānaṁ",
  "tika-abh01t5:159_1": "pasādahadayavatthunissayānaṁ vasena paṇḍarasabhāvaṁ jātanti adhippāyo. Ayaṁ pana",
  "tika-abh01t5:159_2": "nayo catuvokāre na labbhatīti tattha bhavaṅgassa tato nikkhantākusalassa ca paṇḍaratā",
  "tika-abh01t5:159_3": "na siyā, tasmā tattha paṇḍaratāya kāraṇaṁ vattabbaṁ. Sabhāvo vāyaṁ cittassa paṇḍaratāti.",
  "tika-abh01t5:160_0": "439.Idampīti pi-saddo ṭhitimattasahitaṁ pubbe vuttaṁ vicikicchāsahagataṁ apekkhitvā",
  "tika-abh01t5:160_1": "vutto. Pakatiyāti anatikkamanena. Sopi viseso. Kāyappasādaṁ ghaṭṭetvā pasādapaccayesu",
  "tika-abh01t5:160_2": "mahābhūtesu paṭihaññatīti āpāthaṁ gantvā paṭihaññatīti attho. Yathā ca ‘‘rūpaṁ ārabbha",
  "tika-abh01t5:160_3": "uppanna’’nti vutte na ārammaṇuppādānaṁ pubbāparakālatā hoti, evamidhāpi ghaṭṭanapaṭihananesu",
  "tika-abh01t5:160_4": "daṭṭhabbaṁ. Upamāpi ubhayaghaṭṭanadassanatthaṁ vuttā, na nissitanissayaghaṭṭanānaṁ",
  "tika-abh01t5:160_5": "pubbāparatādassanatthaṁ. Ettha ca bahiddhāti etaṁ nidassanamattaṁ. Ajjhattampi hi",
  "tika-abh01t5:160_6": "ārammaṇaṁ hotīti. Viññāṇadhātunissayabhūtehi vā aññaṁ ‘‘bahiddhā’’ti vuttaṁ. Paṭighaṭṭanānighaṁso",
  "tika-abh01t5:160_7": "balavā hoti, tato eva iṭṭhāniṭṭhaphoṭṭhabbasamāyoge sukhadukkhapaccayā dhātuanuggahadhātukkhobhā ciraṁ anuvattanti.",
  "tika-abh01t5:161_0": "455. Aññesaṁ cittānaṁ sabhāvasuññatasabbhāvā manodhātubhāvo āpajjatīti ce? Na, visesasabbhāvā.",
  "tika-abh01t5:161_1": "Cakkhuviññāṇādīnañhi cakkhādinissitatā cakkhādīnaṁ savisayesu dassanādippavattibhāvatā",
  "tika-abh01t5:161_2": "ca viseso. Manoviññāṇassa pana anaññanissayamanopubbaṅgamatāya aññanissayaviññāṇassa",
  "tika-abh01t5:161_3": "anantarapaccayattābhāvena manodvāraniggamanamukhabhāvābhāvato ca sātisayavijānanakiccatā",
  "tika-abh01t5:161_4": "viseso. Tabbisesavirahā manomattā dhātu manodhātūti tividhā manodhātu eva vuccati,",
  "tika-abh01t5:161_5": "na visesamano. Tasmā ettha mano eva dhātu manodhātūti eva-saddo mattasaddattho daṭṭhabbo.",
  "tika-abh01t5:161_6": "Visesanivattanattho hi so viññāṇassāti. Manodvāraniggamanapavesamukhabhāvato pana",
  "tika-abh01t5:161_7": "manodhātuyā vijānanavisesaviraho daṭṭhabbo, tato eva manoviññāṇantipi na vuccati.",
  "tika-abh01t5:161_8": "Na hi taṁ viññāṇaṁ manato pavattaṁ manaso paccayo, nāpi manaso paccayabhūtaṁ manato",
  "tika-abh01t5:161_9": "pavattaṁ, dassanādīnaṁ pana paccayo, tehi ca pavattaṁ tesaṁ purecaraṁ anucarañcāti.",
  "tika-abh01t5:161_10": "Sammāsaṅkappoti avacanaṁ mahāvipākānaṁ viya janakasadisattābhāvato. Tattha hi tihetukato",
  "tika-abh01t5:161_11": "duhetukampi uppajjamānaṁ sammāsaṅkappatādīhi sadisaṁ sahetukatāyāti. Pañcaviññāṇasoteti",
  "tika-abh01t5:161_12": "ettha yathā paguṇaṁ ganthaṁ sajjhāyanto sajjhāyasote patitaṁ kañci kañci vācanāmaggaṁ",
  "tika-abh01t5:161_13": "na sallakkheti, evaṁ tathāgatassa asallakkhaṇā nāma natthi, na ca pañcaviññāṇasote",
  "tika-abh01t5:161_14": "jhānaṅgābhāvo idha avacanassa kāraṇaṁ. Yadi tadanantaraṁ niddeso taṁsotapatitatā,",
  "tika-abh01t5:161_15": "ito paresaṁ dvinnaṁ manoviññāṇadhātūnaṁ taṁsotapatitatā na siyā. Tasmā pañcaviññāṇānaṁ",
  "tika-abh01t5:161_16": "viya ahetukatāya maggapaccayavirahā ca vijjamānesupi vitakkavicāresu jhānaṅgadhammānaṁ",
  "tika-abh01t5:161_17": "dubbalattā pañcaviññāṇesu viya agaṇanupagabhāvā ca pañcaviññāṇasotapatitatā. Tato",
  "tika-abh01t5:161_18": "eva hi ahetukakiriyattayepi jhānaṅgāni balāni ca saṅgahavāre na uddhaṭāni, jhānapaccayakiccamattato",
  "tika-abh01t5:161_19": "pana paṭṭhāne dubbalānaṁ ettha vitakkādīnaṁ jhānapaccayatā vuttā.",
  "tika-abh01t5:162_0": "469. Samānavatthukaṁ anantarapaccayaṁ labhitvā uppajjamānaṁ santīraṇaṁ manodhātuto",
  "tika-abh01t5:162_1": "balavataraṁ hotīti taṁ yathārammaṇaṁ ārammaṇarasaṁ anubhavantaṁ iṭṭhe somanassasahagataṁ",
  "tika-abh01t5:162_2": "hoti, iṭṭhamajjhatte upekkhāsahagataṁ sātisayānubhavattā, tasmā ‘‘ayañhi iṭṭhārammaṇasmiṁ",
  "tika-abh01t5:162_3": "yevā’’tiādi vuttaṁ. Voṭṭhabbanaṁ pana satipi balavabhāve vipākappavattiṁ nivattetvā",
  "tika-abh01t5:162_4": "visadisaṁ manaṁ karontaṁ manasikārakiccantarayogato vipāko viya anubhavanameva na",
  "tika-abh01t5:162_5": "hotīti sabbattha upekkhāsahagatameva hoti, tathā pañcadvārāvajjanaṁ manodvārāvajjanañca",
  "tika-abh01t5:162_6": "kiccavasena apubbattā.",
  "tika-abh01t5:163": "Ahetukakusalavipākavaṇṇanā niṭṭhitā.",
  "tika-abh01t5:164": "Aṭṭhamahāvipākacittavaṇṇanā",
  "tika-abh01t5:165_0": "498.Alobhoabyākatamūlantiādīsu kusalapakkhe tāva alobhādosānaṁ niddesesu ‘‘yo tasmiṁ",
  "tika-abh01t5:165_1": "samaye alobho alubbhanā…pe… alobho kusalamūla’’nti (dha. sa. 32), ‘‘yo tasmiṁ samaye",
  "tika-abh01t5:165_2": "adoso adussanā…pe… adoso kusalamūla’’nti (dha. sa. 33) ca vuttattā idhāpi taṁniddesesu",
  "tika-abh01t5:165_3": "‘‘alobho abyākatamūla’’nti ‘‘adoso abyākatamūla’’nti vacanaṁ yujjeyya. Paññindriyādiniddesesu",
  "tika-abh01t5:165_4": "pana ‘‘paññāratanaṁ amoho dhammavicayo sammādiṭṭhī’’ti (dha. sa. 34, 37) evaṁ tatthapi",
  "tika-abh01t5:165_5": "vuttaṁ, na vuttaṁ ‘‘amoho kusalamūla’’nti. Tasmā idhāpi ‘‘amoho abyākatamūla’’nti",
  "tika-abh01t5:165_6": "pāṭhena na bhavitabbaṁ siyā. Alobhādosānaṁ viya amohassapi abyākatamūladassanatthaṁ",
  "tika-abh01t5:165_7": "panetaṁ vuttanti veditabbaṁ. Aviññattijanakatoti kāyavacīkammadvāranivāraṇaṁ karoti.",
  "tika-abh01t5:165_8": "Avipākadhammatoti manokammadvāranivāraṇañca. Vipākadhammānañhi kammadvāraṁ vuttanti.",
  "tika-abh01t5:165_9": "Tathā appavattitoti dānādipuññakiriyabhāvena appavattito. Etena puññakiriyavatthubhedameva nivāreti.",
  "tika-abh01t5:166_0": "Balavapaccayehīti payogena vinā nipphannehi ārammaṇādipaccayehi. Asaṅkhārikādīsu",
  "tika-abh01t5:166_1": "hi yena kenaci cittena kamme āyūhite asaṅkhārena appayogena kammakammanimittagatinimittapaccupaṭṭhāne",
  "tika-abh01t5:166_2": "paṭisandhi uppajjamānā asaṅkhārikā hoti, sasaṅkhārena sappayogena kammādipaccupaṭṭhāne",
  "tika-abh01t5:166_3": "sasaṅkhārikā. Bhavaṅgacutiyo pana paṭisandhisadisāva. Tadārammaṇañca kusalākusalāni",
  "tika-abh01t5:166_4": "viya asaṅkhārikaṁ sasaṅkhārikañca daṭṭhabbanti. Etesu balavaṁ dubbalañca vicāretuṁ",
  "tika-abh01t5:166_5": "‘‘tattha sabbepi sabbaññubodhisattā’’tiādimāha. Kālavasena pana pariṇamatīti appāyukasaṁvattanikakammabahule",
  "tika-abh01t5:166_6": "kāle taṁkammasahitasantānajanitasukkasoṇitapaccayānaṁ taṁmūlakānaṁ candasūriyavisamaparivattādijanitautāhārādivisamapaccayānañca vasena pariṇamati.",
  "tika-abh01t5:167": "Vipākuddhārakathāvaṇṇanā",
  "tika-abh01t5:168_0": "Yato yattako ca vipāko hoti, yasmiñca ṭhāne vipaccati, taṁ dassetuṁ vipākuddhārakathā",
  "tika-abh01t5:168_1": "āraddhā. Etthevāti ekāya cetanāya kamme āyūhiteyeva. Duhetukapaṭisandhivasena dvādasakamaggopi",
  "tika-abh01t5:168_2": "hoti , dvādasakappakāropīti attho. Ahetukapaṭisandhivasena ahetukaṭṭhakampi. Asaṅkhārikasasaṅkhārikānaṁ",
  "tika-abh01t5:168_3": "sasaṅkhārikaasaṅkhārikavipākasaṅkaraṁ anicchanto dutiyatthero ‘‘dvādasā’’tiādimāha.",
  "tika-abh01t5:168_4": "Purimassa hi paccayatosasaṅkhārikaasaṅkhārikabhāvo, itaresaṁ kammato. Tatiyo tihetukato",
  "tika-abh01t5:168_5": "duhetukampi anicchanto ‘‘dasā’’tiādimāha.",
  "tika-abh01t5:169_0": "Imasmiṁ vipākuddhāraṭṭhāne kammapaṭisandhivavatthānatthaṁ sāketapañhaṁ gaṇhiṁsu.",
  "tika-abh01t5:169_1": "Kammavasena vipākassa taṁtaṁguṇadosussadanimittataṁ dassetuṁ ussadakittanaṁ gaṇhiṁsu.",
  "tika-abh01t5:169_2": "Hetukittanaṁ idha paṭhamattherassa adhippāyena vuttaṁ. Dutiyattheravādādīsu visesaṁ",
  "tika-abh01t5:169_3": "tattha tattheva vakkhāmi. Ñāṇassa jaccandhādivipattinimittapaṭipakkhabhāvato tihetukaṁ",
  "tika-abh01t5:169_4": "atidubbalampi samānaṁ paṭisandhiṁ ākaḍḍhantaṁ duhetukaṁ ākaḍḍheyyāti ‘‘ahetukā na",
  "tika-abh01t5:169_5": "hotī’’ti āha. Yaṁ pana paṭisambhidāmagge sugatiyaṁ jaccandhabadhirādivipattiyā ahetukaupapattiṁ",
  "tika-abh01t5:169_6": "vajjetvā gatisampattiyā sahetukopapattiṁ dassentena ‘‘gatisampattiyā ñāṇasampayutte",
  "tika-abh01t5:169_7": "katamesaṁ aṭṭhannaṁ hetūnaṁ paccayā upapatti hoti’’cceva (paṭi. ma. 1.232) vuttaṁ.",
  "tika-abh01t5:169_8": "Tena ñāṇavippayuttena kammunā ñāṇasampayuttapaṭisandhi na hotīti dīpitaṁ hoti. Aññathā",
  "tika-abh01t5:169_9": "‘‘sattannaṁ hetūnaṁ paccayā upapatti hotī’’ti idampi vucceyya. Tathā hi ‘‘gatisampattiyā",
  "tika-abh01t5:169_10": "ñāṇasampayutte katamesaṁ aṭṭhannaṁ hetūnaṁ paccayā upapatti hoti? Kusalassa kammassa",
  "tika-abh01t5:169_11": "javanakkhaṇe tayo hetū kusalā tasmiṁ khaṇe jātacetanāya sahajātapaccayā honti. Tena",
  "tika-abh01t5:169_12": "vuccati kusalamūlapaccayāpi saṅkhārā. Nikantikkhaṇe dve hetū akusalā tasmiṁ khaṇe",
  "tika-abh01t5:169_13": "jātacetanāya sahajātapaccayā honti. Tena vuccati akusalamūlapaccayāpi saṅkhārā. Paṭisandhikkhaṇe",
  "tika-abh01t5:169_14": "tayo hetū abyākatā tasmiṁ khaṇe jātacetanāya sahajātapaccayā honti. Tena vuccati",
  "tika-abh01t5:169_15": "nāmarūpapaccayāpi viññāṇaṁ, viññāṇapaccayāpi nāmarūpa’’nti vissajjitaṁ ñāṇasampayuttopapattiyaṁ.",
  "tika-abh01t5:170_0": "Evaṁ ñāṇavippayuttato ñāṇasampayuttupapattiyā ca vijjamānāya ‘‘gatisampattiyā ñāṇasampayutte",
  "tika-abh01t5:170_1": "katamesaṁ sattannaṁ hetūnaṁ paccayā upapatti hoti? Kusalassa kammassa javanakkhaṇe",
  "tika-abh01t5:170_2": "dve hetū kusalā’’ti vatvā aññattha ca pubbe vuttanayeneva sakkā vissajjanaṁ kātunti.",
  "tika-abh01t5:170_3": "Yathā pana ‘‘ñāṇasampayutte sattannaṁ hetūnaṁ paccayā’’ti avacanato ñāṇavippayuttato",
  "tika-abh01t5:170_4": "ñāṇasampayuttā paṭisandhi na hoti, evaṁ ‘‘gatisampattiyā ñāṇavippayutte channaṁ hetūnaṁ",
  "tika-abh01t5:170_5": "paccayā upapatti hoti’’cceva (paṭi. ma. 1.233) vatvā ‘‘sattannaṁ hetūnaṁ paccayā’’ti",
  "tika-abh01t5:170_6": "avacanato ñāṇasampayuttato ñāṇavippayuttāpi paṭisandhi na hotīti āpannaṁ. Etthāpi",
  "tika-abh01t5:170_7": "hi na na sakkā kammanikantikkhaṇesu tayo ca dve ca hetū yojetvā paṭisandhikkhaṇe",
  "tika-abh01t5:170_8": "dve yojetunti. Imassa pana therassa ayamadhippāyo siyā ‘‘kammasarikkhakavipākadassanavasena",
  "tika-abh01t5:170_9": "idha pāṭho sāvaseso kathito’’ti. ‘‘Ñāṇasampayutte aṭṭhannaṁ hetūnaṁ paccayā’’ti etthāpi",
  "tika-abh01t5:170_10": "pāṭhassa sāvasesatāpattīti ce? Na, dubbalassa duhetukakammassa ñāṇasampayuttavipākadāne",
  "tika-abh01t5:170_11": "asamatthattā. Tihetukassa pana ahetukavipaccane viya duhetukavipaccanepi natthi samatthatāvighātoti.",
  "tika-abh01t5:170_12": "Ārammaṇena vedanā parivattetabbāti santīraṇatadārammaṇe sandhāya vuttaṁ. Vibhāgaggahaṇasamatthatābhāvato",
  "tika-abh01t5:170_13": "hi cakkhuviññāṇādīni iṭṭhaiṭṭhamajjhattesu upekkhāsahagatāneva honti, kāyaviññāṇañca",
  "tika-abh01t5:170_14": "sukhasahagatameva paṭighaṭṭanāvisesenāti.",
  "tika-abh01t5:171_0": "Visesavatā kālena tadārammaṇapaccayasabbajavanavatā vipākappavattiṁ dassetuṁ ‘‘saṁvarāsaṁvare…pe…",
  "tika-abh01t5:171_1": "upagatassā’’ti vuttaṁ aññakāle pañcaviññāṇādiparipuṇṇavipākappavattiabhāvā. Kakkaṭaka…pe…",
  "tika-abh01t5:171_2": "bhavaṅgotaraṇanti etena idaṁ dasseti – kedāre pūretvā nadīpavesanamaggabhūtaṁ mātikaṁ",
  "tika-abh01t5:171_3": "appavisitvā kakkaṭakamaggādinā amaggena nadīotaraṇaṁ viya cittassa javitvā bhavaṅgappavesanamaggabhūte",
  "tika-abh01t5:171_4": "tadārammaṇe anuppanne maggena vinā bhavaṅgotaraṇanti.",
  "tika-abh01t5:172_0": "Etesu tīsu moghavāresu dutiyo upaparikkhitvā gahetabbo. Yadi hi anulome vedanāttike",
  "tika-abh01t5:172_1": "paṭiccavārādīsu ‘‘āsevanapaccayā na magge dve’’ti ‘‘na maggapaccayā āsevane dve’’ti",
  "tika-abh01t5:172_2": "ca vuttaṁ siyā, sopi moghavāro labbheyya. Yadi pana voṭṭhabbanampi āsevanapaccayo",
  "tika-abh01t5:172_3": "siyā, kusalākusalānampi siyā. Na hi āsevanapaccayaṁ laddhuṁ yuttassa āsevanapaccayabhāvī",
  "tika-abh01t5:172_4": "dhammo āsevanapaccayoti avutto atthi. Voṭṭhabbanassa pana kusalākusalānaṁ āsevanapaccayabhāvo",
  "tika-abh01t5:172_5": "avutto. ‘‘Kusalaṁ dhammaṁ paṭicca kusalo dhammo uppajjati nāsevanapaccayā. Akusalaṁ",
  "tika-abh01t5:172_6": "dhammaṁ…pe… nāsevanapaccayā’’ti (paṭṭhā. 1.1.93) vacanato paṭikkhittova. Athāpi siyā",
  "tika-abh01t5:172_7": "‘‘asamānavedanānaṁ vasena evaṁ vutta’’nti, evamapi yathā ‘‘āvajjanā kusalānaṁ khandhānaṁ",
  "tika-abh01t5:172_8": "akusalānaṁ khandhānaṁ anantarapaccayena paccayo’’ti (paṭṭhā. 1.1.417) vuttaṁ, evaṁ",
  "tika-abh01t5:172_9": "‘‘āsevanapaccayena paccayoti’’pi vattabbaṁ siyā, jātibhedā na vuttanti ce? Bhūmibhinnassa",
  "tika-abh01t5:172_10": "kāmāvacarassa rūpāvacarādīnaṁ āsevanapaccayabhāvo viya jātibhinnassapi bhaveyyāti",
  "tika-abh01t5:172_11": "vattabbo eva siyā. Abhinnajātikassa ca vasena yathā ‘‘āvajjanā sahetukānaṁ khandhānaṁ",
  "tika-abh01t5:172_12": "anantarapaccayena paccayo’’ti vuttaṁ, evaṁ ‘‘āsevanapaccayena paccayo’’tipi vattabbaṁ",
  "tika-abh01t5:172_13": "siyā, na tu vuttaṁ. Tasmā vedanāttikepi saṅkhittāya gaṇanāya ‘‘āsevanapaccayā na",
  "tika-abh01t5:172_14": "magge ekaṁ, na maggapaccayā āsevane eka’’nti evaṁ gaṇanāya niddhāriyamānāya voṭṭhabbanassa",
  "tika-abh01t5:172_15": "āsevanapaccayattassa abhāvā yathāvuttappakāro dutiyo moghavāro vīmaṁsitabbo.",
  "tika-abh01t5:173_0": "Voṭṭhabbanaṁ pana vīthivipākasantatiyā āvaṭṭanato āvajjanā, tato visadisassa javanassa",
  "tika-abh01t5:173_1": "karaṇato manasikāro ca. Evañca katvā paṭṭhāne ‘‘voṭṭhabbanaṁ kusalānaṁ khandhānaṁ",
  "tika-abh01t5:173_2": "anantarapaccayena paccayo’’tiādi na vuttaṁ, ‘‘āvajjanā’’icceva vuttaṁ. Tasmā voṭṭhabbanato",
  "tika-abh01t5:173_3": "catunnaṁ vā pañcannaṁ vā javanānaṁ ārammaṇapurejātaṁ bhavituṁ asakkontaṁ rūpādiāvajjanādīnaṁ",
  "tika-abh01t5:173_4": "paccayo bhavituṁ na sakkoti, ayametassa sabhāvoti javanāpāripūriyā dutiyo moghavāro",
  "tika-abh01t5:173_5": "dassetuṁ yutto siyā, ayampi aṭṭhakathāyaṁ anāgatattā suṭṭhu vicāretabbo. Bhavaṅgassa",
  "tika-abh01t5:173_6": "javanānubandhanabhūtattā ‘‘tadārammaṇaṁ bhavaṅga’’nti vuttaṁ. Paṭṭhāne (paṭṭhā. 3.1.102)",
  "tika-abh01t5:173_7": "ca vuttaṁ ‘‘sahetukaṁ bhavaṅgaṁ ahetukassa bhavaṅgassa anantarapaccayena paccayo’’ti,",
  "tika-abh01t5:173_8": "‘‘ahetukaṁ bhavaṅgaṁ sahetukassa bhavaṅgassa anantarapaccayena paccayo’’ti ca. Kusalākusalānaṁ",
  "tika-abh01t5:173_9": "sukhadukkhavipākamatto vipāko na iṭṭhāniṭṭhānaṁ vibhāgaṁ karoti, javanaṁ pana rajjanavirajjanādivasena",
  "tika-abh01t5:173_10": "iṭṭhāniṭṭhavibhāgaṁ karotīti ‘‘ārammaṇarasaṁ javanameva anubhavatī’’ti vuttaṁ.",
  "tika-abh01t5:174_0": "Avijjamāne kārake kathaṁ āvajjanādibhāvena pavatti hotīti taṁ dassetuṁ pañcavidhaṁ",
  "tika-abh01t5:174_1": "niyāmaṁ nāma gaṇhiṁsu. Niyāmo ca dhammānaṁ sabhāvakiccapaccayabhāvavisesova. Taṁtaṁsadisaphaladānanti",
  "tika-abh01t5:174_2": "tassa tassa attano anurūpaphalassa dānaṁ. Sadisavipākadānanti ca anurūpavipākadānanti",
  "tika-abh01t5:174_3": "attho. Idaṁ vatthunti ekavacananiddeso ekagāthāvatthubhāvena kato. Jagatippadesoti",
  "tika-abh01t5:174_4": "yathāvuttato aññopi lokappadeso. Kālagatiupadhipayogapaṭibāḷhañhi pāpaṁ na vipacceyya,",
  "tika-abh01t5:174_5": "na padesapaṭibāḷhanti. Sabbaññutaññāṇapadaṭṭhānapaṭisandhiyādidhammānaṁ niyāmo dasasahassikampanapaccayabhāvo",
  "tika-abh01t5:174_6": "dhammaniyāmo. Ayaṁ idha adhippetoti etena niyāmavasena āvajjanādibhāvo, na kārakavasenāti etamatthaṁ dasseti.",
  "tika-abh01t5:175_0": "Imasmiṁ ṭhāneti soḷasavipākakathāṭhāne. Dvādasahi vāhetabbā nāḷiyantopamā na dvādasannaṁ",
  "tika-abh01t5:175_1": "cittānaṁ ekasmiṁ dvāre ekārammaṇe saha kiccakaraṇavasena vuttā, atha kho dvādasannaṁ",
  "tika-abh01t5:175_2": "ekasmiṁ dvāre sakiccakaraṇamattavasena. Ahetukapaṭisandhijanakasadisajavanānantaraṁ",
  "tika-abh01t5:175_3": "ahetukatadārammaṇaṁ dassento ‘‘catunnaṁ pana duhetukakusalacittānaṁ aññatarajavanassa…pe…",
  "tika-abh01t5:175_4": "patiṭṭhātī’’ti āha. Ahetukapaṭisandhikassa pana tihetukajavane javite paṭisandhidāyakena",
  "tika-abh01t5:175_5": "kammena ahetukassa tadārammaṇassa nibbatti na paṭisedhitā. Evaṁ duhetukapaṭisandhikassapi",
  "tika-abh01t5:175_6": "tihetukānantaraṁ duhetukatadārammaṇaṁ appaṭisiddhaṁ daṭṭhabbaṁ. Paripuṇṇavipākassa",
  "tika-abh01t5:175_7": "ca paṭisandhijanakakammassa vasenāyaṁ vipākavibhāvanā tassā mukhanidassanamattamevāti",
  "tika-abh01t5:175_8": "pavattivipākassa ca ekassa tihetukādikammassa soḷasavipākacittādīni vuttanayena yojetabbāni.",
  "tika-abh01t5:175_9": "Tasmā yena kenaci kammunā ekena anekaṁ tadārammaṇaṁ pavattamānaṁ kammavisesābhāvā",
  "tika-abh01t5:175_10": "yesaṁ taṁ anubandhabhūtaṁ, tesaṁ javanasaṅkhātānaṁ paccayānaṁ visesena visiṭṭhaṁ",
  "tika-abh01t5:175_11": "hotīti javanenāyaṁ tadārammaṇaniyāmo vutto, na nānākammunā nibbattamānassa vasena.",
  "tika-abh01t5:175_12": "Evañca katvā paṭṭhāne (paṭṭhā. 3.1.98) ‘‘sahetuke khandhe aniccato dukkhato anattato",
  "tika-abh01t5:175_13": "vipassati. Kusalākusale niruddhe ahetuko vipāko tadārammaṇatā uppajjatī’’ti ñāṇānantaraṁ",
  "tika-abh01t5:175_14": "ahetukatadārammaṇaṁ, ‘‘kusalākusale niruddhe sahetuko vipāko tadārammaṇatā uppajjatī’’ti",
  "tika-abh01t5:175_15": "akusalānantarañca sahetukatadārammaṇaṁ vuttaṁ, na ca ‘‘taṁ etena therena adassita’’nti",
  "tika-abh01t5:175_16": "katvā tassa paṭisedho kato hotīti.",
  "tika-abh01t5:176_0": "Yaṁpana javanena…pe… taṁ kusalaṁ sandhāya vuttanti idaṁ kusalassa viya akusalassa",
  "tika-abh01t5:176_1": "sadiso vipāko natthīti katvā vuttaṁ. Sasaṅkhārikāsaṅkhārikaniyamanaṁ pana sandhāya",
  "tika-abh01t5:176_2": "tasmiṁ vutte akusalepi na taṁ na yujjatīti. Aṭṭhānametanti idaṁ niyamitādivasena",
  "tika-abh01t5:176_3": "yoniso ayoniso vā āvaṭṭite ayoniso yoniso vā vavatthāpanassa abhāvaṁ sandhāya vuttaṁ.",
  "tika-abh01t5:177_0": "Paṭisiddhanti avacanameva paṭisedhoti katvā vuttaṁ. Kāmataṇhānibbattena kammunā mahaggatalokuttarānubhavanavipāko",
  "tika-abh01t5:177_1": "na hotīti tattha tadārammaṇābhāvo veditabbo. Āpāthagate visaye tanninnaṁ bhavaṅgaṁ",
  "tika-abh01t5:177_2": "āvajjanaṁ uppādetīti āvajjanaṁ visaye ninnattā uppajjati. Bhavaṅgaṁ pana sabbadā",
  "tika-abh01t5:177_3": "savisaye ninnamevāti visayantaraviññāṇassa paccayo hutvāpi tadabhāvā vinā āvajjanena",
  "tika-abh01t5:177_4": "savisaye ninnattāva uppajjati. Ciṇṇattāti āvajjanena vinā bahulaṁ uppannapubbattā.",
  "tika-abh01t5:177_5": "Samudācārattāti āpāthagate visaye paṭisandhivisaye ca bahulaṁ uppāditapubbattā. Ciṇṇattāti",
  "tika-abh01t5:177_6": "vā puggalena āsevitabhāvo vutto. Samudācārattāti sayaṁ bahulaṁ pavattabhāvo. Nirodhassa",
  "tika-abh01t5:177_7": "anantarapaccayaṁ nevasaññānāsaññāyatananti idaṁ tadanantarameva nirodhaphusanaṁ sandhāya",
  "tika-abh01t5:177_8": "vuttaṁ, na arūpakkhandhānaṁ viya nirodhassa anantarapaccayabhāvaṁ. Nevasaññānāsaññāyatanaṁ",
  "tika-abh01t5:177_9": "pana kiñci parikammena vinā uppajjamānaṁ natthi. Parikammāvajjanameva tassa āvajjananti",
  "tika-abh01t5:177_10": "aññassa viya etassapi sāvajjanatāya bhavitabbaṁ.",
  "tika-abh01t5:178_0": "Ayaṁ panetthādhippāyo daṭṭhabbo – nevasaññānāsaññāyatanassa na nirodhassa anantarapaccayabhāve",
  "tika-abh01t5:178_1": "ninnāditā aññattha diṭṭhā atadatthaparikammabhāve ca uppattiyā, atha ca taṁ tassa",
  "tika-abh01t5:178_2": "anantarapaccayo hoti, tathā ca uppajjati. Evaṁ yathāvuttā manoviññāṇadhātu asatipi",
  "tika-abh01t5:178_3": "nirāvajjanuppattiyaṁ ninnādibhāve nirāvajjanā uppajjatīti. Evañca katvā ‘‘ariyamaggacittaṁ",
  "tika-abh01t5:178_4": "maggānantarāni phalacittānī’’ti idaṁ vuttaṁ. Yadi hi nibbānārammaṇāvajjanābhāvaṁ",
  "tika-abh01t5:178_5": "sandhāyetaṁ vuttaṁ siyā, gotrabhuvodānāni nidassanāni siyuṁ teheva etesaṁ nirāvajjanatāsiddhito.",
  "tika-abh01t5:178_6": "Phalasamāpattikāle ca ‘‘parittārammaṇaṁ mahaggatārammaṇaṁ anulomaṁ phalasamāpattiyā",
  "tika-abh01t5:178_7": "anantarapaccayena paccayo’’ti vacanato samānārammaṇāvajjanarahitattā ‘‘maggānantarāni",
  "tika-abh01t5:178_8": "phalacittānī’’ti evaṁ phalasamāpatticittāni na vajjetabbāni siyuṁ, gotrabhuvodānāni",
  "tika-abh01t5:178_9": "pana yadipi nibbāne ciṇṇāni samudācārāni ca na honti, ārammaṇantare ciṇṇasamudācārāneva.",
  "tika-abh01t5:178_10": "Phalasamāpatticittāni ca maggavīthito uddhaṁ tadatthaparikammasabbhāvāti tesaṁ gahaṇaṁ",
  "tika-abh01t5:178_11": "na kataṁ, anulomānantarañca phalasamāpatticittaṁ ciṇṇaṁ samudācāraṁ, na nevasaññānāsaññāyatanānantaraṁ",
  "tika-abh01t5:178_12": "maggānantarassa viya tadatthaparikammābhāvāti ‘‘nirodhā vuṭṭhahantassā’’ti tañca",
  "tika-abh01t5:178_13": "nidassanaṁ. Ārammaṇena pana vinā nuppajjatīti idaṁ etassa mahaggatārammaṇattābhāvā",
  "tika-abh01t5:178_14": "pucchaṁ kāretvā ārammaṇaniddhāraṇatthaṁ vuttaṁ.",
  "tika-abh01t5:179_0": "Tatthāti vipākakathāyaṁ. Jaccandhapīṭhasappiupamānidassanaṁ vipākassa nissayena vinā",
  "tika-abh01t5:179_1": "appavattidassanatthaṁ. Visayaggāhoti idaṁ cakkhādīnaṁ savisayaggahaṇena cakkhuviññāṇādivipākassa",
  "tika-abh01t5:179_2": "dassanatthaṁ vuttaṁ. Upanissayato cakkhādīnaṁ dassanādiatthato ca tasseva vipākassa",
  "tika-abh01t5:179_3": "dassanatthaṁ ‘‘upanissayamatthaso’’ti vuttaṁ. Hadayavatthumevāti yathā purimacittāni",
  "tika-abh01t5:179_4": "hadayavatthunissitāni ca pasādavatthuanugatāni ca aññārammaṇāni honti, na evaṁ bhavaṅgaṁ,",
  "tika-abh01t5:179_5": "taṁ panetaṁ vatthārammaṇantararahitaṁ kevalaṁ hadayavatthumeva nissāya pavattatīti",
  "tika-abh01t5:179_6": "vuttaṁ hoti. Hadayarūpavatthukanti idhāpi aññavatthānugatanti adhippāyo veditabbo.",
  "tika-abh01t5:179_7": "Makkaṭakassa hi suttārohaṇaṁ viya pasādavatthukaṁ cittaṁ, suttena gamanādīni viya",
  "tika-abh01t5:179_8": "tadanugatāni sesacittānīti. Suttaghaṭṭanamakkaṭakacalanāni viya pasādaghaṭṭanabhavaṅgacalanāni",
  "tika-abh01t5:179_9": "saha hontīti dīpanato ‘‘ekekaṁ…pe… āgacchatī’’tipi dīpeti.",
  "tika-abh01t5:180_0": "Bhavaṅgassa āvaṭṭitakāloti idaṁ dovārikasadisānaṁ cakkhuviññāṇādīnaṁ pādaparimajjakasadisassa",
  "tika-abh01t5:180_1": "āvajjanassa saññādānasadiso anantarapaccayabhāvo eva bhavaṅgāvaṭṭananti katvā vuttaṁ.",
  "tika-abh01t5:180_2": "Vipākamanodhātuādīnaṁ adisvāva sampaṭicchanādikaraṇaṁ gāḷhaggahaṇamattaputhulacaturassabhāvavijānanamattakahāpaṇabhāvavijānanamattakammopanayanamattasāmaññavasena",
  "tika-abh01t5:180_3": "vuttaṁ, na gāḷhaggāhakādīnaṁ kahāpaṇadassanassa abhāvo taṁsamānabhāvo ca sampaṭicchanādīnaṁ",
  "tika-abh01t5:180_4": "adhippetoti veditabbo.",
  "tika-abh01t5:181_0": "Paṇḍaraṁetanti paṇḍararūpadassanasāmaññato cakkhuviññāṇameva dassanakiccaṁ sādhetīti",
  "tika-abh01t5:181_1": "dīpanaṁ veditabbaṁ. Evaṁ sotadvārādīsupi yojetabbaṁ savanādivasena. Santāpanavasena",
  "tika-abh01t5:181_2": "guḷasīlo guḷappayojano vā goḷiyako. Upanissayatoti na upanissayapaccayaṁ sandhāya",
  "tika-abh01t5:181_3": "vuttaṁ. Yasmiṁ pana asati yo na hoti, so idha ‘‘upanissayo’’ti adhippeto. Ālokasannissitanti",
  "tika-abh01t5:181_4": "idampi āloke sati sabbhāvaṁ sandhāya vuttaṁ, na upanissayapaccayataṁ. Mandathāmagataṁ",
  "tika-abh01t5:181_5": "nāma kiriyacittassa paccayabhāvaṁ anupagantvā sayameva pavattamānaṁ.",
  "tika-abh01t5:182_0": "Asaṅkhārikasasaṅkhārikesudosaṁ disvāti na kammassa viruddhasabhāvena vipākena bhavitabbanti",
  "tika-abh01t5:182_1": "asaṅkhārikakammassa sasaṅkhārikavipākesu, sasaṅkhārikakammassa ca asaṅkhārikavipākesu",
  "tika-abh01t5:182_2": "dosaṁ disvā. Ahetukānaṁ pana rūpādīsu abhinipātamattādikiccānaṁ na sasaṅkhārikaviruddho",
  "tika-abh01t5:182_3": "sabhāvoti asaṅkhārikatā natthi, asaṅkhārikaviruddhasabhāvābhāvā nāpi sasaṅkhārikatāti",
  "tika-abh01t5:182_4": "ubhayāvirodhā ubhayenapi tesaṁ nibbattiṁ anujānāti. Cittaniyāmanti tadārammaṇaniyāmaṁ.",
  "tika-abh01t5:182_5": "Kiriyato pañcāti imesaṁ…pe… patiṭṭhātīti kiriyajavanānantarañca tadārammaṇaṁ vuttaṁ.",
  "tika-abh01t5:182_6": "Paṭṭhāne (paṭṭhā. 1.3.94) pana ‘‘kusalākusale niruddhe vipāko tadārammaṇatā uppajjatī’’ti",
  "tika-abh01t5:182_7": "vipākadhammadhammānameva anantarā tadārammaṇaṁ vuttaṁ. Kusalattike ca ‘‘sekkhā vā",
  "tika-abh01t5:182_8": "puthujjanā vā kusalaṁ aniccato’’tiādinā (paṭṭhā. 1.1.406) kusalākusalajavanameva",
  "tika-abh01t5:182_9": "vatvā tadanantaraṁ tadārammaṇaṁ vuttaṁ, na abyākatānantaraṁ, na ca katthaci kiriyānantaraṁ",
  "tika-abh01t5:182_10": "tadārammaṇassa vuttaṭṭhānaṁ dissati. Vijjamāne ca tasmiṁ avacane kāraṇaṁ natthi,",
  "tika-abh01t5:182_11": "tasmā upaparikkhitabbo eso theravādo. Vipphārikañhi javanaṁ nāvaṁ viya nadīsoto bhavaṅgaṁ",
  "tika-abh01t5:182_12": "anubandhatīti yuttaṁ, na pana chaḷaṅgupekkhavato santavuttiṁ kiriyajavanaṁ paṇṇapuṭaṁ viya nadīsototi.",
  "tika-abh01t5:183_0": "Piṇḍajavanaṁ javatīti kusalākusalakiriyajavanāni piṇḍetvā kathitānīti tathā kathitāni",
  "tika-abh01t5:183_1": "javanāni piṇḍitāni viya vuttāni, ekasmiṁ vā tadārammaṇe piṇḍetvā dassitāni hutvā",
  "tika-abh01t5:183_2": "javitāneva vuttāni. Imañca pana piṇḍajavanaṁ vadantena akusalato cattāriyeva upekkhāsahagatāni",
  "tika-abh01t5:183_3": "gahetvā dvādasupekkhāsahagatajavanāni piṇḍitāni viya vuttāni. Paṭṭhāne pana ‘‘kusalaṁ",
  "tika-abh01t5:183_4": "assādeti abhinandati, taṁ ārabbha rāgo uppajjati. Diṭṭhi, vicikicchā , uddhaccaṁ,",
  "tika-abh01t5:183_5": "domanassaṁ uppajjati. Akusale niruddhe vipāko tadārammaṇatā uppajjatī’’ti vuttattā",
  "tika-abh01t5:183_6": "itarāni dve iṭṭhārammaṇe pavattavicikicchuddhaccasahagatānipi kusalavipāke tadārammaṇe",
  "tika-abh01t5:183_7": "piṇḍetabbāni siyuṁ. Tesaṁ pana anantaraṁ ahetukavipākeneva tadārammaṇena bhavitabbaṁ,",
  "tika-abh01t5:183_8": "so ca santīraṇabhāveneva gahitoti apubbaṁ gahetabbaṁ natthi. Ahetuke ca piṇḍetabbaṁ",
  "tika-abh01t5:183_9": "nārahantīti adhippāyena na piṇḍetīti.",
  "tika-abh01t5:184_0": "Tihetukajavanāvasāne panetthāti etasmiṁ dutiyavāde tihetukajavanāvasāne tihetukatadārammaṇaṁ",
  "tika-abh01t5:184_1": "yuttanti dassetuṁ yuttaṁ vadati javanasamānattā, nālabbhamānattā aññassa. Paṭhamattherena",
  "tika-abh01t5:184_2": "akusalānantaraṁ vuttassa ahetukatadārammaṇassa, kusalānantaraṁ vuttassa ca sahetukatadārammaṇassa",
  "tika-abh01t5:184_3": "akusalānantaraṁ uppattiṁ vadantassa hi paṭisandhijanakaṁ tihetukakammaṁ duhetukāhetukaṁ",
  "tika-abh01t5:184_4": "vipākaṁ janayantampi tihetukajavanānantaraṁ na janetīti na ettha kāraṇaṁ dissatīti",
  "tika-abh01t5:184_5": "evaṁ yuttaṁ gahetabbaṁ avuttampīti adhippāyo. Atha vā tasmiṁ tasmiṁ theravāde yena",
  "tika-abh01t5:184_6": "adhippāyena sasaṅkhārāsaṅkhāravidhānādi vuttaṁ, taṁ teneva adhippāyena yuttaṁ gahetabbaṁ,",
  "tika-abh01t5:184_7": "na adhippāyantaraṁ adhippāyantarena āloḷetabbanti attho. Hetusadisamevāti janakakammahetusadisameva.",
  "tika-abh01t5:184_8": "Mahāpakaraṇe āvi bhavissatīti mahāpakaraṇe āgatapāḷiyā pākaṭaṁ uppattividhānaṁ āvi",
  "tika-abh01t5:184_9": "bhavissatīti adhippāyena vadati.",
  "tika-abh01t5:185": "Kāmāvacarakusalavipākakathāvaṇṇanā niṭṭhitā.",
  "tika-abh01t5:186": "Rūpāvacarārūpāvacaravipākakathāvaṇṇanā",
  "tika-abh01t5:187_0": "499.Anantarāyenāti parihānipaccayavirahena. Paṭipadādibhedoti paṭipadārammaṇabhedo.",
  "tika-abh01t5:187_1": "Tathā hi dukkhapaṭipadaṁ dandhābhiññaṁ jhānaṁ uppādetvā punappunaṁ samāpajjantassa",
  "tika-abh01t5:187_2": "taṁ jhānaṁ taṁpaṭipadameva hoti. Etasmiṁ aparihīne tassa vipāko nibbattamāno tappaṭipadova",
  "tika-abh01t5:187_3": "bhavituṁ arahatīti. Chandādhipateyyādibhāvo pana tasmiṁ khaṇe vijjamānānaṁ chandādīnaṁ",
  "tika-abh01t5:187_4": "adhipatipaccayabhāvena hoti, na āgamanavasena. Tathā hi ekameva jhānaṁ nānākkhaṇesu",
  "tika-abh01t5:187_5": "nānādhipateyyaṁ hoti. Catutthajjhānasseva hi caturiddhipādabhāvena bhāvanā hoti,",
  "tika-abh01t5:187_6": "tasmā vipākassa āgamanavasena chandādhipateyyāditā na vuttā.",
  "tika-abh01t5:188": "Rūpāvacarārūpāvacaravipākakathāvaṇṇanā niṭṭhitā.",
  "tika-abh01t5:189": "Lokuttaravipākakathāvaṇṇanā",
  "tika-abh01t5:190_0": "505. Yathā vaṭṭaṁ ācinati, tathā taṇhādīhi abhisaṅkhataṁ lokiyakammaṁ upacitanti",
  "tika-abh01t5:190_1": "vuccati . Lokuttaraṁ pana evaṁ na hotīti tathā na vuttaṁ. Suddhāgamanavasenāti animittāppaṇihitanāmadāyakehi",
  "tika-abh01t5:190_2": "saguṇārammaṇehi vijjamānehipi phalassa suññatanāmadānadīpane aggahitabhāveneva avomissenāti",
  "tika-abh01t5:190_3": "attho. Āgamanato suññatāppaṇihitanāmavato maggassa āgamanīyaṭṭhāne ṭhatvā attano",
  "tika-abh01t5:190_4": "phalassa nāmattayadānaṁ yojitaṁ, itarassapi pana tatheva yojetabbaṁ. Nayamattadassanañhetaṁ.",
  "tika-abh01t5:190_5": "Saguṇārammaṇehi pana nāmattayavato aniccānupassanānantarassapi maggassa āgamanīyaṭṭhāne",
  "tika-abh01t5:190_6": "ṭhatvā attano phalassa nāmattayadānaṁ na nivāritanti. Vaḷañjanakaphalasamāpattiyā",
  "tika-abh01t5:190_7": "ca vipassanāgamanavasena nāmalābhe maggassa viya animittanāmalābho na siyā. Yathā",
  "tika-abh01t5:190_8": "pana maggānantarassa viya vaḷañjanakaphalasamāpattiyāpi jhānapaṭipadābhedo hoti,",
  "tika-abh01t5:190_9": "evaṁ suññatādināmalābhe sati animittanāmañca labhatīti. Avūpasantāyāti idaṁ kenaci",
  "tika-abh01t5:190_10": "aññena anantaritattā tādisāya eva saddhāya…pe… paññāya ca anantarapaccayabhāvaṁ sandhāya",
  "tika-abh01t5:190_11": "vuttaṁ. Tena chandādayopi attano anantarasadisānaṁ chandādīnaṁ uppādakā adhipatibhūtā",
  "tika-abh01t5:190_12": "adhipatibhūte eva uppādentīti imamatthaṁ dīpeti.",
  "tika-abh01t5:191_0": "555. Kilesasamucchedakassa maggassa sammādiṭṭhiādikassa niyyānikasabhāvassa phalenapi",
  "tika-abh01t5:191_1": "paṭippassaddhakilesena niyyānasabhāveneva bhavitabbaṁ, tasmā phalepi ‘‘maggaṅgaṁ",
  "tika-abh01t5:191_2": "maggapariyāpanna’’nti vuttaṁ. Evañca katvā maggavibhaṅge phalesu ca aṭṭhaṅgiko pañcaṅgiko",
  "tika-abh01t5:191_3": "ca maggo uddhaṭo, evaṁ bojjhaṅgāpīti. Maggaṁ upādāyāti maggasadisatāya maggoti imamatthaṁ sandhāyāha.",
  "tika-abh01t5:192": "Lokuttaravipākakathāvaṇṇanā niṭṭhitā.",
  "tika-abh01t5:193": "Akusalavipākakathāvaṇṇanā",
  "tika-abh01t5:194": "556. Iṭṭhaiṭṭhamajjhattesu viya na aniṭṭhaaniṭṭhamajjhattesu santīraṇaviseso atthi, aniṭṭhārammaṇameva pana adhimattaṁ mandañca evaṁ dvidhā vuttaṁ.",
  "tika-abh01t5:195": "Akusalavipākakathāvaṇṇanā niṭṭhitā.",
  "tika-abh01t5:196": "Kiriyābyākataṁ",
  "tika-abh01t5:197": "Manodhātucittavaṇṇanā",
  "tika-abh01t5:198_0": "566.Vātapupphanti moghapupphaṁ. Taṁ acchinnepi rukkhe na phalati, chinnarukkhapupphaṁ",
  "tika-abh01t5:198_1": "pana acchinne phaleyya. Evaṁ acchinnabhavamūlassapi pavattamānaṁ yaṁ na phalati,",
  "tika-abh01t5:198_2": "taṁ vātapupphasadisaṁ. Itarasseva pana pavattamānaṁ chinnarukkhapupphasadisaṁ. Tañhi",
  "tika-abh01t5:198_3": "acchinne bhavamūle phaleyyāti.",
  "tika-abh01t5:199": "Kiriyamanoviññāṇadhātucittavaṇṇanā",
  "tika-abh01t5:200_0": "568.Loluppataṇhā pahīnāti imassa cittassa paccayabhūtā purimā pavatti dassitā. Idaṁ",
  "tika-abh01t5:200_1": "pana cittaṁ vicāraṇapaññārahitanti kevalaṁ somanassamattaṁ uppādentassa hotīti. Evaṁ",
  "tika-abh01t5:200_2": "cetiyapūjādīsupi daṭṭhabbaṁ. Vattaṁ karontoti idaṁ vattaṁ karontassa phoṭṭhabbārammaṇe",
  "tika-abh01t5:200_3": "kāyadvāracittappavattiṁ sandhāya vuttaṁ. Pañcadvārānugataṁ hutvā labbhamānaṁ sandhāya",
  "tika-abh01t5:200_4": "pañcadvāre eva vā loluppataṇhāpahānādipaccavekkhaṇahetubhūtaṁ idameva pavattiṁ sandhāya",
  "tika-abh01t5:200_5": "tattha tattha ‘‘iminā cittena somanassito hotī’’ti vuttanti ‘‘evaṁ tāva pañcadvāre",
  "tika-abh01t5:200_6": "labbhatī’’ti āha. Atītaṁsādīsu appaṭihataṁ ñāṇaṁ vatvā ‘‘imehi tīhi dhammehi samannāgatassa",
  "tika-abh01t5:200_7": "buddhassa bhagavato sabbaṁ kāyakammaṁ ñāṇānuparivattī’’tiādivacanato (mahāni. 156",
  "tika-abh01t5:200_8": "atthato samānaṁ) ‘‘bhagavato idaṁ uppajjatī’’ti vuttavacanaṁ vicāretabbaṁ. Ahetukassa",
  "tika-abh01t5:200_9": "mūlābhāvena suppatiṭṭhitatā natthīti balabhāvo aparipuṇṇo, tasmā uddesavāre ‘‘samādhibalaṁ",
  "tika-abh01t5:200_10": "hoti, vīriyabalaṁ hotī’’ti na vuttaṁ. Tato eva hi ahetukānaṁ saṅgahavāre jhānaṅgāni",
  "tika-abh01t5:200_11": "ca na uddhaṭāni. Teneva imasmimpi ahetukadvaye balāni anuddesāsaṅgahitāni. Yasmā",
  "tika-abh01t5:200_12": "pana vīriyassa vijjamānattā sesāhetukehi balavaṁ, yasmā ca ettha vitakkādīnaṁ jhānapaccayamattatā",
  "tika-abh01t5:200_13": "viya samādhivīriyānaṁ balamattatā atthi, tasmā niddesavāre ‘‘samādhibalaṁ vīriyabala’’nti",
  "tika-abh01t5:200_14": "vatvā ṭhapitaṁ. Yasmā pana neva kusalaṁ nākusalaṁ, tasmā sammāsamādhi micchāsamādhīti,",
  "tika-abh01t5:200_15": "sammāvāyāmo micchāvāyāmoti ca na vuttanti adhippāyo. Evaṁ sati mahākiriyacittesu",
  "tika-abh01t5:200_16": "ca etaṁ na vattabbaṁ siyā, vuttañca, tasmā sammā, micchā vā niyyānikasabhāvābhāvato",
  "tika-abh01t5:200_17": "maggapaccayabhāvaṁ appattā samādhivāyāmā idha tathā na vuttāti daṭṭhabbā.",
  "tika-abh01t5:201_0": "574. Indriyaparopariyattaāsayānusayasabbaññutānāvaraṇañāṇāni imassānantaraṁ uppajjamānāni",
  "tika-abh01t5:201_1": "yamakapāṭihāriyamahākaruṇāsamāpattiñāṇāni ca imassa anantaraṁ uppannaparikammānantarāni",
  "tika-abh01t5:201_2": "iminā āvajjitārammaṇeyeva pavattantīti āha ‘‘cha…pe… gaṇhantī’’ti. Mahāvisayattā",
  "tika-abh01t5:201_3": "mahāgajo viya mahantanti mahāgajaṁ.",
  "tika-abh01t5:202": "Rūpāvacarārūpāvacarakiriyacittavaṇṇanā",
  "tika-abh01t5:203": "577. Idāni yāni kiriyāni jātāni, tāni veditabbānīti evaṁ yojanā kātabbā. Attabhāvoti pañcakkhandhā vuccanti.",
  "tika-abh01t5:204": "Cittuppādakaṇḍavaṇṇanā niṭṭhitā."
}