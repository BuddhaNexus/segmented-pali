{
  "atk-s0403a34:0": "9. Sītivaggo",
  "atk-s0403a34:1": "1. Sītibhāvasuttavaṇṇanā",
  "atk-s0403a34:2_0": "85. Navamassa paṭhame sītibhāvanti sītalabhāvaṁ. Yasmiṁ samaye cittaṁ niggaṇhitabbantiādīsu",
  "atk-s0403a34:2_1": "uddhaccasamaye cittaṁ samādhinā niggahetabbaṁ nāma, kosajjānupatitakāle vīriyena",
  "atk-s0403a34:2_2": "paggahetabbaṁ nāma, nirassādagatakāle samādhinā sampahaṁsitabbaṁ nāma, samappavattakāle",
  "atk-s0403a34:2_3": "bojjhaṅgupekkhāya ajjhupekkhitabbaṁ nāma.",
  "atk-s0403a34:3": "2. Āvaraṇasuttavaṇṇanā",
  "atk-s0403a34:4_0": "86. Dutiye kammāvaraṇatāyāti pañcānantariyakammehi. Kilesāvaraṇatāyāti niyatamicchādiṭṭhiyā.",
  "atk-s0403a34:4_1": "Vipākāvaraṇatāyāti akusalavipākapaṭisandhiyā vā kusalavipākehi ahetukapaṭisandhiyā vāti.",
  "atk-s0403a34:5": "4-5. Sussūsatisuttādivaṇṇanā",
  "atk-s0403a34:6": "88-89. Catutthe anatthanti avaḍḍhiṁ. Atthaṁ riñcatīti vaḍḍhiatthaṁ chaḍḍeti. Ananulomikāyāti sāsanassa ananulomikāya. Pañcame diṭṭhisampadanti sotāpattimaggaṁ.",
  "atk-s0403a34:7": "8-11. Abhabbaṭṭhānasuttacatukkavaṇṇanā",
  "atk-s0403a34:8_0": "92-95. Aṭṭhame anāgamanīyaṁ vatthunti anupagantabbaṁ kāraṇaṁ, pañcannaṁ verānaṁ dvāsaṭṭhiyā",
  "atk-s0403a34:8_1": "ca diṭṭhigatānametaṁ adhivacanaṁ. Aṭṭhamaṁ bhavanti kāmāvacare aṭṭhamaṁ paṭisandhiṁ.",
  "atk-s0403a34:8_2": "Navame kotūhalamaṅgalenāti diṭṭhasutamutamaṅgalena . Dasame sayaṁkatantiādīni attadiṭṭhivasena",
  "atk-s0403a34:8_3": "vuttāni. Adhiccasamuppannanti ahetunibbattaṁ. Sesaṁ sabbattha uttānamevāti.",
  "atk-s0403a34:9": "Sītivaggo navamo."
}