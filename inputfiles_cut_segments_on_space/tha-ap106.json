{
  "tha-ap106:0.1": "Therāpadāna ",
  "tha-ap106:0.2": "Bhikkhadāyivagga ",
  "tha-ap106:0.3": "4. Padapūjakattheraapadāna ",
  "tha-ap106:1.1": "“Siddhatthassa bhagavato, ",
  "tha-ap106:1.2": "jātipupphamadāsahaṁ; ",
  "tha-ap106:1.3": "Pādesu satta pupphāni, ",
  "tha-ap106:1.4": "hāsenokiritāni me. ",
  "tha-ap106:2.1": "Tena kammenahaṁ ajja, ",
  "tha-ap106:2.2": "abhibhomi narāmare; ",
  "tha-ap106:2.3": "Dhāremi antimaṁ dehaṁ, ",
  "tha-ap106:2.4": "sammāsambuddhasāsane. ",
  "tha-ap106:3.1": "Catunnavutito kappe, ",
  "tha-ap106:3.2": "yaṁ pupphamabhiropayiṁ; ",
  "tha-ap106:3.3": "Duggatiṁ nābhijānāmi, ",
  "tha-ap106:3.4": "pupphapūjāyidaṁ phalaṁ. ",
  "tha-ap106:4.1": "Samantagandhanāmāsuṁ, ",
  "tha-ap106:4.2": "terasa cakkavattino; ",
  "tha-ap106:4.3": "Ito pañcamake kappe, ",
  "tha-ap106:4.4": "cāturantā janādhipā. ",
  "tha-ap106:5.1": "Paṭisambhidā catasso, ",
  "tha-ap106:5.2": "…pe… ",
  "tha-ap106:5.3": "kataṁ buddhassa sāsanaṁ”. ",
  "tha-ap106:6.1": "Itthaṁ sudaṁ āyasmā padapūjako thero imā gāthāyo abhāsitthāti. ",
  "tha-ap106:7.1": "Padapūjakattherassāpadānaṁ catutthaṁ. "
}