{
  "tika-vin11t14:0": "Pāṭidesanīyakathāvaṇṇanā",
  "tika-vin11t14:1_0": "2432. Evaṁ pācittiyavinicchayaṁ dassetvā idāni pāṭidesanīyaṁ dassetumāha ‘‘agilānā’’tiādi.",
  "tika-vin11t14:1_1": "Yā pana bhikkhunī agilānā sayaṁ attanā viññattiyā laddhaṁ sappiṁ sace ‘‘bhuñjissāmī’’ti",
  "tika-vin11t14:1_2": "gaṇhati, tassā evaṁ gahaṇe dukkaṭaṁ paridīpitanti yojanā. Tattha yassā vinā sappinā",
  "tika-vin11t14:1_3": "phāsu hoti, sā agilānā nāma. Sappinti pubbe vuttavinicchayaṁ pāḷiāgataṁ gosappiādikameva.",
  "tika-vin11t14:2_0": "2433.Tipāṭidesanīyanti agilānā agilānasaññā, vematikā, gilānasaññāti tīsu vikappesu",
  "tika-vin11t14:2_1": "tīṇi pāṭidesanīyāni. Gilānā dvikadukkaṭanti gilānāya dvikadukkaṭaṁ. Gilānā agilānasaññā,",
  "tika-vin11t14:2_2": "vematikā vāti dvīsu vikappesu dve dukkaṭāni.",
  "tika-vin11t14:3_0": "2434-5. Gilānā hutvā sappiṁ viññāpetvā pacchā vūpasantagelaññā hutvā sevantiyā paribhuñjantiyāpi",
  "tika-vin11t14:3_1": "ca gilānāya avasesaṁ paribhuñjantiyā vā ñātakādito ñātakapavāritaṭṭhānato viññattaṁ",
  "tika-vin11t14:3_2": "bhuñjantiyā vā aññassatthāya viññattaṁ paribhuñjantiyā vā attano dhanena gahitaṁ",
  "tika-vin11t14:3_3": "bhuñjantiyā vā ummattikāya vā anāpattīti yojanā.",
  "tika-vin11t14:4": "Paṭhamaṁ.",
  "tika-vin11t14:5_0": "2436.Sesesu dutiyādīsūti ‘‘yā pana bhikkhunī agilānā telaṁ…pe… madhuṁ…pe… phāṇitaṁ…pe…",
  "tika-vin11t14:5_1": "macchaṁ…pe… maṁsaṁ…pe… khīraṁ…pe… dadhiṁ viññāpetvā bhuñjeyya, paṭidesetabbaṁ tāya",
  "tika-vin11t14:5_2": "bhikkhuniyā gārayhaṁ ayye dhammaṁ āpajjiṁ asappāyaṁ pāṭidesanīyaṁ, taṁ paṭidesemī’’ti",
  "tika-vin11t14:5_3": "(pāci. 1236) evaṁ dutiyādīsu sattasu pāṭidesanīyesu. Natthi kāci visesatāti telādipadāni",
  "tika-vin11t14:5_4": "vinā añño koci viseso natthīti attho.",
  "tika-vin11t14:6": "2437. Pāḷiyaṁ anāgatesu sabbesu sappiādīsu aṭṭhasu aññataraṁ viññāpetvā bhuñjantiyāpi dukkaṭanti yojanā.",
  "tika-vin11t14:7": "Iti vinayatthasārasandīpaniyā vinayavinicchayavaṇṇanāya",
  "tika-vin11t14:8": "Pāṭidesanīyakathāvaṇṇanā niṭṭhitā."
}