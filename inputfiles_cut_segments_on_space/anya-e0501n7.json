{
  "anya-e0501n7:0": "8. Nissayapaccayo",
  "anya-e0501n7:1": "Tividho nissayapaccayo, sahajātanissayo vatthu purejātanissayo vatthārammaṇapurejātanissayo.",
  "anya-e0501n7:2": "Tattha katamo sahajātanissayo. Sabbo sahajāta paccayo sahajātanissayo. Tasmā tattha paccayavibhāgo ca paccayuppannavibhāgo ca sahajātapaccaye vuttanayena veditabbo.",
  "anya-e0501n7:3_0": "Katamo pana vatthupurejātanissayo. Cha vatthūni cakkhu vatthu sotavatthu ghānavatthu",
  "anya-e0501n7:3_1": "jithavatthu kāyavatthu hadayavatthu. Imāni chavatthūni pavattikāle sattānaṁ viññāṇadhātūnaṁ",
  "anya-e0501n7:3_2": "vatthupure jātanissayo.",
  "anya-e0501n7:4_0": "Vatthurūpameva purejātaṁ hutvā nissayo vatthupurejāta nissayo. Tattha cittacetasikānaṁ",
  "anya-e0501n7:4_1": "nissayaṭṭhānaṭṭhena vatthu nāma. Purejātanti attano attano paccayuppannassa dhammassa",
  "anya-e0501n7:4_2": "uppattikkhaṇato purime khaṇe jātaṁ.",
  "anya-e0501n7:5_0": "Tattha paṭisandhicittaṁ tadā purejātassa vatthurūpassa abhāvato attanā sahuppannameva",
  "anya-e0501n7:5_1": "hadayavatthurūpaṁ nissāya uppajjati. Paṭhama bhavaṅgacittaṁ pana paṭisandhicittena",
  "anya-e0501n7:5_2": "sahuppannahadaya vatthurūpaṁ nissāya uppajjati. Dutiyabhavaṅgacittaṁ paṭhamabhavaṅgacittena",
  "anya-e0501n7:5_3": "sahuppannaṁ nissāya uppajjati. Evaṁ tatiyabhavaṅgacittaṁ dutiya bhavaṅgacittena sahuppannantiādinā",
  "anya-e0501n7:5_4": "yāvamaraṇāsannakālā dvinnaṁ manodhātumanoviññāṇadhātūnaṁ vatthupurejātanissayo veditabbo.",
  "anya-e0501n7:6_0": "Yathā vīṇāsaddā nāma vīṇātantīsu vīṇādaṇḍakehi paharaṇavegena eva jāyanti, no aññathā.",
  "anya-e0501n7:6_1": "Tathā pañcaviññāṇāni nāma pañcavatthusaṅkhātesu pañcadvāresu pañcannaṁ ārammaṇānaṁ",
  "anya-e0501n7:6_2": "āpātā gamanavegena eva jāyanti, no aññathā.",
  "anya-e0501n7:7_0": "Āpātāgamanañca tesaṁ dvārārammaṇānaṁ ṭhitipattakāle eva hoti. Āpātāgamanapaccayā",
  "anya-e0501n7:7_1": "ca dvikkhattuṁ bhavaṅgaṁ calati. Bhavaṅgacalana paccayā ca āvajjanaṁ uppajjati. Āvajjanapaccayā",
  "anya-e0501n7:7_2": "ca tāni pañcaviññāṇāni uppajjanti. Tasmā cakkhādīni pañcavatthūni pure atītabhavaṅgacittassa",
  "anya-e0501n7:7_3": "uppādakkhaṇe uppannāni eva pañcaviññāṇadhātūnaṁ vatthupurejātapaccayā honti.",
  "anya-e0501n7:8_0": "Maraṇāsannakāle pana sabbāni cha vatthūni cuticittato pure sattarasamassa bhavaṅgacittassa",
  "anya-e0501n7:8_1": "uppādakkhaṇe eva uppajjanti, tato paraṁ na uppajjanti. Tasmā maraṇāsannakāle bhavaṅgacittāni",
  "anya-e0501n7:8_2": "ca sabbāni chadvārikavīthicittāni ca cuticittañca puretaraṁ uppannāni tāniyeva attano",
  "anya-e0501n7:8_3": "attano vatthūni nissāya uppajjanti. Ayaṁ vatthupurejāta nissayo.",
  "anya-e0501n7:9_0": "Katamo pana vatthārammaṇapurejātanissayo. Yadā attano ajjhattaṁ vatthurūpaṁ ārabbha",
  "anya-e0501n7:9_1": "yaṁ rūpaṁ nissāya mama manoviññāṇaṁ vattati, etaṁ mama eso hamasmi eso me attāti",
  "anya-e0501n7:9_2": "evaṁ taṇhāmāna diṭṭhīhi gahaṇavasena vā etaṁ aniccaṁ etaṁ dukkhaṁ etaṁ anattāti evaṁ",
  "anya-e0501n7:9_3": "sammasanavasena vā āvajjanādīni manodvārikavīthi cittāni pavattanti. Tadā taṁ taṁ",
  "anya-e0501n7:9_4": "vatthurūpaṁ paccekaṁ tesaṁ nissayavatthu ca hoti tesaṁ ārammaṇañca. Tasmā taṁ taṁ",
  "anya-e0501n7:9_5": "hadayarūpaṁ tassa tassa cittuppādassa vatthārammaṇapurejātapaccayo hoti. Ayaṁ vatthārammaṇa",
  "anya-e0501n7:9_6": "purejātanissayo. Evaṁ nissayapaccayo tividho hoti.",
  "anya-e0501n7:10_0": "Idha suttantanissayopi vattabbo. Ime manussā vā tiracchānagatā vā rukkhādayo vā mahāpathaviyaṁ",
  "anya-e0501n7:10_1": "patiṭṭhitā, mahā pathavī ca heṭṭhā mahāudakakkhandhe, mahāudakakkhandho ca heṭṭhā",
  "anya-e0501n7:10_2": "mahāvātakkhandhe, mahāvātakkhandho ca heṭṭhā ajaṭākāse, manussā gehesu, bhikkhū vihāresu,",
  "anya-e0501n7:10_3": "devā dibbavimānesūtiādinā sabbaṁ lokappavattiṁ ñatvā nissayapaccayo veditabbo. Nissayapaccayadīpanā niṭṭhitā."
}