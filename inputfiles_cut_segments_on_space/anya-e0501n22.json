{
  "anya-e0501n22:0": "Paccayasabhāgo",
  "anya-e0501n22:1_0": "Paccayasabhāgo vuccate. Pañcadasa sahajātajātikā honti, cattāro mahāsahajātā cattāro",
  "anya-e0501n22:1_1": "majjhimasahajātā satta khuddakasahajātā. Tattha cattāro mahāsahajātā nāma sahajāto",
  "anya-e0501n22:1_2": "sahajātanissayo sahajātatthi sahajāta avigato. Cattāro majjhimasahajātā nāma aññamañño",
  "anya-e0501n22:1_3": "vipāko sampayutto sahajātavippayutto. Satta khuddakasaha jātā nāma hetu sahajātādhipati",
  "anya-e0501n22:1_4": "sahajātakammaṁ saha jātāhāro sahajātindriyaṁ jhānaṁ maggo.",
  "anya-e0501n22:2": "Tayo rūpāhārā, rūpāhāro rūpāhāratthi rūpāhārā vigato.",
  "anya-e0501n22:3": "Tīṇi rūpajīvitindriyāni, rūpajīvitindriyaṁ rūpajīvitindriyatthi rūpajīvitindriyāvigataṁ.",
  "anya-e0501n22:4_0": "Sattarasa purejātajātikā honti, cha vatthupurejātā cha ārammaṇapurejātā pañca vatthārammaṇapurejātā.",
  "anya-e0501n22:4_1": "Tattha cha vatthupurejātā nāma vatthupurejāto vatthupurejātanissayo vatthupurejātindriyaṁ",
  "anya-e0501n22:4_2": "vatthupurejātavippayuttaṁ vatthupurejātatthi vatthu purejātaavigato. Cha ārammaṇapurejātā",
  "anya-e0501n22:4_3": "nāma ārammaṇa purejāto kiñciārammaṇaṁ koci ārammaṇādhipati koci ārammaṇūpanissaso",
  "anya-e0501n22:4_4": "ārammaṇapurejātatthi ārammaṇapurejāta avigato. Kiñci ārammaṇantiādīsu kiñcikocivacanehi",
  "anya-e0501n22:4_5": "paccuppannaṁ nipphannarūpaṁ gayhati. Pañca vatthārammaṇapurejātā nāma vatthārammaṇa",
  "anya-e0501n22:4_6": "purejāto vatthārammaṇapurejātanissayo vatthārammaṇapure jāta vippayutto vatthārammaṇapurejātatthi",
  "anya-e0501n22:4_7": "vatthārammaṇapurejāta avigato.",
  "anya-e0501n22:5": "Cattāro pacchājātajātikā honti, pacchājāto pacchājātavippayutto pacchājātatthi pacchājātaavigato.",
  "anya-e0501n22:6_0": "Satta anantarā honti, anantaro samanantaro anantarūpa nissayo āsevanaṁ anantarakammaṁ",
  "anya-e0501n22:6_1": "natthi vigato. Ettha ca anantara kammaṁ nāma ariyamaggacetanā, sā attano anantare ariyaphalaṁ janeti.",
  "anya-e0501n22:7_0": "Pañca visuṁ paccayā honti, avasesaṁ ārammaṇaṁ avaseso ārammaṇādhipati avaseso ārammaṇūpa",
  "anya-e0501n22:7_1": "nissayo sabbo pakatūpanissayo avasesaṁ nānākkhaṇika kammaṁ. Iti vitthārato paṭṭhānapaccayā",
  "anya-e0501n22:7_2": "catupaññāsappabhedā hontīti.",
  "anya-e0501n22:8_0": "Tattha sabbe sahajātajātikā ca sabbe purejāta jātikā sabbe pacchājātajātikā rūpāhāro",
  "anya-e0501n22:8_1": "rūpajīvitindriyanti ime paccuppannapaccayā nāma. Sabbe anantarajātikā sabbaṁ nānākkhaṇika",
  "anya-e0501n22:8_2": "kammanti ime atītapaccayā nāma. Ārammaṇaṁ pakatūpanissayoti ime tekālikā ca nibbānapaññattīnaṁ",
  "anya-e0501n22:8_3": "vasena kālavimuttā ca honti.",
  "anya-e0501n22:9_0": "Nibbānañca paññatti cāti ime dve dhammā appaccayā nāma asaṅkhatā nāma. Kasmā. Ajātikattā.",
  "anya-e0501n22:9_1": "Yesañhi jāti nāma atthi, uppādo nāma atthi. Te sappaccayānāma saṅkhatā nāma paṭiccasamuppannā",
  "anya-e0501n22:9_2": "nāma. Ime dve dhammā ajātikattā anuppādattā ajātipaccayattāca appaccayā nāma asaṅkhatā nāmāti.",
  "anya-e0501n22:10_0": "Sappaccayesu ca dhammesu saṅkhatesu ekopi dhammo nicco dhuvo sassato aviparītadhammo",
  "anya-e0501n22:10_1": "nāma natthi. Atha kho sabbe te khayaṭṭhena aniccā eva honti. Kasmā. Sayañca paccayāyattavutti",
  "anya-e0501n22:10_2": "kattā paccayānañca aniccadhammattā. Nanu nibbānañca paññatti ca paccayā honti. Te",
  "anya-e0501n22:10_3": "ca niccā dhuvāti. Saccaṁ. Kevalena pana nibbānapaccayena vā paññattipaccayena vā",
  "anya-e0501n22:10_4": "uppanno nāma natthi, bahūhi paccayehi eva uppanno, te pana paccayā aniccā eva adhuvāti.",
  "anya-e0501n22:11_0": "Ye ca dhammā aniccā honti, te niccakālaṁ satte tividhehi dukkhadaṇḍehi paṭippīḷenti",
  "anya-e0501n22:11_1": "bādhenti, tasmā te dhammā bhayaṭṭhena dukkhā eva honti. Tattha tividhā dukkhadaṇḍā",
  "anya-e0501n22:11_2": "nāma dukkhadukkhatā saṅkhāra dukkhatā vipariṇāmadukkhatā.",
  "anya-e0501n22:12_0": "Ye keci aniccā eva honti, ekasmiṁ iriyāpathepi punappunaṁ bhijjanti, te kathaṁ yāvajīvaṁ",
  "anya-e0501n22:12_1": "niccasaññitānaṁ sattapuggalānaṁ attā nāma bhaveyyuṁ, sārā nāma bhaveyyuṁ. Ye ca dukkhā",
  "anya-e0501n22:12_2": "eva honti, te kathaṁ dukkhappaṭikulānaṁ sukhakāmānaṁ sattānaṁ attā nāma bhaveyyuṁ,",
  "anya-e0501n22:12_3": "sārā nāma bhaveyyuṁ. Tasmā te dhammā asārakaṭṭhena anattā eva honti.",
  "anya-e0501n22:13_0": "Api ca yasmā imāya catuvīsatiyā paccayadesanāya imamatthaṁ dasseti. Sabbepi saṅkhatadhammā",
  "anya-e0501n22:13_1": "nāma paccayāyattavuttikā eva honti, sattānaṁ vasāyattavuttikā na honti. Paccayāyatta",
  "anya-e0501n22:13_2": "vuttikesu ca tesu na ekopi dhammo appakena paccayena uppajjati. Atha kho bahūhi eva",
  "anya-e0501n22:13_3": "paccayehi uppajjatīti, tasmā ayaṁ desanā dhammānaṁ anattalakkhaṇadīpane matthakapattā hotīti.",
  "anya-e0501n22:14": "Paccayasabhāgasaṅgaho niṭṭhito.",
  "anya-e0501n22:15": "Paccayaghaṭanānayo",
  "anya-e0501n22:16": "Pañcaviññāṇesu paccayaghaṭanānayo",
  "anya-e0501n22:17_0": "Paccayaghaṭanānayo vuccate. Ekekasmiṁ paccayuppanne bahunnaṁ paccayānaṁ samodhānaṁ",
  "anya-e0501n22:17_1": "paccayaghaṭanā nāma. Yena pana dhammā sappaccayā saṅkhatā paṭiccasamuppannāti vuccanti,",
  "anya-e0501n22:17_2": "sabbe te dhammā uppāde ca ṭhitiyañca imehi catuvīsatiyā paccayehi sahitattā sappaccayā",
  "anya-e0501n22:17_3": "nāma, sappaccayattā saṅkhatā nāma, saṅkhatattā paṭiccasamuppannā nāma. Katame pana",
  "anya-e0501n22:17_4": "te dhammāti. Ekavīsasatacittāni ca dvipaññāsacetasikāni ca aṭṭhavīsati rūpāni ca.",
  "anya-e0501n22:18_0": "Tattha ekavīsasatacittāni dhātuvasena sattavidhāni bhavanti, cakkhu viññāṇadhātu",
  "anya-e0501n22:18_1": "sotaviññāṇadhātu ghānaviññāṇadhātu jitha viññāṇadhātu kāyaviññāṇadhātu manodhātu",
  "anya-e0501n22:18_2": "manoviññāṇa dhātūti. Tattha cakkhuviññāṇadvayaṁ cakkhuviññāṇadhātu nāma. Sotaviññāṇadvayaṁ",
  "anya-e0501n22:18_3": "sotaviññāṇadhātu nāma. Ghānaviññāṇadvayaṁ ghānaviññāṇadhātu nāma. Jithaviññāṇadvayaṁ",
  "anya-e0501n22:18_4": "jithaviññāṇadhātu nāma. Kāyaviññāṇadvayaṁ kāyaviññāṇadhātu nāma. Pañcadvārāvajjana",
  "anya-e0501n22:18_5": "cittañca sampaṭicchanacittadvayañca manodhātu nāma. Sesāni aṭṭhasataṁ cittāni manoviññāṇadhātu nāma.",
  "anya-e0501n22:19": "Dvipaññāsacetasikāni ca rāsivasena catubbidhāni bhavanti, satta sabbacittikāni ca cha pakiṇṇakāni ca cuddasa pāpānica pañcavīsati kalyāṇāni ca.",
  "anya-e0501n22:20_0": "Catuvīsatipaccayesu ca pannarasapaccayā sabbacittuppāda sādhāraṇā honti, ārammaṇañca",
  "anya-e0501n22:20_1": "anantarañca samanantarañca saha jāto ca aññamaññañca nissayo ca upanissayo ca kammañca",
  "anya-e0501n22:20_2": "āhāro ca indriyañca sampayutto ca atthi ca natthi ca vigato ca avigato ca. Na hi",
  "anya-e0501n22:20_3": "kiñci cittaṁ vā cetasikaṁ vā ārammaṇena vinā uppannaṁ nāma atthi. Tathā anantarādīhi",
  "anya-e0501n22:20_4": "ca. Aṭṭhapaccayā kesañci cittuppādānaṁ paccayā sādhāraṇā honti, hetu ca adhipati",
  "anya-e0501n22:20_5": "ca pure jāto ca āsevanañca vipāko ca jhānañca maggo ca vippayutto ca. Tattha hetu",
  "anya-e0501n22:20_6": "sahetukacittuppādānaṁ eva sādhāraṇā, adhipati ca sādhipatijavanānaṁ eva, purejāto",
  "anya-e0501n22:20_7": "ca kesañci cittuppādānaṁ eva, āsevanañca kusalākusalakiriyajavanānaṁ eva, vipāko",
  "anya-e0501n22:20_8": "ca vipākacittuppādānaṁ eva, jhānañca manodhātu manoviññāṇadhātu cittuppādānaṁ eva,",
  "anya-e0501n22:20_9": "maggo ca sahetukacittuppādānaṁ eva, vippayutto ca arūpaloke cittuppādānaṁ natthi,",
  "anya-e0501n22:20_10": "eko pacchājāto rūpadhammānaṁ eva visuṁbhūto hoti.",
  "anya-e0501n22:21_0": "Tatrāyaṁ dīpanā. Satta sabbacittikāni cetasikāni nāma, phasso vedanā saññā cetanā",
  "anya-e0501n22:21_1": "ekaggatā jīvitaṁ manasikāro. Tattha cittaṁ adhipatijātikañca āhārapaccayo ca indriyapaccayo",
  "anya-e0501n22:21_2": "ca. Phasso āhārapaccayo. Vedanā indriyapaccayo ca jhāna paccayo ca. Cetanā kammapaccayo",
  "anya-e0501n22:21_3": "ca āhārapaccayo ca. Ekaggatā indriyapaccayo ca jhāna paccayo ca maggapaccayo ca.",
  "anya-e0501n22:21_4": "Jīvitaṁ indriyapaccayo. Sesā dve dhammā visesapaccayā na honti.",
  "anya-e0501n22:22_0": "Cakkhuviññāṇe satta sabbacittikāni cetasikāni labbhanti, viññāṇena saddhiṁ aṭṭha",
  "anya-e0501n22:22_1": "nāmadhammā honti. Sabbe te dhammā sattahi paccayehi aññamaññassa paccayā honti catūhi",
  "anya-e0501n22:22_2": "mahāsahajātehi ca vippayuttavajjitehi tīhi majjhimasahajātehi ca. Tesveva aṭṭhasu",
  "anya-e0501n22:22_3": "dhammesu viññāṇaṁ sesānaṁ sattannaṁ dhammānaṁ āhārapaccayena ca indriyapaccayena",
  "anya-e0501n22:22_4": "ca paccayo hoti. Phasso āhārapaccayena, vedanā indriyapaccayamattena, cetanā kammapaccayena",
  "anya-e0501n22:22_5": "ca āhāra paccayena ca, ekaggatā indriyapaccayamattena, jīvitaṁ sesānaṁ sattannaṁ",
  "anya-e0501n22:22_6": "dhammānaṁ indriyapaccayena paccayo hoti. Cakkhuvatthurūpaṁ pana tesaṁ aṭṭhannaṁ dhammānaṁ",
  "anya-e0501n22:22_7": "chahi vatthupurejātehi tasmiṁ cakkhuvatthumhi āpātamāgatāni paccuppannāni rūpārammaṇāni",
  "anya-e0501n22:22_8": "tesaṁ catūhi ārammaṇa purejātehi, anantaraniruddhaṁ pañcadvārāvajjanacittañca pañcahi",
  "anya-e0501n22:22_9": "anantarehi, pubbe kataṁ kusalakammaṁ vā akusalakammaṁ vā kusalavipākānaṁ vā akusalavipākānaṁ",
  "anya-e0501n22:22_10": "vā tesaṁ nānākkhaṇikakammapaccayena, kamma sahāyabhūtāni purimabhave avijjātaṇhūpādānāni",
  "anya-e0501n22:22_11": "ca imasmiṁ bhave āvāsapuggalautubhojanādayo ca tesaṁ aṭṭhannaṁ dhammānaṁ pakatūpanissayapaccayena",
  "anya-e0501n22:22_12": "paccayā honti. Imasmiṁ citte hetu ca adhipati ca pacchājāto ca āsevanañca jhānañca",
  "anya-e0501n22:22_13": "maggocāti chapaccayā na labbhanti, aṭṭhārasapaccayā labbhanti. Yathā ca imasmiṁ citte,",
  "anya-e0501n22:22_14": "tathā sotaviññāṇādīsupi cha paccayā na labbhanti, aṭṭhārasapaccayā labbhantīti.",
  "anya-e0501n22:23": "Pañcaviññāṇesu paccayaghaṭanānayo niṭṭhito.",
  "anya-e0501n22:24": "Ahetuka cittuppādesu paccayaghaṭanānayo",
  "anya-e0501n22:25_0": "Cha pakiṇṇakāni cetasikāni nāma, vitakko vicāro adhimokkho vīriyaṁ pīti chando. Tattha",
  "anya-e0501n22:25_1": "vitakko jhānapaccayo ca maggapaccayo ca. Vicāro jhānapaccayo. Vīriyaṁ adhipatijātikañca",
  "anya-e0501n22:25_2": "indriyapaccayo ca maggapaccayo ca. Pīti jhānapaccayo. Chando adhipatijātiko. Adhimokkho",
  "anya-e0501n22:25_3": "pana visesapaccayo na hoti.",
  "anya-e0501n22:26_0": "Pañcadvārāvajjanacittañca sampaṭicchanacittadvayañca upekkhāsantīraṇa dvayañcāti",
  "anya-e0501n22:26_1": "pañcasu cittesu dasa cetasikāni labbhanti, satta sabba cittikāni ca pakiṇṇakesu vitakko",
  "anya-e0501n22:26_2": "ca vicāro ca adhimokkho ca. Viññāṇena saddhiṁ paccekaṁ ekādasa nāmadhammā honti.",
  "anya-e0501n22:26_3": "Imesu cittesu jhānakiccaṁ labbhati. Vedanā ca ekaggatā ca vitakko ca vicāro ca jhānapaccayaṁ",
  "anya-e0501n22:26_4": "sādhenti. Pañcadvārāvajjanacittaṁ pana kiriyacittaṁ hoti, vipākapaccayo natthi. Nānākkhaṇikakammañca",
  "anya-e0501n22:26_5": "upanissayaṭṭhāne tiṭṭhati. Vipākapaccayena saddhiṁ cha paccayā na labbhanti. Jhānapaccayena",
  "anya-e0501n22:26_6": "saddhiṁ aṭṭhārasapaccayā labbhanti. Sesesu catūsu vipākacittesu pañca paccayā na",
  "anya-e0501n22:26_7": "labbhanti. Vipākapaccayena ca jhānapaccayena ca saddhiṁ ekūnavīsati paccayā labbhanti.",
  "anya-e0501n22:27_0": "Somanassasantīraṇe pītiyā saddhiṁ ekādasacetasikā yujjanti, manodvārāvajjanacitte",
  "anya-e0501n22:27_1": "ca vīriyena saddhiṁ ekādasāti viññāṇena saddhiṁ dvādasa nāmadhammā honti. Hasituppādacitte",
  "anya-e0501n22:27_2": "pana pītiyā ca vīriyena ca saddhiṁ dvādasa cetasikāni yujjanti. Viññāṇena saddhiṁ",
  "anya-e0501n22:27_3": "terasa nāmadhammā honti. Tattha somanassasantīraṇe jhānaṅgesu pītimattaṁ adhikaṁ",
  "anya-e0501n22:27_4": "hoti, pubbe upekkhāsantīraṇadvaye viya pañcapaccayā na labbhanti. Ekūnavīsatipaccayā",
  "anya-e0501n22:27_5": "labbhanti. Manodvārā vajjanacitte ca vīriyamattaṁ adhikaṁ hoti, tañca indriyakicca",
  "anya-e0501n22:27_6": "jhāna kiccānisādheti. Adhipatikiccañca maggakiccañca na sādheti. Kiriya cittattāvipākapaccayo",
  "anya-e0501n22:27_7": "ca natthi. Pubbe pañcadvārāvajjanacitte viya vipāka paccayena saddhiṁ cha paccayā",
  "anya-e0501n22:27_8": "na labbhanti. Jhānapaccayena saddhiṁ aṭṭharasa paccayā labbhanti. Hasituppādacittepi",
  "anya-e0501n22:27_9": "kiriyacittattā vipākapaccayo natthi, javanacittattā pana āsevanaṁ atthi, vipākapaccayena",
  "anya-e0501n22:27_10": "saddhiṁ pañca paccayā na labbhanti. Āsevanapaccayena saddhiṁ ekūnavīsati paccayā labbhanti.",
  "anya-e0501n22:28": "Ahetukacittuppādesu paccayaghaṭanānayo niṭṭhito.",
  "anya-e0501n22:29": "Akusalacittuppādesu paccayaghaṭanānayo",
  "anya-e0501n22:30_0": "Dvādasa akusalacittāni, dve mohamūlikāni aṭṭha lobha mūlikāni dve dosamūlikāni. Cuddasa",
  "anya-e0501n22:30_1": "pāpacetasikāni nāma moho ahirikaṁ anottappaṁ uddhaccanti idaṁ mohacatukkaṁ nāma.",
  "anya-e0501n22:30_2": "Lobho diṭṭhi mānoti idaṁ lobhatikkaṁ nāma. Doso issā macchariyaṁ kukkuccanti idaṁ",
  "anya-e0501n22:30_3": "dosacatukkaṁ nāma. Thinaṁ middhaṁ vicikicchāti idaṁ visuṁ tikkaṁ nāma.",
  "anya-e0501n22:31": "Tattha lobho doso mohoti tayo mūladhammā hetupaccayā, diṭṭhi maggapaccayo, sesā dasadhammā visesapaccayā na honti.",
  "anya-e0501n22:32_0": "Tattha dve mohamūlikāni nāma vicikicchāsampayuttacittaṁ uddhacca sampayuttacittaṁ.",
  "anya-e0501n22:32_1": "Tattha vicikicchāsampayuttacitte pannarasa cetasikāni uppajjanti satta sabbacittikāni",
  "anya-e0501n22:32_2": "ca vitakko vicāro vīriyanti tīṇi pakiṇṇakāni ca pāpacetasikesu mohacatukkañca vicikicchā",
  "anya-e0501n22:32_3": "cāti, cittena saddhiṁ soḷasa nāmadhammā honti. Imasmiṁ citte hetu paccayopi maggapaccayopi",
  "anya-e0501n22:32_4": "labbhanti. Tattha moho hetupaccayo, vitakko ca vīriyañca maggapaccayo, ekaggatā pana",
  "anya-e0501n22:32_5": "vicikicchāya duṭṭhattā imasmiṁ citte indriyakiccañca maggakiccañca na sādheti, jhānakiccamattaṁ",
  "anya-e0501n22:32_6": "sādheti. Adhipati ca pacchājāto vipāko cāti tayo paccayāna labbhanti, sesā ekavīsatipaccayā",
  "anya-e0501n22:32_7": "labbhanti. Uddhaccasampayuttacittepi vicikicchaṁ pahāya adhimokkhena saddhiṁ pannaraseva",
  "anya-e0501n22:32_8": "cetasikāni, soḷaseva nāmadhammā honti. Imasmiṁ citte ekaggatā indriya kiccañca jhānakiccañca",
  "anya-e0501n22:32_9": "maggakiccañca sādheti, tayo paccayā na labbhanti, ekavīsati paccayā labbhanti.",
  "anya-e0501n22:33_0": "Aṭṭhasu lobhamūlikacittesu pana satta sabbacittikāni ca cha pakiṇṇakāni ca pāpesu",
  "anya-e0501n22:33_1": "mohacatukkañca lobhatikkañca thinamiddhañcāti dvāvīsati cetasikāni uppajjanti. Tesu",
  "anya-e0501n22:33_2": "lobho ca mohocāti dve mūlāni hetupaccayo. Chando ca cittañca vīriyañcāti tayo adhipatijātikā",
  "anya-e0501n22:33_3": "kadāci adhipatikiccaṁ sādhenti, ārammaṇādhipatipi ettha labbhati. Cetanā kammapaccayo.",
  "anya-e0501n22:33_4": "Tayo āhārā āhārapaccayo. Cittañca vedanā ca ekaggatā ca jīvitañca vīriyañcāti pañca",
  "anya-e0501n22:33_5": "indriyadhammā indriyapaccayo. Vitakko ca vicāro ca pīti ca vedanā ca ekaggatācāti",
  "anya-e0501n22:33_6": "pañca jhānaṅgāni jhānapaccayo. Vitakko ca ekaggatā ca diṭṭhi ca vīriyañcāti cattāri",
  "anya-e0501n22:33_7": "maggaṅgāni maggapaccayo. Pacchājāto ca vipāko cāti dve paccayā na labbhanti. Sesā",
  "anya-e0501n22:33_8": "dvāvīsati paccayā labbhanti.",
  "anya-e0501n22:34_0": "Dvīsu dosamūlikacittesu pītiñca lobhatikkañca pahāya dosacatukkena saddhiṁ dvāvīsati",
  "anya-e0501n22:34_1": "eva cetasikāni, doso ca moho ca dve mūlāni, tayo adhipati jātikā, tayo āhārā, pañca",
  "anya-e0501n22:34_2": "indriyāni, cattāri jhānaṅgāni, tīṇi maggaṅgāni. Etthāpi dve paccayā na labbhanti,",
  "anya-e0501n22:34_3": "dvāvīsati paccayā labbhanti.",
  "anya-e0501n22:35": "Akusalacittuppādesu paccayaghaṭanānayo niṭṭhito.",
  "anya-e0501n22:36": "Cittuppādesu paccayaghaṭanānayo",
  "anya-e0501n22:37_0": "Ekanavuti sobhaṇacittāni nāma, catuvīsati kāma sobhaṇacittāni pannarasa rūpacittāni",
  "anya-e0501n22:37_1": "dvādasa arūpacittāni cattālīsa lokuttaracittāni. Tattha catuvīsati kāmasobhaṇa cittāni",
  "anya-e0501n22:37_2": "nāma aṭṭha kāmakusalacittāni aṭṭha kāmasobhaṇavipāka cittāni aṭṭha kāmasobhaṇakiriyacittāni.",
  "anya-e0501n22:38_0": "Pañca vīsati kalyāṇacetasikāni nāma, alobho adoso amohoceti tīṇi kalyāṇamūlikāni",
  "anya-e0501n22:38_1": "ca saddhā ca sati ca hirī ca ottappañca tatramajjhattatā ca kāyapassaddhi ca citta",
  "anya-e0501n22:38_2": "passaddhi ca kāyalahutā ca cittalahutā ca kāyamudutā ca citta mudutā ca kāyakammaññatā",
  "anya-e0501n22:38_3": "ca citta kammaññatā ca kāyapāguññatā ca cittapāguññatā ca kāyujukatā ca cittujukatā",
  "anya-e0501n22:38_4": "ca sammāvācā sammākammanto sammāājīvoti tisso viratiyo ca karuṇā muditāti dve appamaññāyo ca.",
  "anya-e0501n22:39_0": "Tattha tīṇi kalyāṇamūlāni hetupaccayo, amoho pana adhipatipaccaye vīmaṁsādhipatināma,",
  "anya-e0501n22:39_1": "indriyapaccaye paññindriyaṁ nāma, maggapaccaye sammādiṭṭhi nāma. Saddhā indriyapaccaye",
  "anya-e0501n22:39_2": "saddhindriyaṁ nāma. Sati indriyapaccaye satindriyaṁ nāma, maggapaccaye sammāsati",
  "anya-e0501n22:39_3": "nāma. Tisso viratiyo maggapaccayo, sesā sattarasa dhammā visesapaccayā na honti.",
  "anya-e0501n22:40_0": "Aṭṭhasu kāmakusalacittesu aṭṭhatiṁsa cetasikāni saṅgayhanti, satta sabbacittikāni",
  "anya-e0501n22:40_1": "cha pakiṇṇakāni pañcavīsati kalyāṇāni. Tesu ca pīti catūsu somanassikesu eva, amoho",
  "anya-e0501n22:40_2": "catūsu ñāṇasampayuttesu eva, tisso viratiyo sikkhāpadasīlapūraṇa kāle eva, dve appamaññāyo",
  "anya-e0501n22:40_3": "sattesu kāruññamodanākāresu evāti. Imesupi aṭṭhasu cittesu dve vā tīṇi vā kalyāṇamūlāni",
  "anya-e0501n22:40_4": "hetupaccayo, chando ca cittañca vīriyañca vīmaṁsācāti catūsu adhipatijātikesu ekamekova",
  "anya-e0501n22:40_5": "kadāci adhipatipaccayo. Cetanā kammapaccayo. Tayo āhārā āhārapaccayo. Cittañca vedanā",
  "anya-e0501n22:40_6": "ca ekaggatā ca jīvitañca saddhā ca sati ca vīriyañca paññācāti aṭṭha indriyāni indriyapaccayo.",
  "anya-e0501n22:40_7": "Vitakko ca vicāro ca pīti ca vedanā ca ekaggatācāti pañcajhānaṅgāni jhānapaccayo.",
  "anya-e0501n22:40_8": "Paññā ca vitakko ca tisso viratiyo ca sati ca vīriyañca ekaggatācāti aṭṭha maggaṅgāni",
  "anya-e0501n22:40_9": "maggapaccayo. Imesupi aṭṭhasu cittesu pacchājāto ca vipākocāti dve paccayā na labbhanti,",
  "anya-e0501n22:40_10": "sesā dvāvīsatipaccayā labbhanti.",
  "anya-e0501n22:41": "Aṭṭhasu kāmasobhaṇakiriyacittesu tisso viratiyo na labbhanti, kusalesu viya dve paccayā na labbhanti, dvāvīsati paccayā labbhanti.",
  "anya-e0501n22:42": "Aṭṭhasu kāmasobhaṇavipākesu tisso viratiyo ca dve appamaññāyo ca na labbhanti. Adhipatipaccayo ca pacchājāto ca āsevanañcāti tayo paccayā na labbhanti, ekavīsati paccayā labbhanti.",
  "anya-e0501n22:43": "Upari rūpārūpalokuttaracittesupi dvāvīsatipaccayato atirekaṁ natthi. Tasmā catūsu ñāṇasampayuttakāmakusala cittesu viya imesu paccayaghaṭanā veditabbā.",
  "anya-e0501n22:44_0": "Evaṁ sante kasmā tāni cittāni kāmacittato mahanta tarāni ca paṇītatarāni ca hontīti.",
  "anya-e0501n22:44_1": "Āsevanamahantattā. Tāni hi cittāni bhāvanākammavisesehi siddhāni honti, tasmā tesu",
  "anya-e0501n22:44_2": "āsevanapaccayo mahanto hoti. Āsevana mahantattā ca indriyapaccayopi jhānapaccayopi",
  "anya-e0501n22:44_3": "maggapaccayopi aññepi vā tesaṁ paccayā mahantā honti. Paccayānaṁ uparūpari mahantattā",
  "anya-e0501n22:44_4": "tāni cittāni uparūpari ca kāmacittato mahantatarāni ca paṇītatarāni ca hontīti.",
  "anya-e0501n22:45": "Cittuppādesu paccayaghaṭanānayo niṭṭhito.",
  "anya-e0501n22:46": "Rūpakalāpesu paccayaghaṭanānayo",
  "anya-e0501n22:47_0": "Rūpakalāpesu paccayaghaṭanānayo vuccate. Aṭṭhavīsati rūpāni nāma, cattāri mahābhūtāni",
  "anya-e0501n22:47_1": "pathavī āpo tejo vāyo. Pañca pasādarūpāni cakkhu sotaṁ ghānaṁ jitha kāyo. Pañca gocararūpāni",
  "anya-e0501n22:47_2": "rūpaṁ saddo gandho raso phoṭṭhabbaṁ. Tattha phoṭṭhabbaṁ tividhaṁ pathavīphoṭṭhabbaṁ",
  "anya-e0501n22:47_3": "tejophoṭṭhabbaṁ vāyophoṭṭhabbaṁ. Dve bhāvarūpāni itthibhāvarūpaṁ pumbhāvarūpaṁ. Ekaṁ",
  "anya-e0501n22:47_4": "jīvitarūpaṁ, ekaṁ hadayarūpaṁ. Ekaṁ āhārarūpaṁ. Ekaṁ ākāsadhāturūpaṁ. Dve viññattirūpāni",
  "anya-e0501n22:47_5": "kāyaviññattirūpaṁ vacīviññatti rūpaṁ. Tīṇi vikārarūpāni lahutā mudutā kammaññatā.",
  "anya-e0501n22:47_6": "Cattāri lakkhaṇarūpāni upacayo santati jaratā aniccatā.",
  "anya-e0501n22:48_0": "Tattha cha rūpadhammā rūpadhammānaṁ paccayā honti cattāri mahābhūtāni ca jīvitarūpañca",
  "anya-e0501n22:48_1": "āhārarūpañca. Tattha cattāri mahā bhūtāni aññamaññassa pañcahi paccayehi paccayā",
  "anya-e0501n22:48_2": "honti sahajātena ca aññamaññena ca nissayena ca atthiyā ca avigatenaca. Sahajātānaṁ",
  "anya-e0501n22:48_3": "upādārūpānaṁ aññamaññavajjitehi catūhi paccayehi paccayā honti. Jīvitarūpaṁ sahajātānaṁ",
  "anya-e0501n22:48_4": "kammajarūpānaṁ indriyapaccayena paccayo. Āhārarūpaṁ sahajātānañca asahajātānañca",
  "anya-e0501n22:48_5": "sabbesaṁ ajjhattarūpadhammānaṁ āhārapaccayena paccayo.",
  "anya-e0501n22:49_0": "Tattheva terasa rūpadhammā nāmadhammānaṁ visesapaccayā honti, pañcapasādarūpāni ca",
  "anya-e0501n22:49_1": "satta gocararūpāni ca hadayavatthurūpañca. Tattha pañca pasādarūpāni pañcannaṁ viññāṇadhātūnaṁ",
  "anya-e0501n22:49_2": "mātaro viya puttakānaṁ vatthupurejātena ca vatthupurejātindriyena ca vatthu purejātavippayuttena",
  "anya-e0501n22:49_3": "ca paccayā honti. Satta gocararūpāni pañcannaṁ viññāṇadhātūnaṁ tissannaṁ manodhātūnañca",
  "anya-e0501n22:49_4": "pitaro viya puttakānaṁ ārammaṇapurejātena paccayā honti. Hadayavatthurūpaṁ dvinnaṁ",
  "anya-e0501n22:49_5": "manodhātu manoviññāṇadhātūnaṁ rukkho viya rukkhadevatānaṁ yathārahaṁ paṭisandhikkhaṇe",
  "anya-e0501n22:49_6": "sahajātanissayena pavattikāle vatthupurejātena ca vatthupurejātavippayuttena ca paccayo hoti.",
  "anya-e0501n22:50": "Tevīsati rūpakalāpā. Tattha ekāya rajjuyā bandhitānaṁ kesānaṁ kesakalāpo viya tiṇānaṁ tiṇakalāpo viya ekena jātirūpena bandhitānaṁ rūpadhammānaṁ kalāpo paripiṇḍirūpa kalāpo nāma.",
  "anya-e0501n22:51": "Tattha cattāri mahābhūtāni vaṇṇo gandho raso ojāti ime aṭṭha dhammā eko sabbamūlakalāpo nāma, sabbamūlaṭṭhakanti ca vuccati.",
  "anya-e0501n22:52_0": "Nava kammajarūpakalāpā, – jīvitanavakaṁ vatthudasakaṁ kāya dasakaṁ itthibhāvadasakaṁ",
  "anya-e0501n22:52_1": "pumbhāvadasakaṁ cakkhudasakaṁ sotadasakaṁ ghānadasakaṁ jithadasakaṁ. Tattha sabbamūlaṭṭhakamevajīvitarūpena",
  "anya-e0501n22:52_2": "saha jīvitanavakaṁ nāma. Etadeva kammajakalāpesu mūlanavakaṁ hoti. Mūlanavakameva",
  "anya-e0501n22:52_3": "yathākkamaṁ hadayavatthurūpādīhi aṭṭharūpehi saha vatthudasakādīni aṭṭhadasakāni",
  "anya-e0501n22:52_4": "bhavati. Tattha jīvitanavakañca kāyadasakañca bhāvadasakānicāti cattāro kalāpā sakala",
  "anya-e0501n22:52_5": "kāye pavattanti. Tattha jīvitanavakanti pācakaggi ca kāyaggi ca vuccati. Pācakaggi",
  "anya-e0501n22:52_6": "nāma pācakatejo koṭṭhāso, so āmāsaye pavattitvā asitapītakhāyitasāyitāni paripāceti.",
  "anya-e0501n22:52_7": "Kāyaggi nāma sakalakāyabyāpako usmātejo koṭṭhāso, so sakala kāye pavattitvā pittasemhalohitāni",
  "anya-e0501n22:52_8": "apūtīni vippasannāni karoti. Tesaṁ dvinnaṁ visamavuttiyā sati sattā bahvābādhā honti,",
  "anya-e0501n22:52_9": "samavuttiyā sati appābādhā. Tadubhayaṁ jīvitanavakaṁ sattānaṁ āyuṁ sampādeti. Vaṇṇaṁ",
  "anya-e0501n22:52_10": "sampādeti. Kāyadasakaṁ sakalakāye sukhasamphassa dukkhasamphassāni sampādeti. Bhāva",
  "anya-e0501n22:52_11": "dasakāni itthīnaṁ sabbe itthākāre sampādeti. Purisānaṁ sabbe purisākāre sampādehi.",
  "anya-e0501n22:52_12": "Sesāni vatthudasakādīni pañcadasakāni padesadasakāni nāma. Tattha vatthudasakaṁ hadayakosabbhantare",
  "anya-e0501n22:52_13": "pavattitvā sattānaṁ nānāpakārāni sucintitaducintitāni sampādeti. Cakkhudasakādīni",
  "anya-e0501n22:52_14": "cattāri dasakāni cakkhuguḷa kaṇṇabila nāsabila jithatalesu pavattitvā dassana savana",
  "anya-e0501n22:52_15": "ghāyana sāyanāni sampādeti.",
  "anya-e0501n22:53_0": "Aṭṭha cittajarūpakalāpā, sabbamūlaṭṭhakaṁ saddanavakaṁ kāya viññattinavakaṁ saddavacīviññattidasakanti",
  "anya-e0501n22:53_1": "cattāro mūlakalāpā ca teyeva lahutā mudutā kammaññatāsaṅkhātehi tīhi vikāra rūpehi",
  "anya-e0501n22:53_2": "saha cattāro savikārakalāpā ca.",
  "anya-e0501n22:54_0": "Tattha sarīradhātūnaṁ visamappavattikāle gilānassa mūla kalāpāni eva pavattanti.",
  "anya-e0501n22:54_1": "Tadā hi tassa sarīrarūpāni garūni vā thaddhāni vā akammaññāni vā honti, yathāruci",
  "anya-e0501n22:54_2": "iriyapathaṁpi pavattetuṁ aṅga paccaṅgānipi cāletuṁ vacanaṁpi kathetuṁ dukkho hoti.",
  "anya-e0501n22:54_3": "Sarīradhātūnaṁ samappavattikāle pana agilānassa garuthaddhādīnaṁ sarīradosānaṁ abhāvato",
  "anya-e0501n22:54_4": "savikārā pavattanti. Tesu ca cittaṅgavasena kāyaṅga calane dve kāyaviññattikalāpā",
  "anya-e0501n22:54_5": "pavattanti. Cittavaseneva mukhato vacanasaddappavattikāle dve vacīviññattikalāpā,",
  "anya-e0501n22:54_6": "cittavaseneva akkharavaṇṇarahitānaṁ hasanarodanādīnaṁ avacanasaddānaṁ mukhato pavattikāle",
  "anya-e0501n22:54_7": "dve saddakalāpā, sesakālesu dve ādi kalāpā pavattanti.",
  "anya-e0501n22:55_0": "Cattāro utujarūpakalāpā, sabbamūlaṭṭhakaṁ saddanavakanti dve mūlakalāpā ca dve savikārakalāpā",
  "anya-e0501n22:55_1": "ca. Tattha ayaṁ kāyo yāvajīvaṁ iriyāpathasotaṁ anugacchanto yāpeti, tasmā iriyāpathanānattaṁ",
  "anya-e0501n22:55_2": "paṭicca imasmiṁ kāye khaṇe khaṇe dhātūnaṁ samappavattivisamappavattiyo paññāyanti.",
  "anya-e0501n22:55_3": "Tathā utunānattaṁ paṭicca āhāranānattaṁ paṭicca vātātapasapphassanānattaṁ paṭicca",
  "anya-e0501n22:55_4": "kāyaṅga parihāranānattaṁ paṭicca attūpakkamaparūpakkamanānattaṁ paṭicca. Tattha visamappavattikāle",
  "anya-e0501n22:55_5": "dve mūlakalāpā eva pavattanti, samappavattikāle dve savikārā. Tesu ca dve saddakalāpā",
  "anya-e0501n22:55_6": "cittajasaddato paramparasaddesu ca aññesu loke nānappakārasaddesu ca pavattanti.",
  "anya-e0501n22:56": "Dve āhārajarūpakalāpā, – sabbamūlaṭṭhakaṁ savikāranti. Ime dve kalāpā sappāyena vā asappāyena vā āhārena jātānaṁ samarūpavisamarūpānaṁ vasena veditabbā.",
  "anya-e0501n22:57_0": "Ākāsadhātu ca lakkhaṇarūpānicāti pañcarūpāni kalāpa muttāni honti. Tesu ākāsadhātu",
  "anya-e0501n22:57_1": "kalāpānaṁ antarā pariccheda mattattā kalāpamuttā hoti. Lakkhaṇarūpāni saṅkhatabhūtānaṁ",
  "anya-e0501n22:57_2": "rūpa kalāpānaṁ saṅkhatabhāvajānanatthāya lakkhaṇamattattā kalāpa muttāni.",
  "anya-e0501n22:58_0": "Ime tevīsati kalāpā ajjhattasantāne labbhanti. Bahiddhā santāne pana dve utujamūlakalāpā",
  "anya-e0501n22:58_1": "eva labbhanti. Tattha dve rūpa santānāni ajjhattasantānañca bahiddhāsantānañca. Tattha",
  "anya-e0501n22:58_2": "ajjhattasantānaṁ nāma sattasantānaṁ vuccati. Bahiddhāsantānaṁ nāma pathavīpabbatanadīsamudda",
  "anya-e0501n22:58_3": "rukkhatiṇādīni vuccati. Tattha ajjhattasantāne aṭṭhavīsati rūpāni tevīsati rūpakalāpāni labbhanti.",
  "anya-e0501n22:59_0": "Tattha paṭisandhināmadhammā paṭisandhikkhaṇe kammajarūpakalāpānaṁ chadhā paccayā",
  "anya-e0501n22:59_1": "honti catūhi mahāsahajātehi ca vipākena ca vippayuttena ca. Hadayavatthurūpassa pana",
  "anya-e0501n22:59_2": "aññamaññena saha sattadhā paccayā honti. Tesveva nāmadhammesu hetudhammā hetubhāvena,",
  "anya-e0501n22:59_3": "cetanā kammabhāvena, āhāradhammā āhārabhāvena, indriya dhammā indriyabhāvena, jhānadhammā",
  "anya-e0501n22:59_4": "jhāna bhāvena, maggadhammā magga bhāvenāti yathārahaṁ chadhā paccayā honti. Atītāni",
  "anya-e0501n22:59_5": "pana kusalākusalakammāni ekadhāva paccayā honti kammapaccayena, paṭhamabhavaṅgādikā",
  "anya-e0501n22:59_6": "pacchājātā pavattanāmadhammā purejātānaṁ kammajarūpa kalāpānaṁ ekadhā paccayā honti",
  "anya-e0501n22:59_7": "pacchājātena. Ettha ca pacchājāta vacanena cattāro pacchājātajātikā paccayā gahitā",
  "anya-e0501n22:59_8": "honti. Atītāni ca kammāni ekadhāva paccayā honti. Evaṁ nāmadhammā kammajarūpakalāpānaṁ",
  "anya-e0501n22:59_9": "yathārahaṁ cuddasahi paccayehi paccayā honti. Idha dasapaccayā na labbhanti ārammaṇañca",
  "anya-e0501n22:59_10": "adhipati ca anantarañca samanantarañca upanissayo ca purejāto ca āsevanañca sampayutto",
  "anya-e0501n22:59_11": "ca natthi ca vigato ca.",
  "anya-e0501n22:60_0": "Pavattikāle rūpajanakā nāmadhammā attanā sahajātānaṁ cittajarūpakalāpānaṁ pañcadhā",
  "anya-e0501n22:60_1": "paccayā honti catūhi mahāsaha jātehi ca vippayuttena ca. Tesveva nāmadhammesu hetudhammā",
  "anya-e0501n22:60_2": "hetubhāvena, adhipatidhammā adhipatibhāvena, cetanā kammabhāvena, vipākadhammā vipākabhāvena,",
  "anya-e0501n22:60_3": "āhāradhammā āhāra bhāvena, indriyadhammā indriyabhāvena, jhānadhammā jhānabhāvena,",
  "anya-e0501n22:60_4": "maggadhammā maggabhāvenāti yathārahaṁ aṭṭhadhā paccayā honti. Pacchājātā sabbe nāmadhammā",
  "anya-e0501n22:60_5": "purejātānaṁ cittajarūpakalāpānaṁ ekadhā paccayā honti pacchājātena. Evaṁ nāmadhammā",
  "anya-e0501n22:60_6": "cittajarūpa kalāpānaṁ yathārahaṁ cuddasahi paccayehi paccayā honti. Idhapi dasa paccayā",
  "anya-e0501n22:60_7": "na labbhanti ārammaṇañca anantarañca samanantarañca aññamaññañca upanissayo ca purejāto",
  "anya-e0501n22:60_8": "ca āsevanañca sampayutto ca natthi ca vigato ca.",
  "anya-e0501n22:61_0": "Paṭisandhicittassa ṭhitikālato paṭṭhāya pavattikāle sabbepi nāmadhammā sabbesaṁ utujarūpakalāpānañca",
  "anya-e0501n22:61_1": "āhārajarūpa kalāpānañca ekadhā paccayā honti pacchājātavasena. Etthapi pacchājātavacanena",
  "anya-e0501n22:61_2": "cattāro pacchājātajātikā gahitā honti, sesā vīsati paccayā na labbhanti.",
  "anya-e0501n22:62_0": "Sabbesu pana tevīsatiyā rūpakalāpesucattāromahā bhūtā aññamaññassa pañcadhā paccayā",
  "anya-e0501n22:62_1": "honti catūhi mahāsaha jātehi ca aññamaññena ca, sahajātānaṁ upādārūpānaṁ catudhā",
  "anya-e0501n22:62_2": "paccayā honti catūhi mahāsahajātehi. Āhārarūpaṁ sahajātānañca asahajātānañca sabbesaṁ",
  "anya-e0501n22:62_3": "ajjhattarūpakalāpānaṁ āhāra paccayena paccayo hoti. Navasu kammajarūpakalāpesu jīvitarūpaṁ",
  "anya-e0501n22:62_4": "sahajātānameva rūpānaṁ indriyapaccayena paccayo hoti. Evaṁ ajjhattarūpadhammā ajjhattarūpadhammānaṁ",
  "anya-e0501n22:62_5": "sattadhā paccayā honti. Bahiddhā rūpadhammā pana bahiddhābhūtānaṁ dvinnaṁ utujarūpakalāpānaṁ",
  "anya-e0501n22:62_6": "pañcadhā paccayā hontīti.",
  "anya-e0501n22:63": "Rūpakalāpesu paccayaghaṭanānayo niṭṭhito.",
  "anya-e0501n22:64_0": "Ettha ca paṭṭhānasaddassa attho vattabbo. Padhānaṁ ṭhānanti paṭṭhānaṁ. Tattha padhānanti",
  "anya-e0501n22:64_1": "pamukhaṁ, ṭhānanti paccayo, pamukhapaccayo mukhyapaccayo ekantapaccayoti vuttaṁ hoti.",
  "anya-e0501n22:64_2": "So ca ekanta paccayo ekantapaccayuppannaṁ paṭicca vattabbo.",
  "anya-e0501n22:65_0": "Duvidhañhi paccayuppannaṁ mukhyapaccayuppannaṁ nissandapaccayuppannanti. Tattha mukhyapaccayuppannaṁ",
  "anya-e0501n22:65_1": "nāma mūlapaccayuppannaṁ, nissandapaccayuppannaṁ nāma parampara paccayuppannaṁ. Tattha",
  "anya-e0501n22:65_2": "mūlapaccayuppannameva ekantapaccayuppannaṁ nāma. Tañhi attano paccaye sati ekantena",
  "anya-e0501n22:65_3": "uppajjatiyeva, no nuppajjati. Paramparapaccayuppannaṁ pana anekantapaccayuppannaṁnāma,",
  "anya-e0501n22:65_4": "tañhi tasmiṁ paccaye satipi uppajjati vā, na vā uppajjati. Tattha ekantapaccayuppannaṁ",
  "anya-e0501n22:65_5": "paṭicca so paccayo ekantapaccayo nāma. So eva imasmiṁ mahāpakaraṇe vutto. Tato eva",
  "anya-e0501n22:65_6": "ayaṁ catuvīsatipaccayagaṇo ca imaṁ mahā pakaraṇañca paṭṭhānanti vuccati.",
  "anya-e0501n22:66_0": "Tattha ekassa purisassa dhanadhaññatthāya lobho uppajjati. So lobhavasena uṭṭhāya",
  "anya-e0501n22:66_1": "araññaṁ gantvā ekasmiṁ padese khettāni karoti, vatthūni karoti, uyyānāni karoti.",
  "anya-e0501n22:66_2": "Tesu sampajjamānesu so puriso bahūni dhanadhaññāni labhitvā attanā ca paribhuñjati,",
  "anya-e0501n22:66_3": "puttadāre ca poseti, puññāni ca karoti, puññaphalāni ca āyatiṁ paccanubhavissati.",
  "anya-e0501n22:66_4": "Tattha lobhasaha jātāni nāmarūpāni mukhyapaccayuppannāni nāma. Tato paraṁ yāva āyatiṁ",
  "anya-e0501n22:66_5": "bhavesu puññaphalāni paccanubhoti, tāva uppannāni paramparaphalāni tassa lobhassa",
  "anya-e0501n22:66_6": "nissandapaccayuppannāni nāma. Tesu dvīsu paccayuppannesu mukhyapaccayuppannameva",
  "anya-e0501n22:66_7": "paṭṭhāne vuttaṁ. Nissandapaccayuppannaṁ pana suttantanayena kathetabbaṁ. Tattha suttantanayo",
  "anya-e0501n22:66_8": "nāma imasmiṁ sati idaṁ hoti, imassa uppādā idaṁ uppajjatīti evarūpo paccayanayo.",
  "anya-e0501n22:66_9": "Api ca lobho doso mohoti tayo dhammā sakalassa sattalokassapi saṅkhāralokassapi okāsa",
  "anya-e0501n22:66_10": "lokassapi vipattiyā mūlaṭṭhena hetū nāma. Alobho adoso amohoti tayo dhammā sampattiyā",
  "anya-e0501n22:66_11": "mūlaṭṭhena hetūnāmāti kathetabbaṁ. Esa nayo sabbesu paṭṭhānapaccayesu yathārahaṁ",
  "anya-e0501n22:66_12": "veditabbo. Evañca sati loke sabbā lokappavattiyo imesaṁ catuvīsatiyā paccayānaṁ mukhya",
  "anya-e0501n22:66_13": "paccayuppannena saddhiṁ nissandapaccayuppannā eva hontīti veditabboti.",
  "anya-e0501n22:67": "Ettāvatā paccayānaṁ atthadīpanā paccayānaṁ sabhāgasaṅgaho paccayānaṁ ghaṭanānayoti tīhi kaṇḍehi paricchinnā paṭṭhānuddesa dīpanī niṭṭhitā hoti.",
  "anya-e0501n22:68": "Mrammaraṭṭhe mौṁjvānagare leḍītīaraññavihāravāsinā mahā therena katāyaṁ paccayuddesadīpanī."
}