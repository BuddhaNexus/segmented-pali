{
  "tika-vin08t16:0": "16. Sahaseyyavinicchayakathā",
  "tika-vin08t16:1_0": "79. Evaṁ bhūtagāmavinicchayaṁ kathetvā idāni sahaseyyavinicchayaṁ kathetuṁ “duvidhaṁ",
  "tika-vin08t16:1_1": "sahaseyyaka”ntiādimāha. Tattha dve vidhā pakārā yassa sahaseyyakassa taṁ duvidhaṁ,",
  "tika-vin08t16:1_2": "saha sayanaṁ, saha vā sayati etthāti sahaseyyā, sahaseyyā eva sahaseyyakaṁ sakatthe",
  "tika-vin08t16:1_3": "ka-paccayavasena. Taṁ pana anupasampannenasahaseyyāmātugāmenasahaseyyāvasena duvidhaṁ.",
  "tika-vin08t16:1_4": "Tenāha “duvidhaṁ sahaseyyaka”nti. Dirattatirattanti ettha vacanasiliṭṭhatāmattena",
  "tika-vin08t16:1_5": "dirattaggahaṇaṁ katanti veditabbaṁ. Tirattañhi sahavāse labbhamāne diratte vattabbameva",
  "tika-vin08t16:1_6": "natthīti dirattaggahaṇaṁ visuṁ na payojeti. Tenevāha “uttaridirattatirattanti bhagavā",
  "tika-vin08t16:1_7": "sāmaṇerānaṁ saṅgahakaraṇatthāya tirattaparihāraṁ adāsī”ti. Nirantaraṁ tirattaggahaṇatthaṁ",
  "tika-vin08t16:1_8": "vā dirattaggahaṇaṁ kataṁ. Kevalañhi “tiratta”nti vutte aññattha vāsena antarikampi",
  "tika-vin08t16:1_9": "tirattaṁ gaṇheyya. Dirattavisiṭṭhaṁ pana tirattaṁ vuccamānaṁ tena anantarikameva",
  "tika-vin08t16:1_10": "tirattaṁ dīpeti. Vimativinodaniyampi “dirattaggahaṇaṁ vacanālaṅkāratthaṁ. Nirantaraṁ",
  "tika-vin08t16:1_11": "tissova rattiyo sayitvā catutthadivasādīsu sayantasseva āpatti, na ekantarikādivasena",
  "tika-vin08t16:1_12": "sayantassāti dassanatthampīti daṭṭhabba”nti vuttaṁ. Sahaseyyaṁ ekato seyyaṁ. Seyyanti",
  "tika-vin08t16:1_13": "cettha kāyappasāraṇasaṅkhātaṁ sayanampi vuccati, yasmiṁ senāsane sayanti, tampi,",
  "tika-vin08t16:1_14": "tasmā seyyaṁ kappeyyāti ettha senāsanasaṅkhātaṁ seyyaṁ pavisitvā kāyappasāraṇasaṅkhātaṁ",
  "tika-vin08t16:1_15": "seyyaṁ kappeyya sampādeyyāti attho. Diyaḍḍhahatthubbedhenāti ettha diyaḍḍhahattho",
  "tika-vin08t16:1_16": "vaḍḍhakihatthena gahetabbo. Pañcahi chadanehīti iṭṭhakāsilāsudhātiṇapaṇṇasaṅkhātehi",
  "tika-vin08t16:1_17": "pañcahi chadanehi. Vācuggatavasenāti paguṇavasena.",
  "tika-vin08t16:2_0": "Ekūpacāroti vaḷañjanadvārassa ekattaṁ sandhāya vuttaṁ. Vimativinodaniyaṁ pana “ekūpacāro",
  "tika-vin08t16:2_1": "ekena maggena pavisitvā abbhokāsaṁ anokkamitvā sabbattha anuparigamanayoggo, etaṁ",
  "tika-vin08t16:2_2": "bahudvārampi ekūpacārova. Yattha pana kuṭṭādīhi rundhitvā visuṁ dvāraṁ yojenti, nānūpacāro",
  "tika-vin08t16:2_3": "hoti. Sace pana rundhati eva, visuṁ dvāraṁ na yojenti, etampi ekūpacārameva mattikādīhi",
  "tika-vin08t16:2_4": "pihitadvāro viya gabbhoti gahetabbaṁ. Aññathā gabbhe pavisitvā pamukhādīsu nipannānupasampannehi",
  "tika-vin08t16:2_5": "sahaseyyāparimuttiyā gabbhadvāraṁ mattikādīhi pidahāpetvā uṭṭhite aruṇe vivarāpentassapi",
  "tika-vin08t16:2_6": "anāpatti bhaveyyā”ti vuttaṁ. Catusālaṁ ekūpacāraṁ hotīti sambandho. Tesaṁ payoge",
  "tika-vin08t16:2_7": "payoge bhikkhussa āpattīti ettha keci “anuṭṭhahanena akiriyasamuṭṭhānā āpatti vuttā,",
  "tika-vin08t16:2_8": "tasmiṁ khaṇe niddāyantassa kiriyābhāvā. Idañhi sikkhāpadaṁ siyā kiriyāya, siyā akiriyāya",
  "tika-vin08t16:2_9": "samuṭṭhāti. Kiriyāya samuṭṭhānatā cassa tabbahulavasena vuttā”ti vadanti. “Yathā",
  "tika-vin08t16:2_10": "cetaṁ, evaṁ divāsayanampi. Anuṭṭhahanena, hi dvārāsaṁvaraṇena cetaṁ akiriyasamuṭṭhānampi",
  "tika-vin08t16:2_11": "hotī”ti vadanti, idañca yuttaṁ viya dissati, vīmaṁsitvā gahetabbaṁ.",
  "tika-vin08t16:3_0": "80.Uparimatalena saddhiṁ asambaddhabhittikassāti idaṁ sambaddhabhittike vattabbameva",
  "tika-vin08t16:3_1": "natthīti dassanatthaṁ vuttaṁ. Uparimatale sayitassa saṅkā eva natthīti “heṭṭhāpāsāde”tiādi",
  "tika-vin08t16:3_2": "vuttaṁ. Nānūpacāreti yattha bahi nisseṇiṁ katvā uparimatalaṁ ārohanti, tādisaṁ sandhāya",
  "tika-vin08t16:3_3": "vuttaṁ “uparimatalepī”ti. Ākāsaṅgaṇe nipajjantassa āpattiabhāvato “chadanabbhantare”ti",
  "tika-vin08t16:3_4": "vuttaṁ. Sabhāsaṅkhepenāti sabhākārena. Aḍḍhakuṭṭake senāsaneti ettha “aḍḍhakuṭṭakaṁ",
  "tika-vin08t16:3_5": "nāma yattha upaḍḍhaṁ muñcitvā tīsu passesu bhittiyo baddhā honti, yattha vā ekasmiṁ",
  "tika-vin08t16:3_6": "passe bhittiṁ uṭṭhāpetvā ubhosu passesu upaḍḍhaṁ upaḍḍhaṁ katvā bhittiyo uṭṭhāpenti,",
  "tika-vin08t16:3_7": "tādisaṁ senāsana”nti tīsupi gaṇṭhipadesu vuttaṁ, gaṇṭhipade pana “aḍḍhakuṭṭaketi",
  "tika-vin08t16:3_8": "chadanaṁ aḍḍhena asampattakuṭṭake”ti vuttaṁ, tampi no na yuttaṁ. Vimativinodaniyaṁ",
  "tika-vin08t16:3_9": "pana “sabhāsaṅkhepenāti vuttasseva aḍḍhakuṭṭaketi iminā saṇṭhānaṁ dasseti. Yattha",
  "tika-vin08t16:3_10": "tīsu, dvīsu vā passesu bhittiyo baddhā, chadanaṁ vā asampattā aḍḍhabhitti, idaṁ aḍḍhakuṭṭakaṁ",
  "tika-vin08t16:3_11": "nāmā”ti vuttaṁ. Vāḷasaṅghāṭo nāma parikkhepassa anto thambhādīnaṁ upari vāḷarūpehi katasaṅghāṭo.",
  "tika-vin08t16:4_0": "Parikkhepassa bahi gateti ettha yattha yasmiṁ passe parikkhepo natthi, tatthāpi parikkhepārahapadesato",
  "tika-vin08t16:4_1": "bahi gate anāpattiyevāti daṭṭhabbaṁ. Vimativinodaniyaṁ pana “parikkhepassa bahi gateti",
  "tika-vin08t16:4_2": "ettha yasmiṁ passe parikkhepo natthi, tattha sace bhūmito vatthu uccaṁ hoti, ubhato",
  "tika-vin08t16:4_3": "uccavatthuto heṭṭhā bhūmiyaṁ nibbakosabbhantarepi anāpatti eva tattha senāsanavohārābhāvato.",
  "tika-vin08t16:4_4": "Atha vatthu nīcaṁ bhūmisamameva senāsanassa heṭṭhimatale tiṭṭhati, tattha parikkheparahitadisāya",
  "tika-vin08t16:4_5": "nibbakosabbhantare sabbattha āpatti hoti, paricchedābhāvato parikkhepassa bahi eva",
  "tika-vin08t16:4_6": "anāpattīti daṭṭhabba”nti vuttaṁ. Aparicchinnagabbhūpacāreti ettha majjhe vivaṭaṅgaṇavantāsu",
  "tika-vin08t16:4_7": "mahācatusālāsu yathā ākāsaṅgaṇaṁ anotaritvā pamukheneva gantvā sabbagabbhe pavisituṁ",
  "tika-vin08t16:4_8": "na sakkā hoti, evaṁ ekekagabbhassa dvīsu passesu kuṭṭaṁ nīharitvā kataṁ paricchinnagabbhūpacāraṁ",
  "tika-vin08t16:4_9": "nāma, idaṁ pana tādisaṁ na hotīti “aparicchinnagabbhūpacāre”ti vuttaṁ. Sabbagabbhepi",
  "tika-vin08t16:4_10": "pavisantīti gabbhūpacārassa aparicchinnattā ākāsaṅgaṇaṁ anotaritvāpi pamukheneva",
  "tika-vin08t16:4_11": "gantvā taṁ taṁ gabbhaṁ pavisanti. Atha kuto tassa parikkhepoyeva sabbaparicchinnattāti",
  "tika-vin08t16:4_12": "vuttanti āha “gabbhaparikkhepoyeva hissa parikkhepo”ti, idañca samantā gabbhabhittiyo",
  "tika-vin08t16:4_13": "sandhāya vuttaṁ. Catusālavasena hi sanniviṭṭhe senāsane gabbhapamukhaṁ visuṁ aparikkhittampi",
  "tika-vin08t16:4_14": "samantā ṭhitaṁ gabbhabhittīnaṁ vasena parikkhittaṁ nāma hoti.",
  "tika-vin08t16:5_0": "81. Ekadisāya ujukameva dīghaṁ katvā sannivesito pāsādo ekasālasanniveso. Dvīsu tīsu",
  "tika-vin08t16:5_1": "catūsu vā disāsu siṅghāṭakasaṇṭhānādivasena katā dvisālādisannivesā veditabbā. Sālappabhedadīpanameva",
  "tika-vin08t16:5_2": "cettha purimato visesoti. Aṭṭha pācittiyānīti upaḍḍhacchannaṁ upaḍḍhaparicchannaṁ",
  "tika-vin08t16:5_3": "senāsanaṁ dukkaṭavatthussa ādiṁ katvā pāḷiyaṁ dassitattā tato adhikaṁ sabbacchannaupaḍḍhaparicchannādikampi",
  "tika-vin08t16:5_4": "sabbaṁ pāḷiyaṁ avuttampi pācittiyasseva vatthubhāvena dassitaṁ sikkhāpadassa paṇṇattivajjattā,",
  "tika-vin08t16:5_5": "garuke ṭhātabbato cāti veditabbaṁ. “Satta pācittiyānī”ti pāḷiyaṁ vuttapācittiyadvayaṁ",
  "tika-vin08t16:5_6": "sāmaññato ekattena gahetvā vuttaṁ. Pāḷiyaṁ “tatiyāya rattiyā purāruṇā nikkhamitvā",
  "tika-vin08t16:5_7": "puna sayatī”ti idaṁ ukkaṭṭhavasena vuttaṁ, anikkhamitvā purāruṇā uṭṭhahitvā antochadane",
  "tika-vin08t16:5_8": "nisinnassāpi puna divase sahaseyyena anāpatti eva. Ettha catubhāgo cūḷakaṁ, dvebhāgā",
  "tika-vin08t16:5_9": "upaḍḍhaṁ, tīsu bhāgesu dve bhāgā yebhuyyanti iminā lakkhaṇena cūḷakacchannaparicchannādīni",
  "tika-vin08t16:5_10": "veditabbāni. Idāni dutiyasikkhāpadepi yathāvuttanayaṁ atidisanto “mātugāmena…pe…",
  "tika-vin08t16:5_11": "ayameva vinicchayo”ti āha. “Matitthiyā pārājikavatthubhūtāyapi anupādinnapakkhe ṭhitattā",
  "tika-vin08t16:5_12": "sahaseyyāpattiṁ na janetī”ti vadanti. “Atthaṅgate sūriye mātugāme nipanne nipajjati,",
  "tika-vin08t16:5_13": "āpatti pācittiyassā”ti vacanato divā tassa sayantassa sahaseyyāpatti na hotiyevāti daṭṭhabbaṁ.",
  "tika-vin08t16:6": "Iti vinayasaṅgahasaṁvaṇṇanābhūte vinayālaṅkāre",
  "tika-vin08t16:7": "Sahaseyyavinicchayakathālaṅkāro nāma",
  "tika-vin08t16:8": "Soḷasamo paricchedo."
}