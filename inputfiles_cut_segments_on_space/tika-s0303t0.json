{
  "tika-s0303t0:0": "Namo tassa bhagavato arahato sammāsambuddhassa",
  "tika-s0303t0:1": "Saṁyuttanikāye",
  "tika-s0303t0:2": "Khandhavaggaṭīkā",
  "tika-s0303t0:3": "1. Khandhasaṁyuttaṁ",
  "tika-s0303t0:4": "1. Nakulapituvaggo",
  "tika-s0303t0:5": "1. Nakulapitusuttavaṇṇanā",
  "tika-s0303t0:6_0": "1. Bhaggā nāma jānapadino rājakumārā. Tesaṁ nivāso ekopi janapado ruḷhīvasena “bhaggā”tveva",
  "tika-s0303t0:6_1": "vuccatīti katvā vuttaṁ “evaṁnāmake janapade”ti, evaṁ bahuvacanavasena laddhanāme”ti",
  "tika-s0303t0:6_2": "attho. Tasmiṁ vanasaṇḍeti yo pana vanasaṇḍo pubbe migānaṁ abhayatthāya dinno, tasmiṁ",
  "tika-s0303t0:6_3": "vanasaṇḍe. Yasmā so gahapati tasmiṁ nagare “nakulapitā”ti puttassa vasena paññāyittha,",
  "tika-s0303t0:6_4": "tasmā vuttaṁ “nakulapitā”ti nakulassa nāma dārakassa pitāti attho. Bhariyāpissa “nakulamātā”ti paññāyittha.",
  "tika-s0303t0:7_0": "Jarājiṇṇoti jarāvasena jiṇṇo, na byādhiādīnaṁ vasena jiṇṇo. Vayovuḍḍhoti jiṇṇattā",
  "tika-s0303t0:7_1": "eva vayovuḍḍhippattiyā vuḍḍho, na sīlādivuḍḍhiyā. Jātiyā mahantatāya cirarattatāya",
  "tika-s0303t0:7_2": "jātimahallako. Tiyaddhagatoti paṭhamo majjhimo pacchimoti tayo addhe gato. Tattha",
  "tika-s0303t0:7_3": "paṭhamaṁ dutiyañca atikkantattā pacchimaṁ upagatattā vayoanuppatto. Āturakāyoti dukkhavedanāpavisatāya",
  "tika-s0303t0:7_4": "anassādakāyo. Gelaññaṁ pana dukkhagatikanti “gilānakāyo”ti vuttaṁ. Tathā hi saccavibhaṅge",
  "tika-s0303t0:7_5": "dukkhasaccaniddese dukkhaggahaṇeneva gahitattā byādhi na niddiṭṭho. Niccapaggharaṇaṭṭhenāti",
  "tika-s0303t0:7_6": "sabbadā asucipaggharaṇabhāvena. So panassa āturabhāvenāti āha – “āturaṁyeva nāmā”ti.",
  "tika-s0303t0:7_7": "Visesenāti adhikabhāvena. Āturatīti āturo. Saṅgāmappatto santattakāyo. Jarāya āturatā",
  "tika-s0303t0:7_8": "jarāturatā. Kusalapakkhavaḍḍhanena mano bhāventīti manobhāvanīyā. Manasā vā bhāvanīyā",
  "tika-s0303t0:7_9": "sambhāvanīyāti manobhāvanīyā. Anusāsatūti anu anu sāsatūti ayamettha atthoti āha",
  "tika-s0303t0:7_10": "– “punappunaṁ sāsatū”ti. Aparāparaṁ pavattitaṁ hitavacanaṁ. Anotiṇṇe vatthusmiṁ yo",
  "tika-s0303t0:7_11": "evaṁ karoti, tassa ayaṁ guṇo dosoti vacanaṁ. Tantivasenāti tantisannissayena ayaṁ",
  "tika-s0303t0:7_12": "anusāsanī nāma. Paveṇīti tantiyā eva vevacanaṁ.",
  "tika-s0303t0:8": "Aṇḍaṁ viya bhūtoti adhikopamā kāyassa aṇḍakosato abaladubbalabhāvato. Tenāha “aṇḍaṁ hī”tiādi. Bāloyeva tādisattabhāvasamaṅgī muhuttampi ārogyaṁ paṭijānanto.",
  "tika-s0303t0:9_0": "Vippasannānīti pakatimākāraṁ atikkamitvā visesena pasannāni. Tenāha – “suu pasannānī”ti.",
  "tika-s0303t0:9_1": "Pasannacittasamuṭṭhitarūpasampadāhi tāhi tassa mukhavaṇṇassa pārisuddhīti āha – “parisuddhoti",
  "tika-s0303t0:9_2": "niddoso”ti. Tenevāha “nirupakkilesatāyā”tiādi. Etenevassindriyavippasannatākāraṇampi",
  "tika-s0303t0:9_3": "saṁvaṇṇitanti daṭṭhabbaṁ. Esa mukhavaṇṇo. Nayaggāhapaññā kiresāti idaṁ anāvajjanavaseneva",
  "tika-s0303t0:9_4": "vuttabhāvaṁ sandhāyāha.",
  "tika-s0303t0:10_0": "Yaṁ neva puttassātiādi “ovadatu no, bhante, bhagavā yathā mayaṁ paralokepi aññamaññaṁ",
  "tika-s0303t0:10_1": "samāgaccheyyāmā”ti vuttavacanaṁ sandhāya vuttameva. Madhuradhammadesanāyeva satthu",
  "tika-s0303t0:10_2": "sammukhā paṭiladdhā, tassa attano pemagāravagahitattā “amatābhiseko”ti veditabbo.",
  "tika-s0303t0:11_0": "Idaṁ padadvayaṁ. Ārakattā kilesehi maggena samucchinnattā. Anayeti avaḍḍhiyaṁ, anattheti",
  "tika-s0303t0:11_1": "attho. Anaye vā anupāye. Na iriyanato avattanato. Ayeti vaḍḍhiyaṁ atthe upāye ca.",
  "tika-s0303t0:11_2": "Araṇīyatoti payirupāsitabbato. Niruttinayena padasiddhi veditabbā purimesu atthavikappesu,",
  "tika-s0303t0:11_3": "pacchime pana saddasatthavasenapi. Yadipi ariyasaddo “ye hi vo ariyā parisuddhakāyakammantā”tiādīsu",
  "tika-s0303t0:11_4": "visuddhāsayapayogesu puthujjanesupi vaṭṭati, idha pana ariyamaggādhigamena sabbalokuttarabhāvena",
  "tika-s0303t0:11_5": "ca ariyabhāvo adhippetoti dassento āha – “buddhā cā”tiādi. Tattha paccekabuddhā tathāgatasāvakā",
  "tika-s0303t0:11_6": "ca sappurisāti idaṁ “ariyā sappurisā”ti idha vuttapadānaṁ atthaṁ asaṅkarato dassetuṁ",
  "tika-s0303t0:11_7": "vuttaṁ. Yasmā pana nippariyāyato ariyasappurisabhāvā abhinnasabhāvā, tasmā “sabbeva vā”tiādi vuttaṁ.",
  "tika-s0303t0:12_0": "Ettāvatā hi buddhasāvako vutto, tassa hi ekantena kalyāṇamitto icchitabbo parato",
  "tika-s0303t0:12_1": "ghosamantarena paṭhamamaggassa anuppajjanato. Visesato cassa bhagavāva “kalyāṇamitto”ti",
  "tika-s0303t0:12_2": "adhippeto. Vuttañhetaṁ “mamañhi, ānanda, kalyāṇamittaṁ āgamma jātidhammā sattā jātiyā",
  "tika-s0303t0:12_3": "parimuccantī”tiādi. So eva ca aveccapasādādhigamena daḷhabhatti nāma. Vuttampi cetaṁ",
  "tika-s0303t0:12_4": "“yaṁ mayā sāvakānaṁ sikkhāpadaṁ paññattaṁ, taṁ mama sāvakā jīvitahetupi nātikkamantī”ti.",
  "tika-s0303t0:12_5": "Kataññutādīhi paccekabuddhabuddhāti ettha kataṁ jānātīti kataññū. Kataṁ viditaṁ pākaṭaṁ",
  "tika-s0303t0:12_6": "karotīti katavedī. Paccekabuddhā hi anekesupi kappasatasahassesu kataṁ upakāraṁ jānanti,",
  "tika-s0303t0:12_7": "katañca pākaṭaṁ karonti satijananaāmisapaṭiggahaṇādinā. Tathā saṁsāradukkhadukkhitassa",
  "tika-s0303t0:12_8": "sakkaccaṁ karonti kiccaṁ, yaṁ attanā kātuṁ sakkā. Sammāsambuddho pana kappānaṁ asaṅkhyeyyasahassesupi",
  "tika-s0303t0:12_9": "kataṁ upakāraṁ maggaphalānaṁ upanissayañca jānanti, pākaṭañca karonti. Sīho viya",
  "tika-s0303t0:12_10": "ca evaṁ sabbattha sakkaccameva dhammadesanaṁ karontena buddhakiccaṁ karonti. Yāya",
  "tika-s0303t0:12_11": "paṭipattiyā ariyā diṭṭhā nāma honti, tassā appaṭipajjanaṁ, tattha ca ādarābhāvo ariyānaṁ",
  "tika-s0303t0:12_12": "adassanasīlatā, na ca dassane sādhukāritāti veditabbā. Cakkhunā adassāvīti ettha",
  "tika-s0303t0:12_13": "cakkhu nāma na maṁsacakkhu eva, atha kho dibbacakkhupīti āha “dibbacakkhunā vā”ti.",
  "tika-s0303t0:12_14": "Ariyabhāvoti yehi yogato “ariyā”ti vuccanti, te maggaphaladhammā daṭṭhabbā.",
  "tika-s0303t0:13_0": "Tatrāti ñāṇadassanasseva dassanabhāve. Vatthūti adhippetatthañāpanakāraṇaṁ. Evaṁ",
  "tika-s0303t0:13_1": "vuttepīti evaṁ aññāpadesena attupanāyikaṁ katvā vuttepi. Dhammanti lokuttaradhammaṁ,",
  "tika-s0303t0:13_2": "catusaccadhammaṁ vā. Ariyakaradhammā aniccānupassanādayo, vipassiyamānā vā aniccādayo,",
  "tika-s0303t0:13_3": "cattāri vā ariyasaccāni.",
  "tika-s0303t0:14_0": "Avinītoti na vinīto adhisīlasikkhādīnaṁ vasena na sikkhito. Yesaṁ saṁvaravinayādīnaṁ",
  "tika-s0303t0:14_1": "abhāvena ayaṁ “avinīto”ti vuccati, te tāva dassetuṁ “duvidho vinayo nāmā”tiādimāha.",
  "tika-s0303t0:14_2": "Tattha sīlasaṁvaroti pātimokkhasaṁvaro veditabbo, so ca atthato kāyikavācasiko avītikkamo.",
  "tika-s0303t0:14_3": "Satisaṁvaroti indriyārakkhā, sā ca tathāpavattā satiyeva. Ñāṇasaṁvaroti “sotānaṁ",
  "tika-s0303t0:14_4": "saṁvaraṁ brūmī”ti vatvā “paññāyete pidhīyare”ti vacanato sotasaṅkhātānaṁ taṇhādiṭṭhiduccaritaavijjāavasiṭṭhakilesānaṁ",
  "tika-s0303t0:14_5": "saṁvaro pidahanaṁ samucchedañāṇanti veditabbaṁ. Khantisaṁvaroti adhivāsanā, sā ca",
  "tika-s0303t0:14_6": "tathāpavattā khandhā, adoso vā, “paññā”ti keci vadanti. Vīriyasaṁvaro kāmavitakkādīnaṁ",
  "tika-s0303t0:14_7": "vinodanavasena pavattaṁ vīriyameva. Tena tena aṅgena tassa tassa aṅgassa pahānaṁ",
  "tika-s0303t0:14_8": "tadaṅgappahānaṁ. Vikkhambhanavasena pahānaṁ vikkhambhanappahānaṁ. Sesapadattayepi eseva nayo.",
  "tika-s0303t0:15_0": "Iminā pātimokkhasaṁvarenātiādi sīlasaṁvarādīnaṁ vivaraṇaṁ. Tattha samupetoti iti-saddo",
  "tika-s0303t0:15_1": "ādiattho. Tena “upagato”tiādinā vibhaṅge āgataṁ saṁvaravibhaṅgaṁ dasseti. Kāyaduccaritādīnanti",
  "tika-s0303t0:15_2": "dussīlyasaṅkhātānaṁ kāyavacīduccaritādīnaṁ muṭṭhasaccasaṅkhātassa pamādassa, abhijjhādīnaṁ",
  "tika-s0303t0:15_3": "vā akkhantiaññāṇakosajjānañca. Saṁvaraṇatoti pidahanato, vinayanatoti kāyavācācittānaṁ",
  "tika-s0303t0:15_4": "virūpapavattiyā vinayanato, kāyaduccaritādīnaṁ vā apanayanato, kāyādīnaṁ vā jimhapavattiṁ",
  "tika-s0303t0:15_5": "vicchinditvā ujukanayanatoti attho. Paccayasamavāye uppajjanārahānaṁ kāyaduccaritādīnaṁ",
  "tika-s0303t0:15_6": "tathā tathā anuppādanameva saṁvaraṇaṁ vinayanañca veditabbaṁ.",
  "tika-s0303t0:16_0": "Yaṁ pahānanti sambandho. “Nāmarūpaparicchedādīsu vipassanāñāṇesū”ti kasmā vuttaṁ?",
  "tika-s0303t0:16_1": "Nanu nāmarūpaparicchedapaccayapariggahakaṅkhāvitaraṇāni na vipassanāñāṇāni sammasanākārena",
  "tika-s0303t0:16_2": "appavattanato? Saccametaṁ, vipassanāñāṇassa pana adhiṭṭhānabhāvato evaṁ vuttaṁ. Nāmarūpamattamidaṁ,",
  "tika-s0303t0:16_3": "“natthi ettha attā vā attaniyaṁ vā”ti evaṁ pavattañāṇaṁ nāmarūpavavatthānaṁ. Sati",
  "tika-s0303t0:16_4": "vijjamāne khandhapañcakasaṅkhāte kāye, sayaṁ vā satī tasmiṁ kāye diṭṭhi sakkāyadiṭṭhi,",
  "tika-s0303t0:16_5": "sā ca “rūpaṁ attato samanupassatī”ti evaṁ pavattā attadiṭṭhi. Tassa nāmarūpassa kammāvijjādipaccayapariggaṇhanañāṇaṁ",
  "tika-s0303t0:16_6": "paccayapariggaho. “Natthi hetu, natthi paccayo sattānaṁ saṁkilesāyā”tiādinayappavattā",
  "tika-s0303t0:16_7": "ahetudiṭṭhi. “Issarapurisapajāpatipakatiaṇukālādīhi loko pavattati nivattati cā”ti",
  "tika-s0303t0:16_8": "tathā tathā pavattā diṭṭhi visamahetudiṭṭhi. Tassevāti paccayapariggahasseva. Kaṅkhāvitaraṇenāti",
  "tika-s0303t0:16_9": "yathā etarahi nāmarūpassa kammādipaccayato uppatti, evaṁ atīte anāgatepīti tīsu kālesu",
  "tika-s0303t0:16_10": "vicikicchāpanayanañāṇena. Kathaṁkathībhāvassāti “ahosiṁ nu kho ahaṁ atītamaddhāna”ntiādinayapavattāya",
  "tika-s0303t0:16_11": "saṁsayappavattiyā. Kalāpasammasanenāti “yaṁ kiñci rūpaṁ atītānāgatapaccuppanna”ntiādinā",
  "tika-s0303t0:16_12": "khandhapañcakaṁ ekādasasu okāsesu pakkhipitvā sammasanavasena pavattena vipassanāñāṇena.",
  "tika-s0303t0:16_13": "Ahaṁ mamāti gāhassāti “attā attaniya”nti gahaṇassa. Maggāmaggavavatthānenāti maggāmaggañāṇavisuddhiyā.",
  "tika-s0303t0:16_14": "Amagge maggasaññāyāti amagge obhāsādike “maggo”ti uppannasaññāya. Yasmā sammadeva",
  "tika-s0303t0:16_15": "saṅkhārānaṁ udayaṁ passanto “evamete saṅkhārā anurūpakāraṇato uppajjanti, na pana",
  "tika-s0303t0:16_16": "ucchijjantī”ti gaṇhāti, tasmā vuttaṁ “udayadassanena ucchedadiṭṭhiyā”ti. Yasmā pana",
  "tika-s0303t0:16_17": "saṅkhārānaṁ vayaṁ “yadipime saṅkhārā avicchinnā vattanti, uppannuppannā pana appaṭisandhikā",
  "tika-s0303t0:16_18": "nirujjhantevā”ti passato kuto sassataggāho. Tasmā vuttaṁ “vayadassanena sassatadiṭṭhiyā”ti.",
  "tika-s0303t0:16_19": "Bhayadassanenāti bhayatūpaṭṭhānañāṇena. Sabhayeti sabbabhayānaṁ ākarabhāvato sakaladukkhavūpasamasaṅkhātassa",
  "tika-s0303t0:16_20": "paramassāsassa paṭipakkhabhāvato ca sabhaye khandhapañcake. Abhayasaññāyāti “abhayaṁ",
  "tika-s0303t0:16_21": "khema”nti uppannasaññāya. Assādasaññā nāma pañcupādānakkhandhesu assādanavasena pavattasaññā,",
  "tika-s0303t0:16_22": "yo “ālayābhiniveso”tipi vuccati. Abhiratisaññā tattheva abhiramaṇavasena pavattasaññā,",
  "tika-s0303t0:16_23": "yā “nandī”tipi vuccati. Amuccitukāmatā ādānaṁ. Anupekkhā saṅkhārehi anibbindanaṁ,",
  "tika-s0303t0:16_24": "sālayatāti attho. Dhammaṭṭhitiyaṁ paṭiccasamuppāde. Paṭilomabhāvo sassatucchedaggāho,",
  "tika-s0303t0:16_25": "paccayākārapaṭicchādakamoho vā. Nibbāneca paṭilomabhāvo saṅkhāresu nati, nibbānapaṭicchādakamoho",
  "tika-s0303t0:16_26": "vā. Saṅkhāranimittaggāhoti yādisassa kilesassa appahīnatā vipassanā saṅkhāranimittaṁ",
  "tika-s0303t0:16_27": "na muñcati, so kileso, yo “saṁyogābhiniveso”tipi vuccati, saṅkhāranimittaggāhassa,",
  "tika-s0303t0:16_28": "atikkamanameva vā pahānaṁ.",
  "tika-s0303t0:17_0": "Pavatti eva pavattibhāvo, pariyuṭṭhānanti attho. Nīvaraṇādidhammānanti ādi-saddena",
  "tika-s0303t0:17_1": "nīvaraṇapakkhiyā kilesā vitakkavicārādayo ca gayhanti. Catunnaṁ ariyamaggānaṁ bhāvitattā",
  "tika-s0303t0:17_2": "accantaṁ appavattibhāvena yaṁ pahānanti sambandho. Kena pana pahānanti? “Ariyamaggehevā”ti",
  "tika-s0303t0:17_3": "viññāyamānoyamattho tesaṁ bhāvitattā appavattivacanato. “Samudayapakkhikassā”ti ettha",
  "tika-s0303t0:17_4": "cattāropi maggā catusaccābhisamayāti katvā tehi pahātabbena tena tena samudayasaṅkhātena",
  "tika-s0303t0:17_5": "lobhena saha pahātabbattā samudayasabhāvattā ca. Saccavibhaṅge ca sabbakilesānaṁ",
  "tika-s0303t0:17_6": "samudayabhāvassa vuttattā “samudayapakkhikā”ti diṭṭhiādayo vuccanti. Paṭipassaddhattaṁ vūpasantatā.",
  "tika-s0303t0:18_0": "Saṅkhatanissaṭatā saṅkhārasabhāvābhāvo. Pahīnasabbasaṅkhatanti virahitasabbasaṅkhataṁ,",
  "tika-s0303t0:18_1": "visaṅkhāranti attho. Pahānañca taṁ vinayo cāti pahānavinayo purimena atthena. Dutiyena",
  "tika-s0303t0:18_2": "pana pahīyatīti pahānaṁ, tassa vinayoti yojetabbo.",
  "tika-s0303t0:19_0": "Bhinnasaṁvarattāti naṭṭhasaṁvarattā, saṁvarābhāvatoti attho. Tena asamādinnasaṁvaropi",
  "tika-s0303t0:19_1": "saṅgahitova hoti. Samādānena hi sampādetabbo saṁvaro, tadabhāve na hotīti. Ariyeti",
  "tika-s0303t0:19_2": "ariyo. Paccattavacanañhetaṁ. Eseseti eso eso, atthato anaññoti attho. Tajjāteti atthato",
  "tika-s0303t0:19_3": "taṁsabhāvo, sappuriso ariyasabhāvo, ariyo ca sappurisabhāvoti attho.",
  "tika-s0303t0:20_0": "So ahanti attanā parikappitaṁ attānaṁ diṭṭhigatiko vadati. “Ahaṁbuddhinibandhano",
  "tika-s0303t0:20_1": "attā”ti hi attavādino laddhi. Advayanti dvayatārahitaṁ. Abhinnaṁ vaṇṇameva “accī”ti",
  "tika-s0303t0:20_2": "gahetvā “accīti vaṇṇo evā”ti tesaṁ ekattaṁ passanto viya yathāparikappitaṁ attānaṁ",
  "tika-s0303t0:20_3": "“rūpa”nti, yathādiṭṭhaṁ vā rūpaṁ, “attā”ti gahetvā tesaṁ ekattaṁ passanto daṭṭhabbo.",
  "tika-s0303t0:20_4": "Ettha ca “rūpaṁ attā”ti imissā pavattiyā abhāvepi rūpe attaggahaṇaṁ pavattamānaṁ",
  "tika-s0303t0:20_5": "acciyaṁ vaṇṇaggahaṇaṁ viya “advayadassana”nti vuttaṁ. Upamāyo ca anaññattādigahaṇanidassanavaseneva",
  "tika-s0303t0:20_6": "vuttā, na vaṇṇādīnaṁ viya attano vijjamānadassanatthaṁ. Na hi attani sāmibhāvena",
  "tika-s0303t0:20_7": "rūpañca sakiñcanabhāvena samanupassati. Attani vā rūpanti attānaṁ rūpassa sabhāvato",
  "tika-s0303t0:20_8": "ādhāraṇabhāvena. Rūpasmiṁ vā attānanti rūpassa attano ādhāraṇabhāvena diṭṭhipassanāya",
  "tika-s0303t0:20_9": "passati. Pariyuṭṭhaṭṭhāyīti pariyuṭṭhānappattāhi diṭṭhitaṇhāhi “rūpaṁ attā, rūpavā",
  "tika-s0303t0:20_10": "attā”tiādinā khandhapañcakaṁ micchā gahetvā tiṭṭhanato. Tenāha “pariyuṭṭhānākārenā”tiādi.",
  "tika-s0303t0:20_11": "Eseva nayoti yo “idhekacco rūpaṁ attato samanupassatī”tiādinā rūpakkhandhe vutto",
  "tika-s0303t0:20_12": "saṁvaṇṇanānayo, vedanākkhandhādīsupi eso eva nayo veditabbo.",
  "tika-s0303t0:21_0": "Suddharūpamevāti arūpena amissitaṁ kevalaṁ rūpameva. Arūpanti suddhaarūpaṁ rūpassa",
  "tika-s0303t0:21_1": "aggahitattā. Catūsu khandhesu tiṇṇaṁ tiṇṇaṁ vasenāti catūsu khandhesu tiṇṇaṁ tiṇṇaṁ",
  "tika-s0303t0:21_2": "gahaṇavasena rūpārūpamissako attā kathito tasmiṁ tasmiṁ gahaṇe vedanādivinimuttaarūpadhamme",
  "tika-s0303t0:21_3": "kasiṇarūpena saddhiṁ sabbarūpadhamme ca ekajjhaṁ gahaṇasiddhito. Pañcasu ṭhānesu",
  "tika-s0303t0:21_4": "ucchedadiṭṭhi kathitā, te te eva dhamme “attā”ti gahaṇato tesañca ucchedabhāvato.",
  "tika-s0303t0:21_5": "Avasesesu pana pannarasasu ṭhānesu rūpaṁ “attā”ti gahetvāpi diṭṭhigatiko tattha niccasaññaṁ",
  "tika-s0303t0:21_6": "na vissajjeti kasiṇarūpena taṁ missetvā tassa ca uppādādīnaṁ adassanato, tasmāssa",
  "tika-s0303t0:21_7": "tatthapi hotiyeva sassatadiṭṭhi ekaccasassatagāhavasenapi. Maggāvaraṇā viparītadassanato.",
  "tika-s0303t0:21_8": "Na saggāvaraṇā akammapathappattatāya. Akiriyāhetukanatthikadiṭṭhiyo eva hi kammapathadiṭṭhiyo.",
  "tika-s0303t0:22_0": "Kāyoti rūpakāyo. So āturoyeva asavasabhāvato. Rāgadosamohānugatanti appahīnarāgadosamohasantāne",
  "tika-s0303t0:22_1": "pavattaṁ. Idhāti imasmiṁ sutte. Dassitaṁ āturabhāvena. Nikkilesatāyāti sayaṁ pahīnakilesasantānagatatāya.",
  "tika-s0303t0:22_2": "Sekhā neva āturacittā pahīnakilese upādāya, appahīne pana upādāya āturacittā. Anāturacittataṁyeva",
  "tika-s0303t0:22_3": "bhajanti vaṭṭānusārimahājanassa viya tesaṁ cittassa kilesavasena āturattābhāvato.",
  "tika-s0303t0:23": "Nakulapitusuttavaṇṇanā niṭṭhitā.",
  "tika-s0303t0:24": "2. Devadahasuttavaṇṇanā",
  "tika-s0303t0:25_0": "2.Devāvuccanti rājāno “dibbanti kāmaguṇehi kīḷanti laḷanti, attano vā puññānubhāvena",
  "tika-s0303t0:25_1": "jotantī”ti katvā. Tesaṁ dahoti devadaho. Sayaṁjāto vā so hoti, tasmāpi “devadaho”ti",
  "tika-s0303t0:25_2": "vutto. Tassa avidūre nigamo “devadaha”ntveva saṅkhaṁ gato yathā “varaṇānagaraṁ, godhāgāmo”ti.",
  "tika-s0303t0:25_3": "Pacchābhūmiyaṁ aparadisāyaṁ niviṭṭhajanapado pacchābhūmaṁ, taṁ gantukāmā pacchābhūmagamikā.",
  "tika-s0303t0:25_4": "Te sabhāreti te bhikkhū therassa vasena sabhāre kātukāmatāya. Yadi thero tesaṁ bhāro,",
  "tika-s0303t0:25_5": "therassapi te bhārā evāti “te sabhāre kātukāmatāyā”ti vuttaṁ. Evañhi thero te ovaditabbe",
  "tika-s0303t0:25_6": "anusāsitabbe maññatīti. Idāni tamatthaṁ vivaranto “yo hī”tiādimāha. Ayaṁ nibbhāro",
  "tika-s0303t0:25_7": "nāma kañci puggalaṁ attano bhāraṁ katvā avattanato.",
  "tika-s0303t0:26": "Catubbidhenāti dhātukosallaṁ āyatanakosallaṁ paṭiccasamuppādakosallaṁ ṭhānāṭṭhānakosallanti evaṁ catubbidhena.",
  "tika-s0303t0:27_0": "Te mahallakābādhikātidaharapuggale gaṇhitvāva gacchati. Te hi divasadvayena vūpasantaparissamā",
  "tika-s0303t0:27_1": "eva. Hatthivānaratittirapaṭibaddhaṁ vatthuṁ kathetvā. “Eḷakāḷagumbeti kāḷatiṇagacchamaṇḍape”tipi vadanti.",
  "tika-s0303t0:28_0": "Vividhaṁ nānābhūtaṁ rajjaṁ virajjaṁ, virajjameva verajjaṁ, tattha gataṁ, paradesagatanti",
  "tika-s0303t0:28_1": "attho. Tenāha “ekassā”tiādi. Cittasudattādayoti cittagahapatianāthapiṇḍikādayo. Vīmaṁsakāti",
  "tika-s0303t0:28_2": "dhammavicārakā. Kinti kīdisaṁ. Dassananti siddhantaṁ. Ācikkhati kīdisanti adhippāyo.",
  "tika-s0303t0:28_3": "Dhammassāti bhagavatā vuttadhammassa. Anudhammanti anukūlaṁ avirujjhanadhammaṁ. So",
  "tika-s0303t0:28_4": "pana veneyyajjhāsayānurūpadesanāvitthāroti āha – “vuttabyākaraṇassa anubyākaraṇa”nti.",
  "tika-s0303t0:28_5": "Dhāreti attano phalanti dhammo, kāraṇanti āha – “sahadhammikoti sakāraṇo”ti. Imināpi",
  "tika-s0303t0:28_6": "pāṭhantarena vādo eva dīpito, na tena pakāsitā kiriyā.",
  "tika-s0303t0:29_0": "Taṇhāvaseneva channampi padānaṁ attho veditabbo. Yasmā rāgādayo taṇhāya eva avatthāvisesāti.",
  "tika-s0303t0:29_1": "Tenāha “taṇhā hī”tiādi. Vihananti kāyaṁ cittañcāti vighāto, dukkhanti āha – “avighātotinidukkho”ti.",
  "tika-s0303t0:29_2": "Upāyāseti upatāpetīti upāyāso, upatāpo. Tappaṭipakkho pana anupāyāso nirūpatāpo daṭṭhabbo.",
  "tika-s0303t0:29_3": "Sabbatthāti sabbavāresu.",
  "tika-s0303t0:30": "Devadahasuttavaṇṇanā niṭṭhitā.",
  "tika-s0303t0:31": "3. Hāliddikānisuttavaṇṇanā",
  "tika-s0303t0:32_0": "3. “Avantidakkhiṇāpathe”ti aññesu suttapadesu āgatattā āha “avantidakkhiṇāpathasaṅkhāte”ti.",
  "tika-s0303t0:32_1": "Majjhimadesato hi dakkhiṇadisāya avantiraṭṭhaṁ. Pavattayittha ettha laddhīti pavattaṁ,",
  "tika-s0303t0:32_2": "pavattitabbaṭṭhānanti āha “laddhipavattaṭṭhāne”ti. Ruppanasabhāvo dhammoti katvā",
  "tika-s0303t0:32_3": "rūpadhātūti rūpakkhandho vutto. Rūpadhātumhi ārammaṇapaccayabhūtena rāgena sahajātenapi",
  "tika-s0303t0:32_4": "asahajātenapi upanissayabhūtena appahīnabhāveneva vinibaddhaṁ paṭibaddhaṁ kammaviññāṇaṁ.",
  "tika-s0303t0:32_5": "Okasārīti vuccati – “tasmiṁ rūpadhātusaññite oke sarati pavattatī”ti katvā. Avati",
  "tika-s0303t0:32_6": "ettha gacchati pavattatīti okaṁ, pavattiṭṭhānaṁ. Tenāha – “gehasārī ālayasārī”ti.",
  "tika-s0303t0:33_0": "Ugacchati vā ettha vedanādīhi saddhiṁ samavetīti oko, cakkhurūpādi. Paccayoti ārammaṇādivasena",
  "tika-s0303t0:33_1": "paccayo. Paccayo hotīti anantarasamanantarādinā ceva kammūpanissayaārammaṇādinā ca.",
  "tika-s0303t0:33_2": "“Viññāṇadhātu kho, gahapatī”ti evaṁ vutte “kammaviññāṇavipākaviññāṇesu kataraṁ nu",
  "tika-s0303t0:33_3": "kho”ti sammoho bhaveyya. Tassa sammohassa vighātatthaṁ apagamanatthaṁ. Asambhinnāvāti",
  "tika-s0303t0:33_4": "asaṁkiṇṇāva desanā katā. Ārammaṇavasena catasso abhisaṅkhāraviññāṇaṭṭhitiyo vuttā",
  "tika-s0303t0:33_5": "– “rūpupayaṁ vā, bhikkhave, viññāṇaṁ tiṭṭhamānaṁ tiṭṭheyya, rūpārammaṇa”ntiādinā.",
  "tika-s0303t0:33_6": "Tā viññāṇaṭṭhitiyo dassetumpi.",
  "tika-s0303t0:34_0": "Daḷhaṁ abhinivesavasena ārammaṇaṁ upentīti upayā, taṇhādiṭṭhiyo. Adhiṭṭhānabhūtāti",
  "tika-s0303t0:34_1": "patiṭṭhānabhūtā. Abhinivesabhūtāti taṁ taṁ ārammaṇaṁ abhinivissa ajjhosāya pavattiyā",
  "tika-s0303t0:34_2": "kāraṇabhūtā. Anusayabhūtāti rāgānusayadiṭṭhānusayabhūtā. Uparimakoṭiyāti pahānassa",
  "tika-s0303t0:34_3": "uparimakoṭiyā. Buddhānaññeva hi te savāsanā pahīnā. Pubbe aggahitaṁ viññāṇaṁ aggahitamevāti",
  "tika-s0303t0:34_4": "katvā kasmā idha desanā katāti codeti – “idhaviññāṇaṁ kasmā gahita”nti. Pubbe “viññāṇadhāturāgavinibandhañca",
  "tika-s0303t0:34_5": "viññāṇa”nti vuccamāne yathā yathā sammoho siyā paccayapaccayuppannavibhāgassa dukkarattā,",
  "tika-s0303t0:34_6": "idha pana sammohassa okāsova natthi avisesena pañcasu khandhesu kilesappahānavasenāti.",
  "tika-s0303t0:34_7": "Tenāha “kilesappahānadassanattha”ntiādi. Kammaviññāṇena okaṁ asarantenā”ti itthambhūtalakkhaṇe",
  "tika-s0303t0:34_8": "karaṇavacanaṁ. Asarantenāti anupagacchantena.",
  "tika-s0303t0:35": "Paccayaṭṭhenāti ārammaṇādipaccayabhāvena. Nimittaṁ uppattikaṁ. Ārammaṇa…pe… niketanti ārammaṇakaraṇasaṅkhātena nivāsaṭṭhānabhūtena rūpameva niketanti rūpanimittaniketaṁ.",
  "tika-s0303t0:36_0": "Chandarāgassa balavadubbalatāyāti ajjhattakhandhapañcake chandarāgassa balavabhāvena",
  "tika-s0303t0:36_1": "taṁ “oko”ti, bahiddhā chasu ārammaṇesu tassa dubbalatāya tāni “niketa”nti vuttāni.",
  "tika-s0303t0:36_2": "Idāni yathāvuttamatthaṁ pākaṭaṁ katvā dassetuṁ “samānepi hī”tiādi vuttaṁ. Okoti vuccati",
  "tika-s0303t0:36_3": "gehameva rattiṭṭhānabhāvato. Niketanti vuccati uyyānādi divāṭṭhānabhāvato. Tato dubbalataro hoti chandarāgo.",
  "tika-s0303t0:37": "Gehassitasukhenāti gehanissitena cittassa sukhena sukhito sukhappatto hoti. Kiccakaraṇīyesūti khuddakesu ceva mahantesu ca kattabbatthesu. Sayanti attanā. Antoti cittajjhāsaye.",
  "tika-s0303t0:38_0": "Evaṁrūpoti īdisarūpo. Vaṇṇasaddo viya rūpasaddo rūpāyatanassa viya saṇṭhānassapi",
  "tika-s0303t0:38_1": "vācakoti adhippāyena “dīgharassa kāḷodātādīsu rūpesū”ti vuttaṁ. Sukhādīsūti somanassādīsu.",
  "tika-s0303t0:38_2": "Tattha hi “abhiṇhaṁ somanassito bhaveyya”nti patthanā siyā. Evaṁsañño nāmāti visayavasena",
  "tika-s0303t0:38_3": "saññāvisesapatthanamāha. Evaṁviññāṇoti pana idha visayamukhena viññāṇavisesapatthanaṁ",
  "tika-s0303t0:38_4": "vadati – “evaṁnipuṇarūpadassanasamatthaṁ, evaṁpañcapasādapaṭimaṇḍitanissayañca me",
  "tika-s0303t0:38_5": "viññāṇaṁ bhaveyyā”ti.",
  "tika-s0303t0:39_0": "Vaṭṭaṁ purato akurūmānoti loke cittaṁ apatthento. Asiliṭṭhaṁ pubbenāparaṁ asambaddhaṁ.",
  "tika-s0303t0:39_1": "Vadanti etenāti vādo, dosoti āha – “tuyhaṁ doso”tiādi. Idheva imasmiṁyeva samāgame.",
  "tika-s0303t0:39_2": "Nibbeṭhehi dosato attānaṁ mocehi.",
  "tika-s0303t0:40": "Hāliddikānisuttavaṇṇanā niṭṭhitā.",
  "tika-s0303t0:41": "4. Dutiyahāliddikānisuttavaṇṇanā",
  "tika-s0303t0:42_0": "4.Cūḷachakkapañheti mūlapaṇṇāse cūḷataṇhāsaṅkhayasutte. Mahāsakkapañhepīti mahātaṇhāsaṅkhayasuttepi.",
  "tika-s0303t0:42_1": "Etanti “ye te samaṇabrāhmaṇā”tiādisuttapadaṁ. Taṇhā sammadeva khīyati etthāti taṇhāsaṅkhayo,",
  "tika-s0303t0:42_2": "asaṅkhatā dhātūti āha “taṇhāsaṅkhaye nibbāne”ti. Antaṁ atikkantaniṭṭhāti antarahitaniṭṭhā.",
  "tika-s0303t0:42_3": "Tenāha “satataniṭṭhā”ti. Sesapadesūti “accantayogakkhemino”tiādīsu.",
  "tika-s0303t0:43": "Dutiyahāliddikānisuttavaṇṇanā niṭṭhitā.",
  "tika-s0303t0:44": "5. Samādhisuttavaṇṇanā",
  "tika-s0303t0:45_0": "5.Samādhīti appanāsamādhi, upacārasamādhi vā. Kammaṭṭhānanti samādhipādakaṁ vipassanākammaṭṭhānaṁ.",
  "tika-s0303t0:45_1": "“Phātiṁ gamissatī”ti pāṭho. Patthetīti “aho vata me īdisaṁ rūpaṁ bhaveyyā”ti. Abhivadatīti",
  "tika-s0303t0:45_2": "taṇhādiṭṭhivasena abhinivesaṁ vadati. Tenāha “tāya abhinandanāyā”tiādi. “Aho piyaṁ",
  "tika-s0303t0:45_3": "iṭṭha”nti vacībhede asatipi tathā lobhuppāde sati abhivadatiyeva nāma. Tenāha “vācaṁ",
  "tika-s0303t0:45_4": "abhindanto”ti. “Mama ida”nti attano pariṇāmetvā anaññagocaraṁ viya katvā gaṇhanto",
  "tika-s0303t0:45_5": "ajjhosāya tiṭṭhati nāmāti dassento āha “gilitvāti pariniṭṭhapetvā gaṇhātī”ti. “Abhinandatī”tiādayo",
  "tika-s0303t0:45_6": "pubbabhāgavasena vuttā, “uppajjati nandī”ti dvārappattavasena. Paṭhamehi padehi anusayo,",
  "tika-s0303t0:45_7": "pacchimena pariyuṭṭhānanti keci “gahaṇaṭṭhena upādāna”nti katvā. Nābhinandati nābhivadatīti",
  "tika-s0303t0:45_8": "ettha heṭṭhā vuttavipariyāyena attho veditabbo. Na “iṭṭhaṁ kanta”nti vadatīti “iṭṭha”nti",
  "tika-s0303t0:45_9": "na vadati, “kanta”nti na vadati. Nābhivadatiyeva taṇhāya anupādiyattā.",
  "tika-s0303t0:46": "Samādhisuttavaṇṇanā niṭṭhitā.",
  "tika-s0303t0:47": "6. Paṭisallāṇasuttavaṇṇanā",
  "tika-s0303t0:48": "6.Ñatvāāhāti “sati kāyaviveke cittaviveko, tasmiṁ sati upadhiviveko ca imesaṁ laddhuṁ vaṭṭatī”ti ñatvā āha.",
  "tika-s0303t0:49": "Paṭisallāṇasuttavaṇṇanā niṭṭhitā.",
  "tika-s0303t0:50": "7. Upādāparitassanāsuttavaṇṇanā",
  "tika-s0303t0:51_0": "7.Gahaṇenauppannaṁ paritassananti khandhapañcake “ahaṁ mamā”ti gahaṇena uppannaṁ",
  "tika-s0303t0:51_1": "taṇhāparitassanaṁ diṭṭhiparitassanañca. Aparitassananti paritassanābhāvaṁ, paritassanapaṭipakkhaṁ",
  "tika-s0303t0:51_2": "vā. Ahu vata metaṁ balayobbanādi. Kammaviññāṇanti vipariṇāmārammaṇaṁ taṇhādiṭṭhisahagataṁ",
  "tika-s0303t0:51_3": "viññāṇaṁ tadanuvatti ca. Anuparivatti nāma taṁ ārammaṇaṁ katvā pavatti. Tenāha “vipariṇāmārammaṇacittato”ti.",
  "tika-s0303t0:51_4": "Akusaladhammasamuppādāti taṇhāya aññākusaladhammasamuppādā. Pariyādiyitvāti khepetvā,",
  "tika-s0303t0:51_5": "tassa pavattituṁ okāsaṁ adatvā. Sauttāsoti taṇhādiṭṭhivasena sauttāso. Gaṇhitvāti",
  "tika-s0303t0:51_6": "taṇhādiṭṭhiggāhehi gahetvā tesañceva vasena paritassako. Rūpabhedānuparivatti cittaṁ",
  "tika-s0303t0:51_7": "na hoti. Vaṭṭatīti sabbākārena vattuṁ yuttanti attho.",
  "tika-s0303t0:52": "Upādāparitassanāsuttavaṇṇanā niṭṭhitā.",
  "tika-s0303t0:53": "8. Dutiyaupādāparitassanāsuttavaṇṇanā",
  "tika-s0303t0:54": "8.Taṇhāmānadiṭṭhivasena desanā katā “etaṁ mama, esohamasmi, eso me attā”ti desanāya āgatattā. Catūsu suttesūti pañcamādīsu catūsu suttesu. Catutthe pana vivaṭṭameva kathitaṁ.",
  "tika-s0303t0:55": "Dutiyaupādāparitassanāsuttavaṇṇanā niṭṭhitā.",
  "tika-s0303t0:56": "9. Kālattayaaniccasuttavaṇṇanā",
  "tika-s0303t0:57_0": "9. Yadi atītānāgataṁ etarahi natthibhāvato aniccaṁ, paccuppannampi tadā natthīti",
  "tika-s0303t0:57_1": "ko pana vādo tassa aniccatāya, paccuppannamhi kathāva kā udayabbayaparicchinnattā",
  "tika-s0303t0:57_2": "tassa. Vuttañhetaṁ “nibbattā ye ca tiṭṭhanti, āragge sāsapūpamā”ti.",
  "tika-s0303t0:58": "Kālattayaaniccasuttavaṇṇanā niṭṭhitā.",
  "tika-s0303t0:59": "10-11. Kālattayadukkhasuttādivaṇṇanā",
  "tika-s0303t0:60_0": "10-11.Tathārūpenevāti yathārūpeneva puggalajjhāsayena navamaṁ suttaṁ kathitaṁ, tathārūpenevāti.",
  "tika-s0303t0:60_1": "Te kira bhikkhū atītānāgataṁ “dukkha”nti sallakkhetvā, tathā “anattā”ti sallakkhetvā",
  "tika-s0303t0:60_2": "paccuppanne kilamiṁsu. “Atha nesa”ntiādi sabbaṁ heṭṭhā vuttanayena vattabbaṁ.",
  "tika-s0303t0:61": "Kālattayadukkhasuttādivaṇṇanā niṭṭhitā.",
  "tika-s0303t0:62": "Nakulapituvaggavaṇṇanā niṭṭhitā.",
  "tika-s0303t0:63": "2. Aniccavaggo",
  "tika-s0303t0:64": "1-10. Aniccādisuttavaṇṇanā",
  "tika-s0303t0:65": "12-21.Pucchāvasikaṁ ānandattherassa pucchāvasena desitattā.",
  "tika-s0303t0:66": "Aniccādisuttavaṇṇanā niṭṭhitā.",
  "tika-s0303t0:67": "Aniccavaggavaṇṇanā niṭṭhitā.",
  "tika-s0303t0:68": "3. Bhāravaggo",
  "tika-s0303t0:69": "1. Bhārasuttavaṇṇanā",
  "tika-s0303t0:70_0": "22. Upādānānaṁ ārammaṇabhūtā khandhā upādānakkhandhā. Parihārabhāriyaṭṭhenāti parihārassa",
  "tika-s0303t0:70_1": "bhāriyabhāvena garutarabhāvena. Vuttameva atthaṁ pākaṭaṁ kātuṁ “etesañhī”tiādimāha.",
  "tika-s0303t0:70_2": "Tattha yasmā etāni ṭhānagamanādīni rūpārūpadhammānaṁ paṅgulajaccandhānaṁ viya aññamaññūpassayavasena",
  "tika-s0303t0:70_3": "ijjhanti, na paccekaṁ, tasmā “etesa”nti avisesavacanaṁ kataṁ. Puggalanti khandhasantānaṁ",
  "tika-s0303t0:70_4": "vadati. Khandhasantāno hi avicchedena pavattamāno yāva parinibbānā khandhabhāraṁ",
  "tika-s0303t0:70_5": "vahanto viya loke khāyati tabbinimuttassa sattassa abhāvato. Tenāha “puggalo”tiādi.",
  "tika-s0303t0:70_6": "Bhārahāroti jātoti bhārahāro nāma jāto.",
  "tika-s0303t0:71_0": "Punabbhavakaraṇaṁ punabbhavo, taṁ phalaṁ arahati, tattha niyuttāti vā ponobhavikā.",
  "tika-s0303t0:71_1": "Tabbhāvasahagataṁ yathā “sanidassanā dhammā”ti, na saṁsaṭṭhasahagataṁ, nāpi ārammaṇasahagataṁ.",
  "tika-s0303t0:71_2": "“Tatra tatrā”ti yaṁ yaṁ uppattiṭṭhānaṁ, rūpādiārammaṇaṁ vā patvā tatratatrābhinandinī.",
  "tika-s0303t0:71_3": "Tenāha “upapattiṭṭhāne vā”tiādi. Pañcakāmaguṇikoti pañcakāmaguṇārammaṇo. Rūpārūpūpapattibhave",
  "tika-s0303t0:71_4": "rāgo rūpārūpabhavarāgo. Jhānanikanti jhānasaṅkhāte kammabhave rāgo. Sassatādiṭṭhīti",
  "tika-s0303t0:71_5": "bhavadiṭṭhi, taṁsahagato rāgo. Ayanti rāgo bhavataṇhā nāma. Ucchedadiṭṭhi vibhavadiṭṭhi",
  "tika-s0303t0:71_6": "nāma, taṁsahagato chandarāgo vibhavataṇhā nāma. Esa puggalo khandhabhāraṁ ādiyati",
  "tika-s0303t0:71_7": "taṇhāvasena paṭisandhiggahaṇato. “Asesamettha taṇhā virajjati palujjati nirujjhati",
  "tika-s0303t0:71_8": "pahīyatī”tiādinā sabbapadāni nibbānavaseneva veditabbānīti āha “sabbaṁ nibbānasseva vevacana”nti.",
  "tika-s0303t0:72": "Bhārasuttavaṇṇanā niṭṭhitā.",
  "tika-s0303t0:73": "2. Pariññasuttavaṇṇanā",
  "tika-s0303t0:74_0": "23.Parijānitabbeti pahānapariññāya parijānitabbe. Tathā parijānanañca tattha chandarāgappahānaṁ,",
  "tika-s0303t0:74_1": "tesaṁ atikkamoti āha “samatikkamitabbeti attho”ti. Accantapariññanti nibbānaṁ vadati.",
  "tika-s0303t0:74_2": "Tenāha “samatikkamanti attho”ti.",
  "tika-s0303t0:75": "Pariññasuttavaṇṇanā niṭṭhitā.",
  "tika-s0303t0:76": "3. Abhijānasuttavaṇṇanā",
  "tika-s0303t0:77": "24.Ñātapariññākathitā “abhivisiṭṭhāya paññāya jānana”nti katvā. Dutiyapadenāti “parijāna”nti padena. Tatiyacatutthehīti “virājayaṁ pajaha”nti padehi.",
  "tika-s0303t0:78": "Abhijānasuttavaṇṇanā niṭṭhitā.",
  "tika-s0303t0:79": "4-9. Chandarāgasuttādivaṇṇanā",
  "tika-s0303t0:80_0": "25-30.Dhātusaṁyutte vuttanayeneva veditabbāni, kevalañhi ettha khandhavasena desanā",
  "tika-s0303t0:80_1": "āgatā, tattha dhātuvasenāti ayameva viseso. Cattāri saccāni kathitāni assādādīnavanissaraṇavasena",
  "tika-s0303t0:80_2": "desanāya pavattattā.",
  "tika-s0303t0:81": "Chandarāgasuttādivaṇṇanā niṭṭhitā.",
  "tika-s0303t0:82": "10. Aghamūlasuttavaṇṇanā",
  "tika-s0303t0:83_0": "31. Aghaṁ vuccati pāpaṁ, aghanimittatāya aghaṁ dukkhaṁ. Idañhi dukkhaṁ nāma visesato",
  "tika-s0303t0:83_1": "pāpahetukaṁ kammaphalasaññitaṁ. Tathā vaṭṭadukkhaṁ avijjātaṇhāmūlakattā. Aghassa",
  "tika-s0303t0:83_2": "nimittatāya aghaṁ dukkhaṁ. Vaṭṭānusārī mahājano hi dukkhābhibhūto tassa patikāraṁ",
  "tika-s0303t0:83_3": "maññamāno taṁ taṁ karotīti.",
  "tika-s0303t0:84": "Aghamūlasuttavaṇṇanā niṭṭhitā.",
  "tika-s0303t0:85": "11. Pabhaṅgusuttavaṇṇanā",
  "tika-s0303t0:86": "32.Pabhijjanasabhāvanti khaṇe khaṇe pabhaṅgusabhāvaṁ.",
  "tika-s0303t0:87": "Pabhaṅgusuttavaṇṇanā niṭṭhitā.",
  "tika-s0303t0:88": "Bhāravaggavaṇṇanā niṭṭhitā.",
  "tika-s0303t0:89": "4. Natumhākaṁvaggo",
  "tika-s0303t0:90": "1. Natumhākaṁsuttavaṇṇanā",
  "tika-s0303t0:91_0": "33.Chandarāgappahānenāti tappaṭibaddhassa chandarāgassa pajahanena. Dabbādi pākatikatiṇaṁ",
  "tika-s0303t0:91_1": "pākaṭamevāti apākaṭaṁ dassetuṁ tālanāḷikerādi dassitaṁ, tiṇakaṭṭhānaṁ vā bhedadassanatthaṁ. Piyālo phārusakaṁ.",
  "tika-s0303t0:92": "Natumhākaṁsuttavaṇṇanā niṭṭhitā.",
  "tika-s0303t0:93": "3. Aññatarabhikkhusuttavaṇṇanā",
  "tika-s0303t0:94_0": "35.Yadi rūpaṁ anusetīti rūpadhamme ārabbha yadi rāgādayo anusayanavasena pavattanti.",
  "tika-s0303t0:94_1": "Tena saṅkhaṁ gacchatīti tena rāgādinā taṁsamaṅgīpuggalo saṅkhātabbataṁ “ratto duṭṭho”tiādinā",
  "tika-s0303t0:94_2": "voharitabbataṁ upagacchatīti. Tenāha “kāmarāgādīsū”tiādi. Abhūtenāti ajātena anusayavasena",
  "tika-s0303t0:94_3": "appavattena. Anusayasīsena hettha abhibhavaṁ vadati. Yato “ratto duṭṭho mūḷhoti saṅkhaṁ",
  "tika-s0303t0:94_4": "na gacchatī”ti vuttaṁ. Nippariyāyato hi maggavajjhakilesā anusayo.",
  "tika-s0303t0:95": "Aññatarabhikkhusuttavaṇṇanā niṭṭhitā.",
  "tika-s0303t0:96": "4. Dutiyaaññatarabhikkhusuttavaṇṇanā",
  "tika-s0303t0:97_0": "36.Taṁ anusayitaṁ rūpanti taṁ rāgādinā anusayitaṁ rūpaṁ marantena anusayena anumarati.",
  "tika-s0303t0:97_1": "Tena vuttaṁ “na hī”tiādi. Yena anusayena marantena taṁ anumarati. Tena saṅkhaṁ gacchatīti",
  "tika-s0303t0:97_2": "tathābhūtato tena “ratto”tiādivohāraṁ labhati. Yena anusayena kāraṇabhūtena anumīyati, tena.",
  "tika-s0303t0:98": "Dutiyaaññatarabhikkhusuttavaṇṇanā niṭṭhitā.",
  "tika-s0303t0:99": "5-6. Ānandasuttādivaṇṇanā",
  "tika-s0303t0:100_0": "37-38. Ṭhitiyā ṭhitikkhaṇena sahitaṁ ṭhitaṁ. Ṭhitassa aññathattanti uppādakkhaṇato",
  "tika-s0303t0:100_1": "aññathābhāvo. Paññāyatīti upalabbhati. Paccayavasena dharamānattā eva jīvamānassa",
  "tika-s0303t0:100_2": "jīvitindriyavasena jarā paññāyati uppādakkhaṇato aññathattappattiyā. Vuttameva atthaṁ",
  "tika-s0303t0:100_3": "pākaṭataraṁ kātuṁ “ṭhitī”tiādi vuttaṁ. Jīvi…pe… nāmaṁ. Tathā hi abhidhamme “āyu ṭhitī”ti",
  "tika-s0303t0:100_4": "niddiṭṭhaṁ. Aññathattanti jarāya nāmanti sambandho.",
  "tika-s0303t0:101_0": "Tīṇi lakkhaṇāni honti saṅkhatasabhāvalakkhaṇato. Yo koci rūpadhammo vā arūpadhammo",
  "tika-s0303t0:101_1": "vā lokiyo vā lokuttaro vā saṅkhāro. Saṅkhāro, na lakkhaṇaṁ uppādādisabhāvattā. Lakkhaṇaṁ,",
  "tika-s0303t0:101_2": "na saṅkhāro uppādādirahitattā. Na ca…pe… sakkā saṅkhāradhammattā lakkhaṇassa. Nāpi",
  "tika-s0303t0:101_3": "lakkhaṇaṁ vinā saṅkhāro paññāpetuṁ sakkā saṅkhārabhāvena. Tenāha “lakkhaṇenā”tiādi.",
  "tika-s0303t0:101_4": "Idāni yathāvuttamatthaṁ upamāya vibhāvetuṁ “yathā”tiādimāha. Tattha lakkhaṇanti kāḷarattasabalādibhāvalakkhaṇaṁ",
  "tika-s0303t0:101_5": "pākaṭaṁ hoti “ayaṁ asukassa gāvī”ti.",
  "tika-s0303t0:102_0": "Evaṁ saṅkhāropi paññāyati sabhāvato upadhārentassa uppādalakkhaṇampi uppādāvatthāti",
  "tika-s0303t0:102_1": "katvā. Kālasaṅkhātoti uppajjamānakālasaṅkhāto. Tassa saṅkhārassa. Khaṇopīti uppādakkhaṇopi",
  "tika-s0303t0:102_2": "paññāyati. Uppādopīti uppādalakkhaṇopi. Jarālakkhaṇanti uppannajīraṇalakkhaṇaṁ, taṁ",
  "tika-s0303t0:102_3": "“ṭhitassa aññathatta”nti vuttaṁ. “Bhaṅgakkhaṇe saṅkhāropi taṁlakkhaṇampi kālasaṅkhāto",
  "tika-s0303t0:102_4": "tassa khaṇopi paññāyatī”ti pāṭho. Keci pana “jarāpī”ti padampettha pakkhipanti. Evañca",
  "tika-s0303t0:102_5": "vadanti “na hi tasmiṁ khaṇe taruṇo hutvā saṅkhāro bhijjati, atha kho jiyyamāno mahallako",
  "tika-s0303t0:102_6": "viya jiṇṇo eva hutvā bhijjatī”ti, bhaṅgeneva pana jarā abhibhuyyati khaṇassa atiittarabhāvato",
  "tika-s0303t0:102_7": "na sakkā paññāpetuṁ ṭhitiyāti tesaṁ adhippāyo. Tānīti arūpadhammānaṁ tīṇi lakkhaṇāni.",
  "tika-s0303t0:102_8": "Atthikkhaṇanti arūpadhammavijjamānakkhaṇaṁ, uppādakkhaṇanti adhippāyo. Sabbadhammānanti",
  "tika-s0303t0:102_9": "sabbesaṁ rūpārūpadhammānaṁ ṭhitiyā na bhavitabbaṁ. Tassevāti tassā eva ṭhitiyā. Tamatthanti",
  "tika-s0303t0:102_10": "jarālakkhaṇassa paññāpetuṁ asakkuṇeyyabhāvaṁ. Aññe pana “santativasena ṭhānaṁ ṭhitī”ti",
  "tika-s0303t0:102_11": "vadanti, tayidaṁ akāraṇaṁ aṭṭhānaṁ. Yasmā sutte “ṭhitassa aññathattaṁ paññāyatī”ti",
  "tika-s0303t0:102_12": "uppādavayehi nibbisesena ṭhitiyā jotitattā. Yaṁ panettha vattabbaṁ, taṁ heṭṭhā vuttameva.",
  "tika-s0303t0:102_13": "Apica yathā dhammassa uppādāvatthāya bhinnā bhaṅgāvatthā icchitā, aññathā uppajjamānameva",
  "tika-s0303t0:102_14": "bhijjatīti āpajjati, evaṁ bhaṅgāvatthāyapi bhinnā bhaṅgābhimukhāvatthā icchitabbā.",
  "tika-s0303t0:102_15": "Na hi abhaṅgābhimukho bhijjati. Na cettha sakkā uppādābhimukhāvatthaṁ parikappetuṁ",
  "tika-s0303t0:102_16": "tadā tassa aladdhattalābhattā. Ayaṁ visesoti ṭhitikkhaṇo nāma rūpadhammānaṁyeva,",
  "tika-s0303t0:102_17": "na arūpadhammānanti ayaṁ īdiso viseso. Ācariyamati nāma tasseva ācariyassa mati,",
  "tika-s0303t0:102_18": "sā sabbadubbalāti āha “tasmā”tiādi.",
  "tika-s0303t0:103": "Ānandasuttādivaṇṇanā niṭṭhitā.",
  "tika-s0303t0:104": "7-10. Anudhammasuttādivaṇṇanā",
  "tika-s0303t0:105_0": "39-42. Apāyadukkhe sakalasaṁsāradukkhe ca patituṁ adatvā dhāraṇaṭṭhena dhammo, maggaphalanibbānāni.",
  "tika-s0303t0:105_1": "Tadanulomikā cassa pubbabhāgapaṭipadāti āha “dhammānudhammapaṭipannassā”tiādi. “Nibbidābahulo”ti",
  "tika-s0303t0:105_2": "aṭṭhakathāyaṁ paduddhāro kato, pāḷiyaṁ pana “nibbidābahulaṁ vihareyyā”ti āgataṁ.",
  "tika-s0303t0:105_3": "Ukkaṇṭhanabahuloti sabbabhavesu ukkaṇṭhanabahulo. Tīhi pariññāhīti ñātatīraṇappahānapariññāhi.",
  "tika-s0303t0:105_4": "Parijānātīti tebhūmakadhamme paricchijja jānāti, vipassanaṁ ussukkāpeti. Parimuccati",
  "tika-s0303t0:105_5": "sabbasaṁkilesato “maggo pavattito parimuccatī”ti vuttattā. Tathāti iminā ito paresu",
  "tika-s0303t0:105_6": "tīsu maggo hotīti dasseti. Idhāti imasmiṁ sutte. Aniyamitāti aggahitā. Tesu niyamitā",
  "tika-s0303t0:105_7": "“aniccānupassī”tiādivacanato. Sāti anupassanā. Tattha niyamitavasenevāti idaṁ lakkhaṇavacanaṁ",
  "tika-s0303t0:105_8": "yathā “yadi me byādhayo bhaveyyuṁ, dātabbamidamosadha”nti. Na hi sakkā etissā eva",
  "tika-s0303t0:105_9": "anupassanāya vasena sammasanācāraṁ matthakaṁ pāpetunti.",
  "tika-s0303t0:106": "Anudhammasuttādivaṇṇanā niṭṭhitā.",
  "tika-s0303t0:107": "Natumhākaṁvaggavaṇṇanā niṭṭhitā.",
  "tika-s0303t0:108": "5. Attadīpavaggo",
  "tika-s0303t0:109": "1. Attadīpasuttavaṇṇanā",
  "tika-s0303t0:110_0": "43. Dvīhi bhāgehi āpo ettha gatāti dīpo, dīpo viyāti dīpo oghehi anajjhottharanīyatāya.",
  "tika-s0303t0:110_1": "Yo paro na hoti, so attā, idha pana dhammo adhippeto. Attā dīpo etesanti attadīpā.",
  "tika-s0303t0:110_2": "Paṭisaraṇattho dīpaṭṭhoti āha – “attasaraṇāti idaṁ tasseva vevacana”nti. Lokiyalokuttaro",
  "tika-s0303t0:110_3": "dhammo attā nāma ekantanāthabhāvato. Paṭhamena padena vutto eva attho dutiyapadena",
  "tika-s0303t0:110_4": "vuccatīti vuttaṁ “tenevāhā”tiādi. Yavati etasmā phalaṁ pasavatīti yoni, kāraṇaṁ.",
  "tika-s0303t0:110_5": "Kiṁ pabhuti uppattiṭṭhānaṁ etesanti kiṁ pabhutikā. Pahānadassanatthaṁ āraddhaṁ. Tenevāha",
  "tika-s0303t0:110_6": "“pubbe ceva…pe… te pahīyantī”ti. Na paritassati taṇhāparittāsassa abhāvato. Vipassanaṅgenāti",
  "tika-s0303t0:110_7": "vipassanāsaṅkhātena kāraṇena.",
  "tika-s0303t0:111": "Attadīpasuttavaṇṇanā niṭṭhitā.",
  "tika-s0303t0:112": "2. Paṭipadāsuttavaṇṇanā",
  "tika-s0303t0:113_0": "44. Sabhāvatosanto vijjamāno kāyo rūpādidhammasamūhoti sakkāyoti āha – “sakkāyo dukkha”nti.",
  "tika-s0303t0:113_1": "Diṭṭhi eva samanupassanā, diṭṭhisahitā vā samanupassanā diṭṭhisamanupassanā, diṭṭhimaññanāya",
  "tika-s0303t0:113_2": "saddhiṁ itaramaññanā. Saha vipassanāya catumaggañāṇaṁ samanupassanā “catunnaṁ ariyasaccānaṁ",
  "tika-s0303t0:113_3": "sammadeva anurūpato passanā”ti katvā.",
  "tika-s0303t0:114": "Paṭipadāsuttavaṇṇanā niṭṭhitā.",
  "tika-s0303t0:115": "3. Aniccasuttavaṇṇanā",
  "tika-s0303t0:116_0": "45. Virāgo nāma maggo, vimuttiphalanti āha – “maggakkhaṇe virajjati, phalakkhaṇe",
  "tika-s0303t0:116_1": "vimuccatī”ti. Aggahetvāti evaṁ nirujjhamānehi āsavehi “ahaṁ mamā”ti kañci dhammaṁ",
  "tika-s0303t0:116_2": "anādiyitvā. “Cittaṁ virattaṁ, vimuttaṁ hotī”ti vuttattā phalaṁ gayhati, “khīṇā jātī”tiādinā",
  "tika-s0303t0:116_3": "paccavekkhaṇāti āha “saha phalena paccavekkhaṇadassanattha”nti. Upari kattabbakiccābhāvena",
  "tika-s0303t0:116_4": "ṭhitaṁ. Tenāha “vimuttattā ṭhita”nti. Yaṁ pattabbaṁ, taṁ aggaphalassa pattabhāvena",
  "tika-s0303t0:116_5": "adhigatattā santuṭṭhaṁ parituṭṭhaṁ.",
  "tika-s0303t0:117": "Aniccasuttavaṇṇanā niṭṭhitā.",
  "tika-s0303t0:118": "4. Dutiyaaniccasuttavaṇṇanā",
  "tika-s0303t0:119_0": "46.Pubbantaṁ atītakhandhakoṭṭhāsaṁ. Anugatāti sassatādīni kappetvā gahaṇavasena anugatā.",
  "tika-s0303t0:119_1": "Aṭṭhārasa diṭṭhiyoti catasso sassatadiṭṭhiyo, catasso ekaccasassatadiṭṭhiyo, catasso",
  "tika-s0303t0:119_2": "antānantikadiṭṭhiyo, catasso amarāvikkhepadiṭṭhiyo, dve adhiccasamuppannadiṭṭhiyoti",
  "tika-s0303t0:119_3": "evaṁ aṭṭhārasa diṭṭhiyo na honti paccayaghātena. Aparantanti anāgataṁ khandhakoṭṭhāsaṁ",
  "tika-s0303t0:119_4": "sassatādibhāvaṁ kappetvā gahaṇavasena anugatā. Soḷasa saññīvādā, aṭṭha asaññīvādā,",
  "tika-s0303t0:119_5": "aṭṭha nevasaññīnāsaññīvādā, satta ucchedavādā, pañca paramadiṭṭhadhammanibbānavādāti",
  "tika-s0303t0:119_6": "evaṁ catucattālīsa diṭṭhiyo na honti paccayaghātena. Sassatadiṭṭhithāmaso ceva sīlabbatadiṭṭhiparāmāso",
  "tika-s0303t0:119_7": "ca na hoti paccayaghātena. Tenāha “ettāvatā paṭhamamaggo dassito”ti anavasesadiṭṭhipahānakittanato.",
  "tika-s0303t0:119_8": "Pahīnā vikkhambhitā. Idaṁ panāti “rūpasmi”ntiādi.",
  "tika-s0303t0:120": "Dutiyaaniccasuttavaṇṇanā niṭṭhitā.",
  "tika-s0303t0:121": "5. Samanupassanāsuttavaṇṇanā",
  "tika-s0303t0:122_0": "47.Paripuṇṇagāhavasenāti pañcakkhandhe asesetvā ekajjhaṁ “attā”ti gahaṇavasena. Etesaṁ",
  "tika-s0303t0:122_1": "pañcannaṁ upādānakkhandhānaṁ aññataraṁ “attā”ti samanupassanti. Itīti evaṁ. Yassa",
  "tika-s0303t0:122_2": "puggalassa ayaṁ attadiṭṭhisaṅkhātā samanupassanā atthi paṭipakkhena avihatattā saṁvijjati.",
  "tika-s0303t0:122_3": "Pañcannaṁ indriyānanti cakkhādīnaṁ indriyānaṁ.",
  "tika-s0303t0:123_0": "Ārammaṇanti kammaviññāṇassa ārammaṇaṁ. Mānavasena ca diṭṭhivasena ca “asmī”ti gāhe",
  "tika-s0303t0:123_1": "sijjhante taṁsahagatā taṇhāpi taggahitāva hotīti vuttaṁ “taṇhāmānadiṭṭhivasena asmīti",
  "tika-s0303t0:123_2": "evampissa hotī”ti. Gahetvāti ahaṁkāravatthuvasena gahetvā. Ayaṁ ahamasmīti ayaṁ cakkhādiko,",
  "tika-s0303t0:123_3": "sukhādiko vā ahamasmi. “Rūpī attā arogo paraṁ maraṇā”ti evamādigahaṇavasena pavattanato",
  "tika-s0303t0:123_4": "vuttaṁ “rūpī bhavissantiādīni sabbāni sassatameva bhajantī”ti. Vipassanābhinivesato",
  "tika-s0303t0:123_5": "pubbe yathevākārāni pañcindriyāni, atha vipassanābhinivesato paraṁ tenevākārena ṭhitesu",
  "tika-s0303t0:123_6": "cakkhādīsu indriyesu avijjā pahīyati vipassanaṁ vaḍḍhaetvā maggassa uppādanena, atha",
  "tika-s0303t0:123_7": "maggaparamparāya arahattamaggavijjā uppajjati. Taṇhāmānadiṭṭhiyo kammasambhārabhāvato.",
  "tika-s0303t0:123_8": "Kammassa…pe… eko sandhīti hetuphalasandhi. Puna eko sandhīti phalahetusandhimāha.",
  "tika-s0303t0:123_9": "Tayo papañcā atīto addhā atītabhavaaddhānaṁ tesaṁ adhippetattā. Anāgatassa paccayo",
  "tika-s0303t0:123_10": "dassito assutavato puthujjanassa vasena. Sutavato pana ariyasāvakassa vasena vaṭṭassa vūpasamo dassitoti.",
  "tika-s0303t0:124": "Samanupassanāsuttavaṇṇanā niṭṭhitā.",
  "tika-s0303t0:125": "6. Khandhasuttavaṇṇanā",
  "tika-s0303t0:126_0": "48.Tathevāti ārammaṇabhāveneva. Ārammaṇakaraṇavasena upādānehi upādātabbanti upādāniyaṁ.",
  "tika-s0303t0:126_1": "Idhāpīti upādānakkhandhesupi. Vibhāgatthe gayhamāne aniṭṭhappasaṅgopi siyā, abhidhamme",
  "tika-s0303t0:126_2": "ca rāsaṭṭho eva āgato, “tadekajjhaṁ abhisaṁyuhitvā”ti vacanato “rāsaṭṭhena”icceva vuttaṁ.",
  "tika-s0303t0:127": "Khandhasuttavaṇṇanā niṭṭhitā.",
  "tika-s0303t0:128": "7-8. Soṇasuttādivaṇṇanā",
  "tika-s0303t0:129_0": "49-50.Visiṭṭhoti padhāno. Uttamoti ukkaṭṭho. Aññaṁ kiṁ bhaveyyāti aññaṁ kiṁ kāraṇaṁ",
  "tika-s0303t0:129_1": "bhaveyya tathā samanupassanāya aññesaṁ avijjamānatāya vacanapariṭṭhitipabhinnato.",
  "tika-s0303t0:129_2": "Vajirabhedadesanaṁ nāma atthato teparivaṭṭadesanā.",
  "tika-s0303t0:130": "Soṇasuttādivaṇṇanā niṭṭhitā.",
  "tika-s0303t0:131": "9-10. Nandikkhayasuttādivaṇṇanā",
  "tika-s0303t0:132_0": "51-52.Navamadasamesūti suttadvayaṁ saheva uddhaṭaṁ, dvīsupi atthavaṇṇanāya sarikkhabhāvato.",
  "tika-s0303t0:132_1": "Nandanaṭṭhena nandī, rañjanaṭṭhena rāgo. Satipi saddatthato bhede “imesaṁ atthato",
  "tika-s0303t0:132_2": "ninnānākaraṇatāyā”ti vatvāpi pahāyakadhammabhedena pana labbhateva bhedamattāti dassetuṁ",
  "tika-s0303t0:132_3": "“nibbidānupassanāya vā”tiādi vuttaṁ. Virajjanto rāgaṁ pajahatīti sambandho. Ettāvatāti",
  "tika-s0303t0:132_4": "“nandikkhayā rāgakkhayo”ti ettāvatā. Vipassanaṁ niṭṭhapetvā vipassanākiccassa pariyosānena.",
  "tika-s0303t0:132_5": "Rāgakkhayāti vuṭṭhānagāminipariyosānāya vipassanāya rāgassa khepitattā. Anantaraṁ",
  "tika-s0303t0:132_6": "uppannena ariyamaggena samucchedavasena nandikkhayoti. Tenāha “idha maggaṁ dassetvā”ti.",
  "tika-s0303t0:132_7": "Anantaraṁ pana uppannena ariyaphalena paṭipassaddhivasena nandirāgakkhayā sabbaṁ",
  "tika-s0303t0:132_8": "saṁkilesato cittaṁ vimuccatīti. Tenāha “phalaṁ dassita”nti.",
  "tika-s0303t0:133": "Nandikkhayasuttādivaṇṇanā niṭṭhitā.",
  "tika-s0303t0:134": "Attadīpavaggavaṇṇanā niṭṭhitā.",
  "tika-s0303t0:135": "Mūlapaṇṇāsako samatto.",
  "tika-s0303t0:136": "6. Upayavaggo",
  "tika-s0303t0:137": "1. Upayasuttavaṇṇanā",
  "tika-s0303t0:138_0": "53. Upetīti upayo. Kathamupeti? Taṇhāmānādivasenāti āha “taṇhāmānadiṭṭhivasenā”ti.",
  "tika-s0303t0:138_1": "Kathamidaṁ labbhatīti? “Avimutto”ti vacanato. Taṇhādiṭṭhivasena hi baddho, kiṁ upetīti",
  "tika-s0303t0:138_2": "āha “pañcakkhandhe”ti tabbinimuttassa tathā upetassa abhāvato. Ko panupetīti? Taṁsamaṅgīpuggalo.",
  "tika-s0303t0:138_3": "Taṇhādiṭṭhivasena upagamassa vuttattā viññāṇanti akusalakammaviññāṇamevāti vadanti.",
  "tika-s0303t0:138_4": "Javāpetvāti gahitajavaṁ katvā. Yathā paṭisandhiṁ ākaḍḍhituṁ samatthaṁ, evaṁ katvā.",
  "tika-s0303t0:138_5": "Tenāha “paṭisandhī”tiādi. Aggahaṇe kāraṇaṁ vuttameva “okaṁ pahāya aniketasārī”ti",
  "tika-s0303t0:138_6": "gāthāya vissajjane. Kammanimittādivasena paṭisandhiyā paccayabhūtaṁ ārammaṇaṁ paṭisandhijanakassa",
  "tika-s0303t0:138_7": "kammassa vasena vocchijjati. Patiṭṭhā na hoti sarāgakāle viya anupaṭṭhānato. Appatiṭṭhitaṁ",
  "tika-s0303t0:138_8": "viññāṇaṁ vuttappakārena. Anabhisaṅkharitvāti anuppādetvā paccayaghātena.",
  "tika-s0303t0:139": "Upayasuttavaṇṇanā niṭṭhitā.",
  "tika-s0303t0:140": "2. Bījasuttavaṇṇanā",
  "tika-s0303t0:141_0": "54.Bījajātānīti jāta-saddo padapūraṇamattanti āha “bījānī”ti. Vacanti setavacaṁ.",
  "tika-s0303t0:141_1": "Ajjukanti tacchakaṁ. Phaṇijjakaṁ tulasi. Abhinnānīti ekadesenapi akhaṇḍitāni. Bījatthāyāti",
  "tika-s0303t0:141_2": "bījakiccāya. Na upakappatīti paccayo na hotīti dasseti. Na pāpitānīti pūtitaṁ na",
  "tika-s0303t0:141_3": "upagatāni. Taṇḍulasārassa ādānato sārādāni. Ārammaṇaggahaṇavasena viññāṇaṁ tiṭṭhati",
  "tika-s0303t0:141_4": "etthāti viññāṇaṭṭhitiyo. Ārammaṇavasenāti ārammaṇabhāvavasena. Sinehanaṭṭhenāti taṇhāyanavasena",
  "tika-s0303t0:141_5": "siniddhatāpādanena, yato “nandūpasecana”nti vuttaṁ. Tathā hi viropitaṁ taṁ kammaviññāṇaṁ",
  "tika-s0303t0:141_6": "paṭisandhiaṅkuruppādanasamatthaṁ hoti. Sappaccayanti avijjāayonisonamanasikārādipaccayehi",
  "tika-s0303t0:141_7": "sappaccayaṁ. Viruhati vipākasantānuppādanasamattho hutvā.",
  "tika-s0303t0:142": "Bījasuttavaṇṇanā niṭṭhitā.",
  "tika-s0303t0:143": "3. Udānasuttavaṇṇanā",
  "tika-s0303t0:144_0": "55.Udānaṁ udāharīti attamanavācaṁ nicchāresi. Esa vuttappakāro udāhāro. Bhuso nissayo",
  "tika-s0303t0:144_1": "upanissayo, dānameva upanissayo dānūpanissayo. Esa nayo sesesupi. Tattha dānūpanissayo",
  "tika-s0303t0:144_2": "annādivatthūsu balavāti balavabhāvena hoti, tasmā upanissayabahulo kāmarāgappahāneneva",
  "tika-s0303t0:144_3": "kataparicayattā vipassanamanuyuñjanto na cirasseva anāgāmiphalaṁ pāpuṇāti, tathā",
  "tika-s0303t0:144_4": "suvisuddhasīlūpanissayo kāmadosajigucchanena. Yadi evaṁ kasmā ime dve upanissayā",
  "tika-s0303t0:144_5": "dubbalāti vuttā ? Vijjūpamaññāṇasseva paccayabhāvato. Sopi bhāvanūpanissayasahāyalābheneva,",
  "tika-s0303t0:144_6": "na kevalaṁ. Bhāvanā pana paṭivedhassa visesahetubhāvato balavā upanissayo. Tathā",
  "tika-s0303t0:144_7": "hi sā vajirūpamañāṇassa visesapaccayo. Tenāha “bhāvanūpanissayo arahattaṁ pāpetī”ti.",
  "tika-s0303t0:145_0": "Soti milakatthero. Vihāranti vasanaṭṭhānaṁ. Vihārapaccante hi paṇṇasālāya thero viharati.",
  "tika-s0303t0:145_1": "Upaṭṭhāti ekalakkhaṇena. Kūṭagoṇo viya gamanavīthiṁ. Tatthāti allakaṭṭharāsimhi.",
  "tika-s0303t0:145_2": "Udakamaṇikānanti udakathevānaṁ.",
  "tika-s0303t0:146_0": "Attaniyevaupanesi udānakathāya vuttadhammānaṁ paripuṇṇānaṁ attani saṁvijjamānattā.",
  "tika-s0303t0:146_1": "Tenāha “uṭṭhānavatā”tiādi. Ayañhi milakatthero sikkhāya gāravo sappatisso vattapaṭivattaṁ",
  "tika-s0303t0:146_2": "pūrento visuddhasīlo hutvā ṭhito, tasmā “dubbalūpanissaye”ti vuttaṁ. Tenāha bhagavā",
  "tika-s0303t0:146_3": "udānento “no cassaṁ…pe… saññojanānī”ti.",
  "tika-s0303t0:147_0": "Sace ahaṁ na bhaveyyanti yadi ahaṁ nāma koci na bhaveyyaṁ tādisassa ahaṁsaddavacanīyassa",
  "tika-s0303t0:147_1": "kassaci atthassa abhāvato. Tato eva mama parikkhāropi na bhaveyyatassa ca pabhaṅgubhāvena",
  "tika-s0303t0:147_2": "anavaṭṭhitabhāvato. Evaṁ attuddesikabhāvena padadvayassa atthaṁ vatvā idāni kammaphalavasena",
  "tika-s0303t0:147_3": "vattuṁ “sace vā panā”tiādi vuttaṁ. Atītapaccuppannavasena suññataṁ dassetvā idāni",
  "tika-s0303t0:147_4": "paccuppannānāgatavasena taṁ dassento “idāni panā”tiādi vuttaṁ. Evaṁ adhimuccantoti",
  "tika-s0303t0:147_5": "edisaṁ adhimuttiṁ pavattento. Vibhavissatīti vinassissati. Vibhavo hi vināso. Tenāha",
  "tika-s0303t0:147_6": "“bhijjissatī”ti. Vibhavadassanaṁ vibhavoti uttarapadalopena vuttanti āha “vibhavadassanenā”ti.",
  "tika-s0303t0:147_7": "Vibhavadassanaṁ nāma accantāya vināsassa dassanaṁ. Tanti ariyamaggaṁ. Sāmaññajotanā",
  "tika-s0303t0:147_8": "hesā visesaniṭṭhā hotīti tatiyamaggavasena attho veditabbo.",
  "tika-s0303t0:148_0": "Upari maggaphalanti aggamaggaphalaṁ. Natthi etissā jātiyā antaranti anantarā, anantarā",
  "tika-s0303t0:148_1": "vipassanā maggassa. Gotrabhū pana anulomavīthipariyāpannattā vipassanāgatikaṁ vā",
  "tika-s0303t0:148_2": "siyā, nibbānārammaṇattā maggagatikaṁ vāti na tena maggo antariko nāma hoti. Tenāha",
  "tika-s0303t0:148_3": "“vipassanā maggassa āsannānantaraṁ nāmā”ti. Phalaṁ pana nibbānārammaṇattā kilesānaṁ",
  "tika-s0303t0:148_4": "pajahanavasena pavattanato lokuttarabhāvato ca kammamaggagatikameva, kusalavipākabhāvena",
  "tika-s0303t0:148_5": "pana nesaṁ attho pabhedoti vipassanāya phalassa siyā anantaratāti vuttaṁ “phalassa",
  "tika-s0303t0:148_6": "dūrānantaraṁ nāmā”ti. “Āsavānaṁ khayo”ti pana aggamagge vuccamāne vipassanānaṁ āsannatāya",
  "tika-s0303t0:148_7": "vattabbameva natthi. Atasitāyeti na tasitabbe tāsaṁ anāpajjitabbe. Tāsoti tāsahetu",
  "tika-s0303t0:148_8": "“tasati etasmā”ti katvā. Soti assutavā puthujjano. Tilakkhaṇāhatanti aniccatādilakkhaṇattayalakkhitaṁ.",
  "tika-s0303t0:148_9": "Manamhi naṭṭhoti īsakaṁ naṭṭhomhi, tato parampi tattheva ṭhatvā kiñci apūritattā",
  "tika-s0303t0:148_10": "eva muttoti adhippāyo. “Na tāso nāma hotī”ti vatvā tassa atāsabhāvaṁ dassetuṁ “na",
  "tika-s0303t0:148_11": "hī”tiādi vuttaṁ. Kalyāṇaputhujjano hi bhayatupaṭṭhānañāṇena “sabhayā saṅkhārā”ti",
  "tika-s0303t0:148_12": "vipassanto na uttasati.",
  "tika-s0303t0:149": "Udānasuttavaṇṇanā niṭṭhitā.",
  "tika-s0303t0:150": "4. Upādānaparipavattasuttavaṇṇanā",
  "tika-s0303t0:151_0": "56.Catunnaṁparivaṭṭanavasenāti paccekakkhandhesu catunnaṁ ariyasaccānaṁ parivaṭṭanavasena.",
  "tika-s0303t0:151_1": "Rūpaṁ abbhaññāsinti sakalabhūtupādārūpaṁ kucchitabhāvato tattha ca tucchavipallāsatāya",
  "tika-s0303t0:151_2": "“dukkhasacca”nti abhivisiṭṭhena ñāṇena aññāsiṁ paṭivijjhiṁ. Āhāravasena rūpakāyassa",
  "tika-s0303t0:151_3": "hānivuddhādīnaṁ pākaṭabhāvato visesapaccayato ca tassa “āhārasamudayā”ti vuttaṁ.",
  "tika-s0303t0:151_4": "Dukkhasamudayakathā nāma vaṭṭakathāti “sacchandarāgo”ti visesetvā vuttaṁ. Chandarāgaggahaṇena",
  "tika-s0303t0:151_5": "ca upādānakammāvijjāpi gahitā eva. Paṭipannā hontīti attho. Vattamānakālappayogo",
  "tika-s0303t0:151_6": "hesa yathā “kusalaṁ cittaṁ uppannaṁ hotī”ti. Patiṭṭhahantīti patiṭṭhaṁ labhanti.",
  "tika-s0303t0:151_7": "Kevalinoti idha vimuttiguṇena pāripūrīti āha “sakalino katasabbakiccā”ti. Yena teti",
  "tika-s0303t0:151_8": "yena avasiṭṭhena te asekkhe paññāpentā paññāpeyyuṁ, taṁ nesaṁ vaṭṭaṁ sekkhānaṁ viya",
  "tika-s0303t0:151_9": "natthi paññāpanāya. Vaṭṭanti kāraṇaṁ vaṭṭanaṭṭhena phalassa pavattanaṭṭhena. Asekkhabhūmivāroti",
  "tika-s0303t0:151_10": "asekkhabhūmippavatti.",
  "tika-s0303t0:152": "Upādānaparipavattasuttavaṇṇanā niṭṭhitā.",
  "tika-s0303t0:153": "5. Sattaṭṭhānasuttavaṇṇanā",
  "tika-s0303t0:154_0": "57.Sattasuokāsesūti rūpapajānanādīsu sattasu okāsesu. Vusitavāsoti vusitaariyavāso.",
  "tika-s0303t0:154_1": "Etthāti imasmiṁ uddese. Sesaṁ nāma idha vuttāvasesaṁ. Vuttanayenāti heṭṭhā vuttanayena",
  "tika-s0303t0:154_2": "veditabbaṁ. Ussadanandiyanti ussannaguṇavato tosanaṁ sammodāpanaṁ. Guṇakittanena",
  "tika-s0303t0:154_3": "palobhanīyaṁ sekkhakalyāṇaputhujjanānaṁ pasāduppādanena. Idāni vuttameva atthaṁ pākaṭaṁ",
  "tika-s0303t0:154_4": "kātuṁ “yathā hī”tiādi vuttaṁ.",
  "tika-s0303t0:155_0": "Ettāvatāti pañcannaṁ khandhānaṁ vasena sattasu ṭhānesu kosalladīpanena ettakena desanākkamena.",
  "tika-s0303t0:155_1": "Tanti ārammaṇaṁ. Dhātuādimattamevāti dhātāyatanapaṭiccasamuppādamattameva. Imesu",
  "tika-s0303t0:155_2": "dhammesūti imesu jātādīsu. Kammaṁ katvāti sammasanakammaṁ niṭṭhapetvāti attho. Evamettha",
  "tika-s0303t0:155_3": "pañcannaṁ khandhānaṁ vasena sattaṭṭhānakosallapavattiyā pabhedena vibhajitvā “tividhūpaparikkhī”ti dasseti dhammarājā.",
  "tika-s0303t0:156": "Sattaṭṭhānasuttavaṇṇanā niṭṭhitā.",
  "tika-s0303t0:157": "6. Sammāsambuddhasuttavaṇṇanā",
  "tika-s0303t0:158_0": "58. Adhikaṁ savisesaṁ payasati payuñjati etenāti adhippayāso, visiṭṭhapayogo. Tenāha",
  "tika-s0303t0:158_1": "“adhikapayogo”ti. Imañhi magganti aṭṭhaṅgikaṁ ariyamaggamāha. Idhāti imasmiṁ sutte.",
  "tika-s0303t0:158_2": "Avattamānaṭṭhenāti buddhuppādato pubbe na vattamānabhāvena. Maggaṁ jānātīti samudāgamato",
  "tika-s0303t0:158_3": "paṭṭhāya sapubbabhāgaṁ sasambhāravisayaṁ saphalaṁ saudrayaṁ ariyaṁ maggaṁ jānāti",
  "tika-s0303t0:158_4": "avabujjhatīti maggaññū. Viditanti aññesampi ñātaṁ paṭiladdhaṁ hatthatale āmalakaṁ",
  "tika-s0303t0:158_5": "viya pākaṭaṁ akāsi, tathā katvā desesi. Amagge parivajjanena magge paṭipattīti tassa",
  "tika-s0303t0:158_6": "maggakusalatā viya amaggakusalatāpi icchitabbāti āha “magge ca amagge ca kovido”ti.",
  "tika-s0303t0:158_7": "Ahaṁ paṭhamaṁ gatoti ahaṁ paṭhamamaggena samannāgato.",
  "tika-s0303t0:159": "Sammāsambuddhasuttavaṇṇanā niṭṭhitā.",
  "tika-s0303t0:160": "7. Anattalakkhaṇasuttavaṇṇanā",
  "tika-s0303t0:161_0": "59.Purāṇupaṭṭhāketi pubbe padhānapadahanakāle upaṭṭhākabhūte. “Avasavattanaṭṭhena",
  "tika-s0303t0:161_1": "assāmikaṭṭhena suññataṭṭhena attapaṭikkhepaṭṭhenā”ti evaṁ pubbe vuttehi. Ettakena",
  "tika-s0303t0:161_2": "ṭhānenāti “rūpaṁ, bhikkhave, anattā”ti ārabhitvā yāva “evaṁ me viññāṇaṁ mā ahosī”ti",
  "tika-s0303t0:161_3": "ettakena suttapadesena. Akathitasseva kathanaṁ uttaraṁ, na kathitassāti vuttaṁ “tāni",
  "tika-s0303t0:161_4": "dassetvā”ti. Samodhānetvāti sampiṇḍitvā. Vitthārakathāti vitthārato aṭṭhakathā. Anattalakkhaṇamevāti",
  "tika-s0303t0:161_5": "tabbahulatāya tappadhānatāya ca vuttaṁ. Aniccatādīnampi hi tattha taṁdīpanatthameva",
  "tika-s0303t0:161_6": "vuttattā tadeva jeṭṭhaṁ padhānaṁ tathā veneyyajjhāsayato.",
  "tika-s0303t0:162": "Anattalakkhaṇasuttavaṇṇanā niṭṭhitā.",
  "tika-s0303t0:163": "8. Mahālisuttavaṇṇanā",
  "tika-s0303t0:164_0": "60.Ekantadukkhantiādīni padāni vuttanayāneva, tasmā tattha vuttanayeneva attho veditabbo.",
  "tika-s0303t0:164_1": "Ettha ca yathā sarāgo hetu paccayo saṁkilesāya, evaṁ savipassano maggo hetu paccayo",
  "tika-s0303t0:164_2": "ca visuddhiyāti daṭṭhabbaṁ.",
  "tika-s0303t0:165": "Mahālisuttavaṇṇanā niṭṭhitā.",
  "tika-s0303t0:166": "9. Ādittasuttavaṇṇanā",
  "tika-s0303t0:167": "61.Ekādasahīti rāgādīhi upāyāsapariyosānehi ekādasahi santāpanaṭṭhena aggīhi. Dvīsūti aṭṭhamanavamesu. Dukkhalakkhaṇamevāti tabbahulatāya tappadhānatāya ca vuttaṁ.",
  "tika-s0303t0:168": "Ādittasuttavaṇṇanā niṭṭhitā.",
  "tika-s0303t0:169": "10. Niruttipathasuttavaṇṇanā",
  "tika-s0303t0:170_0": "62.Niruttiyova niruttipathāti patha-saddena padavaḍḍhanamāha yathā “bījāniyeva bījajātānī”ti.",
  "tika-s0303t0:170_1": "Niruttivasenāti nibbacanavasena. Pathā ca atthānurūpabhāvato. Tīṇipīti niruttiadhivacanapaññattipathapadāni.",
  "tika-s0303t0:170_2": "Tathā hi “phusatīti phasso”tiādinā nīharitvā vacanaṁ nirutti, “sirīvaḍḍhako dhanavaḍḍhako”tiādinā",
  "tika-s0303t0:170_3": "vacanamattameva adhikāraṁ katvā pavattaṁ adhivacanaṁ, “takko vitakko”tiādinā taṁtaṁpakārena",
  "tika-s0303t0:170_4": "ñāpanato paññatti. Atha vā taṁtaṁatthappakāsanena nicchitaṁ, niyataṁ vā vacanaṁ nirutti.",
  "tika-s0303t0:170_5": "Adhi-saddo uparibhāge, upari vacanaṁ adhivacanaṁ. Kassa upari? Pakāsetabbassa atthassāti",
  "tika-s0303t0:170_6": "pākaṭoyamattho. Adhīnaṁ vacanaṁ adhivacanaṁ. Kena adhīnaṁ? Atthena. Atthassa paññāpanatthena",
  "tika-s0303t0:170_7": "paññattīti evaṁ niruttiādipadānaṁ sabbavacanesu pavatti veditabbā. Aññathā “phusatīti",
  "tika-s0303t0:170_8": "phasso”tiādippakārena niddhāraṇavacanānaṁyeva niruttitā, sirivaḍḍhakadhanavaḍḍhakapakārānameva",
  "tika-s0303t0:170_9": "abhilāpanaṁ adhivacanatā. “Takko vitakko”ti evaṁpakārānameva ekameva atthaṁ tena",
  "tika-s0303t0:170_10": "tena pakārena ñāpentānaṁ vacanānaṁ paññattitā ca āpajjeyya. Asaṁkiṇṇāti na saṁkiṇṇā.",
  "tika-s0303t0:170_11": "Tenāha “avijahitā…pe… achaḍḍitā”ti. Na saṁkīyantīti na saṁkirīyanti, na saṁkīyissanti",
  "tika-s0303t0:170_12": "na saṁkirīyissantīti attho. Appaṭikuṭṭhāti na paṭikkhittā. Yasmā bhaṅgaṁ atikkantaṁ",
  "tika-s0303t0:170_13": "uppādādi atikkantameva hoti, tasmā vuttaṁ “bhaṅgamevā”ti. Yasmā desantaraṁ saṅkantopi",
  "tika-s0303t0:170_14": "atikkantanti vuccati, tasmā tadābhāvaṁ dassetuṁ “desantaraṁ asaṅkamitvā”ti vuttaṁ.",
  "tika-s0303t0:170_15": "Yattha yattha hi saṅkhārā uppajjanti, tattha tattheva bhijjanti nirujjhanti vipariṇamanti",
  "tika-s0303t0:170_16": "vināsaṁ āpajjanti. Tenāha “vipariṇatanti…pe… naṭṭha”nti. Apākaṭībhūtaṁ ajātattā eva.",
  "tika-s0303t0:171_0": "Vasabhaṇagottatāya vassabhaññā. Mūladiṭṭhigatikāti mūlabhūtā diṭṭhigatikā, imasmiṁ",
  "tika-s0303t0:171_1": "kappe sabbapaṭhamaṁ tādisadiṭṭhisamuppādakā. Punappunaṁ āvajjentassāti ahetuvādapaṭisaṁyuttaganthaṁ",
  "tika-s0303t0:171_2": "uggahetvā pariyāpuṇitvā tadatthaṁ vīmaṁsantassa “natthi hetu, natthi paccayo sattānaṁ",
  "tika-s0303t0:171_3": "saṁkilesāyā”tiādinayappavattāya laddhiyā ārammaṇe micchāsati santiṭṭhati, “natthi",
  "tika-s0303t0:171_4": "hetū”tiādivasena anussavūpaladdhe atthe tadākāraparivitakkanehi saviggahe viya sarūpato",
  "tika-s0303t0:171_5": "cittassa paccupaṭṭhite cirakālaparicayena “evameta”nti nijjhānakkhamabhāvūpagamanena",
  "tika-s0303t0:171_6": "nijjhānakkhantiyā tathāgahite punappunaṁ tatheva āsevantassa bahulīkarontassa micchāvitakkena",
  "tika-s0303t0:171_7": "samādiyamānā micchāvāyāmūpatthambhitā ataṁsabhāvaṁ “taṁsabhāva”nti gaṇhantī micchāsatīti",
  "tika-s0303t0:171_8": "laddhanāmā taṁladdhisahagatā taṇhā santiṭṭhati. Yathāsakaṁ vitakkādipaccayalābhena",
  "tika-s0303t0:171_9": "tasmiṁ ārammaṇe adhiṭṭhitatāya anekaggataṁ pahāya cittaṁ ekaggataṁ appitaṁ viya hoti",
  "tika-s0303t0:171_10": "micchāsamādhinā. Sopi hi paccayavisesehi laddhabhāvanābalo īdise ṭhāne samādhānapatirūpakiccakaro",
  "tika-s0303t0:171_11": "hotiyeva vālavijjhanādīsu viyāti daṭṭhabbaṁ. Tathā hi anekakkhattuṁ tenākārena pubbabhāgiyesu",
  "tika-s0303t0:171_12": "javanavāresu pavattesu sabbapacchime javanavāre satta javanāni javanti. Tattha paṭhame",
  "tika-s0303t0:171_13": "satekiccho hoti, tathā dutiyādīsu. Sattame pana javane sampatte atekiccho hoti. Tenāha",
  "tika-s0303t0:171_14": "“assādentassā”tiādi. Imesupīti dvīsupi ṭhānesu.",
  "tika-s0303t0:172_0": "Paccuppannaṁ vāti ettha iti-saddo ādiattho. Tena “yadetaṁ anāgataṁ nāma, nayidaṁ",
  "tika-s0303t0:172_1": "anāgata”ntiādikaṁ saṅgaṇhāti. Tepīti te vassabhaññāpi na maññiṁsu lokasamaññāya anatikkamanīyato.",
  "tika-s0303t0:172_2": "Tenāha “atītaṁ panā”tiādi. Khandhānaṁ upari niruḷhā paṇṇatti.",
  "tika-s0303t0:173": "Niruttipathasuttavaṇṇanā niṭṭhitā.",
  "tika-s0303t0:174": "Upayavaggavaṇṇanā niṭṭhitā.",
  "tika-s0303t0:175": "7. Arahantavaggo",
  "tika-s0303t0:176": "1. Upādiyamānasuttavaṇṇanā",
  "tika-s0303t0:177_0": "63.Gaṇhamānoti “etaṁ mamā”tiādinā gaṇhamāno. Pāsenāti rāgapāsena. Tañhi māro mārapāsoti",
  "tika-s0303t0:177_1": "maññati. Tenāha “antalikkhacaro pāso, yvāyaṁ carati mānaso”ti. Mutto nāma hoti anupādiyato",
  "tika-s0303t0:177_2": "sabbaso khandhassa abhāvato.",
  "tika-s0303t0:178": "Upādiyamānasuttavaṇṇanā niṭṭhitā.",
  "tika-s0303t0:179": "2-6. Maññamānasuttādivaṇṇanā",
  "tika-s0303t0:180_0": "64-68. “Etaṁ mamā”tiādinā. Maññanā abhinandanā ca. Taṇhāchandoti taṇhā eva chando.",
  "tika-s0303t0:180_1": "Sā hi taṇhāyanaṭṭhena taṇhā, chandikataṭṭhena chando. Catutthaṁ aniccalakkhaṇamukhena",
  "tika-s0303t0:180_2": "vuttaṁ, pañcamaṁ dukkhalakkhaṇamukhena, chaṭṭhaṁ anattalakkhaṇamukhena. Sesaṁ tīsupi",
  "tika-s0303t0:180_3": "sadisamevāti vuttaṁ “eseva nayo”ti.",
  "tika-s0303t0:181": "Maññamānasuttādivaṇṇanā niṭṭhitā.",
  "tika-s0303t0:182": "7. Anattaniyasuttavaṇṇanā",
  "tika-s0303t0:183": "69.Anattaniyanti na attaniyaṁ. Tenāha “na attano santaka”nti.",
  "tika-s0303t0:184": "Anattaniyasuttavaṇṇanā niṭṭhitā.",
  "tika-s0303t0:185": "8-10. Rajanīyasaṇṭhitasuttādivaṇṇanā",
  "tika-s0303t0:186_0": "70-72.Rajanīyenāti rajanīyena rāguppādakena. Tenāha “rāgassa paccayabhāvenā”ti. Rāhulasaṁyutte",
  "tika-s0303t0:186_1": "rāhulattherassa pucchāvasena āgatā. Idha rādhattherassa surādhattherassa ca pucchāvasena,",
  "tika-s0303t0:186_2": "pāḷi pana sabbattha sadisā. Tenāha “vuttanayeneva veditabbānī”ti.",
  "tika-s0303t0:187": "Rajanīyasaṇṭhitasuttādivaṇṇanā niṭṭhitā.",
  "tika-s0303t0:188": "Arahantavaggavaṇṇanā niṭṭhitā.",
  "tika-s0303t0:189": "8. Khajjanīyavaggo",
  "tika-s0303t0:190": "1-3. Assādasuttādivaṇṇanā",
  "tika-s0303t0:191_0": "73-75.Catusaccameva kathitaṁ assādādīnañceva samudayādīnañca vasena desanāya pavattattā.",
  "tika-s0303t0:191_1": "Yasmā assādo samudayasaccaṁ, ādīnavo dukkhasaccaṁ, nissaraṇaṁ maggasaccaṁ nirodhasaccañcāti",
  "tika-s0303t0:191_2": "vuttovāyamattho; dutiye samudayassādo samudayasaccaṁ, ādīnavo dukkhasaccaṁ, atthaṅgamo",
  "tika-s0303t0:191_3": "nirodhasaccaṁ, nissaraṇaṁ maggasaccanti vuttovāyamattho; tatiyaṁ ariyasāvakasseva vasena vuttaṁ.",
  "tika-s0303t0:192": "Assādasuttādivaṇṇanā niṭṭhitā.",
  "tika-s0303t0:193": "4. Arahantasuttavaṇṇanā",
  "tika-s0303t0:194_0": "76.Yattakā sattāvāsāti tasmiṁ tasmiṁ sattanikāye āvasanaṭṭhena sattā eva sattāvāsā.",
  "tika-s0303t0:194_1": "Tena yattakā sattāvāsā, tehi sabbehipi ete aggā ete seṭṭhā, ye ime arahantāti dasseti.",
  "tika-s0303t0:194_2": "Purimanayenevāti purimasmiṁ sattaṭṭhānakosallasutte vuttanayena.",
  "tika-s0303t0:195_0": "Tadatthaparidīpanāhīti “pañcakkhandhe pariññāya. Taṇhā tesaṁ na vijjati. Asmimāno",
  "tika-s0303t0:195_1": "samucchinno”tiādinā tassa yathāniddiṭṭhassa suttassa atthadīpanāhi ceva “anejaṁ te",
  "tika-s0303t0:195_2": "anuppattā, cittaṁ tesaṁ anāvila”ntiādinā visesatthaparidīpanāhi ca. Jhānamaggaphalapariyāpannaṁ",
  "tika-s0303t0:195_3": "atisayitasukhaṁ etesamatthīti sukhinoti āha “jhāna…pe… sukhitā”ti. Taṇhā tesaṁ na",
  "tika-s0303t0:195_4": "vijjatīti ettha tesaṁ apāyadukkhajanikā taṇhā na vijjatīti vuttaṁ. Vaṭṭamūlikāya",
  "tika-s0303t0:195_5": "taṇhāya abhāvā “nandī tesaṁ na vijjatī”ti ettha vuccatīti. Imassapīti pi-saddena",
  "tika-s0303t0:195_6": "dukkhassābhāvenapīti dukkhābhāvo viya vaṭṭamūlikataṇhābhāvo sampiṇḍīyatīti daṭṭhabbaṁ.",
  "tika-s0303t0:195_7": "Tena hi te anupādisesanibbānappattiyā accantasukhitā evāti vuccantīti. “Seyyohamasmī”tiādinayappavattiyā",
  "tika-s0303t0:195_8": "navavidho. Ñāṇenāti aggamaggaññāṇena.",
  "tika-s0303t0:196_0": "Arahattaṁ anuppattā. Alittāti amakkhitā. Brahmabhūtāti brahmabhāvaṁ pattā, brahmato",
  "tika-s0303t0:196_1": "vā ariyamaggañāṇato bhūtā ariyāya jātiyā jātā. Satta saddhammā gocaro pavattiṭṭhānaṁ",
  "tika-s0303t0:196_2": "etesanti sattasaddhammagocarā.",
  "tika-s0303t0:197_0": "Nirāsaṅkacāro nāma gahito kutocipi tesaṁ āsaṅkāya abhāvato. Sammādiṭṭhiādīhi dasahi",
  "tika-s0303t0:197_1": "aṅgehi sammāvimutti-sammāñāṇapariyosānehi. “Āguṁ na karotī”tiādīhi catūhi kāraṇehi.",
  "tika-s0303t0:197_2": "Taṇhā tesaṁ na vijjatīti idampi taṇhāpahānassa bahūpakāratādassanaṁ. Tenāha “dāsakārikā",
  "tika-s0303t0:197_3": "taṇhāpi tesaṁ natthī”ti.",
  "tika-s0303t0:198": "Navikampanti “seyyohamasmī”tiādinā.",
  "tika-s0303t0:199_0": "Uddhaṁtiriyaṁ apācīnanti ettha “uddhaṁ vuccatī”tiādinā rūpamukhena attabhāvaṁ gahetvā",
  "tika-s0303t0:199_1": "pavatto paṭhamanayo. Kālattayavasena dhammappavattiṁ gahetvā pavatto dutiyanayo.",
  "tika-s0303t0:199_2": "Ṭhānavasena sakalalokadhātuṁ gahetvā pavatto tatiyanayo. Buddhāti cattāri saccāni buddhavanto.",
  "tika-s0303t0:200_0": "Sīhanādasamodhānanti sīhanādānaṁ saṁkalanaṁ. Loke attano uttaritarassābhāvā anuttarā.",
  "tika-s0303t0:200_1": "Uttaro tāva tiṭṭhatu puriso, sadisopi tāva natthīti asadisā. Sakalampi bhavaṁ uttaritvā",
  "tika-s0303t0:200_2": "bhavapiṭṭhe ṭhatvā vimuttisukhena sukhitattādivasena ekavīsatiyākārehi sīhanādaṁ nadanti.",
  "tika-s0303t0:201": "Arahantasuttavaṇṇanā niṭṭhitā.",
  "tika-s0303t0:202": "5. Dutiyaarahantasuttavaṇṇanā",
  "tika-s0303t0:203": "77.Suddhikamevāti suddhasaṁkhittabandhameva katvā.",
  "tika-s0303t0:204": "Dutiyaarahantasuttavaṇṇanā niṭṭhitā.",
  "tika-s0303t0:205": "6. Sīhasuttavaṇṇanā",
  "tika-s0303t0:206_0": "78.Sīhoti parissayasahanato paṭipakkhahananato ca “sīho’ti laddhanāmo migādhipati.",
  "tika-s0303t0:206_1": "Cattāroti ca samānepi sīhajātikabhāve vaṇṇavisesādisiddhena visesena cattāro sīhā.",
  "tika-s0303t0:206_2": "Te idāni nāmato vaṇṇato āhārato dassetvā idhādhippetasīhaṁ nānappakārato vibhāvetuṁ",
  "tika-s0303t0:206_3": "“tiṇasīho”tiādi āraddhaṁ. Tiṇabhakkho sīho tiṇasīho purimapade uttarapadalopena yathā",
  "tika-s0303t0:206_4": "“sākapatthivo”ti. Kāḷavaṇṇatāya kāḷasīho. Tathā paṇḍusīho. Tenāha “kāḷasīho kāḷagāvisadiso,",
  "tika-s0303t0:206_5": "paṇḍusīho paṇḍupalāsavaṇṇagāvisadiso”ti. Rattakambalassa viya kesaro kesarakalāpo",
  "tika-s0303t0:206_6": "etassa atthīti kesarī. Lākhārasaparikammakatehi viya pādapariyantehīti yojanā.",
  "tika-s0303t0:207": "Kammānubhāvasiddhaādhipaccamahesakkhatāhi sabbamigagaṇassa rājā suvaṇṇaguhato vātiādi “sīhassa vihāro kiriyā evaṁ hotī”ti katvā vuttaṁ.",
  "tika-s0303t0:208_0": "Samaṁ patiṭṭhāpetvāti sabbabhāgehi samameva bhūmiyaṁ patiṭṭhāpetvā. Ākaḍḍhitvāti",
  "tika-s0303t0:208_1": "purato ākaḍḍhitvā. Abhiharitvāti abhimukhaṁ haritvā. Saṅghātanti vināsaṁ. Vīsatiyaṭṭhikaṁ ṭhānaṁ usabhaṁ.",
  "tika-s0303t0:209_0": "Samasīhoti samajātiko samabhāgo ca sīho. Samānosmīti desanāmattaṁ, samappabhāvatāyapi",
  "tika-s0303t0:209_1": "na bhāyati. Sakkāyadiṭṭhibalavatāyāti “ke aññe amhehi uttaritarā, atha kho mayameva",
  "tika-s0303t0:209_2": "mahābalā”ti evaṁ balātimānanimittāya ahaṅkārahetubhūtāya sakkāyadiṭṭhiyā balabhāvena.",
  "tika-s0303t0:209_3": "Sakkāyadiṭṭhipahīnattāti sakkāyadiṭṭhiyā pahīnattā nirahaṅkārattā attasinehassa suṭṭhu",
  "tika-s0303t0:209_4": "samugghāṭitattā na bhāyati.",
  "tika-s0303t0:210": "Tathā tathāti sīhasadisatādinā tena tena pakārena attānaṁ kathesīti vatvā tamatthaṁ vivaritvā dassetuṁ “sīhoti kho”tiādi vuttaṁ.",
  "tika-s0303t0:211_0": "Katābhinīhārassa lokanāthassa bodhiyā niyatabhāvappattiyā ekantabhāvībuddhabhāvoti",
  "tika-s0303t0:211_1": "katvā “tīsu pāsādesu nivāsakālo, magadharañño paṭiññādānakālo, pāyāsassa paribhuttakālo”tiādinā",
  "tika-s0303t0:211_2": "abhisambodhito purimāvatthāpi sīhasadisaṁ katvā dassitā. Bhāvini, bhūtopacāropi hi",
  "tika-s0303t0:211_3": "lokavohāro. Vijjābhāvasāmaññato bhūtavijjā itaravijjāpi ekajjhaṁ gahetvā paṭiccasamuppādasammasanato",
  "tika-s0303t0:211_4": "taṁ puretaraṁ siddhaṁ vipākaṁ viya katvā āha “tisso vijjā visodhetvā”ti. Anulomapaṭilomato",
  "tika-s0303t0:211_5": "pavattañāṇavasena “yamakañāṇamanthanenā”ti vuttaṁ.",
  "tika-s0303t0:212_0": "Tattha viharantassāti ajapālanigrodhamūle viharantassa. Ekādasame divaseti sattasattāhato",
  "tika-s0303t0:212_1": "paraṁ ekādasame divase. Acalapallaṅketi isipatane dhammacakkapavattanatthaṁ nisinnapallaṅke.",
  "tika-s0303t0:212_2": "Tampi hi kenaci appaṭivattiyadhammacakkapavattanatthaṁ nisajjāti katvā vajirāsanaṁ",
  "tika-s0303t0:212_3": "viya acalapallaṅkaṁ vuccati. Imasmiñca pana padeti “dveme, bhikkhave, antā”tiādinayappavatte",
  "tika-s0303t0:212_4": "imasmiṁ saddhammakoṭṭhāse. Dhammaghoso…pe… dasasahassilokadhātuṁ paṭicchādesi “sabbattha",
  "tika-s0303t0:212_5": "ṭhitā suṇantū”ti adhiṭṭhānena. Soḷasahākārehīti “dukkhapariññā, samudayappahānaṁ,",
  "tika-s0303t0:212_6": "nirodhasacchikiriyā, maggabhāvanā”ti evaṁ ekekasmiṁ magge cattāri cattāri katvā soḷasahi ākārehi.",
  "tika-s0303t0:213_0": "Vuttoyeva, na idha vattabbo, tasmā tattha vuttanayeneva veditabboti adhippāyo. Yasmā",
  "tika-s0303t0:213_1": "ca aparehipi aṭṭhahi kāraṇehi bhagavā tathāgatoti ārabhitvā udānaṭṭhakathādīsupi",
  "tika-s0303t0:213_2": "tathāgatapadassa attho vutto eva, tasmā tattha vuttanayena attho veditabbo. Yadipi",
  "tika-s0303t0:213_3": "bhagavā na bodhipallaṅke nisinnamattova abhisambuddho jāto, tathāpi tāya nisajjāya",
  "tika-s0303t0:213_4": "nisinnova panujja sabbaparissayaṁ abhisambuddho jāto. Tathā hi taṁ “aparājitapallaṅka”nti",
  "tika-s0303t0:213_5": "vuccati. Tasmā “yāva bodhipallaṅkā vā”ti vatvā tena aparitussanto “yāva arahattamaggañāṇā vā”ti āha.",
  "tika-s0303t0:214_0": "Iti rūpanti ettha iti-saddo nidassanattho. Tena rūpaṁ sarūpato parimāṇato paricchedato",
  "tika-s0303t0:214_1": "dassitanti āha “idaṁ rupa”ntiādi. “Idaṁ rūpa”nti hi iminā bhūtupādāyabhedarūpaṁ sarūpato",
  "tika-s0303t0:214_2": "dassitaṁ. Ettakaṁ rūpanti iminā taṁ parimāṇato dassitaṁ. Tassa ca parimāṇassa ekantabhāvadassanena",
  "tika-s0303t0:214_3": "“na ito bhiyyo rūpaṁ atthī”ti vuttaṁ. Sabhāvatoti salakkhaṇato. Sarasatoti sakiccato.",
  "tika-s0303t0:214_4": "Pariyantatoti parimāṇapariyantato. Paricchedatoti yattake ṭhāne tassa pavatti, tassa",
  "tika-s0303t0:214_5": "paricchedanato. Paricchindanatoti pariyosānappattito. Taṁ sabbaṁ dassitaṁ hoti yathāvuttena",
  "tika-s0303t0:214_6": "vibhāgena. Ayaṁ rūpassa samudayo nāmāti ayaṁ āhārādi rūpassa samudayo nāma. Tenāha",
  "tika-s0303t0:214_7": "“ettāvatā”tiādi. Atthaṅgamoti nirodho. “Āhārasamudayā āhāranirodhā”ti ca asādhāraṇameva",
  "tika-s0303t0:214_8": "gahetvā sese ādi-saddena saṅgaṇhāti.",
  "tika-s0303t0:215_0": "Paṇṇāsalakkhaṇapaṭimaṇḍitanti paṇṇāsaudayabbayalakkhaṇavibhūsitaṁ samudayatthaṅgamagahaṇato.",
  "tika-s0303t0:215_1": "Khīṇāsavattāti anavasesaṁ sāvasesañca āsavānaṁ parikkhīṇattā. Anāgāmīnampi hi bhayaṁ",
  "tika-s0303t0:215_2": "cittutrāso ca na hotīti. Ñāṇasaṁvego bhayatūpaṭṭhānañāṇaṁ. Itaresaṁ pana devānanti",
  "tika-s0303t0:215_3": "akhīṇāsave deve sandhāya vadati. Bhoti dhammālapanamattanti vācasikaṁ tathālapanamattaṁ.",
  "tika-s0303t0:216_0": "Cakkanti satthu āṇācakkaṁ, taṁ pana dhammato āgatanti dhammacakkaṁ. Tattha ariyasāvakānaṁ",
  "tika-s0303t0:216_1": "paṭivedhadhammato āgatanti dhammacakkaṁ. Itaresaṁ desanādhammato āgatanti dhammacakkaṁ.",
  "tika-s0303t0:216_2": "Duvidhepi ñāṇaṁ padhānanti ñāṇasīsena vuttaṁ “paṭivedhañāṇampi desanāñāṇampī”ti.",
  "tika-s0303t0:216_3": "Idāni taṁ ñāṇadvayaṁ sarūpato dassetuṁ “paṭivedhañāṇaṁ nāmā”tiādi vuttaṁ. Yasmā cassa",
  "tika-s0303t0:216_4": "ñāṇassa suppaṭividdhattā bhagavā tāni saṭṭhi nayasahassāni veneyyānaṁ dassetuṁ samattho",
  "tika-s0303t0:216_5": "ahosi, tasmā tāni saṭṭhi nayasahassāni tena ñāṇena saddhiṁyeva siddhānīti katvā dassento",
  "tika-s0303t0:216_6": "“saṭṭhiyā ca nayasahassehi paṭivijjhī”ti āha. Tiparivaṭṭanti idaṁ dukkhanti ca, pariññeyyanti",
  "tika-s0303t0:216_7": "ca, pariññātanti ca evaṁ tiparivaṭṭaṁ, taṁyeva dvādasākāraṁ. Tanti desanāñāṇaṁ pavatteti",
  "tika-s0303t0:216_8": "esa bhagavā. Appaṭipuggaloti patinidhibhūtapuggalarahito. Ekasadisassāti nibbikārassa.",
  "tika-s0303t0:217": "Sīhasuttavaṇṇanā niṭṭhitā.",
  "tika-s0303t0:218": "7. Khajjanīyasuttavaṇṇanā",
  "tika-s0303t0:219_0": "79.Vipassanāvasenāti etarahi rūpavedanādayo anussaritvā “pubbepāhaṁ evaṁvedano ahosi”nti",
  "tika-s0303t0:219_1": "atītānaṁ rūpavedanādīnaṁ paccuppannehi visesābhāvadassanā vipassanā, tassā vipassanāya",
  "tika-s0303t0:219_2": "vasena. Yvāyaṁ “na idaṁ abhiññāvasenā”ti paṭikkhepo kato, tassa kāraṇaṁ dassento",
  "tika-s0303t0:219_3": "“abhiññāvasena hī”tiādimāha. Khandhapaṭibaddhā nāma gottavaṇṇahārādayo. Evaṁ anussarantoti",
  "tika-s0303t0:219_4": "yathāvuttavipassanāvasena anussaranto. Sabhāvadhammānaṁ eva anussaraṇassa vuttattā",
  "tika-s0303t0:219_5": "“suññatāpabba”nti vuttaṁ.",
  "tika-s0303t0:220": "Yasmā te eva rūpādayo neva attā, na attaniyā asārā anissarā, tasmā tato suññā, tesaṁ bhāvo suññatā, tassā lakkhaṇaṁ ruppanādikaṁ dassetuṁ.",
  "tika-s0303t0:221_0": "Kiñcāti hetuatthajotake kāraṇe paccattavacananti āha “kiñcāti kāraṇapucchā, kena",
  "tika-s0303t0:221_1": "kāraṇena rūpaṁ vadethā”ti. Etanti etaṁ bhūtupādāyabhedaṁ dhammajātaṁ. Kena kāraṇena",
  "tika-s0303t0:221_2": "rūpaṁ nāmāti kiṁ kāraṇaṁ nissāya rūpanti vuccatīti attho. Kāraṇuddesoti kāraṇassa",
  "tika-s0303t0:221_3": "uddisanaṁ. Ruppatīti ettha rūpaṁ nāma sītādivirodhipaccayasannipātena visadisuppatti.",
  "tika-s0303t0:221_4": "Tenāha “sītenapī”tiādi. Pabbatapādeti cakkavāḷapabbatapāde, so pana tattha accuggato",
  "tika-s0303t0:221_5": "pākāro viya ṭhito. Tathā hi tattha sattā olambantā tiṭṭhanti. Hatthapāsāgatāti hatthapāsaṁ",
  "tika-s0303t0:221_6": "āgatā upāgatā. Tatthāti tasmiṁ hatthapāsāgate satte. Chijjitvāti mucchāpattiyā muccitvā,",
  "tika-s0303t0:221_7": "aṅgapaccaṅgaucchedavasena vā paricchijjitvā. Accantakhāre udaketi ātapasantāpābhāvena",
  "tika-s0303t0:221_8": "atisītabhāvameva sandhāya accantakhāratā vuttā siyā. Na hi taṁ kappasaṇṭhānaudakaṁ",
  "tika-s0303t0:221_9": "sampattikaramahāmeghavuṭṭhaṁ pathavīsandhārakaṁ kappavināsaudakaṁ viya khāraṁ bhavituṁ",
  "tika-s0303t0:221_10": "arahati, tathā sati pathavīpi vilīyeyyāti. Mahiṁsakaraṭṭhaṁ nāma himavantapadese ekaṁ raṭṭhaṁ.",
  "tika-s0303t0:222": "Avīcimahānirayeti saussadaṁ avīcinirayaṁ vuttaṁ. Gaṅgāpiṭṭheti gaṅgātīre.",
  "tika-s0303t0:223_0": "Sarantā gacchantīti sarīsapapadassa atthaṁ vadati. Etanti ruppanaṁ. Yathā kaṭhinatā",
  "tika-s0303t0:223_1": "pathaviyā paccattalakkhaṇaṁ, evaṁ ruppanaṁ rūpakkhandhassa paccattalakkhaṇaṁ, sabhāvabhūtalakkhaṇanti attho.",
  "tika-s0303t0:224_0": "Purimasadisanti purime rūpakkhandhe vuttena sadisaṁ. Taṁ “kinti kāraṇapucchā”tiādinā",
  "tika-s0303t0:224_1": "vuttanayeneva veditabbaṁ. Sukhaṁ iṭṭhārammaṇaṁ. Sukhādīnaṁ vedanānaṁ. Paccayatoti",
  "tika-s0303t0:224_2": "ārammaṇapaccayato. Ayamatthoti “sukhārammaṇaṁ sukhanti vuccatī”ti ayamattho. Uttarapadalopena",
  "tika-s0303t0:224_3": "hesa niddeso. Vedayatīti anubhavati. Vedayitalakkhaṇāti anubhavanalakkhaṇā.",
  "tika-s0303t0:225_0": "Nīlapuppheti nīlavaṇṇapupphe. Vatthe vāti nīlavatthe. Vā-saddena vaṇṇadhātuādiṁ saṅgaṇhāti.",
  "tika-s0303t0:225_1": "Appanaṁ vā jhānaṁ vāpento. Uppajjanasaññāpīti yaṁ kiñci nīlaṁ rūpāyatanaṁ ārabbha",
  "tika-s0303t0:225_2": "uppajjanasaññāpi, yā pakiṇṇakasaññāti vuccati.",
  "tika-s0303t0:226_0": "Rūpattāyāti rūpabhāvāya. Yāgumevāti yāgubhāvinameva vatthuṁ. Yāguttāya yāgubhāvāya.",
  "tika-s0303t0:226_1": "Pacati nāma puggalo. Evanti yathā yāguādivatthuṁ puriso yāguādiatthāya pacati nipphādeti,",
  "tika-s0303t0:226_2": "ayaṁ evaṁ ruppanādisabhāve dhammasamūhe yathāsakaṁ paccayehi abhisaṅkhariyamāne cetanāpadhāno",
  "tika-s0303t0:226_3": "dhammasamūho pavattanatthaṁ visesapaccayo hutvā te abhisaṅkharoti niropeti nibbatteti.",
  "tika-s0303t0:226_4": "Tenāha “paccayehī”tiādi. Rūpamevāti rūpasabhāvameva, na aññaṁ sabhāvaṁ. Abhisaṅkharotīti",
  "tika-s0303t0:226_5": "itarehi paccayadhammehi adhikaṁ suṭṭhu paccayataṁ karoti. “Upagacchati yāpeti āyūhatī”ti",
  "tika-s0303t0:226_6": "tasseva vevacanāni. Abhisaṅkharaṇameva hi āyūhanādīni. Nibbattetīti tesaṁ dhammānaṁ",
  "tika-s0303t0:226_7": "ruppanādibhāvena nibbattiyā paccayo hotīti attho. Cetayitalakkhaṇassa saṅkhārassāti",
  "tika-s0303t0:226_8": "idaṁ saṅkhārakkhandhadhammānaṁ cetanāpadhānattā vuttaṁ. Tathā hi bhagavā suttantabhājanīye",
  "tika-s0303t0:226_9": "saṅkhārakkhandhaṁ vibhajantena cetanāva vibhattā.",
  "tika-s0303t0:227_0": "Vātiṅgaṇaṁ brahatiphalaṁ. Caturassavallīti tivutālatā. Akhārikanti khārarasarahitaṁ,",
  "tika-s0303t0:227_1": "taṁ pana paṇṇaphalādi. Yattha loṇaraso adhiko, taṁ loṇikanti āha “loṇayāgū”tiādi.",
  "tika-s0303t0:227_2": "Ambilādibhedaṁ rasaṁ.",
  "tika-s0303t0:228_0": "Ākārasaṇṭhānagahaṇavasenāti nīlapītādiākāragahaṇavasena ceva vaṭṭacaturassādisaṇṭhānagahaṇavasena",
  "tika-s0303t0:228_1": "ca. Vināpi ākārasaṇṭhānāti ākārasaṇṭhānehi vinā, te ṭhapetvāpi. Paccattabhedagahaṇavasenāti",
  "tika-s0303t0:228_2": "tassa tassa ārammaṇassa pabhedagahaṇavasena. Asammohatoti yāthāvato. Viseso visesatthadīpanato,",
  "tika-s0303t0:228_3": "aviseso ayaṁ dhammo avisesadīpanato. Tenāha “viseso veditabbo”ti. Jānanañhi avisiṭṭhaṁ,",
  "tika-s0303t0:228_4": "taṁ samāsapadato upasaggā visesenti. Tathā hi sañjānanapadaṁ paccabhiññāṇanimittaṁ",
  "tika-s0303t0:228_5": "ākāragahaṇamattaṁ bodheti, vijānanapadaṁ tato visiṭṭhavisayagahaṇaṁ. Pajānanapadaṁ",
  "tika-s0303t0:228_6": "pana tatopi visiṭṭhataraṁ pakārato avabodhaṁ bodheti. Tenāha “tassāpī”tiādi. Ārammaṇasañjānanamattamevāti",
  "tika-s0303t0:228_7": "nīlādibhedassa ārammaṇassa sallakkhaṇamattameva. Avadhāraṇena lakkhaṇapaṭivedhattaṁ",
  "tika-s0303t0:228_8": "nivatteti. Tenāha “anicca”ntiādi. Ñāṇasampayuttacittehi vipassantassa vipassanāya",
  "tika-s0303t0:228_9": "paguṇabhāve sati ñāṇavippayuttena cittenapi vipassanā hotiyevāti āha “aniccādivasena",
  "tika-s0303t0:228_10": "lakkhaṇapaṭivedhañca pāpetī”ti. Paṭivedhanti ca upaladdhimeva vadati, na paṭivijjhanaṁ.",
  "tika-s0303t0:228_11": "Tenāha “ussakkitvā panā”tiādi. Ussakkitvāti ussakkāpetvā maggapātubhāvampi pāpeti",
  "tika-s0303t0:228_12": "asammohasabhāvattā. Yathā lakkhaṇapaṭivedhakāle sañjānanalakkhaṇavasena saññāṇaanurūpavaseneva",
  "tika-s0303t0:228_13": "pavattaṁ, evaṁ viññāṇavijānanavasena vāyaṁ anurūpavaseneva pavattatīti daṭṭhabbaṁ.",
  "tika-s0303t0:229_0": "Idāni tamatthaṁ heraññikādiupamāya vibhāvetuṁ “yathā hī”tiādimāha. Hiraññaṁ vuccati",
  "tika-s0303t0:229_1": "kahāpaṇaṁ, hiraññajānane niyutto heraññiko. Lokavohāre ajātā asañjātā buddhi etassāti",
  "tika-s0303t0:229_2": "ajātabuddhi, bāladārako. Vohārakusalo gāmavāsī puriso gāmikapuriso. Upabhogaparibhogārahattā",
  "tika-s0303t0:229_3": "upabhogaparibhogaṁ. Tambakaṁsamayattā kūṭo. Mahāsārattā cheko. Aḍḍhasārattā karaṭo.",
  "tika-s0303t0:229_4": "Nihīnasārattā saṇho. Ettha ca yathā heraññiko kahāpaṇaṁ cittādibhāvato uddhaṁ kūṭādibhāvaṁ",
  "tika-s0303t0:229_5": "rūpadassanādivasena uppattiṭṭhānatopi jānanto anekākārato jānāti, evaṁ paññā ārammaṇaṁ",
  "tika-s0303t0:229_6": "nānappakārato jānāti paṭivijjhati, tāya saddhiṁ pavattamānaviññāṇampi yathāvisayaṁ ārammaṇaṁ jānāti.",
  "tika-s0303t0:230": "Evaṁ svāyaṁ nesaṁ jānane viseso aññesaṁ avisayo, buddhānaṁ eva visayoti idaṁ visesaṁ milindapañhena vibhāvetuṁ “tenāhā”tiādimāha, taṁ suviññeyyameva.",
  "tika-s0303t0:231_0": "Attasuññānaṁ sabhāvadhammānaṁ dhammamattatāya kathitattā “anattalakkhaṇaṁ kathetvā”ti",
  "tika-s0303t0:231_1": "vuttaṁ. Heṭṭhimamaggā ca yadi adhigatā, arahattassa anadhigatattā “ekadesamattenā”ti",
  "tika-s0303t0:231_2": "vuttaṁ, taṁ aniccalakkhaṇaṁ dassetuṁ idaṁ pabbamāraddhaṁ, itarāni dve lakkhaṇāni",
  "tika-s0303t0:231_3": "tassa parihārabhāvenāti adhippāyo.",
  "tika-s0303t0:232_0": "Yasmā panettha “taṁ kiṁ maññatha, bhikkhave”tiādidesanāya tīsu lakkhaṇesu idameva",
  "tika-s0303t0:232_1": "padhānabhāvena dassitaṁ, idaṁ appadhānabhāvenāti na sakkā vattuṁ, tasmā “tīṇi lakkhaṇāni",
  "tika-s0303t0:232_2": "samodhānetvā dassetumpī”ti vuttaṁ. Apacinātīti apacayagāmidhamme nivatteti ekaṁsato",
  "tika-s0303t0:232_3": "apacayagāmipaṭipadāya paripūraṇato. Tenāha “no ācinātī”tiādi. Vaṭṭaṁ vināsetīti vidhamati",
  "tika-s0303t0:232_4": "adassanaṁ gameti. Neva cinātīti na vaḍḍheti. Tadevāti taṁ vaṭṭaṁ eva. Vissajjetīti",
  "tika-s0303t0:232_5": "chaḍḍeti. Vikiratīti viddhaṁseti. Vidhūpetīti vaṭṭattayasaṅkhātaṁ aggikkhandhaṁ vigatadhūmaṁ",
  "tika-s0303t0:232_6": "vigatasantāpaṁ karotīti atthoti āha “nibbāpetī”ti.",
  "tika-s0303t0:233_0": "Evaṁ passantiādi anāgāmiphale ṭhitassa ariyasāvakassa aggamaggaphalādhigamāya desanāti",
  "tika-s0303t0:233_1": "adhippāyenāha “vaṭṭaṁ vināsetvā ṭhitaṁ mahākhīṇāsavaṁ dassessāmī”ti. Khīṇāsavassa",
  "tika-s0303t0:233_2": "anāgatabhāvadassanaṁyeva, sabbā cāyaṁ heṭṭhimā desanā suddhavipassanākathā, sahapaṭhamamaggā",
  "tika-s0303t0:233_3": "vā sahavijjūpamadhammā vā vipassanākathāti dassento “ettakena ṭhānenā”tiādimāha.",
  "tika-s0303t0:234_0": "Namassantiyeva mahatā gāravabahumānena. Tenāha “namo te purisājaññā”tiādi. Tattha",
  "tika-s0303t0:234_1": "nidassanaṁ dassento “āyasmantaṁ nītattheraṁ viyā”ti vatvā tamatthaṁ vibhāvetuṁ “thero”tiādimāha.",
  "tika-s0303t0:234_2": "Tattha khuraggeyevāti kesoropanatthaṁ khuradhārāya agge sīse ṭhapite tacapañcakakammaṭṭhānamukhena",
  "tika-s0303t0:234_3": "bhāvanaṁ anuyuñjanto arahattaṁ patvā. Brahmavimānāti brahmānaṁ nivāsabhūtā vimānā.",
  "tika-s0303t0:235": "Khajjanīyasuttavaṇṇanā niṭṭhitā.",
  "tika-s0303t0:236": "8. Piṇḍolyasuttavaṇṇanā",
  "tika-s0303t0:237_0": "80. Apakarīyati etenāti apakaraṇaṁ, padaṁ. Apakaraṇaṁ pakaraṇaṁ kāraṇanti atthato",
  "tika-s0303t0:237_1": "ekaṁ. Tenāha “kismiñcideva kāraṇe”ti. Nīharitvāti attano samīpacārabhāvato apanetvā.",
  "tika-s0303t0:237_2": "Tathākaraṇañca evamete ettakampi appaṭirūpaṁ akatvā āyatiṁ sammā paṭipajjissantīti.",
  "tika-s0303t0:237_3": "Laddhabalāti laddhañāṇabalā.",
  "tika-s0303t0:238_0": "Ekadvīhikāyāti ekekassa ceva dvinnaṁ dvinnañca īhikā gati upasaṅkamanā ekadvīhikā.",
  "tika-s0303t0:238_1": "Tenāha “ekeko ceva dve dve ca hutvā”ti. Puthujjanānaṁ samuditānaṁ nāma kiriyā tādisīpi",
  "tika-s0303t0:238_2": "siyāti vuttaṁ “keḷimpi kareyyu”nti. Parikappanavasena sammāsambuddhaṁ uddissa pesalā",
  "tika-s0303t0:238_3": "bhikkhūpi evaṁ karontīti.",
  "tika-s0303t0:239_0": "Yugandharapabbatādīnaṁ antare sīdantaraṁ samuddaṁ nāma. Tattha kira vāto na vāyati,",
  "tika-s0303t0:239_1": "patitaṁ yaṁ kiñcipi sīdantaranadiyaṁ vilīyantā sīdanteva, tasmā taṁ parivāretvā ṭhitā",
  "tika-s0303t0:239_2": "yugandharādayopi sīdapabbatā nāma. Taṁ sandhāya vuttaṁ “sīdantare sannisinnaṁ mahāsamuddaṁ",
  "tika-s0303t0:239_3": "viyā”ti. Āhārahetūti āmisahetu sappitelādinimittaṁ, tesaṁ paṇāmanā.",
  "tika-s0303t0:240": "Pacchimanti nihīnaṁ. Tenāha “lāmaka”nti, lāmakanto idhādhippeto –",
  "tika-s0303t0:241": "“Migānaṁ koṭṭhuko anto, pakkhīnaṁ pana vāyaso;",
  "tika-s0303t0:242": "Eraṇḍo anto rukkhānaṁ, tayo antā samāgatā”ti. –",
  "tika-s0303t0:243_0": "Ādīsu viya. Ulatīti abhicarati. Abhisapanti etenāti abhisāpo. Abhisāpavatthu piṇḍolyaṁ.",
  "tika-s0303t0:243_1": "Attho phalaṁ vaso etassāti atthavasaṁ, kāraṇaṁ, tampi tesu atthi, tattha niyuttāti atthavasikā.",
  "tika-s0303t0:244": "Anto hadayassa abbhantare anupaviṭṭhā sokavatthūhi.",
  "tika-s0303t0:245_0": "Abhijjhāyitāti abhijjhāyanasīlo. Abhiṇhappavattiyā ceva bahulabhāvena ca bahularāgo.",
  "tika-s0303t0:245_1": "Pūtibhāvenāti kuthitabhāvena. Byāpādo hi uppajjamāno cittaṁ apagandhaṁ karoti, na",
  "tika-s0303t0:245_2": "sucimanuññabhāvaṁ. Bhattanikkhittakāko viyāti idaṁ bhattaṭṭhānassa asaraṇena kākassa",
  "tika-s0303t0:245_3": "naṭṭhasatitā paññāyatīti katvā vuttaṁ, na bhattanikkhittatāya. Asaṇṭhitoti asaṇṭhitacitto.",
  "tika-s0303t0:245_4": "Kaṭṭhatthanti kaṭṭhena kattabbakiccaṁ.",
  "tika-s0303t0:246_0": "Pāpavitakkehi kato, tasmā te anavasesato pahātabbāti dassanatthaṁ. Dvinnaṁ vuttattā",
  "tika-s0303t0:246_1": "eko pubbabhāgo, itaro missakoti vattuṁ yuttanti adhippāyena “ettha cā”tiādi vuttaṁ.",
  "tika-s0303t0:246_2": "Evaṁ taṁ bhāventassa nirujjhanti evāti ekekamissakatāvasena gahetabbanti porāṇā.",
  "tika-s0303t0:246_3": "Upari tiparivaṭṭadesanāya animittasamādhiyeva dīpito. Tenāha “yāvañcida”nti. Niddosoti",
  "tika-s0303t0:246_4": "vītarāgādinā niddoso.",
  "tika-s0303t0:247": "Piṇḍolyasuttavaṇṇanā niṭṭhitā.",
  "tika-s0303t0:248": "9. Pālileyyasuttavaṇṇanā",
  "tika-s0303t0:249": "81.Pariyādiṇṇarūpacittāti rāgādīhi pariyādiyitvā khepetvā gahitacittā.",
  "tika-s0303t0:250": "Bhagavato cāro vidito paricayavasena. Satthā paribhogaṁ karoti anuggaṇhanto “evaṁ hissa duggatimokkho bhavissatī”ti. Aññatrāti vinā.",
  "tika-s0303t0:251_0": "Nāgenāti buddhanāgena aṅkusarahitena. Tato eva ujubhūtena cittena. Īsādantassa naṅgalasadisadantassa",
  "tika-s0303t0:251_1": "hatthino evaṁ cittaṁ sameti. Tattha kāraṇamāha “yadeko ramatī vane”ti. Etena kāyavivekena",
  "tika-s0303t0:251_2": "ratisāmaññaṁ vadati.",
  "tika-s0303t0:252": "Attano dhammatāyāti pakatiyā sayameva.",
  "tika-s0303t0:253_0": "Āsavānaṁ khayoti idha arahattaṁ adhippetaṁ, taṁ pana aggamaggānantaramevāti āha “maggānantaraṁ",
  "tika-s0303t0:253_1": "arahattaphala”nti. Vicayo desanāpaññā adhippetā, sā ca anekadhā pavattā evāti vuttaṁ",
  "tika-s0303t0:253_2": "“vicayaso”ti, anekakkhattuṁ pavattamānāpi vicayo evāti katvā “vicayenā”ti attho vutto.",
  "tika-s0303t0:253_3": "Sāsanadhammoti sīlakkhandhādiparidīpano pariyattidhammo. Parivitakko udapādi “cattāro",
  "tika-s0303t0:253_4": "satipaṭṭhānā”tiādinā, evaṁ koṭṭhāsato paricchijja desite mayā dhamme katamassa jānanassa",
  "tika-s0303t0:253_5": "antarā āsavānaṁ khayo hotīti ekaccassa kaṅkhā hotiyevāti adhippāyo. Diṭṭhi eva samanupassanā",
  "tika-s0303t0:253_6": "diṭṭhisamanupassanā. Diṭṭhisaṅkhāroti diṭṭhipaccayo saṅkhāro. Tato eva taṇhāpaccayo",
  "tika-s0303t0:253_7": "hotīti vuttaṁ “tatojo so saṅkhāro”ti. Tato taṇhāto so saṅkhāro jātoti catūsu esa",
  "tika-s0303t0:253_8": "diṭṭhisaṅkhāro diṭṭhūpanissayo saṅkhāro jāyati. Avijjāsamphassoti avijjāsampayuttasamphasso.",
  "tika-s0303t0:253_9": "Evamettha bhagavā saḷāyatananāmarūpaviññāṇāni saṅkhārapakkhikāneva katvā dasseti.",
  "tika-s0303t0:254_0": "Ettake ṭhāneti “idha bhikkhave assutavā puthujjano”tiādiṁ katvā yāva “na me bhavissatī”ti",
  "tika-s0303t0:254_1": "ettake ṭhāne. Gahitagahitadiṭṭhinti sakkāyadiṭṭhiyā “so attā, so loko”tiādinā pavattaṁ",
  "tika-s0303t0:254_2": "sassatadiṭṭhiṁ, no cassaṁ, no ca me siyā”tiādinā pavattaṁ ucchedadiṭṭhinti tathā",
  "tika-s0303t0:254_3": "tathā gahitadiṭṭhiṁ. “Iti kho, bhikkhave, sopi saṅkhāro anicco”tiādidesanāya vissajjāpento",
  "tika-s0303t0:254_4": "āgato. Tattha tatthevāssa uppannadiṭṭhivivecanato imissā desanāya puggalajjhāsayena",
  "tika-s0303t0:254_5": "pavattitatā veditabbā, tevīsatiyā ṭhānesu arahattapāpanena desanāvilāso. Tatojo so",
  "tika-s0303t0:254_6": "saṅkhāroti tato vicikicchāya paccayabhūtataṇhāto jāto vicikicchāya sampayutto saṅkhāro.",
  "tika-s0303t0:254_7": "Yadi sahajātādipaccayavasena tato taṇhāto jātoti tatojo saṅkhāroti vucceyya, idamayuttanti",
  "tika-s0303t0:254_8": "dassento “taṇhāsampayutta…pe… jāyatī”ti codeti. Itaro upanissayakoṭi idhādhippetāti",
  "tika-s0303t0:254_9": "dassento “appahīnattā”ti vatvā “yassa hī”tiādinā tamatthaṁ vivarati. Na hi taṇhāya",
  "tika-s0303t0:254_10": "vicikicchā sambhavati. Yadi asati sahajātakoṭiyā upanissayakoṭiyā taṇhāpaccayā vicikicchāya",
  "tika-s0303t0:254_11": "sambhavo eva. Diṭṭhiyāpīti dvāsaṭṭhidiṭṭhiyāpi. Tenāha “catūsu hī”tiādi. Vīsati sakkāyadiṭṭhiyo",
  "tika-s0303t0:254_12": "sassatadiṭṭhiṁ ucchedadiṭṭhiṁ vicikicchañca pakkhipitvā paccekaṁ aniccatāmukhena",
  "tika-s0303t0:254_13": "vipassanaṁ dassetvā arahattaṁ pāpetvā desanā niṭṭhāpitāti āha “tevīsatiyā ṭhānesū”tiādi.",
  "tika-s0303t0:255": "Pālileyyasuttavaṇṇanā niṭṭhitā.",
  "tika-s0303t0:256": "10. Puṇṇamasuttavaṇṇanā",
  "tika-s0303t0:257_0": "82. Dissati apadissatīti deso, kāraṇaṁ, tañca kho ñāpakaṁ daṭṭhabbaṁ. Yañhi so jānitukāmo",
  "tika-s0303t0:257_1": "ruppanādisabhāvaṁ, paṭhamaṁ pana sarūpaṁ pucchitvā puna tassa viseso pucchitabboti",
  "tika-s0303t0:257_2": "paṭhamaṁ “ime nu kho”tiādinā pucchaṁ karoti, idhāpi ca so viseso eva tassa bhikkhuno",
  "tika-s0303t0:257_3": "antanti dasseti. Ajānanto viya pucchati tesaṁ hetunti adhippāyo.",
  "tika-s0303t0:258_0": "Taṇhāchandamūlakā pabhavattā. Pañcupādānakkhandhāti ettha visesato taṇhupādānassa",
  "tika-s0303t0:258_1": "gahaṇaṁ itarassa taggahaṇeneva gahitaṁ tadavinābhāvatoti chandarāgo eva uddhaṭo.",
  "tika-s0303t0:258_2": "Idanti tappañhapaṭikkhipanaṁ. Yadipi khandhā upādānehi asahajātāpi honti upādānassa",
  "tika-s0303t0:258_3": "anārammaṇabhūtāpi, upādānaṁ pana tehi sahajātameva, tadārammaṇañca hotiyevāti dasseti.",
  "tika-s0303t0:258_4": "Na hi asahajātaṁ anārammaṇañca upādānaṁ atthīti. Idāni tamatthaṁ vivaritvā dassetuṁ",
  "tika-s0303t0:258_5": "“taṇhāsampayuttasmi”ntiādi vuttaṁ, taṁ suviññeyyameva. Ārammaṇatoti ārammaṇakaraṇato.",
  "tika-s0303t0:258_6": "“Evaṁrūpo siya”nti evaṁpavattassa chandarāgassa “evaṁvedano siya”nti evaṁpavattiyā",
  "tika-s0303t0:258_7": "abhāvato tattha tattheva natasaṅkhārā bhijjanti, tasmā rūpavedanārammaṇānaṁ chandarāgādīnaṁ",
  "tika-s0303t0:258_8": "abhāvato attheva chandarāgavemattatā. Chandarāgassa pahānādivasena chandarāgapaṭisaṁyuttassa",
  "tika-s0303t0:258_9": "apucchitattā, “anusandhi na ghaṭiyatī”ti vuttaṁ. Kiñcāpi na ghaṭiyatīti aññasseva",
  "tika-s0303t0:258_10": "pucchitattā, tathāpi sānusandhikāva pucchā, tato eva sānusandhikaṁ vissajjanaṁ. Tattha",
  "tika-s0303t0:258_11": "kāraṇamāha “tesaṁ tesa”ntiādinā. Tena ajjhāsayānusandhivasena sānusandhikāneva pucchāvissajjanānīti dasseti.",
  "tika-s0303t0:259": "Puṇṇamasuttavaṇṇanā niṭṭhitā.",
  "tika-s0303t0:260": "Khajjanīyavaggavaṇṇanā niṭṭhitā.",
  "tika-s0303t0:261": "9. Theravaggo",
  "tika-s0303t0:262": "1. Ānandasuttavaṇṇanā",
  "tika-s0303t0:263_0": "83.Paṭiccāti nissayaṁ katvā. “Esohamasmī”ti diṭṭhiggāho, “seyyohamasmī”ti mānaggāho",
  "tika-s0303t0:263_1": "ca taṇhāvaseneva hontīti taṇhāpi tathāpavattiyā paccayabhūtā tathāpavatti evāti vuttaṁ",
  "tika-s0303t0:263_2": "“asmīti evaṁ pavattaṁ taṇhāmānadiṭṭhipapañcattayaṁ hotī”ti. Daharasaddo bāladārakepi",
  "tika-s0303t0:263_3": "pavattatīti tato visesanatthaṁ “yuvā”ti vuttaṁ. Yuvāpi eko amaṇḍanasīloti tato visesanatthaṁ",
  "tika-s0303t0:263_4": "“maṇḍanakajātiko”ti vuttaṁ. Tena mukhanimittapaccavekkhaṇassa sabbhāvaṁ dasseti.",
  "tika-s0303t0:263_5": "Tanti ādāsamaṇḍalaṁ olokayato. Parammukhaṁ hutvā paññāyeyyāti yadi puratthimadisābhimukhaṁ",
  "tika-s0303t0:263_6": "hutvā ṭhitaṁ, mukhanimittampi puratthimadisābhimukhameva hutvā paññāyeyyāti attho.",
  "tika-s0303t0:263_7": "Yadipi parassa sadisassa mukhaṁ bhaveyya, tathāpi kāci asadisatā bhaveyyāti vuttaṁ",
  "tika-s0303t0:263_8": "“vaṇṇādīhi asadisaṁ hutvā paññāyeyyā”ti. Nibhāsarūpanti paṭibhāsarūpaṁ. Nibhāsarūpaṁ",
  "tika-s0303t0:263_9": "tāva kaṁsādimaye pabhassare maṇḍale paññāyatu, udake pana kathanti “kena kāraṇenā”ti",
  "tika-s0303t0:263_10": "pucchati. Itaro “mahābhūtānaṁ visuddhatāyā”ti vadanto tatthāpi yathāladdhapabhassarabhāvenevāti",
  "tika-s0303t0:263_11": "dasseti. Ettha ca maṇḍanajātiko puriso viya puthujjano, ādāsatalādayo viya pañcakkhandhā,",
  "tika-s0303t0:263_12": "mukhanimittaṁ viya “asmī”ti gahaṇaṁ, mukhanimittaṁ upādāya dissamānarūpādi viya “asmī”ti",
  "tika-s0303t0:263_13": "sati “ahamasmī”ti “parosmī”tiādayo gāhavisesā. Abhisametoti abhisamito, ayameva vā pāṭho.",
  "tika-s0303t0:264": "Ānandasuttavaṇṇanā niṭṭhitā.",
  "tika-s0303t0:265": "2. Tissasuttavaṇṇanā",
  "tika-s0303t0:266_0": "84. Madhurakaṁ vuccati kāye vibhāranti āha – “madhurakajāto viyāti sañjātagarubhāvo",
  "tika-s0303t0:266_1": "viyā”ti. Garubhāve sati lahutā anokāsāva, tathā mudutā kammaññatā cāti vuttaṁ “akammañño”ti.",
  "tika-s0303t0:266_2": "“Kāye”ti ānetvā vattabbaṁ. Na pakkhāyantīti pakāsā hutvā na khāyanti. Tenāha “na",
  "tika-s0303t0:266_3": "pākaṭā hontī”ti. Upaṭṭhahantīti upatiṭṭhanti. Na dissatīti gahaṇaṁ na gacchati. Mahāvicikicchāti",
  "tika-s0303t0:266_4": "aṭṭhavatthukā soḷasavatthukā ca vimati. Na hi uppajjati paripakkakusalamūlattā.",
  "tika-s0303t0:267": "Kāmānametaṁ adhivacananti padaṁ uddharitvā yena adhippāyena bhagavatā ninnaṁ pallalaṁ kāmānaṁ nidassanabhāvena ābhataṁ, taṁ adhippāyaṁ vibhāvetuṁ “yathā hī”tiādi vuttaṁ.",
  "tika-s0303t0:268": "Tissasuttavaṇṇanā niṭṭhitā.",
  "tika-s0303t0:269": "3. Yamakasuttavaṇṇanā",
  "tika-s0303t0:270": "85. Diṭṭhi eva diṭṭhigataṁ “gūthagataṁ muttagata”nti yathā. Diṭṭhigataṁ nāma jātaṁ khandhavinimuttassa sattassa gahitattā.",
  "tika-s0303t0:271_0": "Kupiteti diṭṭhisaṅkhātarogena kupite. Paggayhāti tesaṁ bhikkhūnaṁ santike viya therassa",
  "tika-s0303t0:271_1": "sāriputtassa sammukhā attano laddhiṁ paggayha “evaṁ khvāha”nti evaṁ nicchayena vattuṁ asakkonto.",
  "tika-s0303t0:272_0": "Anuyogavattaṁ nāma yena yutto, tassa attano gāhaṁ nijjhānakkhantiyāva yāthāvato pavedanaṁ.",
  "tika-s0303t0:272_1": "Therassa anuyoge bhummanti “taṁ kiṁ maññasi, āvuso yamakā”tiādinā therena kathitapucchāya",
  "tika-s0303t0:272_2": "bhummaniddeso. Sace taṁ āvusoti idanti “sace taṁ, āvuso”ti evamādikaṁ idaṁ vacanaṁ.",
  "tika-s0303t0:272_3": "Etanti yamakattheraṁ. Aññanti arahattaṁ. Vattabbākārena vadanto atthato arahattaṁ",
  "tika-s0303t0:272_4": "byākaronto nāma hotīti adhippāyena vadati.",
  "tika-s0303t0:273_0": "Etassa paṭhamamaggassāti etassa idāniyeva tiparivaṭṭadesanāvasāne tayā adhigatassa",
  "tika-s0303t0:273_1": "paṭhamamaggassa. Catūhi yogehīti attato piyato udāsinato veritoti catūhipi uppajjanaanatthayogehi.",
  "tika-s0303t0:274_0": "Upetīti taṇhupayadiṭṭhupayehi upādiyati taṇhādiṭṭhivatthuṁ pappoti. Upādiyatīti daḷhaggāhaṁ",
  "tika-s0303t0:274_1": "gaṇhāti. Adhitiṭṭhatīti abhinivissa tiṭṭhati. Kinti? “Attā me”ti. Paccatthikā me",
  "tika-s0303t0:274_2": "eteti ete rūpavedanādayo pañcupādānakkhandhā mayhaṁ paccatthikā anatthāvahattāti",
  "tika-s0303t0:274_3": "vipassanāñāṇena ñatvā. Vipassanāya yojetvāti vipassanāya khandhe yojetvā.",
  "tika-s0303t0:275": "Yamakasuttavaṇṇanā niṭṭhitā.",
  "tika-s0303t0:276": "4. Anurādhasuttavaṇṇanā",
  "tika-s0303t0:277_0": "86.Tasseva vihārassāti mahāvane yasmiṁ vihāre bhagavā viharati, tasseva vihārassa.",
  "tika-s0303t0:277_1": "Imeti aññatitthiyā. Yasmā ayaṁ thero ṭhapanīyaṁ pañhaṁ ṭhapanīyabhāvena na ṭhapesi,",
  "tika-s0303t0:277_2": "tasmā. Aññatitthiyā…pe… etadavocuṁ. Tenāha “ekadesena sāsanasamayaṁ jānantā”ti.",
  "tika-s0303t0:278_0": "Gahitameva hoti tato pageva siddhattā. Tenāha “tassa mūlattā”ti. Evanti “dukkhañceva",
  "tika-s0303t0:278_1": "paññapemi, dukkhassa ca nirodha”nti evaṁ. Vaṭṭavivaṭṭamevāti pañcannaṁ pana khandhānaṁ",
  "tika-s0303t0:278_2": "samanupassanāya vasena vaṭṭaṁ, “evaṁ passa”ntiādinā vivaṭṭaṁ kathitameva.",
  "tika-s0303t0:279": "Anurādhasuttavaṇṇanā niṭṭhitā.",
  "tika-s0303t0:280": "5. Vakkalisuttavaṇṇanā",
  "tika-s0303t0:281_0": "87.Nagaramajjhe mahāābādho uppajjīti nagaramajjhena āgacchanto kammasamuṭṭhāno mahanto",
  "tika-s0303t0:281_1": "ābādho uppajjati. Samantato adhosīti sabbabhāgena paripphandi. Iriyāpathaṁ yāpetunti",
  "tika-s0303t0:281_2": "sayananisajjādibhedaṁ iriyāpathaṁ pavattetuṁ. Nivattantīti osakkanti, parihāyantīti",
  "tika-s0303t0:281_3": "attho. Adhigacchantīti vaḍḍhanti. Satthu guṇasarīraṁ nāma navavidhalokuttaradhammādhigamamūlanti",
  "tika-s0303t0:281_4": "katvā vuttaṁ “navavidho hi…pe… kāyo nāmā”ti, yathā sattānaṁ kāyo paṭisandhimūlako.",
  "tika-s0303t0:282_0": "Kāḷasilāyaṁ katavihāro kāḷasilāvihāro. Maggavimokkhatthāyāti aggamaggavimokkhādhigamāya.",
  "tika-s0303t0:282_1": "Devatāti suddhāvāsadevatā. Alāmakaṁ nāma puthujjanakālakiriyāya abhāvato. Tenāha",
  "tika-s0303t0:282_2": "“thero kirā”tiādi. Ekaṁ dve ñāṇānīti ekaṁ dve paccavekkhaṇañāṇāni sabhāvato avassaṁ",
  "tika-s0303t0:282_3": "uppajjanti, ayaṁ dhammatā. Maggaphalanibbānapaccavekkhaṇāni taṁtaṁmaggavuṭṭhāne uppajjanti",
  "tika-s0303t0:282_4": "eva. Ekaṁ dveti vacanaṁ uppannabhāvadassanatthaṁ vuttaṁ.",
  "tika-s0303t0:283": "Dhūmāyanabhāvo dhūmākāratā, tathā timirāyanabhāvo.",
  "tika-s0303t0:284": "Vakkalisuttavaṇṇanā niṭṭhitā.",
  "tika-s0303t0:285": "6. Assajisuttavaṇṇanā",
  "tika-s0303t0:286_0": "88.Passambhitvāti nirodhetvā. No ca svāhanti no ca su ahaṁ. Parihāyi kuppadhammattā.",
  "tika-s0303t0:286_1": "Etanti samādhimattasāraṁ, sīlamatte pana vattabbameva natthi. Kathaṁ hotīti kathaṁ",
  "tika-s0303t0:286_2": "abhinandanā hoti. Dukkhaṁ patvāti dukkhuppattihetu sukhaṁ pattheti “evaṁ me dukkhapariḷāho",
  "tika-s0303t0:286_3": "na bhavissatī”ti. Yadaggenāti yena bhāgena. “Dukkhaṁ patthetiyevā”ti vatvā tattha",
  "tika-s0303t0:286_4": "kāraṇamāha “sukhavipariṇāmena hī”tiādi. Sukhaviparivatte sukhavipariṇāmadukkhaṁ,",
  "tika-s0303t0:286_5": "tasmā sukhaṁ abhinandanto atthato dukkhaṁ abhinandati nāma.",
  "tika-s0303t0:287": "Assajisuttavaṇṇanā niṭṭhitā.",
  "tika-s0303t0:288": "7. Khemakasuttavaṇṇanā",
  "tika-s0303t0:289_0": "89.Attaniyanti diṭṭhigatikaparikappitassa attano santakaṁ. Tenāha “attano parikkhārajāta”nti.",
  "tika-s0303t0:289_1": "Taṇhāmāno adhigato arahattassa anadhigatattā, no diṭṭhimāno adhigato, tathā kāmarāgabyāpādāpi.",
  "tika-s0303t0:289_2": "Anāgāmī kira khemakatthero, “sakadāgāmī”ti keci vadanti. Sandhāvanikāyāti sañcaraṇena.",
  "tika-s0303t0:289_3": "Tenāha “punappunaṁ gamanāgamanenā”ti. Catukkhattuṁ gamanāgamanenāti catukkhattuṁ",
  "tika-s0303t0:289_4": "gamanena ca āgamanena ca. Tenāha – “taṁ divasaṁ dviyojanaṁ addhānaṁ āhiṇḍī”ti. Ñatvāti",
  "tika-s0303t0:289_5": "ajjhāsayaṁ ñatvā. Theroti khemakatthero.",
  "tika-s0303t0:290": "Rūpameva asmīti vadatīti rūpakkhandhameva “asmī”ti gāhassa vatthuṁ katvā vadati. Adhigato taṇhāmāno.",
  "tika-s0303t0:291": "Aṇusahagatoti aṇubhāvaṁ gato. Tenāha “sukhumo”ti. Tayo khārā viya tisso anupassanā cittasaṁkilesassa visodhanato. Sīlagandhādīhi guṇagandhehi.",
  "tika-s0303t0:292_0": "Kathetunti uddesavasena kathetuṁ. Pakāsetunti niddesavasena tamatthaṁ pakāsetuṁ.",
  "tika-s0303t0:292_1": "Jānāpetunti kāraṇavasena jānāpetuṁ. Patiṭṭhāpetunti kathāpetuṁ. Vivaṭaṁ kātunti udāharaṇaṁ",
  "tika-s0303t0:292_2": "vaṇṇetvā pākaṭaṁ kātuṁ. Suvibhattaṁ kātunti anvayato byatirekato suṭṭhu, vibhattaṁ",
  "tika-s0303t0:292_3": "kātuṁ. Uttānakaṁ kātunti upanayanigamehi tamatthaṁ vibhūtaṁ kātuṁ. Aññena nīhārenāti",
  "tika-s0303t0:292_4": "vipassanāvimuttena cittābhinīhārena.",
  "tika-s0303t0:293": "Khemakasuttavaṇṇanā niṭṭhitā.",
  "tika-s0303t0:294": "8. Channasuttavaṇṇanā",
  "tika-s0303t0:295": "90.Makkhīti guṇamakkhanalakkhaṇena makkhena samannāgato. Paḷāsīti yugaggāhalakkhaṇena paḷāsena samannāgato. Etaṁ avocāti “ovadantu maṁ…pe… passeyya”nti etaṁ avoca.",
  "tika-s0303t0:296_0": "Theranti channattheraṁ. Attano duggahaṇena kañci upārambhampi kareyya. Tena vuttaṁ",
  "tika-s0303t0:296_1": "“evaṁ kira nesaṁ ahosī”tiādi. Niddosamevassa katvāti ādito anurūpattameva katvā saddhammaṁ kathessāmāti.",
  "tika-s0303t0:297_0": "Paritassanā upādānanti bhayaparitassanā diṭṭhupādānaṁ. Anattani sati anattakatāni",
  "tika-s0303t0:297_1": "kammāni kamattānaṁ phusissantīti bhayaparitassanā ceva diṭṭhupādānañca uppajjati.",
  "tika-s0303t0:297_2": "Paṭinivattatīti yathāraddhavipassanāto paṭinivattati, nāsakkhīti attho. Kasmā panetassa",
  "tika-s0303t0:297_3": "vipassanamanuyuñjantassa evaṁ ahosīti tattha kāraṇaṁ vadati “ayaṁ kirā”tiādinā. Evanti",
  "tika-s0303t0:297_4": "“ko nu kho me attā”ti evaṁ na hoti. Tāvatikā vissatthīti “mayhaṁ dhammaṁ desetū”ti",
  "tika-s0303t0:297_5": "vuttavissāso atthīti attho. Idaṁ kaccānasatthaṁ addasāti yojanā. “Dvayanissito, kaccāna,",
  "tika-s0303t0:297_6": "loko”tiādi diṭṭhiviniveṭhanā. “Ete te, kaccāna, ubho ante anupagammā”tiādi buddhabaladīpanā.",
  "tika-s0303t0:298": "Channasuttavaṇṇanā niṭṭhitā.",
  "tika-s0303t0:299": "9-10. Rāhulasuttādivaṇṇanā",
  "tika-s0303t0:300": "91-92.Etāni suttāni. Idhāgatānīti imasmiṁ vagge ānītāni saṅgītikārehīti.",
  "tika-s0303t0:301": "Rāhulasuttādivaṇṇanā niṭṭhitā.",
  "tika-s0303t0:302": "Theravaggavaṇṇanā niṭṭhitā.",
  "tika-s0303t0:303": "10. Pupphavaggo",
  "tika-s0303t0:304": "1. Nadīsuttavaṇṇanā",
  "tika-s0303t0:305": "93.Pabbateyyāti pabbatato āgatā. Tato eva ohārinī. Tenassā caṇḍasotataṁ dasseti. Dūraṁ gacchatīti dūraṅgamā. Tenassā mahoghataṁ dasseti.",
  "tika-s0303t0:306": "Soteti vaṭṭasote. Catūhi gāhehīti “rūpaṁ attato samanupassatī”tiādinayappavattehi catūhi gāhehi. Palujjanattāti chinnattā. Sokādibyasanappattīti sokādianatthuppatti.",
  "tika-s0303t0:307": "Nadīsuttavaṇṇanā niṭṭhitā.",
  "tika-s0303t0:308": "2. Pupphasuttavaṇṇanā",
  "tika-s0303t0:309_0": "94.Vivadatīti vivādaṁ karoti. Vadantoti ayathāsabhāvena vadanto. Vivadati dhammatāya",
  "tika-s0303t0:309_1": "viruddhaṁ katvā vadati. Lokadhammoti lujjanasabhāvadhammo. Ko pana soti āha “khandhapañcaka”nti.",
  "tika-s0303t0:309_2": "Tenāha “taṁ hī”tiādi. Kathaṁ karomīti kena pakārenāhaṁ bālaṁ ajānantaṁ karomi. Tenāha",
  "tika-s0303t0:309_3": "“mayhaṁ hī”tiādi. Tathā cāha “akkhāto vo mayā maggo”tiādi. “Tayo lokā kathitā”ti",
  "tika-s0303t0:309_4": "vatvā taṁ vivarituṁ “nāhaṁ, bhikkhave”tiādimāha.",
  "tika-s0303t0:310": "Pupphasuttavaṇṇanā niṭṭhitā.",
  "tika-s0303t0:311": "3. Pheṇapiṇḍūpamasuttavaṇṇanā",
  "tika-s0303t0:312": "95. Kenaci kāraṇena yujjhitvā gahetuṁ na sakkāti ayujjhā nāma. Nivattanaṭṭhāneti udakappavāhassa nivattitaṭṭhāne.",
  "tika-s0303t0:313_0": "Anusotāgamaneti anusotaṁ āgamanahetu, “anusotāgamanenā”ti vā pāṭho. Anupubbena pavaḍḍhitvāti",
  "tika-s0303t0:313_1": "tattha tattha uṭṭhitānaṁ khuddakamahantānaṁ pheṇapiṇḍānaṁ saṁsaggena pakārato vuddhiṁ",
  "tika-s0303t0:313_2": "patvā. Āvaheyyāti ānetvā vaheyya. Kāraṇena upaparikkheyyāti ñāṇena vīmaṁseyya. “Sāro",
  "tika-s0303t0:313_3": "nāma kiṁ bhaveyyā”ti vatvā sabbaso tadabhāvaṁ dassento “vilīyitvā viddhaṁseyyevā”ti",
  "tika-s0303t0:313_4": "āha. Tena rūpampi nissāratāya bhijjatevāti dasseti. Yathā hi aniccatāya asāratāsiddhi,",
  "tika-s0303t0:313_5": "evaṁ asāratāyapi aniccatāsiddhīti aniccatāya eva niccasāraṁ thirabhāvasāraṁ dhuvasāraṁ",
  "tika-s0303t0:313_6": "sāmīnivāsīkārakabhūtassa attano vase pavattanampettha natthīti āha “rūpampi…pe… nissāramevā”ti.",
  "tika-s0303t0:313_7": "Soti pheṇapiṇḍo. Gahitopi upāyena tamatthaṁ na sādheti anarahattā. Anekasandhighaṭito",
  "tika-s0303t0:313_8": "tathā tathā ghaṭito hutvā.",
  "tika-s0303t0:314": "Byāmamattampi etarahi manussānaṁ vasena. Avassameva bhijjati taraṅgabbhāhataṁ hutvā.",
  "tika-s0303t0:315_0": "Tasmiṁ tasmiṁ udakabindumhi patite. Udakatalanti udakapiṭṭhiṁ. Aññato patantaṁ udakabinduṁ.",
  "tika-s0303t0:315_1": "Udakajallanti santānakaṁ hutvā ṭhitaṁ udakamalaṁ. Tañhi saṁkaḍḍhitvā tato udakaṁ",
  "tika-s0303t0:315_2": "puṭaṁ karoti, tasmiṁ puṭe pubbuḷasamaññā. Vatthunti cakkhādivatthuṁ. Ārammaṇanti",
  "tika-s0303t0:315_3": "rūpādiārammaṇaṁ. Kilesajallanti purimasiddhaṁ, paṭilabbhamānaṁ vā kilesamalaṁ. Phassasaṅghaṭṭananti",
  "tika-s0303t0:315_4": "phassasamodhānaṁ. Pubbuḷasadisā muhuttaramaṇīyatāya. Yasmā ghammakāle sūriyātapasantāpābhinibbattarasmijālanipāte",
  "tika-s0303t0:315_5": "tādise bhūmipadese ito cito samuggatavātavegasamuddhaṭaviruḷhasaṅkhātesu paribbhamantesu",
  "tika-s0303t0:315_6": "aṇuparamāṇutajjārippakāresu bhūtasaṅghātesu marīcisamaññā, tasmā sabbaso sāravirahitāti",
  "tika-s0303t0:315_7": "vuttaṁ “saññāpi asārakaṭṭhena marīcisadisā”ti. Yasmā ca passantānaṁ yebhuyyena udakākārena",
  "tika-s0303t0:315_8": "khāyati, tasmā “gahetvā pivituṁ vā”tiādi vuttaṁ. Nīlādianubhavanatthāyāti nīlādiārammaṇassa",
  "tika-s0303t0:315_9": "anubhavanatthāya. Phandatīti phandanākārappattā viya hoti appahīnataṇhassa puggalassa.",
  "tika-s0303t0:315_10": "Vippalambheti appahīnavipallāsaṁ puggalaṁ. Tenāha “idaṁ nīlaka”ntiādi. Saññāvipallāsato",
  "tika-s0303t0:315_11": "hi cittavipallāso, tato diṭṭhivipallāsoti. Vippalambhanenāti vippakāravaseneva ārammaṇassa",
  "tika-s0303t0:315_12": "lambhanena. Vippakāravasena hi etaṁ lambhanaṁ, yadidaṁ anudakameva udakaṁ katvā dassanaṁ",
  "tika-s0303t0:315_13": "anagarameva nagaraṁ katvā gandhabbanāṭakādidassanaṁ.",
  "tika-s0303t0:316_0": "Kukkukaṁ vuccati kadalikkhandhassa sabbapattavaṭṭīnaṁ abbhantare daṇḍakanti āha “akukkukajātanti",
  "tika-s0303t0:316_1": "anto asañjātaghanadaṇḍaka”nti. Na tathā hotīti yadatthāya upanītaṁ, tadatthāya na",
  "tika-s0303t0:316_2": "hoti. Nānālakkhaṇoti nānāsabhāvo. Saṅkhārakkhandhovāti eko saṅkhārakkhandhotveva vuccati.",
  "tika-s0303t0:317_0": "Assāti purisassa. Apagatapaṭalapiḷakanti apagatapaṭaladosañceva apagatapiḷakadosañca.",
  "tika-s0303t0:317_1": "Asārabhāvadassanasamatthanti asārassa asārabhāvadassanasamatthaṁ. Ittarāti parittakālā,",
  "tika-s0303t0:317_2": "na ciraṭṭhitikā. Tenāha “lahupaccupaṭṭhānā”ti. Aññadeva ca āgamanakāle cittanti idañca",
  "tika-s0303t0:317_3": "oḷārikavaseneva vuttaṁ. Tathā hi ekaccharakkhaṇe anekakoṭisatasahassasaṅkhāni cittāni",
  "tika-s0303t0:317_4": "uppajjitvā nirujjhanti. Māyāya dassitaṁ rūpaṁ māyāti vuttaṁ. Yaṁkiñcideva kapāliṭṭhakapāsāṇavālikādiṁ.",
  "tika-s0303t0:317_5": "Vañcetīti asuvaṇṇameva suvaṇṇanti, amuttameva muttātiādinā vañceti. Nanu ca saññāpi",
  "tika-s0303t0:317_6": "marīci viya vippalambheti vañceti, idampi viññāṇaṁ māyā viya vañcetīti ko imesaṁ",
  "tika-s0303t0:317_7": "visesoti? Vacanattho nesaṁ sādhāraṇo. Tathāpi saññā anudakaṁyeva udakaṁ katvā gāhāpentī,",
  "tika-s0303t0:317_8": "apurisaññeva purisaṁ katvā gāhāpentī vippalambhanavasena appavisayā, viññāṇaṁ pana",
  "tika-s0303t0:317_9": "yaṁ kiñci ataṁsabhāvaṁ taṁ katvā dassentī māyā viya mahāvisayā. Tenāha “yaṁkiñcidevā”tiādi.",
  "tika-s0303t0:317_10": "Evampīti ativiya lahuparivattibhāvenapi māyāsadisanti.",
  "tika-s0303t0:318": "Desitāti evaṁ desitā pheṇapiṇḍādiupamāhi.",
  "tika-s0303t0:319_0": "Bhūri vuccati pathavī, saṇhaṭṭhena vipulaṭṭhena ca bhūrisadisapaññatāya bhūripañño.",
  "tika-s0303t0:319_1": "Tenāha “saṇhapaññena cevā”tiādi. Kimigaṇādīnanti ādi-saddena anekagijjhādike saṅgaṇhāti.",
  "tika-s0303t0:319_2": "Paveṇīti dhammapabandho. Bālalāpinī “ahaṁ mamā”tiādinā. Sesadhātuyo gahetvāva bhijjati",
  "tika-s0303t0:319_3": "ekuppādekanirodhattā, vatthurūpanissayapaccayattā “aya”nti na visuṁ gahitaṁ. Vadhabhāvatoti",
  "tika-s0303t0:319_4": "vadhassa maraṇassa atthibhāvato. Saraṇanti paṭisaraṇaṁ.",
  "tika-s0303t0:320": "Pheṇapiṇḍūpamasuttavaṇṇanā niṭṭhitā.",
  "tika-s0303t0:321": "4-6. Gomayapiṇḍasuttādivaṇṇanā",
  "tika-s0303t0:322_0": "96-98. Sassataṁ sabbakālaṁ yāva kappavuṭṭhānā hontīti sassatiyo, sineruādayo. Tāhi",
  "tika-s0303t0:322_1": "samaṁ samakālaṁ. Anenāti bhagavatā. Nayidanti ettha ya-kāro padasandhikaro, idanti",
  "tika-s0303t0:322_2": "nipātapadaṁ. Taṁ pana yena yena sambandhīyati, taṁ tiliṅgova hotīti “ayaṁ maggabrahmacariyavāso”ti",
  "tika-s0303t0:322_3": "vuttaṁ. “Na paññāyeyyā”ti vatvā tamatthaṁ vivarituṁ “maggo hī”tiādi vuttaṁ. Vivaṭṭentoti",
  "tika-s0303t0:322_4": "vinivaṭṭento appavattiṁ karonto.",
  "tika-s0303t0:323": "Rājadhānīti rañño nivāsanagaraṁ. Suttamayanti cittavaṇṇavaṭṭikāmayaṁ.",
  "tika-s0303t0:324": "Gomayapiṇḍasuttādivaṇṇanā niṭṭhitā.",
  "tika-s0303t0:325": "7. Gaddulabaddhasuttavaṇṇanā",
  "tika-s0303t0:326_0": "99.Yaṁ mahāsamuddoti ettha yanti samayassa paccāmasanaṁ. Bhummatthe cetaṁ paccattavacananti",
  "tika-s0303t0:326_1": "āha “yasmiṁ samaye”ti. So ca samayo ayanti dassento “pañcame sūriye uṭṭhite”ti āha.",
  "tika-s0303t0:326_2": "Paricchedaṁ na vadāmi paricchedakārikāya aggamaggavijjāya anadhigatattā. Sunakho",
  "tika-s0303t0:326_3": "viya vaṭṭanissito bālo asavasabhāvato. Gaddulo viya diṭṭhibandho. Sakkāyo tassa asavasabhāvato.",
  "tika-s0303t0:326_4": "Puthujjanassa sakkāyānuparivattananti “santāne sattavohāro”ti taṁ tato aññaṁ katvā bhedena niddeso.",
  "tika-s0303t0:327": "Gaddulabaddhasuttavaṇṇanā niṭṭhitā.",
  "tika-s0303t0:328": "8. Dutiyagaddulabaddhasuttavaṇṇanā",
  "tika-s0303t0:329_0": "100.Diṭṭhigaddulanissitāyāti sahajātādipaccayavasena diṭṭhigaddulanissitāya nissāyeva",
  "tika-s0303t0:329_1": "pavattati tato attānaṁ vivecetuṁ asakkuṇeyyattā. Cittasaṁkilesenevāti dasavidhakilesavatthuvasena",
  "tika-s0303t0:329_2": "cittassa saṁkiliṭṭhabhāvena. Ariyamaggādhigamanena cittassa vodānattā vodāyanti visujjhanti.",
  "tika-s0303t0:330_0": "Vicaraṇacittanti gahetvā vicaraṇavasena vicaraṇacittaṁ. Saṅkhānāmāti evaṁnāmakā.",
  "tika-s0303t0:330_1": "Brāhmaṇapāsaṇḍikāti jātiyā brāhmaṇā, channavutiyā pāsaṇḍesu taṁ saṅkhāsaññitaṁ pāsaṇḍaṁ",
  "tika-s0303t0:330_2": "paggayha vicaraṇakā. Paṭakoṭṭhakanti dussāpaṇakaṁ. Dassentāti yathāgatikammavipākacittataṁ",
  "tika-s0303t0:330_3": "dassentā. Taṁ cittanti taṁ paṭakoṭṭhakacittaṁ gahetvā vicaranti. Cintetvā katattāti",
  "tika-s0303t0:330_4": "“imassa rūpassa evaṁ hatthapādā, evaṁ mukhaṁ likhitabbaṁ, evaṁ ākāravatthaggahaṇāni,",
  "tika-s0303t0:330_5": "evaṁ kiriyāvisesā, evaṁ kiriyāvibhāgaṁ, sattavisesānaṁ vibhāgaṁ kātabba”nti tassa",
  "tika-s0303t0:330_6": "ubbattanakhipanapavattanādipayojanañcāti sabbametaṁ tathā cintetvā katattā cittena",
  "tika-s0303t0:330_7": "manasā cintitaṁ nāma. Upāyapariyesanacittanti “hatthapādā evaṁ likhitabbā”tiādinā",
  "tika-s0303t0:330_8": "yathāvuttaupāyassa ceva pubbe pavattassa bhūmiparikammavaṇṇadhātusammāyojanupāyassa",
  "tika-s0303t0:330_9": "ca vasena pavattaṁ cittaṁ. Tatopi cittataranti tato cittakammatopi cittataraṁ cittakārena",
  "tika-s0303t0:330_10": "cintitappakārānaṁ sabbesaṁyeva cittakamme anipphajjanato. Kammacittenāti kammaviññāṇena.",
  "tika-s0303t0:330_11": "Kammacittenāti vā kammassa cittabhāvena. So kammassa vicittabhāvo taṇhāvasena jāyatīti",
  "tika-s0303t0:330_12": "veditabbo. Svāyamattho aṭṭhasālinīṭīkāyaṁ vibhāvito. Evaṁ cittāti evaṁ cittarūpavisesā.",
  "tika-s0303t0:330_13": "Yoniṁ upanetīti taṁ taṁ aṇḍajādibhedaṁ yonivisesaṁ pāpeti vaṇṇaviseso viya phalikamaṇikaṁ.",
  "tika-s0303t0:330_14": "Na hi visesā hitavicittasāmatthiyakammaṁ yoniṁ upaneti, tassa tassa vipākuppattiyā",
  "tika-s0303t0:330_15": "paccayo hoti. Yonimūlako tesaṁ cittabhāvoti yaṁ yaṁ yoniṁ kammaṁ satte upaneti, taṁtaṁyonimūlako",
  "tika-s0303t0:330_16": "tesaṁ sattānaṁ cittavicittabhāvo. Tenāha “yoniupagatā”tiādi. Sadisacittāva sadisacittabhāvā",
  "tika-s0303t0:330_17": "eva. Itītiādi vuttasseva atthassa uppaṭipāṭiyā nigamanaṁ.",
  "tika-s0303t0:331_0": "Tiracchānagatacittabhāvato cittasseva savisesaṁ cittabhāvakaraṇaṁ dassetuṁ “apicā”tiādi",
  "tika-s0303t0:331_1": "vuttaṁ. Tattha cittaṁ nāmetaṁ cittatarameva veditabbanti sambandho. Sahajātadhammacittatāyāti",
  "tika-s0303t0:331_2": "rāgādisaddhādidhammavicittabhāvena. Bhūmicittatāyāti adhiṭṭhānacittatāya. Kammanānattaṁ",
  "tika-s0303t0:331_3": "mūlaṁ kāraṇaṁ etesanti kammanānattamūlakā, tesaṁ. Liṅganānattaṁ itthiliṅgādinānattavasena",
  "tika-s0303t0:331_4": "ceva taṁtaṁsaṇṭhānanānattavasena ca veditabbaṁ. Saññānānattaṁ itthipurisadevamanussādisaññānānattavasena.",
  "tika-s0303t0:331_5": "Vohāranānattaṁ tissotiādivohāranānattavasena. Cittānaṁ vicittānaṁ. Taṁtaṁvohāranānattampi",
  "tika-s0303t0:331_6": "citteneva paññapīyati. Raṅgajātarūpasamuṭṭhāpanādinā vatthaṁ rañjayatīti rajako,",
  "tika-s0303t0:331_7": "vaṇṇakāro. Puthujjanassa attabhāvasaññitarūpasamuṭṭhāpanatā niyatā ekantikāti puthujjanaggahaṇaṁ.",
  "tika-s0303t0:331_8": "“Abhirūpaṁ rūpaṁ samuṭṭhāpetī”ti ānetvā sambandho.",
  "tika-s0303t0:332": "Dutiyagaddulabaddhasuttavaṇṇanā niṭṭhitā.",
  "tika-s0303t0:333": "9. Vāsijaṭasuttavaṇṇanā",
  "tika-s0303t0:334_0": "101.Atthassāti hitassa. Asādhikā “bhāvanānuyogaṁ ananuyuttassā”ti ananuyuttassa vuttattā.",
  "tika-s0303t0:334_1": "Itarāti sukkapakkhaupamā. Sādhikā bhāvanāyogassa anuyuttattā. Tañhi tassa sādhikā",
  "tika-s0303t0:334_2": "veditabbā. Sambhāvanattheti paramatthasambhāvane. Evañhi kaṇhapakkhepi apisaddaggahaṇaṁ",
  "tika-s0303t0:334_3": "samatthitaṁ hoti. Sambhāvanattheti vā parikappanattheti attho. Saṅkhātabbe atthe",
  "tika-s0303t0:334_4": "aniyamato vuccamāne saṅkhāto aniyamattho vāsaddo vattabboti “aṭṭha vā”tiādi vuttaṁ.",
  "tika-s0303t0:334_5": "Ūnādhikānīti ūnānipi adhikānipi kiñcāpi honti, ekaṁso pana gahetabboti “aṭṭha vā",
  "tika-s0303t0:334_6": "dasa vā dvādasa vā”ti vuttaṁ. Evaṁ vacanaṁ sandhāya “vacanasiliṭṭhatāyā”tiādi vuttaṁ.",
  "tika-s0303t0:334_7": "Pādanakhasikhāhi akopanavasena sammā adhisayitāni. Utunti uṇhautuṁ kāyusmāvasena.",
  "tika-s0303t0:334_8": "Tenāha “usmīkatānī”ti. Bhāvitānīti kukkuṭavāsanāya vāsitāni. Sammāadhisayanāditividhakiriyākaraṇena",
  "tika-s0303t0:334_9": "imaṁ appamādaṁ katvā. Sotthinā abhinibbhijjitunti anantarāyena tato nikkhamituṁ.",
  "tika-s0303t0:334_10": "Idāni tamatthaṁ vivaranto “te hī”tiādimāha. Sayampīti aṇḍāni. Pariṇāmanti paripakkaṁ",
  "tika-s0303t0:334_11": "bahinikkhamanayoggataṁ.",
  "tika-s0303t0:335_0": "Tanti opammasampaṭipādanaṁ. Evanti idāni vuccamānākārena. Atthenāti upameyyatthena.",
  "tika-s0303t0:335_1": "Saṁsanditvā sammā yojetvā. Sampayuttadhammavasena ñāṇassa tikkhādibhāvo veditabbo.",
  "tika-s0303t0:335_2": "Ñāṇassa hi sabhāvato satinepakkato ca tikkhabhāvo, samādhivasena sūrabhāvo, saddhāvasena",
  "tika-s0303t0:335_3": "vippasannabhāvo, vīriyavasena pariṇāmabhāvo. Pariṇāmakāloti balavavipassanākālo.",
  "tika-s0303t0:335_4": "Vaḍḍhitakāloti vuṭṭhānagāminivipassanākālo. Anulomaṭṭhānassa hi vipassanā gahitagabbhā",
  "tika-s0303t0:335_5": "nāma tadā maggagabbhassa gahitattā. Tajjātikanti tassa vipassanānuyogassa anurūpaṁ.",
  "tika-s0303t0:335_6": "Satthāpi gāthāya avijjaṇḍakosaṁ paharati bhindāpeti.",
  "tika-s0303t0:336_0": "Olambakasaṅkhātanti olambakasuttasaṅkhātaṁ. Palanti tassa suttassa nāmaṁ. Dhāretvāti",
  "tika-s0303t0:336_1": "dārūnaṁ heyyādijānanatthaṁ upanetvā. Dārūnaṁ gaṇḍaṁ haratīti palagaṇḍoti etena palena",
  "tika-s0303t0:336_2": "gaṇḍahāro “palagaṇḍo”ti pacchimapade uttarapadalopena niddesoti dasseti. Gahaṇaṭṭhāneti",
  "tika-s0303t0:336_3": "hatthena gahetabbaṭṭhāne. Sammadeva khepīyanti etena kāyaduccaritādīnīti saṅkhepo,",
  "tika-s0303t0:336_4": "tena. Vipassanaṁ anuyuñjantassa puggalasseva divase divase āsavānaṁ parikkhayo idha",
  "tika-s0303t0:336_5": "“vipassanāyānisaṁso”ti adhippeto. Hemantikena karaṇabhūtena. Bhummatthe vā etaṁ karaṇavacanaṁ,",
  "tika-s0303t0:336_6": "hemantiketi attho. Paṭippassambhantīti paṭippassaddhaphalāni honti. Tenāha “pūtikāni bhavantī”ti.",
  "tika-s0303t0:337_0": "Mahāsamuddo viya sāsanaṁ sabhāvagambhīrabhāvato. Nāvā viya yogāvacaro mahoghuttaraṇato.",
  "tika-s0303t0:337_1": "Pariyādānaṁ viyāti parito aparipūraṇaṁ viya. Khajjamānānanti saṅkhādantena viya udakena",
  "tika-s0303t0:337_2": "khepiyamānānaṁ bandhanānaṁ. Tanubhāvoti pariyuṭṭhānuppattiyā asamatthatāya dubbalabhāvo.",
  "tika-s0303t0:337_3": "Vipassanāñāṇapītipāmojjehīti vipassanāñāṇasamuṭṭhitehi pītipāmojjehi. Okkhāyamāne",
  "tika-s0303t0:337_4": "pakkhāyamāneti vividhapaṭipattiyā ukkhāyamāne paṭisaṅkhānupassanāya pakkhāyamāne.",
  "tika-s0303t0:337_5": "Dubbalatā dīpitā “appakasireneva saṁyojanāni paṭippassambhanti, pūtikāni bhavantī”ti vuttattā.",
  "tika-s0303t0:338": "Vāsijaṭasuttavaṇṇanā niṭṭhitā.",
  "tika-s0303t0:339": "10. Aniccasaññāsuttavaṇṇanā",
  "tika-s0303t0:340_0": "102.Bhāventassāti vipassanāya maggaṁ bhāventassa uppannasaññā. Tenāha – “sabbaṁ kāmarāgaṁ",
  "tika-s0303t0:340_1": "pariyādiyatī”tiādi. Santānetvāti kasanaṭṭhānaṁ sabbaso vitanetvā pattharitvā. Kilesāti",
  "tika-s0303t0:340_2": "upakkilesappabhedā kilesā. Aniccasaññāñāṇenāti aniccasaññāsahagatena ñāṇena.",
  "tika-s0303t0:341_0": "Lāyananti lāyanaṁ viya nayanaṁ viya nicchoṭanaṁ viya ca aniccasaññāñāṇaṁ. Iminā atthenāti",
  "tika-s0303t0:341_1": "iminā yathāvuttena pāḷiyā atthena, upamā saṁsandetabbāti ettha pabbajalāyako viya",
  "tika-s0303t0:341_2": "yogāvacaro. Lāyanādinā tassa tattha katakiccatāya parituṭṭhi viya imassa kilese sabbaso",
  "tika-s0303t0:341_3": "chinditvā phalasamāpattisukhena kālassa vītināmanā.",
  "tika-s0303t0:342_0": "Kūṭaṁ gacchantīti pārimantena kūṭaṁ gacchanti. Kūṭaṁ pavisanabhāvenāti kūṭacchiddaṁ",
  "tika-s0303t0:342_1": "aggena pavisanavasena. Samosaritvāti chidde anupavisanavasena ca āhacca avaṭṭhānena",
  "tika-s0303t0:342_2": "ca samosaritvā ṭhitā. Kūṭaṁ viya aniccasaññā aniccānupassanāvasena avaṭṭhānassa mūlabhāvato.",
  "tika-s0303t0:342_3": "Gopānasiyo viya catubhūmakakusalā dhammā aniccasaññāmūlakattā. Kūṭaṁ aggaṁ sabbagopānasīnaṁ",
  "tika-s0303t0:342_4": "tathāadhiṭṭhānassa padhānakāraṇattā. Aniccasaññā aggāti etthāpi eseva nayo. Aniccasaññā",
  "tika-s0303t0:342_5": "lokiyāti idaṁ aniccasaññānupassanaṁ sandhāya vuttaṁ. Aniccānupassanāmukhena adhigataariyamagge",
  "tika-s0303t0:342_6": "uppannasaññā aniccasaññāti vattabbataṁ labhatīti “aniccasaññā, bhikkhave, bhāvitā",
  "tika-s0303t0:342_7": "bahulīkatā sabbaṁ kāmarāgaṁ pariyādiyatī”tiādi vuttaṁ. Tathā hi dhammasaṅgahe “yasmiṁ",
  "tika-s0303t0:342_8": "samaye lokuttaraṁ saññaṁ bhāvetī”tiādinā saññāpi uddhaṭā. Sabbāsu upamāsūti mūlasantānaupamādīsu",
  "tika-s0303t0:342_9": "pañcasu upamāsu. Purimāhīti kassakapabbajalāyanaambapiṇḍiupamāhi aniccasaññāya kiccaṁ",
  "tika-s0303t0:342_10": "vuttaṁ mūlasantānakapadālanapabbajalāyanavaṇṭacchedanapadesena aniccasaññāya paṭipakkhapacchedanassa",
  "tika-s0303t0:342_11": "dassitattā. Pacchimāhi balaṁ dassitaṁ paṭipakkhātibhāvassa jotitattā.",
  "tika-s0303t0:343": "Aniccasaññāsuttavaṇṇanā niṭṭhitā.",
  "tika-s0303t0:344": "Pupphavaggavaṇṇanā niṭṭhitā.",
  "tika-s0303t0:345": "Majjhimapaṇṇāsako samatto.",
  "tika-s0303t0:346": "11. Antavaggo",
  "tika-s0303t0:347": "1. Antasuttavaṇṇanā",
  "tika-s0303t0:348_0": "103. Aññamaññaṁ asaṁsaṭṭhabhāvena eti gacchatīti anto, bhāgoti āha “antāti koṭṭhāsā”ti.",
  "tika-s0303t0:348_1": "“Sakkāyanirodhanto”ti nirodhapaccayassa gahitattā vuttaṁ “catusaccavasena pañcakkhandhe",
  "tika-s0303t0:348_2": "yojetvā”ti. Antoti…pe… ajjhāsayavasena vuttaṁ yathānulomadesanattā suttantadesanāya.",
  "tika-s0303t0:349": "Antasuttavaṇṇanā niṭṭhitā.",
  "tika-s0303t0:350": "2-3. Dukkhasuttādivaṇṇanā",
  "tika-s0303t0:351": "104-105.Dutiyampīti api-saddo sampiṇḍanattho. Tena na kevalaṁ paṭhamasuttameva, atha kho dutiyampīti.",
  "tika-s0303t0:352": "Tatiyampi tathevāti iminā “pañcakkhandhe catusaccavasena yojetvā”ti idaṁ upasaṁharati.",
  "tika-s0303t0:353": "Dukkhasuttādivaṇṇanā niṭṭhitā.",
  "tika-s0303t0:354": "4. Pariññeyyasuttavaṇṇanā",
  "tika-s0303t0:355_0": "106.Pariññeyyeti ettha tisso pariññā ñātapariññā, tīraṇapariññā, pahānapariññāti.",
  "tika-s0303t0:355_1": "Tāsu ñātapariññā yāvadeva tīraṇapariññatthā. Tīraṇapariññā ca yāvadeva pahānapariññatthāti.",
  "tika-s0303t0:355_2": "Tattha ukkaṭṭhāya pariññāya kiccadassanavasena atthaṁ dassento “pariññeyyeti parijānitabbe",
  "tika-s0303t0:355_3": "samatikkamitabbe”ti, pahātabbeti attho. Tenāha bhagavā – “katamā ca, bhikkhave, pariññā?",
  "tika-s0303t0:355_4": "Rāgakkhayo, dosakkhayo, mohakkhayo”ti, tasmā samatikkamanti, samatikkantaṁ pahānassa",
  "tika-s0303t0:355_5": "upāyaṁ. Samatikkamitvā ṭhitanti pajahitvā ṭhitanti ayamettha attho.",
  "tika-s0303t0:356": "Pariññeyyasuttavaṇṇanā niṭṭhitā.",
  "tika-s0303t0:357": "5-10. Samaṇasuttādivaṇṇanā",
  "tika-s0303t0:358": "107-112.Cattārisaccāni kathitāni assādādīnaṁ samudayādīnañca desitattā.",
  "tika-s0303t0:359": "Kilesappahānaṁ kathitaṁ rāgappahānassa jotitattā.",
  "tika-s0303t0:360": "Samaṇasuttādivaṇṇanā niṭṭhitā.",
  "tika-s0303t0:361": "Antavaggavaṇṇanā niṭṭhitā.",
  "tika-s0303t0:362": "12. Dhammakathikavaggo",
  "tika-s0303t0:363": "1-2. Avijjāsuttādivaṇṇanā",
  "tika-s0303t0:364_0": "113-114.Yāvatāti yasmā. Imāya…pe… samannāgatoti “idaṁ dukkhanti yathābhūtaṁ nappajānātī”tiādinā",
  "tika-s0303t0:364_1": "nayena vuttāya catūsu ariyasaccesu aññāṇasabhāvāya avijjāya sammohena samannāgato.",
  "tika-s0303t0:364_2": "Ettāvatāti ettakena kāraṇena avijjāgato samaṅgībhūtena upagato, avijjāya vā upeto nāma hoti.",
  "tika-s0303t0:365": "Dutiyepīti vijjāsutte. “Vijjāvasena desanā”ti ayameva visesoti āha “eseva nayo”ti.",
  "tika-s0303t0:366": "Avijjāsuttādivaṇṇanā niṭṭhitā.",
  "tika-s0303t0:367": "3. Dhammakathikasuttavaṇṇanā",
  "tika-s0303t0:368_0": "115.Paṭhamenadhammakathiko kathito “dhammaṁ desetī”ti vuttattā. Dutiyena sekhabhūmi",
  "tika-s0303t0:368_1": "kathitā “paṭipanno hotī”ti vuttattā, tatiyena asekhabhūmi kathitā “anupādāvimutto",
  "tika-s0303t0:368_2": "hotī”ti vuttattā. Dhammakathikaṁ pucchitena bhagavatā. Visesetvāti dhammakathikabhāvato",
  "tika-s0303t0:368_3": "visesetvā ukkaṁsetvā. Dve bhūmiyoti sekkhāsekkhabhūmiyo.",
  "tika-s0303t0:369": "Dhammakathikasuttavaṇṇanā niṭṭhitā.",
  "tika-s0303t0:370": "4. Dutiyadhammakathikasuttavaṇṇanā",
  "tika-s0303t0:371": "116.Tīṇivissajjanānīti yathāpucchaṁ tīṇi vissajjanāni.",
  "tika-s0303t0:372": "Dutiyadhammakathikasuttavaṇṇanā niṭṭhitā.",
  "tika-s0303t0:373": "5-9. Bandhanasuttādivaṇṇanā",
  "tika-s0303t0:374_0": "117-121.Tīraṁ vuccati vaṭṭaṁ orimatīranti katvā. Tenāha “athāyaṁ itarā pajā, tīramevānudhāvatī”ti.",
  "tika-s0303t0:374_1": "Pāraṁ vuccati nibbānaṁ saṁsārassa pārimanti katvā. Baddhoti anusayappahānassa akatattā",
  "tika-s0303t0:374_2": "kilesabandhanena baddho, sukkapakkhepi diṭṭhisamanupassanāya rūpādibandhanassa paṭikkhepamattameva",
  "tika-s0303t0:374_3": "vuttaṁ, na vimokkhanti adhippāyo. Imasmiṁ sutte vaṭṭadukkhaṁ kathitanti “tīradassī",
  "tika-s0303t0:374_4": "pāradassī, parimutto so dukkhasmāti vadāmī”ti āgatattā vaṭṭavivaṭṭaṁ kathikanti vattuṁ sakkā.",
  "tika-s0303t0:375": "Chaṭṭhādīni uttānatthāneva heṭṭhā vuttanayattā.",
  "tika-s0303t0:376": "Bandhanasuttādivaṇṇanā niṭṭhitā.",
  "tika-s0303t0:377": "10. Sīlavantasuttavaṇṇanā",
  "tika-s0303t0:378_0": "122.Ābādhaṭṭhenāti ādito uppattito paṭṭhāya bādhanaṭṭhena rujanaṭṭhena. Antodosaṭṭhenāti",
  "tika-s0303t0:378_1": "abbhantare eva dussanaṭṭhena kuppanaṭṭhena. Khaṇanaṭṭhenāti sasanaṭṭhena. Dukkhaṭṭhenāti",
  "tika-s0303t0:378_2": "dukkhamattā dukkhabhāvena. Dukkhañhi loke “agha”nti vuccati ativiya hananato. Visabhāgaṁ",
  "tika-s0303t0:378_3": "…pe… paccayaṭṭhenāti yathāpavattamānānaṁ dhātādīnaṁ visabhāgabhūtamahābhūtasamuṭṭhānassa",
  "tika-s0303t0:378_4": "ābādhassa paccayabhāvena. Asakaṭṭhenāti anattaniyato. Palujjanaṭṭhenāti pakārato",
  "tika-s0303t0:378_5": "bhijjanaṭṭhena. Sattasuññataṭṭhenāti sattasaṅkhātaattasuññataṭṭhena. Attābhāvenāti",
  "tika-s0303t0:378_6": "diṭṭhigatikaparikappitassa attano abhāvena. Suññato anattatoti ettha “parato”ti padassa",
  "tika-s0303t0:378_7": "saṅgaho kātabbo, tasmā “dvīhi anattamanasikāro”ti vattabbaṁ.",
  "tika-s0303t0:379": "Sīlavantasuttavaṇṇanā niṭṭhitā.",
  "tika-s0303t0:380": "11. Sutavantasuttavaṇṇanā",
  "tika-s0303t0:381_0": "123.Tathāekādasameti ettha tathā-saddena “uttānamevā”ti idaṁ ākaḍḍhati. Idhāti ekādasame.",
  "tika-s0303t0:381_1": "Kammaṭṭhānassa uggahadhāraṇaparicayamanasikāravasena pavattañāṇaṁ kammaṭṭhānasutavasena",
  "tika-s0303t0:381_2": "nipphajjanato “suta”nti vuttaṁ.",
  "tika-s0303t0:382": "Sutavantasuttavaṇṇanā niṭṭhitā.",
  "tika-s0303t0:383": "12-13. Kappasuttādivaṇṇanā",
  "tika-s0303t0:384": "124-125.Rāhulovādasadisānīti rāhulovādasutte āgatasuttasadisāni.",
  "tika-s0303t0:385": "Kappasuttādivaṇṇanā niṭṭhitā.",
  "tika-s0303t0:386": "Dhammakathikavaggavaṇṇanā niṭṭhitā.",
  "tika-s0303t0:387": "13. Avijjāvaggo",
  "tika-s0303t0:388": "1-10. Samudayadhammasuttādivaṇṇanā",
  "tika-s0303t0:389": "126-135.Imasminti avijjāvagge. Catusaccameva kathitaṁ, tasmā heṭṭhā vuttanayattā uttānamevāti adhippāyo.",
  "tika-s0303t0:390": "Samudayadhammasuttādivaṇṇanā niṭṭhitā.",
  "tika-s0303t0:391": "Avijjāvaggavaṇṇanā niṭṭhitā.",
  "tika-s0303t0:392": "14. Kukkuḷavaggo",
  "tika-s0303t0:393": "1-14. Kukkuḷasuttādivaṇṇanā",
  "tika-s0303t0:394_0": "136-149. Anto aggi mahanto chārikarāsi, tattha ukkuḷavikulato akkamantaṁ yāva kesaggaṁ",
  "tika-s0303t0:394_1": "anudahatāya kucchitaṁ kuḷanti kukkuḷaṁ, rūpavedanādi pana tatopi kañci kālaṁ anudahanato",
  "tika-s0303t0:394_2": "mahāpariḷāhanaṭṭhena ca kukkuḷaṁ viyāti kukkuḷaṁ. Aniccalakkhaṇādīnīti aniccadukkhānattalakkhaṇāni.",
  "tika-s0303t0:395": "Kukkuḷasuttādivaṇṇanā niṭṭhitā.",
  "tika-s0303t0:396": "Kukkuḷavaggavaṇṇanā niṭṭhitā.",
  "tika-s0303t0:397": "15. Diṭṭhivaggo",
  "tika-s0303t0:398": "1-9. Ajjhattasuttādivaṇṇanā",
  "tika-s0303t0:399_0": "150-158.Paccayaṁ katvāti abhinivesapaccayaṁ katvā. Ādisaddena micchādiṭṭhisakkāyadiṭṭhiattānudiṭṭhi",
  "tika-s0303t0:399_1": "saññojanābhinivesa-vinibandhaajjhosānāni saṅgaṇhāti. Tattha abhinivesā taṇhāmānadiṭṭhiyo.",
  "tika-s0303t0:399_2": "Vinibandhā “kāye avītarāgo hotī”tiādinā āgatacetasovinibandhā. Ajjhosānāti taṇhādiṭṭhijjhosānāni.",
  "tika-s0303t0:399_3": "Sesāni suviññeyyāneva.",
  "tika-s0303t0:400": "Ajjhattasuttādivaṇṇanā niṭṭhitā.",
  "tika-s0303t0:401": "10.Ānandasuttavaṇṇanā",
  "tika-s0303t0:402_0": "159.Dharamānakāleti jīvamānakāle. Pahānaṁ apassantoti therassa kira bhagavati pemaṁ",
  "tika-s0303t0:402_1": "adhimattaṁ. Cittaṁ gaṇhissāmīti cittaṁ ārādhessāmi. Gantabbaṁ hoti, tasmā sapalibodho.",
  "tika-s0303t0:402_2": "Cittaṁ sampahaṁsamānoti cittassa vibodhano. Vimutti…pe… jāto āyatiṁ paṭivedhapaccayattā,",
  "tika-s0303t0:402_3": "na pana tadā visesāvahabhāvā nibbedhabhāgiyo.",
  "tika-s0303t0:403": "Ānandasuttavaṇṇanā niṭṭhitā.",
  "tika-s0303t0:404": "Diṭṭhivaggavaṇṇanā niṭṭhitā.",
  "tika-s0303t0:405": "Uparipaṇṇāsako samatto.",
  "tika-s0303t0:406": "Sāratthappakāsiniyā saṁyuttanikāya-aṭṭhakathāya",
  "tika-s0303t0:407": "Khandhasaṁyuttavaṇṇanāya līnatthappakāsanā samattā."
}