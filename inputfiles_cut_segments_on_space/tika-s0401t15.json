{
  "tika-s0401t15:0": "17. Pasādakaradhammavaggavaṇṇanā",
  "tika-s0401t15:1_0": "366.Addhamidanti sandhivasena pāḷiyaṁ rassaṁ katvā vuttaṁ, ma-kāro padasandhikaroti",
  "tika-s0401t15:1_1": "āha – “addhā ida”nti. Ekaṁso esāti ekaṁso hetu esa lābhānaṁ. Pāpakaṁ nāmāti appakampi",
  "tika-s0401t15:1_2": "pāpaṁ nāma byattaṁ ekaṁsena na karoti. Tathassāti tathā sammāpaṭipajjamānassa assa.",
  "tika-s0401t15:1_3": "Āraññikattaṁ…pe… tecīvarikattanti imesaṁ dhutadhammānaṁ gahaṇeneva itaresampi taṁsabhāgānaṁ",
  "tika-s0401t15:1_4": "gahitabhāvo daṭṭhabbo. Thāvarappattabhāvoti sāsane thirabhāvappatti therabhāvo. Ākappassa",
  "tika-s0401t15:1_5": "sampattīti “añño me ākappo karaṇīyo”ti evaṁ vuttassa ākappassa sampatti. Kolaputtīti",
  "tika-s0401t15:1_6": "kolaputtiyanti āha – “kulaputtabhāvo”ti. Sampannarūpatāti upadhisampadā. Vacanakiriyāyāti",
  "tika-s0401t15:1_7": "vacanappayogassa madhurabhāvo mañjussaratā. Tenassa lābho uppajjatīti idaṁ na lābhuppādanūpāyadassanaparaṁ,",
  "tika-s0401t15:1_8": "atha kho evaṁ sammāpaṭipajjamānassa anicchantasseva lābho uppajjatīti lābhassa abyabhicārahetudassanaparaṁ",
  "tika-s0401t15:1_9": "daṭṭhabbaṁ. Yathāha –",
  "tika-s0401t15:2": "“Ākaṅkheyya ce, bhikkhave, bhikkhu lābhī assaṁ cīvarapiṇḍapātasenāsanagilānappaccayabhesajjaparikkhārānanti, sīlesvevassa paripūrakārī”ti.",
  "tika-s0401t15:3": "Pasādakaradhammavaggavaṇṇanā niṭṭhitā."
}