{
  "atk-s0303a8:0": "9. Supaṇṇasaṁyuttavaṇṇanā",
  "atk-s0303a8:1_0": "392-437. Supaṇṇasaṁyutte pattānaṁ vaṇṇavantatāya garuḷā supaṇṇāti vuttā. Idhāpi paṭhamasuttaṁ",
  "atk-s0303a8:1_1": "purimanayeneva aṭṭhuppattiyaṁ vuttaṁ. Harantīti uddharanti. Uddharamānā ca pana te",
  "atk-s0303a8:1_2": "attanā hīne vā same vā uddharituṁ sakkonti, na attanā paṇītatare. Sattavidhā hi anuddharaṇīyanāgā",
  "atk-s0303a8:1_3": "nāma paṇītatarā kambalassatarā dhataraṭṭhā sattasīdantaravāsino pathaviṭṭhakā pabbataṭṭhakā",
  "atk-s0303a8:1_4": "vimānaṭṭhakāti. Tatra aṇḍajādīnaṁ jalābujādayo paṇītatarā , te tehi anuddharaṇīyā.",
  "atk-s0303a8:1_5": "Kambalassatarā pana nāgasenāpatino, te yattha katthaci disvā yo koci supaṇṇo uddharituṁ",
  "atk-s0303a8:1_6": "na sakkoti. Dhataraṭṭhā pana nāgarājāno, tepi koci uddharituṁ na sakkoti. Ye pana",
  "atk-s0303a8:1_7": "sattasīdantare mahāsamudde vasanti, te yasmā katthaci vikampanaṁ kātuṁ na sakkā,",
  "atk-s0303a8:1_8": "tasmā koci uddharituṁ na sakkoti. Pathaviṭṭhakādīnaṁ nilīyanokāso atthi, tasmā tepi",
  "atk-s0303a8:1_9": "uddharituṁ na sakkoti. Ye pana mahāsamudde ūmipiṭṭhe vasanti, te yo koci samo vā",
  "atk-s0303a8:1_10": "paṇītataro vā supaṇṇo uddharituṁ sakkoti. Sesaṁ nāgasaṁyutte vuttanayamevāti.",
  "atk-s0303a8:2": "Supaṇṇasaṁyuttavaṇṇanā niṭṭhitā."
}