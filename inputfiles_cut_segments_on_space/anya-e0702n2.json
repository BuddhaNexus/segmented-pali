{
  "anya-e0702n2:0": "2. Sīhaḷadīpikasāsanavaṁsakathāmaggo",
  "anya-e0702n2:1": "2. Idāni sīhaḷadīpasāsanakathāmaggaṁ vattuṁ okāso anuppatto, tasmā taṁ vakkhāmi.",
  "anya-e0702n2:2_0": "Sīhaḷadīpañhi sāsanassa patiṭṭhānabhūtattā cetiyagabbhasadisaṁ hoti. Sammāsambuddho",
  "anya-e0702n2:2_1": "kira sīhaḷadīpaṁ dharamānakālepi tikkhattuṁ agamāsi. Paṭhamaṁ yakkhānaṁ damanatthaṁ",
  "anya-e0702n2:2_2": "ekakova gantvā yakkhe dametvā mayi parinibbute sīhaḷadīpe sāsanaṁ patiṭṭhahissatīti",
  "anya-e0702n2:2_3": "tambapaṇṇidīpe ārakkhaṁ karonto tikkhattuṁ dīpaṁ āviñchi. Dutiyaṁ mātulabhāgineyyānaṁ",
  "anya-e0702n2:2_4": "nāgarā jūnaṁ damanatthāya ekakova gantvā te dametvā agamāsi. Tatiyaṁ pañcabhikkhusataparivāro",
  "anya-e0702n2:2_5": "gantvā mahācetiyaṭṭhāne ca thūpārāmacetiyaṭṭhāne ca mahābodhipatiṭṭhitaṭṭhāne ca",
  "anya-e0702n2:2_6": "mahiyaṅgaṇacetiyaṭṭhāne ca mudiṅgaṇacetiyaṭṭhāne ca dīghavāpi cetiyaṭṭhāne ca kalyāṇiyacetiyaṭṭhāne",
  "anya-e0702n2:2_7": "ca nirodhasamāpattiṁ samāpajjitvā nisīdi.",
  "anya-e0702n2:3_0": "Tadā ca pana sāsanaṁ ogāhetvāna tāva tiṭṭhati. Pacchā pana yathāvuttattheraparamparāya",
  "anya-e0702n2:3_1": "samabhiniviṭṭhena mahāmoggaliputtatissattherena pesito mahindatthero jinacakke pañcatiṁsādhike",
  "anya-e0702n2:3_2": "dvisate sampatte dutiyakattikamāse iṭṭiyena uttiyena sambulena bhaddasālena cāti",
  "anya-e0702n2:3_3": "etehi therehi saddhiṁ sīhaḷadīpaṁ agamāsi. Soṇuttarattherādayo jinacakke pañcatiṁsādhike",
  "anya-e0702n2:3_4": "dvisate sampatte dutiyakattikamāseyeva sāsanassa patiṭṭhāpanatthāya attano attano",
  "anya-e0702n2:3_5": "sampattabhārabhūtaṁ taṁ taṁ ṭhānaṁ agamaṁsu.",
  "anya-e0702n2:4_0": "Mahāmahindatthero pana sattamāsāni āgametvā jinacakke chattiṁsādhike dvisate sampatte",
  "anya-e0702n2:4_1": "jeṭṭhamāsassa puṇṇamiyaṁ sīhaḷadīpaṁ sāsanassa patiṭṭhāpanatthāya agamāsi. Teneva",
  "anya-e0702n2:4_2": "tesu navasu ṭhānesu sīhaḷadīpaṁ chattiṁsādhike dvisa te agamāsi. Aññāni pana aṭṭha",
  "anya-e0702n2:4_3": "ṭhānāni pañcatiṁsādhikadvisateyeva agamāsīti visuṁva vatthapetabbo.",
  "anya-e0702n2:5_0": "Kasmā pana mahāmahindatthero sattamāsāni āgametvā sabbapacchā sīhaḷadīpaṁ gacchatīti.",
  "anya-e0702n2:5_1": "Sīhaḷadīpe muṭabhivo nāma rājā jarādubbalo ahoti, sāsanaṁ paggahetuṁ asamattho, tassa",
  "anya-e0702n2:5_2": "pana putto devānaṁ piya tisso nāma rājakumāro daharo sāsanaṁ paggahetuṁ samattho",
  "anya-e0702n2:5_3": "bhavissati, so ca devānaṁ viyatisso rajjaṁ tāva labhatu vedissakagirinagare mātuyā",
  "anya-e0702n2:5_4": "saddhiṁ ñātake tāva passāmīti apekkhitvā sattamāsāni āgametvā chattiṁsādhikadvisateyeva",
  "anya-e0702n2:5_5": "jinacakke mahāmahindatthero sīhaḷadīpaṁ gacchatīti veditabbaṁ.",
  "anya-e0702n2:6_0": "Mahāmahindatthero ca iṭṭiyādīhi therehi catūhi bhāgineyyena sumanasāmaṇerena bhaṇḍukena",
  "anya-e0702n2:6_1": "nāma upāsake na cāti etehi saddhiṁ chattiṁsādhike dvisate jinacakke jeṭṭhamāsapuṇṇamiyaṁ",
  "anya-e0702n2:6_2": "suvaṇṇahaṁsā viya jeṭṭhamāse nabhaṁ uggantvā ākāsamaggena anurādhapurassa puratthimadisābhāge",
  "anya-e0702n2:6_3": "missa kapabbatakūṭe patiṭṭhāsi.",
  "anya-e0702n2:7_0": "Jeṭṭhamāsassa ca puṇṇamiyaṁ laṅkādīpe jeṭṭhamūlanakkhattasabhā hutvā manussā chaṇaṁ",
  "anya-e0702n2:7_1": "akaṁsu. Tenevāha sāratthadīpaniyaṁ nāma vinayaḍīkāyaṁ, jeṭṭhamāsassa puṇṇamiyaṁ jeṭṭhanakkhattaṁ",
  "anya-e0702n2:7_2": "mūlanakkhattaṁ vā hotīti. Tattha ca puṇṇaminakkhattaṁ rājamattante puṇṇaminakkhattavicāraṇanayena",
  "anya-e0702n2:7_3": "vuttanti daṭṭhabbaṁ.",
  "anya-e0702n2:8_0": "Devānaṁ piya tisso ca rājā nakkhattaṁ nāma ghosāpetvā chaṇaṁ kārethāti amacce āṇāpetvā",
  "anya-e0702n2:8_1": "cattālī sapurisasahassaparivāro nagaramhā nikkhamitvā yena missa kapabbato, tena",
  "anya-e0702n2:8_2": "pāyāsi migavaṁ kīḷitukāmo. Atha tasmiṁ pabbate adhivatthā ekā devatā migarūpena rājānaṁ",
  "anya-e0702n2:8_3": "phalobhetvā pakkositvā therassa abhimukhaṁ akāsi.",
  "anya-e0702n2:9_0": "Thero rājānaṁ āgacchantaṁ disvā mamaṁyeva rājā passatu mā itareti adhiṭṭhahitvā tissa",
  "anya-e0702n2:9_1": "tissa ito ehīti āha. Rājā taṁ sutvā cintesi, imasmiṁ dīpe jāto sakalopi manusso maṁ",
  "anya-e0702n2:9_2": "tissoti nāmaṁ gahetvā ālapituṁ samattho nāma natthi, ayaṁ pana bhinnabhinnapaṭadharo",
  "anya-e0702n2:9_3": "bhaṇḍukāsāva vasano maṁ nāmena ālapati, ko nukho ayaṁ bhavissati, manusso vā amanusso vāti. Thero āha,–",
  "anya-e0702n2:10": "Samaṇā mayaṁ mahārāja, dhammarājassa sāvakā;",
  "anya-e0702n2:11": "Taveva anukampāya, jambudīpā idhāgatāti.",
  "anya-e0702n2:12_0": "Tadā ca devānaṁ piyatisso rājā asokaraññā pesitena abhisekena ekamāsābhisitto ahosi.",
  "anya-e0702n2:12_1": "Visākhapuṇṇamāyaṁ hissa abhisekamakaṁsu. So ca asokaraññā pesite dhammapaṇṇākāre",
  "anya-e0702n2:12_2": "ratanattayaguṇappaṭisaṁyuttaṁ sāsanappavattiṁ acirasutaṁ anussaramāno taṁ therassa",
  "anya-e0702n2:12_3": "samaṇā mayaṁ mahārāja, dhammarājassa sāvakāti vacanaṁ sutvā ayyā nukho āgatāti tāvadeva",
  "anya-e0702n2:12_4": "āvudhaṁ nikkhipitvā ekamantaṁ nisīdi sammodanīyaṁ kathaṁ kathayamāno. Yathāha,–",
  "anya-e0702n2:13": "Āvudhaṁ nikkhipitvāna, ekamantaṁ upāvisi;",
  "anya-e0702n2:14": "Nisajja rājā sammodi, bahuṁ atthūpasañhitanti.",
  "anya-e0702n2:15_0": "Sammodanīyaṁ kathañca kurumāneyeva tasmiṁ tānipi cattālīsapurisasahassāni āgantvā",
  "anya-e0702n2:15_1": "samparivāresuṁ. Tadāthero itarepi cha jane dassesi. Rājā disvā ime kadā āgatāti āha.",
  "anya-e0702n2:15_2": "Mayā saddhiṁyeva mahārājāti. Idāni pana jambudīpe aññepi evarūpā samaṇā santīti.",
  "anya-e0702n2:15_3": "Santi mahārāja etarahijambudīpo kālāvapajjoto isivātapaṭivāto, tasmiṁ–",
  "anya-e0702n2:16": "Tevijjā iddhipattā ca, cetopariyakovidā;",
  "anya-e0702n2:17": "Khīṇāsavā arahanto, bahū buddhassa sāvakāti.",
  "anya-e0702n2:18_0": "Bhante kena āgatatthāti. Neva mahārāja udakena, na thalenāti. Rājā ākāsena āgatāti",
  "anya-e0702n2:18_1": "aññāsi. Thero atthi nukho rañño passāveyyattikanti vīmaṁsanatthāya āsannaṁ ambarukkhaṁ",
  "anya-e0702n2:18_2": "ārabbha pañhaṁ pucchi, –",
  "anya-e0702n2:19_0": "Kinnāmo mahārāja ayaṁ rukkhoti. Ambarukkho nāma bhanteti. Imaṁ pana mahārāja ambaṁ",
  "anya-e0702n2:19_1": "muñcitvā añño ambo atthi vā natthi vāti. Atthi bhante aññepi bahū ambarukkhāti. Imañca",
  "anya-e0702n2:19_2": "ambaṁ te ca ambe muñcitvā atthi nukho mahārāja aññe rukkhāti. Atthi bhante, te pana",
  "anya-e0702n2:19_3": "na ambarukkhāti. Aññe ca ambe anambe ca muñcitvā atthi pana añño rukkhoti. Ayameva",
  "anya-e0702n2:19_4": "bhante amba rukkhoti. Sādhu mahārāja paṇḍitosīti.",
  "anya-e0702n2:20_0": "Atthi pana mahārāja te ñātakāti. Atthi bhante bahūjanāti. Te muñcitvā keci aññātakāpi",
  "anya-e0702n2:20_1": "atthi mahārājāti. Aññātakā bhante ñātakehi bahutarāti. Tavañātake ca aññātake ca",
  "anya-e0702n2:20_2": "muñcitvā atthañño koci mahārājāti. Ahameva bhanteti. Sādhu mahārāja attā nāma attano",
  "anya-e0702n2:20_3": "neva ñātako na aññātakoti.",
  "anya-e0702n2:21_0": "Atha thero paṇḍito rājā sakkhissati dhammaṁ aññātunti cūḷahatthipadopamasuttaṁ kathesi.",
  "anya-e0702n2:21_1": "Kathāpariyosāne rājā tīsu saraṇesu patiṭṭhahi saddhiṁ cattālīsāya pāṇasahassehīti.",
  "anya-e0702n2:21_2": "Tato paraṁ yaṁ yaṁ vattabbaṁ, taṁ taṁ samantapāsādikādīsu vuttanayena veditabbaṁ.",
  "anya-e0702n2:22_0": "Iccevaṁ sīhaḷadīpe sāsanānuggahaṇa mahindattherato āgatā sissaparamparā bahū honti,",
  "anya-e0702n2:22_1": "gaṇanapathaṁ vīti vattā. Kathaṁ. Mahāmahindattherassa sisso ariṭṭho nāma thero, tassa",
  "anya-e0702n2:22_2": "sisso tissadatto, tassa sisso kāḷasumano, tassa sisso dīgho, tassa sisso dīgha sumano,",
  "anya-e0702n2:22_3": "tassa sisso kāḷasumano, tassa sisso nāgo, tassa sisso buddharakkhito, tassa sisso",
  "anya-e0702n2:22_4": "tisso, tassa sisso revo, tassa sisso sumano, tassa sisso cūḷanāgo, tassa sisso dhammapāli",
  "anya-e0702n2:22_5": "etā, tassa sisso khemo, tassa sisso upalisso, tassa sisso phussadevo, tassa sisso",
  "anya-e0702n2:22_6": "sumano, tassa sisso mahāpadumo, tassa sisso mahāsīvo, tassa sisso upāli, tassa sisso",
  "anya-e0702n2:22_7": "mahānāgo, tassa sisso abhayo, tassa sisso tisso, tassa sisso sumano, tassa sisso",
  "anya-e0702n2:22_8": "cūḷābhayo, tassa sisso tisso, tassa sisso cūḷadevo, tassa sisso sīvoti. Ayaṁ yāva",
  "anya-e0702n2:22_9": "potthakāruḷasaṅkhātā catutthasaṅgītikā, tāva theraparamparāti daṭṭhabbā.",
  "anya-e0702n2:23": "Vuttañhetaṁ aṭṭhakathāyaṁ,– yāvajjabhanā tesaṁyeva antevāsikaparamparabhūtāya ācariyaparamparāya ābhatantiti veditabbanti.",
  "anya-e0702n2:24": "Evaṁ tesaṁ sissaparamparabhūtā ācariyaparamparā yāvajjatanā sāsane pākaṭā hutvā āgacchantīti veditabba.",
  "anya-e0702n2:25_0": "Sāsane vinayadharehi nāma tilakkhaṇasampannehi bhavitabbaṁ. Tīṇi hi vinayadharassa",
  "anya-e0702n2:25_1": "lakkhaṇāni icchi tabbāni. Katamāni tīṇi. Suttañcassa svāgataṁ hoti suppavatti suvinicchitaṁ",
  "anya-e0702n2:25_2": "suttato anubyañjanatoti idamekaṁ lakkhaṇaṁ, vinaye kho pana ṭhito hoti asaṁhīroti",
  "anya-e0702n2:25_3": "idaṁ dutiyaṁ, ācariyaparamparā kho panassa suggahitā hoti sumanasikatā supadhāritāti idaṁ tatiyaṁ.",
  "anya-e0702n2:26_0": "Tattha ācariyaparamparā kho panassa suggahitā hotīti theraparamparā vaṁsaparamparā",
  "anya-e0702n2:26_1": "cassa suṭṭhugahitā hoti. Sumanasikatāti suṭṭhu manasikatā, āvajjitamatte ñajjali",
  "anya-e0702n2:26_2": "tappadīpo viya hoti.",
  "anya-e0702n2:27_0": "Supadhāritāti suṭṭhu upadhāritā, pubbāparānusandhito atthato kāraṇato ca upa dhāritā.",
  "anya-e0702n2:27_1": "Attano matiṁ pahāya ācariyasuddhiyā vattā hoti, mayhaṁ ācariyo asukācariyassa santike",
  "anya-e0702n2:27_2": "uggaṇhi, so asukassāti evaṁ sabbaṁ ācariyaparamparaṁ thera vādaṅgaṁ āharitvā yāva",
  "anya-e0702n2:27_3": "upālitthero sammāsambuddhassa santike uggaṇhīti pāpetvā ṭhapeti. Tatopi āharitvā",
  "anya-e0702n2:27_4": "upālitthero sammāsambuddhassa santike uggaṇhi, dāsakatthero attano upajjhāyassa upālittherassa,",
  "anya-e0702n2:27_5": "soṇakatthero attano upajjhāyassa dosakattherassa, siggavatthero attano upajjhāyassa",
  "anya-e0702n2:27_6": "soṇakattherassa, moggaliputtatissatthero attano upajjhāyassa siggavattherassa caṇḍa",
  "anya-e0702n2:27_7": "vajjittherassa cāti evaṁ sabbaṁ ācariyaparamparaṁ theravādaṅgaṁ āharitvā attano ācariyaṁ",
  "anya-e0702n2:27_8": "pāpetvā ṭhapeti. Evaṁ uggahitā hi ācariyaparamparā suggahitā hoti.",
  "anya-e0702n2:28": "Evaṁ asakkontena pana dve tayo parivaṭṭā uggahetabbā. Sabbapacchimena hi nayena yathā ācariyo ca ācariyācariyo ca pāḷiñca paripuñchañca vadanti, tathā ñātuṁ vattatīti.",
  "anya-e0702n2:29_0": "Yathā vuttattheraparamparā pana bhagavato dharamānakālato paṭṭhāya yāva potthakāruḷā",
  "anya-e0702n2:29_1": "mukhapāṭheneva piṭakattayaṁ dhāresuṁ, paripuṇṇaṁ pana katvā potthake likhitvā na",
  "anya-e0702n2:29_2": "ṭhapenti. Evaṁ mahātherā dukkarakammaṁ katvā sāsanaṁ paggaṇhiṁsu. Tatridaṁ vatthu,–",
  "anya-e0702n2:30_0": "Sīhaḷadīpe kira caṇḍālatissabhayena saṅkhubbhitvā devo ca avassitvā dubbhikkhabhayaṁ",
  "anya-e0702n2:30_1": "uppajji. Tadā akko devānamindo āgantvā tumhe bhante piṭakaṁ dhāretuṁ na sakkhissatha,",
  "anya-e0702n2:30_2": "nāvaṁ pana ārūhitvā jambudīpaṁ gacchatha, sace nāvā appahonakā bhaveyya, kaṭṭhena",
  "anya-e0702n2:30_3": "vā veḷunā vā taratha, abhayatthāya pana mayaṁ rakkhissāmāti āha.",
  "anya-e0702n2:31_0": "Tadā saṭṭhimattā bhikkhū samuddatīraṁ gantvā puna etadahosi,– mayaṁ jambudīpaṁ na",
  "anya-e0702n2:31_1": "gacchissāma, idheva vasitvā tepiṭakaṁ dhārissāmāti. Tato pacchā nāvā titthato nivattitvā",
  "anya-e0702n2:31_2": "sīhaḷadīpekadesaṁ malayajanapadaṁ gantvā mūlaphalādīhiyeva yāpetvā sajjhāyaṁ akaṁsu.",
  "anya-e0702n2:31_3": "Chātakabhayena atipīḷitā hutvā evampi kātuṁ asakkonto vāḷukatale uraṁ ṭhapetvā sīsena",
  "anya-e0702n2:31_4": "sīsaṁ abhimukhaṁ katvā vācaṁ anicchāretvā manasāyeva akaṁsu. Evaṁ dvādasavassāni",
  "anya-e0702n2:31_5": "saddhiṁ aṭṭhakathāya tepiṭakaṁ rakkhitvā sāsanaṁ anuggahesuṁ.",
  "anya-e0702n2:32_0": "Dvādasavassesu pana atikkantesu taṁ bhayaṁ vūpasamitvā pubbe jambudīpaṁ gacchantā",
  "anya-e0702n2:32_1": "sattabhikkhusatā āgantvā sīhaḷadīpekadesaṁ rāmajanapade maṇḍalārāmavihāraṁ āpajjiṁsu.",
  "anya-e0702n2:32_2": "Tepi saṭṭhimattā bhikkhū tameva vihāraṁ gantvā aññamaññaṁ sammantetvā sajjhāyiṁsu.",
  "anya-e0702n2:32_3": "Tadā aññamaññaṁ samenti, na virujjhanti, gaṅgādakena viya yamunodakaṁ saṁsandenti.",
  "anya-e0702n2:32_4": "Evaṁ piṭakattayaṁ mukhapāṭheneva dhāretvā mahātherā dukkarakammaṁ karontīti veditabbā.",
  "anya-e0702n2:33": "Yampi pariyattiṁ ekapadamattampi avirajjhitvā dhārenti, taṁ dukkarakammameva.",
  "anya-e0702n2:34_0": "Sīhaḷadīpe kira punabbasukassa nāma kuṭumbikassa putto tissatthero buddhavacanaṁ",
  "anya-e0702n2:34_1": "uggaṇhitvā imaṁ jambudīpaṁ āgantvā yonakadhammarakkhitattherassa santike buddhavacanaṁ",
  "anya-e0702n2:34_2": "uggaṇhitvā gacchanto nāvaṁ abhirūhanatitthe ekasmiṁ pade uppannakaṅkho yojanasatamaggaṁ",
  "anya-e0702n2:34_3": "nivattitvā ācariyassa santikaṁ āgacchanto antarāmagge ekassa kuṭumbikassa pañhaṁ",
  "anya-e0702n2:34_4": "kathesi. So pasīditvā satasahassagghanakaṁ kampalaṁ adāsi. Sopi taṁ āharitvā ācariyassa",
  "anya-e0702n2:34_5": "adāsi. Thero vā siyā koṭṭetvā nisīdanaṭṭhāne paribhaṇḍaṁ kāresi. Kimatthāyāti. Pacchimāya",
  "anya-e0702n2:34_6": "janatāya anuggahatthāya. Evaṁ kirassa ahosi,– amhākaṁ gatamaggaṁ āvajjitvā anāgate",
  "anya-e0702n2:34_7": "sabrahmacārino paṭipattiṁ pūretabbaṁ maññissantīti. Tissattheropi ācariyassa santike",
  "anya-e0702n2:34_8": "kaṅkhaṁ chinditvā sīhaḷadīpameva sakaṭṭhānaṁ āgamāsīti. Iccevaṁ pariyattiṁ ekapadamattampi",
  "anya-e0702n2:34_9": "avirajjhitvā dhāraṇampi dukkarakammamevāti daṭṭhabbaṁ.",
  "anya-e0702n2:35": "Yampi yebhuyyena paguṇaṁ na karonti, tassa anantaradhānatthāya asammosatthāya uggahadhāraṇādivasena rakkhanampi karonti, taṁ dukkarakammameva.",
  "anya-e0702n2:36_0": "Sīhaḷadīpeyeva kira mahābhaye ekasseva bhikkhuno mahāniddeso paguṇo ahosi. Atha catunikāyikatissattherassa",
  "anya-e0702n2:36_1": "upajjhāyo mahātipiṭakatthero nāma mahārakkhitattheraṁāha,– āvuso mahārakkhita asukassa",
  "anya-e0702n2:36_2": "santike mahāniddesaṁ gaṇhāhīti. Pāpokirāyaṁ bhante na gaṇhāmīti. Gaṇhāvuso ahaṁ te",
  "anya-e0702n2:36_3": "santike nisīdissāmīti. Sādhu bhante tumhesu nisinnesu gaṇhissāmīti paṭṭhapatvā rattindivaṁ",
  "anya-e0702n2:36_4": "nirantaraṁ pariyāpuṇanto osānadivase heṭṭhāmañce itthiṁ disvā bhante sutaṁyeva me",
  "anya-e0702n2:36_5": "pubbe, sacāhaṁ evaṁ jāneyyaṁ, na īdisassa santike dhammaṁ pariyāpuṇeyyanti āha. Tassa",
  "anya-e0702n2:36_6": "pana santike bahū mahātherā uggaṇhitvā mahāniddesaṁ patiṭṭhāpesuṁ. Evaṁ yaṁ yebhuyyena",
  "anya-e0702n2:36_7": "paguṇaṁ na karonti, tassa anantaradhānatthāya asammosattāya uggahadhāraṇādivasena",
  "anya-e0702n2:36_8": "rakkhanampi dukkarakammaṁ yevāti daṭṭhabbaṁ.",
  "anya-e0702n2:37_0": "Iccevaṁ bhagavato dharamānakālato pabhuti cirakālaṁ yathāvuttamahātheraparamparā",
  "anya-e0702n2:37_1": "pariyattiṁ mukhapāṭheneva dhāresuṁ . Ahovata porāṇikānaṁ mahātherānaṁ satipaññāsamādhivepullatāya",
  "anya-e0702n2:37_2": "hi te mukhapāṭheneva dhāretu sakkāti. Mukhapāṭheneva porāṇakattherānaṁ pariyattidhāraṇaṁ",
  "anya-e0702n2:37_3": "pañcanavutādhikāni catusatāni ahosi.",
  "anya-e0702n2:38_0": "Bhagavato parinibbānato mahāvaṁsasāratthasaṅgahesu āgatanayena jinacakke paṇṇāssādhike",
  "anya-e0702n2:38_1": "catusate sampatte tambapaṇṇidīpe rājūnaṁ aṭṭhārasamako’saddhātissassa nāma rañño",
  "anya-e0702n2:38_2": "putto vaṭṭagāmaṇi nāma rājā rajjaṁ patvā chavassakāle anāgate sattā hīnasatipaññāsamādhikā",
  "anya-e0702n2:38_3": "hutvā na sakkhissanti mukhapāṭhena dhāretunti upaparikkhitvā pubbe vuttehi mahātherehi",
  "anya-e0702n2:38_4": "anupubbena āgatā pañcamattā mahātherasatā vaṭṭagāmaṇirājānaṁ nissāya tambapaṇṇidīpekadese",
  "anya-e0702n2:38_5": "malayajanapade ālokaleṇe aṭṭhakathāya sahapiṭakattayaṁ potthake āropesuṁ.",
  "anya-e0702n2:39": "Tañca yathāvuttasaṅgītiyo upanidhāya catutthasaṅgītiyeva nāmāti veditabbā. Vuttañhetaṁ sāratthadīpaniyaṁ nāma vinayaṭīkāyaṁ,– catutthasaṅgītisadisā hi potthakārohasaṅgītīti.",
  "anya-e0702n2:40_0": "Sīhaḷadīpe pana vaṭṭagāmaṇirājā marammaraṭṭhe sirikhettanagare eko nāma kukkuṭasīsarājā",
  "anya-e0702n2:40_1": "ca ekakālena rajjaṁ kāresi. Amarapuramāpakassa rañño kāle sīhaḷadīpabhikkhuhi idha",
  "anya-e0702n2:40_2": "pesitasandesakathāyaṁ pana tettiṁsādhikacatusate sampatte potthakāruḷaṁ akaṁsūti",
  "anya-e0702n2:40_3": "āgataṁ. Vuttañhetaṁ tattha,– tettiṁsādhikacatuvassasataparimāṇakālanti.",
  "anya-e0702n2:41": "Idaṁ sīhaḷadīpe yāva potthakāruḷhā",
  "anya-e0702n2:42": "Sāsanassa patiṭṭhānaṁ.",
  "anya-e0702n2:43_0": "Athāparaṁ jambudīpe sīhaḷadīpe ca bhikkhū visuṁ visuṁ gaṇavasena bhijjiṁsu, yathā",
  "anya-e0702n2:43_1": "anotattadahato nikkhamananadiyā gaṅgāyamunādivasena bhijjantīti. Tattha jambudīpe",
  "anya-e0702n2:43_2": "gaṇānaṁ bhijjamānataṁ upariyeva vakkhāma.",
  "anya-e0702n2:44_0": "Sīhaḷadīpe pana gaṇānaṁ bhijjamānatā evaṁ daṭṭhabbā. Kathaṁ. Sīhaḷadīpe hi sāsanassa",
  "anya-e0702n2:44_1": "patiṭṭhamānakālato aṭṭhārasādhi kadvivassasate sampatte vaṭṭagāmaṇiraññā kārāvite",
  "anya-e0702n2:44_2": "abhayagirivihāre parivārakhandhakaṁ pāṭhato ca atthato ca vipallāsaṁ katvā mahāvihāravāsigaṇato",
  "anya-e0702n2:44_3": "puthu hutvā eko gaṇo bhijji, so abhayagirivāsigaṇo nāma, dhammarucigaṇoti ca tasseva nāmaṁ.",
  "anya-e0702n2:45_0": "Abhayagirivāsigaṇassa bhijjamānato dvecattālīsādhikativassasate sampatte mahāsenena",
  "anya-e0702n2:45_1": "nāma raññā kārāpite jetavanavihāre bhikkhū ubhatovisaṅgapāṭhe viparītavasena abhisaṅkharitvā",
  "anya-e0702n2:45_2": "abhayagirivāsigaṇato visuṁ eko gaṇo ahosi, so jetavanavāsigaṇo nāma, sāgaliyagaṇoti ca tasseva nāmaṁ.",
  "anya-e0702n2:46_0": "Jetavana vāsigaṇassa bhijjamānakālato ekapaññāsavassādhikānaṁ tiṇṇaṁ vassasatānaṁ",
  "anya-e0702n2:46_1": "upari kurundavāsino ca kolambavāsino ca bhikkhū bhāgineyyaṁ dāṭhāpatiṁ nāma rājānaṁ",
  "anya-e0702n2:46_2": "nissāya ubhatovibhaṅgaparivārakhandhakapāṭhe viparītavasena abhisaṅkharitvā vuttehi",
  "anya-e0702n2:46_3": "dvīhi gaṇehi visuṁ hutvā mahāvihāra vāsigaṇhattamaṁ tulayitvā upadhāretvā mahāvihāranāmaṁ",
  "anya-e0702n2:46_4": "gahetvā eko gaṇo bhijji. Evaṁ sīhaḷadīpe mahāmahindattherādīnaṁ vaṁsabhūtena mahāvihāravāsi",
  "anya-e0702n2:46_5": "gaṇena saddhiṁ cattāro gaṇā bhijjiṁsu.",
  "anya-e0702n2:47_0": "Tattha mahāvihāravāsi gaṇoyeva eko dhammavādī ahosi, sesā pana adhammavādino. Te",
  "anya-e0702n2:47_1": "ca tayo adhammavādino gaṇā bhūtatthaṁ pahāya abhūtatthena dhammaṁ agaruṁ katvā cariṁsūti",
  "anya-e0702n2:47_2": "vacanato sīhaḷadīpe adhammavādino tayopi alajjino gaṇā parimaṇḍalasuppaṭicchannādisikkhāpadāni",
  "anya-e0702n2:47_3": "anādiyitvā vicariṁsu. Tato paṭṭhāya sāsane ekaccānaṁ bhikkhūnaṁ nānappakāravasena",
  "anya-e0702n2:47_4": "nivāsanapārupanādīni dissantiti veditabbaṁ.",
  "anya-e0702n2:48_0": "Adhammavādigaṇānaṁ bhijjamānakālato sattavīsādhikānaṁ pañcasatānaṁ vassānañca upari",
  "anya-e0702n2:48_1": "sirisaṅghabodhi nāma rājā mahāvihāra gaṇassa pakkho hutvā adhammavādinā tayo gaṇe",
  "anya-e0702n2:48_2": "niggahitvā jinasāsanaṁ paggahesi. So ca sirisaṅgha bodhirājā amhākaṁ marammaraṭṭhe",
  "anya-e0702n2:48_3": "arimandananagare anuruddhena nāma raññā samakālavasena rajjasampattiṁ anubhavi.",
  "anya-e0702n2:49_0": "Tato pacchā sīhaḷadīpe vohārakatissassa nāma rañño kāle kapilena nāma amaccena saddhiṁ",
  "anya-e0702n2:49_1": "mantetvā mahāvihāra vāsino bhikkhū nissāya adhammavādigaṇe niggaṇhitvā jinasāsanaṁ paggaṇhāti.",
  "anya-e0702n2:50": "Tato pacchā ca goṭṭhābhayassa nāma rañño kāle abhayagiri vāsino bhikkhū parasamuddaṁ pabbājetvā mahāvihāra vāsino bhikkhū nissāya sāsanaṁ visodhayi.",
  "anya-e0702n2:51_0": "Tato pacchāpi goṭṭhābhayarañño puttabhūtassa mahāsenassa nāma rañño kāle abhayagirivāsīnaṁ",
  "anya-e0702n2:51_1": "bhikkhūnaṁ abbhantare saṅghamitto nāma eko bhikkhu rañño padhānācariyo hutvā mahāmahindattherādīnaṁ",
  "anya-e0702n2:51_2": "arahantānaṁ nivāsaṭṭhānabhūtaṁ mahāvihārārāmaṁ vinassituṁ mahāsenaraññā mantetvā",
  "anya-e0702n2:51_3": "ārabhi. Tadā navavassāni mahāvihāre bhikkhu sañño ahosi. Ahovata mahātherānaṁ mahiddhikānaṁ",
  "anya-e0702n2:51_4": "nivāsaṭṭhānaṁ alajjino bhikkhū vinassāpesuṁ, suvaṇṇahaṁssānaṁ nivāsaṭṭhānaṁ kākā viyāti.",
  "anya-e0702n2:52_0": "Jetavanavāsīnañca bhikkhūnaṁ abbhantare eko tisso nāma bhikkhu teneva raññā mantetvā",
  "anya-e0702n2:52_1": "mahāvihāre sīmaṁ samūhani . Achekattā pana tesaṁ sīmasamūhanakammaṁ na sampajjīti.",
  "anya-e0702n2:52_2": "Ahovata dussīlānaṁ pāpakānaṁ kammaṁ acchariyaṁ, seyyathāpi nāma sākhamigo aggaggho",
  "anya-e0702n2:52_3": "kāsivatthaṁ mahagghaṁ bhinnati, evameva bhinditabbavatthunā bhedakapuggalo ativiya",
  "anya-e0702n2:52_4": "dūro ahosīti. Bhavanti cettha, –",
  "anya-e0702n2:53": "Yathā sākhamigo pāpo, appagghoyeva kāsikaṁ;",
  "anya-e0702n2:54": "Mahagghaṁ kacca bhinnaṁbhinnaṁ, mahussāhena chindati.",
  "anya-e0702n2:55": "Evaṁ adhammavādī pāpo, dhammavādigaṇaṁ subhaṁ;",
  "anya-e0702n2:56": "Mahussāhena bhindayi, aho acchariyo ayaṁ.",
  "anya-e0702n2:57": "Ārakā dūrato āsuṁ, bhinditabbehi bhedakā;",
  "anya-e0702n2:58": "Bhūmitova bhavagganto, aho kammaṁ ajānatanti.",
  "anya-e0702n2:59_0": "Iccevaṁ adhammavādigaṇānaṁ balavatāya dhammavādigaṇo parihāyati. Yathā hi gijjhasakuṇassa",
  "anya-e0702n2:59_1": "pakkhavātena suvaṇṇahaṁsā pakatiyā ṭhātuṁ na sakkonti, evameva adhammavādīnaṁ balavatāya",
  "anya-e0702n2:59_2": "dhammavādī parihāyati. Byagghavane viya suvaṇṇamigo nillayitvā gocaraṁ gaṇhāti, yathārucivasena",
  "anya-e0702n2:59_3": "dhammaṁ carituṁ okāsaṁ na labhi.",
  "anya-e0702n2:60_0": "Sīhaḷadīpe sāsanassa patiṭṭhānato dvisattatādhikānaṁ catusatānaṁ vassasahassānañca",
  "anya-e0702n2:60_1": "upari sammāsambuddhassa parinibbānato aṭṭhasattasatādhikānaṁ vassasahassānaṁ upari",
  "anya-e0702n2:60_2": "mahārājā nāma bhūpālo rajjaṁ kāresi. So pana rājā ñadumbaragirivāsikassapattheraggamukhā",
  "anya-e0702n2:60_3": "mahāvihāravāsino bhikkhū tameva rājānaṁ nissāya sāsane malaṁ visodhesuṁ, yathā heraññiko hiraññe malanti.",
  "anya-e0702n2:61_0": "Mahāvihāravāsigaṇato aññe adhammavādinā uppabbā jetvā visodhesuṁ. So ca mahārājā",
  "anya-e0702n2:61_1": "amhākaṁ marammaraṭṭhe arimaddananagare narapaticaññisūnā nāma raññā samakāla vasena",
  "anya-e0702n2:61_2": "rajjaṁ kāresīti veditabbo.",
  "anya-e0702n2:62_0": "Tato pacchā vi vijayabāhurājānaṁ parakkamabāhurājānañca nissāya mahāvihāra vāsino",
  "anya-e0702n2:62_1": "bhikkhū sāsanaṁ parisuddhaṁ akaṁsu, adhammavādino sabbepi uppabbājetvā mahāvihāravāsigaṇoyeva",
  "anya-e0702n2:62_2": "eko patiṭṭhahi, yathā abbhādiupakkilesamalehi vimutto nisānāthoti.",
  "anya-e0702n2:63_0": "Sirisaṅghabodhirājā vohārikatissarājā goṭṭhābhayarājāti ete rājāno sāsanaṁ visodhentopi",
  "anya-e0702n2:63_1": "sabbena sabbaṁ adhammavādigaṇānaṁ avinassanato sāsanaṁ parisuddhaṁ na tāva ahosi.",
  "anya-e0702n2:63_2": "Sirisaṅghabodhirañño mahārañño vijayabāhurañño parakkamabāhuraññoti etesaṁyeva rājūnaṁ",
  "anya-e0702n2:63_3": "kāle sabbena sabbaṁ adhammavādīnaṁ vinassanato sāsanaṁ parisuddhaṁ ahosi. Tadā pana",
  "anya-e0702n2:63_4": "adhammavādinā sīsampi uṭṭhahituṁ na sakkā, yathā aruṇugge kosiyāti.",
  "anya-e0702n2:64_0": "Aparabhāge pana ciraṁ kālaṁ atikkante micchādiṭṭhikānaṁ vijātiyānaṁ bhayena laṅkādīpe",
  "anya-e0702n2:64_1": "sāsanaṁ osakkitvā gaṇapūraṇamattassapi bhikkhusaṅghassa avijjamānatāya mahāvijayabāhurañño",
  "anya-e0702n2:64_2": "kāle rāmaññadesato saṅghaṁ ānetvā sāsanaṁ patiṭṭhāpesi.",
  "anya-e0702n2:65_0": "Tato pacchā ca vimaladhammasūriyassa nāma rañño kāle rakkhāpuraraṭṭhato saṅghaṁ ānetvā",
  "anya-e0702n2:65_1": "sāsanaṁ patiṭṭhāpesi. Tato pacchā ca vimalassa nāma rañño kāle tatoyeva saṅghaṁ ānetvā",
  "anya-e0702n2:65_2": "sāsanaṁ patiṭṭhāpesi. Tato pacchā ca kittissirirājasīhassa nāma rañño kāle syāmaraṭṭhato",
  "anya-e0702n2:65_3": "saṅghaṁ ānetvā tatheva akāsīti.",
  "anya-e0702n2:66": "Ayaṁ sīhaḷadīpe sāsanassa osakkanakathā.",
  "anya-e0702n2:67_0": "Tato pacchā jinasāsane navutādhike aṭṭhavassasate sampatte buddhadāsassa nāma rañño",
  "anya-e0702n2:67_1": "kāle eko dhamma kathikatthero ṭhapetvā vinayapiṭakaṁ abhidhammapiṭakañca avasesaṁ",
  "anya-e0702n2:67_2": "suttantapiṭakaṁ sīhaḷabhāsāya parivattitvā abhisaṅkharitvā ṭhapesi. Tañca kāraṇaṁ cūḷavaṁse vuttaṁ.",
  "anya-e0702n2:68_0": "Tassa kira buddhadāsassa rañño puttā asītimattā asītimahāsāvakānaṁ nāmeneva vohāritā",
  "anya-e0702n2:68_1": "ahesuṁ. Tesu puttesu sāriputtattherassa nāmena vohārito eko upatisso nāma rājakumāro",
  "anya-e0702n2:68_2": "pitari devaṅgate dvecattālīsavassāni rajjaṁ karesi.",
  "anya-e0702n2:69_0": "Tato pacchā kaniṭṭho mahānāmo nāma rājakumāro dvāvīsavassāni rajjaṁ kāresi. Tassa",
  "anya-e0702n2:69_1": "rañño kāle jina cakke tettiṁsādhikanavasatavasse sīhaḷadīpe chasaṭṭhimattānaṁ rājūnaṁ",
  "anya-e0702n2:69_2": "pūraṇakāle buddhaghoso nāma thero sīhaḷadīpaṁ gantvā sīhaḷabhāsāya likhite aṭṭhakathāganthe",
  "anya-e0702n2:69_3": "māgadhabhāsāya parivattitvā likhi.",
  "anya-e0702n2:70_0": "So pana mahānāma rājā amhākaṁ marammaraṭṭhe siripaccayanagare savilaññikrovi nāmakena",
  "anya-e0702n2:70_1": "raññā samakālo hutvā rajjaṁ kāresi. Parittaniddāne pana brūmavi?Thī? Nāmakena raññā",
  "anya-e0702n2:70_2": "samakālo hutvā rajjaṁ kāresīti vuttaṁ. Taṁ na yujjatiyeva.",
  "anya-e0702n2:71_0": "Sīhaḷadīpe pana kittissirimegho nāma rājā hutvā navame vasse tasmiṁyeva dīpe rājūnaṁ",
  "anya-e0702n2:71_1": "dvāsaṭṭhimattānaṁ pūraṇakāle jinacakke tiṁsādhike aṭṭhasatavasse jambudīpe kaliṅgapurato",
  "anya-e0702n2:71_2": "kuhasivassa nāma rañño jāmātā dantakumāro hemamālaṁ nāma rājadhītaṁ gahetvā dāṭhādhātuṁ",
  "anya-e0702n2:71_3": "thenetvā navāya taritvā sīhaḷadīpaṁ agamāsi. Jinacakke tiṁsādhikaaṭṭhavassasate jeṭṭhatissarājā",
  "anya-e0702n2:71_4": "navavassāni rajjaṁ kāresi.",
  "anya-e0702n2:72": "Buddhadāsarājā ekūnatiṁsati vassāni upalissarājā cadvicattālīsavassāni mahānāmarājā dvāvīsavassānīti sabbāni sampiṇḍitvā jinasāsanaṁ dvattiṁsādhikanavavassasatappamāṇaṁ hoti.",
  "anya-e0702n2:73": "Tasmiñca kāle yadā dvīhi vassehi ūnaṁ ahosi, tadā mahānāmarañño kāle tiṁsādhikanavavassasatamatte sāsane buddhaghoso nāma thero laṅkādīpaṁ agamāsi.",
  "anya-e0702n2:74": "Amarapuramāpakassa rañño kāle sīhaḷadīpikehi bhikkhūhi pesitasannesapaṇṇe pana chapaṇṇāsādhikanavavassasatātikkante sūti vuttaṁ.",
  "anya-e0702n2:75_0": "Ettha ṭhatvā buddhaghosattherassa aṭṭhuppattiṁsaṅkhepamattaṁ vakkhāma. Kathaṁ. Sīhaḷabhāsakkharehi",
  "anya-e0702n2:75_1": "parivattitaṁ pariyattisāsanaṁ māgadhasāsakkharena ko nāma puggalo parivattituṁ sakkhissatīti",
  "anya-e0702n2:75_2": "mahātherā nimantayitvā tāvatiṁsabhavanaṁ gantvā ghosaṁ devaputtaṁ disvā saddhiṁ sakkena",
  "anya-e0702n2:75_3": "devānamindena taṁ yācitvā bodhirukkhasamīpe ghosagāme kesassa nāma brāhmaṇassa kesiyā",
  "anya-e0702n2:75_4": "nāma brāhmaṇiyā kucchimhi paṭisandhiṁ gaṇhāpesuṁ. Khādatha bhonto pivatha bhontotiādinā",
  "anya-e0702n2:75_5": "brāhmaṇānaṁ aññamaññaṁ ghosakāle vijāyanattā ghosoti nāmaṁ akāsi. Sattavassikakāle",
  "anya-e0702n2:75_6": "so tiṇṇaṁ vedānaṁ pāragū ahosi.",
  "anya-e0702n2:76_0": "Atha kho ekena arahantena saddhiṁ vedakathaṁ sallapanto taṁ kathaṁ niṭṭhāpetvā kusalā",
  "anya-e0702n2:76_1": "dhammā akusalā dhammā abyākatā dhammātiādinā paramatthavedaṁ nāma buddhamantaṁ pucchi.",
  "anya-e0702n2:76_2": "Tadā so sutvā uggaṇhitukāmo hutvā tassa arahantassa santike pabbajitvā devasikaṁ",
  "anya-e0702n2:76_3": "devasikaṁ piṭakattayaṁ saṭṭhimattehi padasahassehi sajjhāyaṁ akāsi, vācuggataṁ akāsi.",
  "anya-e0702n2:76_4": "Ekamāseneva tiṇṇaṁ piṭakānaṁ pāragū ahosi.",
  "anya-e0702n2:77_0": "Tato paccā raho ekakova nisinnassa etadahosi,– buddhabhāsite piṭakattaye mama vā",
  "anya-e0702n2:77_1": "paññā adhikā, udāhu upajjhāyassa vāti. Taṁ kāraṇaṁ ñatvā upajjhācariyo niggahaṁ katvā",
  "anya-e0702n2:77_2": "ovadi. So saṁvegappatto hutvā khamāpetuṁ vandi. Upajjhācariyo tvaṁ āvuso sīhaḷadīpaṁ",
  "anya-e0702n2:77_3": "gantvā piṭakattayaṁ sīhaḷassāsakkharena likhitaṁ māgadhabhāsakkharena likhāhi, evaṁ",
  "anya-e0702n2:77_4": "sati ahaṁ khamissāmīti āha.",
  "anya-e0702n2:78_0": "Buddhaghoso ca pitaraṁ micchādiṭṭhibhāvato mocetvā ācariyassa vacanaṁ sirasā paṭiggahetvā",
  "anya-e0702n2:78_1": "piṭakattayaṁ likhituṁ sīhaḷadīpaṁ nāvāya agamāsi. Tadā samuddamajjhe tīhi divasehi",
  "anya-e0702n2:78_2": "tarante buddhadattatthero ca sīhaḷadīpato nāvāya āgacchanto antarāmagge devāna ānubhāvena",
  "anya-e0702n2:78_3": "aññamaññaṁ passitvā kāraṇaṁ pucchitvā jāni. Jānitvā ca buddhadattatthero evamāha,-",
  "anya-e0702n2:78_4": "mayā āvuso kato jinālaṅkāro appassāroti maññitvā piṭakattayaṁ parivattituṁ likhituṁ",
  "anya-e0702n2:78_5": "okāsaṁ nādāsuṁ, tvaṁ pana piṭakattayaṁ saṁvaṇṇehīti vatvā attano sakkena devānamindena",
  "anya-e0702n2:78_6": "dinnaṁ haritakiphalaṁ ayomayalekhana daṇḍaṁ nisitasilañca buddhaghosattherassa adāsi.",
  "anya-e0702n2:78_7": "Evaṁ tesaṁ dvinnaṁ therānaṁ aññamaññaṁ sallapantānaṁyeva nāvā sayameva apanetvā gacchiṁsu.",
  "anya-e0702n2:79_0": "Buddhaghosatthero ca sīhaḷadīpaṁ patvā paṭhamaṁ saṅghapālattheraṁ passitvā piṭakattayaṁ",
  "anya-e0702n2:79_1": "māgadhabhāsakkharena parivattetuṁ āgatomhīti kāraṇaṁ ārocetvā sīhaḷabhikkhū ca sīle",
  "anya-e0702n2:79_2": "patiṭṭhāyātiādigāthaṁ niyyādetvā imissā gāthāya atthaṁ piṭakattayaṁ āloletvā saṁvaṇṇehīti",
  "anya-e0702n2:79_3": "uyyojesuṁ, tasmiṁyeva divase sāyanhakālato paṭṭhāya yathāvuttagāthaṁ pamukhaṁ katvā",
  "anya-e0702n2:79_4": "visuddhimaggaṁ akāsi. Katvā taṁ kammaṁ nipphādetvā tassa ñāṇappabhavaṁ vīmaṁsetukāmo",
  "anya-e0702n2:79_5": "devānamindo tañca ganthaṁ antaradhāpesi. Punāpi thero akāsi . Tatheva devānamindo",
  "anya-e0702n2:79_6": "antaradhāpesi. Punāpi thero akāsi. Evaṁ tikkhattuṁ kārāpetvā pubbaganthepi dassesi.",
  "anya-e0702n2:79_7": "Tiṇṇampi ganthānaṁ aññamaññaṁ ekapadamattenapi visesatā natthi saṅghapālatthero ca",
  "anya-e0702n2:79_8": "taṁ ārādhayitvā piṭakattayaṁ niyyādesi. Evaṁ visuddhimagge saṅghapālattherassa yācanaṁ",
  "anya-e0702n2:79_9": "ārabbha visuddhimaggo katoti āgataṁ. Buddhaghosuppattikathāyaṁ pana saṅgharājattherassa",
  "anya-e0702n2:79_10": "āyācanaṁ ārabbhāti āgataṁ.",
  "anya-e0702n2:80": "Ayaṁ buddhaghosuppattikathāyaṁ āgatanayena dassitabuddhaghosuppattikathāsaṅkhepo.",
  "anya-e0702n2:81_0": "Cūḷavaṁse panevaṁ āgato. Buddhaghosatthero nāma mahābodhirukkhasamīpe ekasmiṁ brāhmaṇagāme",
  "anya-e0702n2:81_1": "vijāto tiṇṇampi vedānaṁ pāragū ahosi tesu tesu vādesu ca aticheko. So aññehi ca saddhiṁ",
  "anya-e0702n2:81_2": "pucchābyākaraṇakammaṁ kattukāmo jambunīpatale āhiṇḍanto ekaṁ vihāraṁ patvā tasmiṁ",
  "anya-e0702n2:81_3": "vā āgantukabhāvena nisīdi. Tasmiñca vihāre revato nāma thero vasi. Tena therena saddhiṁ",
  "anya-e0702n2:81_4": "bhallapanto so brāhmaṇamāṇavo tīsu vedesu aloletvā pañhaṁ pucchi. Pucchitaṁ pucchitaṁ",
  "anya-e0702n2:81_5": "thero byākāsi. Therassa pana pucchitaṁ pañhaṁ māṇavo na sakkā byākātuṁ. Atha māṇavo",
  "anya-e0702n2:81_6": "pucchi,–ko nāmāyaṁ bhante mantoti. Buddhamanto nāmāyanti vutte uggaṇhitukāmo hutvā",
  "anya-e0702n2:81_7": "therassa santike pabbajitvā piṭakattayaṁ uggaṇhi. Aciraneva tiṇṇampi piṭakānaṁ pāragū",
  "anya-e0702n2:81_8": "ahosi. Buddhasseva ghoso yassa atthīti buddhaghosoti nāmena pākaṭo ahosi.",
  "anya-e0702n2:82_0": "Buddhaghoso ca āyasmato revatassa santike nisīdanto ñāṇodayaṁ nāma ganthaṁ aṭṭhassāliniñca",
  "anya-e0702n2:82_1": "nāma ganthaṁ akāsi. Tato pacchā parittaṭṭhakathaṁ kattukāmo hutvā ārabhi. Tadā ācariyo",
  "anya-e0702n2:82_2": "evamāha,– jambudīpe pana āvuso pāḷimattaṁyeva atthi, aṭṭhakathā pana natthi, ācariyavādo",
  "anya-e0702n2:82_3": "ca bhinno hutvā atthi, teneva mahāmahindhattherena ānitā aṭṭhakathā tīsu ca saṅgītīsu",
  "anya-e0702n2:82_4": "āruḷo pāḷiyo sāriputtattherādīhi desito kathāmaggo sīhaḷadīpe atthi, tvaṁ gantvā",
  "anya-e0702n2:82_5": "māgadhabhāsakkharena likhehīti uyyojiyamāno buddhaghosatthero sīhaḷadīpaṁ gantvā",
  "anya-e0702n2:82_6": "anurādhapure mahāvihāraṁ pavisitvā saṅghapālattherassa santike saddhiṁ sīhaḷaṭṭhakathāya",
  "anya-e0702n2:82_7": "theravāde sutvā aṭṭhakathaṁ karissamīti ārocesi. Sīhaḷabhikkhū ca pubbe vuttanayeneva",
  "anya-e0702n2:82_8": "sīle patiṭṭhāyātiādi gāthā niyyādesuṁ. Buddhaghoso ca saddhiṁ aṭṭhakathāya piṭakattayaṁ",
  "anya-e0702n2:82_9": "saṅkhipitvā visuddhimaggaṁ akāsi.",
  "anya-e0702n2:83": "Pubbe vuttanayeneva sakko antaradhāpetvā tikkhattuṁ kārāpesi. Saṅghapālattheropi arādhayitvā piṭakattayaṁ niyyādesīti.",
  "anya-e0702n2:84_0": "Kiñcāpi nānā ganthesu nānākārehi buddhaghosuppatti āgatā, tathāpi buddhaghosattherassa",
  "anya-e0702n2:84_1": "sīhaḷadīpaṁ gantvā piṭakattayassa likhanaṁ aṭṭhakathānañca karaṇameva pamāṇanti manokiliṭṭhaṁ",
  "anya-e0702n2:84_2": "na uppādetabbanti. Buddhaghosatthero vikaṭattayaṁ likhitvā jambudīpaṁ paccāgamāsi.",
  "anya-e0702n2:85_0": "Iccevaṁ pāḷibhāsāya pariyattiṁ parivattitvā pacchā ācariyaparamparasissānusissavasena",
  "anya-e0702n2:85_1": "sīhaḷadīpe jinacakkaṁ majjhanti kaṁsumāsī viya atidibbati, anekakoṭippamāṇehi sotāpannasakadāgāmianāgāmiarahantehi",
  "anya-e0702n2:85_2": "laṅkādīpaṁ atisobhati, sabbapāliphullena tiyojanikapāricchattakarukkhena tāvatiṁsabhavanaṁ",
  "anya-e0702n2:85_3": "viya satapattapadumādīhi mahāpokkharaṇī viya tesu tesu ṭhānesu maggamahāmaggaāpakagharadvāratitthavanapabbataguhamandiravihārasālādīsu",
  "anya-e0702n2:85_4": "aladdhamaggaphalaṭṭhānaṁ nāma kiñci natthi, thokaṁ āgametvā piṇḍāya patiṭṭhamānapadesepi",
  "anya-e0702n2:85_5": "maggaphalāni labhiṁsuyeva.",
  "anya-e0702n2:86_0": "Maggaphalāni sacchikarontānaṁ puggalānaṁ bāhullatāya ayaṁ puthujjano ayaṁ puthujjanoti",
  "anya-e0702n2:86_1": "aṅguliṁ pasāretvā dassetabbo hoti. Ekasmiṁ kāle sīhaḷadīpe puthujjana bhikkhu nāma",
  "anya-e0702n2:86_2": "natthi. Tathā hi vuttaṁ vibhaṅgaṭṭhakathāyaṁ, ekavāraṁ puthujjanabhikkhu nāma natthīti.",
  "anya-e0702n2:87": "Abhiññālābhīnaṁ kira mahiddhikānaṁ gamanāgamanavasena sūriyossāsaṁ alabhitvā dhaññakoṭṭakā mātugāmā dhaññakoṭṭituṁ okāsaṁ na labhiṁsu.",
  "anya-e0702n2:88_0": "Devalokato sumanasāmaṇero dakkhiṇakkhakaṁ sīhaḷadīpaṁ anetvā tassa pāṭihāriyaṁ dassanavasena",
  "anya-e0702n2:88_1": "uddhakabindhūhi tiyojanasataṁ sakalampi laṅkādīpaṁ byāpatvā bhagavatā paribhuttacetiyaṅgaṇaṁ",
  "anya-e0702n2:88_2": "viya hutvā navāya gacchantā mahāsamudde udakato nāḷikeramattampi disvā sakalaṅkādīpaṁ",
  "anya-e0702n2:88_3": "pūjenti, mahāmahindattherassa santike ariṭṭhattherena saddhiṁ pañcamattā bhikkhusatā",
  "anya-e0702n2:88_4": "paṭhamaṁ tāva vinayapiṭakaṁ uggaṇhiṁsūti imehi kāraṇehi laṅkādīpaṁ jinacakkassa patiṭṭhānaṁ",
  "anya-e0702n2:88_5": "hutvā varadīpanti nāmaṁ paṭilabhi.",
  "anya-e0702n2:89_0": "Sīhaḷadīpeyeva piṭakattayaṁ potthakāruḷavasena patiṭṭhāpetvā tato pacchā coranāgassa",
  "anya-e0702n2:89_1": "nāma rañño kāle sakalalaṅkādīpaṁ dubbhikkhabhayena pīḷetvā piṭakattayaṁ dhārentā",
  "anya-e0702n2:89_2": "bhikkhū jambudīpaṁ āgamaṁsu. Anāgantvā tattheva ṭhitāpi bhikkhū chātakabhayena pīḷetvā",
  "anya-e0702n2:89_3": "udarapaṭalaṁ bandhitvā kucchiṁ vālukarāsimhi ṭhapetvā piṭakattayaṁ dhāresuṁ.",
  "anya-e0702n2:90_0": "Kuṭa kaṇṇatissassa rañño kāleyeva dubbhikkhabhayaṁ vūpasamitvā jambudīpato bhikkhū",
  "anya-e0702n2:90_1": "puna gantvā sīhaḷadīpe ṭhitehi bhikkhūhi saddhiṁ mahāvihāre piṭakattayaṁ avirodhāpetvā",
  "anya-e0702n2:90_2": "samasamaṁ katvā ṭhapesuṁ. Ṭhapetvā ca pana sīhaḷadīpeyeva suṭṭhu dhāresuṁ.",
  "anya-e0702n2:91_0": "Tattheva aṭṭhakathāyo buddhaghosatthero māgadhabhāsāya parivattetvā viraci. Pacchā",
  "anya-e0702n2:91_1": "ca yebhuyyena tattheva aṭṭhakathāṭīkāanumadhulakkhaṇagaṇṭhiganthantarāni akaṁsu.",
  "anya-e0702n2:91_2": "Puna sāsanaṁ nabhe ravinduva pākaṭanti.",
  "anya-e0702n2:92_0": "Tattha buddhavaṁsaṭṭhakathaṁ buddhadattatthere akāsi. Itivuttodānacariyāpiṭakatherātherīvimānavatthupetavatthunettiaṭṭhakathāyo",
  "anya-e0702n2:92_1": "ācariyadhammapālatthero akāsi. So ca ācariyadhammapālatthero sīhaḷadīpassa samīpe",
  "anya-e0702n2:92_2": "damilaraṭṭhe badaratitthamhi nivāsitattā sīhaḷadīpeyeva saṅgahetvā vattabbo.",
  "anya-e0702n2:93_0": "Paṭisambhidāmaggaṭṭhakathaṁ mahānāmo nāma thero ākāsi. Mahāniddesaṭṭhakathaṁ upaseno",
  "anya-e0702n2:93_1": "nāma thero akāsi. Abhidhammaṭīkaṁ pana ānandatthero akāsi. Sā ca sabbāsaṁ ṭīkānaṁ",
  "anya-e0702n2:93_2": "ādibhūtattā mūlaṭīkāti pākaṭā.",
  "anya-e0702n2:94": "Visuddhimaggassa mahāṭīkaṁ dīghanikāyaṭṭhakathāya ṭīkaṁ majjhimanikāyaṭṭhakathāya ṭīkaṁ saṁyuttanikāyaṭṭhakathāya ṭīkañhāti imāyo ācariyadhammapālatthero akāsi.",
  "anya-e0702n2:95": "Sāratthadīpaniṁ nāma vinayaṭīkaṁ aṅguttaranikāyaṭīkañca parakkamabāhuraññā yācito sāriputtatthero akāsi. Vimativinodaniṁ nāma vinayaṭīkaṁ damilaraṭṭhavāsikassapatthero akāsi.",
  "anya-e0702n2:96": "Anuṭīkaṁ pana ācariyadhammapālatthero. Sā ca mūlaṭīkāya anuttānatthāni uttānāni saṁvaṇṇitattā anuṭīkā tivuccati.",
  "anya-e0702n2:97_0": "Visuddhimaggassa cūḷaṭīkaṁ makhudīpaniñca aññetarā therā akaṁsu. Sā ca mūlaṭīkāya",
  "anya-e0702n2:97_1": "atthāvasesāti ca anuttānatthāti ca katvā mūlaṭīkāya saddhiṁ saṁsanditvā katattā madhura",
  "anya-e0702n2:97_2": "sattā ca madhudīpaninti vuccati. Mohavicchedaniṁ pana lakkhaṇaganthaṁ kassapatthero akāsi.",
  "anya-e0702n2:98_0": "Ābhidhammāvatāraṁ pana rupārūpavibhāgaṁ vinayavinicchayañca buddha dattatthero. Vinayasaṅgahaṁ",
  "anya-e0702n2:98_1": "sāriputtatthero. Khuddasikkhaṁ dhammasiritthero . Paramatthavinicchayaṁ nāmarūpaparicchedaṁ",
  "anya-e0702n2:98_2": "abhidhammatthasaṅgañca anuruddhatthero. Saccasaṅkhepaṁ dhammapālatthero. Khemaṁ khematthero.",
  "anya-e0702n2:98_3": "Te ca saṅkhepato saṁvaṇṇitattā sukhena ca lakkhaṇiyattā lakkhaṇaganthāti vuccanti.",
  "anya-e0702n2:99_0": "Tesaṁ pana saṁvaṇṇanāsu abhidhammatthasaṅgahassa porāṇaṭīkaṁ navavimalabuddhitthero",
  "anya-e0702n2:99_1": "akāsi. Saccaṁsaṅkhepanāmarūpaparicchedakhemāabhidhammāvatārānaṁ porāṇaṭīkaṁ vācissaramahāsāmitthero.",
  "anya-e0702n2:99_2": "Paramatthavinicchayassa porāṇaṭīkaṁ mahābodhitthero.",
  "anya-e0702n2:100_0": "Abhidhamatthasaṅgahābhidhammāvatārābhinava ṭīkāyo sumaṅgalasāmitthero. Saccasaṅkhepābhinavaṭīkaṁ",
  "anya-e0702n2:100_1": "araññavāsitthero. Nāmarūpaparicchedābhinavaṭīkaṁ mahāsāmitthero. Paramatthavinicchayābhinavaṭīkaṁ",
  "anya-e0702n2:100_2": "aññataratthero. Vinayavinicchayaṭīkaṁ revatatthero. Khuddasikkhāya purāṇaṭīkaṁ mahāyasatthero.",
  "anya-e0702n2:100_3": "Tāyayeva abhinavaṭīkaṁ saṅgharakkhitattheroti.",
  "anya-e0702n2:101_0": "Vajirabuddhiṁ nāma vinayagaṇṭhipadatthaṁ vajirabuddhitthero. Cūḷagaṇṭhiṁ majjhimagaṇṭhiṁ",
  "anya-e0702n2:101_1": "mahāgaṇṭhiñca sīhaḷadīpavāsino therā. Te ca padakkamena asaṁvaṇṇetvā anuttānatthāyeva",
  "anya-e0702n2:101_2": "saṁvaṇṇitattā gaṇṭhipadatthāti vuccanti.",
  "anya-e0702n2:102": "Abhidhānappadīpikaṁ pana mahāmoggalānatthero. Atthabyakkhānaṁ cūḷabuddhatthero. Vuttodayaṁ sambandhacintanaṁ subodhālaṅkārañca saṅgharakkhitatthero. Byākaraṇaṁ moggalānatthero.",
  "anya-e0702n2:103_0": "Mahāvaṁsaṁ cūḷavaṁsaṁ dīpavaṁsaṁ thūpavaṁsaṁ bodhivaṁsaṁ dhātuvaṁ sañca sīhaḷadīpavāsino",
  "anya-e0702n2:103_1": "therā. Dāṭhādhātuvaṁsaṁ pana dhammakittitthero akāsi. Ete ca pāḷimuttakavasena vuttattā",
  "anya-e0702n2:103_2": "ganthantarāti vuccanti.",
  "anya-e0702n2:104_0": "Iccevaṁ buddhaghosādayo thera varā yathābalaṁ yathāsattiṁ pariyattiṁ sāsanaṁ upatthambhetvā",
  "anya-e0702n2:104_1": "bahūhi mūlehi bahuhisākhāhi bahūhi ca viṭapehi upatthambhiyamāno vepullamā pajjamāno",
  "anya-e0702n2:104_2": "mahānigrodharukkho viya thiraṁ hutvā cirakālaṁ tiṭṭhatīti veditabbaṁ.",
  "anya-e0702n2:105": "Idaṁ sīhaḷadīpe potthakāruḷhato pacchā sāsanassa patiṭṭhānaṁ.",
  "anya-e0702n2:106": "Etepi ca mahāthero, yathāsattiṁ yathābalaṁ;",
  "anya-e0702n2:107": "Aṭṭhakathādayo katvā, maccumukhaṁ upāgamuṁ.",
  "anya-e0702n2:108": "Seyyathāpi ca lokasmiṁ, obhāsitvāna candimā;",
  "anya-e0702n2:109": "Āvahitvāna sattānaṁ, hitaṁ atthaṁva gacchati.",
  "anya-e0702n2:110": "Evameva mahātherā, ñāṇobhāsehi bhāsiya;",
  "anya-e0702n2:111": "Āvahitvāna sattānaṁ, hitaṁ atthaṁva gacchati.",
  "anya-e0702n2:112": "Iti sāsanavaṁse sīhaḷadīpikasāsanavaṁsakathāmaggo",
  "anya-e0702n2:113": "Nāma dutiyo paricchedo."
}