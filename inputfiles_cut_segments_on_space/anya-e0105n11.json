{
  "anya-e0105n11:0": "Adhammavāduppatti",
  "anya-e0105n11:1_0": "Ayaṁ pana ādito paṭṭhāya sāsanamalabhūtānaṁ adhammavādānaṁ uppatti. Asokarañño hi",
  "anya-e0105n11:1_1": "kāle uppabbājetvā nikkaḍḍhitā aññatitthiyā buddhasāsane aladdhapatiṭṭhā kodhābhibhūtā",
  "anya-e0105n11:1_2": "pāṭaliputtato nikkhamitvā rājagahasamīpe nālandāyaṁ sannipatitvā evaṁ sammantayiṁsu",
  "anya-e0105n11:1_3": "‘‘mahājanassa buddhasāsane anavagāhatthāya sakyānaṁ dhammavinayo nāsetabbo, tañca",
  "anya-e0105n11:1_4": "kho tesaṁ samayaṁ ajānantehi na sakkā kātuṁ, tasmā yena kenaci upāyena punapi tattha",
  "anya-e0105n11:1_5": "pabbajitabbamevā’’ti. Te evaṁ sammantayitvā puna āgantvā visuddhattheravādīnamantaraṁ",
  "anya-e0105n11:1_6": "pavisituṁ asakkontā tadaññesaṁ sattarasannaṁ mahāsaṅghikādinikāyānaṁ santikaṁ upasaṅkamitvā",
  "anya-e0105n11:1_7": "attano aññatitthiyabhāvaṁ ajānāpetvā pabbajitvā piṭakattayamuggaṇhitvā tañca viparivattetvā",
  "anya-e0105n11:1_8": "tato kosambiṁ gantvā dhammavinayanāsanāya upāyaṁ mantayitvā 253-buddhavasse chasu",
  "anya-e0105n11:1_9": "ṭhānesu vasantā (1) hemavatiko (2) rājagiriko (3) siddhatthiko (4) pubbaseliyo (5)",
  "anya-e0105n11:1_10": "aparaseliyo (6) vājiriyo (7) vetullo (8) andhako (9) aññamahāsaṅghikoti nava abhinave",
  "anya-e0105n11:1_11": "nikāye uppādesuṁ nikāyasaṅgahe 9-piṭṭhe. Tesaṁ nāmāni ca laddhiyo ca kathāvatthuaṭṭhakathāyaṁ āgatāyeva.",
  "anya-e0105n11:2": "Tesu hemavatikā saddhammapatirūpakaṁ buddhabhāsitabhāvena dassetvā",
  "anya-e0105n11:3": "(1) Vaṇṇapiṭakaṁ nāma ganthaṁ akaṁsu.",
  "anya-e0105n11:4": "Rājagirikā (2) aṅgulimālapiṭakaṁ,",
  "anya-e0105n11:5": "Siddhatthikā (3) gūḷhavessantaraṁ,",
  "anya-e0105n11:6": "Pubbaseliyā (4) raṭṭhapālagajjitaṁ,",
  "anya-e0105n11:7": "Aparaseliyā (5) āḷavakagajjitaṁ,",
  "anya-e0105n11:8": "Vajirapabbatavāsino vājiriyā (6) gūḷhavinayaṁ nāma ganthaṁ akaṁsu.",
  "anya-e0105n11:9": "Teyeva sabbe māyājālatanta-samājatantādike aneke tantaganthe ca, marīcikappa-herambhakappādike aneke kappaganthe ca akaṁsu.",
  "anya-e0105n11:10": "Vetullavādino pana (7) vetullapiṭakamakaṁsu.",
  "anya-e0105n11:11": "Andhakā ca (8) ratanakūṭādike ganthe,",
  "anya-e0105n11:12": "Aññamahāsaṅghikā ca (9) akkharasāriyādisuttante akaṁsu nikāyasaṅgahe 9-piṭṭhe.",
  "anya-e0105n11:13_0": "Tesu pana saddhammapatirūpakesu vetullavādo, vājiriyavādo, ratanakūṭasatthanti imāniyeva",
  "anya-e0105n11:13_1": "tīṇi laṅkādīpamupāgatāni, aññāni pana vaṇṇapiṭakādīni jambudīpeyeva nivattantīti",
  "anya-e0105n11:13_2": "nikāyasaṅgahe vuttaṁ. Vaṇṇapiṭakādīnampi pana laṅkādīpamupāgatacchāyā dissateva.",
  "anya-e0105n11:13_3": "Tathā hi samantapāsādikāya vinayaṭṭhakathāyaṁ (3, 9-piṭṭhe)",
  "anya-e0105n11:14_0": "‘‘Vaṇṇapiṭaka aṅgulimālapiṭakaraṭṭhapālagajjitaāḷavakagajjitagūḷhamaggagūḷhavessantara",
  "anya-e0105n11:14_1": "gūḷhavinaya vedallapiṭakāni ettha ‘‘vepulla, vedallaṁ, vetullanti atthako ekaṁ, bodhisattapiṭakasseva",
  "anya-e0105n11:14_2": "nāma’’nti veditabbaṁ. tathā hi vuttaṁ asaṅgena nāma ācariyena abhidhammasamuccaye",
  "anya-e0105n11:14_3": "nāma mahāyānikagante (79-piṭṭhe) ‘‘vepullaṁ katamaṁ? bodhisattapiṭakasampayuttaṁ",
  "anya-e0105n11:14_4": "bhāsitaṁ. yaduccate vepullaṁ, taṁ vedallamapyuccate, vetullamapyuccate. kimatthaṁ",
  "anya-e0105n11:14_5": "vepullamuccate? sabbasattānaṁ hitasukhādhiṭṭhānato, udāragambhīradhammadesanāto ca.",
  "anya-e0105n11:14_6": "kimatthamuccate vedallaṁ? sabbāvaraṇavidalanato. kimatthamuccate vetullaṁ? upamānadhammānaṁ",
  "anya-e0105n11:14_7": "tulanābhāvato’’ti pana abuddhavacanāniyevāti vutta’’nti ca.",
  "anya-e0105n11:15": "Sāratthappakāsiniyā saṁyuttaṭṭhakathāyampi (2, 186-piṭṭhe)",
  "anya-e0105n11:16": "‘‘Gūḷhavinayaṁ gūḷhavessantaraṁ gūḷhamahosadhaṁ vaṇṇapiṭakaṁ aṅgulimālapiṭakaṁ raṭṭhapālagajjitaṁ āḷavakagajjitaṁ vedallapiṭakanti abuddhavacanaṁ saddhammapatirūpakaṁ nāmā’’ti ca–",
  "anya-e0105n11:17_0": "Tesaṁ paṭikkhepo dissati. Na hi tāni asutvā, tesañca atthaṁ ajānitvā sīhaḷaṭṭhakathācariyehi",
  "anya-e0105n11:17_1": "tāni paṭikkhipituṁ sakkā, nāpi taṁ paṭikkhepavacanaṁ jambudīpikaṭṭhakathācariyānaṁ",
  "anya-e0105n11:17_2": "vacanaṁ bhavituṁ, mahāmahindattherassa sīhaḷadīpaṁ gamanasamaye tesaṁyeva abhāvato.",
  "anya-e0105n11:17_3": "Tasmā tāni ca tadaññāni ca mahāyānikapiṭakāni taṁkālikāni yebhuyyena sīhaḷadīpamupāgatānīti",
  "anya-e0105n11:17_4": "gahetabbāni. Tesu ca vajjiputtakagaṇapariyāpannassa dhammarucinikāyassa piṭakānaṁ",
  "anya-e0105n11:17_5": "tadupāgamanaṁ pubbeva vuttaṁ. Tadaññesaṁ pana tadupāgamanaṁ evaṁ veditabbaṁ."
}