{
  "anya-e0801n6:0": "6. Chaṭṭho kaṇḍo (tyādi)",
  "anya-e0801n6:1": "1. Vattamāne ti anti si tha mi ma te ante se vhe e mhe.",
  "anya-e0801n6:2_0": "Vattamāne āraddhāparisamatte atthe vattamānato kriyatthā tyādayo honti. Gacchati,",
  "anya-e0801n6:2_1": "gacchanti, gacchasi gacchatha, gacchāmi gacchāma, gacchate gacchante, gacchase gacchavhe,",
  "anya-e0801n6:2_2": "gacche gacchāmhe. Kathaṁ ‘pure adhammo dippati, purā marāmī’ti? Vattamānassevavattumiṭṭhattā",
  "anya-e0801n6:2_3": "taṁsamīpassa taggahaṇena gahaṇā, purepurāsaddehi vā anāgatattāvagame tadā tassa vattamānattā,",
  "anya-e0801n6:2_4": "kālabyattayo vā eso, bhavanteva hi kālantarepi tyādayo bāhulakā ‘santesu parigūhāmi,",
  "anya-e0801n6:2_5": "mā ca kiñca ito adaṁ’ ‘kāyassa bhedā abhisamparāyaṁ, sahabyataṁ gacchati vāsavassa,",
  "anya-e0801n6:2_6": "‘anekajātisaṁsāraṁ sandhāvissaṁ’ ativelaṁ na massissa’nti.",
  "anya-e0801n6:3": "2. Bhavissati ssati ssanti ssasi ssatha ssāmi ssāma ssate ssante ssase ssavhe ssaṁ ssāmhe.",
  "anya-e0801n6:4_0": "Bhavissati anāraddhe atthe vattamānato kriyatthā ssatyādayo honti. Gamissati gamissanti,",
  "anya-e0801n6:4_1": "gamissasi gamissatha, gamissāmi gamissāma, gamissate gamissante, gamissase gamissavhe,",
  "anya-e0801n6:4_2": "gamissaṁ gamissāmhe.",
  "anya-e0801n6:5": "3. Nāme garahāvimhayesu.",
  "anya-e0801n6:6_0": "Nāmasadde nipāte sati garahāyaṁ vimhaye ca gamyamāne ssatyādayo honti. Ime hi nāma",
  "anya-e0801n6:6_1": "kalyāṇadhammā paṭijānissanti, na hi nāma bhikkhave tassa moghapurisassa pāṇesu anuddayā",
  "anya-e0801n6:6_2": "bhavissati, kathaṁ hi nāma so bhikkhave moghapuriso sabbamattikāmayaṁ kuṭikaṁ karissati?",
  "anya-e0801n6:6_3": "Tattha nāma tvaṁ moghapurisa mayā virāgāya dhamme desite sarāgāya cetessasi? Atthi",
  "anya-e0801n6:6_4": "nāma tāta sudinna ābhidosikaṁ kummāsaṁ paribhuñjissasi, atthiyevihāpi nindāvagamo.",
  "anya-e0801n6:6_5": "Vimuye-acchariyaṁ vata bho abbhutaṁ vata bho santena vata bho pabbajitā vihārena",
  "anya-e0801n6:6_6": "viharanti, yatra hi nāma saññī samāno jāgaro pañcamattāni sakaṭasatāni nissāya nissāya",
  "anya-e0801n6:6_7": "abhikkantāni neva dakkhati na pana saddaṁ sossati, acchariyaṁ andho nāma pabbatamārohissati,",
  "anya-e0801n6:6_8": "badhiro nāma saddaṁ sossati.",
  "anya-e0801n6:7": "4. Bhūte īuṁ ottha iṁ mhā ā ū se vhaṁ a mhe.",
  "anya-e0801n6:8_0": "Bhūte parisamatte atthe vattamānato kriyatthā ī ādayo honti. Agamī agamuṁ, agamo",
  "anya-e0801n6:8_1": "agamittha, agamiṁ agamimhā , agamā agamū, agamise agamivhaṁ, agama agamimhe. Bhūtasāmaññavacanicchāyamanajjatanepi",
  "anya-e0801n6:8_2": "‘suvo ahosi ānando’.",
  "anya-e0801n6:9": "5. Anajjatane ā ū o ttha a mhā ttha tthuṁ se vhaṁ iṁ mhase.",
  "anya-e0801n6:10": "Avijjamānajjatane bhūte-tthe vattamānato kriyatthā āādayo honti.",
  "anya-e0801n6:11": "Āñāyyā ca uṭṭhānā, āñāyyā ca saṁvesanā;",
  "anya-e0801n6:12": "Esajjatano kālo, aharubhataḍḍharattaṁ vā.",
  "anya-e0801n6:13": "Agamā agamū, agamo, agamattha, agama agamamhā, agamattha agamatthuṁ, agamase agamavhaṁ, agamiṁ agamamhase. Aññapadattho kiṁ? Ajja hiyyo vā agamāsi.",
  "anya-e0801n6:14": "6. Parokkhe a u e ttha a mha ttha re ttho vho i mhe.",
  "anya-e0801n6:15_0": "Apaccakkhe bhūtānajjatane-tthe vuttamānato kriyātthā a ādayo honti. Jagāma jagamu,",
  "anya-e0801n6:15_1": "jagame jagapittha, jagama jagamimha, jagamittha jagamire, jagamittho jagamivho, jagami",
  "anya-e0801n6:15_2": "jagamimhe. Mūḷhavikkhittabyāsattacittena attanāpi kriyākatābhinibbattitakāle-nupaladdhā",
  "anya-e0801n6:15_3": "samānā phalenā-numīyamānā parokkhāva vatthuto, tenuttamavisayepi payogasamavo.",
  "anya-e0801n6:16": "7. Eyyādo vātipattiyaṁ ssā ssaṁ su sse ssatha ssaṁ ssāmhā ssatha ssiṁsu sasse ssavhe ssiṁ ssāmhase.",
  "anya-e0801n6:17_0": "Eyyādo visaye kriyātipattiyaṁ ssādayo honti vibhāsā. Vidhurappaccayopanipātato kāraṇavekallato",
  "anya-e0801n6:17_1": "vā kriyāyātipatanamanipphatti kriyātipatti, ete ca ssādayo sāmatthiyātītānāgatesveva",
  "anya-e0801n6:17_2": "honti na vattamāne tatra… kriyātipatyasambhavā, sace paṭhamavaye pabbajjaṁ alabhissā",
  "anya-e0801n6:17_3": "arahā abhavissā, dakkhiṇena ce agamissā na sakaṭaṁ pariyā bhavissā, dakkhiṇena ce",
  "anya-e0801n6:17_4": "agamissaṁsu, agamisse agamissatha, agamissaṁ agamissāmhā, agamissatha agamissiṁsu,",
  "anya-e0801n6:17_5": "agamissase agamissavhe, agamissiṁ agamissāmhase, na sakaṭaṁ pariyābhavissā, vātikiṁ?",
  "anya-e0801n6:17_6": "Dakkhiṇe na ce gamissati na sakaṭaṁ pariyā bhavissati.",
  "anya-e0801n6:18": "8. Hetuphalesveyya eyyuṁ eyyāsi eyyātha eyyāmi eyyāma etha eraṁ etho eyyavho eyyaṁ eyyāmhe.",
  "anya-e0801n6:19_0": "Hetubhūtāyaṁ elabhūtāyañca kriyāyaṁ vattamānato kriyatthā eyyādayo vā honti, sace",
  "anya-e0801n6:19_1": "saṅkhārā niccā bhaveyyuṁ na nirujjheyyuṁ, dakkhiṇena ce gaccheyya na sakaṭaṁ pariyābhaveyya,",
  "anya-e0801n6:19_2": "dakkhiṇena ce gaccheyyuṁ, gaccheyyāsi gaccheyyātha, gaccheyyāmi gaccheyyāma, gacchetha",
  "anya-e0801n6:19_3": "gaccheraṁ, gacchetho gaccheyyavho, gaccheyyaṁ gaccheyyāmhe, na sakaṭaṁ pariyyābhaveyya,",
  "anya-e0801n6:19_4": "bhavanaṁ gamanaṁ ca hetu, anirujjhanaṁ apariyābhavanaṁ ca phalaṁ, iha kasmā na hoti",
  "anya-e0801n6:19_5": "‘hantīhi palāyati, vassatīti dhāvati, hanissatīti palāyissatī’ti? Iti saddeneva hetuhetumantatāya",
  "anya-e0801n6:19_6": "jotitattā, vāti kiṁ? Dakkhiṇena ce gamissati na sakaṭaṁ pariyābhavissati.",
  "anya-e0801n6:20": "9. Pañhapatthanāvidhīsu.",
  "anya-e0801n6:21_0": "Pañho=sampucchanaṁ sampadhāraṇaṁ nirūpaṇaṁ kāriyānicchayanaṁ patthanā=yācanaṁ iṭṭhāsiṁ",
  "anya-e0801n6:21_1": "bhanañca, vidhi=vidhānaṁ niyojanaṁ kriyāsu byāpāraṇā, sā ca duvidhāva sādarānādaravasena…",
  "anya-e0801n6:21_2": "visayabhedena bhinnāyapi tadubhayānativattanato, etesu pañhādīsu kriyatthato eyyodayo",
  "anya-e0801n6:21_3": "honti, pañhe - kimāyasmā vinayaṁ pariyāpuṇeyya? Udāhu dhammaṁ, gaccheyyaṁ vāhaṁ uposathaṁ",
  "anya-e0801n6:21_4": "na vā gaccheyyaṁ, patthanāyaṁ-labheyyā-haṁ bhante bhagavato santike pabbajjaṁ labheyyaṁ",
  "anya-e0801n6:21_5": "upasampadaṁ, passeyyaṁ taṁ vassasataṁ arogaṁ, vidhimhi-bhavaṁ pattaṁ paceyya, bhavaṁ",
  "anya-e0801n6:21_6": "puññaṁ kareyya, iha bhavaṁ bhuñjeyya, iha bhavaṁ nisīdeyya, māṇavakaṁ bhavaṁ ajjhāpeyya,",
  "anya-e0801n6:21_7": "anuññāpattakālesupi siddhāva… tatthāpi vidhippatītito, anuññāyaṁ-evaṁ kareyyāsi,",
  "anya-e0801n6:21_8": "pattakāle-kaṭaṁ kareyyāsi, patto te kālo kaṭakaraṇe, yadi saṅghassa pattakallaṁ saṅgho",
  "anya-e0801n6:21_9": "uposathaṁ kareyya, etassa bhagavā kālo etassa sugata kālo yaṁ bhagavā sāvakānaṁ sikkhāpadaṁ",
  "anya-e0801n6:21_10": "paññapeyya, pesanepicchanti ‘gāmaṁ tvaṁ bhaṇe gaccheyyāsi’.",
  "anya-e0801n6:22": "10. Tu antu hi tha mi ma taṁ antaṁ ssu vho e āmase.",
  "anya-e0801n6:23_0": "Pañhādīsvete honti kriyatthato. Gacchatu gacchantu, gacchāhi gacchatha, gacchāmi",
  "anya-e0801n6:23_1": "gacchāma, gacchataṁ gacchantaṁ, gacchassu gacchavho, gacche, gacchāmase, pañhe-kinnu",
  "anya-e0801n6:23_2": "khalu bho byākaraṇamadhīyassu, patthanāyaṁ-dadāhi me, jīvatu bhavaṁ, vidhimhi-kaṭaṁ",
  "anya-e0801n6:23_3": "karotu bhavaṁ, puññaṁ karotu bhavaṁ, iha bhavaṁ bhuñjatu, iha bhavaṁ nisīdatu, uddisatu",
  "anya-e0801n6:23_4": "bhante bhagavā bhikkhūnaṁ pātimokkhaṁ, pesane-gaccha bhaṇe gāmaṁ, anumatiyaṁ - evaṁ",
  "anya-e0801n6:23_5": "karohi, pattakāle-kālo-yaṁ te mahāvīra uppajja mātukucchiyaṁ.",
  "anya-e0801n6:24": "11. Satyarahesveyyādī.",
  "anya-e0801n6:25": "Sattiyaṁ ara hatthe ca kriyatthā eyyādayo honti. Bhavaṁ khalu rajjaṁ kareyya, bhavaṁ satto araho.",
  "anya-e0801n6:26": "12. Sambhāvane vā.",
  "anya-e0801n6:27_0": "Sambhāvane gamyamāne dhātunā vuccamāne ca eyyādayo honti vibhāsā. Api pabbataṁ sirasā",
  "anya-e0801n6:27_1": "bhindeyya, kriyātipattiyantu ssādī-asaniyāpi hato nāpatissā, sambhāvemi saddahāmi",
  "anya-e0801n6:27_2": "avakappemi bhuñjeyya bhavaṁ bhuñjissati bhavaṁ abhuñji bhavaṁ, kriyātipattiyantu",
  "anya-e0801n6:27_3": "ssādī-sambhāvemi nābhuñjissā bhavaṁ.",
  "anya-e0801n6:28": "13. Māyoge īāādī.",
  "anya-e0801n6:29_0": "Mā yoge sati īādayo āādayo ca vā honti. Mā su punapi evarūpamakāsi, mā bhavaṁ agamā",
  "anya-e0801n6:29_1": "vanaṁ, vātveva? Mā te kāmaguṇe bhamassu cittaṁ, mā tvaṁ karissasi, mā tvaṁ kareyyāsi,",
  "anya-e0801n6:29_2": "asakakālatthoyamārambho, buddho bhavissatīti padantarasambandhenānāgatakālatā patīyate,",
  "anya-e0801n6:29_3": "evaṁ kato kaṭo sve bhavissati, bhāvi kiccamāsīti.",
  "anya-e0801n6:30_0": "Lunāhi lunāhitvevāyaṁ lunāti, lunassu lunassutvevāyaṁ lunā-tīti tvādīnamevetaṁ majjhimapurisekavacanānamābhikkhaññe",
  "anya-e0801n6:30_1": "dvibbavacanaṁ, idaṁ vuttaṁ hoti ‘eva mesa turito aññepi niyojentoviya kiriyaṁ karotī’ti,",
  "anya-e0801n6:30_2": "evaṁ lunātha lunāthatvevāyaṁ lunāti, lunavho lunavhotvevāyaṁ lunāti, tathā kālantaresupi",
  "anya-e0801n6:30_3": "lunāhi lunāhitvevāyaṁ aluni, alunā, lulāva, lunissatīti, evaṁ ssumhi ca yojanīyaṁ,",
  "anya-e0801n6:30_4": "tathā samuccayepi maṭhamaṭa, vihāramaṭetvevāyamaṭati, maṭhamaṭassu, vihāramaṭassutvevāyamaṭati,",
  "anya-e0801n6:30_5": "byāpārabhede tusāmaññavacanasseva byāpakattā anuppayogo bhavati, odanaṁ bhuñja, yāguṁ",
  "anya-e0801n6:30_6": "piva, dhānā khādetvevāya-majjhoharati.",
  "anya-e0801n6:31": "14. Pubbaparacchakkānamekānekesu tumhāmhasesesu dve dve majjhimuttamapaṭhamā.",
  "anya-e0801n6:32_0": "Ekānekesu tumhāmhasaddavacanīyesu tadaññasaddavacanīyesu ca kārakesu pubbacchakkānaṁ",
  "anya-e0801n6:32_1": "paracchakkānaṁ majjhimuttamapaṭhamā dve dve honti yathākkamaṁ kriyatthā, uttamasaddo-yaṁ",
  "anya-e0801n6:32_2": "sabhāvato tatiyaduke ruḷho, tvaṁ gacchasi, tumhe gacchatha, tvaṁ gacchase, tumhe",
  "anya-e0801n6:32_3": "gacchavhe, ahaṁ gacchāmi, mayaṁ gacchāma, ahaṁ gacche, mayaṁ gacchāmhe, so gacchati,",
  "anya-e0801n6:32_4": "te gacchanti, so gacchate, te gacchante, sāmatthiyā laddhattā appayujjamānesupi tumhāmhasesesu",
  "anya-e0801n6:32_5": "bhavanti. Gacchasi, gacchatha, gacchase, gacchavhe, gacchāmi, gacchāma, gacche, gacchāmhe,",
  "anya-e0801n6:32_6": "gacchati, gacchanti, gacchate, gacchante.",
  "anya-e0801n6:33": "15. Āīssādīsvaña vā.",
  "anya-e0801n6:34": "Āādo īādo ssā ādo ca kriyatthassa vā aña hoti. Ñakāro-nubandho, agamā, gamā, agamī, gamī, agamissā, gamissā.",
  "anya-e0801n6:35": "16. Aādīsvāho brūssa.",
  "anya-e0801n6:36": "Brūssa āho hoti aādīsu. Āha, āhu.",
  "anya-e0801n6:37": "17. Bhūssa vuka.",
  "anya-e0801n6:38": "Aādīsu bhūssa vuka hoti. Kakāro-nubandho, ukāro uccāraṇattho, babhūva.",
  "anya-e0801n6:39": "18. Pubbassa a.",
  "anya-e0801n6:40": "Aādīsu dvitte pubbassa bhūssa a hoti, babhūva.",
  "anya-e0801n6:41": "19. Ussaṁsvāhā vā.",
  "anya-e0801n6:42": "Āhādesā parassa ussa aṁsuvā hoti. Ahaṁsu, āhu.",
  "anya-e0801n6:43": "20. Tyantīnaṁ ṭaṭū.",
  "anya-e0801n6:44": "Āhā paresaṁ tiantīnaṁ ṭaṭū honti. Ṭakārā sabbādesatthā, āha, āhu, atoyeva ca ñāpakā tiantīsu ca brūssā-ho.",
  "anya-e0801n6:45": "21. Īādo vacassoma.",
  "anya-e0801n6:46": "Īādīsu vacassa oma hoti. Makāro-nubandho, avoca, īādoti kiṁ? Avacā.",
  "anya-e0801n6:47": "22. Dāssa daṁ vā mimesvadvitte.",
  "anya-e0801n6:48": "Advite vattamānassa dāssa daṁ vā hoti mimesu. Dammi demi, damma dema, advitteti kiṁ? Dadādhi dadāma.",
  "anya-e0801n6:49": "23. Karassa sossa kuṁ.",
  "anya-e0801n6:50": "Karassa saokārassa kuṁ vā hoti mimesu. Kummi kumma, karomi karoma.",
  "anya-e0801n6:51": "24. Kā īādīsu.",
  "anya-e0801n6:52": "Karassa saokārassa kā hoti vā īādīsu. Akāsi akari, akaṁsu akariṁsu, akā akarā.",
  "anya-e0801n6:53": "25. Hāssa, cāhaṅa ssena.",
  "anya-e0801n6:54": "Karassa sossa hāssa ca āhaṅa vā hoti ssena saha. Kāhati karissati, akāhā akarissā, hāhati hāyissati, ahāhā ahāyissā.",
  "anya-e0801n6:55": "26. Labhavasacchidabhidarudānaṁ cchaṅa.",
  "anya-e0801n6:56_0": "Labhādīnaṁ cchaṅa vā hoti ssenasaha. Alacchā alabhissā, lacchati labhissāti, avacchā",
  "anya-e0801n6:56_1": "avasissā, vacchati vasissati, acchecchā acchindissā, checchati chindissati, abhecchā",
  "anya-e0801n6:56_2": "abhindissā, bhecchati bhindissati, arucchā arodissā, rucchati rodissatī , aññasmimpi",
  "anya-e0801n6:56_3": "chidassa vā cchaṅa yogavibhāgā, acchecchuṁ acchantiṁsu, aññesañca gacchaṁ gacchissaṁ.",
  "anya-e0801n6:57": "27. Bhuja muca vaca visānaṁ kkhaṅa.",
  "anya-e0801n6:58_0": "Bhujādīnaṁ kkhaṅa vā hoti ssena saha. Abhokkhā abhuñjissā, bhokkhati bhuñjissati,",
  "anya-e0801n6:58_1": "amokkhā amuñcissā, mokkhatimuñcissati, avakkhā avacissā, vakkhati vaccissati, pāvekkhā",
  "anya-e0801n6:58_2": "pāvisissā, pavekkhati pavisissati, visassā-ññasmimpi vā kkhaṅa yogavibhāgā pāvekkhi, pāvisi.",
  "anya-e0801n6:59": "28. Āīādīsu harassā.",
  "anya-e0801n6:60": "Āādo īādo a harassa ā hoti vā. Ahā aharā, ahāsi ahari.",
  "anya-e0801n6:61": "29. Gamissa.",
  "anya-e0801n6:62": "Āādo īādo a gamissa ā hoti vā. Agā agamā, agā agamī.",
  "anya-e0801n6:63": "30. Ḍaṁsassa ca chaṅa.",
  "anya-e0801n6:64": "Ḍaṁsassa gamissa ca chaṅa vā hoti āīādīsu. Aḍañchā aḍaṁsā, aḍañchi aḍaṁsī, agañchā agacchā, agañchi agacchī.",
  "anya-e0801n6:65": "31. Hūssa hehehihohi ssatyādo.",
  "anya-e0801n6:66": "Hūssa heādayo honti ssatyādo. Hessati, hehissati, hohissati.",
  "anya-e0801n6:67": "32. Ṇānāsu rasso.",
  "anya-e0801n6:68": "Kṇāknāsu kriyatthassa rasso hoti. Kiṇāti, dhunāti.",
  "anya-e0801n6:69": "33. Ā ī ñu mhā ssā ssamhānaṁ vā.",
  "anya-e0801n6:70": "Esaṁ vā rasso hoti. Gama gamā, gami gamī, gamu gamū, gamimha gamimhā, gamissa gamissā, gamissamha gamissamhā.",
  "anya-e0801n6:71": "34. Kusaruhehīssa chi.",
  "anya-e0801n6:72": "Kusā ruhā ca parassa īssa chi vā hoti. Akkocchi akkosi, abhirucchi abhiruhi.",
  "anya-e0801n6:73": "35. A ī ssāādīnaṁ byañjanassiña.",
  "anya-e0801n6:74_0": "Kriyatthā paresaṁ aādīnaṁ īādīnaṁ ssaādīnañca-byañjanassa iña hoti vibhāsā. Babhuvittha,",
  "anya-e0801n6:74_1": "abhavitthā, anubhavissā, anubhavissati anubhossati harisati hassati, etesanti kiṁ?",
  "anya-e0801n6:74_2": "Bhavati, byañjanassāti kiṁ? Babhūva.",
  "anya-e0801n6:75": "36. Brūto tissīña.",
  "anya-e0801n6:76": "Brūto parassa tissa īña vā hoti. Bravīti, brūti.",
  "anya-e0801n6:77": "37. Kyassa.",
  "anya-e0801n6:78": "Kriyatthā parassa kyassa īña vā hoti. Pacīyati, paccati.",
  "anya-e0801n6:79": "38. Eyyātha sse a ā īthānaṁ o, a, aṁ, ttha, ttho, vhoka.",
  "anya-e0801n6:80_0": "Eyyāthādīnaṁ oādayo vā honti yathākkamaṁ. Tumhe bhaveyyātho bhaveyyātha, tvaṁ abhavissa",
  "anya-e0801n6:80_1": "abhavisse, ahaṁ abhavaṁ abhava, so abhavittha abhavā, so abhavittho, abhavī, tumhe",
  "anya-e0801n6:80_2": "bhavathavho bhavatha, āsahacaritova akāro gayhate, tho pana-nte niddesā tvādisambandhīyeva,",
  "anya-e0801n6:80_3": "tasseva vā nissitattā, nissayakaraṇampi hi suttakārāciṇṇaṁ.",
  "anya-e0801n6:81": "39. Uṁssiṁ svaṁsu.",
  "anya-e0801n6:82": "Umīccassa iṁsu aṁsu vā honti. Agamiṁsu, agamaṁsu, agamuṁ.",
  "anya-e0801n6:83": "40. Eottā suṁ.",
  "anya-e0801n6:84": "Eādesato oādesato ca parassa umiccassa suṁ vā hoti. Nesuṁ, nayiṁsu, assosuṁ, assuṁ, ādesattākhyāpanatthaṁttaggahaṇaṁ.",
  "anya-e0801n6:85": "41. Hūto resuṁ.",
  "anya-e0801n6:86": "Hūto parassa umiccassa resuṁ vā hoti. Ahesuṁ, ahavuṁ.",
  "anya-e0801n6:87": "42. Ossa a i ttha ttho.",
  "anya-e0801n6:88": "Ossa aādayo vā honti. Tvaṁ abhava, abhavi, abhavittha, abhavittho abhavo.",
  "anya-e0801n6:89": "43. Si.",
  "anya-e0801n6:90": "Ossa si vā hoti. Ahosi tvaṁ ahuvo.",
  "anya-e0801n6:91": "44. Dīghā īssa.",
  "anya-e0801n6:92": "Dīghato parassa īssa si vā hoti. Akāsi akā, adāsi adā.",
  "anya-e0801n6:93": "45. Mhātthānamuña.",
  "anya-e0801n6:94": "Mhātthānamhaña vā hoti. Agamhamhā agamimhā, agamuttha agamittha.",
  "anya-e0801n6:95": "46. Iṁssa ca siña.",
  "anya-e0801n6:96": "Imiccassa siña vā toti mhātthānañca bahulaṁ. Akāsiṁ akariṁ, akāsimhā akarimhā akāsittha akarittha.",
  "anya-e0801n6:97": "47. Eyyuṁssuṁ.",
  "anya-e0801n6:98": "Eyyumiccassa ñaṁ vā hoti. Gacchuṁ gaccheyyuṁ.",
  "anya-e0801n6:99": "48. Hissa-to lopo.",
  "anya-e0801n6:100": "Ato parassa hissa lopo vā hoti. Gaccha gacchāhi, atoti kiṁ? Karohi.",
  "anya-e0801n6:101": "49. Kyassa sse.",
  "anya-e0801n6:102": "Kyassa vā lopo hoti sse. Anvabhavissā anvabhūyissā, anubhavissati anuchūyissati.",
  "anya-e0801n6:103": "50. Atthiteyyādicchannaṁ sa su sa satha saṁ sāma.",
  "anya-e0801n6:104": "Asa=bhuviccasmā paresaṁ eyyādicchannaṁ sādayo honti yathākkamaṁ. Assa, assu, assa, assatha, assaṁ, assāma.",
  "anya-e0801n6:105": "51. Ādidvinnamiyāiyuṁ.",
  "anya-e0801n6:106": "Atthiteyyādicchannaṁ ādibhūtānaṁ dvinnaṁ iyā iyuṁ honti yathākkamaṁ. Siyā, siyuṁ.",
  "anya-e0801n6:107": "52. Tassa tho.",
  "anya-e0801n6:108": "Atthito parassa takārassa tho hoti. Atthi, atthu.",
  "anya-e0801n6:109": "53. Sihisvaṭa.",
  "anya-e0801n6:110": "Atthissa aṭa hoti sihisu, ṭo sabbādesattho. Asi ahi.",
  "anya-e0801n6:111": "54. Mimānaṁ vā mhimhā ca.",
  "anya-e0801n6:112": "Atthismā paresaṁ mimānaṁ mhimhā vā honti, taṁsanniyogenaatthissa aṭa ca. Amhi asmi, amha asma.",
  "anya-e0801n6:113": "55. Esu si.",
  "anya-e0801n6:114": "Esu mimesu atthissa sakāro hoti. Asmi asma, pararūpabādhanatthaṁ.",
  "anya-e0801n6:115": "56. Īādo dīgho.",
  "anya-e0801n6:116": "Atthissa dīgho hoti īādimhi. Āsi, āsuṁ, āsi, āsittha, āsiṁ, āsiṁ mhā.",
  "anya-e0801n6:117": "57. Himimesvassa.",
  "anya-e0801n6:118": "Akārassa dīgho hoti himimesu. Pacāhi, pacāmi, pacāma, muyhāmi.",
  "anya-e0801n6:119": "58. Sakā ṇāssa kha īādo.",
  "anya-e0801n6:120": "Sakasmā kṇāssakhohoti īādīsu. Asakkhi, asakkhiṁsu.",
  "anya-e0801n6:121": "59. Sse vā.",
  "anya-e0801n6:122": "Sakasmā kṇassakho vā hoti sse. Sakkhissā sakkuṇissā, sakkhissati, sakkuṇissati.",
  "anya-e0801n6:123": "60. Tesu suto kṇokṇānaṁ roṭa.",
  "anya-e0801n6:124": "Tesu īādissesu suto paresaṁ kṇokṇānaṁ roṭa vā hoti. Assosi asuṇi, assossā asuṇissā, sossati suṇissati.",
  "anya-e0801n6:125": "61. Ñāssa sanāssa nāyo timhi. Sanāssa ñāssa nāyo vā hoti timhi. Nāyati, jānāti.",
  "anya-e0801n6:126": "62. Ñāmhi jaṁ.",
  "anya-e0801n6:127": "Ñādese sanāssa ñāssa jaṁ (vā) hoti. Jaññā (jāneyya).",
  "anya-e0801n6:128": "63. Eyyāssiyāñā vā.",
  "anya-e0801n6:129": "Ñāto eyyāssa iyāñā honti vā. Jāniyā, jaññā jāneyya.",
  "anya-e0801n6:130": "64. Īssatyādīsu knālopo.",
  "anya-e0801n6:131": "Īādo ssatyādo ca ñāto knālopo vā hoti. Aññāsi ajāni, ñassati jānissati.",
  "anya-e0801n6:132": "65. Ssassa hi kamme.",
  "anya-e0801n6:133": "Ñāto parassa ssassa hi vā hoti kamme. Paññāyihiti paññāyissati.",
  "anya-e0801n6:134": "66. Etismā.",
  "anya-e0801n6:135": "Etismā parassa ssassa hi hoti vā. Ehiti essati.",
  "anya-e0801n6:136": "67. Hanā chakhā.",
  "anya-e0801n6:137": "Hanā ssassa chakhā vā honti. Hañchāmi hanissāmi, paṭihaṅkhāmi paṭihanissāmi.",
  "anya-e0801n6:138": "68. Hāto ha.",
  "anya-e0801n6:139": "Hāto parassa ssassa ha hoti vā. Hāhati jahissati.",
  "anya-e0801n6:140": "69. Dakkha kha hehi hohīhi lopo.",
  "anya-e0801n6:141": "Dakkhādīhi ādesehi parassa ssassa lopo vā hoti. Dakkhati dakkhissati, sakkhati sakkhissati, hehiti hehissatihohiti hohissati.",
  "anya-e0801n6:142": "70. Kayireyyasseyyumādīnaṁ.",
  "anya-e0801n6:143": "Kayirā parassa eyyumādīnaṁ eyyassa lopo hoti. Kayiruṁ, kayirāsi, kayirātha, kahirāmi, kayirāma.",
  "anya-e0801n6:144": "71. Ṭā.",
  "anya-e0801n6:145": "Kayirā parassa eyyassa ṭā hoti. So kayirā.",
  "anya-e0801n6:146": "72. Ethassā.",
  "anya-e0801n6:147": "Kayirā parassa ethassa ā hoti. Kayirātha.",
  "anya-e0801n6:148": "73. Labhā iṁ īnaṁ thaṁ thā vā.",
  "anya-e0801n6:149": "Labhasmā iṁīiccesaṁ thaṁthā honti vā. Alatthaṁ alabhiṁ, alattha alabhi.",
  "anya-e0801n6:150": "74. Gurupubbā rassā re ntentīnaṁ.",
  "anya-e0801n6:151": "Gurupubbasmā rassā paresaṁ ntentīnaṁ re vā hoti. Gacchare gacchanti, gacchare gacchante, gamissare gamissanti, gamissare gamissante, gurupubbāti kiṁ? Paca, rassati kiṁ? Honti.",
  "anya-e0801n6:152": "75. Eyyeyyāseyyannaṁ ṭe.",
  "anya-e0801n6:153": "Eyyādīnaṁ ṭe vā hoti. So kare kareyya, tvaṁ kare kareyyāsi, ahaṁ kare kareyyaṁ.",
  "anya-e0801n6:154": "76. Ovikaraṇassu paracchakke.",
  "anya-e0801n6:155": "Ovikaraṇassa u hoti paracchakke visaye. Tanute.",
  "anya-e0801n6:156": "77. Pubbacchakke vā kvaci.",
  "anya-e0801n6:157": "Ovikaraṇassa u hoti vā kvaci pubbacchakke. Vanuti vanoti.",
  "anya-e0801n6:158": "78. Eyyāmassemu ca.",
  "anya-e0801n6:159": "Eyyāmassemu vā hoti u ca. Bhavemha, bhaveyyāmu bhaveyyāma.",
  "anya-e0801n6:160": "Iti moggallāne byākaraṇe vuttiyaṁ",
  "anya-e0801n6:161": "Tyādikaṇḍo chaṭṭho."
}