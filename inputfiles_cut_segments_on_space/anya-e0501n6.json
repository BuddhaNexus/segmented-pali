{
  "anya-e0501n6:0": "7. Aññamaññapaccayo",
  "anya-e0501n6:1_0": "Sahajātapaccaye vibhattesu dhammesu yo yo paccaya dhammoti vutto, so so eva idha",
  "anya-e0501n6:1_1": "paccayadhammo ceva paccayuppanna dhammo ca hoti. Sabbepi cittacetasikā dhammā aññamaññassa",
  "anya-e0501n6:1_2": "paccayadhammā ca honti aññamaññassa paccayuppannadhammā. Sahajātā cattāro mahābhūtā",
  "anya-e0501n6:1_3": "aññamaññassa paccayadhammā ca honti aññamaññassa paccayuppannadhammā ca. Paṭisandhināmakkhandhā",
  "anya-e0501n6:1_4": "ca paṭisandhi sahajātaṁ hadayavatthurūpañca aññamaññassa paccayadhammā ca honti aññamaññassa",
  "anya-e0501n6:1_5": "paccayuppannadhammā ca. Attho suviññeyyoyeva.",
  "anya-e0501n6:2_0": "Yathā aññamaññaṁ nissāya ussāpitā tayo daṇḍā aññamaññassa nissayā ca honti, aññamaññaṁ",
  "anya-e0501n6:2_1": "nissitā ca. Tesu ekamekasmiṁ ussite sabbe ussitā honti, ekamekasmiṁ patante sabbe",
  "anya-e0501n6:2_2": "patanti. Evaṁ aññamaññadhammā ca daṭṭhabbā.",
  "anya-e0501n6:3_0": "Ettha vadeyyuṁ, sabbe cetasikā dhammā cittapaccayaṁ alabha mānā uppajjituṁ na sakkontīti",
  "anya-e0501n6:3_1": "yuttaṁ. Kasmā. Phusanādīnaṁ cetasika kiccānaṁ vijānanakiccapubbaṅgamattā, manopubbaṅgamāti",
  "anya-e0501n6:3_2": "hi vuttaṁ. Cittaṁ pana cetasikapaccayaṁ alabhamānaṁ uppajjituṁ na sakkotīti na yujjeyyāti.",
  "anya-e0501n6:3_3": "Vuccate, cetasikadhammā nāma cittassa sahāyaṅgāni honti. Tasmā tehi vinā cittampi",
  "anya-e0501n6:3_4": "uppajjituṁ na sakkotiyeva. Eseva nayo catūsu mahābhūtesupīti. Upādārūpāni pana mahābhūtānaṁ",
  "anya-e0501n6:3_5": "nissandamattattā sahāyaṅgāni na hontīti. Nanu āhārarūpañca jīvitarūpañca paccayavisesattā",
  "anya-e0501n6:3_6": "sahāyaṅgaṁ hotīti. Vuccate, ṭhitiyā eva sahāyaṅgaṁ hoti. Na uppāde. Idha pana uppāde",
  "anya-e0501n6:3_7": "sahāyaṅgaṁ adhippetanti. Aññamaññapaccayadīpanā niṭṭhitā."
}