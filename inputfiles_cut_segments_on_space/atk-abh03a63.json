{
  "atk-abh03a63:0": "7-12. Paccanīyapaṭṭhānavaṇṇanā",
  "atk-abh03a63:1_0": "1. Idāni kusalādīnaṁ padānaṁ paṭikkhepavasena dhammānaṁ paccanīyatāya laddhanāmaṁ",
  "atk-abh03a63:1_1": "paccanīyapaṭṭhānaṁ dassetuṁ nakusalaṁ dhammaṁ paṭicca nakusalo dhammo uppajjati hetupaccayātiādi",
  "atk-abh03a63:1_2": "āraddhaṁ. Tattha nakusalaṁ dhammaṁ paṭiccāti kusalassa paccayabhāvaṁ vāreti. Nakusalo",
  "atk-abh03a63:1_3": "dhammo uppajjatīti kusalassa uppattiṁ vāreti, tasmā ‘‘akusalābyākataṁ ekaṁ khandhaṁ",
  "atk-abh03a63:1_4": "paṭicca akusalābyākatā tayo khandhā cittasamuṭṭhānañca rūpa’’nti evamādinā nayenettha",
  "atk-abh03a63:1_5": "pañhaṁ vissajjitabbaṁ. Tasmiṁ tasmiṁ paccaye laddhagaṇanā pana pāḷiyaṁ vuttāyeva.",
  "atk-abh03a63:1_6": "Yepi vārā sadisavissajjanā, tepi tattheva dassitā. Tasmā sabbamettha heṭṭhā vuttanayānusārena",
  "atk-abh03a63:1_7": "pāḷiṁ upaparikkhitvā veditabbaṁ. Yathā cettha, evaṁ dukapaṭṭhāne, dukatikapaṭṭhāne,",
  "atk-abh03a63:1_8": "tikadukapaṭṭhāne tikatikapaṭṭhāne, dukadukapaṭṭhāne ca.",
  "atk-abh03a63:2": "Ettāvatā –",
  "atk-abh03a63:3": "Tikañca paṭṭhānavaraṁ dukuttamaṁ,",
  "atk-abh03a63:4": "Dukaṁ tikañceva tikaṁ dukañca;",
  "atk-abh03a63:5": "Tikaṁ tikañceva, dukaṁ dukañca,",
  "atk-abh03a63:6": "Cha paccanīyamhi nayā sugambhīrāti. –",
  "atk-abh03a63:7_0": "Aṭṭhakathāyaṁ vuttagāthāya dīpitā. Dhammapaccanīyapaṭṭhāne cha nayā niddiṭṭhā honti.",
  "atk-abh03a63:7_1": "Paccayavasena panettha ekekasmiṁ paṭṭhāne anulomādayo cattāro cattāro nayāti ekena",
  "atk-abh03a63:7_2": "pariyāyena catuvīsatinayapaṭimaṇḍitaṁ paccanīyapaṭṭhānaññeva veditabbaṁ.",
  "atk-abh03a63:8": "Paccanīyapaṭṭhānavaṇṇanā."
}