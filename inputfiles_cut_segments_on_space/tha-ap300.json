{
  "tha-ap300:0.1": "Therāpadāna ",
  "tha-ap300:0.2": "Citakapūjakavagga ",
  "tha-ap300:0.3": "8. Saraṇagamaniyattheraapadāna ",
  "tha-ap300:1.1": "“Pabbate himavantamhi, ",
  "tha-ap300:1.2": "ahosiṁ luddako tadā; ",
  "tha-ap300:1.3": "Vipassiṁ addasaṁ buddhaṁ, ",
  "tha-ap300:1.4": "lokajeṭṭhaṁ narāsabhaṁ. ",
  "tha-ap300:2.1": "Upāsitvāna sambuddhaṁ, ",
  "tha-ap300:2.2": "veyyāvaccamakāsahaṁ; ",
  "tha-ap300:2.3": "Saraṇañca upāgacchiṁ, ",
  "tha-ap300:2.4": "dvipadindassa tādino. ",
  "tha-ap300:3.1": "Ekanavutito kappe, ",
  "tha-ap300:3.2": "saraṇaṁ upagacchahaṁ; ",
  "tha-ap300:3.3": "Duggatiṁ nābhijānāmi, ",
  "tha-ap300:3.4": "saraṇāgamanapphalaṁ. ",
  "tha-ap300:4.1": "Paṭisambhidā catasso, ",
  "tha-ap300:4.2": "…pe… ",
  "tha-ap300:4.3": "kataṁ buddhassa sāsanaṁ”. ",
  "tha-ap300:5.1": "Itthaṁ sudaṁ āyasmā saraṇagamaniyo thero imā gāthāyo abhāsitthāti. ",
  "tha-ap300:6.1": "Saraṇagamaniyattherassāpadānaṁ aṭṭhamaṁ. "
}