{
  "tha-ap296:0.1": "Therāpadāna ",
  "tha-ap296:0.2": "Citakapūjakavagga ",
  "tha-ap296:0.3": "4. Saddasaññakattheraapadāna ",
  "tha-ap296:1.1": "“Anuggatamhi ādicce, ",
  "tha-ap296:1.2": "panādo vipulo ahu; ",
  "tha-ap296:1.3": "Buddhaseṭṭhassa lokamhi, ",
  "tha-ap296:1.4": "pātubhāvo mahesino. ",
  "tha-ap296:2.1": "Ghosamassosahaṁ tattha, ",
  "tha-ap296:2.2": "na ca passāmi taṁ jinaṁ; ",
  "tha-ap296:2.3": "Maraṇañca anuppatto, ",
  "tha-ap296:2.4": "buddhasaññamanussariṁ. ",
  "tha-ap296:3.1": "Catunnavutito kappe, ",
  "tha-ap296:3.2": "yaṁ saññamalabhiṁ tadā; ",
  "tha-ap296:3.3": "Duggatiṁ nābhijānāmi, ",
  "tha-ap296:3.4": "buddhapūjāyidaṁ phalaṁ. ",
  "tha-ap296:4.1": "Paṭisambhidā catasso, ",
  "tha-ap296:4.2": "…pe… ",
  "tha-ap296:4.3": "kataṁ buddhassa sāsanaṁ”. ",
  "tha-ap296:5.1": "Itthaṁ sudaṁ āyasmā saddasaññako thero imā gāthāyo abhāsitthāti. ",
  "tha-ap296:6.1": "Saddasaññakattherassāpadānaṁ catutthaṁ. "
}