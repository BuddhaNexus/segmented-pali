{
  "tika-s0404t7:0": "(8) 3. Yamakavaggo",
  "tika-s0404t7:1": "1-10. Saddhāsuttādivaṇṇanā",
  "tika-s0404t7:2_0": "71-80. Aṭṭhamassa paṭhamādīni uttānatthāneva. Dasame kucchitaṁ sīdatīti kusīto da-kārassa",
  "tika-s0404t7:2_1": "ta-kāraṁ katvā. Yassa dhammassa vasena puggalo “kusīto”ti vuccati, so kusitabhāvo",
  "tika-s0404t7:2_2": "idha kusita-saddena vutto. Vināpi hi bhāvajotanasaddaṁ bhāvattho viññāyati yathā",
  "tika-s0404t7:2_3": "“paṭassa sukka”nti, tasmā kusītabhāvavatthūnīti attho. Tenāha “kosajjakāraṇānīti",
  "tika-s0404t7:2_4": "attho”ti. Kammaṁ nāma samaṇasāruppaṁ īdisanti āha “cīvaravicāraṇādī”ti. Vīriyanti",
  "tika-s0404t7:2_5": "padhānavīriyaṁ. Taṁ pana caṅkamanavasena karaṇe kāyikantipi vattabbataṁ labhatīti",
  "tika-s0404t7:2_6": "āha “duvidhampī”ti. Pattiyāti pāpuṇanatthaṁ. Osīdananti bhāvanānuyoge saṅkoco. Māsehi",
  "tika-s0404t7:2_7": "ācitaṁ nicitaṁ viyāti māsācitaṁ, taṁ maññe. Yasmā māsā tintā visesena garukā honti,",
  "tika-s0404t7:2_8": "tasmā “yathā tintamāso”tiādi vuttaṁ. Vuṭṭhito hoti gilānabhāvāti adhippāyo.",
  "tika-s0404t7:3_0": "Tesanti ārambhavatthūnaṁ. Imināva nayenāti iminā kusītavatthūsu vutteneva nayena",
  "tika-s0404t7:3_1": "“duvidhampi vīriyaṁ ārabhatī”tiādinā. Idaṁ paṭhamanti “idaṁ, handāhaṁ, vīriyaṁ ārabhāmī”ti,",
  "tika-s0404t7:3_2": "“evaṁ bhāvanāya abbhussahanaṁ paṭhamaṁ ārambhavatthū”tiādinā ca attho veditabbo.",
  "tika-s0404t7:3_3": "Yathā tathā paṭhamaṁ pavattaṁ abbhussahanañhi upari vīriyārambhassa kāraṇaṁ hoti.",
  "tika-s0404t7:3_4": "Anurūpapaccavekkhaṇasahitāni hi abbhussahanāni tammūlakāni vā paccavekkhaṇāni aṭṭha",
  "tika-s0404t7:3_5": "ārambhavatthūnīti veditabbāni.",
  "tika-s0404t7:4": "Saddhāsuttādivaṇṇanā niṭṭhitā.",
  "tika-s0404t7:5": "Yamakavaggavaṇṇanā niṭṭhitā.",
  "tika-s0404t7:6": "81-626. Sesaṁ uttānameva.",
  "tika-s0404t7:7": "Iti manorathapūraṇiyā aṅguttaranikāya-aṭṭhakathāya",
  "tika-s0404t7:8": "Aṭṭhakanipātavaṇṇanāya anuttānatthadīpanā samattā.",
  "tika-s0404t7:9": "Namo tassa bhagavato arahato sammāsambuddhassa",
  "tika-s0404t7:10": "Aṅguttaranikāye",
  "tika-s0404t7:11": "Navakanipāta-ṭīkā",
  "tika-s0404t7:12": "1. Paṭhamapaṇṇāsakaṁ"
}