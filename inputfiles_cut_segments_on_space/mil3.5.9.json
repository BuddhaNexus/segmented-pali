{
  "mil3.5.9:0.1": "Milindapañha ",
  "mil3.5.9:0.2": "Buddhavagga ",
  "mil3.5.9:0.3": "9. Uppajjatijānanapañha ",
  "mil3.5.9:1.1": "Rājā āha—",
  "mil3.5.9:1.2": "“bhante nāgasena, yo uppajjati, jānāti so ‘uppajjissāmī’”ti? ",
  "mil3.5.9:1.3": "“Āma, mahārāja, yo uppajjati jānāti so ‘uppajjissāmī’”ti. ",
  "mil3.5.9:2.1": "“Opammaṁ karohī”ti. ",
  "mil3.5.9:2.2": "“Yathā, mahārāja, kassako gahapatiko bījāni pathaviyaṁ nikkhipitvā sammā deve vassante jānāti ‘dhaññaṁ nibbattissatī’”ti? ",
  "mil3.5.9:2.3": "“Āma, bhante, jāneyyā”ti. ",
  "mil3.5.9:2.4": "“Evameva kho, mahārāja, yo uppajjati, jānāti so ‘uppajjissāmī’”ti. ",
  "mil3.5.9:3.1": "“Kallosi, bhante nāgasenā”ti. ",
  "mil3.5.9:4.1": "Uppajjatijānanapañho navamo. "
}