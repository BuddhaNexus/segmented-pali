{
  "atk-s0304a3:0": "4. Jambukhādakasaṁyuttaṁ",
  "atk-s0304a3:1": "1. Nibbānapañhāsuttavaṇṇanā",
  "atk-s0304a3:2_0": "314. Jambukhādakasaṁyutte jambukhādako paribbājakoti evaṁnāmo therassa bhāgineyyo",
  "atk-s0304a3:2_1": "channaparibbājako. Yo kho āvuso rāgakkhayoti nibbānaṁ āgamma rāgo khīyati, tasmā",
  "atk-s0304a3:2_2": "nibbānaṁ rāgakkhayoti vuccati. Dosamohakkhayesupi eseva nayo.",
  "atk-s0304a3:3_0": "Yo pana imināva suttena kilesakkhayamattaṁ nibbānanti vadeyya, so vattabbo “kassa",
  "atk-s0304a3:3_1": "kilesānaṁ khayo, kiṁ attano, udāhu paresa”nti? Addhā “attano”ti vakkhati. Tato pucchitabbo",
  "atk-s0304a3:3_2": "“gotrabhuñāṇassa kiṁ ārammaṇa”nti? Jānamāno “nibbāna”nti vakkhati. Kiṁ pana gotrabhuñāṇakkhaṇe",
  "atk-s0304a3:3_3": "kilesā khīṇā khīyanti khīyissantīti? “Khīṇā”ti vā “khīyantī”ti vā na vattabbā, “khīyissantī”ti",
  "atk-s0304a3:3_4": "pana vattabbāti. Kiṁ pana tesu akhīṇesuyeva kilesesu gotrabhuñāṇaṁ kilesakkhayaṁ",
  "atk-s0304a3:3_5": "ārammaṇaṁ karotīti? Addhā evaṁ vutte niruttaro bhavissati.",
  "atk-s0304a3:4_0": "Maggañāṇenāpi cetaṁ yojetabbaṁ. Maggakkhaṇepi hi kilesā “khīṇā”ti vā “khīyissantī”ti",
  "atk-s0304a3:4_1": "vā na vattabbā, “khīyantī”ti pana vattabbā, na ca akhīṇesuyeva kilesesu kilesakkhayo",
  "atk-s0304a3:4_2": "ārammaṇaṁ hoti, tasmā sampaṭicchitabbametaṁ. Yaṁ āgamma rāgādayo khīyanti, taṁ nibbānaṁ.",
  "atk-s0304a3:4_3": "Taṁ panetaṁ “rūpino dhammā arūpino dhammā”tiādīsu dukesu arūpino dhammāti saṅgahitattā",
  "atk-s0304a3:4_4": "na kilesakkhayamattamevāti.",
  "atk-s0304a3:5": "2. Arahattapañhāsuttavaṇṇanā",
  "atk-s0304a3:6": "315. Arahattapañhabyākaraṇe yasmā arahattaṁ rāgadosamohānaṁ khīṇante uppajjati, tasmā “rāgakkhayo dosakkhayo mohakkhayo”ti vuttaṁ.",
  "atk-s0304a3:7": "3-15. Dhammavādīpañhāsuttādivaṇṇanā",
  "atk-s0304a3:8_0": "316-328.Teloke sugatāti te rāgādayo pahāya gatattā suṭṭhu gatāti sugatā. Dukkhassa",
  "atk-s0304a3:8_1": "kho āvuso pariññatthanti vaṭṭadukkhassa parijānanatthaṁ. Dukkhatāti dukkhasabhāvo.",
  "atk-s0304a3:8_2": "Dukkhadukkhatātiādīsu dukkhasaṅkhāto dukkhasabhāvo dukkhadukkhatā. Sesapadadvayepi eseva nayo.",
  "atk-s0304a3:9": "16. Dukkarapañhāsuttavaṇṇanā",
  "atk-s0304a3:10_0": "329.Abhiratīti pabbajjāya anukkaṇṭhanatā. Naciraṁ āvusoti āvuso dhammānudhammappaṭipanno",
  "atk-s0304a3:10_1": "bhikkhu “pāto anusiṭṭho sāyaṁ visesamadhigamissati, sāyaṁ anusiṭṭho pāto visesamadhigamissatī”ti",
  "atk-s0304a3:10_2": "vuttattā ghaṭento vāyamanto nacirassaṁ lahuyeva arahaṁ assa, arahatte patiṭṭhaheyyāti",
  "atk-s0304a3:10_3": "dasseti. Sesaṁ sabbattha uttānatthamevāti.",
  "atk-s0304a3:11": "Jambukhādakasaṁyuttavaṇṇanā niṭṭhitā."
}