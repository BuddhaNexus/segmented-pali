{
  "tha-ap310:0.1": "Therāpadāna ",
  "tha-ap310:0.2": "Padumakesaravagga ",
  "tha-ap310:0.3": "8. Anulepadāyakattheraapadāna ",
  "tha-ap310:1.1": "“Atthadassissa munino, ",
  "tha-ap310:1.2": "addasaṁ sāvakaṁ ahaṁ; ",
  "tha-ap310:1.3": "Navakammaṁ karontassa, ",
  "tha-ap310:1.4": "sīmāya upagacchahaṁ. ",
  "tha-ap310:2.1": "Niṭṭhite navakamme ca, ",
  "tha-ap310:2.2": "anulepamadāsahaṁ; ",
  "tha-ap310:2.3": "Pasannacitto sumano, ",
  "tha-ap310:2.4": "puññakkhette anuttare. ",
  "tha-ap310:3.1": "Aṭṭhārase kappasate, ",
  "tha-ap310:3.2": "yaṁ kammamakariṁ tadā; ",
  "tha-ap310:3.3": "Duggatiṁ nābhijānāmi, ",
  "tha-ap310:3.4": "anulepassidaṁ phalaṁ. ",
  "tha-ap310:4.1": "Paṭisambhidā catasso, ",
  "tha-ap310:4.2": "…pe… ",
  "tha-ap310:4.3": "kataṁ buddhassa sāsanaṁ”. ",
  "tha-ap310:5.1": "Itthaṁ sudaṁ āyasmā anulepadāyako thero imā gāthāyo abhāsitthāti. ",
  "tha-ap310:6.1": "Anulepadāyakattherassāpadānaṁ aṭṭhamaṁ. "
}