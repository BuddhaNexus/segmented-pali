{
  "ya6.2.2:0.1": "6 Saṅkhārayamaka",
  "ya6.2.2:0.2": "6.2 Pavattivāra",
  "ya6.2.2:0.3": "6.2.2. Nirodhavāra",
  "ya6.2.2:1.0.1": "6.2.2.1. Paccuppannavāra",
  "ya6.2.2:1.0.2": "6.2.2.1.1. Anulomapuggala",
  "ya6.2.2:1.1": " Yassa kāyasaṅkhāro nirujjhati tassa vacīsaṅkhāro nirujjhatīti?",
  "ya6.2.2:2.1_0": "Vinā vitakkavicārehi assāsapassāsānaṁ bhaṅgakkhaṇe tesaṁ kāyasaṅkhāro nirujjhati,",
  "ya6.2.2:2.1_1": "no ca tesaṁ vacīsaṅkhāro nirujjhati. Paṭhamajjhānaṁ samāpannānaṁ kāmāvacarānaṁ assāsapassāsānaṁ",
  "ya6.2.2:2.1_2": "bhaṅgakkhaṇe tesaṁ kāyasaṅkhāro ca nirujjhati vacīsaṅkhāro ca nirujjhati.",
  "ya6.2.2:3.1": " Yassa vā pana vacīsaṅkhāro nirujjhati tassa kāyasaṅkhāro nirujjhatīti?",
  "ya6.2.2:4.1_0": "Vinā assāsapassāsehi vitakkavicārānaṁ bhaṅgakkhaṇe tesaṁ vacīsaṅkhāro nirujjhati,",
  "ya6.2.2:4.1_1": "no ca tesaṁ kāyasaṅkhāro nirujjhati. Paṭhamajjhānaṁ samāpannānaṁ kāmāvacarānaṁ assāsapassāsānaṁ",
  "ya6.2.2:4.1_2": "bhaṅgakkhaṇe tesaṁ vacīsaṅkhāro ca nirujjhati kāyasaṅkhāro ca nirujjhati.",
  "ya6.2.2:5.1": " Yassa kāyasaṅkhāro nirujjhati tassa cittasaṅkhāro nirujjhatīti? Āmantā.",
  "ya6.2.2:6.1": " Yassa vā pana cittasaṅkhāro nirujjhati tassa kāyasaṅkhāro nirujjhatīti?",
  "ya6.2.2:7.1_0": "Vinā assāsapassāsehi cittassa bhaṅgakkhaṇe tesaṁ cittasaṅkhāro nirujjhati, no ca",
  "ya6.2.2:7.1_1": "tesaṁ kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ cittasaṅkhāro",
  "ya6.2.2:7.1_2": "ca nirujjhati kāyasaṅkhāro ca nirujjhati.",
  "ya6.2.2:8.1": " Yassa vacīsaṅkhāro nirujjhati tassa cittasaṅkhāro nirujjhatīti? Āmantā.",
  "ya6.2.2:9.1": " Yassa vā pana cittasaṅkhāro nirujjhati tassa vacīsaṅkhāro nirujjhatīti?",
  "ya6.2.2:10.1_0": "Vinā vitakkavicārehi cittassa bhaṅgakkhaṇe tesaṁ cittasaṅkhāro nirujjhati, no ca",
  "ya6.2.2:10.1_1": "tesaṁ vacīsaṅkhāro nirujjhati. Vitakkavicārānaṁ bhaṅgakkhaṇe tesaṁ cittasaṅkhāro",
  "ya6.2.2:10.1_2": "ca nirujjhati vacīsaṅkhāro ca nirujjhati.",
  "ya6.2.2:11.0": "6.2.2.1.2. Anulomaokāsa",
  "ya6.2.2:11.1": " Yattha kāyasaṅkhāro nirujjhati tattha vacīsaṅkhāro nirujjhatīti? …pe….",
  "ya6.2.2:12.0": "6.2.2.1.3. Anulomapuggalokāsa",
  "ya6.2.2:12.1": " Yassa yattha kāyasaṅkhāro nirujjhati tassa tattha vacīsaṅkhāro nirujjhatīti? …pe…. (Yassakampi yassayatthakampi sadisaṁ.)",
  "ya6.2.2:13.0": "6.2.2.1.4. Paccanīkapuggala",
  "ya6.2.2:13.1": " Yassa kāyasaṅkhāro na nirujjhati tassa vacīsaṅkhāro na nirujjhatīti?",
  "ya6.2.2:14.1_0": "Vinā assāsapassāsehi vitakkavicārānaṁ bhaṅgakkhaṇe tesaṁ kāyasaṅkhāro na nirujjhati,",
  "ya6.2.2:14.1_1": "no ca tesaṁ vacīsaṅkhāro na nirujjhati. Sabbesaṁ cittassa uppādakkhaṇe vinā assāsapassāsehi",
  "ya6.2.2:14.1_2": "avitakkaavicāracittassa bhaṅgakkhaṇe nirodhasamāpannānaṁ asaññasattānaṁ tesaṁ kāyasaṅkhāro",
  "ya6.2.2:14.1_3": "ca na nirujjhati vacīsaṅkhāro ca na nirujjhati.",
  "ya6.2.2:15.1": " Yassa vā pana vacīsaṅkhāro na nirujjhati tassa kāyasaṅkhāro na nirujjhatīti?",
  "ya6.2.2:16.1_0": "Vinā vitakkavicārehi assāsapassāsānaṁ bhaṅgakkhaṇe tesaṁ vacīsaṅkhāro na nirujjhati,",
  "ya6.2.2:16.1_1": "no ca tesaṁ kāyasaṅkhāro na nirujjhati. Sabbesaṁ cittassa uppādakkhaṇe vinā assāsapassāsehi",
  "ya6.2.2:16.1_2": "avitakkaavicāracittassa bhaṅgakkhaṇe nirodhasamāpannānaṁ asaññasattānaṁ tesaṁ vacīsaṅkhāro",
  "ya6.2.2:16.1_3": "ca na nirujjhati kāyasaṅkhāro ca na nirujjhati.",
  "ya6.2.2:17.1": " Yassa kāyasaṅkhāro na nirujjhati tassa cittasaṅkhāro na nirujjhatīti?",
  "ya6.2.2:18.1_0": "Vinā assāsapassāsehi cittassa bhaṅgakkhaṇe tesaṁ kāyasaṅkhāro na nirujjhati, no ca",
  "ya6.2.2:18.1_1": "tesaṁ cittasaṅkhāro na nirujjhati. Sabbesaṁ cittassa uppādakkhaṇe nirodhasamāpannānaṁ",
  "ya6.2.2:18.1_2": "asaññasattānaṁ tesaṁ kāyasaṅkhāro ca na nirujjhati cittasaṅkhāro ca na nirujjhati.",
  "ya6.2.2:19.1": " Yassa vā pana …pe… ? Āmantā.",
  "ya6.2.2:20.1": " Yassa vacīsaṅkhāro na nirujjhati tassa cittasaṅkhāro na nirujjhatīti?",
  "ya6.2.2:21.1_0": "Vinā vitakkavicārehi cittassa bhaṅgakkhaṇe tesaṁ vacīsaṅkhāro na nirujjhati, no ca",
  "ya6.2.2:21.1_1": "tesaṁ cittasaṅkhāro na nirujjhati. Sabbesaṁ cittassa uppādakkhaṇe nirodhasamāpannānaṁ",
  "ya6.2.2:21.1_2": "asaññasattānaṁ tesaṁ vacīsaṅkhāro ca na nirujjhati cittasaṅkhāro ca na nirujjhati.",
  "ya6.2.2:22.1": " Yassa vā pana …pe… ? Āmantā.",
  "ya6.2.2:23.0": "6.2.2.1.5. Paccanīkaokāsa",
  "ya6.2.2:23.1": " Yattha kāyasaṅkhāro na nirujjhati …pe….",
  "ya6.2.2:24.0": "6.2.2.1.6. Paccanīkapuggalokāsa",
  "ya6.2.2:24.1": " Yassa yattha kāyasaṅkhāro na nirujjhati tassa tattha vacīsaṅkhāro na nirujjhatīti?",
  "ya6.2.2:25.1_0": "Vinā assāsapassāsehi vitakkavicārānaṁ bhaṅgakkhaṇe tesaṁ tattha kāyasaṅkhāro na nirujjhati,",
  "ya6.2.2:25.1_1": "no ca tesaṁ tattha vacīsaṅkhāro na nirujjhati. Sabbesaṁ cittassa uppādakkhaṇe vinā",
  "ya6.2.2:25.1_2": "assāsapassāsehi avitakkaavicāracittassa bhaṅgakkhaṇe asaññasattānaṁ tesaṁ tattha",
  "ya6.2.2:25.1_3": "kāyasaṅkhāro ca na nirujjhati vacīsaṅkhāro ca na nirujjhati.",
  "ya6.2.2:26.1": " Yassa vā pana yattha vacīsaṅkhāro na nirujjhati …pe….",
  "ya6.2.2:27.1": "(Yassakampi yassayatthakampi sadisaṁ vitthāretabbaṁ, yassayatthake nirodhasamāpannānanti na kātabbaṁ.)",
  "ya6.2.2:28.0.1": "6.2.2.2. Atītavāra",
  "ya6.2.2:28.0.2": "6.2.2.2.1. Anulomapuggala",
  "ya6.2.2:28.1": " Yassa kāyasaṅkhāro nirujjhittha tassa vacīsaṅkhāro nirujjhitthāti? Āmantā.",
  "ya6.2.2:29.1": " Yassa vā pana …pe… ? Āmantā.",
  "ya6.2.2:30.1": "(Yathā uppādavāre atītā pucchā yassakampi yassayatthakampi anulomampi paccanīkampi vibhattaṁ evaṁ nirodhavārepi vibhajitabbaṁ, natthi nānākaraṇaṁ.)",
  "ya6.2.2:31.0.1": "6.2.2.3. Anāgatavāra",
  "ya6.2.2:31.0.2": "6.2.2.3.1. Anulomapuggala",
  "ya6.2.2:31.1": " Yassa kāyasaṅkhāro nirujjhissati tassa vacīsaṅkhāro nirujjhissatīti? Āmantā.",
  "ya6.2.2:32.1": " Yassa vā pana vacīsaṅkhāro nirujjhissati tassa kāyasaṅkhāro nirujjhissatīti?",
  "ya6.2.2:33.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:33.1_1": "pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ",
  "ya6.2.2:33.1_2": "arūpāvacaraṁ upapajjitvā parinibbāyissanti tesaṁ cavantānaṁ tesaṁ vacīsaṅkhāro nirujjhissati,",
  "ya6.2.2:33.1_3": "no ca tesaṁ kāyasaṅkhāro nirujjhissati. Itaresaṁ tesaṁ vacīsaṅkhāro ca nirujjhissati",
  "ya6.2.2:33.1_4": "kāyasaṅkhāro ca nirujjhissati.",
  "ya6.2.2:34.1": " Yassa kāyasaṅkhāro nirujjhissati tassa cittasaṅkhāro nirujjhissatīti? Āmantā.",
  "ya6.2.2:35.1": " Yassa vā pana cittasaṅkhāro nirujjhissati tassa kāyasaṅkhāro nirujjhissatīti?",
  "ya6.2.2:36.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:36.1_1": "pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ",
  "ya6.2.2:36.1_2": "arūpāvacaraṁ upapajjitvā parinibbāyissanti tesaṁ cavantānaṁ tesaṁ cittasaṅkhāro nirujjhissati,",
  "ya6.2.2:36.1_3": "no ca tesaṁ kāyasaṅkhāro nirujjhissati. Itaresaṁ tesaṁ cittasaṅkhāro ca nirujjhissati",
  "ya6.2.2:36.1_4": "kāyasaṅkhāro ca nirujjhissati.",
  "ya6.2.2:37.1": " Yassa vacīsaṅkhāro nirujjhissati tassa cittasaṅkhāro nirujjhissatīti? Āmantā.",
  "ya6.2.2:38.1": " Yassa vā pana cittasaṅkhāro nirujjhissati tassa vacīsaṅkhāro nirujjhissatīti?",
  "ya6.2.2:39.1_0": "Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ",
  "ya6.2.2:39.1_1": "pacchimacittaṁ uppajjissati tesaṁ cittasaṅkhāro nirujjhissati, no ca tesaṁ vacīsaṅkhāro",
  "ya6.2.2:39.1_2": "nirujjhissati. Itaresaṁ tesaṁ cittasaṅkhāro ca nirujjhissati vacīsaṅkhāro ca nirujjhissati.",
  "ya6.2.2:40.0": "6.2.2.3.2. Anulomaokāsa",
  "ya6.2.2:40.1": " Yattha kāyasaṅkhāro nirujjhissati …pe….",
  "ya6.2.2:41.0": "6.2.2.3.3. Anulomapuggalokāsa",
  "ya6.2.2:41.1": " Yassa yattha kāyasaṅkhāro nirujjhissati tassa tattha vacīsaṅkhāro nirujjhissatīti?",
  "ya6.2.2:42.1_0": "Dutiyajjhānaṁ tatiyajjhānaṁ samāpannānaṁ tesaṁ tattha kāyasaṅkhāro nirujjhissati,",
  "ya6.2.2:42.1_1": "no ca tesaṁ tattha vacīsaṅkhāro nirujjhissati. Paṭhamajjhānaṁ samāpannānaṁ kāmāvacarānaṁ",
  "ya6.2.2:42.1_2": "tesaṁ tattha kāyasaṅkhāro ca nirujjhissati vacīsaṅkhāro ca nirujjhissati.",
  "ya6.2.2:43.1": " Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhissatīti?",
  "ya6.2.2:44.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:44.1_1": "pacchimacittaṁ uppajjissati rūpāvacarānaṁ arūpāvacarānaṁ tesaṁ tattha vacīsaṅkhāro",
  "ya6.2.2:44.1_2": "nirujjhissati, no ca tesaṁ tattha kāyasaṅkhāro nirujjhissati. Paṭhamajjhānaṁ samāpannānaṁ",
  "ya6.2.2:44.1_3": "itaresaṁ kāmāvacarānaṁ tesaṁ tattha vacīsaṅkhāro ca nirujjhissati kāyasaṅkhāro ca nirujjhissati.",
  "ya6.2.2:45.1": " Yassa yattha kāyasaṅkhāro nirujjhissati tassa tattha cittasaṅkhāro nirujjhissatīti? Āmantā.",
  "ya6.2.2:46.1": " Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhissatīti?",
  "ya6.2.2:47.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:47.1_1": "pacchimacittaṁ uppajjissati catutthajjhānaṁ samāpannānaṁ rūpāvacarānaṁ arūpāvacarānaṁ",
  "ya6.2.2:47.1_2": "tesaṁ tattha cittasaṅkhāro nirujjhissati, no ca tesaṁ tattha kāyasaṅkhāro nirujjhissati.",
  "ya6.2.2:47.1_3": "Paṭhamajjhānaṁ dutiyajjhānaṁ tatiyajjhānaṁ samāpannānaṁ itaresaṁ kāmāvacarānaṁ tesaṁ",
  "ya6.2.2:47.1_4": "tattha cittasaṅkhāro ca nirujjhissati kāyasaṅkhāro ca nirujjhissati.",
  "ya6.2.2:48.1": " Yassa yattha vacīsaṅkhāro nirujjhissati tassa tattha cittasaṅkhāro nirujjhissatīti? Āmantā.",
  "ya6.2.2:49.1": " Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhissatīti?",
  "ya6.2.2:50.1_0": "Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ",
  "ya6.2.2:50.1_1": "pacchimacittaṁ uppajjissati dutiyajjhānaṁ tatiyajjhānaṁ catutthajjhānaṁ samāpannānaṁ",
  "ya6.2.2:50.1_2": "tesaṁ tattha cittasaṅkhāro nirujjhissati, no ca tesaṁ tattha vacīsaṅkhāro nirujjhissati.",
  "ya6.2.2:50.1_3": "Paṭhamajjhānaṁ samāpannānaṁ kāmāvacarānaṁ itaresaṁ rūpāvacarānaṁ arūpāvacarānaṁ tesaṁ",
  "ya6.2.2:50.1_4": "tattha cittasaṅkhāro ca nirujjhissati vacīsaṅkhāro ca nirujjhissati.",
  "ya6.2.2:51.0": "6.2.2.3.4. Paccanīkapuggala",
  "ya6.2.2:51.1": " Yassa kāyasaṅkhāro na nirujjhissati tassa vacīsaṅkhāro na nirujjhissatīti?",
  "ya6.2.2:52.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:52.1_1": "pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ",
  "ya6.2.2:52.1_2": "arūpāvacaraṁ upapajjitvā parinibbāyissanti tesaṁ cavantānaṁ tesaṁ kāyasaṅkhāro na",
  "ya6.2.2:52.1_3": "nirujjhissati, no ca tesaṁ vacīsaṅkhāro na nirujjhissati. Savitakkasavicārapacchimacittassa",
  "ya6.2.2:52.1_4": "bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ",
  "ya6.2.2:52.1_5": "pacchimacittaṁ uppajjissati tesaṁ kāyasaṅkhāro ca na nirujjhissati vacīsaṅkhāro ca na nirujjhissati.",
  "ya6.2.2:53.1": " Yassa vā pana …pe… ? Āmantā.",
  "ya6.2.2:54.1": " Yassa kāyasaṅkhāro na nirujjhissati tassa cittasaṅkhāro na nirujjhissatīti?",
  "ya6.2.2:55.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:55.1_1": "pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ",
  "ya6.2.2:55.1_2": "arūpāvacaraṁ upapajjitvā parinibbāyissanti tesaṁ cavantānaṁ tesaṁ kāyasaṅkhāro na",
  "ya6.2.2:55.1_3": "nirujjhissati, no ca tesaṁ cittasaṅkhāro na nirujjhissati. Pacchimacittassa bhaṅgakkhaṇe",
  "ya6.2.2:55.1_4": "tesaṁ kāyasaṅkhāro ca na nirujjhissati cittasaṅkhāro ca na nirujjhissati.",
  "ya6.2.2:56.1": " Yassa vā pana …pe… ? Āmantā.",
  "ya6.2.2:57.1": " Yassa vacīsaṅkhāro na nirujjhissati tassa cittasaṅkhāro na nirujjhissatīti?",
  "ya6.2.2:58.1_0": "Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ",
  "ya6.2.2:58.1_1": "pacchimacittaṁ uppajjissati tesaṁ vacīsaṅkhāro na nirujjhissati, no ca tesaṁ cittasaṅkhāro",
  "ya6.2.2:58.1_2": "na nirujjhissati. Pacchimacittassa bhaṅgakkhaṇe tesaṁ vacīsaṅkhāro ca na nirujjhissati",
  "ya6.2.2:58.1_3": "cittasaṅkhāro ca na nirujjhissati.",
  "ya6.2.2:59.1": " Yassa vā pana …pe… ? Āmantā.",
  "ya6.2.2:60.0": "6.2.2.3.5. Paccanīkaokāsa",
  "ya6.2.2:60.1": " Yattha kāyasaṅkhāro na nirujjhissati …pe….",
  "ya6.2.2:61.0": "6.2.2.3.6. Paccanīkapuggalokāsa",
  "ya6.2.2:61.1": " Yassa yattha kāyasaṅkhāro na nirujjhissati tassa tattha vacīsaṅkhāro na nirujjhissatīti?",
  "ya6.2.2:62.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:62.1_1": "pacchimacittaṁ uppajjissati rūpāvacarānaṁ arūpāvacarānaṁ tesaṁ tattha kāyasaṅkhāro",
  "ya6.2.2:62.1_2": "na nirujjhissati, no ca tesaṁ tattha vacīsaṅkhāro na nirujjhissati. Savitakkasavicārapacchimacittassa",
  "ya6.2.2:62.1_3": "bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ",
  "ya6.2.2:62.1_4": "pacchimacittaṁ uppajjissati catutthajjhānaṁ samāpannānaṁ asaññasattānaṁ tesaṁ tattha",
  "ya6.2.2:62.1_5": "kāyasaṅkhāro ca na nirujjhissati vacīsaṅkhāro ca na nirujjhissati.",
  "ya6.2.2:63.1": " Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhissatīti?",
  "ya6.2.2:64.1_0": "Dutiyajjhānaṁ tatiyajjhānaṁ samāpannānaṁ tesaṁ tattha vacīsaṅkhāro na nirujjhissati,",
  "ya6.2.2:64.1_1": "no ca tesaṁ tattha kāyasaṅkhāro na nirujjhissati. Savitakkasavicārapacchimacittassa",
  "ya6.2.2:64.1_2": "bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ",
  "ya6.2.2:64.1_3": "pacchimacittaṁ uppajjissati catutthajjhānaṁ samāpannānaṁ asaññasattānaṁ tesaṁ tattha",
  "ya6.2.2:64.1_4": "vacīsaṅkhāro ca na nirujjhissati kāyasaṅkhāro ca na nirujjhissati.",
  "ya6.2.2:65.1": " Yassa yattha kāyasaṅkhāro na nirujjhissati tassa tattha cittasaṅkhāro na nirujjhissatīti?",
  "ya6.2.2:66.1_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "ya6.2.2:66.1_1": "pacchimacittaṁ uppajjissati catutthajjhānaṁ samāpannānaṁ rūpāvacarānaṁ arūpāvacarānaṁ",
  "ya6.2.2:66.1_2": "tesaṁ tattha kāyasaṅkhāro na nirujjhissati, no ca tesaṁ tattha cittasaṅkhāro na nirujjhissati.",
  "ya6.2.2:66.1_3": "Pacchimacittassa bhaṅgakkhaṇe asaññasattānaṁ tesaṁ tattha kāyasaṅkhāro ca na nirujjhissati",
  "ya6.2.2:66.1_4": "cittasaṅkhāro ca na nirujjhissati.",
  "ya6.2.2:67.1": " Yassa vā pana yattha cittasaṅkhāro na nirujjhissati tassa tattha kāyasaṅkhāro na nirujjhissatīti? Āmantā.",
  "ya6.2.2:68.1": " Yassa yattha vacīsaṅkhāro na nirujjhissati tassa tattha cittasaṅkhāro na nirujjhissatīti?",
  "ya6.2.2:69.1_0": "Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ",
  "ya6.2.2:69.1_1": "pacchimacittaṁ uppajjissati dutiyajjhānaṁ tatiyajjhānaṁ catutthajjhānaṁ samāpannānaṁ",
  "ya6.2.2:69.1_2": "tesaṁ tattha vacīsaṅkhāro na nirujjhissati, no ca tesaṁ tattha cittasaṅkhāro na nirujjhissati.",
  "ya6.2.2:69.1_3": "Pacchimacittassa bhaṅgakkhaṇe asaññasattānaṁ tesaṁ tattha vacīsaṅkhāro ca na nirujjhissati",
  "ya6.2.2:69.1_4": "cittasaṅkhāro ca na nirujjhissati.",
  "ya6.2.2:70.1": " Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhissatīti? Āmantā.",
  "ya6.2.2:71.0.1": "6.2.2.4. Paccuppannātītavāra",
  "ya6.2.2:71.0.2": "6.2.2.4.1. Anulomapuggala",
  "ya6.2.2:71.1": " Yassa kāyasaṅkhāro nirujjhati tassa vacīsaṅkhāro nirujjhitthāti? Āmantā.",
  "ya6.2.2:72.1": " Yassa vā pana vacīsaṅkhāro nirujjhittha tassa kāyasaṅkhāro nirujjhatīti?",
  "ya6.2.2:73.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ",
  "ya6.2.2:73.1_1": "asaññasattānaṁ tesaṁ vacīsaṅkhāro nirujjhittha, no ca tesaṁ kāyasaṅkhāro nirujjhati.",
  "ya6.2.2:73.1_2": "Assāsapassāsānaṁ bhaṅgakkhaṇe tesaṁ vacīsaṅkhāro ca nirujjhittha kāyasaṅkhāro ca nirujjhati.",
  "ya6.2.2:74.1": " Yassa kāyasaṅkhāro nirujjhati tassa cittasaṅkhāro nirujjhitthāti? Āmantā.",
  "ya6.2.2:75.1": " Yassa vā pana cittasaṅkhāro nirujjhittha tassa kāyasaṅkhāro nirujjhatīti?",
  "ya6.2.2:76.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ",
  "ya6.2.2:76.1_1": "asaññasattānaṁ tesaṁ cittasaṅkhāro nirujjhittha, no ca tesaṁ kāyasaṅkhāro nirujjhati.",
  "ya6.2.2:76.1_2": "Assāsapassāsānaṁ bhaṅgakkhaṇe tesaṁ cittasaṅkhāro ca nirujjhittha kāyasaṅkhāro ca nirujjhati.",
  "ya6.2.2:77.1": " Yassa vacīsaṅkhāro nirujjhati tassa cittasaṅkhāro nirujjhitthāti? Āmantā.",
  "ya6.2.2:78.1": " Yassa vā pana cittasaṅkhāro nirujjhittha tassa vacīsaṅkhāro nirujjhatīti?",
  "ya6.2.2:79.1_0": "Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṁ",
  "ya6.2.2:79.1_1": "asaññasattānaṁ tesaṁ cittasaṅkhāro nirujjhittha, no ca tesaṁ vacīsaṅkhāro nirujjhati.",
  "ya6.2.2:79.1_2": "Vitakkavicārānaṁ bhaṅgakkhaṇe tesaṁ cittasaṅkhāro ca nirujjhittha vacīsaṅkhāro ca nirujjhati.",
  "ya6.2.2:80.0": "6.2.2.4.2. Anulomaokāsa",
  "ya6.2.2:80.1": " Yattha kāyasaṅkhāro nirujjhati …pe….",
  "ya6.2.2:81.0": "6.2.2.4.3. Anulomapuggalokāsa",
  "ya6.2.2:81.1": " Yassa yattha kāyasaṅkhāro nirujjhati tassa tattha vacīsaṅkhāro nirujjhitthāti?",
  "ya6.2.2:82.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha",
  "ya6.2.2:82.1_1": "kāyasaṅkhāro nirujjhati, no ca tesaṁ tattha vacīsaṅkhāro nirujjhittha. Paṭhamajjhānaṁ",
  "ya6.2.2:82.1_2": "samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha kāyasaṅkhāro",
  "ya6.2.2:82.1_3": "ca nirujjhati vacīsaṅkhāro ca nirujjhittha.",
  "ya6.2.2:83.1": " Yassa vā pana yattha vacīsaṅkhāro nirujjhittha tassa tattha kāyasaṅkhāro nirujjhatīti?",
  "ya6.2.2:84.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva",
  "ya6.2.2:84.1_1": "vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha",
  "ya6.2.2:84.1_2": "vacīsaṅkhāro nirujjhittha, no ca tesaṁ tattha kāyasaṅkhāro nirujjhati. Paṭhamajjhānaṁ",
  "ya6.2.2:84.1_3": "samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha vacīsaṅkhāro",
  "ya6.2.2:84.1_4": "ca nirujjhittha kāyasaṅkhāro ca nirujjhati.",
  "ya6.2.2:85.1": " Yassa yattha kāyasaṅkhāro nirujjhati tassa tattha cittasaṅkhāro nirujjhitthāti? Āmantā.",
  "ya6.2.2:86.1": " Yassa vā pana yattha cittasaṅkhāro nirujjhittha tassa tattha kāyasaṅkhāro nirujjhatīti?",
  "ya6.2.2:87.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha",
  "ya6.2.2:87.1_1": "cittasaṅkhāro nirujjhittha, no ca tesaṁ tattha kāyasaṅkhāro nirujjhati. Assāsapassāsānaṁ",
  "ya6.2.2:87.1_2": "bhaṅgakkhaṇe tesaṁ tattha cittasaṅkhāro ca nirujjhittha kāyasaṅkhāro ca nirujjhati.",
  "ya6.2.2:88.1": " Yassa yattha vacīsaṅkhāro nirujjhati tassa tattha cittasaṅkhāro nirujjhitthāti? Āmantā.",
  "ya6.2.2:89.1": " Yassa vā pana yattha cittasaṅkhāro nirujjhittha tassa tattha vacīsaṅkhāro nirujjhatīti?",
  "ya6.2.2:90.1_0": "Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha",
  "ya6.2.2:90.1_1": "cittasaṅkhāro nirujjhittha, no ca tesaṁ tattha vacīsaṅkhāro nirujjhati. Vitakkavicārānaṁ",
  "ya6.2.2:90.1_2": "bhaṅgakkhaṇe tesaṁ tattha cittasaṅkhāro ca nirujjhittha vacīsaṅkhāro ca nirujjhati.",
  "ya6.2.2:91.0": "6.2.2.4.4. Paccanīkapuggala",
  "ya6.2.2:91.1": " Yassa kāyasaṅkhāro na nirujjhati tassa vacīsaṅkhāro na nirujjhitthāti? Nirujjhittha.",
  "ya6.2.2:92.1": " Yassa vā pana vacīsaṅkhāro na nirujjhittha tassa kāyasaṅkhāro na nirujjhatīti? Natthi.",
  "ya6.2.2:93.1": " Yassa kāyasaṅkhāro na nirujjhati tassa cittasaṅkhāro na nirujjhitthāti? Nirujjhittha.",
  "ya6.2.2:94.1": " Yassa vā pana cittasaṅkhāro na nirujjhittha tassa kāyasaṅkhāro na nirujjhatīti? Natthi.",
  "ya6.2.2:95.1": " Yassa vacīsaṅkhāro na nirujjhati tassa cittasaṅkhāro na nirujjhitthāti? Nirujjhittha.",
  "ya6.2.2:96.1": " Yassa vā pana cittasaṅkhāro na nirujjhittha tassa vacīsaṅkhāro na nirujjhatīti? Natthi.",
  "ya6.2.2:97.0": "6.2.2.4.5. Paccanīkaokāsa",
  "ya6.2.2:97.1": " Yattha kāyasaṅkhāro na nirujjhati …pe….",
  "ya6.2.2:98.0": "6.2.2.4.6. Paccanīkapuggalokāsa",
  "ya6.2.2:98.1": " Yassa yattha kāyasaṅkhāro na nirujjhati tassa tattha vacīsaṅkhāro na nirujjhitthāti?",
  "ya6.2.2:99.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva",
  "ya6.2.2:99.1_1": "vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha",
  "ya6.2.2:99.1_2": "kāyasaṅkhāro na nirujjhati, no ca tesaṁ tattha vacīsaṅkhāro na nirujjhittha. Dutiyajjhānaṁ",
  "ya6.2.2:99.1_3": "tatiyajjhānaṁ samāpannānaṁ assāsapassāsānaṁ uppādakkhaṇe tesaṁyeva vinā assāsapassāsehi",
  "ya6.2.2:99.1_4": "cittassa bhaṅgakkhaṇe catutthajjhānaṁ samāpannānaṁ suddhāvāsānaṁ dutiye citte vattamāne",
  "ya6.2.2:99.1_5": "asaññasattānaṁ tesaṁ tattha kāyasaṅkhāro ca na nirujjhati vacīsaṅkhāro ca na nirujjhittha.",
  "ya6.2.2:100.1": " Yassa vā pana yattha vacīsaṅkhāro na nirujjhittha tassa tattha kāyasaṅkhāro na nirujjhatīti?",
  "ya6.2.2:101.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha",
  "ya6.2.2:101.1_1": "vacīsaṅkhāro na nirujjhittha, no ca tesaṁ tattha kāyasaṅkhāro na nirujjhati. Dutiyajjhānaṁ",
  "ya6.2.2:101.1_2": "tatiyajjhānaṁ samāpannānaṁ assāsapassāsānaṁ uppādakkhaṇe tesaṁyeva vinā assāsapassāsehi",
  "ya6.2.2:101.1_3": "cittassa bhaṅgakkhaṇe catutthajjhānaṁ samāpannānaṁ suddhāvāsānaṁ dutiye citte vattamāne",
  "ya6.2.2:101.1_4": "asaññasattānaṁ tesaṁ tattha vacīsaṅkhāro ca na nirujjhittha kāyasaṅkhāro ca na nirujjhati.",
  "ya6.2.2:102.1": " Yassa yattha kāyasaṅkhāro na nirujjhati tassa tattha cittasaṅkhāro na nirujjhitthāti?",
  "ya6.2.2:103.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha",
  "ya6.2.2:103.1_1": "kāyasaṅkhāro na nirujjhati, no ca tesaṁ tattha cittasaṅkhāro na nirujjhittha. Suddhāvāsaṁ",
  "ya6.2.2:103.1_2": "upapajjantānaṁ asaññasattānaṁ tesaṁ tattha kāyasaṅkhāro ca na nirujjhati cittasaṅkhāro ca na nirujjhittha.",
  "ya6.2.2:104.1": " Yassa vā pana yattha cittasaṅkhāro na nirujjhittha tassa tattha kāyasaṅkhāro na nirujjhatīti? Āmantā.",
  "ya6.2.2:105.1": " Yassa yattha vacīsaṅkhāro na nirujjhati tassa tattha cittasaṅkhāro na nirujjhitthāti?",
  "ya6.2.2:106.1_0": "Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha",
  "ya6.2.2:106.1_1": "vacīsaṅkhāro na nirujjhati, no ca tesaṁ tattha cittasaṅkhāro na nirujjhittha. Suddhāvāsaṁ",
  "ya6.2.2:106.1_2": "upapajjantānaṁ asaññasattānaṁ tesaṁ tattha vacīsaṅkhāro ca na nirujjhati cittasaṅkhāro ca na nirujjhittha.",
  "ya6.2.2:107.1": " Yassa vā pana yattha cittasaṅkhāro na nirujjhittha tassa tattha vacīsaṅkhāro na nirujjhatīti? Āmantā.",
  "ya6.2.2:108.0.1": "6.2.2.5. Paccuppannānāgatavāra",
  "ya6.2.2:108.0.2": "6.2.2.5.1. Anulomapuggala",
  "ya6.2.2:108.1": " Yassa kāyasaṅkhāro nirujjhati tassa vacīsaṅkhāro nirujjhissatīti? Āmantā.",
  "ya6.2.2:109.1": " Yassa vā pana vacīsaṅkhāro nirujjhissati tassa kāyasaṅkhāro nirujjhatīti?",
  "ya6.2.2:110.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ",
  "ya6.2.2:110.1_1": "asaññasattānaṁ tesaṁ vacīsaṅkhāro nirujjhissati, no ca tesaṁ kāyasaṅkhāro nirujjhati.",
  "ya6.2.2:110.1_2": "Assāsapassāsānaṁ bhaṅgakkhaṇe tesaṁ vacīsaṅkhāro ca nirujjhissati kāyasaṅkhāro ca nirujjhati.",
  "ya6.2.2:111.1": " Yassa kāyasaṅkhāro nirujjhati tassa cittasaṅkhāro nirujjhissatīti? Āmantā.",
  "ya6.2.2:112.1": " Yassa vā pana cittasaṅkhāro nirujjhissati tassa kāyasaṅkhāro nirujjhatīti?",
  "ya6.2.2:113.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ",
  "ya6.2.2:113.1_1": "asaññasattānaṁ tesaṁ cittasaṅkhāro nirujjhissati, no ca tesaṁ kāyasaṅkhāro nirujjhati.",
  "ya6.2.2:113.1_2": "Assāsapassāsānaṁ bhaṅgakkhaṇe tesaṁ cittasaṅkhāro ca nirujjhissati kāyasaṅkhāro ca nirujjhati.",
  "ya6.2.2:114.1": " Yassa vacīsaṅkhāro nirujjhati tassa cittasaṅkhāro nirujjhissatīti?",
  "ya6.2.2:115.1_0": "Savitakkasavicārapacchimacittassa bhaṅgakkhaṇe tesaṁ vacīsaṅkhāro nirujjhati, no",
  "ya6.2.2:115.1_1": "ca tesaṁ cittasaṅkhāro nirujjhissati. Itaresaṁ vitakkavicārānaṁ bhaṅgakkhaṇe tesaṁ",
  "ya6.2.2:115.1_2": "vacīsaṅkhāro ca nirujjhati cittasaṅkhāro ca nirujjhissati.",
  "ya6.2.2:116.1": " Yassa vā pana cittasaṅkhāro nirujjhissati tassa vacīsaṅkhāro nirujjhatīti?",
  "ya6.2.2:117.1_0": "Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṁ",
  "ya6.2.2:117.1_1": "asaññasattānaṁ tesaṁ cittasaṅkhāro nirujjhissati, no ca tesaṁ vacīsaṅkhāro nirujjhati.",
  "ya6.2.2:117.1_2": "Vitakkavicārānaṁ bhaṅgakkhaṇe tesaṁ cittasaṅkhāro ca nirujjhissati vacīsaṅkhāro ca nirujjhati.",
  "ya6.2.2:118.0": "6.2.2.5.2. Anulomaokāsa",
  "ya6.2.2:118.1": " Yattha kāyasaṅkhāro nirujjhati …pe….",
  "ya6.2.2:119.0": "6.2.2.5.3. Anulomapuggalokāsa",
  "ya6.2.2:119.1": " Yassa yattha kāyasaṅkhāro nirujjhati tassa tattha vacīsaṅkhāro nirujjhissatīti?",
  "ya6.2.2:120.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha",
  "ya6.2.2:120.1_1": "kāyasaṅkhāro nirujjhati, no ca tesaṁ tattha vacīsaṅkhāro nirujjhissati. Paṭhamajjhānaṁ",
  "ya6.2.2:120.1_2": "samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha kāyasaṅkhāro",
  "ya6.2.2:120.1_3": "ca nirujjhati vacīsaṅkhāro ca nirujjhissati.",
  "ya6.2.2:121.1": " Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhatīti?",
  "ya6.2.2:122.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva",
  "ya6.2.2:122.1_1": "vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha",
  "ya6.2.2:122.1_2": "vacīsaṅkhāro nirujjhissati, no ca tesaṁ tattha kāyasaṅkhāro nirujjhati. Paṭhamajjhānaṁ",
  "ya6.2.2:122.1_3": "samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha vacīsaṅkhāro",
  "ya6.2.2:122.1_4": "ca nirujjhissati kāyasaṅkhāro ca nirujjhati.",
  "ya6.2.2:123.1": " Yassa yattha kāyasaṅkhāro nirujjhati tassa tattha cittasaṅkhāro nirujjhissatīti? Āmantā.",
  "ya6.2.2:124.1": " Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhatīti?",
  "ya6.2.2:125.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha",
  "ya6.2.2:125.1_1": "cittasaṅkhāro nirujjhissati, no ca tesaṁ tattha kāyasaṅkhāro nirujjhati. Assāsapassāsānaṁ",
  "ya6.2.2:125.1_2": "bhaṅgakkhaṇe tesaṁ tattha cittasaṅkhāro ca nirujjhissati kāyasaṅkhāro ca nirujjhati.",
  "ya6.2.2:126.1": " Yassa yattha vacīsaṅkhāro nirujjhati tassa tattha cittasaṅkhāro nirujjhissatīti?",
  "ya6.2.2:127.1_0": "Savitakkasavicārapacchimacittassa bhaṅgakkhaṇe tesaṁ tattha vacīsaṅkhāro nirujjhati,",
  "ya6.2.2:127.1_1": "no ca tesaṁ tattha cittasaṅkhāro nirujjhissati. Itaresaṁ vitakkavicārānaṁ bhaṅgakkhaṇe",
  "ya6.2.2:127.1_2": "tesaṁ tattha vacīsaṅkhāro ca nirujjhati cittasaṅkhāro ca nirujjhissati.",
  "ya6.2.2:128.1": " Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhatīti?",
  "ya6.2.2:129.1_0": "Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha",
  "ya6.2.2:129.1_1": "cittasaṅkhāro nirujjhissati, no ca tesaṁ tattha vacīsaṅkhāro nirujjhati. Vitakkavicārānaṁ",
  "ya6.2.2:129.1_2": "bhaṅgakkhaṇe tesaṁ tattha cittasaṅkhāro ca nirujjhissati vacīsaṅkhāro ca nirujjhati.",
  "ya6.2.2:130.0": "6.2.2.5.4. Paccanīkapuggala",
  "ya6.2.2:130.1": " Yassa kāyasaṅkhāro na nirujjhati tassa vacīsaṅkhāro na nirujjhissatīti?",
  "ya6.2.2:131.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ",
  "ya6.2.2:131.1_1": "asaññasattānaṁ tesaṁ kāyasaṅkhāro na nirujjhati, no ca tesaṁ vacīsaṅkhāro na nirujjhissati.",
  "ya6.2.2:131.1_2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ",
  "ya6.2.2:131.1_3": "yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro",
  "ya6.2.2:131.1_4": "ca na nirujjhati vacīsaṅkhāro ca na nirujjhissati.",
  "ya6.2.2:132.1": " Yassa vā pana vacīsaṅkhāro na nirujjhissati tassa kāyasaṅkhāro na nirujjhatīti? Āmantā.",
  "ya6.2.2:133.1": " Yassa kāyasaṅkhāro na nirujjhati tassa cittasaṅkhāro na nirujjhissatīti?",
  "ya6.2.2:134.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ",
  "ya6.2.2:134.1_1": "asaññasattānaṁ tesaṁ kāyasaṅkhāro na nirujjhati, no ca tesaṁ cittasaṅkhāro na nirujjhissati.",
  "ya6.2.2:134.1_2": "Pacchimacittassa bhaṅgakkhaṇe tesaṁ kāyasaṅkhāro ca na nirujjhati cittasaṅkhāro ca na nirujjhissati.",
  "ya6.2.2:135.1": " Yassa vā pana …pe… ? Āmantā.",
  "ya6.2.2:136.1": " Yassa vacīsaṅkhāro na nirujjhati tassa cittasaṅkhāro na nirujjhissatīti?",
  "ya6.2.2:137.1_0": "Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṁ",
  "ya6.2.2:137.1_1": "asaññasattānaṁ tesaṁ vacīsaṅkhāro na nirujjhati, no ca tesaṁ cittasaṅkhāro na nirujjhissati.",
  "ya6.2.2:137.1_2": "Avitakkaavicārapacchimacittassa bhaṅgakkhaṇe tesaṁ vacīsaṅkhāro ca na nirujjhati",
  "ya6.2.2:137.1_3": "cittasaṅkhāro ca na nirujjhissati.",
  "ya6.2.2:138.1": " Yassa vā pana cittasaṅkhāro na nirujjhissati tassa vacīsaṅkhāro na nirujjhatīti?",
  "ya6.2.2:139.1_0": "Savitakkasavicārapacchimacittassa bhaṅgakkhaṇe tesaṁ cittasaṅkhāro na nirujjhissati,",
  "ya6.2.2:139.1_1": "no ca tesaṁ vacīsaṅkhāro na nirujjhati. Avitakkaavicārapacchimacittassa bhaṅgakkhaṇe",
  "ya6.2.2:139.1_2": "tesaṁ cittasaṅkhāro ca na nirujjhissati vacīsaṅkhāro ca na nirujjhati.",
  "ya6.2.2:140.0": "6.2.2.5.5. Paccanīkaokāsa",
  "ya6.2.2:140.1": " Yattha kāyasaṅkhāro na nirujjhati …pe….",
  "ya6.2.2:141.0": "6.2.2.5.6. Paccanīkapuggalokāsa",
  "ya6.2.2:141.1": " Yassa yattha kāyasaṅkhāro na nirujjhati tassa tattha vacīsaṅkhāro na nirujjhissatīti?",
  "ya6.2.2:142.1_0": "Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva",
  "ya6.2.2:142.1_1": "vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha",
  "ya6.2.2:142.1_2": "kāyasaṅkhāro na nirujjhati, no ca tesaṁ tattha vacīsaṅkhāro na nirujjhissati. Savitakkasavicārapacchimacittassa",
  "ya6.2.2:142.1_3": "bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ",
  "ya6.2.2:142.1_4": "pacchimacittaṁ uppajjissati dutiyajjhānaṁ tatiyajjhānaṁ samāpannānaṁ assāsapassāsānaṁ",
  "ya6.2.2:142.1_5": "uppādakkhaṇe tesaṁyeva vinā assāsapassāsehi cittassa bhaṅgakkhaṇe catutthajjhānaṁ",
  "ya6.2.2:142.1_6": "samāpannānaṁ asaññasattānaṁ tesaṁ tattha kāyasaṅkhāro ca na nirujjhati vacīsaṅkhāro",
  "ya6.2.2:142.1_7": "ca na nirujjhissati.",
  "ya6.2.2:143.1": " Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhatīti?",
  "ya6.2.2:144.1_0": "Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha",
  "ya6.2.2:144.1_1": "vacīsaṅkhāro na nirujjhissati, no ca tesaṁ tattha kāyasaṅkhāro na nirujjhati. Savitakkasavicārapacchimacittassa",
  "ya6.2.2:144.1_2": "bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ",
  "ya6.2.2:144.1_3": "pacchimacittaṁ uppajjissati dutiyajjhānaṁ tatiyajjhānaṁ samāpannānaṁ assāsapassāsānaṁ",
  "ya6.2.2:144.1_4": "uppādakkhaṇe tesaṁyeva vinā assāsapassāsehi cittassa bhaṅgakkhaṇe catutthajjhānaṁ",
  "ya6.2.2:144.1_5": "samāpannānaṁ asaññasattānaṁ tesaṁ tattha vacīsaṅkhāro ca na nirujjhissati kāyasaṅkhāro ca na nirujjhati.",
  "ya6.2.2:145.1": " Yassa yattha kāyasaṅkhāro na nirujjhati tassa tattha cittasaṅkhāro na nirujjhissatīti?",
  "ya6.2.2:146.1_0": "Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha",
  "ya6.2.2:146.1_1": "kāyasaṅkhāro na nirujjhati, no ca tesaṁ tattha cittasaṅkhāro na nirujjhissati. Pacchimacittassa",
  "ya6.2.2:146.1_2": "bhaṅgakkhaṇe asaññasattānaṁ tesaṁ tattha kāyasaṅkhāro ca na nirujjhati cittasaṅkhāro",
  "ya6.2.2:146.1_3": "ca na nirujjhissati.",
  "ya6.2.2:147.1": " Yassa vā pana …pe… ? Āmantā.",
  "ya6.2.2:148.1": " Yassa yattha vacīsaṅkhāro na nirujjhati tassa tattha cittasaṅkhāro na nirujjhissatīti?",
  "ya6.2.2:149.1_0": "Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha",
  "ya6.2.2:149.1_1": "vacīsaṅkhāro na nirujjhati, no ca tesaṁ tattha cittasaṅkhāro na nirujjhissati. Avitakkaavicārapacchimacittassa",
  "ya6.2.2:149.1_2": "bhaṅgakkhaṇe asaññasattānaṁ tesaṁ tattha vacīsaṅkhāro ca na nirujjhati cittasaṅkhāro",
  "ya6.2.2:149.1_3": "ca na nirujjhissati.",
  "ya6.2.2:150.1": " Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhatīti?",
  "ya6.2.2:151.1_0": "Savitakkasavicārapacchimacittassa bhaṅgakkhaṇe tesaṁ tattha cittasaṅkhāro na nirujjhissati,",
  "ya6.2.2:151.1_1": "no ca tesaṁ tattha vacīsaṅkhāro na nirujjhati. Avitakkaavicārapacchimacittassa bhaṅgakkhaṇe",
  "ya6.2.2:151.1_2": "asaññasattānaṁ tesaṁ tattha cittasaṅkhāro ca na nirujjhissati vacīsaṅkhāro ca na nirujjhati.",
  "ya6.2.2:152.0.1": "6.2.2.6. Atītānāgatavāra",
  "ya6.2.2:152.0.2": "6.2.2.6.1. Anulomapuggala",
  "ya6.2.2:152.1": " Yassa kāyasaṅkhāro nirujjhittha tassa vacīsaṅkhāro nirujjhissatīti?",
  "ya6.2.2:153.1_0": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ",
  "ya6.2.2:153.1_1": "yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro",
  "ya6.2.2:153.1_2": "nirujjhittha, no ca tesaṁ vacīsaṅkhāro nirujjhissati. Itaresaṁ tesaṁ kāyasaṅkhāro",
  "ya6.2.2:153.1_3": "ca nirujjhittha vacīsaṅkhāro ca nirujjhissati.",
  "ya6.2.2:154.1": " Yassa vā pana …pe… ? Āmantā.",
  "ya6.2.2:155.1": " Yassa kāyasaṅkhāro nirujjhittha tassa cittasaṅkhāro nirujjhissatīti?",
  "ya6.2.2:156.1": "Pacchimacittassa bhaṅgakkhaṇe tesaṁ kāyasaṅkhāro nirujjhittha, no ca tesaṁ cittasaṅkhāro nirujjhissati. Itaresaṁ tesaṁ kāyasaṅkhāro ca nirujjhittha cittasaṅkhāro ca nirujjhissati.",
  "ya6.2.2:157.1": " Yassa vā pana …pe… ? Āmantā.",
  "ya6.2.2:158.1": " Yassa vacīsaṅkhāro nirujjhittha tassa cittasaṅkhāro nirujjhissatīti?",
  "ya6.2.2:159.1": "Pacchimacittassa bhaṅgakkhaṇe tesaṁ vacīsaṅkhāro nirujjhittha, no ca tesaṁ cittasaṅkhāro nirujjhissati. Itaresaṁ tesaṁ vacīsaṅkhāro ca nirujjhittha cittasaṅkhāro ca nirujjhissati.",
  "ya6.2.2:160.1": " Yassa vā pana …pe… ? Āmantā.",
  "ya6.2.2:161.0": "6.2.2.6.2. Anulomaokāsa",
  "ya6.2.2:161.1": " Yattha kāyasaṅkhāro nirujjhittha …pe….",
  "ya6.2.2:162.0": "6.2.2.6.3. Anulomapuggalokāsa",
  "ya6.2.2:162.1": " Yassa yattha kāyasaṅkhāro nirujjhittha tassa tattha vacīsaṅkhāro nirujjhissatīti?",
  "ya6.2.2:163.1_0": "Kāmāvacare pacchimacittassa bhaṅgakkhaṇe dutiyajjhānaṁ tatiyajjhānaṁ samāpannānaṁ",
  "ya6.2.2:163.1_1": "tesaṁ tattha kāyasaṅkhāro nirujjhittha, no ca tesaṁ tattha vacīsaṅkhāro nirujjhissati.",
  "ya6.2.2:163.1_2": "Paṭhamajjhānaṁ samāpannānaṁ itaresaṁ kāmāvacarānaṁ tesaṁ tattha kāyasaṅkhāro na nirujjhittha",
  "ya6.2.2:163.1_3": "vacīsaṅkhāro ca nirujjhissati.",
  "ya6.2.2:164.1": " Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhitthāti?",
  "ya6.2.2:165.1_0": "Rūpāvacarānaṁ arūpāvacarānaṁ tesaṁ tattha vacīsaṅkhāro nirujjhissati, no ca tesaṁ",
  "ya6.2.2:165.1_1": "tattha kāyasaṅkhāro nirujjhittha. Paṭhamajjhānaṁ samāpannānaṁ kāmāvacarānaṁ tesaṁ",
  "ya6.2.2:165.1_2": "tattha vacīsaṅkhāro ca nirujjhissati kāyasaṅkhāro ca nirujjhittha.",
  "ya6.2.2:166.1": " Yassa yattha kāyasaṅkhāro nirujjhittha tassa tattha cittasaṅkhāro nirujjhissatīti?",
  "ya6.2.2:167.1_0": "Kāmāvacare pacchimacittassa bhaṅgakkhaṇe tesaṁ tattha kāyasaṅkhāro nirujjhittha,",
  "ya6.2.2:167.1_1": "no ca tesaṁ tattha cittasaṅkhāro nirujjhissati. Paṭhamajjhānaṁ dutiyajjhānaṁ tatiyajjhānaṁ",
  "ya6.2.2:167.1_2": "samāpannānaṁ itaresaṁ kāmāvacarānaṁ tesaṁ tattha kāyasaṅkhāro ca nirujjhittha cittasaṅkhāro ca nirujjhissati.",
  "ya6.2.2:168.1": " Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhitthāti?",
  "ya6.2.2:169.1_0": "Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha cittasaṅkhāro",
  "ya6.2.2:169.1_1": "nirujjhissati, no ca tesaṁ tattha kāyasaṅkhāro nirujjhittha. Paṭhamajjhānaṁ dutiyajjhānaṁ",
  "ya6.2.2:169.1_2": "tatiyajjhānaṁ samāpannānaṁ kāmāvacarānaṁ tesaṁ tattha cittasaṅkhāro ca nirujjhissati",
  "ya6.2.2:169.1_3": "kāyasaṅkhāro ca nirujjhittha.",
  "ya6.2.2:170.1": " Yassa yattha vacīsaṅkhāro nirujjhittha tassa tattha cittasaṅkhāro nirujjhissatīti?",
  "ya6.2.2:171.1_0": "Savitakkasavicārabhūmiyaṁ pacchimacittassa bhaṅgakkhaṇe tesaṁ tattha vacīsaṅkhāro",
  "ya6.2.2:171.1_1": "nirujjhittha, no ca tesaṁ tattha cittasaṅkhāro nirujjhissati. Itaresaṁ savitakkasavicārabhūmiyaṁ",
  "ya6.2.2:171.1_2": "tesaṁ tattha vacīsaṅkhāro ca nirujjhittha cittasaṅkhāro ca nirujjhissati.",
  "ya6.2.2:172.1": " Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhitthāti?",
  "ya6.2.2:173.1_0": "Avitakkaavicārabhūmiyaṁ tesaṁ tattha cittasaṅkhāro nirujjhissati, no ca tesaṁ tattha",
  "ya6.2.2:173.1_1": "vacīsaṅkhāro nirujjhittha. Savitakkasavicārabhūmiyaṁ tesaṁ tattha cittasaṅkhāro ca",
  "ya6.2.2:173.1_2": "nirujjhissati vacīsaṅkhāro ca nirujjhittha.",
  "ya6.2.2:174.0": "6.2.2.6.4. Paccanīkapuggala",
  "ya6.2.2:174.1": " Yassa kāyasaṅkhāro na nirujjhittha tassa vacīsaṅkhāro na nirujjhissatīti? Natthi.",
  "ya6.2.2:175.1": " Yassa vā pana vacīsaṅkhāro na nirujjhissati tassa kāyasaṅkhāro na nirujjhitthāti? Nirujjhittha.",
  "ya6.2.2:176.1": " Yassa kāyasaṅkhāro na nirujjhittha tassa cittasaṅkhāro na nirujjhissatīti? Natthi.",
  "ya6.2.2:177.1": " Yassa vā pana cittasaṅkhāro na nirujjhissati tassa kāyasaṅkhāro na nirujjhitthāti? Nirujjhittha.",
  "ya6.2.2:178.1": " Yassa vacīsaṅkhāro na nirujjhittha tassa cittasaṅkhāro na nirujjhissatīti? Natthi.",
  "ya6.2.2:179.1": " Yassa vā pana cittasaṅkhāro na nirujjhissati tassa vacīsaṅkhāro na nirujjhitthāti? Nirujjhittha.",
  "ya6.2.2:180.0": "6.2.2.6.5. Paccanīkaokāsa",
  "ya6.2.2:180.1": " Yattha kāyasaṅkhāro na nirujjhittha …pe….",
  "ya6.2.2:181.0": "6.2.2.6.6. Paccanīkapuggalokāsa",
  "ya6.2.2:181.1": " Yassa yattha kāyasaṅkhāro na nirujjhittha tassa tattha vacīsaṅkhāro na nirujjhissatīti?",
  "ya6.2.2:182.1_0": "Rūpāvacarānaṁ arūpāvacarānaṁ tesaṁ tattha kāyasaṅkhāro na nirujjhittha, no ca tesaṁ",
  "ya6.2.2:182.1_1": "tattha vacīsaṅkhāro na nirujjhissati. Rūpāvacare arūpāvacare savitakkasavicārapacchimacittassa",
  "ya6.2.2:182.1_2": "bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ",
  "ya6.2.2:182.1_3": "pacchimacittaṁ uppajjissati catutthajjhānaṁ samāpannānaṁ asaññasattānaṁ tesaṁ tattha",
  "ya6.2.2:182.1_4": "kāyasaṅkhāro ca na nirujjhittha vacīsaṅkhāro ca na nirujjhissati.",
  "ya6.2.2:183.1": " Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhitthāti?",
  "ya6.2.2:184.1_0": "Kāmāvacare pacchimacittassa bhaṅgakkhaṇe dutiyajjhānaṁ tatiyajjhānaṁ samāpannānaṁ",
  "ya6.2.2:184.1_1": "tesaṁ tattha vacīsaṅkhāro na nirujjhissati, no ca tesaṁ tattha kāyasaṅkhāro na nirujjhittha.",
  "ya6.2.2:184.1_2": "Rūpāvacare arūpāvacare savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ",
  "ya6.2.2:184.1_3": "yassa cittassa anantarā avitakkaavicāraṁ pacchimacittaṁ uppajjissati catutthajjhānaṁ",
  "ya6.2.2:184.1_4": "samāpannānaṁ asaññasattānaṁ tesaṁ tattha vacīsaṅkhāro ca na nirujjhissati kāyasaṅkhāro ca na nirujjhittha.",
  "ya6.2.2:185.1": " Yassa yattha kāyasaṅkhāro na nirujjhittha tassa tattha cittasaṅkhāro na nirujjhissatīti?",
  "ya6.2.2:186.1_0": "Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha kāyasaṅkhāro",
  "ya6.2.2:186.1_1": "na nirujjhittha, no ca tesaṁ tattha cittasaṅkhāro na nirujjhissati. Rūpāvacare arūpāvacare",
  "ya6.2.2:186.1_2": "pacchimacittassa bhaṅgakkhaṇe asaññasattānaṁ tesaṁ tattha kāyasaṅkhāro ca na nirujjhittha",
  "ya6.2.2:186.1_3": "cittasaṅkhāro ca na nirujjhissati.",
  "ya6.2.2:187.1": " Yassa vā pana yattha cittasaṅkhāro na nirujjhissati tassa tattha kāyasaṅkhāro na nirujjhitthāti?",
  "ya6.2.2:188.1_0": "Kāmāvacare pacchimacittassa bhaṅgakkhaṇe tesaṁ tattha cittasaṅkhāro na nirujjhissati,",
  "ya6.2.2:188.1_1": "no ca tesaṁ tattha kāyasaṅkhāro na nirujjhittha. Rūpāvacare arūpāvacare pacchimacittassa",
  "ya6.2.2:188.1_2": "bhaṅgakkhaṇe asaññasattānaṁ tesaṁ tattha cittasaṅkhāro ca na nirujjhissati kāyasaṅkhāro ca na nirujjhittha.",
  "ya6.2.2:189.1": " Yassa yattha vacīsaṅkhāro na nirujjhittha tassa tattha cittasaṅkhāro na nirujjhissatīti?",
  "ya6.2.2:190.1_0": "Avitakkaavicārabhūmiyaṁ tesaṁ tattha vacīsaṅkhāro na nirujjhittha, no ca tesaṁ tattha",
  "ya6.2.2:190.1_1": "cittasaṅkhāro na nirujjhissati. Avitakkaavicārabhūmiyaṁ pacchimacittassa bhaṅgakkhaṇe",
  "ya6.2.2:190.1_2": "asaññasattānaṁ tesaṁ tattha vacīsaṅkhāro ca na nirujjhittha cittasaṅkhāro ca na nirujjhissati.",
  "ya6.2.2:191.1": " Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhitthāti?",
  "ya6.2.2:192.1_0": "Savitakkasavicārabhūmiyaṁ pacchimacittassa bhaṅgakkhaṇe tesaṁ tattha cittasaṅkhāro",
  "ya6.2.2:192.1_1": "na nirujjhissati, no ca tesaṁ tattha vacīsaṅkhāro na nirujjhittha. Avitakkaavicārabhūmiyaṁ",
  "ya6.2.2:192.1_2": "pacchimacittassa bhaṅgakkhaṇe asaññasattānaṁ tesaṁ tattha cittasaṅkhāro ca na nirujjhissati",
  "ya6.2.2:192.1_3": "vacīsaṅkhāro ca na nirujjhittha.",
  "ya6.2.2:193.1": "Nirodhavāro."
}