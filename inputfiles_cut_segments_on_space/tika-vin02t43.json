{
  "tika-vin02t43:0": "Upālipañcakavaṇṇanā",
  "tika-vin02t43:1_0": "420-421.Omaddakārakoti omadditvā abhibhavitvā kārako. Upatthambho na dātabboti sāmaggivināsāya",
  "tika-vin02t43:1_1": "anubalaṁ na dātabbaṁ. Diṭṭhāvikammampi katvāti “na metaṁ khamatī”ti diṭṭhiṁ āvi katvāpi.",
  "tika-vin02t43:2": "Vohāravaggavaṇṇanā",
  "tika-vin02t43:3_0": "424. Kāyappayogena āpajjitabbā kāyappayogā. Vacīpayogena āpajjitabbā vacīpayogā.",
  "tika-vin02t43:3_1": "Navasu ṭhānesūti osāraṇādīsu navasu ṭhānesu. Dvīsu ṭhānesūti ñattidutiyañatticatutthakammesu.",
  "tika-vin02t43:3_2": "Tasmāti yasmā mahāaṭṭhakathāyaṁ vuttanayena ubhatovibhaṅgā asaṅgahitā, tasmā. Yaṁ",
  "tika-vin02t43:3_3": "kurundiyaṁ vuttaṁ, taṁ gahetabbanti sambandho.",
  "tika-vin02t43:4": "Diṭṭhāvikammavaggavaṇṇanā",
  "tika-vin02t43:5": "425. “Catūhi pañcahī”ti vacanato dvīhi vā tīhi vā ekato desetuṁ vaṭṭati, tato paraṁ na vaṭṭati. Māḷakasīmāyāti khaṇḍasīmāya. Avippavāsasīmāyāti mahāsīmāya.",
  "tika-vin02t43:6": "Musāvādavaggavaṇṇanā",
  "tika-vin02t43:7": "444.Pariyāyena jānantassa vuttamusāvādoti yassa kassaci jānantassa pariyāyena vuttamusāvādoti attho.",
  "tika-vin02t43:8": "446.Anuyogo na dātabboti tena vuttaṁ anādiyitvā tuṇhī bhavitabbanti attho.",
  "tika-vin02t43:9": "Bhikkhunovādavaggavaṇṇanā",
  "tika-vin02t43:10": "454.Ekūnavīsatibhedāyāti maggapaccavekkhaṇādivasena ekūnavīsatibhedāya.",
  "tika-vin02t43:11": "Adhikaraṇavūpasamavaggavaṇṇanā",
  "tika-vin02t43:12_0": "458.Pañcahi kāraṇehīti idaṁ atthanipphādanakāni tesaṁ pubbabhāgāni ca kāraṇabhāvasāmaññena",
  "tika-vin02t43:12_1": "ekajjhaṁ gahetvā vuttaṁ, na pana sabbesaṁ pañcannaṁ samānayogakkhemattā. Anussāvanenāti",
  "tika-vin02t43:12_2": "bhedassa anurūpasāvanena. Yathā bhedo hoti, evaṁ bhinditabbānaṁ bhikkhūnaṁ attano",
  "tika-vin02t43:12_3": "vacanassa sāvanena viññāpanenāti attho. Tenāha “nanu tumhe”tiādi. Kaṇṇamūle vacībhedaṁ",
  "tika-vin02t43:12_4": "katvāti etena pākaṭaṁ katvā bhedakaravatthudīpanaṁ voharaṇaṁ. Tattha attanā vinicchitamattaṁ",
  "tika-vin02t43:12_5": "rahassavasena viññāpanaṁ anussāvananti dasseti. Kammameva uddeso vā pamāṇanti tehi",
  "tika-vin02t43:12_6": "saṅghabhedasiddhito pamāṇaṁ, itare pana tesaṁ sambhārabhūtā. Tenāha “vohārā”tiādi. Tatthāti voharaṇe.",
  "tika-vin02t43:13": "Kathinatthāravaggavaṇṇanā",
  "tika-vin02t43:14": "467.Antarā vuttakāraṇenāti “tañhi vandantassa mañcapādādīsupi nalāṭaṁ paṭihaññeyyā”tiādinā vuttakāraṇena."
}