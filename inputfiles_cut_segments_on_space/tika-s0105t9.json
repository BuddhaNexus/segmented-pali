{
  "tika-s0105t9:0": "11. Kevaṭṭasuttavaṇṇanā",
  "tika-s0105t9:1": "Kevaṭṭagahapatiputtavatthuvaṇṇanā",
  "tika-s0105t9:2_0": "481. Evaṁ subhasuttaṁ saṁvaṇṇetvā idāni kevaṭṭasuttaṁ saṁvaṇṇento yathānupubbaṁ saṁvaṇṇanokāsassa",
  "tika-s0105t9:2_1": "pattabhāvaṁ vibhāvetuṁ, subhasuttassānantaraṁ saṅgītassa suttassa kevaṭṭasuttabhāvaṁ",
  "tika-s0105t9:2_2": "vā pakāsetuṁ ‘‘evaṁ me sutaṁ…pe… nāḷandāyanti kevaṭṭasutta’’nti āha. Pāvārikassāti",
  "tika-s0105t9:2_3": "evaṁnāmakassa seṭṭhino. Ambavaneti ambarukkhabahule upavane. Taṁ kira so seṭṭhi bhagavato",
  "tika-s0105t9:2_4": "anucchavikaṁ gandhakuṭiṁ, bhikkhusaṅghassa ca rattiṭṭhānadivāṭṭhānakuṭimaṇḍapādīni",
  "tika-s0105t9:2_5": "sampādetvā pākāraparikkhittaṁ dvārakoṭṭhakasampannaṁ katvā buddhappamukhassa saṅghassa",
  "tika-s0105t9:2_6": "niyyātesi, purimavohārena panesa vihāro ‘‘pāvārikambavana’’ntveva vuccati. ‘‘Kevaṭṭo’’",
  "tika-s0105t9:2_7": "tidaṁ nāmamattaṁ. ‘‘Kevaṭṭehi saṁrakkhitattā, tesaṁ vā santike sambuddhattā’’ti keci.",
  "tika-s0105t9:2_8": "Gahapatiputtassāti ettha kāmañcesa tadā gahapatiṭṭhāne ṭhito, pitu panassa acirakālakatatāya",
  "tika-s0105t9:2_9": "purimasamaññāya ‘‘gahapatiputto’’tveva voharīyati. Tenāha ‘‘gahapatimahāsālo’’ti,",
  "tika-s0105t9:2_10": "mahāvibhavatāya mahāsāro gahapatīti attho, ra-kārassa pana la-kāraṁ katvā ‘‘mahāsālo’’ti",
  "tika-s0105t9:2_11": "vuttaṁ yathā ‘‘palibuddho’’ti (cūḷani. 15; mi. pa. 6.3.7; jā. aṭṭha. 2.3.102) saddho",
  "tika-s0105t9:2_12": "pasannoti pothujjanikasaddhāvasena ratanattayasaddhāya samannāgato, tatoyeva ratanattayappasanno.",
  "tika-s0105t9:2_13": "Kammakammaphalasaddhāya vā saddho, ratanattayappasādabahulatāya pasanno. Saddhādhikattāyevāti",
  "tika-s0105t9:2_14": "tathācintāya hetuvacanaṁ, saddhādhiko hi ummādappatto viya hoti.",
  "tika-s0105t9:3_0": "Samiddhāti sammadeva iddhā, vibhavasampattiyā vepullappattā sampuṇṇā, ākiṇṇā bahū",
  "tika-s0105t9:3_1": "manussā etthāti atthaṁ sandhāya ‘‘aṁsakūṭenā’’tiādi vuttaṁ. ‘‘Ehi tvaṁ bhikkhu anvaddhamāsaṁ,",
  "tika-s0105t9:3_2": "anumāsaṁ, anusaṁvaccharaṁ vā manussānaṁ pasādāya iddhipāṭihāriyaṁ karohī’’ti ekassa",
  "tika-s0105t9:3_3": "bhikkhuno āṇāpanameva samādisanaṁ, taṁ pana tasmiṁ ṭhāne ṭhapanaṁ nāmāti āha ‘‘ṭhānantare",
  "tika-s0105t9:3_4": "ṭhapetū’’ti . Uttarimanussānanti pakatimanussehi uttaritarānaṁ uttamapurisānaṁ buddhādīnaṁ",
  "tika-s0105t9:3_5": "jhāyīnaṁ, ariyānañca. Dhammatoti adhigamadhammato, jhānābhiññāmaggaphaladhammatoti",
  "tika-s0105t9:3_6": "attho, niddhāraṇe cetaṁ nissakkavacanaṁ. Tato hi iddhipāṭihāriyaṁ niddhāreti. Evaṁ",
  "tika-s0105t9:3_7": "uttarisaddaṁ manussasaddena ekapadaṁ katvā idāni pāṭihāriyasaddena sambajjhitabbaṁ",
  "tika-s0105t9:3_8": "visumeva padaṁ karonto ‘‘dasakusalasaṅkhātato vā’’tiādimāha. Manussadhammatoti pakatimanussadhammato.",
  "tika-s0105t9:3_9": "Pajjalitapadīpoti pajjalantapadīpo. Telasnehanti telasecanaṁ. Rājagahaseṭṭhivatthusminti",
  "tika-s0105t9:3_10": "rājagahaseṭṭhino candanapattadānavatthumhi (cūḷava. 252). Sikkhāpadaṁ paññāpesīti",
  "tika-s0105t9:3_11": "‘‘na bhikkhave gihīnaṁ uttarimanussadhammaṁ iddhipāṭihāriyaṁ dassetabbaṁ. Yo dasseyya,",
  "tika-s0105t9:3_12": "āpatti dukkaṭassā’’ti (cūḷava. 252) vikubbaniddhipaṭikkhepakaṁ idaṁ sikkhāpadaṁ paññapesi.",
  "tika-s0105t9:4_0": "482. Guṇasampattito acāvanaṁ sandhāya etaṁ vuttanti dasseti ‘‘na guṇavināsanenā’’ti",
  "tika-s0105t9:4_1": "iminā. Tenāha ‘‘sīlabheda’’ntiādi. Visahanto nāma natthīti nivāritaṭṭhāne ussahanto",
  "tika-s0105t9:4_2": "nāma natthi. Evampi iminā kāraṇantarenāyaṁ ussahantoti dassetuṁ ‘‘ayaṁ panā’’tiādi",
  "tika-s0105t9:4_3": "vuttaṁ. Yasmā vissāsiko, tasmā vissāsaṁ vaḍḍhetvāti yojanā. Vaḍḍhetvāti ca brūhetvā,",
  "tika-s0105t9:4_4": "vibhūtaṁ pākaṭaṁ katvāti attho.",
  "tika-s0105t9:5": "Iddhipāṭihāriyavaṇṇanā",
  "tika-s0105t9:6_0": "483-4.Ādīnavanti dosaṁ. Kathaṁ tena katā, kattha vā uppannāti āha ‘‘tattha kirā’’tiādi.",
  "tika-s0105t9:6_1": "Ekenāti gandhārena nāma isināva. Evañhi pubbenāparaṁ saṁsandatīti. Gandhārī nāmesā",
  "tika-s0105t9:6_2": "vijjā cūḷagandhārī, mahāgandhārīti duvidhā hoti. Tattha cūḷagandhārī nāma tivassato",
  "tika-s0105t9:6_3": "oraṁ matasattānaṁ upapannaṭṭhānajānanā vijjā. Vaṅgīsavatthu (saṁ. ni. aṭṭha. 1.1.220;",
  "tika-s0105t9:6_4": "a. ni. aṭṭha. 1.1.212) cettha sādhakaṁ. Mahāgandhārī nāma tassa ceva jānanā, taduttari",
  "tika-s0105t9:6_5": "ca iddhividhañāṇakammassa sādhikā vijjā. Yebhuyyena hesā iddhividhañāṇakiccaṁ sādheti.",
  "tika-s0105t9:6_6": "Tassā kira vijjāya sādhako puggalo tādise dese, kāle ca mantaṁ parijappetvā bahudhāpi",
  "tika-s0105t9:6_7": "attānaṁ dasseti, hatthiādīnipi dasseti, adassanīyopi hoti, aggithambhampi karoti,",
  "tika-s0105t9:6_8": "jalathambhampi karoti, ākāsepi attānaṁ dasseti, sabbaṁ indajālasadisaṁ daṭṭhabbaṁ.",
  "tika-s0105t9:6_9": "Aṭṭoti dukkhito bādhito. Tenāha ‘‘pīḷito’’ti.",
  "tika-s0105t9:7": "Ādesanāpāṭihāriyavaṇṇanā",
  "tika-s0105t9:8_0": "485. Kāmaṁ ‘‘cetasika’’nti idaṁ ye cetasi niyuttā cittena sampayuttā, tesaṁ sādhāraṇavacanaṁ,",
  "tika-s0105t9:8_1": "sādhāraṇe pana gahite cittaviseso dassito nāma hoti. Sāmaññajotanā ca visese avatiṭṭhati,",
  "tika-s0105t9:8_2": "tasmā cetasikapadassa yathādhippetamatthaṁ dassento ‘‘somanassadomanassaṁ adhippeta’’nti",
  "tika-s0105t9:8_3": "āha. Somanassaggahaṇena cettha tadekaṭṭhā rāgādayo, saddhādayo ca dhammā dassitā",
  "tika-s0105t9:8_4": "honti, domanassaggahaṇena dosādayo. Vitakkavicārā pana sarūpeneva dassitā. Pi-saddassa",
  "tika-s0105t9:8_5": "vattabbasampiṇḍanattho suviññeyyoti āha ‘‘evaṁ tava mano’’ti, iminā pakārena tava",
  "tika-s0105t9:8_6": "mano pavattoti attho. Kena pakārenāti vuttaṁ ‘‘somanassito vā’’tiādi. ‘‘Evampi te",
  "tika-s0105t9:8_7": "mano’’ti idaṁ somanassitatādimattadassanaṁ, na pana yena somanassito vā domanassito",
  "tika-s0105t9:8_8": "vā, taṁ dassananti taṁ cittaṁ dassetuṁ pāḷiyaṁ ‘‘itipi te citta’’nti vuttaṁ. Itisaddo",
  "tika-s0105t9:8_9": "cettha nidassanattho ‘‘atthīti kho kaccāna ayameko anto’’tiādīsu (saṁ. ni. 2.15;",
  "tika-s0105t9:8_10": "3.90) viya. Tenāha ‘‘idañcidañca attha’’nti. Pi-saddo idhāpi vuttasampiṇḍanattho.",
  "tika-s0105t9:8_11": "Parassa cintaṁ manati jānāti etāyāti cintāmaṇi na-kārassa ṇa-kāraṁ katvā, sā eva",
  "tika-s0105t9:8_12": "pubbapadamantarena maṇikā. Cintā nāma na cittena vinā bhavatīti āha ‘‘paresaṁ cittaṁ",
  "tika-s0105t9:8_13": "jānātī’’ti. ‘‘Tassā kira vijjāya sādhako puggalo tādise dese, kāle ca mantaṁ parijappitvā",
  "tika-s0105t9:8_14": "yassa cittaṁ jānitukāmo, tassa diṭṭhasutādivisesasañjānanamukhena cittācāraṁ anuminanto",
  "tika-s0105t9:8_15": "kathetī’’ti keci. ‘‘Vācaṁ niccharāpetvā tattha akkharasallakkhaṇavasena kathetī’’ti",
  "tika-s0105t9:8_16": "apare. Sā pana vijjā padakusalajātakena (jā. 1.9.49 ādayo) dīpetabbā.",
  "tika-s0105t9:9": "Anusāsanīpāṭihāriyavaṇṇanā",
  "tika-s0105t9:10_0": "486.Pavattentāti pavattanakā hutvā, pavattanavasena vitakkethāti vuttaṁ hoti. Evanti",
  "tika-s0105t9:10_1": "hi yathānusiṭṭhāya anusāsaniyā vidhivasena, paṭisedhavasena ca pavattiākāraparāmasanaṁ,",
  "tika-s0105t9:10_2": "sā ca anusāsanī sammāvitakkānaṁ, micchāvitakkānañca pavattiākāradassanavasena tattha",
  "tika-s0105t9:10_3": "ānisaṁsassa, ādīnavassa ca vibhāvanatthaṁ pavattati. Aniccasaññameva, na niccasaññaṁ.",
  "tika-s0105t9:10_4": "Paṭiyogīnivattanatthañhi eva-kāraggahaṇaṁ. Idhāpi evaṁ-saddassa attho, payojanañca",
  "tika-s0105t9:10_5": "vuttanayeneva veditabbaṁ. Idaṁ-gahaṇepi eseva nayo. Pañcakāmaguṇikarāganti nidassanamattaṁ",
  "tika-s0105t9:10_6": "tadaññarāgassa ceva dosādīnañca pahānassa icchitattā, tappahānassa ca tadaññarāgādikhepanassa",
  "tika-s0105t9:10_7": "upāyabhāvato duṭṭhalohitavimocanassa pubbaduṭṭhamaṁsakhepanūpāyatā viya. Lokuttaradhammamevāti",
  "tika-s0105t9:10_8": "avadhāraṇaṁ paṭipakkhabhāvato sāvajjadhammanivattanaparaṁ daṭṭhabbaṁ tassādhigamūpāyānisaṁsabhūtānaṁ",
  "tika-s0105t9:10_9": "tadaññesaṁ anavajjadhammānaṁ nānantarikabhāvato. Iddhividhaṁ iddhipāṭihāriyanti dasseti",
  "tika-s0105t9:10_10": "iddhiyeva pāṭihāriyanti katvā. Sesapadadvayepi eseva nayo.",
  "tika-s0105t9:11_0": "Pāṭihāriyapadassa pana vacanatthaṁ (udā. aṭṭha. paṭhamabodhisuttavaṇṇanā; itivu.",
  "tika-s0105t9:11_1": "aṭṭha. nidānavaṇṇanā) ‘‘paṭipakkhaharaṇato, rāgādikilesāpanayanato pāṭihāriya’’nti",
  "tika-s0105t9:11_2": "vadanti, bhagavato pana paṭipakkhā rāgādayo na santi ye haritabbā. Puthujjanānampi",
  "tika-s0105t9:11_3": "vigatupakkilese aṭṭhaṅgaguṇasamannāgate citte hatapaṭipakkhe iddhividhaṁ pavattati,",
  "tika-s0105t9:11_4": "tasmā tattha pavattavohārena ca na sakkā idha ‘‘pāṭihāriya’’nti vattuṁ. Sace pana",
  "tika-s0105t9:11_5": "mahākāruṇikassa bhagavato veneyyagatā ca kilesā paṭipakkhā, tesaṁ haraṇato ‘‘pāṭihāriya’’nti",
  "tika-s0105t9:11_6": "vuttaṁ, evaṁ sati yuttametaṁ. Atha vā bhagavato ceva sāsanassa ca paṭipakkhā titthiyā,",
  "tika-s0105t9:11_7": "tesaṁ haraṇato pāṭihāriyaṁ. Te hi diṭṭhiharaṇavasena, diṭṭhippakāsane asamatthabhāvena",
  "tika-s0105t9:11_8": "ca iddhiādesanānusāsanīhi haritā apanītā hontīti. ‘‘Paṭī’’ti vā ayaṁ saddo ‘‘pacchā’’ti",
  "tika-s0105t9:11_9": "etassa atthaṁ bodheti ‘‘tasmiṁ paṭipaviṭṭhamhi, añño āgañchi brāhmaṇo’’ti (su. ni.",
  "tika-s0105t9:11_10": "985; cūḷani. 4) pārāyanasuttapade viya, tasmā samāhite citte vigatupakkilese ca katakiccena",
  "tika-s0105t9:11_11": "pacchā haritabbaṁ pavattetabbanti paṭihāriyaṁ, attano vā upakkilesesu catutthajjhānamaggehi",
  "tika-s0105t9:11_12": "haritesu pacchā haraṇaṁ paṭihāriyaṁ, iddhiādesanānusāsaniyo ca vigatupakkilesena",
  "tika-s0105t9:11_13": "katakiccena ca sattahitatthaṁ puna pavattetabbā, haritesu ca attano upakkilesesu",
  "tika-s0105t9:11_14": "parasattānaṁ upakkilesaharaṇāni hontīti paṭihāriyāni nāma bhavanti, paṭihāriyameva",
  "tika-s0105t9:11_15": "pāṭihāriyaṁ. Paṭihāriye vā iddhiādesanānusāsanisamudāye bhavaṁ ekekaṁ ‘‘pāṭihāriya’’nti",
  "tika-s0105t9:11_16": "vuccati. Paṭihāriyaṁ vā catutthajjhānaṁ, maggo ca paṭipakkhaharaṇato, tattha jātaṁ,",
  "tika-s0105t9:11_17": "tasmiṁ vā nimittabhūte, tato vā āgatanti pāṭihāriyaṁ, iddhiādesanānusāsanīhi vā parasantāne",
  "tika-s0105t9:11_18": "pasādādīnaṁ paṭipakkhassa kilesassa haraṇato vuttanayena pāṭihāriyaṁ. Satataṁ dhammadesanāti",
  "tika-s0105t9:11_19": "sabbakālaṁ desetabbadhammadesanā.",
  "tika-s0105t9:12_0": "Iddhipāṭihāriyenāti sahādiyoge karaṇavacanaṁ, tena saddhiṁ āciṇṇanti attho. Itaratthāpi",
  "tika-s0105t9:12_1": "esa nayo. Dhammasenāpatissa āciṇṇanti yojetabbaṁ. Tamatthaṁ khandhakavatthunā sādhento",
  "tika-s0105t9:12_2": "‘‘devadatte’’tiādimāha. Gayāsīseti gayāgāmassa avidūre gayāsīsanāmako hatthikumbhasadiso",
  "tika-s0105t9:12_3": "piṭṭhipāsāṇo atthi, yattha bhikkhusahassassapi okāso hoti, tasmiṁ piṭṭhipāsāṇe. ‘‘Cittācāraṁ",
  "tika-s0105t9:12_4": "ñatvā’’ti iminā ādesanāpāṭihāriyaṁ dasseti, ‘‘dhammaṁ desesī’’ti iminā anusāsanīpāṭihāriyaṁ,",
  "tika-s0105t9:12_5": "‘‘vikubbanaṁ dassetvā’’ti iminā iddhipāṭihāriyaṁ. Mahānāgāti mahākhīṇāsavā arahanto.",
  "tika-s0105t9:12_6": "‘‘Nāgo’’ti hi arahato adhivacanaṁ natthi āgu pāpametassāti katvā. Yathāha sabhiyasutte –",
  "tika-s0105t9:13": "‘‘Āguṁ na karoti kiñci loke,",
  "tika-s0105t9:14": "Sabbasaṁyoge visajja bandhanāni;",
  "tika-s0105t9:15": "Sabbattha na sajjatī vimutto,",
  "tika-s0105t9:16": "Nāgo tādi pavuccate tathattā’’ti. (su. ni. 527; mahāni. 80; cūḷani. 27, 139);",
  "tika-s0105t9:17_0": "Aṭṭhakathāyaṁ panettha ‘‘dhammasenāpatissa dhammadesanaṁ sutvā pañcasatā bhikkhū",
  "tika-s0105t9:17_1": "sotāpattiphale patiṭṭhahiṁsu. Mahāmoggallānassa dhammadesanaṁ sutvā arahattaphale’’ti",
  "tika-s0105t9:17_2": "(dī. ni. aṭṭha. 1.486) vuttaṁ. Saṅghabhedakakkhandhakapāḷiyaṁ pana ‘‘atha kho tesaṁ",
  "tika-s0105t9:17_3": "bhikkhūnaṁ āyasmatā sāriputtena ādesanāpāṭihāriyānusāsaniyā, āyasmatā ca mahāmoggallānena",
  "tika-s0105t9:17_4": "iddhipāṭihāriyānusāsaniyā ovadiyamānānaṁ anusāsiyamānānaṁ virajaṁ vītamalaṁ dhammacakkhuṁ",
  "tika-s0105t9:17_5": "udapādi ‘yaṁ kiñci samudayadhammaṁ, sabbaṁ taṁ nirodhadhamma’nti’’ (cūḷava. 345)",
  "tika-s0105t9:17_6": "ubhinnampi therānaṁ dhammadesanāya tesaṁ dhammacakkhupaṭilābhova dassito, tayidaṁ",
  "tika-s0105t9:17_7": "visadisavacanaṁ dīghabhāṇakānaṁ, khandhakabhāṇakānañca matibhedenāti daṭṭhabbaṁ.",
  "tika-s0105t9:17_8": "Saṅgāhakabhāsitā hi ayaṁ pāḷi, aṭṭhakathā ca teheva saṅgahamāropitā, apica pāḷiyaṁ",
  "tika-s0105t9:17_9": "uparimaggaphalampi saṅgahetvā ‘‘dhammacakkhuṁ udapādī’’ti vuttaṁ yathā taṁ brahmāyusutte,",
  "tika-s0105t9:17_10": "(ma. ni. 2.343) cūḷarāhulovādasutte (ma. ni. 3.416) cāti veditabbaṁ.",
  "tika-s0105t9:18_0": "‘‘Anusāsanīpāṭihāriyaṁ pana buddhānaṁ satataṁ dhammadesanā’’ti sātisayatāya vuttaṁ.",
  "tika-s0105t9:18_1": "Saupārambhāni yathāvuttena patirūpakena upārambhitabbato. Sadosāni parāropitadosasamucchindanassa",
  "tika-s0105t9:18_2": "anupāyabhāvato. Sadosattā eva addhānaṁ na tiṭṭhanti cirakālaṭṭhāyīni na honti. Addhānaṁ",
  "tika-s0105t9:18_3": "atiṭṭhanato na niyyantīti phalena hetuno anumānaṁ. Aniyyānikatāya hi tāni anaddhaniyāni.",
  "tika-s0105t9:18_4": "Anusāsanīpāṭihāriyaṁ anupārambhaṁ visuddhippabhavato, visuddhinissayato ca. Tatoyeva",
  "tika-s0105t9:18_5": "niddosaṁ. Na hi tattha pubbāparavirodhādidosasambhavo atthi. Niddosattā eva addhānaṁ",
  "tika-s0105t9:18_6": "tiṭṭhati parappavādavātehi, kilesavātehi ca anupahantabbato. Addhānaṁ tiṭṭhanato",
  "tika-s0105t9:18_7": "niyyātīti idhāpi phalena hetuno anumānaṁ. Niyyānikatāya hi taṁ addhaniyaṁ. Tasmāti",
  "tika-s0105t9:18_8": "yathāvuttakāraṇato, tena ca upārambhādiṁ, anupārambhādiñcāti ubhayaṁ yathākkamaṁ",
  "tika-s0105t9:18_9": "ubhayattha gārayhapāsaṁsabhāvānaṁ hetubhāvena paccāmasati.",
  "tika-s0105t9:19": "Bhūtanirodhesakavatthuvaṇṇanā",
  "tika-s0105t9:20_0": "487.Aniyyānikabhāvadassanatthanti yasmā mahābhūtapariyesako bhikkhu purimesu dvīsu",
  "tika-s0105t9:20_1": "pāṭihāriyesu vasippatto sukusalopi samāno mahābhūtānaṁ aparisesanirodhasaṅkhātaṁ",
  "tika-s0105t9:20_2": "nibbānaṁ nāvabujjhi, tasmā tadubhayāni niyyānāvahattābhāvato aniyyānikānīti tesaṁ",
  "tika-s0105t9:20_3": "aniyyānikabhāvadassanatthaṁ. Niyyānikabhāvadassanatthanti anusāsanīpāṭihāriyaṁ takkarassa",
  "tika-s0105t9:20_4": "ekantato niyyānāvahanti tasseva niyyānikabhāvadassanatthaṁ.",
  "tika-s0105t9:21_0": "Evaṁ etissā desanāya mukhyapayojanaṁ dassetvā idāni anusaṅgikapayojanaṁ dassetuṁ",
  "tika-s0105t9:21_1": "‘‘apicā’’tiādi āraddhaṁ. Niyyānameva hi etissā desanāya mukhyapayojanaṁ tassa tadatthabhāvato.",
  "tika-s0105t9:21_2": "Buddhānaṁ pana mahantabhāvo anusaṅgikapayojanaṁ atthāpattiyāva gantabbato. Kīdiso",
  "tika-s0105t9:21_3": "nāmesa bhikkhūti āha ‘‘yo mahābhūte’’tiādi. Pariyesantoti apariyesaṁ nirujjhanavasena",
  "tika-s0105t9:21_4": "mahābhūte gavesanto, tesaṁ anavasesanirodhaṁ vīmaṁsantoti vuttaṁ hoti. Vicaritvāti",
  "tika-s0105t9:21_5": "dhammatāya codiyamāno paricaritvā. Dhammatāsiddhaṁ kiretaṁ, yadidaṁ tassa bhikkhuno",
  "tika-s0105t9:21_6": "tathā vicaraṇaṁ yathā abhijātiyaṁ mahāpathavikampādi. Vissajjokāsanti vissajjaṭṭhānaṁ,",
  "tika-s0105t9:21_7": "‘‘vissajjakara’’ntipi pāṭho, vissajjakanti attho. Tasmāti buddhameva pucchitvā nikkaṅkhattā,",
  "tika-s0105t9:21_8": "tasseva vissajjituṁ samatthatāyāti vuttaṁ hoti. Mahantabhāvappakāsanatthanti sadevake",
  "tika-s0105t9:21_9": "loke anaññasādhāraṇassa buddhānaṁ mahantabhāvassa mahānubhāvatāya dīpanatthaṁ. Idañca",
  "tika-s0105t9:21_10": "kāraṇanti ‘‘sabbesampi buddhānaṁ sāsane ediso eko bhikkhu tadānubhāvappakāsako hotī’’ti imampi kāraṇaṁ.",
  "tika-s0105t9:22_0": "Katthāti nimitte bhummaṁ, kasmiṁ ṭhāne kāraṇabhūteti atthaṁ dassetuṁ ‘‘kiṁ āgammā’’ti",
  "tika-s0105t9:22_1": "vuttaṁ, kiṁ ārammaṇaṁ paccayabhūtaṁ adhigantvā adhigamanahetūti attho. Tenāha ‘‘kiṁ",
  "tika-s0105t9:22_2": "pattassā’’ti. Kimārammaṇaṁ pattassa puggalassa nirujjhantīti sambandho, hetugabbhavisesanametaṁ.",
  "tika-s0105t9:22_3": "Teti mahābhūtā. Appavattivasenāti puna anuppajjanavasena. Sabbākārenāti vacanatthalakkhaṇarasapaccupaṭṭhānapadaṭṭhāna-samuṭṭhānakalāpacuṇṇanānattekattavinibbhogā-",
  "tika-s0105t9:22_4": "vinibbhogasabhāga-visabhāgaajjhattikabāhirasaṅgahapaccayasamannāhārapaccayavibhāgākārato",
  "tika-s0105t9:22_5": ", sasambhārasaṅkhepasasambhāravibhattisalakkhaṇasaṅkhepasalakkhaṇavibhattiākārato",
  "tika-s0105t9:22_6": "cāti sabbena ākārena.",
  "tika-s0105t9:23_0": "488. Dibbanti ettha pañcahi kāmaguṇehi samaṅgībhūtā hutvā vicaranti, kīḷanti, jotenti",
  "tika-s0105t9:23_1": "cāti devā, devalokā. Te yanti upagacchanti etenāti devayāniyo yathā ‘‘niyyānikā’’ti",
  "tika-s0105t9:23_2": "(dha. sa. dukamātikā 97) ettha anīyasaddo katvatthe, tathā idha karaṇattheti daṭṭhabbaṁ.",
  "tika-s0105t9:23_3": "Tathā hi vuttaṁ ‘‘tena hesā’’tiādi. Vasaṁ vattentoti ettha vasavattanaṁ nāma yathicchitaṭṭhānagamanaṁ.",
  "tika-s0105t9:23_4": "Tanti iddhividhañāṇaṁ. Cattāro mahārājāno etesaṁ issarāti cātumahārājikā. Kasmā panesa",
  "tika-s0105t9:23_5": "samīpe ṭhitaṁ sadevakalokapajjotaṁ bhagavantaṁ apucchitvā dūre deve upasaṅkamīti",
  "tika-s0105t9:23_6": "codanamapaneti ‘‘samīpe ṭhita’’ntiādinā. ‘‘Ye devā maggaphalalābhino, tepi tamatthaṁ",
  "tika-s0105t9:23_7": "ekadesena jāneyyuṁ, buddhavisayo panāyaṁ pañho pucchito’’ti cintetvā ‘‘na jānāmā’’ti",
  "tika-s0105t9:23_8": "āhaṁsu. Tenāha ‘‘buddhavisaye’’tiādi. Na labbhāti na sakkā, ajjhottharaṇaṁ nāmettha",
  "tika-s0105t9:23_9": "pucchāya nibbādhananti vuttaṁ ‘‘punappunaṁ pucchatī’’ti. ‘‘Hatthato mocessāmā’’ti",
  "tika-s0105t9:23_10": "vohāravasena vuttaṁ, handa naṁ dūramapanessāmāti vuttaṁ hoti. Abhikkantatarāti ettha",
  "tika-s0105t9:23_11": "abhisaddo atisaddatthoti āha ‘‘atikkantatarā’’ti, rūpasampattiyā ceva paññāpaṭibhānādiguṇehi",
  "tika-s0105t9:23_12": "ca amhe abhibhuyya paresaṁ kāmanīyatarāti attho. Paṇītatarāti uḷāratarā. Tena vuttaṁ ‘‘uttamatarā’’ti.",
  "tika-s0105t9:24": "491-493. Sahassakkho pana sakko abhisametāvī āgataphalo viññātasāsano, so kasmā taṁ bhikkhuṁ upāyena niyyojesīti anuyogamapaneti ‘‘ayaṁ pana viseso’’tiādinā.",
  "tika-s0105t9:25_0": "Khajjopanakanti rattiṁ jalantaṁ khuddakakimiṁ. Dhamanto viyāti mukhavātaṁ dento viya.",
  "tika-s0105t9:25_1": "Atthi cevāti ediso mahābhūtapariyesako puggalo nāma vijjamāno eva bhaveyya, mayā",
  "tika-s0105t9:25_2": "apesitoyeva pacchā jānissatīti adhippāyo. Tatoti tathā cintanato paraṁ. Iddhividhañāṇasseva",
  "tika-s0105t9:25_3": "adhippetattā devayāniyasadisova. ‘‘Devayāniyamaggoti vā…pe… abhiññāñāṇanti vā sabbametaṁ",
  "tika-s0105t9:25_4": "iddhividhañāṇasseva nāma’’nti idaṁ pāḷiyaṁ, aṭṭhakathāsu ca tattha tattha āgataruḷhināmavasena",
  "tika-s0105t9:25_5": "vuttaṁ. Sabbāsupi hi abhiññāsu devayāniyamaggādiekacittakkhaṇikaappanādināmaṁ yathārahaṁ sambhavati.",
  "tika-s0105t9:26_0": "494.Āgamanapubbabhāgenimittanti brahmuno āgamanassa pubbabhāge uppajjanakanimittaṁ.",
  "tika-s0105t9:26_1": "Udayato pubbabhāgeti ānetvā sambandho. Imeti brahmakāyikā. Veyyākaraṇenāti byākaraṇena.",
  "tika-s0105t9:26_2": "Anāraddhacittoti anārādhitacitto atuṭṭhacitto. Vādanti dosaṁ. Vikkhepanti vācāya vividhā khepanaṁ.",
  "tika-s0105t9:27": "495.Kuhakattāti vuttanayena abhūtato aññesaṁ vimhāpetukāmattā. ‘‘Guhakattā’’ti paṭhitvā guyhitukāmattāti atthampi vadanti keci.",
  "tika-s0105t9:28": "Tīradassīsakuṇūpamāvaṇṇanā",
  "tika-s0105t9:29_0": "497.Padesenāti ekadesena, upādinnakena sattasantānapariyāpannenāti attho. Anupādinnakepīti",
  "tika-s0105t9:29_1": "anindriyabaddhepi. Nippadesatoti anavasesato. Tasmāti tathā pucchitattā, pucchāya",
  "tika-s0105t9:29_2": "ayuttabhāvatoti adhippāyo. Pucchāmūḷhassāti pucchitumajānanato pucchāya sammūḷhassa.",
  "tika-s0105t9:29_3": "Vitathapañho hi ‘‘pucchāmūḷho’’ti vuccati yathā ‘‘maggamūḷho’’ti. Pucchāya dosaṁ",
  "tika-s0105t9:29_4": "dassetvāti tena katapucchāya pucchitākāre dosaṁ vibhāvetvā. Pucchāvissajjananti tathā",
  "tika-s0105t9:29_5": "sikkhāpitāya avitathapucchāya vissajjanaṁ. Yasmā vissajjanaṁ nāma pucchānurūpaṁ,",
  "tika-s0105t9:29_6": "pucchāsabhāgena vissajjetabbato, na ca tathāgatā virajjhitvā katapucchānurūpaṁ virajjhitvāva",
  "tika-s0105t9:29_7": "vissajjenti, atthasabhāgatāya ca vissajjanassa pucchakā tadatthaṁ anavabujjhantā",
  "tika-s0105t9:29_8": "sammuyhanti, tasmā pucchaṁ sikkhāpetvā avitathapucchāya vissajjanaṁ buddhānamāciṇṇanti",
  "tika-s0105t9:29_9": "veditabbaṁ. Tenāha ‘‘kasmā’’tiādi. Duviññāpayoti yathāvuttakāraṇena duviññāpetabbo.",
  "tika-s0105t9:30_0": "498.Na patiṭṭhātīti paccayaṁ katvā na patiṭṭhahati. ‘‘Katthā’’ti idaṁ nimitte bhummanti",
  "tika-s0105t9:30_1": "āha ‘‘kiṁ āgammā’’ti. Appatiṭṭhāti appaccayā, sabbena sabbaṁ samucchinnakāraṇāti",
  "tika-s0105t9:30_2": "attho. Upādinnaṁyevāti indriyabaddhameva. Yasmā ekadisābhimukhaṁ santānavasena bahudhā",
  "tika-s0105t9:30_3": "saṇṭhite rūpappabandhe dīghasaññā, tamupādāya tato appakaṁ saṇṭhite rassasaññā, tadubhayañca",
  "tika-s0105t9:30_4": "visesato rūpaggahaṇamukhena gayhati, tasmā ‘‘saṇṭhānavasenā’’tiādi vuttaṁ. Appaparimāṇe",
  "tika-s0105t9:30_5": "rūpasaṅghāte aṇusaññā, tadupādāya tato mahati thūlasaññā, idampi dvayaṁ visesato",
  "tika-s0105t9:30_6": "rūpaggahaṇamukhena gayhatīti āha ‘‘imināpī’’tiādi. ‘‘Pi-saddena cettha ‘saṇṭhānavasena",
  "tika-s0105t9:30_7": "upādārūpaṁ vutta’’nti etthāpi vaṇṇamattameva kathitanti imamatthaṁ samuccinātī’’ti",
  "tika-s0105t9:30_8": "vadanti. Vaṇṇasaddo hettha rūpāyatanapariyāyova. Subhanti sundaraṁ, iṭṭhanti attho",
  "tika-s0105t9:30_9": ". Asubhanti asundaraṁ, aniṭṭhanti attho. Tenāha ‘‘iṭṭhāniṭṭhārammaṇaṁ panevaṁ kathita’’nti.",
  "tika-s0105t9:30_10": "Dīghaṁ rassaṁ aṇuṁ thūlaṁ subhāsubhanti tīsupi ṭhānesu rūpāyatanamukhena upādārūpasseva",
  "tika-s0105t9:30_11": "gahaṇaṁ bhūtarūpānaṁ visuṁ gahitattāti daṭṭhabbaṁ. ‘‘Kattha āpo ca pathavī, tejo",
  "tika-s0105t9:30_12": "vāyo na gādhatī’’ti hi bhūtarūpāni visuṁ gayhanti. Nāmanti vedanādikkhandhacatukkaṁ.",
  "tika-s0105t9:30_13": "Tañhi ārammaṇābhimukhaṁ namanato, nāmakaraṇato ca ‘‘nāma’’nti vuccati. Heṭṭhā ‘‘dīghaṁ",
  "tika-s0105t9:30_14": "rassa’’ntiādinā vuttameva idha ruppanaṭṭhena rūpasaññāya gahitanti dasseti ‘‘dīghādibheda’’nti",
  "tika-s0105t9:30_15": "iminā. Ādisaddena āpādīnañca saṅgaho. Yasmā vā dīghādisamaññā na rūpāyatanavatthukāva,",
  "tika-s0105t9:30_16": "atha kho bhūtarūpavatthukāpi. Tathā hi saṇṭhānaṁ phusanamukhenapi gayhati, tasmā",
  "tika-s0105t9:30_17": "dīgharassādiggahaṇena bhūtarūpampi gayhatevāti imamatthaṁ viññāpetuṁ ‘‘dīghādibhedaṁ",
  "tika-s0105t9:30_18": "rūpa’’ micceva vuttaṁ. Kiṁ āgammāti kiṁ adhigantvā kissa adhigamanahetu. ‘‘Uparujjhatī’’ti",
  "tika-s0105t9:30_19": "idaṁ anuppādanirodhaṁ sandhāya vuttaṁ, na khaṇanirodhanti āha ‘‘asesametaṁ nappavattatī’’ti.",
  "tika-s0105t9:31_0": "499.Tatra veyyākaraṇaṁ bhavatīti anusandhivacanamattaṁ cuṇṇiyapāṭhaṁ vatvā veyyākaraṇavacanabhūtaṁ",
  "tika-s0105t9:31_1": "viññāṇantiādiṁ silokamāhāti adhippāyo. Viññātabbanti visiṭṭhena ñāṇena ñātabbaṁ,",
  "tika-s0105t9:31_2": "sabbañāṇuttamena ariyamaggañāṇena paccakkhato jānitabbanti attho. Tenāha ‘‘nibbānassetaṁ",
  "tika-s0105t9:31_3": "nāma’’nti. Nidassīyateti nidassanaṁ, cakkhuviññeyyaṁ, na nidassanaṁ anidassanaṁ,",
  "tika-s0105t9:31_4": "acakkhuviññeyyanti atthaṁ vadanti. Nidassanaṁ vā upamā, tadetassa natthīti anidassanaṁ.",
  "tika-s0105t9:31_5": "Na hi nibbānassa niccassa ekabhūtassa accantapaṇītasabhāvassa sadisaṁ nidassanaṁ",
  "tika-s0105t9:31_6": "kutoci labbhatīti. Yaṁ ahutvā sambhoti, hutvā paṭiveti, taṁ saṅkhataṁ udayavayantehi",
  "tika-s0105t9:31_7": "saantaṁ, asaṅkhatassa pana nibbānassa niccassa te ubhopi antā na santi, tato eva",
  "tika-s0105t9:31_8": "navabhāvāpagamasaṅkhātā jaratāpi tassa natthīti vuttaṁ ‘‘uppādanto vā’’tiādi. Tattha",
  "tika-s0105t9:31_9": "uppādantoti uppādāvatthā. Vayantoti bhaṅgāvatthā. Ṭhitassa aññathattantoti jaratā",
  "tika-s0105t9:31_10": "vuttā. Avasesaggahaṇena ṭhitāvatthā anuññātā hoti. Titthassāti pānatitthassa. Tattha",
  "tika-s0105t9:31_11": "nibbacanaṁ dasseti ‘‘tañhī’’tiādinā. Papantīti pakārena pivanti. Tathā hi ācariyena",
  "tika-s0105t9:31_12": "vuttaṁ ‘‘papanti etthāti papanti vuttaṁ. Ettha hi papanti pānatittha’’nti (dī. ni.",
  "tika-s0105t9:31_13": "ṭī. 1.499) niruttinayena, yathārutalakkhaṇena vā pa-kārassa bha-kāro kato.Sabbatoti",
  "tika-s0105t9:31_14": "sabbakammaṭṭhānamukhato. Tenāha ‘‘aṭṭhatiṁsāya kammaṭṭhānesu yena yena mukhenā’’ti.",
  "tika-s0105t9:31_15": "Ayaṁ aṭṭhakathāto aparo nayo – pakārena bhāsanaṁ jotanaṁ pabhā, sabbato pabhā assāti",
  "tika-s0105t9:31_16": "sabbatopabhaṁ, kenaci anupakkiliṭṭhatāya samantato pabhassaraṁ visuddhanti attho.",
  "tika-s0105t9:31_17": "Ettha nibbāneti nimitte bhummaṁ dasseti ‘‘idaṁ nibbānaṁ āgammā’’ti iminā. Yena nibbānamadhigataṁ,",
  "tika-s0105t9:31_18": "taṁ santatipariyāpannānaṁyeva idha anuppādanirodho adhippetoti vuttaṁ ‘‘upādinnakadhammajātaṁ",
  "tika-s0105t9:31_19": "nirujjhati, appavattaṁ hotī’’ti.",
  "tika-s0105t9:32_0": "Tatthāti yadetaṁ ‘‘viññāṇassa nirodhenā’’ti padaṁ vuttaṁ, tasmiṁ. Viññāṇaṁ uddharati",
  "tika-s0105t9:32_1": "tassa vibhajjitabbattā. Carimakaviññāṇanti arahato cuticittasaṅkhātaṁ parinibbānacittaṁ.",
  "tika-s0105t9:32_2": "Abhisaṅkhāraviññāṇanti puññādiabhisaṅkhāracittaṁ. Etthetaṁ uparujjhatīti etasmiṁ",
  "tika-s0105t9:32_3": "nibbāne etaṁ nāmarūpaṁ anupādisesāya nibbānadhātuyā nirujjhati. Tenāha ‘‘vijjhāta…pe…",
  "tika-s0105t9:32_4": "bhāvaṁ yātī’’ti. Vijjhātadīpasikhā viyāti nibbutadīpasikhā viya. ‘‘Abhisaṅkhāraviññāṇassāpī’’tiādinā",
  "tika-s0105t9:32_5": "saupādisesanibbānadhātumukhena anupādisesanibbānadhātumeva vadati nāmarūpassa anavasesato",
  "tika-s0105t9:32_6": "uparujjhanassa adhippetattā. Tena vuttaṁ ‘‘anuppādavasena uparujjhatī’’ti. Sotāpattimaggañāṇenāti",
  "tika-s0105t9:32_7": "kattari, karaṇe vā karaṇavacanaṁ, nirodhenāti pana hetumhi. Etthāti nibbāne. Sesaṁ",
  "tika-s0105t9:32_8": "sabbattha uttānatthameva.",
  "tika-s0105t9:33_0": "Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya",
  "tika-s0105t9:33_1": "suvimalavipulapaññāveyyattiyajananāya sādhuvilāsiniyā nāma līnatthapakāsaniyā kevaṭṭasuttavaṇṇanāya līnatthapakāsanā.",
  "tika-s0105t9:34": "Kevaṭṭasuttavaṇṇanā niṭṭhitā."
}