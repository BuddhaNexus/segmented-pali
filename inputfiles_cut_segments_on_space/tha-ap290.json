{
  "tha-ap290:0.1": "Therāpadāna ",
  "tha-ap290:0.2": "Paṇṇadāyakavagga ",
  "tha-ap290:0.3": "8. Sattāhapabbajitattheraapadāna ",
  "tha-ap290:1.1": "“Vipassissa bhagavato, ",
  "tha-ap290:1.2": "saṅgho sakkatamānito; ",
  "tha-ap290:1.3": "Byasanaṁ me anuppattaṁ, ",
  "tha-ap290:1.4": "ñātibhedo pure ahu. ",
  "tha-ap290:2.1": "Pabbajjaṁ upagantvāna, ",
  "tha-ap290:2.2": "byasanupasamāyahaṁ; ",
  "tha-ap290:2.3": "Sattāhābhirato tattha, ",
  "tha-ap290:2.4": "satthusāsanakamyatā. ",
  "tha-ap290:3.1": "Ekanavutito kappe, ",
  "tha-ap290:3.2": "yamahaṁ pabbajiṁ tadā; ",
  "tha-ap290:3.3": "Duggatiṁ nābhijānāmi, ",
  "tha-ap290:3.4": "pabbajjāya idaṁ phalaṁ. ",
  "tha-ap290:4.1": "Sattasaṭṭhimhito kappe, ",
  "tha-ap290:4.2": "satta āsuṁ mahīpatī; ",
  "tha-ap290:4.3": "Sunikkhamāti ñāyanti, ",
  "tha-ap290:4.4": "cakkavattī mahabbalā. ",
  "tha-ap290:5.1": "Paṭisambhidā catasso, ",
  "tha-ap290:5.2": "…pe… ",
  "tha-ap290:5.3": "kataṁ buddhassa sāsanaṁ”. ",
  "tha-ap290:6.1": "Itthaṁ sudaṁ āyasmā sattāhapabbajito thero imā gāthāyo abhāsitthāti. ",
  "tha-ap290:7.1": "Sattāhapabbajitattherassāpadānaṁ aṭṭhamaṁ. "
}