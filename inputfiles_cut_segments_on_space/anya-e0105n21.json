{
  "anya-e0105n21:0": "Ācariyabuddhaghosattherassa aṭṭhuppatti",
  "anya-e0105n21:1_0": "Ācariyabuddhaghoso dasame buddhavassasatake (901-1000-bu-va) dakkhiṇaindiyaraṭṭhe",
  "anya-e0105n21:1_1": "moraṇḍagāme brāhmaṇakule jāto, so tīsu vedesu ceva sabbavijjāsippaganthesu ca pāraṅgato",
  "anya-e0105n21:1_2": "hutvā buddhasāsanadhammaṁ sutvā tampi uggaṇhitukāmo tasmiṁyeva dakkhiṇaindiyaraṭṭhe",
  "anya-e0105n21:1_3": "ekasmiṁ theravādikavihāre mahāvihāravāsīnaṁ revatattherappamukhānaṁ bhikkhūnaṁ santike",
  "anya-e0105n21:1_4": "pabbajjañceva upasampadañca gaṇhitvā piṭakattayapāḷimuggaṇhi. So evaṁ piṭakattayapāḷimuggaṇhantoyeva",
  "anya-e0105n21:1_5": "aññāsi “ayamekāyanamaggo dassanavisuddhiyā nibbānasacchikiriyāyā”ti. Ācariyupajjhāyā",
  "anya-e0105n21:1_6": "ca tassa visiṭṭhañāṇappabhāvasampannabhāvaṁ ñatvā “imassa buddhasāsane kittighoso",
  "anya-e0105n21:1_7": "buddhassa viya pavattissatī”ti sampassamānā “buddhaghoso”ti nāmamakaṁsu. Tena vuttaṁ",
  "anya-e0105n21:1_8": "“buddhaghosoti garūhi gahitanāmadheyyenā”ti.",
  "anya-e0105n21:2_0": "So evaṁ piṭakattayapāḷimuggaṇhitvā madarasa nagarasamīpaṭṭhānabhūte mayūradūtapaṭṭanamhi",
  "anya-e0105n21:2_1": "ca kañcipurādīsu ca vasanto andhakaṭṭhakathāya paricayaṁ katvā tāya asantuṭṭhacitto",
  "anya-e0105n21:2_2": "sīhaḷaṭṭhakathāsupi paricayaṁ kātukāmo tā ca pāḷibhāsamāropetvā abhinavīkātumāsīsanto",
  "anya-e0105n21:2_3": "sīhaḷadīpamagamāsi. Tasmiñca kāle sīhaḷadīpe mahānāmo nāma rājā rajjaṁ kāreti, so",
  "anya-e0105n21:2_4": "ca rājā abhayagirivāsīsu pasanno teyeva visesato paggaṇhāti.",
  "anya-e0105n21:3_0": "Ekacce pana ādhunikā vicakkhaṇā evaṁ vadanti “ācariyabuddhaghosassa sīhaḷadīpāgamanena",
  "anya-e0105n21:3_1": "sirimeghavaṇṇarājakālato (846-bu-va) puretaraṁyeva bhavitabba”nti. Idañca nesaṁ kāraṇaṁ,",
  "anya-e0105n21:3_2": "tassa rañño navavassakāle (855-bu-va) buddhassa dāṭhādhātukaliṅgaraṭṭhato sīhaḷadīpamānītā,",
  "anya-e0105n21:3_3": "tato paṭṭhāya sīhaḷarājāno anusaṁvaccharaṁ mahantaṁ dhātupūjāussavaṁ karonti. Yadi",
  "anya-e0105n21:3_4": "ca ācariyabuddhaghoso tato pacchā sīhaḷadīpamāgaccheyya, tampi pāsādikaṁ mahussavaṁ",
  "anya-e0105n21:3_5": "disvā attano ganthesu pakāseyya yathā phāhiyaṁ nāma cinabhikkhu mahānāmarājakāle",
  "anya-e0105n21:3_6": "(953-975-bu-va) taṁ disvā attano addhānakkamakathāyaṁ pakāsesi, na pana ācariyassa",
  "anya-e0105n21:3_7": "ganthesu taṁpakāsanā dissati, tenetaṁ ñāyati “ācariyabuddhaghoso dāṭhādhātusampattakālato",
  "anya-e0105n21:3_8": "(855-bu-va) puretaraṁyeva sīhaḷadīpamāgantvā aṭṭhakathāyo akāsī”ti. Taṁ pana na daḷhakāraṇaṁ",
  "anya-e0105n21:3_9": "hoti, tipiṭakapāḷiyā hi atthasaṁvaṇṇanāya yaṁ vā taṁ vā attano paccakkhadiṭṭhaṁ pakāsetabbaṁ",
  "anya-e0105n21:3_10": "na hoti, na ca atthasaṁvaṇṇanā addhānakkamakathāsadisā. Kiñca bhiyyo, samantapāsādikāya",
  "anya-e0105n21:3_11": "vinayaṭṭhakathāyaṁ dīpavaṁsatopi kiñci ānetvā pakāsitaṁ, dīpavaṁse ca yāva mahāsenarājakālā",
  "anya-e0105n21:3_12": "(819-845-bu-va) pavatti pakāsitāti sirimeghavaṇṇarājakālato (845-873-bu-va) pubbe",
  "anya-e0105n21:3_13": "dīpavaṁsoyeva likhito na bhaveyya. Yadi ca aṭṭhakathāyo tato pubbeyeva katā bhaveyyuṁ,",
  "anya-e0105n21:3_14": "kathaṁ tattha dīpavaṁso sakkā pakāsetunti.",
  "anya-e0105n21:4": "Ācariyabuddhaghoso pana sīhaḷadīpaṁ pattakāle (965-bu-va) mahāvihārameva gantvā tattha sīhaḷamahātherānaṁ santike sīhaḷaṭṭhakathāyo suṇi. Vuttañhi samantapāsādikāyaṁ –",
  "anya-e0105n21:5": "“Mahāaṭṭhakathañceva, mahāpaccarimeva ca;",
  "anya-e0105n21:6": "Kurundiñcāti tissopi, sīhaḷaṭṭhakathā imā.",
  "anya-e0105n21:7": "Buddhamittoti nāmena, vissutassa yasassino;",
  "anya-e0105n21:8": "Vinayaññussa dhīrassa, sutvā therassa santike”ti pari. aṭṭha. nigamanakathā.",
  "anya-e0105n21:9_0": "Iminā pana aṭṭhakathāvacanena mahāaṭṭhakathādīnaṁ tissannaṁyeva aṭṭhakathānaṁ sutabhāvo",
  "anya-e0105n21:9_1": "dassito. Samantapāsādikāyaṁ pana saṅkhepaandhakaṭṭhakathānampi vinicchayo dassitoyeva,",
  "anya-e0105n21:9_2": "kasmā pana tā ācariyena sīhaḷattherānaṁ santike na sutāti? Tāsu hi andhakaṭṭhakathā",
  "anya-e0105n21:9_3": "tāva andhakaraṭṭhikabhāvato, kataparicayabhāvato ca na sutāti pākaṭoyevāyamattho.",
  "anya-e0105n21:9_4": "Saṅkhepaṭṭhakathā pana mahāpaccariṭṭhakathāya saṁkhittamattabhāvato na sutāti veditabbā.",
  "anya-e0105n21:9_5": "Tathā hi vajirabuddhiṭīkāyaṁ ganthārambhasaṁvaṇṇanāyaṁ vijira. ṭī. ganthārambhakathāvaṇṇanā",
  "anya-e0105n21:9_6": "cūḷapaccariṭṭhakathāandhakaṭṭhakathānampi ādi-saddena saṅgahitabhāvo vutto, sāratthadīpanī-vimativinodanīṭīkāsu",
  "anya-e0105n21:9_7": "sārattha. ṭī. 1.92 pācittiyakaṇḍa; vi. vi. ṭī. 1.ganthārambhakathāvaṇṇanā pana andhakasaṅkhepaṭṭhakathānaṁ",
  "anya-e0105n21:9_8": "saṅgahitabhāvo vutto, samantapāsādikāyañca cūḷapaccarīti nāmaṁ kuhiñcipi na dissati,",
  "anya-e0105n21:9_9": "mahāṭṭhakathā mahāpaccarī kurundī andhakasaṅkhepaṭṭhakathāti imāniyeva nāmāni dissanti,",
  "anya-e0105n21:9_10": "bahūsu ca ṭhānesu “saṅkhepaṭṭhakathāyaṁ pana mahāpaccariyañca vutta”ntiādinā pārā.",
  "anya-e0105n21:9_11": "aṭṭha. 1.94 dvinnampi samānavinicchayo dassito. Tasmā vajirabuddhiyaṁ cūḷapaccarīti",
  "anya-e0105n21:9_12": "vuttaṭṭhakathā mahāpaccarito uddharitvā saṅkhepena kataṭṭhakathā bhaveyya, sā ca",
  "anya-e0105n21:9_13": "saṅkhepena katattā saṅkhepaṭṭhakathā nāma jātā bhaveyya. Evañca sati mahāpaccariyā",
  "anya-e0105n21:9_14": "sutāya sāpi sutāyeva hotīti na sā ācariyena sutāti veditabbā.",
  "anya-e0105n21:10_0": "Evaṁ sīhaḷaṭṭhakathāyo suṇantasseva ācariyabuddhaghosassa tikkhagambhīrajavanañāṇappabhāvavisesasampannabhāvañca",
  "anya-e0105n21:10_1": "paramavisuddhasaddhābuddhivīriyapaṭimaṇḍitasīlācārajjavamaddavādiguṇasamudaya- samuditabhāvañca",
  "anya-e0105n21:10_2": "sakasamayasamayantaragahanajjhogāhaṇasamatthapaññāveyyatti- yasamannāgatabhāvañca",
  "anya-e0105n21:10_3": "anekasatthantarocitasaṁvaṇṇanānayasukovidabhāvañca ñatvā taṁsavanakiccapariniṭṭhitakāle",
  "anya-e0105n21:10_4": "saṅghapālādayo therā taṁ visuddhimaggādiganthānaṁ karaṇatthāya visuṁ visuṁ āyāciṁsu.",
  "anya-e0105n21:10_5": "Ettha ca ācariyassa yathāvuttaguṇehi sampannabhāvo attano vacaneneva pākaṭo. Vuttañhi",
  "anya-e0105n21:10_6": "attano ganthanigamanesu –",
  "anya-e0105n21:11": "“Paramavisuddhasaddhābuddhivīriyapaṭimaṇḍitena sīlācārajjavamaddavādiguṇasamudayasamuditena sakasamayasamayantaragahanajjhogāhaṇasamatthena paññāveyyattiyasamannāgatenā”tiādi.",
  "anya-e0105n21:12_0": "Tattha sakasamayasamayantaragahanajjhogāhaṇasamatthenāti padena ācariyabuddhaghosatthero",
  "anya-e0105n21:12_1": "mahāvihāravāsīnaṁ visuddhattheravādīnaṁ desanānayasaṅkhāte sakasamaye ca mahāsaṅghikādimahāyānikapariyosānānaṁ",
  "anya-e0105n21:12_2": "nikāyantarabhūtānaṁ paresaṁ piṭakaganthantaravādanayasaṅkhāte parasamaye ca tathā",
  "anya-e0105n21:12_3": "taṁkālikaaññatitthiyasamaṇabrāhmaṇānaṁ vedattayādisaṅkhāte parasamaye ca kovido,",
  "anya-e0105n21:12_4": "tesaṁ sakasamayaparasamayānaṁ durogāhadubbodhatthasaṅkhāte gahanaṭṭhānepi ca ogāhituṁ",
  "anya-e0105n21:12_5": "samatthoti dīpeti. Paññāveyyattiyasamannāgatoti padena ācariyabuddhaghosatthero porāṇaṭṭhakathāyo",
  "anya-e0105n21:12_6": "saṅkhipituñca paṭisaṅkharituñca samatthoti dīpetīti veditabbo."
}