{
  "atk-s0402a30:0": "(12) 2. Āpāyikavaggo",
  "atk-s0402a30:1": "1. Āpāyikasuttavaṇṇanā",
  "atk-s0402a30:2_0": "114. Dutiyassa paṭhame apāyaṁ gacchissantīti āpāyikā. Nirayaṁ gacchissantīti nerayikā.",
  "atk-s0402a30:2_1": "Idamappahāyāti idaṁ brahmacāripaṭiññatādiṁ pāpadhammattayaṁ avijahitvā. Brahmacāripaṭiññoti",
  "atk-s0402a30:2_2": "brahmacāripaṭirūpako, tesaṁ vā ākappaṁ avijahanena “ahampi brahmacārī”ti evaṁpaṭiñño.",
  "atk-s0402a30:2_3": "Anuddhaṁsetīti akkosati paribhāsati codeti. Natthi kāmesu dosoti kilesakāmena vatthukāme",
  "atk-s0402a30:2_4": "sevantassa natthi doso. Pātabyatanti pivitabbataṁ paribhuñjitabbataṁ nirāsaṅkena",
  "atk-s0402a30:2_5": "cittena pipāsitassa pānīyapivanasadisaṁ paribhuñjitabbataṁ. Imasmiṁ sutte vaṭṭameva kathitaṁ.",
  "atk-s0402a30:3": "2. Dullabhasuttavaṇṇanā",
  "atk-s0402a30:4": "115. Dutiye kataññū katavedīti “iminā mayhaṁ kata”nti tena katakammaṁ ñatvā viditaṁ pākaṭaṁ katvā paṭikaraṇakapuggalo.",
  "atk-s0402a30:5": "3. Appameyyasuttavaṇṇanā",
  "atk-s0402a30:6_0": "116. Tatiye sukhena metabboti suppameyyo. Dukkhena metabboti duppameyyo. Pametuṁ",
  "atk-s0402a30:6_1": "na sakkotīti appameyyo. Unnaḷoti uggatanaḷo, tucchamānaṁ ukkhipitvā ṭhitoti attho.",
  "atk-s0402a30:6_2": "Capaloti pattamaṇḍanādinā cāpallena samannāgato. Mukharoti mukhakharo. Vikiṇṇavācoti",
  "atk-s0402a30:6_3": "asaññatavacano. Asamāhitoti cittekaggatārahito. Vibbhantacittoti bhantacitto bhantagāvibhantamigasappaṭibhāgo.",
  "atk-s0402a30:6_4": "Pākatindriyoti vivaṭindriyo. Sesamettha uttānamevāti.",
  "atk-s0402a30:7": "4. Āneñjasuttavaṇṇanā",
  "atk-s0402a30:8_0": "117. Catutthe tadassādetīti taṁ jhānaṁ assādeti. Taṁ nikāmetīti tadeva pattheti.",
  "atk-s0402a30:8_1": "Tena ca vittiṁ āpajjatīti tena jhānena tuṭṭhiṁ āpajjati. Tatra ṭhitoti tasmiṁ jhāne",
  "atk-s0402a30:8_2": "ṭhito. Tadadhimuttoti tattheva adhimutto. Tabbahulavihārīti tena bahulaṁ viharanto.",
  "atk-s0402a30:8_3": "Sahabyataṁ upapajjatīti sahabhāvaṁ upapajjati, tasmiṁ devaloke nibbattatīti attho.",
  "atk-s0402a30:8_4": "Nirayampi gacchatītiādi nirayādīhi avippamuttattā aparapariyāyavasena tattha gamanaṁ",
  "atk-s0402a30:8_5": "sandhāya vuttaṁ. Na hi tassa upacārajjhānato balavataraṁ akusalaṁ atthi, yena anantaraṁ",
  "atk-s0402a30:8_6": "apāye nibbatteyya. Bhagavato pana sāvakoti sotāpannasakadāgāmianāgāmīnaṁ aññataro.",
  "atk-s0402a30:8_7": "Tasmiṁyeva bhaveti tattheva arūpabhave. Parinibbāyatīti appaccayaparinibbānena parinibbāyati.",
  "atk-s0402a30:8_8": "Adhippayāsoti adhikappayogo. Sesamettha vuttanayeneva veditabbaṁ. Imasmiṁ pana sutte",
  "atk-s0402a30:8_9": "puthujjanassa upapattijjhānaṁ kathitaṁ, ariyasāvakassa tadeva upapattijjhānañca vipassanāpādakajjhānañca kathitaṁ.",
  "atk-s0402a30:9": "5. Vipattisampadāsuttavaṇṇanā",
  "atk-s0402a30:10_0": "118. Pañcame sīlavipattīti sīlassa vipannākāro. Sesadvayepi eseva nayo. Natthi dinnanti",
  "atk-s0402a30:10_1": "dinnassa phalābhāvaṁ sandhāya vadati. Yiṭṭhaṁ vuccati mahāyogo. Hutanti paheṇakasakkāro",
  "atk-s0402a30:10_2": "adhippeto. Tampi ubhayaṁ phalābhāvameva sandhāya paṭikkhipati. Sukatadukkaṭānanti",
  "atk-s0402a30:10_3": "sukatadukkatānaṁ, kusalākusalānanti attho. Phalaṁ vipākoti yaṁ phalanti vā vipākoti",
  "atk-s0402a30:10_4": "vā vuccati, taṁ natthīti vadati. Natthi ayaṁ lokoti paraloke ṭhitassa ayaṁ loko natthi,",
  "atk-s0402a30:10_5": "natthi paro lokoti idha loke ṭhitassāpi paraloko natthi, sabbe tattha tattheva ucchijjantīti",
  "atk-s0402a30:10_6": "dasseti. Natthi mātā natthi pitāti tesu sammāpaṭipattimicchāpaṭipattīnaṁ phalābhāvavasena",
  "atk-s0402a30:10_7": "vadati. Natthi sattā opapātikāti cavitvā uppajjanakasattā nāma natthīti vadati. Sampadāti",
  "atk-s0402a30:10_8": "pāripūriyo. Sīlasampadāti sīlassa paripuṇṇaavekallabhāvo. Sesadvayepi eseva nayo.",
  "atk-s0402a30:10_9": "Atthi dinnantiādi vuttapaṭipakkhanayena gahetabbaṁ.",
  "atk-s0402a30:11": "6. Apaṇṇakasuttavaṇṇanā",
  "atk-s0402a30:12_0": "119. Chaṭṭhe apaṇṇako maṇīti chahi talehi samannāgato pāsako. Sugatiṁ sagganti cātumahārājikādīsu",
  "atk-s0402a30:12_1": "aññataraṁ saggaṁ lokaṁ. Imasmiṁ sutte sīlañca sammādiṭṭhi cāti ubhayampi missakaṁ",
  "atk-s0402a30:12_2": "kathitaṁ. Sattamaṁ uttānameva.",
  "atk-s0402a30:13": "8. Paṭhamasoceyyasuttavaṇṇanā",
  "atk-s0402a30:14_0": "121. Aṭṭhame soceyyānīti sucibhāvā. Kāyasoceyyanti kāyadvāre sucibhāvo. Sesadvayepi",
  "atk-s0402a30:14_1": "eseva nayo. Imesu pana paṭipāṭiyā catūsu suttesu agārikapaṭipadā kathitā. Sotāpannasakadāgāmīnampi vaṭṭati.",
  "atk-s0402a30:15": "9. Dutiyasoceyyasuttavaṇṇanā",
  "atk-s0402a30:16_0": "122. Navame ajjhattanti niyakajjhattaṁ. Kāmacchandanti kāmacchandanīvaraṇaṁ. Byāpādādīsupi",
  "atk-s0402a30:16_1": "eseva nayo. Sesamettha heṭṭhā vuttanayameva. Gāthāya pana kāyasucinti kāyadvāre suciṁ,",
  "atk-s0402a30:16_2": "kāyena vā suciṁ. Sesadvayepi eseva nayo. Ninhātapāpakanti sabbe pāpe ninhāpetvā dhovitvā",
  "atk-s0402a30:16_3": "ṭhitaṁ. Iminā suttenapi gāthāyapi khīṇāsavova kathitoti.",
  "atk-s0402a30:17": "10. Moneyyasuttavaṇṇanā",
  "atk-s0402a30:18_0": "123. Dasame moneyyānīti munibhāvā. Kāyamoneyyanti kāyadvāre munibhāvo sādhubhāvo",
  "atk-s0402a30:18_1": "paṇḍitabhāvo. Sesadvayepi eseva nayo. Idaṁ vuccati, bhikkhave, kāyamoneyyanti idaṁ",
  "atk-s0402a30:18_2": "tividhakāyaduccaritappahānaṁ kāyamoneyyaṁ nāma. Apica tividhaṁ kāyasucaritampi kāyamoneyyaṁ,",
  "atk-s0402a30:18_3": "tathā kāyārammaṇaṁ ñāṇaṁ kāyamoneyyaṁ, kāyapariññā kāyamoneyyaṁ, pariññāsahagato",
  "atk-s0402a30:18_4": "maggo kāyamoneyyaṁ, kāye chandarāgassa pahānaṁ kāyamoneyyaṁ, kāyasaṅkhāranirodho",
  "atk-s0402a30:18_5": "catutthajjhānasamāpatti kāyamoneyyaṁ. Vacīmoneyyepi eseva nayo.",
  "atk-s0402a30:19_0": "Ayaṁ panettha viseso – yathā idha catutthajjhānasamāpatti, evaṁ tattha vacīsaṅkhāranirodho",
  "atk-s0402a30:19_1": "dutiyajjhānasamāpatti vacīmoneyyanti veditabbā. Manomoneyyampi imināva nayena atthaṁ",
  "atk-s0402a30:19_2": "ñatvā cittasaṅkhāranirodho saññāvedayitanirodhasamāpatti manomoneyyanti veditabbā.",
  "atk-s0402a30:19_3": "Kāyamuninti kāyadvāre muniṁ uttamaṁ parisuddhaṁ, kāyena vā muniṁ. Sesadvayepi eseva",
  "atk-s0402a30:19_4": "nayo. Sabbappahāyinanti khīṇāsavaṁ. Khīṇāsavo hi sabbappahāyī nāmāti.",
  "atk-s0402a30:20": "Āpāyikavaggo dutiyo."
}