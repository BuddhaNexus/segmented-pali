{
  "tika-vin11t41:0": "Khandhakapucchākathāvaṇṇanā",
  "tika-vin11t41:1": "300.Sesesūti abhabbapuggalaparidīpakesu sabbapadesu.",
  "tika-vin11t41:2": "302. “Nassantu ete”ti padacchedo. Purakkhakāti ettha sāmiatthe paccattavacanaṁ, bhedapurekkhakassa, bhedapurekkhakāyāti attho.",
  "tika-vin11t41:3": "303.Sesesūti avasesesu asaṁvāsakādidīpakesu paṭikkhepapadesu.",
  "tika-vin11t41:4": "304.Ekāvadukkaṭāpatti vuttāti vassaṁ anupagamanādipaccayā jātito ekāva dukkaṭāpatti vuttā.",
  "tika-vin11t41:5": "305.Uposathasamāmatāti uposathakkhandhake vuttasadisā jātā āpattiyo matā adhippetā.",
  "tika-vin11t41:6_0": "306.Cammeti cammakkhandhake. Vacchatariṁ gahetvā mārentānaṁ chabbaggiyānaṁ pācitti",
  "tika-vin11t41:6_1": "vuttāti sambandho. Vacchatarinti balasampannaṁ taruṇagāviṁ. Sā hi vacchakabhāvaṁ",
  "tika-vin11t41:6_2": "taritvā atikkamitvā ṭhitattā “vacchatarī”ti vuccati.",
  "tika-vin11t41:7_0": "307.Aṅgajātaṁ chupantassāti gāvīnaṁ aṅgajātaṁ attano aṅgajātena bahi chupantassa.",
  "tika-vin11t41:7_1": "Sesesūti gāvīnaṁ visāṇādīsu gahaṇe, piṭṭhiabhiruhaṇe ca. Yathāha “chabbaggiyā bhikkhū",
  "tika-vin11t41:7_2": "aciravatiyā nadiyā gāvīnaṁ tarantīnaṁ visāṇesupi gaṇhantī”tiādi.",
  "tika-vin11t41:8_0": "309.Tattha bhesajjakkhandhake. Sāmantā dvaṅguleti vaccamaggapassāvamaggānaṁ sāmantā",
  "tika-vin11t41:8_1": "dvaṅgulamatte padese. Satthakammaṁ karontassa thullaccayamudīritanti yojanā. Yathāha",
  "tika-vin11t41:8_2": "– “na, bhikkhave, sambādhassa sāmantā dvaṅgule satthakammaṁ vā vatthikammaṁ vā kāretabbaṁ,",
  "tika-vin11t41:8_3": "yo kāreyya, āpatti thullaccayassā”ti. Ettha ca “sāmantā dvaṅgule”ti idaṁ satthakammaṁyeva",
  "tika-vin11t41:8_4": "sandhāya vuttaṁ. Vatthikammaṁ pana sambādheyeva paṭikkhittaṁ.",
  "tika-vin11t41:9_0": "“Na, bhikkhave, aññatra nimantitena aññassa bhojjayāgu paribhuñjitabbā, yo paribhuñjeyya,",
  "tika-vin11t41:9_1": "yathādhammo kāretabbo”ti vuttattā āha “bhojjayāgūsu pācittī”ti. Ettha ca bhojjayāgu",
  "tika-vin11t41:9_2": "nāma bahalayāgu. “Piṇḍaṁ vaṭṭetvā pātabbayāgū”ti gaṇṭhipade vuttaṁ. Pācittīti paramparabhojanapavāraṇasikkhāpadehi",
  "tika-vin11t41:9_3": "pācitti. Sesesūti antovutthaantopakkasayaṁpakkaparibhogādīsu. Yathāha “na, bhikkhave,",
  "tika-vin11t41:9_4": "antovutthaṁ antopakkaṁ sāmaṁpakkaṁ paribhuñjitabbaṁ, yo paribhuñjeyya, āpatti dukkaṭassā”tiādi.",
  "tika-vin11t41:10": "310.Cīvarasaṁyutteti cīvarakkhandhake.",
  "tika-vin11t41:11": "313.Campeyyakeca kosambeti campeyyakkhandhake ceva kosambakakkhandhake ca. “Kammasmi”ntiādīsupi eseva nayo.",
  "tika-vin11t41:12": "317.Romantheti bhuttassa lahuṁ pākattāya kucchigataṁ mukhaṁ āropetvā saṇhakaraṇavasena anucālane.",
  "tika-vin11t41:13": "318.Senāsanasminti senāsanakkhandhake. Garunoti garubhaṇḍassa.",
  "tika-vin11t41:14": "320.Saṅghabhedeti saṅghabhedakakkhandhake.",
  "tika-vin11t41:15": "321.Bhedānuvattakānanti saṅghabhedānuvattakānaṁ. Gaṇabhogeti gaṇabhojane.",
  "tika-vin11t41:16": "322.Sāti ettha sabbavattesu anādariyena hotīti seso. Sesaṁ uttānatthameva.",
  "tika-vin11t41:17": "Iti uttare līnatthapakāsaniyā",
  "tika-vin11t41:18": "Khandhakapucchākathāvaṇṇanā niṭṭhitā."
}