{
  "anya-e1206n:0": "Hatthavanagallavihāra vaṁso",
  "anya-e1206n:1": "Namo tassa bhagavato arahato sammāsambuddhassa",
  "anya-e1206n:2": "1.",
  "anya-e1206n:3": " Snehuttarāya hadayā malamallikāya,",
  "anya-e1206n:4": "Pajjālito matidasāya jinappadīpo;",
  "anya-e1206n:5": "Mohaṇdhakāramakhilaṁ mama nīharanto,",
  "anya-e1206n:6": "Niccaṁ vibhāvayatu cāru padattharāsiṁ.",
  "anya-e1206n:7": "2.",
  "anya-e1206n:8": " Laṅkābhisittavasudhādhipatīsu rājā,",
  "anya-e1206n:9": "Yo bodhisattaguṇavā sirisaṅghabodhi;",
  "anya-e1206n:10": "Tassāticāru cariyā racanāmukhena,",
  "anya-e1206n:11": "Vakkāmi hatthavanagallavihāra vaṁsaṁ.",
  "anya-e1206n:12": "3.",
  "anya-e1206n:13": " Brahmanvayenanugatatthamanomadassī,",
  "anya-e1206n:14": "Khyātena sabbayatirājadhuraṇdharena;",
  "anya-e1206n:15": "Vyāpāritohamitibhānugataṁ kathañca,",
  "anya-e1206n:16": "Nissāya pubbalikhitaṁvidha vāyamāmi.",
  "anya-e1206n:17_0": "4. Arṇtha sugatāgamasudhāpagāniddhotakudiṭṭhivisakalaṅkāya laṁkāya bhagavato aṅgīrasassamahānāgavanuyyāne",
  "anya-e1206n:17_1": "samitisamāgatayakkha rakkhasalokavijayāpadānassa siddhakkhentabhūto sīhaḷamahīmaṇḍalamaṇḍanāya",
  "anya-e1206n:17_2": "māno vividharatanākaropalakkhamānamahagghamaṇi bhedo maṇi bhedo nāma janapado.",
  "anya-e1206n:18": "5.",
  "anya-e1206n:19": " Laddhāna satthu varaṇaṅkamanaññalabbha,",
  "anya-e1206n:20": "Mānaṇdinā sumanakūṭasiluccayena;",
  "anya-e1206n:21": "Ussāpitā vijayaketumatallikeva,",
  "anya-e1206n:22": "Suddhoruvālukanadī yamalaṅkaroti.",
  "anya-e1206n:23": "6.",
  "anya-e1206n:24": " Laṅkāya yakkhagaṇanīharaṇe jinassa,",
  "anya-e1206n:25": "Cammāsanugganahunāsanaphassadāhā;",
  "anya-e1206n:26": "Saṁsārarakkhasavapubbhavabubbulaṁca,",
  "anya-e1206n:27": "Yasmiṁ vihāti mahiyaṅgaṇa thūparājā.",
  "anya-e1206n:28": "7.",
  "anya-e1206n:29": " Sadāmahoghāya mahāpagāya,",
  "anya-e1206n:30": "Pānīyapānāya samosaṭānaṁ;",
  "anya-e1206n:31": "Samuccayo sāradavāridānaṁ,",
  "anya-e1206n:32": "Nūnaṁ gato thāvarathūparūpaṁ.",
  "anya-e1206n:33": "8.",
  "anya-e1206n:34": " Tassāpagāya vimalambuni dissamāna,",
  "anya-e1206n:35": "Mālolavicitaralaṁ paṭibimbarūpaṁ;",
  "anya-e1206n:36": "Bhogehi veṭhiya nijaṁ bhavanaṁ phaṇīhi,",
  "anya-e1206n:37": "Pūjatthikehi viya rājati nīyamānaṁ.",
  "anya-e1206n:38_0": "9. Tassa mahiyaṅgaṇa mahā vihārassa pariyantagāmake selābhayo nāma khattiyo paṭivasanto",
  "anya-e1206n:38_1": "puttaṁ paṭilabhitvā aṅgalakkhaṇapāṭhakānaṁ dassesi te tassa kumārassa aṅgalakkhaṇāni",
  "anya-e1206n:38_2": "oloketvā ‘‘ayaṁ kumāro khamakasatto nahoti. Dhaññapuññalakkhaṇasampanno, sakalampi",
  "anya-e1206n:38_3": "sīhaḷadīpaṁ ekacchattaṁ karitvā mahantamahantāni acchariyabbhutāni mahāvīracaritāni",
  "anya-e1206n:38_4": "dassessatī’’ti vyākariṁsu.",
  "anya-e1206n:39_0": "10. Tato selābhaya khattiyo puttassa abhisekādisampattiṁ sutvā koṭippattapamodaparavasopi",
  "anya-e1206n:39_1": "tasmiṁ kāle anurādhapure rajjaṁ kārayatā ‘‘vohāratissamahārājato kadāci keci upaddavo",
  "anya-e1206n:39_2": "jāyissatīti. Jātaparisaṅkotaṁ kumāramādāya mahiyaṅgaṇamahāvihāre bodhi aṅgaṇe parittagge",
  "anya-e1206n:39_3": "sannipatitassa naṇdamahātherapamukhassa mahābhikkhusaṅghassa majjhe nipajjāpetvā",
  "anya-e1206n:39_4": "‘‘eso me bhante kumāro mahāsaṅghassa ca mahā bodhipādassa ca saraṇaṁ gacchati taṁ",
  "anya-e1206n:39_5": "sabbepi bhadantā rakkhantu saṅghabodhi nāmako cāyaṁ hotu’’ti mahāsaṅghassa ca bodhi",
  "anya-e1206n:39_6": "devatāya ca niyyādetvā paṭijagganto kumārassa sattavassika kāle kālamakāsi.",
  "anya-e1206n:40_0": "11. Atha mātulo naṇdamahāthero kumārakaṁ vihāramānetvā paṭijagganto tepiṭakaṁ buddhavacanaṁ",
  "anya-e1206n:40_1": "uggaṇhāpetvā bāhirasatthesu ca paramakocidaṁ kāresi. Saṅghabodhikumāropi katādhikārattā",
  "anya-e1206n:40_2": "tikkhapaññattā ca ñāṇaviññāṇasampanno hutvā vayappatto lokassa locanehinipiyamānāya",
  "anya-e1206n:40_3": "rūpasampattiyā savañjalipuṭehi assādiyamānasadācāraguṇa sampattiyā ca pattha ṭa yasoghoso ahosi.",
  "anya-e1206n:41_0": "12. Kimiha bahunā?- Kādambinī kadambato siniddhanīlāyataguṇaṁdhammillakalāpe, paripuṇṇahariṇaṅkamaṇḍalato",
  "anya-e1206n:41_1": "hilādakarapasādasommaguṇaṁ mukhamaṇḍale cāmīkarapiṁjarakambuvarato medurodārabaṇdhurabhāvaṁ",
  "anya-e1206n:41_2": "gīvāvayave, kalyāṇasiluccayato saṁhata vilāsaṁ uratthale, surasādhisākhato pīvarāyatalalitarūpaṁ",
  "anya-e1206n:41_3": "kāmadānapadānadva bāhuyugaḷe, samadagaṇdhasindhurato gamanalīḷhaṁ karākāradva hatthiyugaḷe,",
  "anya-e1206n:41_4": "cārutaratharucirocamānacāmīkaramukurato tadākāraṁ sajāṇumaṇḍale jaṅghayugaḷe, niccā",
  "anya-e1206n:41_5": "sīnakamalā kamalato rattakomaḷadalasiraṁ caraṇayugaḷe ādāya yojayatā pāramitādhammasippitā",
  "anya-e1206n:41_6": "nimmitassa paramadassanīyagarūpavilāsassa tassa attabhāvassa saṁvaṇṇanāganthagāravamāvahati.",
  "anya-e1206n:42": "13.",
  "anya-e1206n:43": " Dehe sulakkhaṇayute navayobbanaḍḍhe,",
  "anya-e1206n:44": "Tassujjale ca pasamāharaṇodayena;",
  "anya-e1206n:45": "Kā vaṇṇanā kamalarūpini jātarūpe,",
  "anya-e1206n:46": "Lokuttaraṁ parimalaṁ parito vahante.",
  "anya-e1206n:47": "14.",
  "anya-e1206n:48": " Dosārayo hadayaduggapure vijitvā,",
  "anya-e1206n:49": "Tatthābhisicca suhadaṁ viya dhammabhūpaṁ;",
  "anya-e1206n:50": "Atthānusāsanimimassa vadaṁ girāya,",
  "anya-e1206n:51": "Tatthappavattayi sudhī nijakāyakammaṁ.",
  "anya-e1206n:52": "Iti rājakumāruppatti paricchedo paṭhamo.",
  "anya-e1206n:53_0": "15. Athekadā mātulamahātherā vayappattaṁ sirisaṅghabodhi kumāraṁ dhammasavanāvasāne",
  "anya-e1206n:53_1": "āmantetvā evamāha, ‘‘kumāra! Mahābhāgadheyya! Idāni tvamasi adhītasugatāgamo, viditasakala",
  "anya-e1206n:53_2": "bāhirasattho. Catubbidhapaṇḍiccakoṭippatto, tathāpi abhimānadhane khattiyakule jāti,",
  "anya-e1206n:53_3": "sabbapatthavyāpitā yobbanavilāsena samalaṅkataṁ sarīraṁ, appaṭimā rūpasiri, amānusaṁ",
  "anya-e1206n:53_4": "balañceti mahatīya balavanaṇtha paramparā’sabbāavinayāna mekekampi tesamāyatanaṁ",
  "anya-e1206n:53_5": "kimuta samavāyo?‘‘Yebhuyyena satthasalila vikkhālanāti nimmalāpi kālusiyamupayāni",
  "anya-e1206n:53_6": "buddhī, anujjhitadhavalatāpi sarāgāeva bhavati navayobbanagabbitānaṁ diṭṭhi, apaharati",
  "anya-e1206n:53_7": "ca vātamaṇḍali keva sukkhapaṇṇaṁ ubabhutarajo bhanti atidūramattano icchāya yobbanasamaye",
  "anya-e1206n:53_8": "purisaṁ pakati. Iṇdriyabhariṇabhārinī sattamatidurantāya mupabhogamigataṇahikā tasmā",
  "anya-e1206n:53_9": "ayamevānassādita visaya rasassa te kālo gurupadesassa. Madanasarappabhārajajjarite",
  "anya-e1206n:53_10": "hadaye jalamiva galati gurūnamanussānaṁ akāraṇaṁchavati duppakati no kulaṁvā sutaṁ",
  "anya-e1206n:53_11": "vā manayassa vaṇdanappabhavonadahati kiṁ dahano? Kiṁvāpasamahetunāpi nātivaṇḍataro",
  "anya-e1206n:53_12": "bhavati vaḍabānaḷo salilena, tasmā gāḷhatara manusāsītabbosi.",
  "anya-e1206n:54_0": "16. Apagatamale hi manasi elikamaṇimhi viya rajanikaramayukhāpavisanti, sukhamupadesaguṇā,",
  "anya-e1206n:54_1": "guruvacanamamalampi salilamiva mahantaṁ jānimupajanayati savanahataṁ sūlamiva abhabbassa,",
  "anya-e1206n:54_2": "bhabbassatu karino viya sabbābharaṇamānanasobhāsamudayamadhikatara mupavahati, anādisiddha",
  "anya-e1206n:54_3": "taṇhākasāyitiṇdriyānucarañhi cittaṁ nāvahati kannāmānatthaṁ, tasmā rāja kumārānañca",
  "anya-e1206n:54_4": "yatīnañca satibalena iṇdriyavijayo diṭṭhadhammikasamparāyikambilaṁ kalyāṇajātamupajanayati,",
  "anya-e1206n:54_5": "iṇdriyavijayo ca sambhavati guruvuddhopasevāya tabbavanamavirādhetvā paṭipajjato,",
  "anya-e1206n:54_6": "tasmā tayā āpāṇapariyantaṁ vatthuttayasaraṇaparāyaṇatā na pahātabbā.",
  "anya-e1206n:55_0": "Na rāgāpasmāravibodhanaṁ visayadahanasalila saṁsevanaṁ kātabbaṁ, passatū hi kalyāṇābhinivesi",
  "anya-e1206n:55_1": "cakkhūṇdriyalāḷana paravasassa salabhassa samujjalita dīpasikhāpatanaṁ sotiṇdriya",
  "anya-e1206n:55_2": "sukhānuyuttassa taruṇa harīṇassa usu pātasammukhībhavanaṁ ghāṇiṇdriya paravasassa",
  "anya-e1206n:55_3": "madhukarassa madavāraṇakaṇṇatālabhannaṁ rasaniṇdriyatappaṇavyasanino puthulomassa",
  "anya-e1206n:55_4": "balisāghāsavyasanaṁ phassīṇdriyānubhavanalālasassamataṅgajassavāriṇi baṇdhanāpāyaṁ",
  "anya-e1206n:55_5": "imehi iṇdriyehi militehi ekassa kāmino sadideva pañcannaṁ, visayarasānamupasevāya",
  "anya-e1206n:55_6": "pattabbaṁ mahantaṁ dukkhajālaṁ kathamupavaṇṇayāma? Imāni ca subhāsitāni paccavekkhatu",
  "anya-e1206n:55_7": "anukkhaṇaṁ vicakkhaṇo.",
  "anya-e1206n:56": "17.",
  "anya-e1206n:57": " Nāgārikaṁ sukhamudikkhati kiñci dhīro,",
  "anya-e1206n:58": "Jānāti dehapaṭijagganamatthatove;",
  "anya-e1206n:59": "Saṁsevatopi yuvatiṁ ratimohitassa,",
  "anya-e1206n:60": "Kaṇḍuyane viya banassa sukhābhimāno.",
  "anya-e1206n:61": "18.",
  "anya-e1206n:62": " Ko seveyya paraṁ poso avamānaṁ saheyyavava,",
  "anya-e1206n:63": "Na ve kalattanigaḷaṁ yadi dukkhanibaṇdhanaṁ.",
  "anya-e1206n:64": "19.",
  "anya-e1206n:65": " Ākaḍḍhamānā cisikhā smipaṁ,",
  "anya-e1206n:66": "Parammukhāyeva sadā pavattā;",
  "anya-e1206n:67": "Dūrampi gacchanti guṇaṁ vihāya,",
  "anya-e1206n:68": "Pavattanaṁ tādisameva thīna.",
  "anya-e1206n:69": "20.",
  "anya-e1206n:70": " Asanthutaṁ tā purisampi anto,",
  "anya-e1206n:71": "Karonti ādāyakatāva bhitti;",
  "anya-e1206n:72": "Nettiṁ savallī viya haṇthagāpi,",
  "anya-e1206n:73": "Dasāsu sabbāsu ca saṅkanīyā.",
  "anya-e1206n:74": "21.",
  "anya-e1206n:75": " Antoruddhā bahiddhāpi nissāsā viya nāriyo,",
  "anya-e1206n:76": "Karonti nāsamevassa kodhīmātāsu vissase.",
  "anya-e1206n:77": "22.",
  "anya-e1206n:78": " Mānasa pāpasaṁninnaṁ apāyā vivaṭā nanā,",
  "anya-e1206n:79": "Samantā pāpamittāva mokkho sabbabhayākathaṁ.",
  "anya-e1206n:80": "23. Api ca hadayatarukoṭara kuṭīro kodha kuṇḍalīna kadāci bahi kātabbo. Api tu’titikkhāmantena acipphaṇdantaṁ upanetabbo.",
  "anya-e1206n:81": "24.",
  "anya-e1206n:82": " Sataṁ titikkhākavace viguṇṭhitā,",
  "anya-e1206n:83": "Siyuṁ durālāpakhagā khalānaṁ;",
  "anya-e1206n:84": "Sabhāpasaṁsākusumatta metā,",
  "anya-e1206n:85": "Nibajjhare tā guṇa mālikāya.",
  "anya-e1206n:86": "25.",
  "anya-e1206n:87": " Lokādhipaccaṁ vipuledhane ca,",
  "anya-e1206n:88": "Manonukūle tanaye ca dāre;",
  "anya-e1206n:89": "Laddhāpi yāyeti na jātu titatiṁ,",
  "anya-e1206n:90": "Bādhetu sātaṁ na papañca taṇhā.",
  "anya-e1206n:91": "26.",
  "anya-e1206n:92": " Vaṇṇappasādā yassā sukhāva,",
  "anya-e1206n:93": "Dhanā ca hāyantupa jīvikāca;",
  "anya-e1206n:94": "Yenābhibhūtāripuneva sattā,",
  "anya-e1206n:95": "Dosaggi so te hadayaṁ jahātu.",
  "anya-e1206n:96": "27.",
  "anya-e1206n:97": " Khedo vipattīsu paṭikirayā na,",
  "anya-e1206n:98": "Tasmā na dīnappa katiṁ bhajeyya;",
  "anya-e1206n:99": "Paññānuyātaṁ vīriyaṁ vadanti,",
  "anya-e1206n:100": "Sabbattha siddhiggahaṇaggahaṇthaṁ.",
  "anya-e1206n:101": "28.",
  "anya-e1206n:102": " Vyāpārā sabbabhūtānaṁ sukhatthāya vidhīyare;",
  "anya-e1206n:103": "Sukhañca na vinā dhammaṁ tasmā dhammaparo bhavā’ti.",
  "anya-e1206n:104_0": "29. Evamādikaṁ sappurisanītipathaṁ ādisante mahāthere tena kalyāṇadhammena asotabbatānādariyaracitabhukūṭika",
  "anya-e1206n:104_1": "mukhena vā disācikkhittacakkhunā ca ahaṅkāraparavasena gajanimilitamubbhāvayatā vā",
  "anya-e1206n:104_2": "attano paññādhikkhepamivaca acintayatā cuḷāvinihitakomaḷañjalipuṭena tanninnena,",
  "anya-e1206n:104_3": "tappoṇena sirasā ca pīti samudita sādhuvādavikasitakapolenamukhena ca. Sakalāvayavacitthaṭaromañca",
  "anya-e1206n:104_4": "kañcukitena dehena ca bhūmiyaṁ nipajjitvā dīghappamāṇa pamāṇa māvarattāmaggaphalalābhatoviya",
  "anya-e1206n:104_5": "visiṭṭhataraṁ pamuditamāvikatamāsi.",
  "anya-e1206n:105": "Iti anusāsana paricchedo dutiyo.",
  "anya-e1206n:106": "30. Tato paṭṭhāya yathāvuttapaṭipadaṁ avirādhetvā samāvaraṇena santuṭṭho tassa saṅghabodhi samaññaṁ gopetukāmo mātulamahāthero dhammikoti vohāraṁ paṭṭhapesi.",
  "anya-e1206n:107_0": "31. Lakkhaṇapāṭhakānaṁ vacanaṁ saddahanto bhāgineyyaṁ pabbajitukāmampi apabbājetvā",
  "anya-e1206n:107_1": "‘‘idha vāsato anurādhapure vāsoyeva kumārassa yogakkhemāvaho, puññānurūpena jāyamānassa",
  "anya-e1206n:107_2": "vipākassa ca ṭhānaṁ hoti, mahācetiyassa vattapaṭivattasamācaraṇenaca mahanto puññakkhaṇdho",
  "anya-e1206n:107_3": "sampajissati’’ti maññamāno taṁ kumāramādāya gacchanto anurādhapuraṁ gantukāmo nikkhami.",
  "anya-e1206n:107_4": "Saṅghatissogoṭhābhayoti ca lambakaṇṇā rāja kumārā aparepi duce tassa paṁsukīḷanato",
  "anya-e1206n:107_5": "paṭṭhāya sahāyātena kumārena saddhiṁ nikkhamiṁsu te tayo kumāre ādāya gacchanto mahāthero",
  "anya-e1206n:107_6": "puretarameva anurādhapuraṁ pāvisi. Mahātheramanugacchantesu tesu kumāresu jeṭṭho",
  "anya-e1206n:107_7": "saṅghatisso majjhimo saṅghabodhi kaniṭṭho goṭhābhayoti te theraṁ pacchato anugacchantā",
  "anya-e1206n:107_8": "tayopi paṭipāṭi yā tissavāpiyā setumatthakena gacchanti.",
  "anya-e1206n:108_0": "32. Tattha setusālāya nisinno koci aṇdhovicakkhaṇo tesaṁ tiṇṇantaṁ kumārānaṁ padaviññāsaddaṁ",
  "anya-e1206n:108_1": "sutvā lakkhaṇānusārena upaparikkhipitvā ‘‘ete tayopi sīhaḷadīpe pathavissarā bhavissantī’’ti",
  "anya-e1206n:108_2": "tattha nisinnānaṁ vyākāsi. Taṁvacanaṁ pacchā gacchanto goṭhābhayo sutvā itaresaṁ",
  "anya-e1206n:108_3": "gacchantānaṁ anivedayitvā paccāgamma ‘‘katamo ciraṁ rajjaṁ kāressati? Caṁsaṭṭhitiñca",
  "anya-e1206n:108_4": "karoti’’ti? Pucchitvā pacchimoti vutte haṭṭhapahaṭṭho udaggudaggo sīghataraṁ āgamma",
  "anya-e1206n:108_5": "tehi saddhiṁ gacchanto tikhiṇa mantitāya gambhīrabhāvato ca kañci ajānāpetvā antopuraṁ",
  "anya-e1206n:108_6": "pāvisi. Te tayopi patirūpe nivāse vāsaṁ gaṇhiṁsu.",
  "anya-e1206n:109_0": "33. Atha kaniṭṭho ‘‘ete dvepi appāyukattā rajje patiṭṭhitāpi na ciraṁ jīvanti kira",
  "anya-e1206n:109_1": "ahameva tesaṁ rajjaṁ dupessāmi’’ti tadanurūpena upāyenapaṭijjanto tesaṁ rajjalābhāya",
  "anya-e1206n:109_2": "upāyaṁ dassento abhiṇhaṁ matteti. Jeṭṭhopi tasmiṁ atipiyāsamāno tenopadiṭṭhameva",
  "anya-e1206n:109_3": "samācarantorājānaṁ disvā laddha sammāno sabbesu rājakiccesu pubbaṅgamo hutvā na cirasseva",
  "anya-e1206n:109_4": "rājavallabho ahosi? Tasmiṁ kāle rajjaṁ kārento vijaya rājā nāma khattiyo tasmiṁ pasanno",
  "anya-e1206n:109_5": "sabbesu rājakiccesu tamameva padhānabhūtaṁ katvā senāpatiṁ akāsi.",
  "anya-e1206n:110_0": "34. Dhammiko pana rajjena anatthikatāya rajjalābhāya cittampi anuppādetvā kevalaṁ",
  "anya-e1206n:110_1": "mahātherassa anusāsanamatteneva rājupaṭṭhānavelāyaṁ anucaraṇamattamācaranto rājagehaṁ",
  "anya-e1206n:110_2": "pavisitvā tato tehi saddhiṁ nikkhamma sāyaṁ mahā therassa vihāreyeva vasanto attano",
  "anya-e1206n:110_3": "dhammikānuṭṭhānaṁ ahāpetvā mahācetiyo paṭṭhānagilānupaṭṭhānādikaṁ anavajja dhammaṁcaranto kālaṁ vītināmeti.",
  "anya-e1206n:111": "Tadā saṅghatisso sakalarajjañca purañca attanohatthagataṁ katvā ekasmiṁ dine laddhokāso rājānaṁ antobhavaneyeva goṭhābhayena mārāpetvā sayaṁ rajje patiṭṭhati.",
  "anya-e1206n:112": "Iti anurādhapurappavesaparicchedo tatiyo.",
  "anya-e1206n:113_0": "35. Atha goṭhābhayo dhammikaṁ anicchāmānampi senāpatiṭṭhāne ṭhapetvā āyatiṁ apekkhamāno",
  "anya-e1206n:113_1": "sayaṁ bhaṇḍāgāriko ahosi. Atha saṅghatisso rājā bahuṁ puññca apuññca pasavanto jambuphalapākakāle",
  "anya-e1206n:113_2": "saseno sāmacco sabhorodho abhiṇhaṁ pācīna desaṁ gantvā jambuphalāni khādati. Rañño",
  "anya-e1206n:113_3": "yebhuyyena gamanā gamanena upaddutā raṭṭhavāsino rājupabhogārahesu jambuphalesu visaṁ",
  "anya-e1206n:113_4": "yojesuṁ. Atha so saṅghatisso rājā tena visena tattheva kālamakāsi.",
  "anya-e1206n:114_0": "36. Atha goṭhābhayo aṇdhavicakkhaṇassa vacanaṁ anussaranto anukkamena rajjaṁ dāpetvā",
  "anya-e1206n:114_1": "pacchā ahaṁ suppatiṭṭho bhavissāmi’ti maññamāno sāmacco saseno saṅghabodhikumāraṁ",
  "anya-e1206n:114_2": "rajjena nimantesi. So temiya mahābodhisattena diṭṭhādīnavattā rajjasukhāpariccāgānubhūtaṁ",
  "anya-e1206n:114_3": "mahantaṁ dukkhajālaṁ anussaritvā punappunaṁ yāciyamānopi paṭikkhipiyeva abhayo gāmanigamarājadhānīsu",
  "anya-e1206n:114_4": "sabbepi manusse sannipātetvā tehi saddhiṁ nānāppakāraṁ yācamānopi sampaṭicchāpetuṁ",
  "anya-e1206n:114_5": "nāsakkhi. Atha sabbepi raṭṭhavāsino sāmaccāmahāvihāraṁ gantvā mahā saṅghaṁ sannipātetvā",
  "anya-e1206n:114_6": "saṅgha majjhe saṅghabodhikumāro mahā saṅghaṁ bhūmiyaṁ nipajja namassitvā laddhokāso",
  "anya-e1206n:114_7": "ekamantaṁ nisīditvā evaṁ vattumārabhī.",
  "anya-e1206n:115_0": "37. Ayañhi rājalakkhīnāma yathā yathā dippate, tathā tathā kappuradīpasikheva kajjilaṁmalinameva",
  "anya-e1206n:115_1": "kammajātaṁ kevalamubbamati. Tathāhi ayaṁ saṁvadhanavāridhārā taṇhāvisavallīnaṁ, nenāda",
  "anya-e1206n:115_2": "madhurabhītikā ayaṁ iṇdriyamigānaṁ, parāmāsadhumalekhā sucarita cittakammassa vibbhamaseyyā",
  "anya-e1206n:115_3": "mohaniddānaṁ timiruggati paññādiṭṭhīnaṁ, purassarapatākā avinayamahāsenāya, uppattininnanā",
  "anya-e1206n:115_4": "kodhavega kumbhilānaṁ, āpānabhūmi micchādiṭṭhivadanaṁ. Saṁgīti sālā issariya vikāranāṭakānaṁ",
  "anya-e1206n:115_5": "āvāsadarīdosāsivisānaṁ, ussāraṇavettalatā sappurisavohārānaṁ, akālajadāgamo sucarita",
  "anya-e1206n:115_6": "haṁsānaṁ, patthāvanā kapaṭanāṭakānaṁ, kadalikā kāmakarino vajjhavālā sādhubhāvassa,",
  "anya-e1206n:115_7": "rāhumukhaṁ dhammacaṇda maṇḍalassa, nahi taṁ passāmi yohi aparicitāyāpi etāya nibbharamupagulho",
  "anya-e1206n:115_8": "na vippaladdho, apica, abhisekasamaye rājaññānaṁ maṅgalakalasajalehi viya vikkhālanamupayāti",
  "anya-e1206n:115_9": "dakkhiññaṁ aggihutatadhumeneva malinībhavati hadayaṁ purohita kusagga samajjatena",
  "anya-e1206n:115_10": "viya apaniyate titikkhā, uṇhīsa paṭṭa baṇdhanena viya chādīyatī jarāgamadassanaṁ,",
  "anya-e1206n:115_11": "ātapatta maṇḍalena viya tirokarīyati paralokāpekkhaṇaṁ, cāmarapavanena viya duramuddhuyate",
  "anya-e1206n:115_12": "saccāditā vettalatāppahārena viya duramapayanti sagguṇā eke rajjasiri madirā madamattā",
  "anya-e1206n:115_13": "sakatthanipphādanaparehi dhanapisitāghāsagijjhehi sahānalīnībakehi dūtaṁ vinodananti,",
  "anya-e1206n:115_14": "paradārābhigamanaṁ viddhatāti, mīgavana parissamoti, surāpānaṁ vilāsoti, niccappamattatā,",
  "anya-e1206n:115_15": "surabhāvoti sadārappiccāgaṁ avyasanitāni, guruvacanāvadhīraṇaṁ aparappaneyattamiti",
  "anya-e1206n:115_16": "ajitahaccataṁ sukhopasevattamīti, naccagīta gaṇākānusatti rasikatehi paribhavasahattaṁ",
  "anya-e1206n:115_17": "khameti, serībhāvaṁ paṇḍiccāmiti vaṇdijana navacanaṁ yaseṁghosoti taralatā ussāhoti.",
  "anya-e1206n:115_18": "Avisesaññuttaṁ apakkhapātittamiti? Eva dosagaṇampi guṇapakkhe ajjhāropayantehi sayampi",
  "anya-e1206n:115_19": "anto ha santehi patāraṇakusalehi dhuttehi amānusocitāhi thomānāhi patāriyamānā, cittamadamatta",
  "anya-e1206n:115_20": "cittā nicceta na tāya tatheti attani ajjhāropayantā alikābhimānaṁ maccadhammasamānāpi",
  "anya-e1206n:115_21": "dibbaṁ sāvatiṇṇamiva amānusamiva attāna maññamānā āradhadibbocitakirayānu bhāvā sabbajano",
  "anya-e1206n:115_22": "pabhasanīya bhāvamupayanti. Atta milambanañca anu jīvijanena karīyamānaṁ abhinaṇdanti.",
  "anya-e1206n:116_0": "38. Mānasā devatājjhāropaṇappatāraṇa sambhūta sambhāvano pahatañca anto paviṭṭha",
  "anya-e1206n:116_1": "aparabhujayugaṁ viya attano bāhuyugaṁ sambhāvayanti. Tacantarita locanaṁsakalalāṭa",
  "anya-e1206n:116_2": "māsaṁkanti, alikasambhāvanābhimānabharitā na namassanti devatāyo na pūjayanti samaṇa",
  "anya-e1206n:116_3": "brāhmaṇe na mānayantī mānanīye, na upatiṭṭhanti gurudassanepi anatthakāyā sāntarīta,",
  "anya-e1206n:116_4": "visayo pabhogasukhāti apahasanti yatino? Jarābhi bhavapalapimiti na suṇanti vuddhajanupadesaṁ,",
  "anya-e1206n:116_5": "attano paññā paribhavoti ususanti sacivo pahesassa,kuñjanti ekanta hitavādinaṁ evamādinā",
  "anya-e1206n:116_6": "kākaṇena bahunnaṁ dosānaṁ mākara bhūtaṁrajjīvibhavaṁ ayaṁ na icchāmī’ti avoca.",
  "anya-e1206n:117_0": "39. Atha mahājanena sādara majjhesito mahāsaṅgho kumārabhimukho hutvā ‘‘mahābhāgadheyya!",
  "anya-e1206n:117_1": "Thanacucuke laggitājaluka tikkhaḍasanenatattha vedanuppādayanti lohitameva ākaḍḍhati,",
  "anya-e1206n:117_2": "dārako pana komalena mukhapuṭenamātu sukhasaññaṁ uppādayanto khīrameva avheti.",
  "anya-e1206n:118_0": "40. Evameva rajjavibhavaṁ patto adhīro bālo bahuṁ apuññameva sañciṇāni, medhāvi dhirapuriso",
  "anya-e1206n:118_1": "pana āyusaṅkhārassa dubbalattañca dhanasañcayassa nissārattañca paññāya upa parikkhitvā",
  "anya-e1206n:118_2": "dasa kusalakammāni pūrento tādisena mahatā bhogakkhaṇdhena mahantaṁ kusalarāsiṁ upaciṇāti,",
  "anya-e1206n:118_3": "tvamasikatādhi kāro mahāsattadhuraṇdharo, etādisaṁ puññāyatanaṭṭhānaṁ laddhā dhammena",
  "anya-e1206n:118_4": "samena lokaṁ paripālento sugatasāsanaṁ paggaṇhanto dānapāramikoṭippattaṁ katvā pacchā",
  "anya-e1206n:118_5": "abhinikkhamaṇañca karonto bodhipakkhiyadhamme paripācehī’’ti anusāsi.",
  "anya-e1206n:119_0": "41. Atha so mahajjhāsayo purisavaro mahāsaṅghassa anusāsaniṁ madditu masamaṇtho adhivāsesī.",
  "anya-e1206n:119_1": "Anantarañca mahājanakāyo saṅghassa anuññāya sakalaṁ sīladīpaṁ ekacchattaṁ katvā abhisiñciya",
  "anya-e1206n:119_2": "dhammika sirisaṅghabodhirājāti vohāraṁ paṭṭhapesi goṭhābhayañca senāpatiṭṭhāne ṭhapesi.",
  "anya-e1206n:120": "42.",
  "anya-e1206n:121": " Dānaṁ adā dhārayi niccasīlaṁ,",
  "anya-e1206n:122": "Vahī titikkhaṁ bhaji appamādaṁ;",
  "anya-e1206n:123": "Pajā hitajjhāsaya sommarūpo,",
  "anya-e1206n:124": "Dhammo ca so viggabhavā virocī.",
  "anya-e1206n:125": "43.",
  "anya-e1206n:126": " Viññāya lokassa hi so sabhāvaṁ,",
  "anya-e1206n:127": "Padhānavattānu gatippadhānaṁ;",
  "anya-e1206n:128": "Nidhātukāmo jantāsu dhammaṁ,",
  "anya-e1206n:129": "Sayampi dhammā varaṇamhi satto.",
  "anya-e1206n:130": "Iti rajjābhiseka paricchedo catuttho.",
  "anya-e1206n:131_0": "44. So rājā mahā vihāre mahaggha mahāvisālaṁ salākaggaṁ kārāpetvā anekasahassānaṁ",
  "anya-e1206n:131_1": "bhikkhūnaṁ niccaṁ salāka bhattaṁ paṭṭhapesi. Mātulamahātherassaṁca sakanāma dheyyena",
  "anya-e1206n:131_2": "mahantaṁ pariveṇa vihāraṁ kārāpetvā anekehi kappiyabhaṇḍehi saddhiṁ saparivāra veṇā",
  "anya-e1206n:131_3": "kāni gāmakkhettāni saṅasaparibhogārahāni katvā dāpesi sattameva nisīthakāle rahogato",
  "anya-e1206n:131_4": "mahābodhisattassa dukkaracaritāni sallakkhento tādisāpadānaṁ attani sampādetumāsiṁsi. Tathā hi",
  "anya-e1206n:132": "45.",
  "anya-e1206n:133": " Dehīti vatthumasukaṁ gaditotthikehi,",
  "anya-e1206n:134": "Nālaṁ kathetumha natthi na demicāti;",
  "anya-e1206n:135": "Citte mahākaruṇāya pahaṭāvakāsāva,",
  "anya-e1206n:136": "Duraṁjagāma viya tassa bhavatthu taṇhā.",
  "anya-e1206n:137": "Evamamhākaṁ bodhisattassa viya bāhira vatthupariccāgamahussavo kadā me bhavissatiti ca,",
  "anya-e1206n:138": "46.",
  "anya-e1206n:139": " Ānīyate nisita satthanipātanena,",
  "anya-e1206n:140": "Nikkaḍḍhate ca muhu dānhavāyaratyā;",
  "anya-e1206n:141": "Evaṁ punappuna gatāgatavegakhinnaṁ,",
  "anya-e1206n:142": "Dukkhaṁ na tassa hadayaṁ vata pīḷayittha.",
  "anya-e1206n:143": "Evaṁ kirassa mahāsattassa maṁsa lohitādi ajjhattikavatthudānasamaye dukkhavedanā manaṁ na sambādhesi. Mamāpi īdisaṁ ajjhattika dānamahāmaṅgalaṁ kadā bhavissatīti ca.",
  "anya-e1206n:144": "47.",
  "anya-e1206n:145": " So saṁkhapālabhūjago visavegavāpi,",
  "anya-e1206n:146": "Sīlassa bhedanabhayena akuppamāno;",
  "anya-e1206n:147": "Icchaṁ sadehaharavābhijane dayāya,",
  "anya-e1206n:148": "Gantuṁ sayaṁ apadatāya susocanūnaṁ.",
  "anya-e1206n:149": "Evaṁ sīla rakkhanāpadānasiriṁ kadā viṇdāmīti ca,",
  "anya-e1206n:150": "48.",
  "anya-e1206n:151": " Piveyya thaññaṁ amatañca bālo,",
  "anya-e1206n:152": "Vuddhiṁ gato sova jigucchite taṁ;",
  "anya-e1206n:153": "Sa jātu evaṁ anubhūya rajjaṁ,",
  "anya-e1206n:154": "Ñāṇassa pāke satataṁ jahāti.",
  "anya-e1206n:155": "Evaṁ mayāpi acirasseva avassaṁ abhinikkhamanaṁ kātabbanti ca,",
  "anya-e1206n:156": "49.",
  "anya-e1206n:157": " So senako dvijapasibbakasāyisappaṁ,",
  "anya-e1206n:158": "Aññāsi dosakalusāya dhiyābbhutaṁtaṁ;",
  "anya-e1206n:159": "Kā vaṇṇanāssa khalu dosaviniggatāya,",
  "anya-e1206n:160": "Sabbaññutāya dasapāramisādhitāya.",
  "anya-e1206n:161": "Evaṁvidhā kalyānañāṇasampatti kadā me samijjhissatīti ca,",
  "anya-e1206n:162": "50.",
  "anya-e1206n:163": " Vālena so kisakalaṇdakajātiyampi,",
  "anya-e1206n:164": "Ussiñcituṁ salilamussahi sāgarassa;",
  "anya-e1206n:165": "Taṁ muddhatāya na bhave matiyā mahanyā,",
  "anya-e1206n:166": "Sampādanāya bhimatassa samatthatāya.",
  "anya-e1206n:167": "Evaṁ vidhāya vīriyapāramiyā kadā bhājanaṁ bhavissāmiti ca",
  "anya-e1206n:168": "51.",
  "anya-e1206n:169": " Kalāburājena hi khantivādi,",
  "anya-e1206n:170": "Vadhaṁ vidhāyāpi atittakena;",
  "anya-e1206n:171": "Hate padenorasi khantisodhe,",
  "anya-e1206n:172": "So kūṭasaṇdhiggahaṇaṁ bubodha.",
  "anya-e1206n:173": "Evaṁ vidhāya khattipāramiyā attānaṁ kadā alaṁkarissāmiti ca",
  "anya-e1206n:174": "52.",
  "anya-e1206n:175": " Micchābhiyogaṁ na sahiṁsu tassa,",
  "anya-e1206n:176": "Rāmābhidhānassapi pādukāyo;",
  "anya-e1206n:177": "Saccañcayā nāññamabhāsidhīro,",
  "anya-e1206n:178": "So saccasaṇdho catusaccavādī.",
  "anya-e1206n:179": "Ahampi īdisena saccapāramitābalena sabbalokassa catu saccāva bodhana samattho kadā bhavissāmiti ca",
  "anya-e1206n:180": "53.",
  "anya-e1206n:181": " So mugapakkha vidito siribhīrukāya,",
  "anya-e1206n:182": "Mukādikaṁ vatavidhiṁ samadhiṭṭhahitvā;",
  "anya-e1206n:183": "Taṁ tādisa anubhavaṁ asahampi dukkhaṁ,",
  "anya-e1206n:184": "Yāvābhinikkhammabhedi adhiṭṭhitaṁno.",
  "anya-e1206n:185": "Evaṁ ma māpi adhiṭṭhāna pāramitāya pāripūrī kadā bhavissatīti ca",
  "anya-e1206n:186": "54.",
  "anya-e1206n:187": " Mettānubhāvena sa lomahaṁso,",
  "anya-e1206n:188": "Pemānubaddhena sabīkaronto;",
  "anya-e1206n:189": "Satte samattepi ca niccaverī,",
  "anya-e1206n:190": "Saddaṁ viruddhatthamakāsi dhīro.",
  "anya-e1206n:191": "Ahampi evaṁvidhāya mettāpāramitāya koṭippatto kadā bhavissāmīti ca.",
  "anya-e1206n:192": "55.",
  "anya-e1206n:193": " So ekarājā vidito samacittatāya,",
  "anya-e1206n:194": "Mānāvamāna nakaresu tulāsarūpo;",
  "anya-e1206n:195": "Tosañca rosamanupecca bhajī upekkhaṁ,",
  "anya-e1206n:196": "Sabbattha pītivikatī hatacetanova.",
  "anya-e1206n:197": "Evaṁ ahappi upakkhāpāramitāya kadā sabbasādhāraṇobhavissāmiti ca niccaṁ cintesi.",
  "anya-e1206n:198": "Iti pāramitāsiṁsana paricchedo pañcamo.",
  "anya-e1206n:199": "56. Evamanavajjadhammena rajjaṁ kārente tasmiṁ kadāci kenacipajānaṁ akusala vipākena-",
  "anya-e1206n:200": "Jaṭhara piṭharabhārakkantavaṅkorujāṇu,",
  "anya-e1206n:201": "Sajala jalada kuṭākāraghororukāyo;",
  "anya-e1206n:202": "Kuṭilakaṭhinadāṭhākoṭisaṇdaṭṭhahaṇḍo,",
  "anya-e1206n:203": "Navadivasakarakkho rakkhasodipamāga.",
  "anya-e1206n:204_0": "57. So tesu tesu gāmapariyantesu nisīdati, ye ye manussā tamāgamma taṁ rattakkhamudikkhanti",
  "anya-e1206n:204_1": "tesaṁ akkhini rattāni bhavanti. Taṁ khaṇeyeva rattakkhamārako nāma jararogo pātubhavitvā māreti.",
  "anya-e1206n:205_0": "58. So yakkho matamate nirāsaṅke khādati. Taṁ yakkhaṁ adasvāpi ye ye narā tenāturā",
  "anya-e1206n:205_1": "te te passanti, tepi so rogo āvisati. Evaṁ na cironavayakkhabhayena rogena ca janapado viralajano jāto.",
  "anya-e1206n:206_0": "59. Rājā taṁ pavattiṁ sutvāmayi rajjaṁ kārente pajānaṁ īdisassa bhayassa uppajjana",
  "anya-e1206n:206_1": "ananucchavikanti maññamāno tadaheva aṭṭhaṁga sīlaṁ svādiyitvā attanā niccaṁ karīyamānāni",
  "anya-e1206n:206_2": "dasakusalakammāni anussaritvā ahaṁ dhammavijayi bhavissāmīti taṁrakkhasaṁ ādisvā",
  "anya-e1206n:206_3": "na uṭṭhahissāmīti daḷhataraṁ adhiṭṭhāya vāsagabbhe sayi. Tassa tena ācāra dhammatejena",
  "anya-e1206n:206_4": "rājānubhāvena ca so rakkhaso santatto uttasitvā khaṇampi ṭhātuṁ asahanto ākāsenā",
  "anya-e1206n:206_5": "gantvā balavapaccusa samaye antogabbhaṁ pavisitumasakkonto bāhire ṭhatvā rañño attānaṁ",
  "anya-e1206n:206_6": "dassesi. Raññā ca kositvanti puṭṭho āha. Rattakkho nāmāhaṁ rakkhaso durajanapadesmiṭhito,",
  "anya-e1206n:206_7": "ahaṁ khaṇampi ṭhātuṁ asakkonto tavānubhāvena baddhoviyahutvā idhānīto? Bhāyāmi deva tava dassananti.’’",
  "anya-e1206n:207_0": "60. Atha rājā sayanato vuṭṭhahitvā sīhapañjaraṁ vivaritvā oloketvā are! Jamma! Mma",
  "anya-e1206n:207_1": "visayagate manusse kasmā? Khādayīti. Mahārāja tava visaye mayā māretvā ekopi khādito",
  "anya-e1206n:207_2": "natthi, apitumatakalebaraṁ sonasigālādīnaṁ sādhāraṇa bhakkhabhūtaṁ khādāmi, na me",
  "anya-e1206n:207_3": "koci aparādho atthi, atthi ce rājadaṇḍo mayi vidhīyatū’ti vatvā pavedhamāno niccalabhāvena",
  "anya-e1206n:207_4": "ṭhātuṁ asakkonto bhayavegena jātalomahaṁso sānunayameva māha. ‘‘Devassa raṭṭhaṁthitaṁ",
  "anya-e1206n:207_5": "dhanadhañña samiddhisampuṇṇaṁ devassa dhana vassena sampuṇṇamāno rathā manussā, idāni",
  "anya-e1206n:207_6": "yācakāpi bahutarā na honti, aha mīdisaṁ raṭṭhaṁ patvāpi aladdhagocaro aparipuṇṇamanoratho",
  "anya-e1206n:207_7": "jato pipāsitova hutvā dīna bhāvena jīvikaṁ kappemi, tathā īdisaṁ bhayaṁ pattomhi",
  "anya-e1206n:207_8": "abhayaṁ me dehi mahārājā’ti.",
  "anya-e1206n:208_0": "61. Atha rājā tassa dīnavacanaṁ sutvā karuṇāya kampitahadayo ‘‘mā bhāyitvaṁ rakkhasa!",
  "anya-e1206n:208_1": "Abhayaṁ te dammi icchitaṁ tevadā’’ti āha. Evaṁ raññoca rakkhassaca aññamaññehi saddhiṁ",
  "anya-e1206n:208_2": "sallapannānaṁ saddaṁ sutvā antogatā anucarā rājānaṁ parivāresuṁ, atha kathānukathāya",
  "anya-e1206n:208_3": "rakkhaso ‘‘agato raññā saddhiṁ sallapatī’’ti sutvā sabbe amaccā ca nāgarā ca senā",
  "anya-e1206n:208_4": "ca sannipatitvā rājaṅgaṇañca rāja bhavanañca pūretvā aruṇe uggacchante mahantaṁ kolāhalamakaṁsu.",
  "anya-e1206n:209_0": "62. Atha sorakkhaso sannipatitaṁcaturaṅgabalañca āyudha hatthaṁ aneka sahassayodhabalañca",
  "anya-e1206n:209_1": "disvā ativiyabhīto ṭhātuñca rañño āṇattibalena gattuñca kimapi bhāṇituñca na sakkoti,",
  "anya-e1206n:209_2": "rājā tadavatthaṁ taṁ disvā laddhābhayosi imacchitaṁ te kathehī’ti āha, dhammiko rājā",
  "anya-e1206n:209_3": "na me kiñci bhayaṁ uppādessatiti ñatvā rājānameva māha ‘‘devo jānātiyeva sabbesaṁ",
  "anya-e1206n:209_4": "sattānaṁ āharaṭṭhitikataṁ, tathāhi uddhalokavāsino deva sudhābhojanena pīṇitā jīvanti,",
  "anya-e1206n:209_5": "adhe lokavāsine nāgā bhekabhojanena suhitā vasanti manussā khajjakādinānāvidhena",
  "anya-e1206n:209_6": "āhārajātena pīṇitā jīvanti. Amhādisā yakkha rakkhasādayo pana maṁsalohi sassādato",
  "anya-e1206n:209_7": "tussanti? Tesvaha maññataro chāte ca pipāsite ca tādisaṁ karuṇāparāyaṇaṁ mahāpurisaṁ",
  "anya-e1206n:209_8": "disvāpi aparipuṇṇamanorato maṇdabhāgadheyyo socāmī’’ti āha.",
  "anya-e1206n:210_0": "63. Tanutcamavoca ‘‘matakalebarāni khāditvā vasāmi‘‘ti saccaṁ mahārāja! Matasarīraṁ",
  "anya-e1206n:210_1": "sukkhapaṇṇaṁ viya nīrasaṁ kiṁ metāya dujjavikāya pasīda deva! Varaṁ me dehi nava",
  "anya-e1206n:210_2": "visayethita manusso eko janapado gocaratthāya me dīyatu, tattha manussānaṁ anapagatuṇhavegaṁ",
  "anya-e1206n:210_3": "jīvarudhirañca jīvamaṁ sañca khāditvā ciraṁ sukhena jīvituṁ sakkā’ti āha. Atha rājā",
  "anya-e1206n:210_4": "arepāpima! Rakkhasa! Nāhaṁ pāṇavadhaṁ anujānissāmi cajetaṁ tava gāhavikāranti. ‘‘Tenahi",
  "anya-e1206n:210_5": "dine dine ekaṁ manussabaliṁdehi’’ti. Jīvabalimekampi na demīti vutte ‘‘sacca menaṁ",
  "anya-e1206n:210_6": "maṁdisāna kappa rukkhāpi avakesino jāyantīti hā hatosmi kimahaṁ karomī’’ti visāda",
  "anya-e1206n:210_7": "dinnayano dummukho domanassappatto appaṭihāno aṭṭhāsi.",
  "anya-e1206n:211": "64. Atha tassa nariṇdassa karuṇābhūyasi tahiṁ jāyamānā manotassa viratyā vyākulaṁ akāsi. Atha rājā evaṁ pari vitakkesi.",
  "anya-e1206n:212": "65.",
  "anya-e1206n:213": " Nānussarāmi vata yācitu māgatānaṁ,",
  "anya-e1206n:214": "Icchāvighāta paritāpa hatajjutīti;",
  "anya-e1206n:215": "Hemanta nibbahimamāruta nissirīka,",
  "anya-e1206n:216": "Paṅkerubhehi sadisāni mukhāni jātu.",
  "anya-e1206n:217_0": "66. Etassa rakkhassa paresaṁ dukkhamā pādayituṁ na kadāci sakkā, ahañca ajjhattika",
  "anya-e1206n:217_1": "dānaṁ kadādassāmiti patthemi, tadidaṁ pattakakālaṁ jātaṁ, saka sarīrassa ahameva",
  "anya-e1206n:217_2": "issaro, mama maṁsalohitena etaṁ santappayāmīti kata nicchayo amacce āmantetvā evamāha.",
  "anya-e1206n:218": "67.",
  "anya-e1206n:219": " Imaṁ sarattaṁ piyitaṁ sarīraṁ,",
  "anya-e1206n:220": "Dhāremi lokassa hitattha meva;",
  "anya-e1206n:221": "Ajjātitheyyatta mupeti tañce,",
  "anya-e1206n:222": "Ato paraṁ kiṁ piya matthi mayhaṁ.",
  "anya-e1206n:223": "Amaccā evamāhaṁsu ekassa rakkhassa atthāya sakala lokaṁ anāthikattu micchato koyaṁ dhamma maggo devassa atha rājā evamāha.",
  "anya-e1206n:224": "68.",
  "anya-e1206n:225": " Nicco pahogassa dhanassa cāpi,",
  "anya-e1206n:226": "Na yācake daṭṭhu mahaṁ labhāmi;",
  "anya-e1206n:227": "Evaṁ vidhaṁ atthi janantu laddhuṁ,",
  "anya-e1206n:228": "Na devatā rādhanāyapi sakkā.",
  "anya-e1206n:229_0": "69. Apetha tumhe na me dānantarāyaṁ karothā’ti āha. Atha amaccā yadicāyaṁ nicchayo",
  "anya-e1206n:229_1": "apariccajanīyo amhesu ekeka meva dine dine rakkhassa balikammāya hotūti āhaṁsu. Atha",
  "anya-e1206n:229_2": "rājā ‘‘ahameva jīvanto evaṁ nānājānissāmi’’ti sallakattaṁ sīghaṁ ettha ānehīti saṁvidhahi.",
  "anya-e1206n:229_3": "Atha tattha samāgatā sabbe janā taṁ pavattiṁ sutvā tassa guṇe anurattā sokena kampamānā",
  "anya-e1206n:229_4": "tahiṁ patiṭṭhitena paṭighena ati kuddhā visuṁ visuṁ evamāhaṁsu.",
  "anya-e1206n:230_0": "70. Eso rakkhaso sīsacchedamarahatiti keci, kāla megha sadisa metassa mahā sarīraṁ",
  "anya-e1206n:230_1": "aneka satānaṁ sarānaṁ tuṇirabhāvaṁ netumarahatīti keci, anekesaṁ khepana satthānaṁ",
  "anya-e1206n:230_2": "lakkhabhāvaṁ mupanetuṁ yuttamiti ca pare, asikadalikīlāya vajjhoyamiti aññño telacolena",
  "anya-e1206n:230_3": "veṭhetvā mahatā pāvakena ujjāletvā dahitabboyamiti apare, idaṁ sabbaṁ rājānānu jānāti.",
  "anya-e1206n:230_4": "Imaṁ asappurisaṁ jīvagāhaṁ gahetvā rajjūhi guḷapiṇḍaveṭhanaṁ veṭhetvā baṇdhanāgāre",
  "anya-e1206n:230_5": "pakkhipi tabbanti aññe evamevaṁ tattha bahudhā kathentānaṁ kaṭukataraṁ vadhavidhānaṁ",
  "anya-e1206n:230_6": "yakkho sutvā tasito militakkhamatadeho viya niccalova ṭhito, atha so rājā ‘‘ehi sakhe",
  "anya-e1206n:230_7": "rakkhasa! Mahopakāra karaṇa bhūta!",
  "anya-e1206n:231": "71.",
  "anya-e1206n:232": " Deyyañca dānappavanañcacittaṁ,",
  "anya-e1206n:233": "Atthi tuvaṁ lohita maṁsakāmī;",
  "anya-e1206n:234": "Sametu metaṁ hitāya durāpaṁ,",
  "anya-e1206n:235": "Mano ratho sijjhatu no ubhinnanti.",
  "anya-e1206n:236": "Vatvā ‘‘mama sarīrato dīyamānaṁ jīvamaṁsaṁ jīvarudhirañca mayi anuggahena sampaṭicchā’ti rakkhassa vatvā sallakattābhimukhaṁ dakkhiṇabāhuṁ pasāresi maṁsakattanāya.",
  "anya-e1206n:237_0": "72. Atha so yakkho ubho kaṇṇe pidhāya santaṁ pāpaṁ paṭihatamamaṁgalaṁ rañño sotthi",
  "anya-e1206n:237_1": "bhavatu, kimidamāpatitaṁ mahatā me pāpa vipākena jīvatu micchato visabhojanamicca,",
  "anya-e1206n:237_2": "ātapatilantassa dāvaggi parikkhepo viya ca yadi īdiso me saṁkappa mahārāje samujjo",
  "anya-e1206n:237_3": "yeyya deva daṇḍo me sirasi addhā patatūti, lokapālāpi me sīsaṁ chiṇdanti nāha mevaṁ",
  "anya-e1206n:237_4": "vidhamaparādhaṁ karissāmī’ti na sampaṭicchi,",
  "anya-e1206n:238_0": "73. Atha rājā tena hi yakkha! ‘‘Kiṁ te mayā kātabbantī’ti āha. Atha so rakkhaso mahājanānaṁ",
  "anya-e1206n:238_1": "vadha vidhānena rañño ānāya ca bhīto santatto ‘‘deva! Nāha maññaṁ patthayāmi kintu",
  "anya-e1206n:238_2": "itoppabhūti rājārahena bhojanena gāme gāme upahārabaliṁ laddhukāmomhi’ti āha atha",
  "anya-e1206n:238_3": "rājā ‘‘evaṁ karontu raṭṭhavāsino’’ti nagareva sakala raṭṭhe ca bheriṁ carāpetvā pānātipāta",
  "anya-e1206n:238_4": "viramaṇāya ovaditvā naṁ yakkhaṁ uyyojesi.",
  "anya-e1206n:239": "Iti rattakkhidamana paricchedo chaṭṭho.",
  "anya-e1206n:240": "Atha kadāci vassādhikatānaṁ devatānaṁ pamādena avaggaho pāturahosi.",
  "anya-e1206n:241": "74.",
  "anya-e1206n:242": " Nidāghavegena ravi patāpi,",
  "anya-e1206n:243": "Uṇhābhitattā pacano baro ca;",
  "anya-e1206n:244": "Jarāturevāsisirā dharā ca,",
  "anya-e1206n:245": "Piviṁsu te sabbadhi sabbima mbu.",
  "anya-e1206n:246": "75.",
  "anya-e1206n:247": " Anetābhusuṇehana vipaccamāna,",
  "anya-e1206n:248": "Sanīssanamebhāhariteva vāṭī;",
  "anya-e1206n:249": "Tibbātapakkattavanantarājī,",
  "anya-e1206n:250": "Runākulā khāyati vīrikānaṁ.",
  "anya-e1206n:251": "76.",
  "anya-e1206n:252": " Vassānakālepi pabhākarassa,",
  "anya-e1206n:253": "Patāpasantāpitamantalikkhaṁ;",
  "anya-e1206n:254": "Samācitaṁ paṇḍaravāridehi,",
  "anya-e1206n:255": "Savaṇdanālepamivātirocī.",
  "anya-e1206n:256_0": "77. Evaṁ mahatā gimhavipphuraṇena nadītaḷākasobbhādīsu sikatākaddamāvasesaṁ sositesu",
  "anya-e1206n:256_1": "kedāresu mata sassesu bahudhā eḷitabhūmibhāgesu salilabhāvena kilantesu migapakkhisu",
  "anya-e1206n:256_2": "taṁ pavattiṁ sutvā rāja karuṇāya kampitahadayo aṭṭhaṅgasīlaṁ samādiyitvā mahācetiyaṅgaṇamāgamma",
  "anya-e1206n:256_3": "yāva devo sabbattha vittha tāhi saliladhārāhi sakala laṅkādīpaṁ pinento vassaṁ vassitvā",
  "anya-e1206n:256_4": "mahatā udakappavāhena maṁ na plavayissati maramānopi tāva na uṭṭhahissāmīti daḷhataraṁ",
  "anya-e1206n:256_5": "adhiṭṭhāya tattha silāpatthare sayi.",
  "anya-e1206n:257": "78. Taṁkhaṇe tassa raññe dhammatejena cakitānaṁ guṇappabaṇdhena ca pasantānaṁ devanāgayakkhānaṁ ānubhāvena samantato vassavalāhakā uṭṭhahiṁsu tathā hi.",
  "anya-e1206n:258": "79.",
  "anya-e1206n:259": " Dīghāminantāva disāpayāmaṁ,",
  "anya-e1206n:260": "Vitthārayantāva tamaṁ sikhāhī;",
  "anya-e1206n:261": "Chāyā girīnaṁ viya kāḷameghā.",
  "anya-e1206n:262": "80.",
  "anya-e1206n:263": " Gambhīradhīratthanitā payodā,",
  "anya-e1206n:264": "Tahiṁ tahiṁ vassitumārabhiṁsu;",
  "anya-e1206n:265": "Samunnadattā sikhino kalāpaṁ,",
  "anya-e1206n:266": "Saṇdhārayuṁ jattamicuttamaṅige.",
  "anya-e1206n:267": "81.",
  "anya-e1206n:268": " Muttākalāpā viya tehi muttā,",
  "anya-e1206n:269": "Lambiṁsu dhārā pasamiṁsu reṇu;",
  "anya-e1206n:270": "Gaṇdho subho mediniyāvacāra,",
  "anya-e1206n:271": "Vitaññamāno jaladānilena.",
  "anya-e1206n:272": "82.",
  "anya-e1206n:273": " Jutīhi jambunadapippharāhi,",
  "anya-e1206n:274": "Muhuṁ disante anura jayanti;",
  "anya-e1206n:275": "Meghassanāḷituriyānuyātā,",
  "anya-e1206n:276": "Vijjullatā naccamivācariṁsu.",
  "anya-e1206n:277": "83.",
  "anya-e1206n:278": " Kodhena rattā viya tambavaṇṇā,",
  "anya-e1206n:279": "Ninādavanto jayapītiyāva;",
  "anya-e1206n:280": "Gavesamānā viya gimhaveriṁ,",
  "anya-e1206n:281": "Vyāpiṁsu sabbattha tadā mahoghā.",
  "anya-e1206n:282_0": "84. Evaṁvidhe vasse pavattesi rājā namaṁ mahogho uppilāpadhīti na uṭṭhāsiyeva atha",
  "anya-e1206n:282_1": "amaccā cetiyaṅgaṇe jalaniggamapaṇāliyo thakeseṁ anto sampuṇṇavāripūro rājānaṁ uppilāpesi.",
  "anya-e1206n:282_2": "Atha so uṭṭhāya cetiyassa mahussavā vidhāya rājabhavanameva gato.",
  "anya-e1206n:283_0": "85. Tato adaṇḍena asatthena rajjamanusāsato rañño accantamudramānasattaṁ viditvā",
  "anya-e1206n:283_1": "unnaḷā keci manussā gāmavilopādikaṁ ācarantā corā ahesuṁ taṁ sutvā rājā te core jīvagāhaṁ",
  "anya-e1206n:283_2": "gāhāpetvā baṇdhanāgāre khipitvā rahasi tesaṁ ratanahiraññādikaṁ datvā mā evaṁ karothāti",
  "anya-e1206n:283_3": "ovaditvā palāpetvā rattiyaṁ āmakasusānato chavarūpe ānetvā corahiṁsaṁkārento viya",
  "anya-e1206n:283_4": "agginā uttāpetvā nagarato bahi khipāpesi evaṁ corabhayadva apanetvā ekadā evaṁ cintesi.",
  "anya-e1206n:284_0": "86. Kimanena rajjavibhavena, indaṁ paripuṇṇaṁ sakosaṁ saparajanaṁ sahorodhaṁ sāmaccaṁ",
  "anya-e1206n:284_1": "sakhavāhanaṁ rajjaṁ kassaci dānarūpena datvā vanaṁ pavisitvā sīlaṁ samādāya kāyavivekaṁ",
  "anya-e1206n:284_2": "cittavivekadva sampādetuṁ vaṭṭatīti abhinikkhamane ratiṁ janesi. Tadā goṭhābhayopi",
  "anya-e1206n:284_3": "evarūpaṁ pāpavitakkaṁ uppādesi. Esa rājā dhammiko sadācārakusalo patidivasaṁ vīdhīyamānehi",
  "anya-e1206n:284_4": "dasavidhakusalakammehi āyusaṁkhāropissa vaḍḍhati upapīḷakakammānica dūramapayanti.",
  "anya-e1206n:284_5": "Tatoyeva cirataraṁ jīvissati etassa accayena kadāhaṁ rajjaṁ labhissāmi rajjaṁ patvāpi",
  "anya-e1206n:284_6": "vaḍataro āhaṁ yuvajanasevanīyaṁ visayasukhaṁ kathamanubhavissāmi sīghamimaṁ ito palāpetvā",
  "anya-e1206n:284_7": "rajje patiṭhahissāmīti cintetvā bahuṁ sāradhanamādāya uttaradvārato nikkhamitvā pubbacore",
  "anya-e1206n:284_8": "sannipātetvā balakāyaṁ gahetvā āgamma nagaradvāraṁ gaṇhi taṁ pavattiṁ sutvā rājā",
  "anya-e1206n:284_9": "‘‘rajjaṁ kassacidatvā abhinikkhamanaṁ karissāmiti katasanniṭṭhānassa mama ayaṁ kenaci",
  "anya-e1206n:284_10": "devānubhāvena sannidhāpito maññe amaccā mayaṁ ananumatāpi purāyujjhitumāra bhanti",
  "anya-e1206n:284_11": "evaṁ sati maṁ nissāya ubhayapakkhagatassa mahājanassa vipulaṁ dukkhaṁ ‘‘bhavissati",
  "anya-e1206n:284_12": "kimanena rajjena phalaṁ rajjaṁ tasseva dinnaṁ hotu’’ti vatvā kaṁci ajānāpetvā parissāvanamattaṁ",
  "anya-e1206n:284_13": "gahetvā dullakkhiyamānaveso dakkhiṇadvārena nikkhamitvā malayadesaṁ gacchanto",
  "anya-e1206n:285": "87.",
  "anya-e1206n:286": " Sadāsantuṭṭhacittānaṁ sakkā sabbattha jīvitu;",
  "anya-e1206n:287": "Kutra nāma na vijjanti phalamūlajallāyā.",
  "anya-e1206n:288_0": "88. Iti cintayanto kamena gantvā hatthavanagallaṁ nāma mahantaṁ araññāyantaṁ pāvisi,",
  "anya-e1206n:288_1": "aviralapavālakusumaphalasaṁjannavisālasākhāmaṇḍalehi uccāvacehi panassahakārakapittha",
  "anya-e1206n:288_2": "timbarujambirajambuvibhita kāmalaka bharīta katirīṭakasālasaralavakula punnāga nāgakandambakāsoka",
  "anya-e1206n:288_3": "nīpacampaka bhintālatālappabhūtihi vividhatarugaṇehi samākiṇṇaṁ vipulavimalasiluccayapariyapariyantasaṅhatanadīsambhedatitthopasaṁkanta",
  "anya-e1206n:288_4": "vividhamigayuthavihagavagganisevitaṁ mahesakkha devatādhiggahītaṁ naṇdanavanakamanīyaṁ",
  "anya-e1206n:288_5": "suḷabhamūlaphalasalila sukhopabhogaramaṇīya taṁ mahā kānnaṁ oloketvā idaṁ me tapovanaṁ",
  "anya-e1206n:288_6": "bhavitumarahatiti katālayo kāyavivekacittavivekānaṁ lābhena ekaggamānaso mettāvihāramanuyujantovaññajīvikāya",
  "anya-e1206n:288_7": "saṁjanitasantosavippharaṇapinītakāyo vāsaṁ kappeti.",
  "anya-e1206n:289": "Iti abhinikkhamanaparicchedo sattamo.",
  "anya-e1206n:290_0": "89. Goṭhābhayopi rajjaṁ patvā katipāhaccayena ‘‘mama caṇḍatāya vīratto pajāvaggo",
  "anya-e1206n:290_1": "manaṁ paviṭṭhaṁ saṅghabodhiṁ ānetvā rajjaṁ kāretuṁ kadāci ussahatī’’ti saṁjātaparisaṅko",
  "anya-e1206n:290_2": "taṁ mārāpetuṁ vaṭṭatīti abhisaṇdhāya ‘‘saṅghabodhirañño yo sīsaṁ ānessati tassa sahassaṁ",
  "anya-e1206n:290_3": "pāritosikadhananti nagare bheriṁ carāpesi. Tato malayadesasiko koci duggatapuriso",
  "anya-e1206n:290_4": "attano kaccena puṭabhatta ādāya vana maggena gacchanto bhojana velāya soṇḍisamīpe",
  "anya-e1206n:290_5": "nisinnaṁ saṅghabodhirājānaṁ disvā tassa ākappena pasannahadayo bhattena taṁ nimantesi",
  "anya-e1206n:290_6": "rājā taṁ nasampaṭicchi. So purisonāhaṁ nihīna jātiyaṁ jāto na pāṇavadhaṁ jivikāya",
  "anya-e1206n:290_7": "jīvanto kevaṭṭo vā luddako vā bhavāmi atha ko uttama vaṇṇehi paribhogārahe vaṁse",
  "anya-e1206n:290_8": "sañjātomhi mama santakamidaṁ bhattaṁ bhottumarabhati kallyāṇa dhammikoti taṁ punappuna yāci. Atha rājā",
  "anya-e1206n:291": "90.",
  "anya-e1206n:292": " Chāyaya gehaṁ sādhāya seyyaṁ vatthaṁ tacenaca;",
  "anya-e1206n:293": "Asanaṁ thalapattehi sādhenti taravo mama.",
  "anya-e1206n:294": "91.",
  "anya-e1206n:295": " Evaṁ sampanna bhogassa na taṇhā parasantake;",
  "anya-e1206n:296": "Tava jaccādimuddissa garahā mama na vijjatīti.",
  "anya-e1206n:297": "Vatvā na icchi eva.",
  "anya-e1206n:298_0": "92. Atha so puriso bhūmiyaṁ nipajjanamassamāno nibandhitva yāci. Tato tassa nibaṇdhanaṁ",
  "anya-e1206n:298_1": "nivāretumasakkonto sagāravaṁ sopacāraṁ dīyamānaṁ bhattañca sakaparīssāvanaparīputapānīyañcā",
  "anya-e1206n:298_2": "paribhuñjitvā hatthamukhadhovanena parisamatta bhatta kicco annohaṁ katupakāro kīdisamassa",
  "anya-e1206n:298_3": "paccupakāraṁ karissāmiti cintayantova taṁ abhimukhīkariya ‘‘anurādhapure kā pavattī’’ti",
  "anya-e1206n:298_4": "pucchi, atha so puriso pubbarājānaṁ palāpetvā goṭhābhayo nāma rājā rajjepatiṭṭhahitvā",
  "anya-e1206n:298_5": "siri saṅghabodhirañño yo sīsaṁ ādāya dasseti tasha sahassaṁ pāritosikadhananti nagare",
  "anya-e1206n:298_6": "bheriṁ carāpesi kirāti suyati’’ti.",
  "anya-e1206n:299_0": "Tassa vacana samanantarameva tuṭṭhapahaṭṭhahadayo mama sahassārahasīsadānena idāni",
  "anya-e1206n:299_1": "etassa paccupakāro kato bhavissati ajjhattikadānattā dānapāramitāva koṭippattā bhavissati idañca vatare-",
  "anya-e1206n:300": "93.",
  "anya-e1206n:301": " Na puti pugīphalamattakampi,",
  "anya-e1206n:302": "Agghanti sīsāni cichivitānaṁ;",
  "anya-e1206n:303": "Sīsantu me vattati bodhiyā ca,",
  "anya-e1206n:304": "Dhanassa lābhāya ca addhikassa.",
  "anya-e1206n:305": "Api ca.",
  "anya-e1206n:306": "94.",
  "anya-e1206n:307": " Nāḷivanasseva rujākarassa,",
  "anya-e1206n:308": "Putippadhānassa kalebarassa;",
  "anya-e1206n:309": "Dukkhannubhuta paṭijagganne,",
  "anya-e1206n:310": "Sadatthayogā saphalaṁ karomīti-",
  "anya-e1206n:311_0": "Cintetvā kataticchayo ‘‘bho purisa sobhaṁ pirī sirisaṅghabodhi rājānāma, mama sīsaṁ",
  "anya-e1206n:311_1": "gahetvā gantvā rañño dassehī’’ti āha. So taṁ sutvā ‘‘deva nāhamevaṁ vidhaṁ mahāpātaka",
  "anya-e1206n:311_2": "kammaṁ āvajissāma bhāyāmi’’ti āha.",
  "anya-e1206n:312_0": "95. Atha rājā ‘‘mā bhāyi kahāpaṇasaggassalābhāya ahameva te upāsaṁ karissāmi kevalaṁ",
  "anya-e1206n:312_1": "tvaṁ mayā vuttaniyāmeva paṭipajjā’’ti vatvā sahassalābhagiddhena tena pathikapurisena",
  "anya-e1206n:312_2": "adhivāsite sīsacchedāya satthaṁ alabhamāno dhammādhiṭṭhānateja sā sīsaṁ saṇdhito",
  "anya-e1206n:312_3": "visuṁ karitvā dassāmīti cintetvā pallaṅkaṁ suṇthiraṁ baṇdhitvā mamedaṁ sīsadānaṁ",
  "anya-e1206n:312_4": "sabbaññutañāṇa paṭilābhāya paccayo bhavatūti somanassapubbakaṁpatthanaṁ katvā taṁ",
  "anya-e1206n:312_5": "purisaṁ attano samīpaṁ āmantesi. So adhikapuriso pubbe adiṭṭhāsutapubbadukkarakamma",
  "anya-e1206n:312_6": "dinnaṁ sīsaṁ gahetvā anurādhapuraṁ gantvā dissemi kotaṁ sañjānāti kotaṁ saddahissatīti,",
  "anya-e1206n:312_7": "atha so goṭhābhayo sace tena saddahissati ahavettha sakkhihutvā sahassaṁ dāpessāmi",
  "anya-e1206n:312_8": "tayātu tattha evaṁ kattabba’’nti paṭipajjitabbā karaṁ upadisitvā ehisappurisa mma",
  "anya-e1206n:312_9": "santike mbaṇato hutvā ubhayartthalānaṁ ekīkaraṇavasena añjaliṁ katvā bāhuṁ pasārehīti",
  "anya-e1206n:312_10": "vatvāubhosu passesu nīlamaññāsamaññānaṁ nālinaṁ ujubhāvāpādanena kaṇḍhanāḷaṁ sammā",
  "anya-e1206n:312_11": "ṭhapetvā salilaparissāvanne sīsasaṇdhiṁ jala lekhāya paricchaṇditvā sakena dakkhiṇa",
  "anya-e1206n:312_12": "hatthamuṭṭhinā culābaddhaṁ daḷhaṁ gaṇhitvā yāva mama sīraṁ ādāya addhikaṁ purisassa",
  "anya-e1206n:312_13": "hatthe samappemi tāva mama cittakiriya vāyo dhātuvego avicchinno pavattatūti adhiṭṭhāya",
  "anya-e1206n:312_14": "cuḷābaddhaṁ uddhābhimukhaṁ ukkhipi. Tāvadeva sīsabaṇdho puthubhūto hutvā tena dakkhiṇa",
  "anya-e1206n:312_15": "hattha muṭṭhināgahitoyeva paggharantiyā lohitadhārāya saddhi addhikassahatthatāle",
  "anya-e1206n:312_16": "patiṭṭhāsi, tasmiṁyeva khaṇe vanādhivatthā devatā sādhuvādamukharā pupphavassaṁ vassāpetvā",
  "anya-e1206n:312_17": "sīsassa ārakkhaṁ gaṇhiṁsu.",
  "anya-e1206n:313": "96.",
  "anya-e1206n:314": " Saṁsattaratta kalale ddhikapāṇikhetteta,",
  "anya-e1206n:315": "Nikkhitta sīsa varabīja samubbhavāya;",
  "anya-e1206n:316": "Etassa dānamaya pāramitālatāya,",
  "anya-e1206n:317": "Sabbaññutā phalaraso janataṁ dhinotuṁ.",
  "anya-e1206n:318_0": "97. Atha so addhikapuriso sugaṇdhavana kusuma mālāhi taṁ sīsaṁ alaṁkaritvā pugakuhulikāpuṭe",
  "anya-e1206n:318_1": "pakkhipitvā sīghagati vegena anurādhapuraṁ gantvā goṭhābhayassa dassesi, so taṁ disvā",
  "anya-e1206n:318_2": "sañjanitu masakkonto saṁsayappatto aṭṭhāsi. Atha addhikapuriso raññā vuttavidhi manussaranto",
  "anya-e1206n:318_3": "taṁ sīsaṁ gahetvā ākāse khipitvā ‘‘sāmi! Sirisaṅghabodhimahārāja! Tva mettha me sakkhibhavā’’ti",
  "anya-e1206n:318_4": "añjalimpaggahetvā ākāsa muddikkhamāno yāci, atha taṁ devatādhiggahitaṁ sīsaṁ nirālambe",
  "anya-e1206n:318_5": "ambare laddha patiṭṭhaṁ goṭhābhayassa abhimukhaṁ hutvā.",
  "anya-e1206n:319": "98.",
  "anya-e1206n:320": " Rājā hameva suhado sirisaṅghabodhi,",
  "anya-e1206n:321": "Sīsappadāna vidhināsmi samiddhicitto;",
  "anya-e1206n:322": "Tvaṁ cāsi rajja sirilābha sukhena deva,",
  "anya-e1206n:323": "Esova hotu paṭipanna sahassalābho’ti āha.",
  "anya-e1206n:324_0": "99. Taṁ sutvā goṭhābhayo sāmacco vimbhītahadayo sīhāsanaṁ sajjetvā upari setacchattaṁ",
  "anya-e1206n:324_1": "kāretvā idha deva! Otarāti yācitvā tattha otiṇṇaṁ taṁ sīsaṁ nānāvidhāhi pūjāhi ārādhetvā",
  "anya-e1206n:324_2": "namassamāno khamāpetvā mahatā mahena āḷāhanakiccaṁ kāretvā aṅikaṁ kahāpaṇasahassena tosetvā uyyojesi.",
  "anya-e1206n:325": "Iti ajjhattikadāna paricchedo aṭṭhamo.",
  "anya-e1206n:326_0": "100. Sirisaṅghabodhi rañño mahesī pana rañño palātabhāvaṁ ñatvā ‘‘ahañca taṁ anubbajāmi’’ti",
  "anya-e1206n:326_1": "aññatara vesena dakkhiṇadvārena nikkhamitvā maggaṁ ajānanni ujukamaggaṁ pahāya taṁ",
  "anya-e1206n:326_2": "taṁ gāmaṁ pavisitvā sāmikaṁ apassantī bhayena sālintāya ca pacchitumpi asahamānā",
  "anya-e1206n:326_3": "malaya desa meva gatoti cintetvā vaṅkamaggena gacchantī komalatāya sīghaṁ gantumasakkonti",
  "anya-e1206n:326_4": "kālaṁ yāpetvā tassa araññāyatanassa samīpagāmasmiṁ raññosisadānappavattiṁ sutvā ‘‘sā",
  "anya-e1206n:326_5": "haṁ varākī dassanamattampi nālattha’’nti soka paripuṇṇahadayā tameva vanasaṇḍaṁ adhiruyha",
  "anya-e1206n:326_6": "bhattuno kalebaraṁ vicinantī samīpagāmesu mahajanaṁ pucchanti avandinasaṅiketattā",
  "anya-e1206n:326_7": "tattha tattha vicarantī samīpagāmavāsino bālakā gopālakā kaṭṭhabhārikā itthiyo ca",
  "anya-e1206n:326_8": "etissā vilāpaṁ sutvā kampita hadayā tāya saddhiṁ vicarantī. Sā evaṁ cilūpamānā bhīmiyaṁ",
  "anya-e1206n:326_9": "supupphitaṁ vimalavālukaṁ vanagumbaṁ disvā tattha nipatitvā bhūmiyaṁ parivantamānā",
  "anya-e1206n:326_10": "atikaruṇaṁ vilāpamakāsi, so padeso ajjāpi vidhavācana’’nti vohārīyati.",
  "anya-e1206n:327_0": "101. Sā mahatā rodante rodanena taṁrattiṁta ttheva khepetvā puna divase ito cito",
  "anya-e1206n:327_1": "ca vicaranti mahatā sokagginā ḍayhamānā santāpaṁ adhivāsetuṁ asakkonti ekasmiṁ khuddaka",
  "anya-e1206n:327_2": "jalāsaye nipatitvā nimuggaṁyeva mucchāvegena dve tayo muhutte ativāhetvā upaladdhapaṭibodhā",
  "anya-e1206n:327_3": "pariḷāhaṁ nibbāpesi, taṁ ṭhānametarahi ca ‘‘nibbāṇa pokkharaṇī’’ti ca samaññaṁ alabhi.",
  "anya-e1206n:328_0": "102. Tato uṭṭhahitvā anubhūmiṁ anurukkhaṁ anusilā talaṁ gavesamānā soṇḍi samīpe sayamānaṁ",
  "anya-e1206n:328_1": "devatādhiggahena sigālādīhaanupahataṁ sukkhaṁ kavaṇdharūpaṁ disvā sokavega phalipataneva",
  "anya-e1206n:328_2": "hadayena daḷhataraṁ taṁ aliṁgitvā sayi, tāva bhone vekallena durāgamanena tattha",
  "anya-e1206n:328_3": "tattha nipatita sarīra ghātena ca nilanta rūpā mucchā samakālameva kālamakāsi.",
  "anya-e1206n:329_0": "103. Samīpagāma vāsino sannipatitvā muddhābhi sittassa rañño ca mahesiyā ca sarīraṁ",
  "anya-e1206n:329_1": "amhādisehi phusituñca na yoggaṁ, vattamānassa rañño anivedayitvā āḷāhana kiccaṁ kātumpi",
  "anya-e1206n:329_2": "na yuttanti sammanetatvā vassātapa nivāraṇāya kuṭiṁ katvā tiracchānappavesanisedhāya",
  "anya-e1206n:329_3": "vatiñca katvā pakkamiṁsu.",
  "anya-e1206n:330_0": "104. Goṭhābhayo sirisaṅghabodhirājassa anañña sādhāraṇa guṇappabaṇdhaṁ anussaranto",
  "anya-e1206n:330_1": "daharakālato paṭṭhāya vatthuttaya saraṇaparāyaṇataṁ niccaṁ sīlarakkhaṇaṁ sugatāgama",
  "anya-e1206n:330_2": "vicikkhaṇattaṁ sakalakalākosallaṁ rajje anatthikataṁ dānasoṇḍa taṁ rakkhasadamanādikaṁ",
  "anya-e1206n:330_3": "dukkaracaritakañca tassa nāma sacetanassa na pitimāvahati visesato ‘‘addhikaduggatassa",
  "anya-e1206n:330_4": "sahassa lābhāya sahatthena sīsaṁ kaṇṭhanālato uddharitvā dānaṁ sīsassāpi nirālambe",
  "anya-e1206n:330_5": "ākāse avaṭṭhānaṁvyattatarāya girāya sādhippāyañcetaṁ nivedanañceti acchariyaṁ abbhutaṁ",
  "anya-e1206n:330_6": "adhiṭṭhapubbaṁ assuta pubbañca nimmalacaritaṁ mama mahāparādhakalaṅike neva saddhiṁ",
  "anya-e1206n:330_7": "cirakālaṁ pavattīssati, aho ahaṁ suciraṭṭhāyinā īdisena akittīsaddena sādhuhi niṇdaniyo",
  "anya-e1206n:330_8": "bhavissāmi visesato pana niccakālaṁ kalyāṇa mittabhūtassa īdisassa mahānubhāvassa",
  "anya-e1206n:330_9": "anaparedhassa mahāpurisassa rajjaṁ acchiṇditvā vadhaṁ kāresiṁ aññadatthu mittadubhikammena",
  "anya-e1206n:330_10": "ahaṁ paḷiveṭhito bhavissāmi’’ti cintettoyeva bhayasantā pehi nikkhanta sedo pavedhamāno",
  "anya-e1206n:330_11": "kathamidisā mahāpāpā mocessāmīti upa parikkhī.",
  "anya-e1206n:331_0": "105. Atha tassa daṇḍakammassa karaṇavasena uḷāraṁ taraṁ kusalakammaṁ kātabbanti paṭibhāyi.",
  "anya-e1206n:331_1": "Atha so amacce sannipātetvā tehi saddhiṁ sammantetvā kata nicchayo mahā saṅgheneva",
  "anya-e1206n:331_2": "tatheva anusiṭṭho mahatā balakāyena saddhiṁ gantvā tassa araññāyatanassa avidūre",
  "anya-e1206n:331_3": "senāsannivesaṁ kāretvā tassa mahāpurisassa dukkarapadāna sakkhībhūtaṁ puññaṭṭhānaṁ",
  "anya-e1206n:331_4": "sayameva gantvā soṇḍikā samīpe anurūpaṭṭhānaṁ sallakkhetvā attano rājānubhāvaṁ dassento",
  "anya-e1206n:331_5": "āḷāhanaṭṭhānaṁ devanagaramiva alaṅkārāpetvā kevalehi mahantehi caṇdanadāruhi uccataraṁ",
  "anya-e1206n:331_6": "citakaṁ kāretvā bhārena pamāṇena ca rañño sīsasadisaṁ jambonadakanakehi sakaṇṭha",
  "anya-e1206n:331_7": "nāḷaṁ sīsākāraṁ sippihi kāretvā kavaṇdharūpe saṅghaṭitvā vividha ratana samujjalaṁ",
  "anya-e1206n:331_8": "suvaṇṇakirīṭaṁ pilaṇdhāpetvā mahesiñca tatheva alaṁkaritvā te ubhopi kāghikavatthasadisehi",
  "anya-e1206n:331_9": "mahaggha dukulehi acchādetvā anekaratanakhacitaṁ suvaṇṇasayanaṁ āropetvā caṇdana",
  "anya-e1206n:331_10": "citakamatthake ṭhapetvā parisuddhajoti pāvakaṁ jāletvā aneka khattiyakumāraparivārito",
  "anya-e1206n:331_11": "sayameva tattha ṭhatvā anekasappighaṭasatehi siñcitvā āḷāhana mahussavaṁ kāresi.",
  "anya-e1206n:332_0": "106. Tatheva dūtiya divasepi mahatā jaṇena āḷāhanaṁ nibbāpetvā tasmiṁ ṭhane cetiya",
  "anya-e1206n:332_1": "bhavanaṁ vaṭṭulākāretuṁ vaṭṭatīti cintetvā amacce āmantetvā etarahi anekabhūmikaṁ",
  "anya-e1206n:332_2": "ativisālaṁ kanakamaya vaṭṭulagharaṁ kāretuṁ sakatā āyati parihārakānaṁ abhāvena nappavattati",
  "anya-e1206n:332_3": "raṭṭhavilepakāpi suvaṇṇalobhena nāsenti tasmā alohanīyaṁ sukhaparihārārahaṁ pamāṇayuttaṁ",
  "anya-e1206n:332_4": "vaṭṭulagharañca cetiyañca nacirasseva kātuṁ yuttanti mantetvā mahābalakāyaṁ niyojetvā",
  "anya-e1206n:332_5": "vuttaniyāmeneva dvibhumakaṁ vaṭṭula bhavanaṁ nimmāpetvā tassa abbhantare sugatadhātunidhānaṁ",
  "anya-e1206n:332_6": "pūjanīyaṁ cetiyañca kārāpetvā mahussadivase mahāsaṅghassa taṁ dassetvā ‘‘eso bhante",
  "anya-e1206n:332_7": "sirisaṅghabodhi mahārājā pubbe ekacchattena laṅkātale rajjaṁ kāresi, idāni mayā tassa",
  "anya-e1206n:332_8": "rañño cetiyarūpassa kittimaya sarīrassa chattādhichattaṁ viya dvibhumakaṁ vaṭṭulavimānaṁ",
  "anya-e1206n:332_9": "kāretvā cetiyasīse kirīṭaṁ viya kanakamayaṁ thūpikañca yojetvā sabbehi devamanussehi",
  "anya-e1206n:332_10": "māna nīyataṁ caṇdanīyataṁva pāpito’’ti vatvā cetiyagharassa anekāni gāmakkhettāni",
  "anya-e1206n:332_11": "parosahassaṁ parivārajanaṁca niyādetvā pabbatapāde anekasatapāsāda pariveṇacaṅkamana",
  "anya-e1206n:332_12": "rattiṭṭhāna divāṭṭhāna dhammasālāgopurapākārādi avayavasahite vividhe saṅghārāme",
  "anya-e1206n:332_13": "kāretvā tattha vasantassa anekāni sahassassa bhikkhusaṅghassa niccaṁ paccayalābhāya",
  "anya-e1206n:332_14": "anekāni saparijanāni gāmakkhettāni datvā ‘‘mahā lekharaṭṭhassa samussitadhajāyamāno",
  "anya-e1206n:332_15": "ayaṁ mahāvihārolaṅkā bhūmisāmikānaṁ khattiya janānaṁ kuladhanabhūto sabbehi khattiyehi",
  "anya-e1206n:332_16": "aparihāpaniya vibhavo niccaṁ pālanīyo’’ti mahājanakāyassa majjhe khattiya kumārānaṁ",
  "anya-e1206n:332_17": "ādisitvā anurudhapuraṁ gatopi tasse ca pāpakammassa nirākaranāya tesu tesu vihāresu",
  "anya-e1206n:332_18": "mahantāni puññakammāni kāropesi, tatoppabhūti laṅkādhipaccāmupagate hi khattiyehi",
  "anya-e1206n:332_19": "mahā maccādīhi ca so hatthavanagallamahāvihāro antarattarā paṭisaṅkharīyamāno aparihīna",
  "anya-e1206n:332_20": "parihāro pavattataki.",
  "anya-e1206n:333": "Iti vaṭṭulavimānuppatti paricchedo navamo.",
  "anya-e1206n:334_0": "107. Athāparena samayena kadāci kasmiṁ vihāre nivasato mahā bhikkhusaṅghassa antare",
  "anya-e1206n:334_1": "keci mahāthero ambhokāsiko hutvā antovihāre ekasmiṁ padese nisiditvā bhāvanamanuyujanto",
  "anya-e1206n:334_2": "vipassanaṁ vaḍḍhetvā mahāmedaniyā nigghosena ākāsaṁ pūrento arahattaṁ pāpuṇi.",
  "anya-e1206n:335_0": "108. Tadā upatisso nāma rājā rajjaṁ kārento nisīthasamaye bhayāvahaṁ taṁ pathavisaddaṁ",
  "anya-e1206n:335_1": "sutvā kiṁ vā mebhavissatiti santāpena niddaṁ alabhamāno sokena santappeti, atha taṁ",
  "anya-e1206n:335_2": "setacchattā dhivatthā devatā ‘‘mahāyi mahārāja! Ito kāraṇākidvite avamaṅgalaṁ natthi",
  "anya-e1206n:335_3": "hatthavanagallamahāvihāre keci mahāthero arahattaṁ pāpuṇī’’ti āha, tassa arahattappattikāle",
  "anya-e1206n:335_4": "pathaviniggosassa kāraṇaṁ kiṁtu vutte so thero pubbe puññakammaṁ karento ākāsena",
  "anya-e1206n:335_5": "saddhiṁ pathaviṁ unnādetvā arahā bhaveyyanti patthanaṁ ṭhapesi tassa phalamidanti samassāsesi.",
  "anya-e1206n:336_0": "109. Taṁ sutvā rājā avasesabhikkhūnaṁ arahatthappattito visiṭṭhataro tassa kilesavijayoti",
  "anya-e1206n:336_1": "pasannahadayo taṁ mahātheraṁ namassitvā tassa asavakkhayassa mahussave āsanabhūtaṁ",
  "anya-e1206n:336_2": "bhumippadesadva pāsādakaraṇavasena sammānissāmīti cintetvā mahābalakāyamādāya tattha",
  "anya-e1206n:336_3": "gantvā tasmiṁ padese pañcabhūmakaṁ mahāpāsaṁ kāretvā vividha cittakammehi samalaṅkārāpetvā",
  "anya-e1206n:336_4": "kanaka khacita tambamaya pattharehi chādetvā devavimānaṁ viya sajjetvā taṁ khīṇāsava",
  "anya-e1206n:336_5": "mahāteraṁ sabhikkhusaṅghaṁ tattha vāsetvā catūhi paccayehi upaṭṭhāpetvā saparijanāti",
  "anya-e1206n:336_6": "gāmakkhettāni pāsādasantikāni katvā pakkāmi.",
  "anya-e1206n:337_0": "110. Tato dīghassa addhuno accayena malayadesavāsino keci corā ekato hutvā gāmavilopaṁ",
  "anya-e1206n:337_1": "katvā mahantena dhanalābhenamattā dhanaṁ datvā balakāyaṁ uppādetvā yebhuyye serino",
  "anya-e1206n:337_2": "hutvā mahanta mahante vihāreva vilumpannā suvaṇṇapattharacchadanaṁ gaṇhantā mahāpāsādaṁ",
  "anya-e1206n:337_3": "viddhaṁsitvā pātayiṁsu.",
  "anya-e1206n:338_0": "111. Tadā moggallāno nāma rājā rajjaṁ kārento taṁ pavattiṁ sutvā tesaṁ santike care",
  "anya-e1206n:338_1": "pasetvā dānasāmabhedehi aññamaññaṁ bhiṇdi, te corā bhiṇdantā itaretarehi yujjhitvā",
  "anya-e1206n:338_2": "sayameva dubbalā ahesuṁ, athaso rājā te asamagge ñatvā attano senaṁ gahetvā tattha",
  "anya-e1206n:338_3": "gantvā te visuṁ visuṁ gahetvā niggayha raṭṭhe abhayabheriṁ carāpetvā janapadaṁ suppatiṭṭhitaṁ",
  "anya-e1206n:338_4": "katvā tehi apaviddhavihāre pākatike kāretvā mahāpāsādaṁ suvaṇṇa gaṇhanakāle pātesuṁ",
  "anya-e1206n:338_5": "tī sutvā ‘‘pubbeviya suvaṇṇapattharehi chādito pacchāpi īdisi vipattijāyissatī’’ti",
  "anya-e1206n:338_6": "ñatvā tebhūmakaṁ kāretvā yathāpure pāsādaṁ nimmāpetvā mattikā pattharehi chādetvā",
  "anya-e1206n:338_7": "vaṭṭulabhavanaṁ paṭisaṁkhāretvā sabbasaṅghārāmañca pākatikaṁ kāretvā pakkāmi.",
  "anya-e1206n:339": "Iti pāsāduppatti paricchedo dasamo.",
  "anya-e1206n:340_0": "112. Atha laṅkālaṅkārabhūtesu visālapuññiddhivikkamesu ratanattayamāmakesu anekesu",
  "anya-e1206n:340_1": "laṅkānāthesu kittipuñjāvasesesu jātesu apetanītimaggesu rajjaparipānocitavidhānavirahitesu",
  "anya-e1206n:340_2": "mudubhūkesvevāmaccajanesuca yebhuyyena aññamaññaṁ viruddhesu vattamānesu laṅkāvāsīnaṁ",
  "anya-e1206n:340_3": "purākatena kenāpi dāruṇena pāpakammunā nānādesavāsinī aviditasatthusamayā paviṭṭhamicchādiṭhigahaṇā",
  "anya-e1206n:340_4": "paccatthisenā jambudīpā idhāgamma sakalalaṅkādīpaṁ anekātaṅka saṅkulamakāsi.",
  "anya-e1206n:341_0": "113. Tadātāya paccatthisenāya gālhataraṁ nippiḷiyamānā rāja rāja mahāmattādayo anekasahassajanakāyā",
  "anya-e1206n:341_1": "ca bhayavakitahadayāsakatāṇa gavesino jaḍḍitagāmanigamanagarā tattha tattha gariduggādo",
  "anya-e1206n:341_2": "kicchena vāsaṁ kappesuṁ tato sugatadasanadhāturakkhādhikatā uttaramūḷavāyino mahāyatayo",
  "anya-e1206n:341_3": "dantadhātudva pattadhātuvaradva gahetvā kunnamalayābhidhānaṁ giriduggaṁ duppavesaṁjanapadamupāgamma",
  "anya-e1206n:341_4": "tatthāpi tampaṭijaggitumasamatthā bhūmiyaṁ nidabhitvā yathākāmaṁ gatā.",
  "anya-e1206n:342_0": "114. Tato pubbe jayamahābodhidumiṇdena saha sakalajambudīpādhipatinā dinakarakulatilakena",
  "anya-e1206n:342_1": "dhammāsokanariṇdena pesitānaṁ attanā samāna gottānaṁ rājaputtānaṁ nattapannatādiparamparāgatassa",
  "anya-e1206n:342_2": "vijayamallanarādhipassa orasaputto vijayabāhu nariṇdā nāma rājā suciññātabbasamayantaro",
  "anya-e1206n:342_3": "sattasamāciṇṇa sunītipatho sampannabalavāhano jambuddoṇiṁ nāma puravaraṁmāpetvā tattha",
  "anya-e1206n:342_4": "vasanto mahatā balakāyena katasakalapaccatthivijayokunta malayabhūmippadesato bhagavato",
  "anya-e1206n:342_5": "dantadhātubhaṭṭārakaṁ pattadhātuvarañca āharāpetvā surasandanasadisamativirocamānaṁ",
  "anya-e1206n:342_6": "vimānaṁ māpetvā tasmiṁ taṁ dhātuyugaḷaṁ nivesetvā mahatā upahāravidhānā sādaramupaṭṭhahanto",
  "anya-e1206n:342_7": "bhagavato caturāsītidhammakkhaṇdhane mahantaṁ praññāpadānaṁ janayanto dhammikasirisaṅghabodhimahārājasirodānāpadānasiddhaka",
  "anya-e1206n:342_8": "khattabhute anekakhīṇāsavasahassa caraṇarajoparipūtamanoharabhūmibhāge goṭhābhayamahārājena",
  "anya-e1206n:342_9": "kārite hatthavanagallamahāvihāramaṇḍanāyamāne vaṭṭulavimānepurā raṭṭha vilopāgatāya",
  "anya-e1206n:342_10": "colake raḷādikāya titthiyasenāyamahācetiyaṁ udare bhinnamatte jīvite viya dhātubhaṭṭārake",
  "anya-e1206n:342_11": "antarahite hadayavatthumaṁsamīva suvaṇṇarantādikama paharitvā viddhastaṁ piṇṇudhāravidhīnā",
  "anya-e1206n:342_12": "paṭisaṁvaronto pupphādhānatta yato paṭṭhāya sakkaccaṁ vināpetvā mahantaṁ suvaṇṇa",
  "anya-e1206n:342_13": "thūpikāmabhadva kāretvā saparijanāni gāmakkhettādīni ca datvā tattha nivasantānaṁ",
  "anya-e1206n:342_14": "bhikkhūnaṁ nibaddhadānavaṭṭaṁ paṭṭhapetvā taṁ hatthavanagalla mahā vihāraṁ sabbathā samiddhamakāsi.",
  "anya-e1206n:343_0": "115. Atha tasmiṁ laṅkānāthe kittisarīrāvasese jāte tassa tujavaro parakkamabhujo",
  "anya-e1206n:343_1": "nāmarājā amhākaṁ bhagavato arahato sammāsambuddhassa bodhimūle nisīditvā mārabalaṁ",
  "anya-e1206n:343_2": "vidhametvā sambodhirajjappattito paṭṭhāya aṭṭhasatādhikavassasahasse catuvīsatiyā",
  "anya-e1206n:343_3": "ca vaccharesu atikkantesu sampattarajjābhiseko anekavidhasaṅgahavatthuhi saṅgahitamahājano",
  "anya-e1206n:343_4": "catupaccayadānena satatasamārādhitā nekasahassabhikkhusaṅgho bhujabalavidhutārātirājakulāvalepo",
  "anya-e1206n:343_5": "aneka maṇi rattasamubbhāsitaratanakaraṇḍakañca pañcahi suvaṇṇasahassehi sovaṇṇakaraṇḍakañca",
  "anya-e1206n:343_6": "pañcavīsatiyā rajatasahassehi rajatakaṇḍakañca dāṭhādhātubhadantassa kārāpetvā atīca",
  "anya-e1206n:343_7": "pasannahadayo suhumuttena tattha sampayanto attanonagarañca dhantadhātumaṇdirañca",
  "anya-e1206n:343_8": "sakkañcaṁ samalaṅkārāpetvā bahumāna purassarodasanadhātuvaramādāya anekāni bhagavato",
  "anya-e1206n:343_9": "cariyāpadānānī samanussaritvā purā nekabhupatayo pāṭihīrasaṇdassanena pasāditā iti",
  "anya-e1206n:343_10": "pavattakathāmataraseneva me savanayugaḷaṁ paripīnitamadhunāpi kenaci pāṭihāriyavisesena",
  "anya-e1206n:343_11": "mama cakkhupaṭilābho saphalo kātabboti sādaramārādhanamakāsi.",
  "anya-e1206n:344_0": "116. Tasmiṁ khaṇe sā dasanadhātu tassa karapaṅakaje rājahaṁsivilāsamātanvatī pāṭihīramakāsi.",
  "anya-e1206n:344_1": "Kathanti ce? Yathā antimabhave mātu tucchito jātamattova bodhisatto naravarakaratopanītadukulacumbaṭakato",
  "anya-e1206n:344_2": "otarantova bālo samānopi soḷasavassuddesiko viya amaṇḍitopi anekavatthābharaṇavibhusito",
  "anya-e1206n:344_3": "viya bhūmiyā gacchantopi ākāsena gacchanto viya sabbesaṁ janānaṁ paṭihāsi, tatheva",
  "anya-e1206n:344_4": "tattha tadā dantadhātubhaṭṭārako sugabimbā kāra salakkhaṇāvayavena rūpena bhāsamāno",
  "anya-e1206n:344_5": "anekavidharaṁsinikare vikiranto tattha santipatitānaṁ janānaṁ mānanaṁ jānesi. Vuttañhi.",
  "anya-e1206n:345": "117.",
  "anya-e1206n:346": " ‘‘Laṅkādhināthakarapaṅkaja rājahaṁsi,",
  "anya-e1206n:347": "Nimmāya sā dasanadhātu muniṇdarūpaṁ;",
  "anya-e1206n:348": "Nekehi raṁsivisarehi samujjalantī,",
  "anya-e1206n:349": "Sabbādisā ca vidisā samalaṅkarittha.",
  "anya-e1206n:350": "118.",
  "anya-e1206n:351": " Disvā tamabbhūtamatīca pasannacitto,",
  "anya-e1206n:352": "Sampattacakkaratano viya cakkavatti;",
  "anya-e1206n:353": "Seṭṭhehi nekaratanābharaṇādikehi,",
  "anya-e1206n:354": "Pūjesi dhātumasamaṁ manujādhinātho.",
  "anya-e1206n:355_0": "119. Tato jinadantadhātuvarappasādakālamhi tejobalaparakkamamahimo parakkamabāhumahānariṇdo",
  "anya-e1206n:355_1": "pulatthipuranivāsiniṁ kataloka sāsanavilopaṁ sarājikamanekasahassasaṁkha colakeraḷavāhinica",
  "anya-e1206n:355_2": "nekadesamahipālamattamātaṅgakesarivikkamaṁ duratikkamaṁ lokasāsanasaṅgahakaraṇavasena",
  "anya-e1206n:355_3": "vacitasakalalokaṁ sampannabalavāhanaṁ laṅkārajjagahaṇatthinaṁ tambaliṅgavisayāgatamatisāhasaṁ",
  "anya-e1206n:355_4": "vaṇdabhānumanujādhipaṁva sasāmantakabhavanamupanīya sakala laṅkādīpamekacchattaṁvidhāya",
  "anya-e1206n:355_5": "attanopitumahārājato diguṇaṁlokasāsanasaṅgahaṁ karonto kadāci saṅghassa kaṭhinacīvarānidātukāmo",
  "anya-e1206n:355_6": "kappāsaparikammakantanādikāni sabbakaraṇīyāni ekāheneva naṭṭhapetvā paccekamanekamahaggha",
  "anya-e1206n:355_7": "garubhaṇḍamaṇḍitāni sasāmaṇikaparikkhārāni asītimattāni kaṭhinacīvarāni dāpetvā lokassa",
  "anya-e1206n:355_8": "sādhuvādena dasadisaṁ pūresi.",
  "anya-e1206n:356_0": "120. Evamaññānipi bahūni lokavimbhayakarāni puññapadānāni sampādento so parakkamabāhumahānariṇdo",
  "anya-e1206n:356_1": "hatthavanagalla vihāre attano pitumahārañño āḷāhanaṭṭhāne mahācetiyaṁ baṇdhāpetvā",
  "anya-e1206n:356_2": "tattheva aṇekakhīṇāsavasahassaparibhuttaṁ pāsādavaraṁ cirakāla cinaṭṭhaṁ sutvā dhanuketakivatthuvaṁse",
  "anya-e1206n:356_3": "jātaṁ saddhādiguṇasampatti samuditaṁ patirājadeva nāmakaṁ amaccavaraṁ pesetvā tena",
  "anya-e1206n:356_4": "anekasahassadhanapariccāgena bhumittitayamaṇḍitaṁ sumanobharaṁ pure piyataṁ pāsādaṁ",
  "anya-e1206n:356_5": "kārāpetvā tattha nivasantānaṁ anekasaṁ bhikkhunaṁ nibaddha paccayadānaṁ pavattesi.",
  "anya-e1206n:357_0": "121. Tattheva vaṭṭulavimānassa heṭṭhimatale gopānasiyo ṭhapetvā samantā chadanarūpaṁ",
  "anya-e1206n:357_1": "kāretvā dvibhumakaṁ vimānaṁ tibhumakamakāsi tatthevalaṅkādīpe abhūtapubbaṁ jinamaṇdiraṁ",
  "anya-e1206n:357_2": "kārāpetukāmo vaṭṭulavimānato uttaradisābhāge paṭhamaṁ porisappamāṇaṁ silātalapariyantaṁ",
  "anya-e1206n:357_3": "khaṇitvā paṁsūni apanetvā nadīvālukāhi pūretvā kuñjararājavirājitaādhārabaṇdhakato",
  "anya-e1206n:357_4": "paṭṭhāya yāva phupikaṁ aṭṭhaṁsavibhāgena bhitticchadanāni vibhattāni katvā paccekaṁ",
  "anya-e1206n:357_5": "nānāvaṇṇavicittānamaṭṭhavidhānaṁ bhittībhāgānamupari keliparihāsarasajanakanānāvesavilāsabhūsitapahūtabhūtakiṁkaraparigataviṭaddhakamaṇḍalamaṇḍitaṁ",
  "anya-e1206n:357_6": "pamukhapariyante vividhacittarūpamanoharamuccataraṁ iḍhikāhi nivitaṁ katasudhāparikammaṁ",
  "anya-e1206n:357_7": "makaratoraṇamaṇḍalañca nimminitvā antoviracitāti manoharamālākammalatā kammādi nānāvidha",
  "anya-e1206n:357_8": "cittakamma samujjalaṁ suvihitasopānadvārakavāṭaṁ samalaṅkataṭṭhānalīḷhamanohara sajīvajinasaṁ",
  "anya-e1206n:357_9": "kāsapaṭibimbarūpavibhūsitaṁ paṭibimbassa dakkhiṇato ghanasilāvihita sugatarūpapatimaṇḍitaṁ",
  "anya-e1206n:357_10": "tibhūmakaṁ mahā vimānaṁ kāresi.",
  "anya-e1206n:358": "Iti aṭṭhaṁsa vimānuppattiparicchedo ekādasamo.",
  "anya-e1206n:359": "122.",
  "anya-e1206n:360": " Viddhastasaṁkharaṇato navakammunāvā,",
  "anya-e1206n:361": "Khettādidānavidhināca anāgatepi;",
  "anya-e1206n:362": "Ye sādhavo pariharanti imaṁ vihāraṁ,",
  "anya-e1206n:363": "Nāmadva kārampi tesamihālikhantu."
}