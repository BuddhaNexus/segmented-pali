{
  "tika-vin02t10:0": "2. Uposathakkhandhakaṁ",
  "tika-vin02t10:1": "Sannipātānujānanādikathāvaṇṇanā",
  "tika-vin02t10:2": "132. Uposathakkhandhake taranti plavanti ettha bālāti titthaṁ. Itoti imasmiṁ sāsane laddhito. Taṁ kathentīti “imasmiṁ nāma divase muhutte vā idaṁ kattabba”ntiādinā kathenti.",
  "tika-vin02t10:3": "134. “Suṇātu me bhante”tiādīsu yaṁ vattabbaṁ, taṁ mātikāṭṭhakathāyaṁ vitthārato āgatamevāti na idha vitthārayissāma, atthikehi pana tatoyeva gahetabbaṁ.",
  "tika-vin02t10:4_0": "135.Āpajjitvā vā vuṭṭhitoti ettha ārocitāpi āpatti asantī nāma hotīti veditabbaṁ.",
  "tika-vin02t10:4_1": "Teneva mātikāṭṭhakathāyaṁ vuttaṁ “yassa pana evaṁ anāpannā vā āpatti āpajjitvā ca",
  "tika-vin02t10:4_2": "pana vuṭṭhitā vā desitā vā ārocitā vā, tassa sā āpatti asantī nāma hotī”ti. Musāvādo",
  "tika-vin02t10:4_3": "nāma vacībhedapaccayā hotīti āha “na musāvādalakkhaṇenā”ti. Bhagavato pana vacanenāti",
  "tika-vin02t10:4_4": "sampajānamusāvāde kiṁ hoti? “Dukkaṭaṁ hotī”ti iminā vacanena. Vacīdvāre akiriyasamuṭṭhānā",
  "tika-vin02t10:4_5": "āpatti hotīti yasmā yassa bhikkhuno adhammikāya paṭiññāya tuṇhībhūtassa nisinnassa",
  "tika-vin02t10:4_6": "manodvāre āpatti nāma natthi, yasmā pana āvi kātabbaṁ na āvi akāsi, tenassa vacīdvāre",
  "tika-vin02t10:4_7": "akiriyasamuṭṭhānā āpatti hoti.",
  "tika-vin02t10:5_0": "Vācāti vācāya, ya-kāralopenāyaṁ niddeso. Kenaci manujena vācāya anālapantoti yojetabbaṁ.",
  "tika-vin02t10:5_1": "Giraṁ no ca pare bhaṇeyyāti “ime sossantī”ti parapuggale sandhāya saddampi na nicchāreyya.",
  "tika-vin02t10:5_2": "Āpajjeyya vācasikanti vācato samuṭṭhitaṁ āpattiṁ āpajjeyya.",
  "tika-vin02t10:6_0": "Antarāyakaroti vippaṭisāravatthutāya pāmojjādisambhavaṁ nivāretvā paṭhamajjhānādīnaṁ",
  "tika-vin02t10:6_1": "adhigamāya antarāyakaro. Tassa bhikkhuno phāsu hotīti avippaṭisāramūlakānaṁ pāmojjādīnaṁ",
  "tika-vin02t10:6_2": "vasena tassa bhikkhuno sukhā paṭipadā sampajjatīti attho.",
  "tika-vin02t10:7": "Sannipātānujānanādikathāvaṇṇanā niṭṭhitā.",
  "tika-vin02t10:8": "Sīmānujānanakathāvaṇṇanā",
  "tika-vin02t10:9_0": "138.Itaropīti suddhapaṁsupabbatādiṁ sandhāya vadati. Hatthippamāṇo nāma pabbato heṭṭhimakoṭiyā",
  "tika-vin02t10:9_1": "aḍḍhaṭṭhamaratanubbedho. Tasmāti yasmā ekena na vaṭṭati, tasmā. Dvattiṁsapalaguḷapiṇḍappamāṇatā",
  "tika-vin02t10:9_2": "thūlatāya gahetabbā, na tulagaṇanāya. Antosāramissakānanti antosārarukkhehi missakānaṁ.",
  "tika-vin02t10:9_3": "Sūcidaṇḍakappamāṇoti sīhaḷadīpe lekhanadaṇḍappamāṇoti vadanti, so ca kaniṭṭhaṅguliparimāṇoti",
  "tika-vin02t10:9_4": "daṭṭhabbaṁ. Etanti navamūlasākhāniggamanaṁ. Parabhāge kittetuṁ vaṭṭatīti bahi nikkhamitvā",
  "tika-vin02t10:9_5": "ṭhitesu aṭṭhasu maggesu ekissā disāya ekaṁ, aparāya ekanti evaṁ catūsu ṭhānesu kittetuṁ vaṭṭati.",
  "tika-vin02t10:10_0": "Yattha katthaci uttarantiyā bhikkhuniyā antaravāsako temiyatīti sikkhākaraṇīyaṁ āgatalakkhaṇena",
  "tika-vin02t10:10_1": "timaṇḍalaṁ paṭicchādetvā antaravāsakaṁ anukkhipitvā titthena vā atitthena vā uttarantiyā",
  "tika-vin02t10:10_2": "bhikkhuniyā ekadvaṅgulamattampi antaravāsako temiyati. Bhikkhuniyā eva gahaṇañcettha",
  "tika-vin02t10:10_3": "bhikkhunīvibhaṅge bhikkhuniyā vasena nadīlakkhaṇassa pāḷiyaṁ āgatattā teneva nayena",
  "tika-vin02t10:10_4": "dassanatthaṁ kataṁ. Sīmaṁ bandhantānaṁ nimittaṁ hotīti ayaṁ vuttalakkhaṇā nadī samuddaṁ",
  "tika-vin02t10:10_5": "vā pavisatu taḷākaṁ vā, pabhavato paṭṭhāya nimittaṁ hoti. Ajjhottharitvā āvaraṇaṁ",
  "tika-vin02t10:10_6": "pavattatiyevāti āvaraṇaṁ ajjhottharitvā sandatiyeva. Appavattamānāti asandamānudakā.",
  "tika-vin02t10:10_7": "Āvaraṇañhi patvā nadiyā yattake padese udakaṁ asandamānaṁ santiṭṭhati, tattha nadīnimittaṁ",
  "tika-vin02t10:10_8": "kātuṁ na vaṭṭati. Upari sandamānaṭṭhāneyeva vaṭṭati, asandamānaṭṭhāne pana udakanimittaṁ",
  "tika-vin02t10:10_9": "kātuṁ vaṭṭati. Ṭhitameva hi udakanimitte vaṭṭati, na sandamānaṁ. Tenevāha “pavattanaṭṭhāne",
  "tika-vin02t10:10_10": "nadīnimittaṁ, appavattanaṭṭhāne udakanimittaṁkātuṁ vaṭṭatī”ti. Nadiṁ bhinditvāti",
  "tika-vin02t10:10_11": "mātikāmukhadvārena nadīkūlaṁ bhinditvā. Ukkhepimanti kūpato viya ukkhipitvā gahetabbaṁ.",
  "tika-vin02t10:11_0": "Siṅghāṭakasaṇṭhānāti tikoṇaracchāsaṇṭhānā. Mudiṅgasaṇṭhānāti mudiṅgabherī viya majjhe",
  "tika-vin02t10:11_1": "vitthatā ubhosu koṭīsu saṅkoṭitā hoti. Upacāraṁ ṭhapetvāti pacchā sīmaṁ bandhantānaṁ",
  "tika-vin02t10:11_2": "sīmāya okāsaṁ ṭhapetvā. Antonimittagatehi panāti ekassa gāmassa upaḍḍhaṁ anto kattukāmatāya",
  "tika-vin02t10:11_3": "sati sabbesaṁ āgamane payojanaṁ natthīti katvā vuttaṁ. Āgantabbanti ca sāmīcivasena",
  "tika-vin02t10:11_4": "vuttaṁ, nāyaṁ niyamo “āgantabbamevā”ti. Tenevāha “āgamanampi anāgamanampi vaṭṭatī”ti.",
  "tika-vin02t10:11_5": "Abaddhāya hi sīmāya nānāgāmakhettānaṁ nānāsīmasabhāvattā tesaṁ anāgamanepi vaggakammaṁ",
  "tika-vin02t10:11_6": "na hoti, tasmā anāgamanampi vaṭṭati. Baddhāya pana sīmāya ekasīmabhāvato puna aññasmiṁ",
  "tika-vin02t10:11_7": "kamme kariyamāne anto sīmagatehi āgantabbamevāti āha “avippavāsasīmā…pe… āgantabba”nti.",
  "tika-vin02t10:11_8": "Nimittakittanakāle asodhitāyapi sīmāya nevatthi doso nimittakittanassa apalokanādīsu aññatarābhāvato.",
  "tika-vin02t10:12_0": "Bhaṇḍukammāpucchanaṁ sandhāya pabbajjā-gahaṇaṁ. Sukhakaraṇatthanti sabbesaṁ sannipātanaparissamaṁ",
  "tika-vin02t10:12_1": "pahāya appatarehi sukhakaraṇatthaṁ. Ekavīsati bhikkhū gaṇhātīti vīsativaggakaraṇīyaparamattā",
  "tika-vin02t10:12_2": "saṅghakammassa kammārahena saddhiṁ ekavīsati bhikkhū gaṇhāti. Idañca nisinnānaṁ vasena",
  "tika-vin02t10:12_3": "vuttaṁ. Heṭṭhimantato hi yattha ekavīsati bhikkhū nisīdituṁ sakkonti, tattake padese",
  "tika-vin02t10:12_4": "sīmaṁ bandhituṁ vaṭṭati. Na sakkhissantīti avippavāsasīmāya baddhabhāvaṁ asallakkhetvā",
  "tika-vin02t10:12_5": "“samānasaṁvāsakameva samūhanissāmā”ti vāyamantā na sakkhissanti. Baddhāya hi avippavāsasīmāya",
  "tika-vin02t10:12_6": "taṁ asamūhanitvā “samānasaṁvāsakasīmaṁ samūhanissāmā”ti katāyapi kammavācāya asamūhatāva",
  "tika-vin02t10:12_7": "hoti sīmā. Paṭhamañhi avippavāsaṁ samūhanitvā pacchā sīmā samūhanitabbā. Ekaratanappamāṇā",
  "tika-vin02t10:12_8": "suviññeyyatarā hotīti katvā vuttaṁ “ekaratanappamāṇā vaṭṭatī”ti. Ekaṅgulamattāpi",
  "tika-vin02t10:12_9": "sīmantarikā vaṭṭatiyeva. Tattakenapi hi sīmā asambhinnāva hoti.",
  "tika-vin02t10:13_0": "Avasesanimittānīti mahāsīmāya bāhirapasse nimittāni. Khaṇḍasīmato paṭṭhāya bandhanaṁ",
  "tika-vin02t10:13_1": "āciṇṇaṁ, āciṇṇakaraṇeneva ca sammoho na hotīti āha “khaṇḍasīmatova paṭṭhāya bandhitabbā”ti.",
  "tika-vin02t10:13_2": "Kuṭigeheti kuṭighare, bhūmighareti attho. Udukkhalanti khuddakāvāṭaṁ. Nimittaṁ na",
  "tika-vin02t10:13_3": "kātabbanti taṁ rājiṁ vā udukkhalaṁ vā nimittaṁ na kātabbaṁ.",
  "tika-vin02t10:14_0": "Heṭṭhāna otaratīti bhittito oraṁ nimittāni ṭhapetvā kittitattā heṭṭhā ākāsappadesaṁ",
  "tika-vin02t10:14_1": "na otarati. Heṭṭhāpi otaratīti sace heṭṭhā antobhittiyaṁ ekavīsatiyā bhikkhūnaṁ okāso",
  "tika-vin02t10:14_2": "hoti, otarati. Otaramānā ca uparisīmappamāṇena na otarati, samantā bhittippamāṇena",
  "tika-vin02t10:14_3": "otarati. Otaraṇānotaraṇaṁ vuttanayeneva veditabbanti sace heṭṭhā ekavīsatiyā bhikkhūnaṁ",
  "tika-vin02t10:14_4": "okāso hoti, otarati. No ce, na otaratīti adhippāyo. Sabbo pāsādo sīmaṭṭho hotīti",
  "tika-vin02t10:14_5": "uparimatalena saddhiṁ ekābaddhabhittiko vā hotu mā vā, sabbopi pāsādo sīmaṭṭhova hoti.",
  "tika-vin02t10:15_0": "Tālamūlakapabbateti tālamūlasadise pabbate. So ca heṭṭhā mahanto hutvā anupubbena",
  "tika-vin02t10:15_1": "tanuko hotīti daṭṭhabbaṁ. Paṇavasaṇṭhāno majjhe tanuko hoti mūle agge ca vitthato.",
  "tika-vin02t10:15_2": "Heṭṭhā vā majjhe vāti mudiṅgasaṇṭhānassa heṭṭhā paṇavasaṇṭhānassa majjhe. Ākāsapabbhāranti",
  "tika-vin02t10:15_3": "bhittiyā aparikkhittapabbhāraṁ. Antoleṇaṁ hotīti pabbatassa anto leṇaṁ hoti. Sīmāmāḷaketi",
  "tika-vin02t10:15_4": "khaṇḍasīmāmāḷake. Mahāsīmaṁ sodhetvā vā kammaṁ kātabbanti mahāsīmagatā bhikkhū hatthapāsaṁ",
  "tika-vin02t10:15_5": "vā ānetabbā, sīmato vā bahi kātabbāti adhippāyo. Gaṇṭhipadesu pana “mahāsīmagatehi",
  "tika-vin02t10:15_6": "bhikkhūhi taṁ sākhaṁ vā pārohaṁ vā anāmasitvā ṭhātabbanti adhippāyo”ti vuttaṁ, taṁ",
  "tika-vin02t10:15_7": "na gahetabbaṁ. Purimanayepīti khaṇḍasīmāya uṭṭhahitvā mahāsīmāya oṇatarukkhepi. Ukkhipāpetvā",
  "tika-vin02t10:15_8": "kātuṁ na vaṭṭatīti khaṇḍasīmāya anto ṭhitattā rukkhassa tattha ṭhito hatthapāsaṁyeva",
  "tika-vin02t10:15_9": "ānetabboti ukkhipāpetvā kātuṁ na vaṭṭati.",
  "tika-vin02t10:16_0": "140.Pārayatīti ajjhottharati. Pārāti sīmāpekkho itthiliṅganiddeso. Assāti bhaveyya.",
  "tika-vin02t10:16_1": "Idhādhippetanāvāya pamāṇaṁ dassento āha “yā sabbantimena paricchedena…pe… tayo jane",
  "tika-vin02t10:16_2": "vahatī”ti. Iminā ca vuttappamāṇato khuddakā nāvā vijjamānāpi idha asantapakkhaṁ bhajatīti",
  "tika-vin02t10:16_3": "dīpeti. Avassaṁ labbhaneyyā dhuvanāvāva hotīti sambandho. Rukkhaṁ chinditvā katoti",
  "tika-vin02t10:16_4": "pāṭhaseso. Paratīre sammukhaṭṭhāneti orimatīre sabbapariyantanimittassa sammukhaṭṭhāne.",
  "tika-vin02t10:16_5": "Sabbanimittānaṁ anto ṭhite bhikkhū hatthapāsagate katvāti ettha sace ekaṁ gāmakhettaṁ",
  "tika-vin02t10:16_6": "hoti, ubhosu tīresu sabbanimittānaṁ anto ṭhite bhikkhū hatthapāsagate katvā sammannitabbā.",
  "tika-vin02t10:16_7": "Nānāgāmakkhettaṁ ce, samānasaṁvāsakasīmābandhanakāle anāgantumpi vaṭṭati. Avippavāsasīmāsammutiyaṁ",
  "tika-vin02t10:16_8": "pana āgantabbameva. Yasmā ubhosu tīresu nimittakittanamattena dīpako saṅgahito nāma",
  "tika-vin02t10:16_9": "na hoti, tasmā dīpakepi nimittāni visuṁ kittetabbānevāti āha “dīpakassaorimante ca",
  "tika-vin02t10:16_10": "pārimante ca nimittaṁ kittetabba”nti. Dīpakasikharanti dīpakamatthakaṁ. Pabbatasaṇṭhānāti",
  "tika-vin02t10:16_11": "dīpakassa ekato adhikatarattā vuttaṁ.",
  "tika-vin02t10:17": "Sīmānujānanakathāvaṇṇanā niṭṭhitā.",
  "tika-vin02t10:18": "Uposathāgārādikathāvaṇṇanā",
  "tika-vin02t10:19_0": "142.Vatthuvasena vuttanti “mayañcamhā asammatāya bhūmiyā nisinnā pātimokkhaṁ assumhā”ti",
  "tika-vin02t10:19_1": "vatthumhi pātimokkhasavanassa āgatattā vuttaṁ. Uposathappamukhaṁ nāma uposathāgārassa",
  "tika-vin02t10:19_2": "sammukhaṭṭhānaṁ. Pāḷiyaṁ “paṭhamaṁ nimittā kittetabbā”ti ettakameva vatvā sīmāsammutiyaṁ",
  "tika-vin02t10:19_3": "viya “pabbatanimittaṁ pāsāṇanimitta”ntiādinā visesetvā nimittānaṁ adassitattā “khuddakāni",
  "tika-vin02t10:19_4": "vā…pe… yāni kānici nimittānī”ti vuttaṁ. Kittetuṁ vaṭṭatīti iminā sambandho.",
  "tika-vin02t10:20": "Avippavāsasīmānujānanakathāvaṇṇanā",
  "tika-vin02t10:21_0": "144.Assāti bhikkhunisaṅghassa. Dvepi sīmāyoti paṭhamaṁ vuttā avippavāsasīmā samānasaṁvāsakasīmā",
  "tika-vin02t10:21_1": "ca. Na kammavācaṁ vaggaṁ karontīti kammavācaṁ na bhindanti, kammaṁ na kopentīti adhippāyo.",
  "tika-vin02t10:21_2": "Etthāti “ṭhapetvā gāmañca gāmūpacārañcā”ti ettha. Gāmañca gāmūpacārañca na ottharatīti",
  "tika-vin02t10:21_3": "“ṭhapetvā gāmañca gāmūpacārañcā”ti vuttattā. Sīmāsaṅkhyameva gacchatīti avippavāsasīmāsaṅkhaṁ",
  "tika-vin02t10:21_4": "gacchati. Ekampi kulaṁ paviṭṭhaṁ vāti abhinavakatagehesu sabbapaṭhamaṁ ekampi kulaṁ",
  "tika-vin02t10:21_5": "paviṭṭhaṁ atthi. Agataṁ vāti porāṇakagāme aññesu gehāni chaḍḍetvā gatesu ekampi kulaṁ agataṁ atthi.",
  "tika-vin02t10:22_0": "Avippavāsasīmā na samūhantabbāti mahāsīmaṁ sandhāya vadati. Nirāsaṅkaṭṭhānesu ṭhatvāti",
  "tika-vin02t10:22_1": "cetiyaṅgaṇādīnaṁ khaṇḍasīmāya anokāsattā vuttaṁ. Khaṇḍasīmañhi bandhantā tādisaṁ",
  "tika-vin02t10:22_2": "ṭhānaṁ pahāya aññasmiṁ vivitte okāse bandhanti. Appeva nāma samūhanituṁ sakkhissantīti",
  "tika-vin02t10:22_3": "avippavāsasīmaṁyeva samūhanituṁ sakkhissanti, na khaṇḍasīmaṁ. Paṭibandhituṁ pana",
  "tika-vin02t10:22_4": "na sakkhissantevāti khaṇḍasīmāya aññātattā na sakkhissanti. Na samūhanitabbāti khaṇḍasīmaṁ",
  "tika-vin02t10:22_5": "ajānantehi na samūhanitabbā. Uposathassa visuṁ gahitattā avasesakammavasena samānasaṁvāsatā veditabbā.",
  "tika-vin02t10:23": "Gāmasīmādikathāvaṇṇanā",
  "tika-vin02t10:24_0": "147.Aparicchinnāyāti baddhasīmāvasena akataparicchedāya. Yena kenaci khaṇitvā akatoti",
  "tika-vin02t10:24_1": "antamaso tiracchānenapi khaṇitvā akato. Tassa antohatthapāsaṁ vijahitvā ṭhito kammaṁ",
  "tika-vin02t10:24_2": "kopetīti iminā bahiparicchedato yattha katthaci ṭhito kammaṁ na kopetīti dīpeti.",
  "tika-vin02t10:24_3": "Yaṁ pana vuttaṁ mātikāṭṭhakathāyaṁ “paricchedabbhantare hatthapāsaṁ vijahitvā ṭhitopi",
  "tika-vin02t10:24_4": "paricchedato bahi aññaṁ tattakaṁyeva paricchedaṁ anatikkamitvā ṭhitopi kammaṁ kopeti,",
  "tika-vin02t10:24_5": "idaṁ sabbaaṭṭhakathāsu sanniṭṭhāna”nti, tattha “aññaṁ tattakaṁyeva paricchedaṁ anatikkamitvā",
  "tika-vin02t10:24_6": "ṭhitopi kammaṁ kopetī”ti idaṁ neva pāḷiyaṁ, na aṭṭhakathāyaṁ upalabbhati. Yadi cetaṁ",
  "tika-vin02t10:24_7": "dvinnaṁ saṅghānaṁ visuṁ uposathādikammakaraṇādhikāre vuttattā udakukkhepato bahi",
  "tika-vin02t10:24_8": "aññaṁ udakukkhepaṁ anatikkamitvā uposathādikaraṇatthaṁ ṭhito saṅgho sīmāsambhedasambhavato",
  "tika-vin02t10:24_9": "kammaṁ kopetīti iminā adhippāyena vuttaṁ siyā, evaṁ sati yujjeyya. Teneva mātikāṭṭhakathāya",
  "tika-vin02t10:24_10": "līnatthappakāsaniyaṁ vuttaṁ “aññaṁ tattakaṁyeva paricchedanti dutiyaṁ udakukkhepaṁ",
  "tika-vin02t10:24_11": "anatikkantopi kopeti. Kasmā? Attano udakukkhepasīmāya paresaṁ udakukkhepasīmāya ajjhotthaṭattā",
  "tika-vin02t10:24_12": "sīmāsambhedo hoti, tasmā kopetī”ti. “Idaṁ sabbaaṭṭhakathāsu sanniṭṭhāna”nti ca iminā",
  "tika-vin02t10:24_13": "adhippāyena vuttanti gahetabbaṁ sabbāsupi aṭṭhakathāsu sīmāsambhedassa anicchitattā.",
  "tika-vin02t10:24_14": "Teneva hi “attano ca aññesañca udakukkhepaparicchedassa antarā añño udakukkhepo sīmantarikatthāya",
  "tika-vin02t10:24_15": "ṭhapetabbo”ti vuttaṁ. Aññe panettha aññathāpi papañcenti, taṁ na gahetabbaṁ.",
  "tika-vin02t10:25_0": "Sabbattha saṅgho nisīdatīti hatthapāsaṁ avijahitvā nisīdati. Udakukkhepasīmākammaṁ",
  "tika-vin02t10:25_1": "natthīti yasmā sabbopi nadīpadeso bhikkhūhi ajjhotthaṭo, tasmā samantato nadiyā abhāvā",
  "tika-vin02t10:25_2": "udakukkhepe payojanaṁ natthi. Udakukkhepappamāṇā sīmantarikā suviññeyyatarā hoti,",
  "tika-vin02t10:25_3": "sīmāsambhedasaṅkā na ca siyāti sāmīcidassanatthaṁ “añño udakukkhepo sīmantarikatthāya",
  "tika-vin02t10:25_4": "ṭhapetabbo”ti vuttaṁ. Yattakena pana sīmāsambhedo na hoti, tattakaṁ ṭhapetuṁ vaṭṭatiyeva.",
  "tika-vin02t10:25_5": "Tenevāhu porāṇā “yattakena sīmāsaṅkaro na hoti, tattakampi ṭhapetuṁ vaṭṭatī”ti. Ūnakaṁ",
  "tika-vin02t10:25_6": "pana na vaṭṭatīti idampi udakukkhepasīmāya parisavasena vaḍḍhanato sīmāsambhedasaṅkā",
  "tika-vin02t10:25_7": "siyāti taṁnivāraṇatthameva vuttaṁ.",
  "tika-vin02t10:26_0": "Gacchantiyāpana nāvāya kātuṁ na vaṭṭatīti ettha udakukkhepamanatikkamitvā parivattamānāya",
  "tika-vin02t10:26_1": "kātuṁ vaṭṭatīti veditabbaṁ. Sīmaṁ vā sodhetvāti ettha sīmasodhanaṁ nāma gāmasīmādīsu",
  "tika-vin02t10:26_2": "ṭhitānaṁ hatthapāsānayanādi. “Nadiṁ vināsetvā taḷākaṁ karontī”ti vuttamevatthaṁ vibhāveti",
  "tika-vin02t10:26_3": "“heṭṭhā pāḷi baddhā”ti, heṭṭhānadiṁ āvaritvā pāḷi baddhāti attho. Chaḍḍitamodakanti",
  "tika-vin02t10:26_4": "taḷākarakkhaṇatthaṁ ekamantena chaḍḍitamudakaṁ. Deve avassanteti dubbuṭṭhikāle vassānepi",
  "tika-vin02t10:26_5": "deve avassante. Uppatitvāti uttaritvā. Gāmanigamasīmaṁ ottharitvā pavattatīti vuttappakāre",
  "tika-vin02t10:26_6": "vassakāle cattāro māse abbocchinnā pavattati. Vihārasīmanti baddhasīmaṁ sandhāya vadati.",
  "tika-vin02t10:27_0": "Agamanapatheti yattha tadaheva gantvā paccāgantuṁ na sakkā hoti, tādise padese araññasīmāsaṅkhameva",
  "tika-vin02t10:27_1": "gacchatīti sattabbhantarasīmaṁ sandhāya vadati. Tesanti macchabandhānaṁ. Gamanapariyantassa",
  "tika-vin02t10:27_2": "oratoti gamanapariyantassa orimabhāge dīpakaṁ pabbatañca sandhāya vuttaṁ, na samuddappadesaṁ.",
  "tika-vin02t10:28_0": "148.Saṁsaṭṭhaviṭapāti iminā aññamaññassa āsannataṁ dīpeti. Baddhā hotīti pacchimadisābhāge",
  "tika-vin02t10:28_1": "sīmaṁ sandhāya vuttaṁ. Tassā padesanti yattha ṭhatvā bhikkhūhi kammaṁ kātuṁ sakkā",
  "tika-vin02t10:28_2": "hoti, tādisaṁ padesaṁ. Yattha pana ṭhitehi kammaṁ kātuṁ na sakkā hoti, tādisaṁ padesaṁ",
  "tika-vin02t10:28_3": "antokaritvā bandhantā sīmāya sīmaṁ sambhindanti nāma. Dvinnaṁ sīmānaṁ nimittaṁ hotīti",
  "tika-vin02t10:28_4": "nimittassa sīmato bāhirattā sīmāsambhedo na hotīti vuttaṁ. Sīmāsaṅkaraṁ karotīti",
  "tika-vin02t10:28_5": "vaḍḍhitvā sīmappadesaṁ paviṭṭhe dvinnaṁ sīmānaṁ gataṭṭhānassa duviññeyyattā vuttaṁ,",
  "tika-vin02t10:28_6": "na pana tattha kammaṁ kātuṁ na vaṭṭatīti dassanatthaṁ. Na hi sīmā tattakena asīmā",
  "tika-vin02t10:28_7": "hoti, dve pana sīmā pacchā vaḍḍhitena rukkhena ajjhotthaṭattā ekābaddhā honti, tasmā",
  "tika-vin02t10:28_8": "ekattha ṭhatvā kammaṁ karontehi itaraṁ sodhetvā kātabbaṁ.",
  "tika-vin02t10:29": "Gāmasīmādikathāvaṇṇanā niṭṭhitā.",
  "tika-vin02t10:30": "Uposathabhedādikathāvaṇṇanā",
  "tika-vin02t10:31_0": "149.Adhammena vaggaṁ uposathakammanti ettha yattha cattāro vasanti, tattha pātimokkhuddeso",
  "tika-vin02t10:31_1": "anuññāto. Yattha dve vā tayo vā vasanti, tattha pārisuddhiuposatho. Idha pana tathā",
  "tika-vin02t10:31_2": "akatvā catunnaṁ vasanaṭṭhāne pārisuddhiuposathassa katattā tiṇṇaṁ vasanaṭṭhāne ca",
  "tika-vin02t10:31_3": "pātimokkhassa uddiṭṭhattā “adhammenā”ti vuttaṁ. Yasmā sabbeva na sannipatiṁsu, chandapārisuddhi",
  "tika-vin02t10:31_4": "ca saṅghamajjhaṁyeva āgacchati, na gaṇamajjhaṁ, tasmā “vagga”nti vuttaṁ.",
  "tika-vin02t10:32": "Pātimokkhuddesakathāvaṇṇanā",
  "tika-vin02t10:33_0": "150.Evametaṁ dhārayāmīti “sutā kho panāyasmantehī”ti ettha “evametaṁ dhārayāmī”ti",
  "tika-vin02t10:33_1": "vatvā “uddiṭṭhaṁ kho āyasmanto nidānaṁ, sutā kho panāyasmantehi cattāro pārājikā",
  "tika-vin02t10:33_2": "dhammā”ti vattabbaṁ. Teneva mātikāṭṭhakathāyaṁ “tatthāyasmante pucchāmi kaccittha",
  "tika-vin02t10:33_3": "parisuddhā, dutiyampi pucchāmi…pe… tasmā tuṇhī, evametaṁ dhārayāmīti vatvā ‘uddiṭṭhaṁ",
  "tika-vin02t10:33_4": "kho āyasmanto nidāna’ntiādinā nayena avasese sutena sāvite uddiṭṭho hotī”ti vuttaṁ.",
  "tika-vin02t10:33_5": "Sutenāti sutapadena. Savarabhayanti vanacarakabhayaṁ. Tenāha “aṭavimanussabhaya”nti.",
  "tika-vin02t10:33_6": "“Avasesaṁ sutena sāvetabba”nti vacanato nidānuddese aniṭṭhite sutena sāvetabbaṁ nāma",
  "tika-vin02t10:33_7": "natthīti āha “dutiyādīsu uddesesū”ti. Uddiṭṭhauddesāpekkhañhi avasesaggahaṇaṁ, tasmā",
  "tika-vin02t10:33_8": "nidāne uddiṭṭhe pārājikuddesādīsu yasmiṁ vippakate antarāyo uppajjati, tena saddhiṁ",
  "tika-vin02t10:33_9": "avasesaṁ sutena sāvetabbaṁ.",
  "tika-vin02t10:34_0": "Tīhipividhīhīti osāraṇakathanasarabhaññehi. Ettha ca atthaṁ bhaṇitukāmatāya suttassa",
  "tika-vin02t10:34_1": "osāraṇā osāraṇaṁ nāma. Tasseva atthappakāsanā kathanaṁ nāma. Suttassa tadatthassa",
  "tika-vin02t10:34_2": "vā sarena bhaṇanaṁ sarabhaññaṁ nāma. Sajjhāyaṁ adhiṭṭhahitvāti “sajjhāyaṁ karomī”ti",
  "tika-vin02t10:34_3": "cittaṁ uppādetvā. Osāretvā pana kathentenāti paṭhamaṁ ussāretvā pacchā atthaṁ kathentena.",
  "tika-vin02t10:34_4": "Manussānaṁ pana “bhaṇāhī”ti vattuṁ vaṭṭatīti ettha uccatare nisinnenapi manussānaṁ",
  "tika-vin02t10:34_5": "bhaṇāhīti visesetvāyeva vattuṁ vaṭṭati, avisesetvā pana na vaṭṭati. Sajjhāyaṁ karontenāti",
  "tika-vin02t10:34_6": "yattha katthaci nisīditvā sajjhāyaṁ karontena. Theroti yo koci attanā vuḍḍhataro.",
  "tika-vin02t10:34_7": "Ekaṁ āpucchitvāti ekaṁ vuḍḍhataraṁ āpucchitvā. Aparo āgacchatīti aparo tatopi vuḍḍhataro āgacchati.",
  "tika-vin02t10:35": "Pātimokkhuddesakathāvaṇṇanā niṭṭhitā.",
  "tika-vin02t10:36": "Pātimokkhuddesakaajjhesanādikathāvaṇṇanā",
  "tika-vin02t10:37_0": "155.Codanāvatthu nāma ekaṁ nagaraṁ. Saṅghauposathādibhedena navavidhanti saṅghe uposatho",
  "tika-vin02t10:37_1": "gaṇe uposatho puggale uposathoti evaṁ kārakavasena tayo, suttuddeso pārisuddhiuposatho",
  "tika-vin02t10:37_2": "adhiṭṭhānuposathoti evaṁ kattabbākāravasena tayo, cātuddasiko pannarasiko sāmaggīuposathoti",
  "tika-vin02t10:37_3": "evaṁ divasavasena tayoti navavidhaṁ. Catubbidhaṁ uposathakammanti adhammena vaggaṁ",
  "tika-vin02t10:37_4": "uposathakammaṁ, adhammena samaggaṁ uposathakammaṁ, dhammena vaggaṁ uposathakammaṁ,",
  "tika-vin02t10:37_5": "dhammena samaggaṁ uposathakammanti evaṁ catubbidhampi uposathakammaṁ. Duvidhaṁ pātimokkhanti",
  "tika-vin02t10:37_6": "bhikkhupātimokkhaṁ bhikkhunīpātimokkhanti duvidhaṁ pātimokkhaṁ. Navavidhaṁ pātimokkhuddesanti",
  "tika-vin02t10:37_7": "bhikkhūnaṁ pañca uddesā, bhikkhunīnaṁ ṭhapetvā aniyatuddesaṁ avasesā cattāroti navavidhaṁ pātimokkhuddesaṁ.",
  "tika-vin02t10:38": "Pakkhagaṇanādiuggahaṇānujānanakathāvaṇṇanā",
  "tika-vin02t10:39": "158-161.Samannāharathāti sallakkhetha. Pariyesitabbānīti bhikkhācārena pariyesitabbāni.",
  "tika-vin02t10:40": "Disaṁgamikādivatthukathāvaṇṇanā",
  "tika-vin02t10:41": "163.Utuvasseyevāti hemantagimhesuyeva.",
  "tika-vin02t10:42": "Pārisuddhidānakathāvaṇṇanā",
  "tika-vin02t10:43_0": "164.Yena kenaci aṅgapaccaṅgena viññāpetīti manasā cintetvā hatthappayogādinā yena",
  "tika-vin02t10:43_1": "kenaci viññāpeti. Saṅgho nappahotīti dvinnaṁ dvinnaṁ antarā hatthapāsaṁ avijahitvā",
  "tika-vin02t10:43_2": "paṭipāṭiyā ṭhātuṁ nappahoti. Itarā pana biḷālasaṅkhalikapārisuddhi nāmāti ettha keci",
  "tika-vin02t10:43_3": "vadanti “biḷālasaṅkhalikā baddhāva hoti antogehe eva sampayojanattā, yathā sā na",
  "tika-vin02t10:43_4": "katthaci gacchati, tathā sāpi na gacchatīti adhippāyo. Itarathā visesanaṁ niratthakaṁ",
  "tika-vin02t10:43_5": "hotī”ti. Apare pana “yathā bahūhi manussehi ekassa biḷālassa attano attano saṅkhalikā",
  "tika-vin02t10:43_6": "gīvāya ābaddhā biḷāle gacchante gacchanti ābaddhattā, na aññasmiṁ biḷāle gacchante",
  "tika-vin02t10:43_7": "gacchanti anābaddhattā, evamevassa bhikkhussa bahūhi saṅkhalikasadisā chandapārisuddhi",
  "tika-vin02t10:43_8": "dinnā, sā tasmiṁ bhikkhusmiṁ gacchante gacchati tasmiṁ saṅkhalikā viya ābaddhattā,",
  "tika-vin02t10:43_9": "na aññasmiṁ anābaddhattā”ti vadanti. Sabbampetaṁ na sārato paccetabbaṁ. Ayaṁ panettha",
  "tika-vin02t10:43_10": "sāro – yathā saṅkhalikāya paṭhamavalayaṁ dutiyaṁyeva valayaṁ pāpuṇāti, na tatiyaṁ,",
  "tika-vin02t10:43_11": "evamayampi pārisuddhidāyakena yassa dinnā, tato aññattha na gacchatīti saṅkhalikasadisattā",
  "tika-vin02t10:43_12": "“biḷālasaṅkhalikā”ti vuttā. Biḷālasaṅkhalikagahaṇañcettha yāsaṁ kāsañci saṅkhalikānaṁ",
  "tika-vin02t10:43_13": "upalakkhaṇamattanti daṭṭhabbaṁ.",
  "tika-vin02t10:44": "Chandadānakathāvaṇṇanā",
  "tika-vin02t10:45": "165. “Santi saṅghassa karaṇīyānī”ti vattabbe vacanavipallāsena “karaṇīya”nti vuttaṁ. Tassa sammutidānakiccaṁ natthi. “Hatthapāsaṁ ānetabboyevā”ti gaṇṭhipadesu vuttaṁ.",
  "tika-vin02t10:46": "Saṅghuposathādikathāvaṇṇanā",
  "tika-vin02t10:47_0": "168. Saṅghasannipātato paṭhamaṁ kātabbaṁ pubbakaraṇanti vuttaṁ, pubbakaraṇato pacchā",
  "tika-vin02t10:47_1": "kātabbampi uposathakammato paṭhamaṁ kātabbattā pubbakiccanti vuttaṁ. Ubhayampi cetaṁ",
  "tika-vin02t10:47_2": "uposathakammato paṭhamaṁ kattabbattā katthaci pubbakiccamicceva voharīyati “kiṁ saṅghassa",
  "tika-vin02t10:47_3": "pubbakicca”ntiādīsu viya.",
  "tika-vin02t10:48_0": "Uposathoti tīsu uposathadivasesu aññataradivaso. Tasmiñhi sati idaṁ saṅghassa uposathakammaṁ",
  "tika-vin02t10:48_1": "pattakallaṁ nāma hoti, nāsati. Yathāha “na ca, bhikkhave, anuposathe uposatho kātabbo”ti.",
  "tika-vin02t10:48_2": "Yāvatikā ca bhikkhū kammappattāti yattakā bhikkhū tassa uposathakammassa pattā yuttā",
  "tika-vin02t10:48_3": "anurūpā sabbantimena paricchedena cattāro bhikkhū pakatattā, te ca kho hatthapāsaṁ",
  "tika-vin02t10:48_4": "avijahitvā ekasīmāyaṁ ṭhitā. Sabhāgāpattiyo ca na vijjantīti ettha yaṁ sabbo saṅgho",
  "tika-vin02t10:48_5": "vikālabhojanādinā sabhāgavatthunā lahukāpattiṁ āpajjati, evarūpā “vatthusabhāgā”ti",
  "tika-vin02t10:48_6": "vuccanti. Etāsu hi avijjamānāsu visabhāgāsu vijjamānāsupi pattakallaṁ hotiyeva.",
  "tika-vin02t10:49_0": "Vajjanīyā ca puggalā tasmiṁ na hontīti “na, bhikkhave, sagahaṭṭhāya parisāyā”ti vacanato",
  "tika-vin02t10:49_1": "gahaṭṭho, “na, bhikkhave, bhikkhuniyā nisinnaparisāya pātimokkhaṁ uddisitabba”ntiādinā",
  "tika-vin02t10:49_2": "nayena vuttā bhikkhunī sikkhamānā sāmaṇero sāmaṇerī sikkhāpaccakkhātako antimavatthuajjhāpannako",
  "tika-vin02t10:49_3": "āpattiyā adassane ukkhittako āpattiyā appaṭikamme ukkhittako pāpikāya diṭṭhiyā appaṭinissagge",
  "tika-vin02t10:49_4": "ukkhittako paṇḍako theyyasaṁvāsako titthiyapakkantako tiracchānagato mātughātako",
  "tika-vin02t10:49_5": "pitughātako arahantaghātako bhikkhunīdūsako saṅghabhedako lohituppādako ubhatobyañjanakoti",
  "tika-vin02t10:49_6": "ime vīsati cāti ekavīsati puggalā vajjanīyā nāma, te hatthapāsato bahikaraṇavasena",
  "tika-vin02t10:49_7": "vajjetabbā. Etesu hi tividhe ukkhittake sati uposathaṁ karonto saṅgho pācittiyaṁ",
  "tika-vin02t10:49_8": "āpajjati, sesesu dukkaṭaṁ. Ettha ca tiracchānagatoti yassa upasampadā paṭikkhittā,",
  "tika-vin02t10:49_9": "sova adhippeto, titthiyā gahaṭṭheneva saṅgahitā. Etepi hi vajjanīyā. Evaṁ pattakallaṁ",
  "tika-vin02t10:49_10": "imehi catūhi aṅgehi saṅgahitanti veditabbaṁ.",
  "tika-vin02t10:50_0": "Ajja me uposatho pannarasotipīti pi-saddena pāḷiyaṁ āgatanayeneva “ajja me uposatho”tipi",
  "tika-vin02t10:50_1": "vattuṁ vaṭṭatīti dīpeti. Mātikāṭṭhakathāyaṁ pana “ajja me uposatho cātuddasoti vā",
  "tika-vin02t10:50_2": "pannarasoti vā vatvā adhiṭṭhāmīti vattabba”nti vuttaṁ.",
  "tika-vin02t10:51": "Saṅghuposathādikathāvaṇṇanā niṭṭhitā.",
  "tika-vin02t10:52": "Āpattipaṭikammavidhikathāvaṇṇanā",
  "tika-vin02t10:53_0": "169. Nanu ca “na, bhikkhave, sāpattikena uposatho kātabbo, yo kareyya, āpatti dukkaṭassā”ti",
  "tika-vin02t10:53_1": "evaṁ sāpattikassa uposathakaraṇe visuṁ paññattā āpatti na dissati, tasmā bhagavatā",
  "tika-vin02t10:53_2": "paññattaṁ “na sāpattikena uposatho kātabbo”ti idaṁ kasmā vuttanti āha “yassa siyā",
  "tika-vin02t10:53_3": "āpatti…pe… paññattaṁ hotīti veditabba”nti. Kiñcāpi visuṁ paññattā āpatti na dissati,",
  "tika-vin02t10:53_4": "atha kho “yassa siyā āpatti, so āvikareyyā”tiādiṁ vadantena atthato paññattāyevāti adhippāyo.",
  "tika-vin02t10:54_0": "Pārisuddhidānapaññāpanena cāti imināva “sāpattikena pārisuddhipi na dātabbā”ti dīpitaṁ",
  "tika-vin02t10:54_1": "hoti. Na hi sāpattiko samāno “pārisuddhiṁ dammi, pārisuddhiṁ me hara, pārisuddhiṁ",
  "tika-vin02t10:54_2": "me ārocehī”ti vattumarahati. Tasmā pārisuddhiṁ dentena paṭhamaṁ santī āpatti desetabbā",
  "tika-vin02t10:54_3": "“ahaṁ, āvuso, itthannāmāya āpattiyā vematiko, yadā nibbematiko bhavissāmi, tadā taṁ",
  "tika-vin02t10:54_4": "āpattiṁ paṭikarissāmī”ti vatvā uposatho kātabbo. “Pātimokkhaṁ sotabba”nti vacanato",
  "tika-vin02t10:54_5": "yāva nibbematiko na hoti, tāva sabhāgāpattiṁ paṭiggahetuṁ na labhati, aññesañca kammānaṁ",
  "tika-vin02t10:54_6": "parisuddho nāma hoti. “Puna nibbematiko hutvā desetabbaṁ na cā”ti neva pāḷiyaṁ na",
  "tika-vin02t10:54_7": "aṭṭhakathāyaṁ atthi, desite pana doso natthi. “Ito vuṭṭhahitvā paṭikarissāmīti etthāpi",
  "tika-vin02t10:54_8": "eseva nayo”ti gaṇṭhipadesu vuttaṁ. Yathā sabbo saṅgho sabhāgāpattiṁ āpajjitvā “suṇātu",
  "tika-vin02t10:54_9": "me bhante, saṅgho…pe… paṭikarissatī”ti ñattiṁ ṭhapetvā uposathaṁ kātuṁ labhati, evaṁ",
  "tika-vin02t10:54_10": "tīhi “suṇantu me āyasmantā, ime bhikkhū sabhāgaṁ āpattiṁ āpannā. Yadā aññaṁ bhikkhuṁ",
  "tika-vin02t10:54_11": "suddhaṁ anāpattikaṁ passissanti, tadā tassa santike taṁ āpattiṁ paṭikarissantī”ti",
  "tika-vin02t10:54_12": "gaṇañattiṁ ṭhapetvā, dvīhi aññamaññaṁ ārocetvā uposathaṁ kātuṁ vaṭṭati. Ekenapi “parisuddhaṁ",
  "tika-vin02t10:54_13": "labhitvā paṭikarissāmī”ti ābhogaṁ katvā kātuṁ vaṭṭatīti ca vadanti.",
  "tika-vin02t10:55": "Āpattipaṭikammavidhikathāvaṇṇanā niṭṭhitā.",
  "tika-vin02t10:56": "Liṅgādidassanakathāvaṇṇanā",
  "tika-vin02t10:57_0": "179.Ācārasaṇṭhānanti ācārasaṇṭhiti. Ākarīyati pakāsīyati etenāti ākāro. Līnaṁ gamayati",
  "tika-vin02t10:57_1": "bodhetīti liṅgaṁ. Nimiyanti paricchijja ñāyanti etenāti nimittaṁ. Uddisīyanti apadisīyanti",
  "tika-vin02t10:57_2": "etenāti uddeso. “Amhākaṁ ida”nti aññātaṁ aviditanti aññātakaṁ. Tañca atthato parasantakaṁyevāti",
  "tika-vin02t10:57_3": "āha “aññesaṁ santaka”nti.",
  "tika-vin02t10:58": "180.Nānāsaṁvāsakabhāvanti laddhinānāsaṁvāsakabhāvaṁ. Tassa abhibhavo nāma tesaṁ laddhivissajjāpananti āha “taṁ diṭṭhiṁ na nissajjāpentīti attho”ti.",
  "tika-vin02t10:59": "Nagantabbagantabbavārakathāvaṇṇanā",
  "tika-vin02t10:60_0": "181.Uposathādhiṭṭhānatthaṁ sīmāpi nadīpi na gantabbāti garukaṁ pātimokkhuddesaṁ vissajjetvā",
  "tika-vin02t10:60_1": "lahukassa akattabbattā vuttaṁ. Āraññakenāpi bhikkhunāti ekacārikena āraññakabhikkhunā,",
  "tika-vin02t10:60_2": "yattha vā saṅghapahonakā bhikkhū na santi, tādise araññe vasantena. Tattha uposathaṁ",
  "tika-vin02t10:60_3": "katvāva gantabbanti tassa vasanaṭṭhāne saṅghuposathassa appavattanato vuttaṁ. Uposathantarāyoti",
  "tika-vin02t10:60_4": "attano uposathantarāyo.",
  "tika-vin02t10:61": "Vajjanīyapuggalasandassanakathāvaṇṇanā",
  "tika-vin02t10:62_0": "183.Hatthapāsupagamanamevapamāṇanti bhikkhunīādayo ṭhitā vā hontu nisinnā vā, tesaṁ",
  "tika-vin02t10:62_1": "hatthapāsupagamanameva āpattiyā pamāṇanti adhippāyo, tasmā ekasīmāyampi hatthapāsaṁ",
  "tika-vin02t10:62_2": "jahāpetvā uposathaṁ kātuṁ vaṭṭati. Sesamettha uttānameva.",
  "tika-vin02t10:63": "Uposathakkhandhakavaṇṇanā niṭṭhitā."
}