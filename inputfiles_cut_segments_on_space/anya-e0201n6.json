{
  "anya-e0201n6:0": "7. Kitakaṇḍa",
  "anya-e0201n6:1": "Dhātvantavikārarāsi",
  "anya-e0201n6:2": "Visaṁyogarūparāsi",
  "anya-e0201n6:3": "Atha dhātupaccayasaṁsiddhaṁ kāla, kāraka, liṅga, saṅkhyā, kriyābhedadīpakaṁ dabbappadhānavācakaṁ kitakapadaṁ dīpiyate.",
  "anya-e0201n6:4": "Tattha atītādayo kālabhedo nāma.",
  "anya-e0201n6:5": "Kattā ca kammañca karaṇañca sampadānañca apādānañca adhikaraṇañca bhāvo cāti satta sādhanāni kārakabhedo nāma.",
  "anya-e0201n6:6": "Itthiliṅgādīni liṅgabhedo nāma.",
  "anya-e0201n6:7": "Ekatta, bahuttabhedo saṅkhyābhedo nāma.",
  "anya-e0201n6:8_0": "Tassīlakriyā, taddhammakriyā, tassādhukārakriyā, attamānakriyā, abhikkhaññakriyā,",
  "anya-e0201n6:8_1": "arahakriyā, sakkakriyā, pesanakriyā, atisaggakriyā, pattakālārocanakriyā, avassambhāvīkriyādayo kriyābhedo nāma.",
  "anya-e0201n6:9_0": "‘‘Gamanaṁ bhavati, pacanaṁ jānāti’’ iccādīsu paccayatthabhūto bhāvo nāma sādhanarūpo",
  "anya-e0201n6:9_1": "hoti. Jāti viya saṅkhatadhammassa dhātvatthabhūtāya sādhyakriyāya sādhakattā liṅgattayayutto",
  "anya-e0201n6:9_2": "ca hoti, kriyā, kāro, karaṇanti siddhattā saṅkhyābhedayutto ca hoti-nānādhātvatthānañca",
  "anya-e0201n6:9_3": "kattu, kammānañca kālādīnañca bhedena sarūpabhedasabbhavato, tasmā sopi dabbe eva",
  "anya-e0201n6:9_4": "saṅgayhatīti katvā ‘dabbappadhānavācaka’nti vuttaṁ. Sesaṁ sabbaṁ tyādikaṇḍe bhāvasādhanavinicchaye vuttameva.",
  "anya-e0201n6:10": "‘Bahula’nti ca ‘kriyatthā’ti ca vattante –",
  "anya-e0201n6:11": "715.Kattari bhūte kta ktavantu ktāvīka. 555; rū. 612; nī. 1142; caṁ. 1.2.66 …pe… 3.2.102.",
  "anya-e0201n6:12": "Abhavīti bhūto, atīto, bhūte vattabbe kriyatthā kattari kānubandhā ta, tavantu, tāvīpaccayā honti, kānubandhā ‘na te kānubandhanāgamesū’ti sutte visesanatthā.",
  "anya-e0201n6:13": "716.Kto bhāvakammesuka. 556; rū. 622; nī. 1143; caṁ. 1.2.67 …pe… 3.2.102; 3.4.70.",
  "anya-e0201n6:14": "Bhūte vattabbe kriyatthā bhāva, kammesu kānubandho tapaccayo hoti.",
  "anya-e0201n6:15_0": "Abhavīti bhūto-puriso, bhūtā-itthī, bhūtaṁ-kulaṁ, kārite dhātuto ṇānubandhānaṁ paṭhamaṁ",
  "anya-e0201n6:15_1": "sampattattā ‘na te kānubandhanāgamesū’ti paṭisedho na pāpuṇāti, ‘yuvaṇṇānameo paccaye’ti",
  "anya-e0201n6:15_2": "ovuddhi, ‘āvāyā ṇānubandhe’ti ossa āvattaṁ, tato tapaccayo.",
  "anya-e0201n6:16": "717.Ñī byañjanassaka. 605; rū. 547; nī. 1210.",
  "anya-e0201n6:17": "Byañjanādipaccayassa ādimhi ñānubandho īkāro āgacchati.",
  "anya-e0201n6:18": "Kattari-abhāvayitthāti bhāvito-puriso, bhāvitāitthī, bhāvitaṁ-kulaṁ.",
  "anya-e0201n6:19": "Kamme-anubhūyitthāti anubhūto-bhogo, anubhūtāsampatti, anubhūtaṁ-sukhaṁ.",
  "anya-e0201n6:20": "Kārite-bhāvīyitthāti bhāvito-maggo, bhāvitāpaṭipadā, bhāvitaṁ-cittaṁ.",
  "anya-e0201n6:21_0": "Tavantu , tāvīsu-abhavīti bhūtavā-puriso, bhūtavantī, bhūtavatī-itthī, bhūtavaṁ-kulaṁ,",
  "anya-e0201n6:21_1": "guṇavantusamaṁ. Bhūtāvī-puriso. Bhūtāvinī-itthī, bhūtāvi-cittaṁ, daṇḍī, daṇḍinīsamaṁ.",
  "anya-e0201n6:21_2": "Puriso bhogaṁ anubhūto, purisena bhogo anubhūto.",
  "anya-e0201n6:22": "Ettha ca kitapaccayānaṁ attho duvidho vāccattho, abhidheyyattho cāti sabbaṁ tyādikaṇḍe vuttanayena veditabbaṁ.",
  "anya-e0201n6:23": "Purimesu pana chasu sādhanesu paccayānaṁ abhidheyyattho padantarena ācikkhīyati, bhāvasādhane pana attano dhātunā eva.",
  "anya-e0201n6:24_0": "Tattha ca kattusatti, kammasatti, karaṇasatti, sampadānasatti, apādānasatti, adhikaraṇasattisaṅkhātaṁ",
  "anya-e0201n6:24_1": "vāccatthaṁ ujuṁ vadantā kitapaccayā attano abhidheyyapadena samānaliṅga, vibhatti,",
  "anya-e0201n6:24_2": "saṅkhyāyuttā hutvā vadanti.",
  "anya-e0201n6:25": "Taṁ yathā? –",
  "anya-e0201n6:26_0": "Kattari tāva-puriso bhogaṁ anubhūto, purisā bhogaṁ anubhūtā…pe… purisesu bhogaṁ anubhūtesu,",
  "anya-e0201n6:26_1": "itthī bhogaṁ anubhūtā, itthiyo bhogaṁ anubhūtāyo…pe… itthīsu bhogaṁ anubhūtāsu, kulaṁ",
  "anya-e0201n6:26_2": "bhogaṁ anubhūtaṁ, kulāni bhogaṁ anabhūtāni…pe… kulesu bhogaṁ anubhūtesu.",
  "anya-e0201n6:27_0": "Kamme-bhogo purisena anubhūto, bhogā purisena anubhūtā…pe… bhogesu purisena anubhūtesu,",
  "anya-e0201n6:27_1": "sampatti purisena anubhūtā, sampattiyo purisena anubhūtāyo…pe… sampattīsu purisena",
  "anya-e0201n6:27_2": "anubhūtāsu, sukhaṁ purisena anubhūtaṁ, sukhāni purisena anubhūtāni…pe… sukhesu purisena",
  "anya-e0201n6:27_3": "anubhūtesu. Esa nayo karaṇādīsupi.",
  "anya-e0201n6:28": "Evaṁ kitavācakā attano abhidheyyapadena samānaliṅga, vibhatti, saṅkhyāyuttā hutvā taṁ taṁ sādhanaṁ vadanti.",
  "anya-e0201n6:29_0": "‘Itthiyamaṇatikayakyā cā’ti itthiyaṁ tipaccayo, anubhavanaṁ, anubhūyate vā anubhūti.",
  "anya-e0201n6:29_1": "‘‘Tissassa anubhūti, phussassa anubhūti’’ iccādikā bahū anubhūtiyopi sijjhanti, tasmā",
  "anya-e0201n6:29_2": "‘‘anubhūti, anubhūtiyo, anubhūtiṁ, anubhūtiyo…pe… anubhūtīsū’’ti yujjati.",
  "anya-e0201n6:30": "503 718.Kattari ltuṇakāka. 527, 530; rū. 568, 590; nī. 1109, 1114; caṁ. 1.1.139; pā. 3.1.133, 134.",
  "anya-e0201n6:31": "Kattukārake kriyatthā ltu, ṇakā honti, lānubandho tussa kattari nibandhanattho, ‘ltupitādīnamā’ti visesanattho ca.",
  "anya-e0201n6:32": "Anubhavatīti anubhūtā, anubhūtāro, satthusamaṁ.",
  "anya-e0201n6:33": "Sāmaññavidhānattā arahatthe sattiatthe tassīla, taddhamma, tassādhukāra, attamānesu ca kālattaye ca bhavanti.",
  "anya-e0201n6:34": "Arahatthe-brahmaṇo brahmaṇiyā pariggahitā.",
  "anya-e0201n6:35": "Sattiatthe-bhagavā anuppannassa maggassa uppādetā.",
  "anya-e0201n6:36": "Tassīlādīsu-pasayhapavattā.",
  "anya-e0201n6:37": "Attamāne-attānaṁ paṇḍitaṁ maññatīti paṇḍitamānitā.",
  "anya-e0201n6:38": "719.Pubbekakattukānaṁka. 564; rū. 640; nīti. 1150-6; caṁ. 1.3.131; pā. 3.4.21.",
  "anya-e0201n6:39_0": "Yāsaṁ visesana, visesyānaṁ dvinnaṁ pubbā’parakriyānaṁ kattā ekova hoti. Tāsu pubbakriyāyaṁ",
  "anya-e0201n6:39_1": "bhāvatthe tuna, tvāna, tvāpaccayā honti. ‘Eonamayavā sare’ti īkāre pare ovuddhiyā avattaṁ.",
  "anya-e0201n6:40": "Bhogaṁ anubhavituna, anubhutvāna, anubhutvā.",
  "anya-e0201n6:41": "Ekakattukānanti kiṁ? Devadatto bhuñji, yaññadatto gacchati.",
  "anya-e0201n6:42": "Pubbeti kiṁ? Pacchā bhuñjati, paṭhamaṁ pacati.",
  "anya-e0201n6:43": "Bahulādhikārā samānā’parakriyāsupi nānākattukāsupi tunādayo bhavanti. Thakkacca daṇḍo patati, dvāraṁ saṁvaritvā nikkhamati, puriso sīhaṁ disvā bhayaṁ uppajjatīti.",
  "anya-e0201n6:44_0": "Yasmiṁ vākye aparakriyāpadaṁ na dissati. Yathā? Pabbataṁ atikkamma nadī, atikkamma",
  "anya-e0201n6:44_1": "nadiṁ pabbato, ye te santā vimokkhā atikkamma rūpe arūpāti, tatthapi sattākriyā viññāyateva",
  "anya-e0201n6:44_2": "sabbapadatthānaṁ sattānātivattanato. Aparakriyārahite asamānakattuke ca vākye paṭhamantayogassa",
  "anya-e0201n6:44_3": "diṭṭhattā kattaripi tunādīnaṁ sambhavo yutto.",
  "anya-e0201n6:45": "720.Paṭisedhālaṁkhalūnaṁ tuna tvāna tvā vāpaṭisedhelaṁkhalūnaṁ tunattvāna ttvā vā’ (bahūsu).",
  "anya-e0201n6:46": "Paṭisedhatthānaṁ alaṁ, khalūnaṁ yoge tunādayo honti vā.",
  "anya-e0201n6:47": "Alaṁ bhutvā, khalu bhutvā, alaṁ bhuttena, khalu bhuttena vā.",
  "anya-e0201n6:48": "721.Tuṁtāyetave bhāve bhavissatikriyāyaṁ tadatthāyaṁka. 561-2-3; rū. 636, 638-9; nī. 1148-9.",
  "anya-e0201n6:49": "Tassā tassā kriyāya atthabhūtāya bhavissamānakriyāya gamyamānāya bhāvatthe tuṁ, tāye, tavepaccayā bhavanti. Suttapadavaḍḍhanena tuyepaccayopi.",
  "anya-e0201n6:50_0": "Anubhavituṁ gacchati, anubhavitāye gacchati, anubhavitave gacchati, anubhavituṁ icchati,",
  "anya-e0201n6:50_1": "kāmeti, sakkoti, jānāti. Tathā kālo anubhavituṁ, samayo anubhavituṁ, velā anubhavituṁ",
  "anya-e0201n6:50_2": ". Tathā anubhavituṁ mano, anubhavituṁ soko, cakkhu daṭṭhuṁ, sotaṁ sotuṁ, mano viññātuṁ,",
  "anya-e0201n6:50_3": "hattho kātuṁ, pādo gantuṁ, dhanu yujjhituṁ, jaḷo vattuṁ, mando gantuṁ, alaso kattunti.",
  "anya-e0201n6:51": "Ettha ca ‘‘kālo anubhavitu’’ntiādīsu sattāvasena hetukriyā sijjhati, tasmā ‘‘anubhavituṁ kālo bhavatī’’tiādinā attho veditabbo.",
  "anya-e0201n6:52_0": "Ime panettha tāye, tuyepayogā – āgatāmha imaṁ dhammasamayaṁ, dakkhitāye aparājitasaṅghaṁ",
  "anya-e0201n6:52_1": "dī. ni. 2.332. Alañhi te jagghitāye, mamaṁ disvāna edisaṁ jā. 1.5.137. Ko tādisaṁ",
  "anya-e0201n6:52_2": "arahati khāditāye jā. 1.16.92, atthi hehiti so maggo, na so sakkā na hotuye bu. vaṁ.",
  "anya-e0201n6:52_3": "2.9 ‘hetuye’, arahasi naṁ yācituye tuvampi, arahasi no jānituye katāni iccādi.",
  "anya-e0201n6:53": "722.Bhāvakammesu tabbānīyāka. 540; rū. 545; nī. 1125.",
  "anya-e0201n6:54": "Bhāve kammani ca tabba, anīyā honti. Suttapadavaḍḍhanena tabya, tāya, teyyapaccayāpi honti.",
  "anya-e0201n6:55": "Anubhavitabbo-bhogo, anubhavitabbā-sampatti, anubhavitabbaṁ-sukhaṁ.",
  "anya-e0201n6:56_0": "Bahulādhikārā kattādīsvapi bhavanti, tapantīti tapanīyāpāpadhammā, upaṭṭhātīti upaṭṭhānīyo-sisso.",
  "anya-e0201n6:56_1": "Pavuccati etenāti pavacanīyo-upajjhāyo, niyyanti etenāti niyyānīyo, so eva niyyāniko.",
  "anya-e0201n6:57": "Sinā-soceyye, sināyanti etenāti sinānīyaṁcuṇṇaṁ, dīyate assāti dānīyo-brāhmaṇo. Sammā vattati etthāti sammāvattanīyo-guru.",
  "anya-e0201n6:58": "Idha gāthā vuccati –",
  "anya-e0201n6:59": "Arahatthe ca sakkatthe, pattakāle ca pesane;",
  "anya-e0201n6:60": "Tabbādayo atisagge, avassādhamiṇesu ca.",
  "anya-e0201n6:61": "Tattha ‘‘araha sakka visiṭṭhe kattarī’’ti vuttiyaṁ vuttaṁ, tasmā bhavatīti bhabbo, bhavituṁ arahatīti attho, majjatīti majjaṁ, madanīyaṁ, majjituṁ sakkotīti attho, evampi yujjati.",
  "anya-e0201n6:62": "Pattakāle-kattabbo bhavatā kaṭo, esa kālo kaṭakaraṇassāti dīpeti.",
  "anya-e0201n6:63": "Pesane-gantabbo bhavatā gāmo, gacchatu bhavaṁ gāmanti dīpeti.",
  "anya-e0201n6:64_0": "Atisajjanaṁ sambodhanaṁ atisaggo, upadeso ceva vidhi ca. Tattha kattabbā’kattabbassa",
  "anya-e0201n6:64_1": "kammassa ācikkhaṇaṁ upadeso, dānaṁ dātabbaṁ, sīlaṁ rakkhitabbaṁ, pāṇo na hantabbo,",
  "anya-e0201n6:64_2": "adinnaṁ na ādātabbaṁ dī. ni. 3.85. Kattabbā’kattabbākāradassanaṁ vidhi, sakkaccaṁ",
  "anya-e0201n6:64_3": "dānaṁ dātabbaṁ, no asakkaccaṁ.",
  "anya-e0201n6:65": "Avassake-gamanīyo abhisamparāyo, avassaṁ gantabboti attho.",
  "anya-e0201n6:66": "Yaṁ iṇaṁ adentassa daṇḍo āgacchati, idaṁ adhamiṇaṁ nāma, sataṁ me dātabbaṁ bhavatāti.",
  "anya-e0201n6:67_0": "Ime panettha tabya, tāya, teyyapayogā – na brāhmaṇe addhike tiṭṭhamāne, gantabyamāhu",
  "anya-e0201n6:67_1": "dvipadinda seṭṭha jā. 1.10.13 (gantabba). Bhūtagāmapātabyatā, kāmesu pātabyatā pāci.",
  "anya-e0201n6:67_2": "90, alajjitāye lajjanti dha. pa. 316, lajjitāye na lajjare. Ghātetāyaṁ vā ghātetuṁ,",
  "anya-e0201n6:67_3": "pabbājetāyaṁ vā pabbājetuṁ ma. ni. 1.357, ñāteyyaṁ, diṭṭheyyaṁ, patteyyaṁ, viddheyyaṁ",
  "anya-e0201n6:67_4": "maṁ amaññatha jā. 2.22.297.",
  "anya-e0201n6:68": "Ta,ti , tu, tavantu, tāvī, tvā, tvāna, tuna, tuṁ, tave, tāye, tuye, tabba. Ime takārapaccayā nāma.",
  "anya-e0201n6:69": "Kara, khanu, gā, gamu, jana, ṭhā, tanu, thara, dhā, dhara, namu, pā, phara, bhara, mana, mara, ramu, sara, hara, hana.",
  "anya-e0201n6:70": "723.Gamādirānaṁ lopontassaka. 586-7; rū. 600, 632; nī. 1190, 1191.",
  "anya-e0201n6:71": "Gamādīnaṁ makāra, nakārantānaṁ rakārantānañca dhātūnaṁ antassa lopo hoti kānubandhe tapaccaye pare tvādivajjite.",
  "anya-e0201n6:72": "Kara-karaṇe, karīyitthāti kato-vihāro, katāgūhā, kataṁ-gehaṁ, sakkarīyitthāti sakkato, mahāvuttinā santassa so.",
  "anya-e0201n6:73_0": "‘Karotissa kho’ti pādito karassa kassa kho, saṅkharīyitthāti saṅkhato, abhisaṅkhato,",
  "anya-e0201n6:73_1": "visaṅkharittha vikirīyitthāti visaṅkhato, upakarīyittha sajjīyitthāti upakkhaṭo,",
  "anya-e0201n6:73_2": "‘tathanarānaṁ ṭaṭhaṇalā’ti tassa ṭo. Evaṁ dukkaṭaṁ.",
  "anya-e0201n6:74": "Parito karīyitthāti parikkhato, purato karīyitthāti purakkhato, purekkhato vā, mahāvuttinā purassa ettaṁ.",
  "anya-e0201n6:75": "Khanu-avadāraṇe, khaññitthāti khato-āvāṭo.",
  "anya-e0201n6:76": "Gā-sadde.",
  "anya-e0201n6:77": "724.Gāpānamīka. 588; rū. 620; nī. 1192.",
  "anya-e0201n6:78": "Gā, pānaṁ anto īkāro hoti kānubandhe tapaccaye pare tvādivajjite.",
  "anya-e0201n6:79": "Gāyitthāti gītaṁ, samodhānetvā gāyitthāti saṅgītopariyattidhammo.",
  "anya-e0201n6:80": "Gamu-gatimhi agacchīti gato, agacchīyitthāti vā gato. Evaṁ āgato, uggato, duggato, niggato, vigato, sugato, saṅgato, anugato, apagato, avagato, upagato, adhigato.",
  "anya-e0201n6:81": "Jana-jātiyaṁ.",
  "anya-e0201n6:82": "725.Janissāka. 585; rū. 619; nī. 1189.",
  "anya-e0201n6:83": "Janissa nassa ā hoti kānubandhe tapaccaye pare tvādivajjite.",
  "anya-e0201n6:84": "Ajāyitthāti jāto, dujjāto, sujāto, sañjāto, anujāto, avajāto, atijāto.",
  "anya-e0201n6:85_0": "Suttavibhattena aññasmimpi vaṇṇe pare nassa ā hoti, puttaṁ vijāyitvā, vijāyituṁ,",
  "anya-e0201n6:85_1": "vijāyanaṁ, vijāyantī-itthī, vijāyamānā, puttaṁ janetīti jāyā iccādi, sabbattha mahāvuttinā",
  "anya-e0201n6:85_2": "sare pare yāgamo, mahāvuttinā vā sabbattha nassa yādeso ādidīgho ca.",
  "anya-e0201n6:86": "Ṭhā-gatinivattiyaṁ.",
  "anya-e0201n6:87": "726.Ṭhāssika. 588; rū. 620; nī. 1192.",
  "anya-e0201n6:88": "Ṭhāssa i hoti kānubandhe takāre tvādivajjite.",
  "anya-e0201n6:89": "Aṭṭhāsīti ṭhito, uṭṭhito, niṭṭhito, saṇṭhito, adhiṭṭhito.",
  "anya-e0201n6:90": "Tanu-vitthāre, ātaññitthāti ātataṁ, vitataṁ, ātatavitataṁ, tūriyabhedo.",
  "anya-e0201n6:91": "Thara-santharaṇe, santharīyitthāti santhato, vitthato.",
  "anya-e0201n6:92": "Dhā-dhāraṇe.",
  "anya-e0201n6:93": "727.Dhāssa hika. 517; rū. 488; nī. 1105.",
  "anya-e0201n6:94": "Dhādhātussa dhassa hi hoti kānubandhe takāre tvādivajjite.",
  "anya-e0201n6:95_0": "Ādhīyitthāti āhito, āgyāhito, vidhīyitthāti vihito, nidhīyitthāti nihito, sandhīyitthāti",
  "anya-e0201n6:95_1": "saṁhito, odhīyitthāti ohito, abhidhīyitthāti abhihito, pidhīyitthāti pihito, apihito.",
  "anya-e0201n6:95_2": "Dvitte pubbassa tatiyattaṁ, ‘dhāssa ho’ti suttena parassa hattaṁ, ādahito, vidahito,",
  "anya-e0201n6:95_3": "nidahito, saṁdahito, saddahito vā, sannidahito, odahito, pidahito, apidahito, paridahito.",
  "anya-e0201n6:96": "Dhara-dhāraṇe, uddharīyitthāti uddhaṭo, samuddhaṭo, niddhaṭo, tassa ṭattaṁ.",
  "anya-e0201n6:97": "Namu-namane, namitthāti nato, unnato, samunnato, onato, avanato.",
  "anya-e0201n6:98": "Pā-pāne, ‘gāpānamī’ti īttaṁ, pīyitthāti pītaṁ.",
  "anya-e0201n6:99": "Phara-pharaṇe, pharittha, pharīyitthāti vā phuṭo, vipphuṭo, samphuṭo, ophuṭo, mahāvuttinā phassa uttaṁ, tassa ṭattaṁ.",
  "anya-e0201n6:100": "Bhara-dhāraṇe, bharīyitthāti bhato, ābhato, ābhaṭo vā. Udakātalamubbhato, ubbhataṁ saṅghena kathinaṁ mahāva. 317, sambhataṁ dhanaṁ.",
  "anya-e0201n6:101": "Mana-ñāṇe, mato, mahājanena sammatoti mahāsammato, sammatā sīmā mahāva. 139, anumato, abhimato.",
  "anya-e0201n6:102": "Mara-pāṇacāge, maritthāti mato, kālaṅkato.",
  "anya-e0201n6:103": "Ramu-kīḷāyaṁ, ramitthāti rato, abhirato.",
  "anya-e0201n6:104": "Ramu-uparame , virato, paṭivirato, uparato.",
  "anya-e0201n6:105": "Sara-gati, cintāsu, bahulādhikārā kālattayepi tapaccayo, sarati, asari, sarissatīti sato, anussato, patissato.",
  "anya-e0201n6:106": "Hara-haraṇe, harīyitthāti hato, āhato, nihato.",
  "anya-e0201n6:107": "Tassa ṭatte-āhaṭo, nihaṭo, udāhaṭo, samudāhaṭo, avahaṭo.",
  "anya-e0201n6:108": "Hana-hiṁsāyaṁ, haññitthāti hato, vihato, samūhato avippavāso mahāva. 145, samūhatā sīmā mahāva. 146.",
  "anya-e0201n6:109_0": "Tipaccayamhi bahulādhikārā akānubandhepi antalopo. Paṭhamaṁ karīyatīti pakati, ākāro",
  "anya-e0201n6:109_1": "ākati, vikāro vikati, gāyanaṁ gīti, uggīti, saṅgīti, anugāyanaṁ anugīti, gamanaṁ",
  "anya-e0201n6:109_2": "gati, gantabbāti vā gati, gacchanti etthāti vā gati, āgamanaṁ āgati, sugati, duggati,",
  "anya-e0201n6:109_3": "samāgamanaṁ saṅgati, jananaṁ jāti, jāyanti etāya, etthāti vā jāti, ṭhānaṁ ṭhiti,",
  "anya-e0201n6:109_4": "saṇṭhiti, avaṭṭhiti, punappunaṁ tananaṁ santati, dhārenti etāyāti dhīti, mahāvuttinā īttaṁ.",
  "anya-e0201n6:110_0": "Namanaṁ nati, unnati, samunnati, onati, avanati, bharitabbāti bhati, manati jānāti",
  "anya-e0201n6:110_1": "etāyāti mati, vividhā mati vimati, ramaṇaṁ rati, āramaṇaṁ ārati, viramaṇaṁ virati,",
  "anya-e0201n6:110_2": "abhiramaṇaṁ abhirati, paṭiviramaṇaṁ pativirati, saraṇaṁ sati, saranti etāyāti vā",
  "anya-e0201n6:110_3": "sati, anussati, paṭissati, upahananaṁ upahati.",
  "anya-e0201n6:111": "Tavantupaccayamhi-akāsīti katavā, ahanīti hatavā.",
  "anya-e0201n6:112": "Tāvīpaccayamhi-katāvī, hatāvī.",
  "anya-e0201n6:113": "Tvādīsu –",
  "anya-e0201n6:114": "728.Tuṁtunatabbesu vā.",
  "anya-e0201n6:115": "Karadhātussa ra-kārassa ā hoti vā tuṁ, tuna, tabbesu. Tunasaddena tvāna, tvāpi saṅgayhanti.",
  "anya-e0201n6:116": "729.Karassā tave.",
  "anya-e0201n6:117": "Karassa ra-kārassa ā hoti tavepaccayamhi.",
  "anya-e0201n6:118": "Kātuṁ, kātave, kātuna, kātabbaṁ.",
  "anya-e0201n6:119": "Yathā karassa, tathā mahāvuttinā harassa rūpaṁ sijjhati, hāthuṁ, hātave, hātuna. Tesaṁ tuṇḍena hātūna, muñce pubbakataṁ iṇaṁ jā. 1.14.10.",
  "anya-e0201n6:120": "Tvāmhi āssa ittaṁ, āhitvā, soṇḍāyudakamāhitvā jā. 1.10.9 (…hatvā).",
  "anya-e0201n6:121": "Iti visaṁyogarūparāsi.",
  "anya-e0201n6:122": "Sadisasaṁyogarūparāsi",
  "anya-e0201n6:123": "Atha sadisasaṁyogarūparāsi vuccate.",
  "anya-e0201n6:124": "Tupaccayamhi –",
  "anya-e0201n6:125": "730.Pararūpamayakāre byañjane.",
  "anya-e0201n6:126": "Yakāravajjite byañjanapaccaye pare sabbadhātūnaṁ antabyañjano pararūpaṁ āpajjate.",
  "anya-e0201n6:127": "Karotīti kattā, kātuṁ arahati, kātuṁ sakkoti, karaṇasīlo, karaṇadhammo, sakkaccaṁ vā karotīti attho. Bharatīti bhattā, haratīti hattā.",
  "anya-e0201n6:128": "Tvādīsu ra-kārassa āttaṁ, saṁyoge pare rassattañca, katvā, katvāna.",
  "anya-e0201n6:129": "Pararūpattaṁ, kattuna, kattuṁ, kattabbaṁ, bharaṇaṁ bhattuṁ, bhattave, haraṇaṁ hattuṁ, abhihattuṁ, hattave.",
  "anya-e0201n6:130_0": "Āpa, ṇāpa, khipa, gupa, caja, ñapa, ñāpa, tapa, dīpa, dhūpa, pada, bhaja, bhuja,",
  "anya-e0201n6:130_1": "mada, mida, yuja, rica, ranja, lipa, lupa, vaca, vatu, vada, vapa, vica, sanja, sica,",
  "anya-e0201n6:130_2": "sambhu, sūca, sūda, supa.",
  "anya-e0201n6:131": "Dhātvantabyañjanassa pararūpattaṁ, tapaccayamhi vipubbo āpabyāpane, byāpayati khippaṁ ñāṇabyāpanena byāpituṁ sakkotīti byatto, viyatto.",
  "anya-e0201n6:132": "Paripubbo pariyāpuṇane pahutte ca, pariyatto.",
  "anya-e0201n6:133": "Saṁpubbo paripuṇṇabhāve, samāpayitthāti samatto, parisamatto.",
  "anya-e0201n6:134": "Āpubbo ṇāpa-pesane, āṇāpīyitthāti āṇatto.",
  "anya-e0201n6:135": "Khipa-khipane, khipīyitthāti khitto-daṇḍo, khittā-mattikā, khittaṁ-leṭṭu. Evaṁ sabbattha. Pakkhitto, ukkhitto, nikkhitto, vikkhitto, okkhitto, saṁkhitto.",
  "anya-e0201n6:136": "Gupa-guttiyaṁ, gopīyitthāti gutto, saṁgutto.",
  "anya-e0201n6:137": "Caja-cāge, cajīyitthāti catto.",
  "anya-e0201n6:138": "Upa-paññāpane, paññapīyitthāti paññatto-vinayo, paññattaṁsikkhāpadaṁ, paññattaṁ-āsanaṁ.",
  "anya-e0201n6:139": "Ñāpa-ñāpane, vikatidhātu nāmesā kāritantattā, paññāpīyitthāti paññatto, saññāpīyitthāti saññatto, viññāpīyitthāti viññatto.",
  "anya-e0201n6:140": "Tapa-santāpe, atappīti tatto, santatto.",
  "anya-e0201n6:141": "Dīpa-dittiyaṁ, adīpitthāti ditto, paditto, āditto.",
  "anya-e0201n6:142": "Dhūpa-soṇḍiye , dhūpati, adhūpi, dhūpissatīti dhutto, surādhutto, akkhadhutto su. ni. 106.",
  "anya-e0201n6:143": "Pada-gatiyaṁ, apajjīti patto, nipatto, sampatto.",
  "anya-e0201n6:144": "Bhaja-sambhattiyaṁ, bhajatīti bhatto, sambhatto.",
  "anya-e0201n6:145": "Vipubbo puthakkaraṇe, vibhajitthāti vibhatto.",
  "anya-e0201n6:146": "Bhuja-pālana, byavaharaṇesu, bhuñjittha, bhuñjīyitthāti vā bhutto, paribhutto.",
  "anya-e0201n6:147": "Mada-ummāde, majjitthāti matto, sammatto, pamatto, ummatto.",
  "anya-e0201n6:148": "Mida-sinehane, mijjatīti mitto.",
  "anya-e0201n6:149": "Yuja-yoge, yuñjatīti yutto, payutto, uyyutto, niyutto, viyutto, saṁyutto, saññutto.",
  "anya-e0201n6:150": "Rica-viriñcane, riñcatīti ritto.",
  "anya-e0201n6:151": "Ranja-rāge, rañjatīti ratto, sāratto, viratto.",
  "anya-e0201n6:152": "Lipa-limpane, limpīyitthāti litto, ullitto, avalitto.",
  "anya-e0201n6:153": "Lupa-adassane, luppatīti lutto.",
  "anya-e0201n6:154": "Vaca-viyattiyaṁ vācāyaṁ.",
  "anya-e0201n6:155": "731.Vacādīnaṁ vassuṭa vāka. 579; rū. 629; nī. 1182.",
  "anya-e0201n6:156": "Vacādīnaṁ vassa uṭa hoti vā kānubandhe ta-kārapaccaye tvādivajjite.",
  "anya-e0201n6:157": "Vuccitthāti utto-dhammo, uttā-kathā, uttaṁ-vacanaṁ, nirutto, niruttā, niruttaṁ, rāgamo.",
  "anya-e0201n6:158": "732.Assu.",
  "anya-e0201n6:159": "Vacādīnaṁ assa u hoti kānubandhe ta-kārapaccaye tvādivajjite.",
  "anya-e0201n6:160": "Vutto-dhammo, vuttā-kathā, vuttaṁ-vacanaṁ.",
  "anya-e0201n6:161": "Vatu-vattane, vattatīti vatto, pavatto, nivatto.",
  "anya-e0201n6:162": "Vapa-bījanikkhepe, vapīyitthāti vuttaṁ-bījaṁ, ‘assū’ti uttaṁ.",
  "anya-e0201n6:163": "Vica-vivecane, viviccitthāti vivitto.",
  "anya-e0201n6:164": "Sanja-saṅge, sañjatīti satto, āsatto, visatto.",
  "anya-e0201n6:165": "Sica-secane, siñcīyitthāti sitto, āsitto, avasitto, abhisitto.",
  "anya-e0201n6:166": "Sūca-sūcane, atthaṁ sūcetīti suttaṁ.",
  "anya-e0201n6:167": "Sūda-paggharaṇe, atthaṁ sūdatīti suttaṁ.",
  "anya-e0201n6:168": "Supa-soppane, supatīti sutto iccādi.",
  "anya-e0201n6:169_0": "Tipaccayamhi-byāpanaṁ byatti, viyatti, pariyāpuṇanaṁ pariyatti, samāpanaṁ samatti,",
  "anya-e0201n6:169_1": "parisamatti, āṇāpanaṁ āṇatti, gopanaṁ gutti, ñāpanaṁ ñatti, paññāpanaṁ paññatti,",
  "anya-e0201n6:169_2": "saññāpanaṁ saññatti, viññāpanaṁ viññatti.",
  "anya-e0201n6:170_0": "Tapa-tappane, tappanaṁ titti, mahāvuttinā assa ittaṁ. Dīpanaṁ ditti, pajjanaṁ patti,",
  "anya-e0201n6:170_1": "āpatti, uppatti, nippatti, vipatti, sampatti, bhajanaṁ bhatti, sambhatti, bhuñjanaṁ",
  "anya-e0201n6:170_2": "bhutti, yuñjanaṁ yutti, riñcanaṁ ritti, niddhāretvā vuccati attho etāyāti nirutti,",
  "anya-e0201n6:170_3": "vuccati suttassa attho etāyāti vutti. ‘‘Vivarīyati suttassa attho etāyāti vuttī’’tipi",
  "anya-e0201n6:170_4": "vadanti. Vattanaṁ vutti, jīvitavutti, tadāyattavutti, ‘assū’ti assa uttaṁ. Vivecanaṁ",
  "anya-e0201n6:170_5": "vivitti, sajjanaṁ satti, āsatti, visatti iccādi.",
  "anya-e0201n6:171": "Tupaccayamhi-khipatīti khittā, gopetīti guttā, cajatīti cattā.",
  "anya-e0201n6:172_0": "Idha chida, bhidādayopi vattabbā, chindatīti chettā, bhindatīti bhettā, bhajatīti",
  "anya-e0201n6:172_1": "bhattā, bhuñjatīti bhuttā, bhottā, yuttā, rittā, littā, luttā, vacati vadatīti vā",
  "anya-e0201n6:172_2": "vattā, viviccatīti vivittā, sañjatīti sattā, suppatīti suttā iccādi.",
  "anya-e0201n6:173": "Tavantupaccayamhi-khipitthāti khittavā, gopitthāti guttavā, cajitthāti cattavā, chinditthāti chettavā.",
  "anya-e0201n6:174": "Bhaja-puthakkaraṇe, bhājitthāti bhattavā, vibhattavā, abhuñjīti bhuttavā, ayuñjīti yuttavā iccādi.",
  "anya-e0201n6:175": "Tāvīpaccayamhi-khittāvī, guttāvī, cattāvī, chettāvī, vibhattāvī, bhettāvī, bhuttāvī, yuttāvī iccādi.",
  "anya-e0201n6:176": "Tvādīsu pararūpatte mahāvuttinā tiṇṇaṁ byañjanānaṁ ādibyañjanassa lopo, chetvā, chetvāna, chettuna, vibhatvā, vibhatvāna, vibhattuna, bhutvā, bhutvāna, bhuttuna iccādi.",
  "anya-e0201n6:177": "Tuṁ, tavesu-chettuṁ, chettave, chetuṁ, chetave vā, ādibyañjanassa lopo. Vibhattuṁ, vibhattave, bhettuṁ, bhettave, bhottuṁ, bhottave, ādivuddhi iccādi.",
  "anya-e0201n6:178": "Tabbapaccaye-chettabbaṁ, chetabbaṁ vā, bhettabbaṁ, bhottabbaṁ, vuccatīti vattabbaṁ iccādi.",
  "anya-e0201n6:179": "Iti sadisasaṁyogarūparāsi.",
  "anya-e0201n6:180": "Vaggantarūparāsi",
  "anya-e0201n6:181": "Atha vaggantarūparāsi vuccate.",
  "anya-e0201n6:182": "Kamu, kilamu, khanu, khamu, gamu, tanu, timu, damu, bhamu, mana, yamu, vamu, samu, hana.",
  "anya-e0201n6:183": "733.Manānaṁ niggahītaṁ.",
  "anya-e0201n6:184": "Makāra, nakārantānaṁ dhātūnaṁ anto makāro nakāro ca niggahītaṁ hoti yakāravajjite byañjane pare. ‘Vagge vagganto’ti niggahītassa vaggantattaṁ.",
  "anya-e0201n6:185_0": "Kamu-pādagamane, pakkamitthāti pakkanto, pādena akkamitthāti akkanto, ukkanto, vikkanto,",
  "anya-e0201n6:185_1": "nikkhanto, ‘nito kamassā’ti kassa khattaṁ, saṅkanto, okkanto, avakkanto, apakkanto,",
  "anya-e0201n6:185_2": "atikkanto, paṭikkanto, kassa dvittāni.",
  "anya-e0201n6:186": "Kilamu-khede, kilamitthāti kilanto.",
  "anya-e0201n6:187": "Timu-addabhāve, temayittāti tinto.",
  "anya-e0201n6:188": "Damu-damane, damitthāti danto.",
  "anya-e0201n6:189": "Bhamu-anavatthāne, bhamitthāti bhanto, vibbhanto.",
  "anya-e0201n6:190": "Mana-ñāṇe, manatīti manto.",
  "anya-e0201n6:191": "Vamu-uggilane, vamitthāti vanto.",
  "anya-e0201n6:192": "Samu-santiyaṁ, sammatīti santo, upasanto, vūpasanto.",
  "anya-e0201n6:193": "Samu-khede, sammati khijjatīti santo iccādi.",
  "anya-e0201n6:194": "Tipaccayamhi-kāmanaṁ kanti, nikāmanaṁ nikanti, pakkamanaṁ pakkanti, khamanaṁ khanti, tananaṁ tanti, damanaṁ danti, bhamanaṁ bhanti, vibbhanti, mananaṁ manti, samanaṁ santi iccādi.",
  "anya-e0201n6:195": "Tupaccaye-pakkamatīti pakkantā, khanatīti khantā, khamatīti khantā, gacchatīti gantā, tanotīti tantā, temayatīti tintā, damayatīti dantā, bhamatīti bhantā, manatīti mantā.",
  "anya-e0201n6:196": "Nipubbo yamu-niyamane, niyāmetīti niyantā, vamatīti vantā, samatīti santā, hanatīti hantā iccādi.",
  "anya-e0201n6:197": "Tvādīsu-gantvā, gantvāna, gantuna, mantvā, mantvāna, mantuna, hantvā, hantvāna, hantuna iccādi.",
  "anya-e0201n6:198": "Tuṁ, tavesu-pakkantuṁ, pakkantave, khananaṁ khantuṁ, khantave, gamanaṁ gantuṁ, gantave, mananaṁ mantuṁ, mantave, hananaṁ hantuṁ, hantave iccādi.",
  "anya-e0201n6:199": "Tabbamhi-abhikkantabbaṁ, paṭikkantabbaṁ, khaññateti khantabbaṁ, gacchīyateti gantabbaṁ, maññateti mantabbaṁ, vamīyateti vantabbaṁ, haññateti hantabbaṁ iccādi.",
  "anya-e0201n6:200": "Iti vaggantarūparāsi.",
  "anya-e0201n6:201": "Dhātvantavikārarāsi niṭṭhito.",
  "anya-e0201n6:202": "Paccayavikārarāsi",
  "anya-e0201n6:203": "Kādesarāsi",
  "anya-e0201n6:204": "Atha paccayavikārarāsi vuccate.",
  "anya-e0201n6:205": "734.Pacā koka. 583; rū. 617; nī. 1186.",
  "anya-e0201n6:206": "Pacamhā ta, tavantūnaṁ tassa ko hoti.",
  "anya-e0201n6:207": "Paccitthāti pakko, pakkavā.",
  "anya-e0201n6:208": "Bahulādhikārā tapaccayo kālattayepi hoti, asakkhi, sakkhati, sakkhissatīti sakko, mahāvuttinā tapaccayassa ko.",
  "anya-e0201n6:209": "Muca-mocane.",
  "anya-e0201n6:210": "735.Mucā vāka. 583; rū. 617; nī. 1186.",
  "anya-e0201n6:211": "Mucamhā ta, tavantūnaṁ tassa anantarassa ko hoti vā.",
  "anya-e0201n6:212": "Omuccitthāti omukko, omukkavā, paṭimukko, paṭimukkavā.",
  "anya-e0201n6:213": "Susa-sosane.",
  "anya-e0201n6:214": "736.Susā khoka. 583; rū. 617; nī. 1186.",
  "anya-e0201n6:215": "Susamhā ta, tavantūnaṁ tassa kho hoti.",
  "anya-e0201n6:216": "Sussitthāti sukkho, sukkhavā.",
  "anya-e0201n6:217": "737.Go bhanjādīhika. 577; rū. 628; nī. 1180.",
  "anya-e0201n6:218": "Bhanjādīhi ta, tavantūnaṁ tassa go hoti.",
  "anya-e0201n6:219": "Abhañjitthāti bhaggo, bhaggavā, obhaggo, sambhaggo, palibhaggo.",
  "anya-e0201n6:220": "Laga-laggane, lagitthāti laggo, laggavā, vilaggo, vilaggavā.",
  "anya-e0201n6:221": "Muja-mujjane, mujjitthāti muggo, muggavā, nimmuggo, ummuggo.",
  "anya-e0201n6:222": "Vija-bhaya, calanesu, saṁvijitthāti saṁviggo, saṁviggavā, ubbiggo, ubbiggavā.",
  "anya-e0201n6:223": "Luja-vināse, palujitthāti paluggo, paluggavā, oluggo, oluggavā, viluggo, viluggavā iccādi.",
  "anya-e0201n6:224": "Iti kādesarāsi.",
  "anya-e0201n6:225": "Ṭhādesarāsi",
  "anya-e0201n6:226_0": "Isu, āsa, esa, kasa, kisa, kilisa, kusa, ghusa, jusa, tusa, disa, dusa, daṁsa, nasa,",
  "anya-e0201n6:226_1": "pisa, pusa, puccha, phusa, bhassa, bhajja, maja, masa, musa, vassa, visa, saja, sisa,",
  "anya-e0201n6:226_2": "silisa, hasa, hassa, haṁsa.",
  "anya-e0201n6:227": "738.Sānantarassa tassa ṭhoka. 573; rū. 626; nī. 1176 (thokaṁ visadisaṁ).",
  "anya-e0201n6:228": "Sakārantehi dhātūhi parassa anantarassa paccayatakārassa ṭho hoti, dhātvantassa pararūpattaṁ, ‘catutthadutiyesvesa’nti saṁyogādissa paṭhamattaṁ.",
  "anya-e0201n6:229": "Isu-icchā, kantīsu, icchīyateti iṭṭho, pariyiṭṭho.",
  "anya-e0201n6:230": "Āsa-upavesane, viparitato āsati upavīsatīti vipallaṭṭho.",
  "anya-e0201n6:231": "Kasa-vappane vilekhane ca.",
  "anya-e0201n6:232": "739.Kasassima ca vāka. 573; rū. 626; nī. 1176 (thokaṁ visadisaṁ).",
  "anya-e0201n6:233": "Kasamhā parassa paccayatakārassa ṭho hoti, kasassa ādisaramhā paraṁ ima ca hoti vā.",
  "anya-e0201n6:234": "Kassitthāti kiṭṭhaṁ-sassaṁ, kaṭṭhaṁ vā.",
  "anya-e0201n6:235": "Upapubbo āsanne, upakaṭṭho.",
  "anya-e0201n6:236": "Vipubbo pavāse, vūpakaṭṭho.",
  "anya-e0201n6:237": "Kisa-hānimhi, paṭikiṭṭho, nihīnoti attho.",
  "anya-e0201n6:238": "Kilisa-vibādhane upatāpe ca, kilissatīti kiliṭṭho, saṁkiliṭṭho, upakkiliṭṭho.",
  "anya-e0201n6:239": "Kusa-akkose, akkosīyitthāti akkuṭṭho. Akkuṭṭho jātivādena.",
  "anya-e0201n6:240": "Ghusa-sadde , ghosīyitthāti ghuṭṭho, saṅghuṭṭho. Accharāgaṇasaṅghuṭṭhaṁ saṁ. ni. 1.46. Ugghuṭṭho.",
  "anya-e0201n6:241": "Jusa-sevāyaṁ, jusīyitthāti juṭṭho.",
  "anya-e0201n6:242": "Tusa-pītimhi, tussitthāti tuṭṭho, santuṭṭho.",
  "anya-e0201n6:243": "Disa-pekkhane, passīyitthāti diṭṭho, sandiṭṭho.",
  "anya-e0201n6:244": "Disī-kathane, uddisīyitthāti uddiṭṭho, niddisīyitthāti niddiṭṭho, apadisīyitthāti apadiṭṭho.",
  "anya-e0201n6:245": "Dusa-dūsane, dusīyitthāti duṭṭho.",
  "anya-e0201n6:246": "Daṁsa-daṁsane, daṁsīyitthāti daṭṭho, niggahītalopo.",
  "anya-e0201n6:247": "Nasa-adassane, nassitthāti naṭṭho, vinaṭṭho.",
  "anya-e0201n6:248": "Pisa-cuṇṇiye, pisīyitthāti piṭṭhaṁ.",
  "anya-e0201n6:249": "Pusa-posane, posīyitthāti puṭṭho, parapuṭṭho.",
  "anya-e0201n6:250": "Phusa-samphasse, phusīyitthāti phuṭṭho, samphuṭṭho.",
  "anya-e0201n6:251": "Bhassa-kathane cavane ca, bhassitthāti bhaṭṭho, ābhaṭṭho.",
  "anya-e0201n6:252": "Masa-āmasane vijjhane ca, masīyitthāti maṭṭho, āmaṭṭho, omaṭṭho, ummaṭṭho. Sattiyā viya omaṭṭho saṁ. ni. 1.21.",
  "anya-e0201n6:253": "Musa-nassane, mussitthāti muṭṭho, pamuṭṭho, sammuṭṭho.",
  "anya-e0201n6:254": "Vassa-secane, vassitthāti vuṭṭho-devo, ‘assū’ti uttaṁ.",
  "anya-e0201n6:255": "Visa-pavesane, pavisitthāti paviṭṭho, niviṭṭho, upaviṭṭho.",
  "anya-e0201n6:256": "Sisa-sese, avasesitthāti avasiṭṭho.",
  "anya-e0201n6:257": "Vipubbo visesane, visesitthāti visiṭṭho.",
  "anya-e0201n6:258": "Silisa-silesane, silissitthāti siliṭṭho.",
  "anya-e0201n6:259": "Hasa-hāse, hasitthāti haṭṭho, pahaṭṭho.",
  "anya-e0201n6:260": "Hassa, haṁsadhātuyo sadisā eva.",
  "anya-e0201n6:261": "Puccha-pucchāyaṁ.",
  "anya-e0201n6:262": "740.Pucchāditoka. 571; rū. 626; nī. 1176.",
  "anya-e0201n6:263": "Pucchādīhi parassa antarassa paccayatakārassa ṭho hoti.",
  "anya-e0201n6:264": "Pucchīyitthāti puṭṭho.",
  "anya-e0201n6:265": "Bhajja-bhajjane, bhajjitthāti bhaṭṭhaṁ-dhaññaṁ.",
  "anya-e0201n6:266": "Maja-suddhiyaṁ, suṭṭhu majjitthāti sammaṭṭho-bhūmibhāgo.",
  "anya-e0201n6:267": "Saja-saṁsaggādīsu, saṁsajjitthāti saṁsaṭṭho, visaṭṭho, nisaṭṭho, osaṭṭho.",
  "anya-e0201n6:268": "Yaja-pūjāyaṁ.",
  "anya-e0201n6:269": "741.Yajassa yassa ṭiyīka. 610; rū. 627; nī. 1215.",
  "anya-e0201n6:270": "Yajassa yakārassa ṭi, yiādesā honti kānubandhe paccayatakāre tvādivajjite.",
  "anya-e0201n6:271": "Yajitthāti iṭṭho, yiṭṭho.",
  "anya-e0201n6:272": "Tipaccayamhi-pariyesanaṁ pariyeṭṭhi.",
  "anya-e0201n6:273": "Esa-gavesane, esanaṁ eṭṭhi, pariyeṭṭhi, tussanaṁ tuṭṭhi, santuṭṭhi, dassanaṁ diṭṭhi, sandiṭṭhi, vassanaṁ vuṭṭhi, ‘assū’ti uttaṁ. Visajjanaṁ visaṭṭhi.",
  "anya-e0201n6:274": "Tvādīsu-disa-pekkhane, ‘disassa passadassadasādadakkhā’ti suttena disassa dasādeso, mahāvuttinā vakāralopo, daṭṭhā, daṭṭhāna, daṭṭhuna.",
  "anya-e0201n6:275": "‘Tuṁyānā’ti tvāpaccayassa tuṁādeso. Nekkhamaṁ daṭṭhu khemato su. ni. 426, gāthāvasena niggahītalopo.",
  "anya-e0201n6:276": "Tuṁ, tavesu-daṭṭhuṁ, daṭṭhave, pucchanaṁ puṭṭhuṁ, puṭṭhave.",
  "anya-e0201n6:277": "Tabbamhi-tussitabbanti tuṭṭhabbaṁ, toṭṭhabbaṁ, passitabbanti daṭṭhabbaṁ, pucchitabbanti puṭṭhabbaṁ, phusitabbanti phoṭṭhabbaṁ.",
  "anya-e0201n6:278": "Iti ṭhādesarāsi.",
  "anya-e0201n6:279": "Ḍhādesarāsi",
  "anya-e0201n6:280": "742.Dahā ḍhoka. 576; rū. 607; nī. 1179.",
  "anya-e0201n6:281": "Dahamhā parassa anantarassa paccayatakārassa ḍho hoti, pararūpatte saṁyogādissa tatiyattaṁ.",
  "anya-e0201n6:282": "Daha-dayhane, dayhitthāti daḍḍho.",
  "anya-e0201n6:283": "743.Bahassuma caka. 576; rū. 607; nī. 1179.",
  "anya-e0201n6:284": "Bahamhā parassa anantarassa tassa ḍho hoti, bahassa ādisaramhā uma ca hoti.",
  "anya-e0201n6:285": "Baha-vuddhiyaṁ, abahīti buḍḍho, bassa vo, vuḍḍho.",
  "anya-e0201n6:286": "Timhi-bahanaṁ vuḍḍhi.",
  "anya-e0201n6:287": "744.Lopo vaḍḍhā tissa‘ttissa’ (bahūsu).",
  "anya-e0201n6:288": "Vaḍḍhamhā parassa tipaccayassa takārassa lopo hoti.",
  "anya-e0201n6:289": "Vaḍḍha-vaḍḍhane, vaḍḍhanaṁ vuḍḍhi.",
  "anya-e0201n6:290": "Iti ḍhādesarāsi.",
  "anya-e0201n6:291": "Ṇādesarāsi",
  "anya-e0201n6:292": "Kirakhī, cara, jara, tara, thara, pūra.",
  "anya-e0201n6:293": "745.Kirādīhi ṇo.",
  "anya-e0201n6:294": "Kirādīhi paresaṁ ta, tavantūnaṁ takārassa anantarabhūtassa ṇo hoti, dhātvantassa pararūpattaṁ.",
  "anya-e0201n6:295": "Kira-ākiraṇe sammissana, khipanesu ca, kiritthāti kiṇṇo, pakiṇṇo, ākiṇṇo, vikkiṇṇo, saṁkiṇṇo, samākiṇṇo.",
  "anya-e0201n6:296": "Pūra-pūraṇe, pūritthāti puṇṇo, sampuṇṇo, paripuṇṇo.",
  "anya-e0201n6:297": "Khī-khaye, khiyitthāti khīṇo.",
  "anya-e0201n6:298": "Kiṇṇavā, puṇṇavā, khīṇavā.",
  "anya-e0201n6:299": "746.Tarādīhi riṇṇoka. 581; rū. 616; nī. 1184.",
  "anya-e0201n6:300": "Tarādīhi paresaṁ ta, tavantūnaṁ takārassa anantarabhūtassa riṇṇo hoti. ‘Rānubandhentasarādissā’ti dhātvantabyañjanassa ādisarassa ca lopo.",
  "anya-e0201n6:301": "Cara-gati, bhakkhanesu, carittha, carīyitthāti vā ciṇṇo, āciṇṇo, samāciṇṇo.",
  "anya-e0201n6:302": "Jara-jiraṇe, jiyyitthāti jiṇṇo, anujiṇṇo, parijiṇṇo.",
  "anya-e0201n6:303": "Tara-taraṇe, taritthāti tiṇṇo, uttiṇṇo, nittiṇṇo, vitiṇṇo, otiṇṇo, samotiṇṇo.",
  "anya-e0201n6:304": "Thara-vitthāre, vittharitthāti vitthiṇṇo.",
  "anya-e0201n6:305": "Ciṇṇavā, jiṇṇavā, tiṇṇavā, vitthiṇṇavā.",
  "anya-e0201n6:306": "Iti ṇādesarāsi.",
  "anya-e0201n6:307": "Thādesarāsi",
  "anya-e0201n6:308": "747.Dhastoostā.",
  "anya-e0201n6:309": "Dhasto , utrastoti ete saddā tapaccayantā sijjhanti.",
  "anya-e0201n6:310": "Dhaṁsa-viddhaṁsane, viddhaṁsatīti viddhasto, viddhaṁsito vā.",
  "anya-e0201n6:311": "Tasa-santāse, utrasatīti utrasto, uttasito vā.",
  "anya-e0201n6:312": "Bhasa-bhasmīkaraṇe, bhasanti bhasmiṁ karonti etenāti bhastā, bhastrā vā, kammāragaggarī, evamādīnipi idha veditabbāni.",
  "anya-e0201n6:313": "748.Sāsa vasa saṁsa haṁsā tho‘…saṁsa sasā tho’ (bahūsu).",
  "anya-e0201n6:314": "Etehi parassa anantarassa paccayatakārassa tho hoti.",
  "anya-e0201n6:315": "Sāsa-anusiṭṭhimhi.",
  "anya-e0201n6:316": "749.Sāsassa sisā‘sāsassa sisa vā’ (bahūsu).",
  "anya-e0201n6:317": "Sāsassa sisā honti kānubandhe paccayatakāre tvādivajjite, dhātvantassa pararūpattaṁ saṁyogādissa ca paṭhamattaṁ.",
  "anya-e0201n6:318_0": "Sāsīyatīti sittho, anusāsīyatīti anusiṭṭho. ‘‘Anusiṭṭho so mayā’’ti mahāva. 126 ettha",
  "anya-e0201n6:318_1": "pana tthakārassa ṭṭhakāroti vuttiyaṁ vutto. Taṁ taṁ atthaṁ sāsati ettha, etenāti",
  "anya-e0201n6:318_2": "vā satthaṁ, saddasatthaṁ, vedasatthaṁ.",
  "anya-e0201n6:319_0": "Vasa-nivāse, ‘assū’ti uttaṁ, avasīti vuttho, vasīyitthāti vā vuttho, vassaṁ vasitthāti",
  "anya-e0201n6:319_1": "vassaṁvuttho, āvasīyitthāti āvutthaṁ-jetavanaṁ, nivasitthāti nivuttho, ajjhāvasitthāti",
  "anya-e0201n6:319_2": "ajjhāvuttho. Bahulādhikārā ‘‘rukkhe adhivatthā devatā’’ti pāci. 86 ettha uttaṁ natthi.",
  "anya-e0201n6:319_3": "Uposathaṁ upavasitthāti uposathaṁupavuttho, upavasīyitthāti vā upavutthouposatho,",
  "anya-e0201n6:319_4": "parivāsaṁ parivasitthāti parivāsaṁparivuttho, parivasīyitthāti vā parivuttho-parivāso.",
  "anya-e0201n6:320": "Saṁsa-pasaṁsane, pasaṁsīyitthāti pasattho.",
  "anya-e0201n6:321": "Haṁsa-pahaṁsane, haṁsīyitthāti hattho, niggahītalopo, pahattho.",
  "anya-e0201n6:322": "Tipaccayamhi-anusāsanaṁ anusitthi, anusiṭṭhi vā, nivasanaṁ nivutthi.",
  "anya-e0201n6:323": "Tupaccayamhi-sadevakaṁ lokaṁ sāsati anusāsatīti satthā.",
  "anya-e0201n6:324": "Tavantupaccayamhi-nivasitthāti nivutthavā.",
  "anya-e0201n6:325": "Tāvīmhi-nivutthāvī.",
  "anya-e0201n6:326": "Tuṁ, tavesu-vasanaṁ vatthuṁ, vatthave.",
  "anya-e0201n6:327": "Tabbamhi-dvāramūle vatthabbaṁ, sabhāye vatthabbaṁ.",
  "anya-e0201n6:328": "Vasa-paridahane, bahulādhikārā uttaṁ natthi, vāsitabbanti vatthaṁ, nivāsīyitthāti nivatthaṁ, vatthabbaṁ, nivatthabbaṁ.",
  "anya-e0201n6:329": "Iti thādesarāsi.",
  "anya-e0201n6:330": "Dhādesarāsi",
  "anya-e0201n6:331": "Idha, kudha, gidha, badha, budha, budhi, midha, yudha, rādha, rudha, vidha, sidha, sudha, thabhi, rabha, labha, lubha, sambhū, duha, naha, muha.",
  "anya-e0201n6:332": "750.Dho dhabhahehika. 576; rū. 607; nī. 1179; ‘dho dhahabhehi’ (bahūsu).",
  "anya-e0201n6:333": "Etehi parassa anantarassa tassa dho hoti.",
  "anya-e0201n6:334": "Idha-ijjhane , dhātvantassa pararūpattaṁ saṁyogādissa ca tatiyattaṁ, samijjhitthāti samiddho-mahaddhano.",
  "anya-e0201n6:335": "Kudha-kope, kujjhatīti kuddho, saṁkuddho.",
  "anya-e0201n6:336": "Gidha-gedhe, gijjhitthāti giddho, anugiddho, abhigiddho.",
  "anya-e0201n6:337": "Badha-bandhane, bajjhitthāti baddho, pabaddho, ābaddho, nibaddho.",
  "anya-e0201n6:338": "Budha-ñāṇe jāgare vikasane ca, bujjhati jānātīti buddho, sambuddho, sammāsambuddho, pabujjhati jāgarotīti vā pabuddho, paṭibuddho.",
  "anya-e0201n6:339": "Budhi-nivāraṇe, paribundhīyatīti palibuddho. Vātapalibuddho, pittapalibuddho, semhapalibuddho.",
  "anya-e0201n6:340": "Midha-mijjhane, mijjhatīti middhaṁ, middho. Kapimiddho.",
  "anya-e0201n6:341": "Yudha-sampahāre, yujjhīyateti yuddhaṁ. Mallayuddhaṁ, meṇḍayuddhaṁ, hatthiyuddhaṁ, kukkuṭayuddhaṁ.",
  "anya-e0201n6:342": "Rādha-ārādhane, ārādhayitthāti āraddho, abhiraddho.",
  "anya-e0201n6:343": "Vipubbo-virajjhane, viraddho.",
  "anya-e0201n6:344": "Rudha-āvaraṇe, rundhīyitthāti ruddho, oruddho, avaruddho.",
  "anya-e0201n6:345": "Nipubbo-nirodhe, nirujjhitthāti niruddho.",
  "anya-e0201n6:346": "Vipubbo-virodhe, virujjhitthāti viruddho, paṭiviruddho.",
  "anya-e0201n6:347": "Anupubbo-kantiyaṁ, anuruddho.",
  "anya-e0201n6:348": "Vidha-vijjhane, vijjhitthāti viddho. Sallaviddho.",
  "anya-e0201n6:349": "Sidha-nipphattiyaṁ, sijjhitthāti siddho.",
  "anya-e0201n6:350": "Papubbo-pākaṭabhāve, pasiddho.",
  "anya-e0201n6:351": "Ni, paṭipubbo nivāraṇe, nisiddho, paṭisiddho.",
  "anya-e0201n6:352": "Sudha-sujjhane, sujjhatīti suddho, visuddho, parisuddho.",
  "anya-e0201n6:353": "Thabhi-thambhane , thambhatīti thaddho, patthaddho, upatthaddho.",
  "anya-e0201n6:354": "Rabha-ārabhe, ārabhitthāti āraddho, ārabbhitthāti vā āraddho, samāraddho.",
  "anya-e0201n6:355": "Labha-lābhe, alabhīti laddho, labbhitthāti vā laddho, paṭiladdho, upaladdho.",
  "anya-e0201n6:356": "Lubha-giddhiyaṁ, lubbhatīti luddho, paluddho, viluddho.",
  "anya-e0201n6:357": "Sambhū-passaddhiyaṁ, passambhitthāti passaddho.",
  "anya-e0201n6:358": "Duha-dohane, duyhitthāti duddhā-gāvī.",
  "anya-e0201n6:359": "Naha-bandhane, sannayhitthāti sannaddho, onaddho, avanaddho.",
  "anya-e0201n6:360": "Muha-andhabhāve, muyhatīti muddho-bālo.",
  "anya-e0201n6:361_0": "Tipaccayamhi-ijjhanaṁ iddhi, ijjhanti etāyāti vā iddhi, samijjhanaṁ samiddhi, gijjhanaṁ",
  "anya-e0201n6:361_1": "giddhi, mijjhanaṁ middhi, abhirādhanaṁ abhiraddhi, virujjhanaṁ viruddhi, paṭiviruddhi,",
  "anya-e0201n6:361_2": "sijjhanaṁ siddhi, saṁsiddhi, paṭisiddhi, sujjhanaṁ suddhi, visuddhi, pārisuddhi,",
  "anya-e0201n6:361_3": "labhanaṁ laddhi, upaladdhi, lubbhanaṁ luddhi, passambhanaṁ passaddhi, muyhanaṁ muddhi.",
  "anya-e0201n6:362": "Tavantu, tāvīsu- ‘‘samiddhā, samiddhāvī’’tiādinā vattabbaṁ.",
  "anya-e0201n6:363": "Tvādīsu-rabha-ārabhe, āraddhā, āraddhāna.",
  "anya-e0201n6:364": "Labha-lābhe, laddhā, laddhāna, paṭiladdhā, paṭiladdhāna.",
  "anya-e0201n6:365": "Tuṁ, tavesu-budha-ñāṇe, buddhuṁ, buddhave, subuddhuṁ, subuddhave, boddhuṁ, boddhave, laddhuṁ, laddhave, paṭiladdhuṁ, paṭiladdhave.",
  "anya-e0201n6:366": "Tabbamhi-boddhabbaṁ, laddhabbaṁ, paṭiladdhabbaṁ.",
  "anya-e0201n6:367": "751.Vaddhassa vā.",
  "anya-e0201n6:368": "Vaddhassa u hoti vā kānubandhe paccayatakāre tvādivajjite.",
  "anya-e0201n6:369": "Vaddhitthāti vuddho, vaddho vā, vaddhanaṁ vuddhi, mahāvuttinā uttaṁ. Tipaccayassa ca tassa lopo.",
  "anya-e0201n6:370": "Iti dhādesarāsi.",
  "anya-e0201n6:371": "Visaṁyoganādesarāsi",
  "anya-e0201n6:372": "Hā, i, ci, ji, ṭi, thī, dī,pī, mi, lī, thu, dū, dhū, pū, bhū, lū, vu, su, hu, āsa, katha, kupa, pala, mala, supa, paḷa.",
  "anya-e0201n6:373": "752.Bhidādito no kta, ktavantūnaṁ.",
  "anya-e0201n6:374": "Bhidādimhā paresaṁ kta, ktavantūnaṁ takārassa anantarabhūtassa no hoti.",
  "anya-e0201n6:375": "Hā-cāge, hīyitthāti hīno, pahīno, nihīno, ohīno. Ettha ca noādesaṁ katvā pacchā ‘ūbyañjanassā’ti īāgamo, tassa ca kvaci rasso. Evaṁ parattha.",
  "anya-e0201n6:376": "Adhipubbo-i-āyatte, adhicca etīti adhino.",
  "anya-e0201n6:377": "Ci-caye, cayitthāti cino, ācino.",
  "anya-e0201n6:378": "Ji-jaye, pañcamāre jinātīti jino.",
  "anya-e0201n6:379": "Ḍi-gatiyaṁ, ḍetīti ḍino.",
  "anya-e0201n6:380": "Thī-saṅghāte, thīyatīti thinaṁ.",
  "anya-e0201n6:381": "Dī-khaye, anukkamena dīyati khiyyatīti dino-divaso.",
  "anya-e0201n6:382": "Pī-tappane, pīnitthāti pīno.",
  "anya-e0201n6:383": "Mi-pakkhepe, minātīti mino.",
  "anya-e0201n6:384": "Lī-laye, līyitthāti līno, allīyitthāti allīno. Nilīyitthāti nilīno, paṭilīyitthāti paṭilīno, paṭilīnacaro bhikkhu, paṭisallīyitthāti paṭisallīno.",
  "anya-e0201n6:385": "Thu-nitthunane , nitthunātīti nitthuno.",
  "anya-e0201n6:386": "Dū-khede, dūyateti dūno.",
  "anya-e0201n6:387": "Dhū-niddhūnane, ahite dhamme dhunātīti dhuno, dhonopaññavā.",
  "anya-e0201n6:388": "Pū-sodhane, punātīti puno, dantaṁ punanti etenāti dantapoṇo, nassa ṇattaṁ.",
  "anya-e0201n6:389": "Bhū-vuddhiyaṁ, bhavati vaḍḍhatīti bhūno-hitarāsi.",
  "anya-e0201n6:390": "Lū-chedane, lunātīti luno.",
  "anya-e0201n6:391": "Vu-saṁvaraṇe, āvuṇātīti āvuṇo.",
  "anya-e0201n6:392": "Su-savane, suṇātīti suno, soṇo, nassa ṇattaṁ.",
  "anya-e0201n6:393": "Su-pasavane vā, pasavati vaḍḍhatīti sunaṁ-uddhumātaṁ.",
  "anya-e0201n6:394": "Hu-pūjā, dānesu, āhutabbanti āhunaṁ, pāhutabbanti pāhunaṁ-dātabbavatthu.",
  "anya-e0201n6:395": "Āsa-upavesane, acchatīti āsino, tuṇhī acchatīti tuṇhīmāsino.",
  "anya-e0201n6:396": "Katha-thaddhe theriye ca, kathatīti kathinaṁ.",
  "anya-e0201n6:397": "Kupa-kope, hirī kuppati etenāti hirīkopinaṁ.",
  "anya-e0201n6:398": "Pala-gatiyaṁ, paletīti palino.",
  "anya-e0201n6:399": "Mala-malinabhāve, malatīti malino, malinaṁ-vatthaṁ.",
  "anya-e0201n6:400": "Supa-soppane, supatīti supino.",
  "anya-e0201n6:401": "Paḷa-gatiyaṁ, paḷetīti paḷino, paḷinā jambudīpāte pārā. aṭṭha. 1.tatiyasaṁgītikathā.",
  "anya-e0201n6:402": "Iti visaṁyoganādesarāsi.",
  "anya-e0201n6:403": "Sasaṁyoganādesarāsi",
  "anya-e0201n6:404": "Khida, chida, tuda, dā, nuda, pata, pada, bhida, vida, sada.",
  "anya-e0201n6:405": "‘Bhidādito no ktaktavantūna’nti tassa no, dhātvantassa pararūpattaṁ, khijjitthāti khinno, chijjitthāti chinno, sañchinno, tuditthāti tunno, patunno, nitunno, vitunno.",
  "anya-e0201n6:406": "Nuda-khepe, nuditthāti nunno, panunno.",
  "anya-e0201n6:407": "Pata-patane, patatīti panno, pannadhajo, nnassa ṇṇatterukkhapaṇṇaṁ, pattaṁ vā.",
  "anya-e0201n6:408": "Pada-gatiyaṁ, pajjitthāti panno, āpanno, uppanno, nipanno, vipanno, sampanno, upapanno, samupapanno, pariyāpanno.",
  "anya-e0201n6:409": "Bhida-vidāraṇe, bhijjitthāti bhinno, pabhinno, sambhinno, paribhinno, vibhinno.",
  "anya-e0201n6:410": "Vida-tuṭṭhiyaṁ, nibbindatīti nibbinno.",
  "anya-e0201n6:411": "Sada visaraṇa, gatyā’vasānesu, sīditthāti sanno, osanno, pasīditthāti pasanno, abhippasanno, nisīditthāti nisinno, sannisinno, ‘sadajarānamīma’iti īma, saṁyoge rasso ca.",
  "anya-e0201n6:412": "Tavantumhi-khinnavā, chinnavā, sañchinnavā, tunnavā, patunnavā, panunnavā, pannavā, āpannavā, bhinnavā, sambhinnavā, sannavā, pasannavā, nisinnavā.",
  "anya-e0201n6:413": "753.Dātvinnoka. 582; rū. 631; nī. 1185.",
  "anya-e0201n6:414": "Dādhātumhā paresaṁ ta, tavantūnaṁ tassa inno hoti.",
  "anya-e0201n6:415": "Dīyitthāti dinno, padinno, ādinno, samādinno, upādinno, pariyādinno, nnassa ṇṇatte upādiṇṇo.",
  "anya-e0201n6:416": "Iti sasaṁyoganādesarāsi.",
  "anya-e0201n6:417": "Hādesarāsi",
  "anya-e0201n6:418": "Ūha, gāhu, guha, baha, bāha, buha, muha, ruha, vaha.",
  "anya-e0201n6:419": "754.Ruhādīhi ho ḷo caka. 589; rū. 621; nī. 1192; ‘…ḷa ca’ (bahūsu).",
  "anya-e0201n6:420": "Ruhādīhi parassa anantarabhūtassa tapaccayassa takārassa ho hoti, dhātvantassa ḷo hoti.",
  "anya-e0201n6:421": "Ūha-sañcaye, byūhitthāti byūḷho, viyūḷho, paribyūḷho, devāsurasaṅgāmo samupabyūḷho ahosi saṁ. ni. 1.249.",
  "anya-e0201n6:422": "Gāhu-bhusatthe vilolane ca, mā gāḷhaṁ paridevayi. Āgāḷhāya ceteti. Gāhitthāti gāḷho, pagāḷho, āgāḷho, ogāḷho, ajjhogāḷho pārā. aṭṭha. 1.1.",
  "anya-e0201n6:423": "Baha-vuddhimhi.",
  "anya-e0201n6:424": "755.Muhabahabuhānañca te kānubandhetveka. 517; rū. 488; nī. 1105; ‘‘muhabahānañca…’’ (bahūsu).",
  "anya-e0201n6:425": "Tvādivajjite kānubandhe paccayatakāre pare muha, baha, buhānañca guhassa ca dīgho hoti.",
  "anya-e0201n6:426": "‘Ruhādīhiho ḷo cā’ti dhātvantassaḷo, tapaccayassa ho, abahīti bāḷhaṁ.",
  "anya-e0201n6:427": "Buha-uddharaṇe, abuhitthāti būḷho, abbūḷho, abūḷhasallo su. ni. 785.",
  "anya-e0201n6:428": "Muha-andhabhāve.",
  "anya-e0201n6:429": "756.Muhā vā.",
  "anya-e0201n6:430": "Muhamhā parassa anantarabhūtassa takārassa ho hoti, dhātvantassa ca ḷo hoti vā.",
  "anya-e0201n6:431": "Muyhitthāti mūḷho, muddho vā.",
  "anya-e0201n6:432": "Ruha-janane, gatiyañca, ruhitthāti rūḷho, parūḷho, ārūḷho, orūḷho, virūḷho, nirūḷho.",
  "anya-e0201n6:433": "Vaha-pāpane, vahitthāti vūḷho, ‘assū’ti uttaṁ.",
  "anya-e0201n6:434": "Tipaccayamhi-ruhanaṁ rūḷhi, niruhanaṁ nirūḷhi, viruhanaṁ virūḷhi.",
  "anya-e0201n6:435": "Tvādīsu –",
  "anya-e0201n6:436": "757.Pyo vā tvāssa samāse.",
  "anya-e0201n6:437": "Samāsaṭṭhāne tvāpaccayassa pānubandho yo hoti vā. Pānubandho ‘pye sissā’ti visesanattho. ‘Hassa vipallāso’ti ha, yānaṁ vipariyāyo.",
  "anya-e0201n6:438": "Byuyha, paribyuyha. Byūhitvā, viyūhitvā vā, vigāyha, vigāhitvā, ogāyha, ogāhitvā, ajjhogāyha, ajjhogāhitvā.",
  "anya-e0201n6:439": "Bahulādhikārā asamāsepi pyo hoti, guyha, gūhitvā, niguyha, nigūhitvā, oguyha, ogūhitvā.",
  "anya-e0201n6:440": "Naha-bandhane, sannayha, sannāhitvā.",
  "anya-e0201n6:441": "Bāha-nivāraṇe, dīgho, bāyha, bāhitvā, paṭibāyha, paṭibāhitvā.",
  "anya-e0201n6:442": "Buha-uddharaṇe papubbo, pabbuyha. Samūlaṁ taṇhaṁ pabbuyha saṁ. ni. 1.159 (taṇhamabbumha).",
  "anya-e0201n6:443": "Āpubbo-abbuyha, ‘‘abbuhe sallamattano’’ti ādīsu viya. Pamuyha, pamuyhitvā, vimuyha, vimuyhitvā, sammuyha, sammuyhitvā, āruyha, āruhitvā, ārohitvā, oruyha, orohitvā.",
  "anya-e0201n6:444": "Saha-sahane, pasayha, pasahitvā vā.",
  "anya-e0201n6:445": "Iti hādesarāsi.",
  "anya-e0201n6:446": "Tvādivikārarāsi",
  "anya-e0201n6:447": "Atha tvā, tvāna, tunānaṁ vikāro vuccate.",
  "anya-e0201n6:448": "I, kara, hana.",
  "anya-e0201n6:449": "758.Ito cco.",
  "anya-e0201n6:450": "Idhātumhā parassa tvāssa cco hoti vā.",
  "anya-e0201n6:451": "Pecca, samecca, abhisamecca, avecca, anvecca, apecca, upecca, samupecca, adhicca, aticca, paṭicca.",
  "anya-e0201n6:452": "Vāti kiṁ? Upetvā, samupetvā, adhiyitvā.",
  "anya-e0201n6:453": "759.Sādhikarā raccariccāka. 598; rū. 643; nī. 1203; ‘sāsādhikarā cacariccā’ (bahūsu).",
  "anya-e0201n6:454": "Santa, adhiparā karamhā tvāssa racca, riccā honti vā, suttavibhattaṁ idha labbhati.",
  "anya-e0201n6:455": "Sakkacca, ‘sakkacca’nti bindāgamo, adhikicca.",
  "anya-e0201n6:456": "Vāti kiṁ? Sakkatvā, sakkaritvā, adhikaritvā.",
  "anya-e0201n6:457": "Suttavibhatte-attaṁ niraṁkacca piyāni sevati jā. 2.21.461, abhisaṅkhacca bhojanaṁ.",
  "anya-e0201n6:458": "760.Hanā raccoka. 598; rū. 643; nī. 1203. ‘sāsādhikarā cacariccā’ (bahūsu).",
  "anya-e0201n6:459": "Hanamhā tvāssa racco hoti vā samāse. Suttavibhattena haramhāpi.",
  "anya-e0201n6:460": "Āhacca, uhacca, vihacca, saṁhacca, upahacca.",
  "anya-e0201n6:461": "Vāti kiṁ? Āhanitvā, uhanitvā, vihanitvā, saṁhanitvā.",
  "anya-e0201n6:462": "Haramhi-sā no āhacca poseti jā. 2.22.2334 (āhatva), tato udakamāhacca.",
  "anya-e0201n6:463": "Disa-pekkhane.",
  "anya-e0201n6:464": "761.Disā vānavā sa caka. 599; rū. 644; nī. 1204; ‘…sa ca’ (bahūsu).",
  "anya-e0201n6:465": "Disamhā tvāssa vāna, vā honti vā, disassa ca sassa sa hoti, pararūpanisedhanamidaṁ.",
  "anya-e0201n6:466": "Disvāna, disvā.",
  "anya-e0201n6:467": "Vāti kiṁ? Passitvā.",
  "anya-e0201n6:468": "Khā, ñā, dā, dhā, hā, ki, khi, ci, ji, nī, lī, si, bhū.",
  "anya-e0201n6:469_0": "‘Pyo vā tvāssa samāse’ti tvāssa yo, mahāvuttinā vikappena kvaci yalopo, saṁpubbo",
  "anya-e0201n6:469_1": "khā-ñāṇe, saṅkhāya, saṅkhā, paṭisaṅkhāya, paṭisaṅkhā, aññāya, aññā, abhiññāya, abhiññā, pariññāya, pariññā.",
  "anya-e0201n6:470": "Samāseti kiṁ? Ñatvā.",
  "anya-e0201n6:471": "Vāti kiṁ? Ājānitvā, abhijānitvā, parijānitvā.",
  "anya-e0201n6:472": "Adhiṭṭhāya, adhiṭṭhā, patiṭṭhāya, patiṭṭhā.",
  "anya-e0201n6:473": "Samāseti kiṁ? Ṭhatvā.",
  "anya-e0201n6:474": "Vāti kiṁ? Adhiṭṭhahitvā, patiṭṭhahitvā. Mahāvuttinā ittaṁ, upaṭṭhitvā.",
  "anya-e0201n6:475": "Ādāya, upādāya, upādā.",
  "anya-e0201n6:476": "Samāseti kiṁ? Datvā.",
  "anya-e0201n6:477": "Vāti kiṁ? Ādiyitvā, samādiyitvā, ‘ū byañjanassā’ti īāgamo, ‘dāssiyaṅa’iti suttena sare pare samāse iyādeso.",
  "anya-e0201n6:478": "762.Tuṁyānā.",
  "anya-e0201n6:479": "Tvāssa tuñca yānañca honti kvaci samāse.",
  "anya-e0201n6:480": "Bahulādhikārā gāthāyaṁ asamāsepi, nekkhamaṁ daṭṭhu khemato su. ni. 426, kimabbhutaṁ daṭṭhu marū pamoditā, bindulopo.",
  "anya-e0201n6:481": "Abhihattuṁ pavāreyya, ‘‘abhihaṭu’’ntipi pāṭho, saṁyogādissa lopo tassa ṭattaṁ. ‘‘Abhihaṭṭhu’’ntipi pāci. 2.243 paṭhanti. Byañjanaṁ na sameti.",
  "anya-e0201n6:482": "Ādiyāna, upādiyāna. Vidhāya, nidhāya, sandhāya, odhāya, samodhāya, vidahitvā, nidahitvā, odahitvā, samodahitvā. Pahāya, vihāya, ohāya, hitvā, jahitvā.",
  "anya-e0201n6:483": "Ivaṇṇesu pyassa dvittaṁ, vikkiyya, vikkiṇitvā.",
  "anya-e0201n6:484": "Viceyya dānaṁ dātabbaṁ pe. va. 329, ‘ūlasse’ti issa ettaṁ, vicinitvā, vineyya, vinetvā, vinayitvā, allīya, allīyitvā, paṭisallīya, paṭisallīyitvā, yāgamo.",
  "anya-e0201n6:485": "763.Pye sissāka. 517; rū. 488; nī. 1105.",
  "anya-e0201n6:486": "Pye pare sissa ā hoti.",
  "anya-e0201n6:487": "Nissāya, upanissāya, apassāya, apassayitvā, avassāya, avassayitvā.",
  "anya-e0201n6:488": "Vāti kiṁ? Adhisetvā, adhisayitvā.",
  "anya-e0201n6:489": "Bhū-sattāyaṁ, rassattaṁ, sambhuyya, vibhuyya, anubhuyya, adhibhuyya, paribhuyya, abhibhuyya.",
  "anya-e0201n6:490": "Samāseti kiṁ? Bhutvā, edantesu mahāvuttinā essa āttaṁ, nijjhāya, nijjhāyitvā, upanijjhāya, upanijjhāyitvā, abhijjhāya, abhijjhāyitvā.",
  "anya-e0201n6:491_0": "Byañjanantadhātūsu ‘vaggalalehi te’ti suttena cavagga, pavagga, sakārehi yassa pubbarūpattaṁ.",
  "anya-e0201n6:491_1": "Tavagge ‘tavaggavaraṇānaṁ ye cavaggabayañā’ti tavaggassa cavaggo, tato yassa pubbarūpattaṁ,",
  "anya-e0201n6:491_2": "vipacca, paripacca, vimucca, adhimucca.",
  "anya-e0201n6:492": "Mahāvuttinā yalopo dīgho ca, āpucchā, anāpucchā, vibhajja, saṁvibhajja, visajja, nisajja, paṭinisajja.",
  "anya-e0201n6:493": "Ujjha-visagge, yalopo, ujjha, ujjhiya, ujjhitvā.",
  "anya-e0201n6:494": "Kati-chedane, kacca, vikacca, kantitvā, vikantitvā.",
  "anya-e0201n6:495": "Nikara-vañcane, nikacca kitavasseva saṁ. ni. 1.35.",
  "anya-e0201n6:496": "Pata-gatiyaṁ, pacca, nipacca, patitvā, nipatitvā.",
  "anya-e0201n6:497": "Katha-kathane, sākaccha.",
  "anya-e0201n6:498": "Pada-gatiyaṁ, pajja, āpajja, nipajja, vipajja, sampajja, upasampajja, paṭipajja.",
  "anya-e0201n6:499": "‘Ū byañjanassā’ti īāgame ‘padādīnaṁ yuka’iti yāgamo, pubbarūpaṁ, pajjiya, pajjiyāna, āpajjiya, āpajjiyāna, nipajjiya, vipajjiya, sampajjiya, paṭipajjiya.",
  "anya-e0201n6:500_0": "Āpubba sada-ghaṭṭane, āsajja naṁ tathāgataṁ itivu. 89, kākova selamāsajja. Chejja,",
  "anya-e0201n6:500_1": "chijja, chindiya, acchijja, acchindiya, vicchijja, vicchindiya, paricchijja, paricchindiya,",
  "anya-e0201n6:500_2": "bhejja, bhijja, sambhijja, paṭisambhijja, bhindiya, sambhindiya.",
  "anya-e0201n6:501": "Budha-ñāṇe, bujjha, sambujjha, abhisambujjha, bujjhiya, bujjhiyāna, ‘‘marīcikūpamaṁ abhisambuddhāno’’ti pāḷi, dādese assa ottaṁ katvā siddhā yathā ‘anupādiyāno’ti.",
  "anya-e0201n6:502": "Vadha-hiṁsāyaṁ , vajjha, vajjhiya.",
  "anya-e0201n6:503": "Vidha-tāḷane, vijjha, vijjhiya.",
  "anya-e0201n6:504": "Khana-vilekhane, khañña, khaṇiya, nāssa ṇattaṁ.",
  "anya-e0201n6:505": "Pavagge –",
  "anya-e0201n6:506": "Khippa, nikhippa, saṁkhippa, khipiya, saṁkhipiya.",
  "anya-e0201n6:507": "Labi-avasaṁsane, yalopo, ālamba, vilamba, avalamba.",
  "anya-e0201n6:508": "Lubi-santhambhane, daṇḍamolumba tiṭṭhati, jhānamolumba vattati.",
  "anya-e0201n6:509": "Upubbo uddharaṇe ‘‘ullumbatu maṁ bhante saṅgho’’ti mahāva. 71 (ullumpatu) ādīsu viya, ullumba, ārabbha, samārabbha, labbhā, upalabbhā, dīgho.",
  "anya-e0201n6:510": "Pakkamma, akkamma, vikkamma, nikkhamma, okkamma, abhikkamma, atikkamma, paṭikkamma, āgamma, saṅgamma.",
  "anya-e0201n6:511": "Sama-upadhāraṇe. Nisamma rāja kayirā, nānisamma disampati jā. 1.4.128 (nisamma khattiyo).",
  "anya-e0201n6:512": "Samu-santiyaṁ khede ca, upasamma, vūpasamma, vissamma.",
  "anya-e0201n6:513": "Kasa-kaḍḍhane, apakassa.",
  "anya-e0201n6:514": "Disa-pekkhane, ādissa, uddissa, odissa, apadissa.",
  "anya-e0201n6:515": "Phusa-samphasse. Phussa phussa byantīkaroti a. ni. 4.195.",
  "anya-e0201n6:516": "Vasa-nivāse. Upavassaṁ kho pana kattikatemāsapuṇṇamaṁ pārā. 653 (kattikapuṇṇamaṁ), bindāgamo.",
  "anya-e0201n6:517": "Visa-pavesane, pavissa, nivissa, abhinivissa iccādi.",
  "anya-e0201n6:518": "Iti tvādivikārarāsi.",
  "anya-e0201n6:519": "Paccayavikārarāsi niṭṭhito.",
  "anya-e0201n6:520": "Pakatirūparāsi",
  "anya-e0201n6:521": "Tādipaccayarāsi",
  "anya-e0201n6:522": "Atha pakatirūparāsi vuccate.",
  "anya-e0201n6:523": "Ta,ti, tu, tavantu, tāvī, tvā, tvāna, tuna, tuṁ, tave, tāye, tabba.",
  "anya-e0201n6:524": "Dā, khyā, gā, ghā, ṭā, ṭhā, tā, thā, dā, dhā, pā, phā, bhā, mā, yā, lā, vā, sā, hā.",
  "anya-e0201n6:525": "Akkhāto, svākkhāto, ākhyāto, vikhyāto.",
  "anya-e0201n6:526": "‘Ū byañjanassā’ti kvaci īāgamo rasso ca, saṅgāyito, ghāyito, ñāto.",
  "anya-e0201n6:527": "‘Jyādīhi knā’ti nāpaccayo, jānito.",
  "anya-e0201n6:528": "Kārite-ñāpito, ñāpayito. Puttaṁ tāyati rakkhatīti tāto-pitā. Datto, dvittaṁ rassattañca. Devadatto, brahmadatto, yaññadatto, dāpito, dāpayito.",
  "anya-e0201n6:529": "Mahāvuttinā passa pivo, pivito.",
  "anya-e0201n6:530": "Phā-vuddhiyaṁ, phito pabhātā ratti.",
  "anya-e0201n6:531": "Mā-māne, mito, sammito, upamito, nimmito, yāto, lāto, vāto.",
  "anya-e0201n6:532": "Mahāvuttinā vāssuttaṁ, nibbuto, parinibbuto, nibbāpito, parinibbāpito, osito, pariyosito, osāpito, pariyosāpito, pahito, pajahito, hāpito.",
  "anya-e0201n6:533": "Timhi-ñatti, datti, pāti, phāti, nibbuti, parinibbuti.",
  "anya-e0201n6:534": "Tumhi-saṅkhātā sabbadhammānaṁ jā. 2.22.1451, akkhātāro tathāgatā dha. pa. 276 aññātāro bhavissanti dī. ni. 2.68, ñāpetā, ñāpayitā. Uṭṭhātā vindate dhanaṁ saṁ. ni. 1.246.",
  "anya-e0201n6:535": "‘Ū lasse’ti kvaci īssa ettaṁ, uṭṭhāpetā, samuṭṭhāpetā, aghassa tātā, tāyitā, dātā, dāpetā, sandhātā, sandhāpetā, māpitā, māpayitā, nibbāpetā, nibbāpayitā, hāpetā, hāpayitā.",
  "anya-e0201n6:536": "Tavantu, tāvīsu-akkhatā, akkhātāvī iccādi.",
  "anya-e0201n6:537": "Tvādīsu saṁyoge rassattaṁ, ñatvā, jānitvā, ñāpetvā, jānāpetvā, ṭhatvā.",
  "anya-e0201n6:538": "Pādito ṭhāssa ṭhaho, saṇṭhahitvā, patiṭṭhahitvā.",
  "anya-e0201n6:539": "Kārite kvaci rassattaṁ, ṭhapetvā, paṭṭhapetvā, patiṭṭhāpetvā, datvā, ādiyitvā, samādiyitvā, dajjitvā.",
  "anya-e0201n6:540": "Dada-dāne, tvāssa pyo, yamhi dassa jo, yassa pubbarūpaṁ dīgho, dajjā, dāpetvā.",
  "anya-e0201n6:541": "Pādito rasso, samādapetvā.",
  "anya-e0201n6:542": "Dhā-dhāraṇe, dvittaṁ, pubbassa tatiyattaṁ rasso ca, parassa ‘dhāssa ho’ti ho, padahitvā, vidahitvā, nidahitvā, saddahitvā, odahitvā, pidahitvā, paridahitvā.",
  "anya-e0201n6:543": "Kārite-ādhapetvā, sannidhāpetvā, pivitvā, pitvā vā, pāyetvā, māpetvā, osāpetvā, pariyosāpetvā, hitvā, pajahitvā, hāpetvā, pajahāpetvā.",
  "anya-e0201n6:544_0": "Tuṁ, tavesu-akkhātuṁ, akkhātave, saṅkhātuṁ, saṅkhātave, ñātuṁ, ñātave, jānituṁ, jānitave,",
  "anya-e0201n6:544_1": "ñāpetuṁ, ñāpetave, jānāpetuṁ, jānāpetave, ṭhātuṁ, ṭhātave, saṇṭhātuṁ, saṇṭhātave,",
  "anya-e0201n6:544_2": "saṇṭhahituṁ, saṇṭhahitave, ṭhapetuṁ, ṭhapetave, saṇṭhāpetuṁ, saṇṭhāpetave, dātuṁ,",
  "anya-e0201n6:544_3": "dātave, padātuṁ, padātave, ādātuṁ, ādātave, dajjituṁ, dajjitave, dāpetuṁ, dāpetave,",
  "anya-e0201n6:544_4": "samādapetuṁ, samādapetave, sandhātuṁ, sandhātave, saddahituṁ, saddahetuṁ, saddahetave,",
  "anya-e0201n6:544_5": "nidhetuṁ, nidhetave sandhāpetuṁ, nidhāpetuṁ, pātuṁ, pivituṁ, pātave, pivetave, mātuṁ,",
  "anya-e0201n6:544_6": "minituṁ, pametuṁ, upametuṁ, yātuṁ, yāyituṁ, yātave, osāyetuṁ, osāpetuṁ, pariyosāpetuṁ,",
  "anya-e0201n6:544_7": "hātuṁ, pahātuṁ, māradheyyaṁ pahātave dha. pa. 34, jahituṁ, pajahituṁ, hāpetuṁ, pahāpetuṁ, jahāpetuṁ.",
  "anya-e0201n6:545_0": "Tabbamhi-akkhātabbaṁ, saṅkhātabbaṁ, saṅkhyātabbaṁ, gāyitabbaṁ, ñātabbaṁ, jānitabbaṁ,",
  "anya-e0201n6:545_1": "ñāpetabbaṁ, jānāpetabbaṁ, ṭhātabbaṁ, ṭhapetabbaṁ, dātabbaṁ, ādātabbaṁ, samādātabbaṁ,",
  "anya-e0201n6:545_2": "dāpetabbaṁ, samādapetabbaṁ, vidhātabbaṁ, vidahitabbaṁ, pātabbaṁ, pivitabbaṁ, minitabbaṁ,",
  "anya-e0201n6:545_3": "minetabbaṁ, yātabbaṁ, lātabbaṁ, pahātabbaṁ.",
  "anya-e0201n6:546": "Ivaṇṇesu vipubbo i-gatyaṁ, vīto, vītadoso vītamoho saṁ. ni. 1.249, udito, samudito, dāgamo.",
  "anya-e0201n6:547_0": "Samito, sameto, samaveto, apeto, upeto, samupeto, abhito, kīto, kayito, kiṇito, cito,",
  "anya-e0201n6:547_1": "cinito, ācito, upacito, sañcito, jito, parājito, ḍito, oḍḍito, nīto, ānīto, vinīto,",
  "anya-e0201n6:547_2": "oṇīto, paṇīto, nassa ṇattaṁ.",
  "anya-e0201n6:548": "Pīto, bhīto, mito, sito, nissito, pahito.",
  "anya-e0201n6:549": "Timhi-samiti, viciti, nīti, dvitte ādivuddhi, netti, saddhammanetti, bhīti.",
  "anya-e0201n6:550": "Tumhi-sametā, abhisametā, vicetā, jetā, netā, vinetā, ninnetā.",
  "anya-e0201n6:551": "Tavantu, tāvīsu-sametavā, sametāvī, abhisametavā, abhisametāvī iccādi.",
  "anya-e0201n6:552": "Tvādīsu-sametvā, upetvā, kiṇitvā, vicinitvā, jetvā, vijetvā, jinitvā, vijinitvā, parājetvā, netvā, ānetvā vinetvā, nayitvā, ānayitvā, vinayitvā, allīyitvā, paṭisallīyitvā, sayitvā.",
  "anya-e0201n6:553_0": "Tuṁ, tavesu-sametuṁ, upetuṁ, samupetuṁ, sametave, ketuṁ, kiṇituṁ, ketave, vicetuṁ,",
  "anya-e0201n6:553_1": "vicinituṁ, jetuṁ, vijetuṁ, nituṁ, ānituṁ, vinituṁ, netuṁ, ānetuṁ, vinetuṁ, nayituṁ,",
  "anya-e0201n6:553_2": "ānayituṁ, vinayituṁ, netave.",
  "anya-e0201n6:554": "Tabbamhi-sametabbaṁ, ketabbaṁ, kiṇitabbaṁ iccādi.",
  "anya-e0201n6:555": "Uvaṇṇesu-cuto, cavito.",
  "anya-e0201n6:556": "Kārite-cāvito.",
  "anya-e0201n6:557": "Juto, javito, thuto, abhitthuto, abhitthavito,",
  "anya-e0201n6:558": "Saṁpubbo dhu-vallabhe, sandhuto-mitto. ‘‘Asaṇṭhutaṁ cirasaṇṭhutenā’’tipi pāḷi.",
  "anya-e0201n6:559": "Du-gatiyaṁ hiṁsāyañca, duto, upadduto.",
  "anya-e0201n6:560": "Dhū-kampane, dhuto, niddhuto.",
  "anya-e0201n6:561": "Bhūto, sambhūto.",
  "anya-e0201n6:562": "Kārite-bhāvito, sambhāvito, vibhāvito, paribhāvito.",
  "anya-e0201n6:563": "Yu-missane, saṁyuto.",
  "anya-e0201n6:564": "Ru-sadde, ruto, luto, vuto, saṁvuto, susaṁvuto, suto, vissuto.",
  "anya-e0201n6:565": "Hu-pūjāyaṁ, huto.",
  "anya-e0201n6:566": "Timhi-cavanaṁ cuti, thavanaṁ thuti, bhūti, vibhūti, savanaṁ suti,",
  "anya-e0201n6:567": "Tumhi-cavitā, cāvetā, javitā, thavitā, santhavitā, sotā, sāvetā.",
  "anya-e0201n6:568": "Tavantu tāvīsu-cutavā, cutāvī, cāvetavā, cāvetāvī iccādi.",
  "anya-e0201n6:569": "Tvādīsu-cavitvā, cavitvāna, cavituna, javitvā, abhitthavitvā, bhutvā, anubhavitvā, bhāvetvā, bhāvayitvā, sutvā, suṇitvā, sāvetvā, sāvayitvā.",
  "anya-e0201n6:570": "Tuṁ, tavesu-cavituṁ, cāvetuṁ, bhotuṁ, bhavituṁ, anubhavituṁ, bhāvetuṁ, bhāvayituṁ, sotuṁ, sāvetuṁ.",
  "anya-e0201n6:571": "Hū-sattāyaṁ, hotuṁ. ‘‘Yā icche puriso hotuṁ jā. 2.22.1282. Na so sakkā na hotuye’’ti bu. vaṁ. 2.9 ‘…hetuye’ pāḷī.",
  "anya-e0201n6:572": "Tabbamhi-cavitabbaṁ, bhavitabbaṁ, anubhavitabbaṁ, bhāvetabbaṁ, sotabbaṁ. Dvitte-sottabbaṁ, sāvetabbaṁ.",
  "anya-e0201n6:573": "Edantesu mahāvuttinā kvaci ekārassa ittaṁ, gāyito, apacāyito, apacito vā, ujjhāyito, nijjhāyito, abhijjhāyito.",
  "anya-e0201n6:574": "Gāyanaṁ gīti, apacāyanaṁ apaciti.",
  "anya-e0201n6:575": "Tumhi-gāyitā, apacāyitā, ujjhāyitā.",
  "anya-e0201n6:576": "Tavantu, tāvīsu-gāyitavā, gāyitāvī iccādi.",
  "anya-e0201n6:577": "Gāyitvā, jhāyitvā, abhijjhāyitvā.",
  "anya-e0201n6:578": "Gāyituṁ, gāyitave, apacāyituṁ, apacāyitave, jhāyituṁ, jhāyitave, abhijjhāyituṁ, abhijjhāyitave.",
  "anya-e0201n6:579": "Gāyitabbaṁ, apacāyitabbaṁ, ujjhāyitabbaṁ.",
  "anya-e0201n6:580": "Iti ekabyañjanadhātūnaṁ pakatirūparāsi.",
  "anya-e0201n6:581": "Bhūvādigaṇa",
  "anya-e0201n6:582": "Anekabyañjanadhātūnaṁ pakatirūpāni tyādikaṇḍe vibhāganayena bhūvādīhi sattahi dhātugaṇehi ca kāritapaccayehi ca dhātupaccayehi ca yathālābhaṁ vibhajitvā vitthāretabbāni.",
  "anya-e0201n6:583": "Atridaṁ nayadassanaṁ –",
  "anya-e0201n6:584": "Āsa, isa, gamu, disa.",
  "anya-e0201n6:585": "Āsa-upavesane, cchādesasutte ‘nta māna tyādīsū’ti adhikatattā tapaccayesucchādeso natthi, garuṁ upāsito, payirupāsito.",
  "anya-e0201n6:586_0": "Tumhi-upāsitā, upāsetā vā, upāsitavā, upāsitāvī, upāsitvā, upāsitvāna, upāsituna.",
  "anya-e0201n6:586_1": "‘Pyo vā tvāssa samāse’ti pyādese-upāsiya, payirupāsiya, upasiyāna, upāsituṁ, upāsitave, upāsitabbo.",
  "anya-e0201n6:587": "Isu-icchā, kantīsu, bahulādhikārā cchādeso, icchito, icchitā, icchitavā, icchitāvī, icchituṁ, icchitave, icchitabbaṁ.",
  "anya-e0201n6:588": "Kārite-icchāpito, icchāpitā, icchāpitāvī, icchāpetvā, icchāpetuṁ, icchāpetave, icchāpetabbaṁ.",
  "anya-e0201n6:589_0": "Esadhātumhi-esito, pariyesito, esitā, pariyesitā, esitavā, pariyesitavā, esitvā,",
  "anya-e0201n6:589_1": "pariyesitvā, esitvāna, pariyesitvāna, esituṁ, pariyesituṁ, esitave, pariyesitave,",
  "anya-e0201n6:589_2": "esitabbaṁ, pariyesitabbaṁ.",
  "anya-e0201n6:590": "Gamu-gatimhi, gamito, gamitā, gamitavā, gamitāvī, gamitvā, gamitvāna, gamituna, gamituṁ, gamitave, gamitabbaṁ.",
  "anya-e0201n6:591": "Kārite-gamāpito, gamāpetā iccādi.",
  "anya-e0201n6:592": "Disa-pekkhane passito, passitā, passetā vā, passitvā, passitvāna, passituna, passituṁ, passitave, passitabbaṁ.",
  "anya-e0201n6:593": "Kārite-dassito, dassayito, dassitā, dassetā, dassayitā, dassitavā, dassitāvī, dassetvā, dassayitvā, dassetvāna, dassayitvāna, dassetuṁ, dassayituṁ, dassetabbaṁ.",
  "anya-e0201n6:594": "Dakkhādese-dakkhito, dakkhitā, dakkhitavā, dakkhitāvī, dakkhitvā, dakkhituṁ, dakkhitave, ‘‘dakkhitāye aparājitasaṅgha’’nti dī. ni. 2.332 pāḷi, dakkhitabbaṁ.",
  "anya-e0201n6:595": "Dusa-nāse, kārite ṇipaccaye –",
  "anya-e0201n6:596": "764.Ṇimhi dīgho dusassaka. 486; rū. 543; nī. 977.",
  "anya-e0201n6:597": "Ṇimhi pare dusassa dīgho hoti.",
  "anya-e0201n6:598": "Dūsito, dūsitā, dūsetā, dūsitavā, dūsitāvī, dūsetvā, dūsetvāna, dūsituna, dūsetuṁ, dūsetave.",
  "anya-e0201n6:599": "Ṇimhīti kiṁ? Duṭṭho.",
  "anya-e0201n6:600": "Iti bhūvādigaṇo.",
  "anya-e0201n6:601": "Rudhādigaṇa",
  "anya-e0201n6:602": "Bhuja, yuja, chida, bhida, rudha.",
  "anya-e0201n6:603": "765.Maṁ vā rudhādīnaṁka. 446; rū. 509; nī. 926.",
  "anya-e0201n6:604": "Rudhādīnaṁ pubbantasarā paraṁ mānubandho niggahītāgamo hoti vā.",
  "anya-e0201n6:605": "Bhuñjito, bhuñjitā, bhuñjitavā, bhuñjitāvī, bhuñjitvā, bhuñjitvāna, bhuñjituna, bhuñjituṁ, bhuñjitave, bhuñjitabbaṁ.",
  "anya-e0201n6:606": "Kārite-bhojito , bhojitā, bhojetā vā, bhojitavā, bhojitāvī, bhojetvā, bhojayitvā, bhojetuṁ, bhojetave, bhojetabbaṁ, yuñjito, anuyuñjito, bhujadhātusadisaṁ.",
  "anya-e0201n6:607_0": "Chindito, chinditā, chindetā vā, chinditavā, chinditāvī, chinditvā, chinditvāna,",
  "anya-e0201n6:607_1": "chindituna. Pyādese-lataṁ dantehi chindiya gavesitabbaṁ, chindiyāna, sañchindiya,",
  "anya-e0201n6:607_2": "sañchindiyāna, chinditabbaṁ.",
  "anya-e0201n6:608": "Kārite-chindāpito, chindāpetā iccādi.",
  "anya-e0201n6:609": "Bhindito, bhinditā, bhindetā vā, chidadhātusadisaṁ.",
  "anya-e0201n6:610": "Rundhito, rundhitā, rundhetā, rundhitavā, rundhitāvī, rundhitvā, rundhitvāna, rundhituṁ, rundhitave, rundhitabbaṁ.",
  "anya-e0201n6:611": "Kārite-rundhāpito, rundhāpayito iccādi.",
  "anya-e0201n6:612": "Iti rudhādigaṇo.",
  "anya-e0201n6:613": "Divādigaṇa",
  "anya-e0201n6:614": "Pada, budha, tusa, divu.",
  "anya-e0201n6:615": "766.Padādīnaṁ kvaci.",
  "anya-e0201n6:616": "Padādīnaṁ kvaci yuka hoti, yāgamo, ‘tavaggavaraṇānaṁ ye cavaggabayañā’ti cavaggattaṁ, ‘vaggalasehi te’ti yassa pubbarūpattaṁ.",
  "anya-e0201n6:617": "Pajjito, āpajjito, paṭipajjito, paṭipajjitā, paṭipajjitavā, paṭipajjitāvī, paṭipajjitvā, paṭipajjitvāna, paṭipajjituna, paṭipajjituṁ, paṭipajjitave, paṭipajjitabbaṁ.",
  "anya-e0201n6:618_0": "Kārite-āpādito, uppādito, nipphādito, sampādito, paṭipādito, āpāditā, āpādetā, uppāditā,",
  "anya-e0201n6:618_1": "anuppannassa maggassa uppādetā apa. therī 2.3.135, nipphāditā, nipphādetā, sampāditā,",
  "anya-e0201n6:618_2": "sampādetā, paṭipāditā, paṭipādetā, āpādetvā, uppādetvā, nipphādetvā, sampādetvā,",
  "anya-e0201n6:618_3": "paṭipādetvā, āpādetuṁ, uppādetuṁ, nipphādetuṁ, sampādetuṁ, paṭipādetuṁ, āpādetabbaṁ,",
  "anya-e0201n6:618_4": "uppādetabbaṁ, nipphādetabbaṁ, sampādetabbaṁ, paṭipādetabbaṁ, bujjhito, bujjhitā saccānīti",
  "anya-e0201n6:618_5": "buddho mahāni. 192, bujjhitavā, bujjhitāvī, bujjhitvā, bujjhitvāna, bujjhituna, bujjhituṁ,",
  "anya-e0201n6:618_6": "bujjhitave, bujjhitabbaṁ.",
  "anya-e0201n6:619_0": "Kārite-bodhito, bodhetā pajāyāti buddho mahāni. 192, bodhetavā, bodhetāvī, bodhayitvā,",
  "anya-e0201n6:619_1": "bodhayitvāna, bodhetuṁ, bodhetave, bodhetabbaṁ, tussito, santussito, tussitā, tussitavā,",
  "anya-e0201n6:619_2": "tussitāvī, tussitvā, tussituṁ, tussitabbaṁ.",
  "anya-e0201n6:620": "Kārite-tosito, tositā, tosetā vā, tositavā, tositāvī, tosetvā, tosetuṁ, tosetabbaṁ, dibbito, dibbitā, dibbitavā, dibbitāvī, dibbitvā, dibbituṁ, dibbitabbaṁ.",
  "anya-e0201n6:621": "Iti divādigaṇo.",
  "anya-e0201n6:622": "Svādigaṇa",
  "anya-e0201n6:623": "Su, vu, āpa.",
  "anya-e0201n6:624": "Suṇito, suṇitā, sotā vā, suṇitavā, suṇitāvī, suṇitvā, suṇituṁ, suṇitabbaṁ.",
  "anya-e0201n6:625_0": "Kārite-sāvito, sāvetā, sāvetavā, sāvetāvī, sāvetvā, sāvetuṁ, sāvetabbaṁ, saṁvuṇito,",
  "anya-e0201n6:625_1": "āvuṇito, saṁvuṇitā, saṁvuṇitvā, saṁvuṇituṁ, saṁvuṇitabbaṁ, pāpuṇito, pariyāpuṇito,",
  "anya-e0201n6:625_2": "pāpuṇitā, pariyāpuṇitā, pāpuṇitavā, pariyāpuṇitavā, pāpuṇitāvī, pariyāpuṇitāvī, pāpuṇitvā",
  "anya-e0201n6:625_3": "pariyāpuṇitvā, pāpuṇituṁ, pariyāpuṇituṁ, pāpuṇitabbo, pariyāpuṇitabbo.",
  "anya-e0201n6:626": "Kārite-pāpito, pāpitā, pāpetā vā, pāpetvā, pāpetuṁ iccādi.",
  "anya-e0201n6:627": "Iti svādigaṇo.",
  "anya-e0201n6:628": "Kiyādigaṇo ekabyañjanesu vutto eva.",
  "anya-e0201n6:629": "Tanādigaṇa",
  "anya-e0201n6:630": "Kara, tana.",
  "anya-e0201n6:631_0": "‘Karotissa kho’ti kassa kho, abhisaṅkharito, abhisaṅkharitā, abhisaṅkharitavā, abhisaṅkharitāvī,",
  "anya-e0201n6:631_1": "karitvā, karitvāna, abhisaṅkharitvā, abhisaṅkharitvāna, abhisaṅkharituṁ, abhisaṅkharitabbaṁ.",
  "anya-e0201n6:632": "Kārite-kārito, kārāpito, kāritā, kāretā, kārāpitā, kārāpetā, kāritavā, kāritāvī, kāretvā, kārāpetvā, kāretuṁ, kārāpetuṁ, kāretabbaṁ, kārāpetabbaṁ.",
  "anya-e0201n6:633": "Tanito, tanitvā, tanituṁ iccādi.",
  "anya-e0201n6:634": "Iti tanādigaṇo.",
  "anya-e0201n6:635": "Curādigaṇa",
  "anya-e0201n6:636": "Kappa, cinta, cura, vida.",
  "anya-e0201n6:637": "Kappa-saṅkappane, kappito, saṅkappito, kappayito, saṅkappetā, saṅkappayitā, kappetavā, kappetāvī, kappetvā, kappayitvā, kappetuṁ, kappayituṁ, kappetabbaṁ, kappayitabbaṁ.",
  "anya-e0201n6:638": "Kārite-kappāpito iccādi.",
  "anya-e0201n6:639": "Cintito, cintayito, cintetā, cintayitā, cintitavā, cintitāvī, cintetvā, cintayitvā, cintituṁ, cintetuṁ, cintayituṁ, cintitabbaṁ, cintetabbaṁ.",
  "anya-e0201n6:640": "Kārite-cintāpito iccādi.",
  "anya-e0201n6:641": "Corito, corayito, coretā, corayitā iccādi.",
  "anya-e0201n6:642": "Vedito, vedayito, vedetā, vedayitā iccādi.",
  "anya-e0201n6:643": "Iti curādigaṇo.",
  "anya-e0201n6:644": "Titikkha, vīmaṁsa, bubhukkha, pabbatāya.",
  "anya-e0201n6:645": "Titikkhito, titikkhitā, titikkhitavā, titikkhitāvī, titikkhitvā, titikkhituṁ, titikkhitabbo.",
  "anya-e0201n6:646": "Kārite-titikkhāpito iccādi.",
  "anya-e0201n6:647": "Vīmaṁsito, vīmaṁsetā, vīmaṁsitavā, vīmaṁsitāvī, vīmaṁsitvā, vīmaṁsituṁ, vīmaṁsitabbaṁ.",
  "anya-e0201n6:648": "Kārite-vīmaṁsāpito iccādi.",
  "anya-e0201n6:649": "Bubhukkhito, bubhukkhitā, bubhukkhitavā, bubhukkhitāvī, bubhukkhitvā, bubhukkhituṁ, bubhukkhitabbaṁ.",
  "anya-e0201n6:650": "Kārite-bubhukkhāpito iccādi.",
  "anya-e0201n6:651": "Pabbatāyito, pabbatāyitā, pabbatāyitavā, pabbatāyitāvī, pabbatāyitvā, pabbatāyituṁ, pabbatāyitabbo.",
  "anya-e0201n6:652": "Kārite-pabbatāyāpito iccādi.",
  "anya-e0201n6:653": "Evaṁ kukkuccāyito, kukkuccāyitā, kukkuccāyitavā, kukkuccāyitāvī, kukkuccāyitvā, kukkuccāyituṁ, kukkuccāyitabbaṁ , piyāyito, piyāyitvā, piyāyituṁ iccādīni ca yojetabbāni.",
  "anya-e0201n6:654": "Atha visesarāsi vuccate.",
  "anya-e0201n6:655": "767.Kattari cārambheka. 556-7; rū. 606, 622; nī. 1143-4.",
  "anya-e0201n6:656_0": "Ārambho nāma ādikriyā-paṭhamārambho. Kriyārambhe vattabbe kattari ca bhāva, kammesu",
  "anya-e0201n6:656_1": "ca kto hoti, etena paccuppannepi kriyāsantāne paṭhamārambhaṁ paṭicca atītavisayo",
  "anya-e0201n6:656_2": "tapaccayo vihito, yathā? Bhuttāvī pavāritoti pāci. 238.",
  "anya-e0201n6:657": "Puriso kaṭaṁ pakato, purisena kaṭo pakato.",
  "anya-e0201n6:658": "768.Ṭhāsavasasilisasīruhajarajanīhika. 556; rū. 606, 622; nī. 1143-4.",
  "anya-e0201n6:659": "Ṭhādīhi kattari ca bhāva, kammesu ca kto hoti.",
  "anya-e0201n6:660": "Ṭhāmhi-upaṭṭhito garuṁ sisso, upaṭṭhito garu sissena.",
  "anya-e0201n6:661": "Āsamhi-upāsito garuṁ sisso, upāsito garu sissena.",
  "anya-e0201n6:662": "Vasamhi-anuvusito garuṁ sisso, anuvusito garu sissena.",
  "anya-e0201n6:663": "Silisa-āliṅgane, āsiliṭṭho pitaraṁ putto, āsiliṭṭho pitā puttena.",
  "anya-e0201n6:664": "Sīmhi-adhisayito ukkhaliṁ jano, adhisayitā ukkhali janena, uddhanaṁ āropitāti attho.",
  "anya-e0201n6:665": "Ruhamhi-ārūḷho rukkhaṁ jano, ārūḷho rukkho janena.",
  "anya-e0201n6:666": "Jaramhi-anujiṇṇo vasaliṁ devadatto, anujiṇṇā vasalī devadattena, anujāto māṇavikaṁ māṇavo, anujātā māṇavikā māṇavena.",
  "anya-e0201n6:667": "769.Gamanatthākammakādhāre caka. 556-7; rū. 606, 622; nī. 1143-4.",
  "anya-e0201n6:668": "Gamanatthadhātūhi akammakadhātūhi ca paraṁ ādhāre ca kattari ca bhāva, kammesu ca kto hoti.",
  "anya-e0201n6:669": "Yanti etthāti yātaṁ, idaṁ tesaṁ yātaṁ. Padaṁ akkamati etthāti padakkantaṁ, idaṁ tesaṁ padakkantaṁ. Iha te yātā, ayaṁ tehi yāto maggo, iha tehi yātaṁ.",
  "anya-e0201n6:670": "Akammakamhi-idaṁ tesaṁ āsitaṁ ṭhānaṁ, iha te āsitā, idaṁ tehi āsitaṁ ṭhānaṁ, idha tehi āsitaṁ.",
  "anya-e0201n6:671": "770.Āhāratthāka. 556-7; rū. 606, 622; nī. 1143-4.",
  "anya-e0201n6:672": "Ajjhoharaṇatthadhātuto kattari ca bhāva, kammesu ca ādhāre ca kto hoti.",
  "anya-e0201n6:673_0": "Iha te bhuttā, asitā, pītā, khāyitā, sāyitā. Imāni tehi bhuttāni, asitāni, pītāni,",
  "anya-e0201n6:673_1": "khāyitāni, sāyitāni. Iha tesaṁ bhuttaṁ, asitaṁ, pītaṁ, khāyitaṁ, sāyitaṁ. Idaṁ tesaṁ",
  "anya-e0201n6:673_2": "bhuttaṁ ṭhānaṁ, asitaṁ ṭhānaṁ, pītaṁ ṭhānaṁ, khāyitaṁ ṭhānaṁ, sāyitaṁ ṭhānaṁ.",
  "anya-e0201n6:674": "Iti tādipaccayarāsi.",
  "anya-e0201n6:675": "Anīyapaccayarāsi",
  "anya-e0201n6:676": "‘Bhāvakammesu tabbānīyā’ti anīyo, anubhuyyatīti anubhavanīyo.",
  "anya-e0201n6:677_0": "Ākārantesu parassaralopo, kvaci yāgamo, upaṭṭhānīyo, dānīyo, padahatīti padhānīyo-yogāvacaro,",
  "anya-e0201n6:677_1": "pātabbanti pānīyaṁ, sāyituṁ arahatīti sāyanīyaṁ, paṭisāyanīyaṁ, pahānīyaṁ, abhitthavanīyaṁ,",
  "anya-e0201n6:677_2": "sotabbanti savanīyaṁ, hutabbanti havanīyaṁ, upāsanīyo, abhikkamitabboti abhikkamanīyo,",
  "anya-e0201n6:677_3": "rañjetīti rajjanīyo, gantabboti gamanīyo, vuccatīti vacanīyo.",
  "anya-e0201n6:678": "Kara, tara, thara, dhara, sara, hara.",
  "anya-e0201n6:679": "771.Rā nassa ṇoka. 549; rū. 550; nī. 1135.",
  "anya-e0201n6:680": "Rakārantadhātumhā parassa paccayanakārassa ṇo hoti.",
  "anya-e0201n6:681": "Kattabbanti karaṇīyaṁ, taritabbanti taraṇīyaṁ, attharitabbanti attharaṇīyaṁ, dhāretabbanti dhāraṇīyaṁ, sāretabbanti sāraṇīyaṁ, haritabbanti haraṇīyaṁ iccādi.",
  "anya-e0201n6:682_0": "Rundhitabbanti rundhanīyaṁ, bhuñjitabbanti bhuñjanīyaṁ, bhojanīyaṁ, paribhojanīyaṁ,",
  "anya-e0201n6:682_1": "yojetabbanti yojanīyaṁ, dibbitabbanti dibbanīyaṁ, bujjhitabbanti bujjhanīyaṁ, pāpuṇitabbanti",
  "anya-e0201n6:682_2": "pāpanīyaṁ, ñāpetabbanti ñāpanīyaṁ, cintetabbanti cintanīyaṁ, vajjetabbanti vajjanīyaṁ,",
  "anya-e0201n6:682_3": "titikkhitabbanti titikkhanīyaṁ, vīmaṁsitabbanti vīmaṁsanīyaṁ iccādi.",
  "anya-e0201n6:683": "Iti anīyapaccayarāsi.",
  "anya-e0201n6:684": "Nta, mānapaccayarāsi",
  "anya-e0201n6:685": "Atha nta, mānapaccayā vuccante.",
  "anya-e0201n6:686": "772.Nto kattari vattamāneka. 565; rū. 646; nī. 1157.",
  "anya-e0201n6:687": "Vattamāno vuccati paccuppanno, vattamāne kāle kriyatthā paraṁ kattari nto hoti.",
  "anya-e0201n6:688": "Bhū-sattāyaṁ, ‘kattari lo’ti apaccayo, ‘yuvaṇṇānameopaccaye’ti ovuddhi, bhavatīti bhonto-puriso, bhontaṁkulaṁ, bhontī-itthī.",
  "anya-e0201n6:689": "Puna ‘eonamayavā sare’ti ossa avādeso, bhavaṁpuriso, bhavantaṁ-kulaṁ, bhavantī, bhavatī, bhotī vā-itthī.",
  "anya-e0201n6:690": "773.Mānoka. 565; rū. 646; nī. 1157.",
  "anya-e0201n6:691": "Vattamāne kāle kriyatthā paraṁ kattari māno hoti.",
  "anya-e0201n6:692": "Bhavamāno-puriso, bhavamānaṁ-kulaṁ, bhavamānā-itthī.",
  "anya-e0201n6:693": "774.Bhāvakammesu caka. 565; rū. 646; nī. 1157.",
  "anya-e0201n6:694": "Vattamāne kāle kriyatthā paraṁ bhāva, kammesu ca māno hoti. ‘Kyo bhāvakammesū…’ti yapaccayo.",
  "anya-e0201n6:695": "Anubhūyateti anubhūyamāno bhogo purisena, anubhūyamānā sampatti, anubhūyamānaṁ sukhaṁ.",
  "anya-e0201n6:696": "Yassa dvittaṁ, anubhuyyamāno.",
  "anya-e0201n6:697": "775.Te ssapubbānāgate.",
  "anya-e0201n6:698": "Anāgate kāle vattabbe te nta, mānapaccayā ssapubbā honti.",
  "anya-e0201n6:699": "Bhavissatīti bhavissanto rū. 403-piṭṭhe rūpavidhi passitabbo -puriso, bhavissantaṁ-kulaṁ, bhavissantī-vibhatti, bhavissatī vā, bhavissamāno, bhavissamānaṁ, bhavissamānā.",
  "anya-e0201n6:700": "Kamme-anubhūyissamāno.",
  "anya-e0201n6:701": "776.Mānassa massa.",
  "anya-e0201n6:702": "Mānapaccayassa massa kvaci lopo hoti.",
  "anya-e0201n6:703": "Nisinno vā sayāno khu. pā. 9.9 vā, sato sampajāno dī. ni. 1.217, niccaṁ nalopo.",
  "anya-e0201n6:704": "Paññāyanto , paññāyamāno.",
  "anya-e0201n6:705": "Kamme-viññāyamāno.",
  "anya-e0201n6:706": "Kārite-ñāpento, ñāpayanto, ñāpayamāno.",
  "anya-e0201n6:707": "Kamme-ñāpīyamāno.",
  "anya-e0201n6:708": "Kiyādigaṇe-jānanto, jānamāno.",
  "anya-e0201n6:709": "Kārite-jānāpento, jānāpayamāno.",
  "anya-e0201n6:710": "Kamme-jānāpīyamāno.",
  "anya-e0201n6:711": "Tiṭṭhaṁ, tiṭṭhanto, tiṭṭhamāno, saṇṭhahaṁ, saṇṭhahanto, saṇṭhahamāno.",
  "anya-e0201n6:712": "Kamme-upaṭṭhīyamāno.",
  "anya-e0201n6:713": "Kārite-patiṭṭhāpento, patiṭṭhāpayanto, patiṭṭhāpayamāno.",
  "anya-e0201n6:714": "Kamme-patiṭṭhāpīyamāno.",
  "anya-e0201n6:715": "Dento, dadanto, dajjanto, samādiyanto, dadamāno, dajjamāno, samādīyamāno.",
  "anya-e0201n6:716": "Kamme-dīyamāno, diyyamāno.",
  "anya-e0201n6:717": "Kārite-dāpento, dāpayanto, samādapayanto, rasso.",
  "anya-e0201n6:718": "Kamme-dāpīyamāno, samādāpīyamāno.",
  "anya-e0201n6:719_0": "Nidhento, nidahanto, nidahamāno, nidhiyyamāno, nidhāpento, nidhāpayanto, nidhāpayamāno,",
  "anya-e0201n6:719_1": "nidhāpīyamāno, yāyanto. Yāyanta’manuyāyanti jā. 2.22.1753, yāyamāno mahārājā, addā",
  "anya-e0201n6:719_2": "sīdantare nage jā. 2.22.566. Vāyanto, vāyamāno, nibbāyanto, parinibbāyanto, nibbāyamāno,",
  "anya-e0201n6:719_3": "nibbāpento, nibbāpayamāno , nibbāpīyamāno, osāyanto, osāpento, osāpayanto, pahāyanto,",
  "anya-e0201n6:719_4": "pahāyamāno, jahanto, jahamāno, pahīyamāno, pahiyyamāno, jahīyamāno, hāpento, hāpayanto,",
  "anya-e0201n6:719_5": "hāpayamāno, jahāpento, jahāpayanto, jahāpayamāno, hāpīyamāno, jahāpīyamāno.",
  "anya-e0201n6:720": "Ivaṇṇesu-vikkayanto, vikkiṇanto, vinicchayanto, vinicchinanto, nito cassa cho.",
  "anya-e0201n6:721_0": "Ācayanto, ācinanto, jayanto, jinanto, ḍento, ḍemāno, nento, vinento, nayanto, vinayanto,",
  "anya-e0201n6:721_1": "nayamāno, niyyamāno, nayāpento, nayāpayamāno, sento, sayanto, semāno, sayamāno, sayāno",
  "anya-e0201n6:721_2": "vā, pahiṇanto, pahiṇamāno.",
  "anya-e0201n6:722_0": "Uvaṇṇesu-cavanto, cavamāno, ṭhānā cāvanto, cāvayanto, cāvayamāno, javanto, javamāno,",
  "anya-e0201n6:722_1": "abhitthavanto, abhitthavamāno, abhitthavīyamāno, sandhavanto, sandhavamāno, dhunanto,",
  "anya-e0201n6:722_2": "niddhunanto, dhunamāno, niddhunamāno, punanto, ravanto, lunanto, āvuṇanto, pasavanto, vissavanto.",
  "anya-e0201n6:723": "Kamme-suyyamāno.",
  "anya-e0201n6:724": "Kārite-sāvento, sāvayanto.",
  "anya-e0201n6:725": "Svādigaṇe-suṇanto, suṇamāno.",
  "anya-e0201n6:726": "Kārite-suṇāpento, suṇāpayanto.",
  "anya-e0201n6:727": "Hu-pūjāyaṁ, juhonto.",
  "anya-e0201n6:728": "Papubbo pahutte, pahonto, sampahonto.",
  "anya-e0201n6:729": "Hū-sattāyaṁ, honto.",
  "anya-e0201n6:730_0": "Edantesu-ento . Atthaṁ entamhi sūriye jā. 2.22.2187 (atthaṅgatamhi), samento, abhisamento,",
  "anya-e0201n6:730_1": "khāyanto, khāyamāno, gāyanto, gāyamāno, gāyīyamāno, gāyāpento, gāyāpayanto, apacāyanto,",
  "anya-e0201n6:730_2": "dhammaṁ apacāyamāno, jhāyanto, jhāyamāno, pajjhāyanto, ujjhāyanto, nijjhāyanto, abhijjhāyanto.",
  "anya-e0201n6:731": "Kārite-jhāpento, ujjhāpento, yalopo.",
  "anya-e0201n6:732": "Bhāyanto, bhāyamāno, sāliṁ lāyanto, lāyamāno, cīvaraṁ vāyanto, vāyamāno.",
  "anya-e0201n6:733": "Kile-kīḷāyaṁ pemane ca, kelāyanto, kelāyamāno, cālento piyāyantoti vā attho.",
  "anya-e0201n6:734": "Gile-gelaññe, gilāyanto.",
  "anya-e0201n6:735": "Cine-avamaññane, cināyanto.",
  "anya-e0201n6:736": "Pale-gatiyaṁ, palāyanto.",
  "anya-e0201n6:737": "Mile-hāniyaṁ, milāyanto.",
  "anya-e0201n6:738": "Saṅkase-nivāse, saṅkasāyanto iccādi.",
  "anya-e0201n6:739_0": "Anekabyañjanesu-asa-bhuvi, ‘‘ntamānāntantiyiyuṁsvādilopo’’ti nta, mānesu ādilopo,",
  "anya-e0201n6:739_1": "santo, samāno, upāsanto, upāsamāno, upāsīyamāno, icchanto, icchamāno, icchīyamāno,",
  "anya-e0201n6:739_2": "gacchanto, gacchamāno, gacchīyamāno.",
  "anya-e0201n6:740_0": "Yassa pubbarūpatte-gammamāno, adhigammamāno, anāgate ssapubbo- ‘‘labha vasa chida",
  "anya-e0201n6:740_1": "gama bhida rudānaṁ cchaṅa’’iti ssena saha dhātvantassa ccho, gacchanto, gamissanto,",
  "anya-e0201n6:740_2": "gacchamāno, gamissamāno, jiranto, jiramāno, jiyyanto, jiyyamāno, dahanto, dahamāno.",
  "anya-e0201n6:741": "Dahassa dassa ḍo, ḍahanto, ḍahamāno.",
  "anya-e0201n6:742": "Kamme-ḍayhamāno.",
  "anya-e0201n6:743": "Disa-pekkhane, passanto, passamāno, passīyamāno.",
  "anya-e0201n6:744": "Kārite-dassento, dassayanto, dassayamāno.",
  "anya-e0201n6:745": "Labhanto, labhamāno.",
  "anya-e0201n6:746": "Kamme pubbarūpaṁ, labbhamāno, upalabbhamāno.",
  "anya-e0201n6:747": "Anāgate-lacchanto, labhissanto, lacchamāno, labhissamāno.",
  "anya-e0201n6:748": "Maranto, maramāno, miyanto, miyamāno.",
  "anya-e0201n6:749": "Yamu-uparame, niyamanto, saññamanto, saññamamāno, niyacchanto.",
  "anya-e0201n6:750": "Kārite-niyāmento.",
  "anya-e0201n6:751": "Rudanto, rodanto, rodamāno.",
  "anya-e0201n6:752": "Anāgate-rucchanto, rodissanto, rucchamāno, rodissamāno.",
  "anya-e0201n6:753": "Vacanto, vacamāno.",
  "anya-e0201n6:754": "Kamme ‘assū’ti uttaṁ, vuccamāno.",
  "anya-e0201n6:755": "Kārite-vācento, vācayanto, vācayamāno.",
  "anya-e0201n6:756": "Kamme-vācīyamāno.",
  "anya-e0201n6:757": "Anāgate-‘vaca bhuja muca visānaṁ kkhaṅa’iti ssena saha dhātvantassa kkhādeso, vakkhanto, vakkhamāno, vadanto, vadamāno, ovadanto, ovadamāno, vajjanto, vajjamāno.",
  "anya-e0201n6:758": "Kamme-vadīyamāno, ovadīyamāno, ovajjamāno.",
  "anya-e0201n6:759": "Kārite-bheriṁ vādento, vādayamāno.",
  "anya-e0201n6:760": "Vasanto vasamāno.",
  "anya-e0201n6:761": "Kamme pubbarūpattaṁ, upavassamāno.",
  "anya-e0201n6:762": "Vāsento, vāsayanto.",
  "anya-e0201n6:763": "Anāgate-vacchanto, vasissanto, vacchamāno, vasissamāno.",
  "anya-e0201n6:764": "Pavisanto, pavisamāno.",
  "anya-e0201n6:765": "Kamme-pavisīyamāno.",
  "anya-e0201n6:766": "Anāgate-pavekkhanto, pavisissanto, pavekkhamāno, pavisissamāno iccādi.",
  "anya-e0201n6:767": "Rudhādimhi-rundhanto, rundhamāno.",
  "anya-e0201n6:768": "Kamme-rundhīyamāno.",
  "anya-e0201n6:769": "Pubbarūpatte-rujjhamāno.",
  "anya-e0201n6:770": "Rodhento, rodhamāno, rodhīyamāno.",
  "anya-e0201n6:771": "Chindanto, chindamāno, chindīyamāno, chijjamāno, chindāpento, chindāpayanto.",
  "anya-e0201n6:772": "Anāgate-checchanto, chindissanto, checchamāno, chindissamāno.",
  "anya-e0201n6:773": "Bhindanto, bhindamāno, bhindīyamāno, bhijjamāno, bhecchanto, bhindissanto, bhecchamāno, bhindissamāno.",
  "anya-e0201n6:774": "Bhuñjanto, bhuñjamāno.",
  "anya-e0201n6:775": "Kamme-bhuñjīyamāno.",
  "anya-e0201n6:776": "Pubbarūpatte-bhujjamāno.",
  "anya-e0201n6:777": "Bhojento, bhojayanto, bhojayamāno, bhojīyamāno.",
  "anya-e0201n6:778": "Anāgate-bhokkhanto , bhuñjissanto, bhokkhamāno, bhuñjissamāno.",
  "anya-e0201n6:779": "Muñcanto, muñcamāno, muñcīyamāno, muccamāno.",
  "anya-e0201n6:780": "Anāgate-mokkhanto, muñcissanto, mokkhamāno, muñcissamāno iccādi.",
  "anya-e0201n6:781": "Divādimhi suddhakatturūpaṁ suddhakammarūpañca pubbarūpe sadisameva, dibbanto, dibbamāno, dibbīyamāno.",
  "anya-e0201n6:782": "Pubbarūpatte-dibbamāno.",
  "anya-e0201n6:783": "Chijjanto, chijjamāno, chedāpento, chedāpayamāno.",
  "anya-e0201n6:784": "Bujjhanto, bujjhamāno, bujjhīyamāno, bodhento, bodhayanto, bodhayamāno.",
  "anya-e0201n6:785": "Muccanto, muccamāno, mocento, mocayanto, mocayamāno, mocīyamāno.",
  "anya-e0201n6:786": "Yujjanto, yujjamāno iccādi.",
  "anya-e0201n6:787": "Svādimhi-suṇanto, suṇamāno.",
  "anya-e0201n6:788": "Kamme-suyyamāno.",
  "anya-e0201n6:789": "Kārite-sāvento, sāvayanto, sāvayamāno.",
  "anya-e0201n6:790": "Pāpuṇanto, dhammaṁ pariyāpuṇanto, pariyāpuṇamāno, pāpuṇīyamāno, pāpīyamāno.",
  "anya-e0201n6:791": "Kārite-pāpento, pāpayanto, pāpayamāno.",
  "anya-e0201n6:792": "Pari, saṁpubbo-parisamāpento, parisamāpayanto, parisamāpayamāno, parisamāpīyamāno.",
  "anya-e0201n6:793": "Sakkuṇanto, āvuṇanto iccādi.",
  "anya-e0201n6:794": "Kiyādimhi-kiṇanto, kiṇāpento, vikkayanto iccādi.",
  "anya-e0201n6:795": "Tanādimhi-tanonto , karonto, kubbanto, kubbamāno, krubbanto, krubbamāno, kurumāno, kayiranto, kayiramāno.",
  "anya-e0201n6:796": "Kamme-karīyamāno, kayyamāno, ‘tavaggavaraṇānaṁ ye cavaggabayañā’ti dhātvantassa yādeso.",
  "anya-e0201n6:797": "Saṅkharonto, abhisaṅkharonto.",
  "anya-e0201n6:798": "Kārite-kārento, kārayanto, kārayamāno, kārīyamāno.",
  "anya-e0201n6:799": "Sakkonto iccādi.",
  "anya-e0201n6:800_0": "Curādimhi-corento, corayanto, corayamāno, thenento, thenayanto, thenayamāno, cintento,",
  "anya-e0201n6:800_1": "cintayanto, cintayamāno, cintīyamāno, cintāpento, cintāpayanto, cintāpayamāno, cintāpīyamāno iccādi.",
  "anya-e0201n6:801": "Titikkhanto, titikkhamāno, titikkhīyamāno, titikkhāpento, titikkhāpayanto, titikkhāpayamāno, vīmaṁsanto, tikicchanto, cikicchanto, vicikicchanto.",
  "anya-e0201n6:802_0": "Bhuñjituṁ icchatīti bubhukkhanto, ghasituṁ icchatīti jighacchanto, pātuṁ paribhuñjituṁ",
  "anya-e0201n6:802_1": "icchatīti pipāsanto, gottuṁ saṁvarituṁ icchatīti jigucchanto, harituṁ pariyesituṁ",
  "anya-e0201n6:802_2": "icchatīti jigīsanto, vijetuṁ icchatīti vijigīsanto.",
  "anya-e0201n6:803": "Pabbato viya attānaṁ caratīti pabbatāyanto, pabbatāyamāno, piyāyanto, mettāyantoiccādīni ca yojetabbāni.",
  "anya-e0201n6:804": "Iti nta, mānapaccayarāsi.",
  "anya-e0201n6:805": "Ṇyādipaccayarāsi",
  "anya-e0201n6:806": "Atha ṇya, ya, yakapaccayantā vuccante.",
  "anya-e0201n6:807": "777.Ghyaṇa.",
  "anya-e0201n6:808": "Bhāva, kammesu gha, ṇānubandho yapaccayo hoti. Ghānubandho ‘kagācajānaṁ ghānubandhe’tiādīsu visesanattho. Ṇānubandho vuddhidīpanattho. Evaṁ sabbattha.",
  "anya-e0201n6:809": "Anubhavitabboti anubhāviyo bhogo purisena, anubhāviyaṁ sukhaṁ, anubhāviyā sampatti.",
  "anya-e0201n6:810": "778.Āsse ca.",
  "anya-e0201n6:811": "Ādantadhātūnaṁ āssa e hoti ghyaṇamhi. Casaddena ivaṇṇadhātūnaṁ āgamaīkārassa ca ettaṁ.",
  "anya-e0201n6:812": "Akkhātabbaṁ kathetabbanti akkheyyaṁ.",
  "anya-e0201n6:813_0": "Yassa dvittaṁ, saṅkhātabbanti saṅkhyeyyaṁ, saṅkhātuṁ asakkuṇeyyanti asaṅkhyeyyaṁ,",
  "anya-e0201n6:813_1": "gāyitabbanti geyyaṁ-sagāthakaṁ suttaṁ, ghāyituṁ arahatīti gheyyaṁ, ghāyanīyaṁ, apacāyituṁ",
  "anya-e0201n6:813_2": "arahatīti apaceyyaṁ, ñātuṁ arahatīti ñeyyaṁ, ājānituṁ arahatīti aññeyyaṁ, viññeyyaṁ,",
  "anya-e0201n6:813_3": "abhiññeyyaṁ, pariññeyyaṁ.",
  "anya-e0201n6:814": "Īāgame-jāniyaṁ, vijāniyaṁ, īssa rasso.",
  "anya-e0201n6:815_0": "Jāneyyaṁ, vijāneyyaṁ, adhiṭṭhātabbanti adhiṭṭheyyaṁ, adhiṭṭhaheyyaṁ, dātabbanti deyyaṁ,",
  "anya-e0201n6:815_1": "ādātabbanti ādeyyaṁ, saddahituṁ arahatīti saddaheyyaṁ, vidhātuṁ arahatīti vidheyyaṁ,",
  "anya-e0201n6:815_2": "na vidheyyaṁ avidheyyaṁ-anattalakkhaṇaṁ, mārassa āṇā dahati etthāti māradheyyaṁ,",
  "anya-e0201n6:815_3": "maccudheyyaṁ, sannihitabbanti sannidheyyaṁ, abhidhātabbaṁ kathetabbanti abhidheyyaṁ,",
  "anya-e0201n6:815_4": "pidahitabbanti pidheyyaṁ, alopo, apidheyyaṁ vā, pātabbanti peyyaṁ, minetabbanti meyyaṁ,",
  "anya-e0201n6:815_5": "pametabbanti pameyyaṁ, upecca minituṁ arahatīti upameyyaṁ, hātabbanti heyyaṁ, paheyyaṁ, pajaheyyaṁ.",
  "anya-e0201n6:816_0": "Ivaṇṇesu-ajjhāyitabbanti ajjheyyaṁ, adhiyeyyaṁ, upetabbanti upeyyaṁ, vikkiṇitabbanti",
  "anya-e0201n6:816_1": "vikkeyyaṁ, vikkāyiyaṁ, vikkāyeyyaṁ, vikkiṇeyyaṁ vā, vicinitabbanti viceyyaṁ, vicineyyaṁ,",
  "anya-e0201n6:816_2": "jetabbanti jeyyaṁ, vijeyyaṁ, netabbanti neyyaṁ, vineyyaṁ, adhisayitabbanti adhiseyyaṁ,",
  "anya-e0201n6:816_3": "pahitabbanti pāheyyaṁ, pahiṇeyyaṁ vā.",
  "anya-e0201n6:817": "Uvaṇṇesu vuddhiāvādeso, ku-sadde, kuyyatīti kāveyyaṁ.",
  "anya-e0201n6:818": "Īssa abhāve vassa battaṁ rasso ca, kabyaṁ.",
  "anya-e0201n6:819": "Pubbarūpatte kabbaṁ, cāvetabbanti cāveyyaṁ, javitabbanti javeyyaṁ, abhitthavitabbanti abhitthaveyyaṁ, bhavituṁ arahatīti bhabbaṁ. Juhotabbanti habyaṁ-sappi.",
  "anya-e0201n6:820": "Edantesu-apacāyitabbanti apaceyyaṁ, apacāyiyaṁ.",
  "anya-e0201n6:821": "Ve-tantasantāne, vetabbanti veyyaṁ.",
  "anya-e0201n6:822": "Vaca, bhaja, bhuja, yujādīhi ghyaṇpaccayo.",
  "anya-e0201n6:823": "779.Kagā cajānaṁ ghānubandheka. 623; rū. 554; nī. 1229.",
  "anya-e0201n6:824": "Ca, jānaṁ dhātvantānaṁ ka, gā honti ghānubandhe paccaye pare.",
  "anya-e0201n6:825": "Vattabbanti vākyaṁ, vākkaṁ, vāccaṁ, vāceyyaṁ vā.",
  "anya-e0201n6:826": "Bhaja-sevāyaṁ, bhajitabbanti bhāgyaṁ, bhaggaṁ, bhuñjitabbanti bhogyaṁ, bhoggaṁ, yuñjitabbanti yogyaṁ, yoggaṁ.",
  "anya-e0201n6:827": "780.Vadādīhi yoka. 541; rū. 552; nī. 1126.",
  "anya-e0201n6:828": "Vadādīhi bhāva, kammesu bahulaṁ yo hoti.",
  "anya-e0201n6:829": "Bhuñjibhabbanti bhojjaṁ, khāditabbanti khajjaṁ, vituditabbanti vitujjaṁ, panuditabbanti panujjaṁ, pajjitabbanti pajjaṁ, majjati etenāti majjaṁ.",
  "anya-e0201n6:830": "Muda-hāse, pamodati etenāti pāmojjaṁ, vadīyatīti vajjaṁ.",
  "anya-e0201n6:831": "Vadha-hiṁsāyaṁ, vadhitabbanti vajjhaṁ, vijjhitabbanti vijjhaṁ, punanti sujjhanti sattā etenāti puññaṁ, nāgamo.",
  "anya-e0201n6:832_0": "Vihaññate vihaññaṁ, vapiyateti vappaṁ, supanaṁ soppaṁ, labhitabbanti labbhaṁ, gantabbanti",
  "anya-e0201n6:832_1": "gammaṁ, damituṁ arahatīti dammaṁ, ramitabbanti rammaṁ, abhirammaṁ, nisāmīyate nisammaṁ,",
  "anya-e0201n6:832_2": "visamīyate visammaṁ, phusīyateti phasso, ussa attaṁ.",
  "anya-e0201n6:833": "Sāsitabboti sisso, ‘sāsassa sisā’ti sittaṁ.",
  "anya-e0201n6:834": "Gaha, guha, garaha, duha, vaha, saha.",
  "anya-e0201n6:835": "781.Guhādīhi yakaka. 541; rū. 552; nī. 1126.",
  "anya-e0201n6:836": "Etehi bhāva, kammesu bahulaṁ yaka hoti, hassa vipallāso.",
  "anya-e0201n6:837": "Gahetabbanti gayhaṁ, guhitabbanti guyhaṁ.",
  "anya-e0201n6:838": "Garaha-nindāyaṁ, garahitabbanti gārayhaṁ, duhitabbanti duyhaṁ, vahitabbanti vayhaṁ.",
  "anya-e0201n6:839": "Saha-sāhase, sahitabbanti sayhaṁ, pasayhaṁ.",
  "anya-e0201n6:840": "782.Kicca ghacca bhacca gabba lyā‘…babbaleyyā’ (bahūsu).",
  "anya-e0201n6:841": "Ete saddā yapaccayantā sijjhanti, iminā yapaccayaṁ katvā tena saha karassa kiccaṁ, hanassa ghaccaṁ, bharassa bhaccaṁ, gussa gabbaṁ, lissa lyattaṁ katvā sijjhanti.",
  "anya-e0201n6:842": "Karīyateti kiccaṁ, kiccayaṁ vā, haññateti ghaccaṁ, haccaṁ vā, bharīyateti bhaccaṁ.",
  "anya-e0201n6:843": "Gu-dabbe, guyate gabbaṁ, paṭisallīyate paṭisalyaṁ.",
  "anya-e0201n6:844": "Visesavidhānaṁ –",
  "anya-e0201n6:845_0": "Bhara-bharaṇe, bharitabbanti bhāriyaṁ, haritabbanti hāriyaṁ, bhājetabbanti bhājiyaṁ,",
  "anya-e0201n6:845_1": "bhājeyyaṁ, upāsitabbanti upāsiyaṁ, icchitabbanti iccheyyaṁ, adhigantabbanti adhigameyyaṁ iccādi.",
  "anya-e0201n6:846": "Rundhitabbanti rundheyyaṁ, chinditabbanti chindeyyaṁ, chejjaṁ iccādi.",
  "anya-e0201n6:847": "Dibbitabbanti dibbeyyaṁ, dibbaṁ, bujjhitabbanti bujjheyyaṁ, bodheyyaṁ, bojjhaṁ iccādi.",
  "anya-e0201n6:848": "Sotabbanti suṇeyyaṁ, pāpuṇitabbanti pāpuṇeyyaṁ, sakkuṇitabbanti sakkuṇeyyaṁ, na sakkuṇeyyaṁ asakkuṇeyyaṁ iccādi.",
  "anya-e0201n6:849": "Tanitabbanti tāneyyaṁ, taññaṁ, kātabbanti kāriyaṁ, kayyaṁ.",
  "anya-e0201n6:850": "Coretabbanti coreyyaṁ, thenīyate theyyaṁ, nassa pararūpattaṁ, cintetabbanti cinteyyaṁ, na cinteyyaṁ acinteyyaṁ, acintiyaṁ, manteyyaṁ, mantiyaṁ, vediyaṁ, vedeyyaṁ iccādi.",
  "anya-e0201n6:851": "Titikkheyyaṁ, vīmaṁseyyaṁ iccādi ca yojetabbāni.",
  "anya-e0201n6:852": "Iti ṇyādipaccayarāsi.",
  "anya-e0201n6:853": "Aādipaccayarāsi",
  "anya-e0201n6:854": "Atha a, aṇa, ghaka, ghaṇapaccayantā vuccante.",
  "anya-e0201n6:855": "783.Bhāvakārakesvaghaṇaghaka‘bhāvakārakesvaghaṇaghakā’ (bahūsu).",
  "anya-e0201n6:856": "Bhāve chasu kārakesu ca kriyatthā paraṁ a, ghaṇa, ghakapaccayā honti kammādimhi vā akammādimhi vā.",
  "anya-e0201n6:857": "784.Kvacaṇa.",
  "anya-e0201n6:858": "Kammupapadamhā kriyatthā paraṁ kattari eva kvaci aṇa hoti.",
  "anya-e0201n6:859": "A, aṇa, ghaka, ghaṇa.",
  "anya-e0201n6:860": "Amhi tāva –",
  "anya-e0201n6:861": "Aggaṁ jānātīti aggañño, vaṁsaṁ jānātīti vaṁsañño, magge tiṭṭhatīti maggaṭṭho-puriso, maggaṭṭhā-itthī, maggaṭṭhaṁ-ñāṇaṁ. Evaṁ phalaṭṭho, thalaṭṭho, jalaṭṭho, pabbataṭṭho, bhūmaṭṭho.",
  "anya-e0201n6:862_0": "Go vuccati ñāṇaṁ saddo ca, gavaṁ tāyati rakkhatīti gottaṁ, parito bhayaṁ tāyati rakkhatīti",
  "anya-e0201n6:862_1": "parittaṁ, annaṁ detīti annado. Evaṁ vatthado, vaṇṇado, yānado, sukhado, dīpado, cakkhudo,",
  "anya-e0201n6:862_2": "dāyaṁ ādadātīti dāyādo, pāraṁ gantuṁ detīti pārado-raso.",
  "anya-e0201n6:863": "Annaṁ dadātīti annadado, dvittaṁ pubbassa rasso ca.",
  "anya-e0201n6:864": "Purindado, mahāvuttinā purasadde assa ittaṁ bindāgamo ca.",
  "anya-e0201n6:865": "Sabbaṁ dadātīti sabbadado, saccaṁ sandhetīti saccasandho, janaṁ sandhetīti janasandho.",
  "anya-e0201n6:866": "Kaku vuccati guṇarāsi, kakuṁ sandhetīti kakusandho, gāvopāti rakkhatīti gopo-puriso, gopassa bhariyā gopī.",
  "anya-e0201n6:867": "Kassaṁ vuccati khettaṁ, kassaṁ pāti rakkhatīti kassapo.",
  "anya-e0201n6:868": "Bhū vuccati pathavī, bhuṁ pāti rakkhatīti bhūpo. Evaṁ bhūmipo.",
  "anya-e0201n6:869_0": "Pādena mūlena pathavīrasaṁ āporasañca pivatīti pādapo, suṭṭhu bhāti dibbatīti subho,",
  "anya-e0201n6:869_1": "na mamāyatīti amamo, dve anatthe lāti gaṇhātīti bālo, bahuṁ lāti gaṇhātīti bahulo,",
  "anya-e0201n6:869_2": "rāhu viya lāti gaṇhātīti rāhulo, ādīnaṁ",
  "anya-e0201n6:870": "Dukkhaṁ vāti bandhatītiādīnavo, aṇṇaṁ udakarāsiṁ vāti bandhatīti aṇṇavo iccādi.",
  "anya-e0201n6:871": "Aṇamhi –",
  "anya-e0201n6:872": "785.Āssāṇāpimhi yuka.",
  "anya-e0201n6:873": "Ṇāpivajjite ṇānubandhe paccaye pare ādantassa dhātussa ante yuka hoti, yāgamoti attho.",
  "anya-e0201n6:874_0": "Ñātabbo bujjhitabboti ñāyo-yutti, ñāyati amataṁ padaṁ etenāti ñāyo-ariyamaggo, paṭicca",
  "anya-e0201n6:874_1": "tiṭṭhatīti patiṭṭhāyo, dātabboti dāyo-āmisadāyo, dhammadāyo, khīraṁ pivatīti khīrapāyo,",
  "anya-e0201n6:874_2": "dhaññaṁ minātīti dhaññamāyo, vāti gacchatīti vāyo iccādi.",
  "anya-e0201n6:875": "Ivaṇṇesu amhi tāva –",
  "anya-e0201n6:876_0": "Eti pavattatīti āyo, sametīti samayo, veti vinassatīti vayo-mandādi, vigamanaṁ vinassanaṁ",
  "anya-e0201n6:876_1": "vayo-bhaṅgo, udayanaṁ udayo, samudayanaṁ samudayo, samudeti phalaṁ etenāti vā samudayo,",
  "anya-e0201n6:876_2": "aticca ayanaṁ pavattanaṁ accayo, paṭicca phalaṁ eti etasmāti paccayo, kiṇanaṁ kayo,",
  "anya-e0201n6:876_3": "vikkiṇanaṁ vikkayo, khīyanaṁ khayo, khīyanti etthāti vā khayo, rāgassa khayo rāgakkhayo,",
  "anya-e0201n6:876_4": "cayanaṁ cayo, ācayo, uccayo, samuccayo, upacayo, dhammaṁ vicinanti etenāti dhammavicayo,",
  "anya-e0201n6:876_5": "jayanaṁ jayo, vijayo, parājayo, niyyati etenāti nayo-vidhi, vineti ettha, etenāti",
  "anya-e0201n6:876_6": "vā vinayo, sukhena netabbo ñātabboti sunayo, dukkhena netabbo ñātabboti dunnayo,",
  "anya-e0201n6:876_7": "pātabboti payo-jalaṁ khīrañca.",
  "anya-e0201n6:877_0": "Ri-kampane, niccaṁ rayanti phandanti dukkhappattā sattā etthāti nirayo, allīyanaṁ",
  "anya-e0201n6:877_1": "ālayo, niliyanaṁ nilayo, sayanaṁ sayo, bhuso senti etthāti āsayo, ajjhāsayo, visesena",
  "anya-e0201n6:877_2": "senti etthāti visayo, nissāya naṁ seti pavattati etthāti nissayo, upanissayo, anusetīti anusayo iccādi.",
  "anya-e0201n6:878": "Aṇamhi –",
  "anya-e0201n6:879_0": "Ayanaṁ vaḍḍhanaṁ āyo, āyamhā apeto apāyo, āyena upeto upāyo, samudeti etthāti samudāyo,",
  "anya-e0201n6:879_1": "samaveti etthāti samavāyo, pariyāyo, vipariyāyo, netabboti nāyo ñāyo?, nīyati etenāti",
  "anya-e0201n6:879_2": "vā nāyo, bhūmiyaṁ setīti bhūmisāyo iccādi.",
  "anya-e0201n6:880": "Uvaṇṇesu amhi tāva –",
  "anya-e0201n6:881_0": "Cavanaṁ cavo, javanaṁ javo, abhitthavanaṁ abhitthavo, bhusaṁ davati hiṁsatīti upaddavo,",
  "anya-e0201n6:881_1": "sandhavanaṁ sandhavo, mittabhāvena sandhavo mittasandhavo, bhavatīti bhāvo, vibhavanaṁ",
  "anya-e0201n6:881_2": "vibhavo, sambhavanaṁ sambhavo, sambhavati etasmāti vā sambhavo, adhibhavanaṁ adhibhavo,",
  "anya-e0201n6:881_3": "abhibhavo, paribhavo, parābhavanaṁ vinassanaṁ parābhavo, ravatīti ravo-saddo, lunanaṁ",
  "anya-e0201n6:881_4": "lavo, pasavatīti passāvo, āsavatīti āsavo, paṭimukhaṁ savanaṁ paṭissavo iccādi.",
  "anya-e0201n6:882": "Aṇamhi –",
  "anya-e0201n6:883": "Bhavanaṁ bhāvo, bhavanti sadda, buddhiyo etenāti bhāvo, sāliṁ lunātīti sālilāvo, kucchitena savati sandatīti kasāvo iccādi.",
  "anya-e0201n6:884": "Edantesu aṇamhi –",
  "anya-e0201n6:885": "Mahāvuttinā essa āyattaṁ, mantaṁ ajjhetīti mantajjhāyo, vajjāvajjaṁ upecca jhāyatīti upajjhāyo-thero, upajjhāyinītherī.",
  "anya-e0201n6:886": "De-pālane , attani nilīnaṁ dayati rakkhatīti dāyo, migadāyo, tantaṁ vāyatīti tantavāyo.",
  "anya-e0201n6:887": "Vhe-avhāne, vhīyatīti vhayo-nāmaṁ, rassattaṁ, āpubbo avhayo iccādi.",
  "anya-e0201n6:888": "Anekabyañjanesu amhi tāva –",
  "anya-e0201n6:889_0": "Kamanaṁ kamo, pakkamo, abhikkamo, paṭikkamo, caṅkamati etthāti caṅkamo, hitaṁ karotīti",
  "anya-e0201n6:889_1": "hitakkaro, dukkhena kātabboti dukkaro-attho, dukkarā-paṭipadā, dukkaraṁ-kammaṁ, sukhena",
  "anya-e0201n6:889_2": "kātabboti sukaro, īsaṁ kātabboti īsakkaro, dīpaṁ karotīti dīpaṅkaro, aluttasamāso.",
  "anya-e0201n6:890_0": "Āgacchatīti āgamo, āgamanaṁ vā āgamo, saṅgamanaṁ saṅgamo, samāgamo, paggaṇhanaṁ paggaho,",
  "anya-e0201n6:890_1": "saṅgaṇhanaṁ saṅgaho, saṅgayhanti ettha, etenāti vā saṅgaho, anuggaho, paṭiggaho,",
  "anya-e0201n6:890_2": "gāvo caranti etthāti gocaro, kāme avacaratīti kāmāvacaro, uraṁ chādetīti uracchado,",
  "anya-e0201n6:890_3": "jirati etenāti jaro, vessaṁ taratīti vessantaro, aluttasamāso.",
  "anya-e0201n6:891_0": "Rathe attharatīti rathattharo, assattharo, ariṁ dametīti arindamo, bhagaṁ darati",
  "anya-e0201n6:891_1": "bhindatīti bhagandaro, yugaṁ ravi’ndudvayaṁ dhāretīti yugandharo, dhammaṁ dhāretīti",
  "anya-e0201n6:891_2": "dhammadharo, pajjateti padaṁ, sikkhā eva padaṁ sikkhāpadaṁ, sukhena bharitabboti",
  "anya-e0201n6:891_3": "subharo, dukkhena bharitabboti dubbharo, na maratīti amaro-devo, niyamanaṁ niyamo,",
  "anya-e0201n6:891_4": "saṁyamanaṁ saṁyamo, sirasmiṁ ruhatīti siroruho, sukhena labbhatīti sulabho, dukkhena",
  "anya-e0201n6:891_5": "labbhatīti dullabho, saṁvaritabboti saṁvaro, vuccatīti vaco, subbaco, dubbaco, vāriṁ",
  "anya-e0201n6:891_6": "vahatīti vārivaho, sarati gacchatīti saro, manaṁ haratīti manoharo iccādi.",
  "anya-e0201n6:892": "Aṇamhi –",
  "anya-e0201n6:893_0": "Kamu-icchā, kantīsu, kāmetīti kāmo, kāmīyatīti vā kāmo, atthaṁ kāmetīti atthakāmo,",
  "anya-e0201n6:893_1": "karaṇaṁ kāro, pakāro, ākāro, vikāro, upakāro, apakāro, kumbhaṁ karotīti kumbhakāro,",
  "anya-e0201n6:893_2": "rathakāro, mālakāro, saṅkharaṇaṁ saṅkhāro, saṅkharīyatīti vā saṅkhāro, saṅkharotīti",
  "anya-e0201n6:893_3": "vā saṅkhāro, parikkhāro, purakkhāro, gacchanti pavattanti kāmā etthāti gāmo, gaṇhātīti",
  "anya-e0201n6:893_4": "gāho, pattaṁ gaṇhātīti pattagāho, rasmiṁ gaṇhātīti rasmigāho, vicaraṇaṁ vicāro, upecca",
  "anya-e0201n6:893_5": "caratīti upacāro, gāmaṁ upecca caratīti gāmūpacāro, jirati hirī bhijjati etenāti",
  "anya-e0201n6:893_6": "jāro, kicchena taritabboti kantāro, mahāvuttinā kicchassa kattaṁ, bindāgamo, vāḷakantāro,",
  "anya-e0201n6:893_7": "yakkhakantāro, attharaṇaṁ atthāro, kathinassa atthāro kathinatthāro, darati bhindati",
  "anya-e0201n6:893_8": "kulavibhāgaṁ gacchati etena janenāti dāro, kuṁ pathaviṁ dāretīti kudāro, rassa lo, kudālo.",
  "anya-e0201n6:894_0": "Bhuso kriyaṁ dhāretīti ādhāro, pattādhāro, paṭisandhāraṇaṁ paṭisandhāro, pajjati",
  "anya-e0201n6:894_1": "etenāti pādo, uppajjanaṁ uppādo, paṭicca samuppajjanaṁ paṭiccasamuppādo, bharitabbo",
  "anya-e0201n6:894_2": "vahitabboti bhāro, sambharīyati sannicīyatīti sambhāro, bodhisambhāro, dabbasambhāro,",
  "anya-e0201n6:894_3": "māretīti māro, kilesamāro, khandhamāro, maccumāro, niyāmetīti niyāmo, dhammaniyāmo,",
  "anya-e0201n6:894_4": "kammaniyāmo, ārūhatīti āroho, rukkhaṁ ārūhatīti rukkhāroho, hatthāroho, assāroho,",
  "anya-e0201n6:894_5": "rathāroho, labbhatīti lābho, paṭilābho, nivaraṇaṁ nivāro, parivāretīti parivāro,",
  "anya-e0201n6:894_6": "vahatīti vāho, āvāho, vivāho, sarati addhānaṁ pavattatīti sāro, virūpena paṭisaraṇaṁ",
  "anya-e0201n6:894_7": "punappunaṁ cintanaṁ vippaṭisāro, paharaṇaṁ pahāro, āhāro, nīhāro, vihāro, abhihāro, parihāro.",
  "anya-e0201n6:895": "786.Hanassa ghāto ṇānubandheka. 591; rū. 544; nī. 1195.",
  "anya-e0201n6:896": "Ṇānubandhe paccaye pare hanassa ghāto hoti.",
  "anya-e0201n6:897": "Hananaṁ ghāto, vihaññanaṁ vighāto, upahananaṁ upaghāto, paṭihananaṁ paṭighāto.",
  "anya-e0201n6:898_0": "Ghakapaccaye vuddhi natthi, ‘manānaṁ niggahīta’nti dhātvānubandhassapi nassa niggahītaṁ",
  "anya-e0201n6:898_1": "vagganto ca, ‘kagā cajānaṁ ghānubandhe’ti ghānubandhe paccaye pare dhātvantānañca,",
  "anya-e0201n6:898_2": "jānaṁ ka, gā honti, nipaccatīti nipako.",
  "anya-e0201n6:899": "Bhanja-bhijjane vibhāge ca, bhañjanaṁ bhaṅgo, vibhajjanaṁ vibhaṅgo, vibhajīyanti dhammā ettha, etenāti vā vibhaṅgo, khandhavibhaṅgo, dhātuvibhaṅgo.",
  "anya-e0201n6:900": "Ranja-rāge, rañjanaṁ raṅgo, rañjanti sattā etthāti raṅgo.",
  "anya-e0201n6:901": "Sanja-saṅge, sañjanaṁ saṅgo, pasajjanaṁ lagganaṁ pasaṅgo, āsajjatīti āsaṅgo, uttari āsaṅgo uttarāsaṅgo.",
  "anya-e0201n6:902": "Saja-sajjane, atisajjanaṁ sambodhanaṁ atisaggo, gassa dvittaṁ.",
  "anya-e0201n6:903_0": "Nissajjanaṁ nissaggo, paṭinissaggo, vissajjanaṁ vissaggo, saṁsajjanaṁ missīkaraṇaṁ",
  "anya-e0201n6:903_1": "saṁsaggo, yujjati etthāti yugaṁ, kaliyugaṁ, sakaṭayugaṁ, pitāmahayugaṁ, nitudanaṁ",
  "anya-e0201n6:903_2": "nitudo, panudanaṁ panudo, uddhaṁ bhijjatīti ubbhido, kovidatīti kovido, pakārena",
  "anya-e0201n6:903_3": "kujjhatīti pakudho, bujjhatīti budho-paṇḍito, muyhatīti momūho, loluppatīti loluppo,",
  "anya-e0201n6:903_4": "ādidvittaṁ ottañca iccādi.",
  "anya-e0201n6:904_0": "Ghaṇapaccaye-pacanaṁ pāko, paccatīti vā pāko, vipāko, viviccanaṁ viveko, siñcanaṁ",
  "anya-e0201n6:904_1": "seko, abhiseko, socanaṁ soko, cajanaṁ cāgo, bhajanaṁ bhāgo, bhuñjanaṁ bhogo, saha",
  "anya-e0201n6:904_2": "bhogo sambhogo, paribhogo, ābhujanaṁ ābhogo, obhujanaṁ obhogo.",
  "anya-e0201n6:905_0": "Yaja-pūjāyaṁ, yajanaṁ yāgo, āmisayāgo, dhammayāgo, yujjanaṁ yogo, payogo, āyogo,",
  "anya-e0201n6:905_1": "viyogo, anuyogo, upayujjitabboti upayogo, lujjatīti loko, mahāvuttinā gassa kattaṁ,",
  "anya-e0201n6:905_2": "kāmaloko, rūpaloko, saṁvijjanaṁ saṁvego iccādi.",
  "anya-e0201n6:906": "787.Anaghaṇasvāparīhi ḷoka. 614; rū. 581; nī. 1219.",
  "anya-e0201n6:907": "Ā, parīhi parassa dahassa ḷo hoti ana, ghaṇapaccayesu.",
  "anya-e0201n6:908": "Paridayhanaṁ pariḷāho, ‘dahassa dassa ḍo’ti vikappena ḍādeso, dayhanaṁ ḍāho, dāho vā.",
  "anya-e0201n6:909": "Iti aādipaccayarāsi.",
  "anya-e0201n6:910": "Anapaccayarāsi",
  "anya-e0201n6:911": "Atha anapaccayantā vuccante.",
  "anya-e0201n6:912": "788.Ano.",
  "anya-e0201n6:913": "Bhāve ca chasu kārakesu ca kriyatthā anapaccayo hoti, ādantesu parassaralopo, alope yāgamo.",
  "anya-e0201n6:914_0": "Akkhāyate akkhānaṁ, akkhāyati etenāti vā akkhānaṁ, dhammassa akkhānanti dhammakkhānaṁ,",
  "anya-e0201n6:914_1": "paṭisaṅkhāyati pajānāti etenāti paṭisaṅkhānaṁ , saha gāyanaṁ saṅgāyanaṁ, saha gāyanti",
  "anya-e0201n6:914_2": "sajjhāyanti etthāti vā saṅgāyanaṁ, ñāyate ñāṇaṁ, jānātīti vā ñāṇaṁ, jānanti etenāti",
  "anya-e0201n6:914_3": "vā ñāṇaṁ, paññāyatīti paññāṇaṁ, vijānātīti viññāṇaṁ, saññāṇaṁ, nassa ṇattaṁ.",
  "anya-e0201n6:915": "Kārite-ñāpanaṁ, paññāpanaṁ, viññāpanaṁ, saññāpanaṁ.",
  "anya-e0201n6:916": "Jānanaṁ, pajānanaṁ, vijānanaṁ, sañjānanaṁ, pubbassaralopo, ṭhīyate ṭhānaṁ, tiṭṭhati etthāti vā ṭhānaṁ.",
  "anya-e0201n6:917": "Kārite-ṭhāpanaṁ, patiṭṭhāpanaṁ.",
  "anya-e0201n6:918": "Tāyati rakkhatīti tāṇaṁ, parittāṇaṁ, nassa ṇattaṁ.",
  "anya-e0201n6:919": "Avatthāyati etthāti avatthānaṁ, dīyate dānaṁ, diyyati etenāti vā dānaṁ, sammā padīyati assāti sampadānaṁ, apecca ādadāti etasmāti apādānaṁ.",
  "anya-e0201n6:920": "Kārite-dāpanaṁ, samādapanaṁ.",
  "anya-e0201n6:921": "Padahīyate padhānaṁ, padahanti etenāti vā padhānaṁ, ādhānaṁ, vidhānaṁ, nidhānaṁ, sannidhānaṁ.",
  "anya-e0201n6:922": "Kārite-sannidhāpanaṁ.",
  "anya-e0201n6:923": "Pānaṁ, paṭibhānaṁ, māṇaṁ, pamāṇaṁ, upamāṇaṁ, parimāṇaṁ, nassa ṇattaṁ.",
  "anya-e0201n6:924": "Yāyati etenāti yānaṁ, uyyānaṁ, niyyānaṁ, vāyanti bhavābhavaṁ gacchanti etenāti vānaṁ, natthi vānaṁ etthāti nibbānaṁ, nibbāyanti etthāti vā nibbānaṁ.",
  "anya-e0201n6:925": "Kārite-nibbāpanaṁ.",
  "anya-e0201n6:926": "Avasānaṁ, osānaṁ, pariyosānaṁ, pahānaṁ, parihānaṁ.",
  "anya-e0201n6:927": "Kārite-hāpanaṁ, parihāpanaṁ.",
  "anya-e0201n6:928_0": "Ivaṇṇesu-ayanaṁ vikkayanaṁ, vikkiṇanaṁ, khayanaṁ, khiyanaṁ, khiyyanaṁ, iya, iyyādeso,",
  "anya-e0201n6:928_1": "cayanaṁ, cinanaṁ, ācinanaṁ, vicinanaṁ, jayanaṁ, vijayanaṁ, līyanti etthāti leṇaṁ, nassa ṇattaṁ.",
  "anya-e0201n6:929": "Paṭisallīyanti etthāti paṭisallānaṁ, issa āttaṁ. Seti etthāti senaṁ, sayanaṁ.",
  "anya-e0201n6:930": "Kārite-sayāpanaṁ iccādi.",
  "anya-e0201n6:931": "Uvaṇṇesu-cavanaṁ, javanaṁ, abhitthavanaṁ, dhunanaṁ, viddhunanaṁ, niddhunanaṁ, bhavanaṁ, abhibhavanaṁ, lavanaṁ, lunanaṁ, savanaṁ, pasavanaṁ iccādi.",
  "anya-e0201n6:932_0": "Edantesu-ajjhenaṁ, ajjhāyanaṁ, apacāyanaṁ, jhāyate jhānaṁ, jhāyati etenāti vā jhānaṁ,",
  "anya-e0201n6:932_1": "paṭhamajjhānaṁ, dutiyajjhānaṁ, ujjhānaṁ, nijjhānaṁ, abhijjhānaṁ, sālilāyanaṁ, cīvaravāyanaṁ,",
  "anya-e0201n6:932_2": "gilāyatīti gilāno iccādi.",
  "anya-e0201n6:933": "‘Rā nassa ṇo’ti suttena rakāramhā parassa nassa ṇo, kāraṇaṁ, adhikarīyati etthāti adhikaraṇaṁ, saṅkharaṇaṁ, abhisaṅkharaṇaṁ.",
  "anya-e0201n6:934": "Kārite-kārāpanaṁ.",
  "anya-e0201n6:935": "Ākiraṇaṁ, vikkiraṇaṁ, caraṇaṁ, jiraṇaṁ, taraṇaṁ, kaṅkhāvitaraṇaṁ, attharaṇaṁ, āgantvā dahanti ettha matasarīranti āḷahanaṁsusānaṁ, dassa ḷo.",
  "anya-e0201n6:936": "Passīyate passanaṁ, dassanaṁ, suṭṭhu passatīti sudassanorājā, suṭṭhu passitabbanti sudassanaṁ-devanagaraṁ, sandassanaṁ, nidassanaṁ, dhāraṇaṁ, uddhāraṇaṁ, niddhāraṇaṁ, ādidīgho.",
  "anya-e0201n6:937": "Pūraṇaṁ, paripūraṇaṁ, pharaṇaṁ, vippharaṇaṁ.",
  "anya-e0201n6:938": "Kārite-māraṇaṁ.",
  "anya-e0201n6:939": "Nivāraṇaṁ, saraṇaṁ, nissaraṇaṁ, haraṇaṁ, āharaṇaṁ, nīharaṇaṁ iccādi.",
  "anya-e0201n6:940_0": "Sāmaññavidhānattā saddattha, kujjhanattha, calanatthadhātūhi ruca, juta, vaḍḍhādidhātūhi",
  "anya-e0201n6:940_1": "ca tassīlādīsu ano hoti, ghosati sīlenāti ghosano, ghosati dhammenāti ghosano, ghosati",
  "anya-e0201n6:940_2": "sādhukārenāti ghosano, kodhano, dūsano, padūsano, kopano, calano, phandano, kampano,",
  "anya-e0201n6:940_3": "maṇḍano, bhūsano, vibhūsano, rocano, virocano, verocano, jotano, ujjotano, vaḍḍhano,",
  "anya-e0201n6:940_4": "karoti sīlenāti karaṇo. Rāgo nimittakaraṇo, doso nimittakaraṇo, moho nimittakaraṇo",
  "anya-e0201n6:940_5": "saṁ. ni. 4.349 iccādi.",
  "anya-e0201n6:941": "789.Karā ṇano.",
  "anya-e0201n6:942": "Karamhā kattari ṇānubandho ano hoti.",
  "anya-e0201n6:943": "Karoti attano phalanti kāraṇaṁ.",
  "anya-e0201n6:944": "790.Hāto vīhikālesu.",
  "anya-e0201n6:945": "Vīhismiṁ kāle ca vattabbe hādhātumhā kattari ṇānubandho ano hoti.",
  "anya-e0201n6:946": "Hāpetīti hāyano, vīhiviseso vassañca. ‘‘Kuñjaraṁ saṭṭhihāyana’’nti ettha vassaṁ hāyananti vuccati.",
  "anya-e0201n6:947": "Iti anapaccayarāsi.",
  "anya-e0201n6:948": "Akapaccayarāsi",
  "anya-e0201n6:949": "Atha akapaccayantā vuccante.",
  "anya-e0201n6:950": "791.Āsīsāyamako‘āsiṁsāmako’ (bahūsu).",
  "anya-e0201n6:951": "Āsīsā vuccati patthanā, āsīsāyaṁ gamyamānāyaṁ ako hoti kattari.",
  "anya-e0201n6:952_0": "Jīvatūti jīvako, nandatūti nandako. ‘‘Jinabuddhi, dhanabhūti, bhūto, dhammadinno,",
  "anya-e0201n6:952_1": "vaḍḍhamāno’’ti ete saddā aññathā sijjhanti, jino imaṁ bujjhatūti jinabuddhi, dhanaṁ",
  "anya-e0201n6:952_2": "etassa bhavati vaḍḍhatīti dhanabhūti, bhavati vaḍḍhatīti bhūto, dhammena dinno dhammadinno,",
  "anya-e0201n6:952_3": "yathā devadatto, brahmadatto, vaḍḍhatīti vaḍḍhamānoti.",
  "anya-e0201n6:953_0": "‘Kattari ltuṇakā’ti ṇako, so ca sāmaññavidhānattā arahe sattiyaṁ sīle dhamme sādhukāre",
  "anya-e0201n6:953_1": "ca sijjhati, akkhāyatīti akkhāyako, ‘āssāṇāpimhi yuka’iti yāgamo, akkhātuṁ arahati,",
  "anya-e0201n6:953_2": "sakkoti, akkhānamassa sīlaṁ, dhammo, akkhānaṁ sakkaccaṁ karotīti attho. Kālattayepi",
  "anya-e0201n6:953_3": "sijjhati, pubbepi akkhāsi, ajjapi akkhāti, pacchāpi akkhāyissatīti attho. Evaṁ sesesu",
  "anya-e0201n6:953_4": "sāmaññavidhīsu yathārahaṁ veditabbo.",
  "anya-e0201n6:954": "Itthiyaṁ-‘adhātussa ke…’ti suttena akassa assa ittaṁ, akkhāyikā-itthī, akkhāyakaṁ-kulaṁ, saṅgāyako, jānātīti jānako.",
  "anya-e0201n6:955": "Vikaraṇapaccayato paraṁ nāgame sati vikaraṇassa rasso, jānanako, ājānanako, vijānanako, sañjānanako.",
  "anya-e0201n6:956": "Kārite-ñāpetīti ñāpako, viññāpako, saññāpako.",
  "anya-e0201n6:957": "Nāgame-ñāpanako, viññāpanako, saññāpanako, adhiṭṭhātīti adhiṭṭhāyako, adhiṭṭhāpetīti adhiṭṭhāpako, detīti dāyako, dāpetīti dāpako.",
  "anya-e0201n6:958": "Ṇāpimhi yāgamo natthi, samādapetīti samādapako, ubhayattha rasso. Vidhetīti vidhāyako, pajahatīti pajahāyako, avahiyyatīti ohiyako, āssa ittaṁ iccādi.",
  "anya-e0201n6:959_0": "Ivaṇṇesu-ajjhetīti ajjhāyako, mantaṁ ajjhetīti mantajjhāyako, kiṇātīti kāyako, kiṇāpetīti",
  "anya-e0201n6:959_1": "kāyāpako, ācinātīti ācinako, vicinako, parājayatīti pārājiko, alopo, puggalo, parājetīti",
  "anya-e0201n6:959_2": "pārājiko, alopo kāritalopo ca, dhammo, bhāyāpetīti bhayānako, nāgamo ādirasso ca.",
  "anya-e0201n6:960": "Bhūmiyaṁ setīti bhūmisāyako, sayāpetīti sayāpako, pāhetīti pahiṇako iccādi.",
  "anya-e0201n6:961": "Uvaṇṇesu-punāti sodhetīti pāvako-aggi, bhavatīti bhāvako, vibhāvetīti vibhāvako, lunātīti lāvako, suṇātīti sāvako-puriso, sāvikā-itthī, juhotīti hāvako iccādi.",
  "anya-e0201n6:962_0": "Apa-pāpuṇane, pāpetīti pāpako, sampāpetīti sampāpako, upāsatīti upāsako-puriso, upāsikā-itthī,",
  "anya-e0201n6:962_1": "upāsakaṁ-kulaṁ, karotīti kārako, kārikā, kārakaṁ, upakārako, kāretīti kārāpako, saṅkharotīti",
  "anya-e0201n6:962_2": "saṅkhārako, abhisaṅkhārako, khipatīti khipako, ukkhipako, nikkhipako, khepako, ukkhepako,",
  "anya-e0201n6:962_3": "nikkhepako, nāgamekhipanako.",
  "anya-e0201n6:963": "Gaṇhātīti gāhako, gaṇhāpetīti gāhāpako. Evaṁ gopako, pādamūle caratīti pādacārako, pupphaṁ ocināyatīti ocināyako, edanto dhātu.",
  "anya-e0201n6:964": "Chindatīti chedako, chindako, chedāpetīti chedāpako, chindāpako, janetīti janako-puriso, janikāmātā, janakaṁ-kammaṁ, kāritalopo.",
  "anya-e0201n6:965": "Jhāpa-dāhe, jhāpetīti jhāpako.",
  "anya-e0201n6:966": "Ñapa-paññāpane, paññapetīti paññāpako.",
  "anya-e0201n6:967": "Ṭhāpa-ṭhāne, patiṭṭhāpetīti patiṭṭhāpako.",
  "anya-e0201n6:968": "Ṇāpa-pesane , āṇāpetīti āṇāpako, tudatīti tudako, santussatīti santussako, visesena passatīti vipassako, sandassetīti sandassako, dūsetīti dūsako, ādidīgho.",
  "anya-e0201n6:969": "Pacatīti pācako, pācetīti pācāpako, āpādetīti āpādako, nipphādako, sampādako, paṭipajjako, paṭipādako, pūretīti pūrako, garupantattā na vuddhi.",
  "anya-e0201n6:970": "Phusatīti phusako, tudādittā na vuddhi.",
  "anya-e0201n6:971_0": "Bhājetīti bhājako, bhindatīti bhindako, bhedako, kārabhedako, bhuñjatīti bhuñjako,",
  "anya-e0201n6:971_1": "bhojako, gāmabhojako, bujjhatīti bujjhako, bodhako, maratīti miyyako, māretīti mārako,",
  "anya-e0201n6:971_2": "muñcatīti muñcako, mocako, yācatīti yācako, yajatīti yājako, yuñjatīti yuñjako, anuyuñjako,",
  "anya-e0201n6:971_3": "yojako, payojako, yujjhatīti yujjhako, yodhako, rundhatīti rundhako, avarodhako,",
  "anya-e0201n6:971_4": "vacatīti vācako, ovadatīti ovādako, ovajjako, vīṇaṁ vādetīti vīṇāvādako, bherivādako,",
  "anya-e0201n6:971_5": "garuṁ abhivādetīti abhivādako, vidatijānātīti vedako, vindati paṭilabhatīti vindako,",
  "anya-e0201n6:971_6": "anuvijjati vicāretīti anuvijjako, paṭisaṁvedetīti paṭisaṁvedako, vijjhatīti vedhako,",
  "anya-e0201n6:971_7": "aṭṭhiṁ vijjhatīti aṭṭhivedhako, pattaṁ vijjhatīti pattavedhako.",
  "anya-e0201n6:972_0": "Bahulādhikārā kammepi dissati, antare vāsīyati nivāsīyatīti antaravāsako, pasīdatīti",
  "anya-e0201n6:972_1": "pasīdako, pasādako vā, dīpappasādako, udakappasādako, sibbatīti sibbako, sevatīti",
  "anya-e0201n6:972_2": "sevako, hanatīti ghātako, gāvo hanatīti goghātako, hanassa ghāto. Haratīti hārako.",
  "anya-e0201n6:973_0": "Kamme – ‘‘pādehi paharīyatīti pādapahārako’’ti vuttiyaṁ vuttaṁ. Titikkhatīti titikkhako,",
  "anya-e0201n6:973_1": "tikicchatīti tikicchako, vīmaṁsatīti vīmaṁsako, bubhukkhatīti bubhukkhako, pabbatāyatīti pabbatāyako iccādi.",
  "anya-e0201n6:974": "Iti akapaccayarāsi.",
  "anya-e0201n6:975": "Ivaṇṇantarūparāsi",
  "anya-e0201n6:976": "Atha ivaṇṇantarūpāni vuccante.",
  "anya-e0201n6:977": "792.Dādhātvika. 551; rū. 598; nī. 1138.",
  "anya-e0201n6:978": "Dā, dhāhi bhāvakārakesu ipaccayo hoti.",
  "anya-e0201n6:979_0": "Paṭhamaṁ cittena ādīyatītiādi, taṇhādiṭṭhīhi upādīyatīti upādi, khandhupādi, kilesupādi,",
  "anya-e0201n6:979_1": "vidhānaṁ vidhi, vidhiyyati etenāti vidhi, nidhiyyatīti nidhi, sandhiyate sandhi,",
  "anya-e0201n6:979_2": "abhisandhi, paṭisandhi, sannidahanaṁ sannidhi, samādhānaṁ samādhi, samādahanti etenāti",
  "anya-e0201n6:979_3": "samādhi, paṇidahanaṁ paṇidhi, odhi, avadhi, upanidhi, paṭinidhi, udakaṁ dahati tiṭṭhati",
  "anya-e0201n6:979_4": "etthāti udadhi, mahanto udadhi mahodadhi, vālāni dahanti tiṭṭhanti etthāti vāladhi.",
  "anya-e0201n6:980": "793.Ikitī sarūpeka. 669; rū. 679; nī. 1315.",
  "anya-e0201n6:981": "Dhātūnaṁ sutisaṅkhāte sarūpe vattabbe kriyatthā paraṁ i, ki, tipaccayā honti.",
  "anya-e0201n6:982": "Avaṇṇupantehi i, gami, paci iccādi.",
  "anya-e0201n6:983": "Uvaṇṇupantehi ki, budhi, rudhi iccādi.",
  "anya-e0201n6:984": "Kehiciti, karotissa, atthissa iccādi.",
  "anya-e0201n6:985": "794.Sīlābhikkhaññāvassakesu ṇīka. 532, 636; rū. 590, 659; nī. 1114, 1245.",
  "anya-e0201n6:986_0": "Sīlaṁ vuccati pakaticariyā, abhikkhaṇameva abhikkhaññaṁ, punappunakriyā, āyatiṁ avassaṁbhāvī",
  "anya-e0201n6:986_1": "avassakaṁ nāma, sīlaggahaṇena dhamma, sādhukārāpi saṅgayhanti, etesu sīlādīsu kriyāvisesesu",
  "anya-e0201n6:986_2": "gamyamānesu kattari ṇī hoti. Ādantesu ‘āssāṇāpimhi yuka’iti yāgamo.",
  "anya-e0201n6:987": "Akkhāyatīti akkhāyī, akkhāyanasīlo, akkhāyanadhammo, akkhāne sakkaccakāritā yuttoti attho. Kālattayepi sijjhati sāmaññavidhānattā.",
  "anya-e0201n6:988_0": "Avassakaṁ pana anāgatameva, dhammakkhāyī-puriso, dhammakkhāyinī-itthī, dhammakkhāyi-kulaṁ,",
  "anya-e0201n6:988_1": "gītaṁ abhiṇhaṁ gāyatīti gītagāyī, kappaṁ avassaṁ ṭhāssatīti kappaṭṭhāyī, saṁvaṭṭamānaṁ",
  "anya-e0201n6:988_2": "asaṅkhyeyyaṁ ṭhāssatīti saṁvaṭṭaṭṭhāyī. Evaṁ vivaṭṭaṭṭhāyī.",
  "anya-e0201n6:989": "Adinnaṁ ādadāti sīlenāti adinnādāyī. Tathā dinnameva ādadātīti dinnādāyī, annaṁ dadāti sīlenāti annadāyī.",
  "anya-e0201n6:990_0": "Dā-suppane. Niddāyanasīlo niddāyī, majjaṁ pivanasīlo majjapāyī, majjaṁ abhiṇhaṁ pivatīti",
  "anya-e0201n6:990_1": "majjapāyī, sīghaṁ yāyanasīlo sīghayāyī, sasaṅkhārena sappayogena avassaṁ parinibbāyissatīti",
  "anya-e0201n6:990_2": "sasaṅkhāraparinibbāyī. Tathā asaṅkhāraparinibbāyī, āyukappassa antare vemajjhe avassaṁ",
  "anya-e0201n6:990_3": "parinibbāyissatīti antarāparinibbāyī, āyukappapariyosānaṁ upahacca avassaṁ parinibbāyissatīti",
  "anya-e0201n6:990_4": "upahaccaparinibbāyī iccādi.",
  "anya-e0201n6:991_0": "Ivaṇṇesu-mantaṁ niccakālaṁ ajjhāyatīti mantajjhāyī, dhammajjhāyī, dhaññaṁ niccakālaṁ",
  "anya-e0201n6:991_1": "vikkiṇātīti dhaññavikkāyī, bhāyanasīlo bhāyī, bhūmiyaṁ sayanasīlo, bhūmiyaṁ vā niccakālaṁ",
  "anya-e0201n6:991_2": "sayatīti bhūmisāyī, kaṇṭake apassayanasīlo kaṇṭakāpassayī iccādi.",
  "anya-e0201n6:992_0": "Edantāpi idha vattabbā, uddhaṁ vaḍḍhanasīlo udāyī, vuddhesu apacāyanasīlo vuddhāpacāyī.",
  "anya-e0201n6:992_1": "Evaṁ jeṭṭhāpacāyī, jhāyanasīlo, jhāyanadhammo, jhāyane sakkaccakriyāyuttoti jhāyī,",
  "anya-e0201n6:992_2": "niccakālaṁ jhāyatīti vā jhāyī, pajjhāyī, ujjhāyī, nijjhāyī, abhijjhāyī, bhāyanasīlo",
  "anya-e0201n6:992_3": "bhāyī, tiṇaṁ abhiṇhaṁ lāyatīti tiṇalāyī, tantaṁ niccakālaṁ vāyatīti tantavāyī, palāyanasīlo",
  "anya-e0201n6:992_4": "palāyī, na palāyī apalāyī iccādi.",
  "anya-e0201n6:993": "Uvaṇṇesu-yathābhūtaṁ atthaṁ vibhāvanasīlo vibhāvīpuriso, vibhāvinī-itthī, āyatiṁ avassaṁ bhavissatīti bhāvī, sāliṁ lunāti sīlenāti sālilāvī iccādi.",
  "anya-e0201n6:994": "Byāpanasīlo byāpī, kāmeti icchati sīlenāti kāmī, dhammakāmī, atthakāmī, karaṇasīlo kārī, pāpakārī, puññakārī.",
  "anya-e0201n6:995_0": "Avassaṁ āgamissatīti āgāmī. Rassatte-āgaminīratti, āgaminī-puṇṇamāsī, ācayaṁ vaṭṭaṁ",
  "anya-e0201n6:995_1": "gacchati sīlenāti ācayagāmī, apacayaṁ vivaṭṭaṁ gacchati sīlenāti apacayagāmī, sakiṁ",
  "anya-e0201n6:995_2": "avassaṁ āgamissatīti sakadāgāmī. Tathā na āgamissatīti anāgāmī.",
  "anya-e0201n6:996": "Ādhānaṁ vuccati daḷhaṭṭhiti, ādhānaṁ katvā gahaṇasīlo ādhānagāhī, daḷhagāhī, dhammaṁ carati sīlenāti dhammacārī, brahmaṁ seṭṭhaṁ carati sīlenāti brahmacārī.",
  "anya-e0201n6:997_0": "Apicettha dhammo nāma kulācāradhammo, taṁ dhammaṁ carāmīti daḷhaṁ gaṇhitvā yāva na",
  "anya-e0201n6:997_1": "vijahati, tāva avītikkamanaṭṭhena dhammaṁ carati sīlenāti dhammacārī nāma. Tathācaranto",
  "anya-e0201n6:997_2": "ca antarāvītikkamanīyavatthusamāyoge sati taṁ dhammaṁ apatamānaṁ katvā dhārento saṁvaraṇaṭṭhena",
  "anya-e0201n6:997_3": "dhammaṁ carati dhammenāti dhammacārī nāma, tathādhārento ca taṁ dhammaṁ attukkaṁsana,",
  "anya-e0201n6:997_4": "paravambhanādīhi pāpadhammehi anupakkiliṭṭhañca appicchatādīhi santaguṇehi supariyodātañca",
  "anya-e0201n6:997_5": "karonto pariyodāpanaṭṭhena dhammaṁ carati sādhukārenāti dhammacārī nāma.",
  "anya-e0201n6:998_0": "Brahmaṁ vuccati tato seṭṭhataraṁ sikkhāpadasīlaṁ, tampi gaṇhitvā avijahanto antarā",
  "anya-e0201n6:998_1": "ca apatamānaṁ katvā dhārento anupakkiliṭṭhaṁ supariyodātañca karonto tividhena atthena",
  "anya-e0201n6:998_2": "brahmacārī nāma, samādāna, sampatta, samucchedaviratīnaṁ vasena viyojetuṁ vaṭṭati,",
  "anya-e0201n6:998_3": "yo pana gaṇhanto tathā na dhāreti, dhārento vā upakkiliṭṭhaṁ karoti, so ekadesena",
  "anya-e0201n6:998_4": "atthena brahmacārī nāma.",
  "anya-e0201n6:999_0": "Yo pana tividhena atthena mutto hutvā kadāci taṁ dhammaṁ carati, tassa caraṇakriyā",
  "anya-e0201n6:999_1": "tassīlakriyā na hoti, so dhammacārīti na vuccati, etenupāyena sesesu pāpa, kalyāṇabhūtesu",
  "anya-e0201n6:999_2": "tassīlapadesu atthavibhāgo veditabbo.",
  "anya-e0201n6:1000_0": "Brahmacārinī-itthī, visesena dassanasīlo vipassī, atthadassī, dhammadassī, piyadassī,",
  "anya-e0201n6:1000_1": "sudassī, dussanasīlo dussīmāro, dhāraṇasīlo dhārī, iṇadhārī, chattadhārī, bhusaṁ",
  "anya-e0201n6:1000_2": "nahanasīlo upanāhī, pariniṭṭhitapaccayekadesattā āyatiṁ avassaṁ uppajjissatīti uppādī,",
  "anya-e0201n6:1000_3": "uppādino dhammā dha. sa. tikamātikā 17.",
  "anya-e0201n6:1001_0": "Bhara-dhāraṇe, mālaṁ niccakālaṁ bharatīti mālabhārī, bhājanasīlo bhājī, uṇhaṁ bhuñjanasīlo",
  "anya-e0201n6:1001_1": "uṇhabhojī, attānaṁ maññati sīlenāti attamānī, attānaṁ paṇḍitaṁ maññatīti paṇḍitamānī,",
  "anya-e0201n6:1001_2": "labhanasīlo lābhī, vacanasīlo vācī. Evaṁ vādī, atthavādī, dhammavādī, yuttavādī,",
  "anya-e0201n6:1001_3": "muttavādī, vibhajjavādī, niccaṁ vasatīti vāsī, gāmavāsī, nagaravāsī, bhāraṁ vahanasīlo",
  "anya-e0201n6:1001_4": "bhāravāhī , dhammaṁ paññaṁ anusarati anugacchatīti dhammānusārī. Evaṁ saddhānusārī,",
  "anya-e0201n6:1001_5": "virūpaṁ pāpapakkhaṁ paṭimukhaṁ abhiṇhaṁ sarati cintetīti vippaṭisārī, pāṇaṁ hanati",
  "anya-e0201n6:1001_6": "sīlenāti pāṇaghātī, hanassa ghāto.",
  "anya-e0201n6:1002": "Haritabbaṁ sabbaṁ harati sīlenāti hārahārī iccādi.",
  "anya-e0201n6:1003_0": "‘Kagā cajāna’nti suttavibhattiyā aghānubandhepi cajānaṁ kagādeso, samaṁ vipācetīti",
  "anya-e0201n6:1003_1": "samavepākī-udaraggi, samavepākinī-gahaṇī, upadhi phalaṁ vipaccatīti upadhivepākinī,",
  "anya-e0201n6:1003_2": "socanasīlo sokī, sokinī-pajā, mutto hutvā cajanasīlo muttacāgī, saṁvibhājanasīlo",
  "anya-e0201n6:1003_3": "saṁvibhāgī, kāmasukhaṁ bhuñjanasīlo kāmabhogī, visuṁ avibhattaṁ bhogaṁ bhuñjanasīlo",
  "anya-e0201n6:1003_4": "apaṭivibhattabhogī, yuñjanasīlo yogī iccādi.",
  "anya-e0201n6:1004": "795.Āvīka. 532; rū. 590; nī. 1114.",
  "anya-e0201n6:1005": "Āvī hoti kattari.",
  "anya-e0201n6:1006": "Bhayaṁ dassanasīlo bhayadassāvī.",
  "anya-e0201n6:1007": "Iti ivaṇṇantarūparāsi.",
  "anya-e0201n6:1008": "Uvaṇṇantarūparāsi",
  "anya-e0201n6:1009": "796.Bhaṅgu bhīrū bhāsu assavā.",
  "anya-e0201n6:1010": "Ete saddā mahāvuttinā sīlādīsu nipaccante.",
  "anya-e0201n6:1011": "Bhanja-vināse, pabhañjanasīlo pabhaṅgu-saṅkhatadhammo.",
  "anya-e0201n6:1012": "Bhī-bhaye, bhāyanasīlo bhīrū.",
  "anya-e0201n6:1013": "Bhā-dittiyaṁ, obhāsanasīlo bhāsu-pabhā, jeṭṭhavacanaṁ ādarena suṇāti sīlenāti assavo-putto, assavābhariyā.",
  "anya-e0201n6:1014": "797.Vidā kūka. 535; rū. 593; nī. 1119.",
  "anya-e0201n6:1015": "Vidamhā kū hoti kattari.",
  "anya-e0201n6:1016": "Vidati sīlenāti vidū, lokavidū, paracittavidū. Itthiyaṁ paracittavidunī.",
  "anya-e0201n6:1017": "798.Vito ñātoka. 535; rū. 593; nī. 1119.",
  "anya-e0201n6:1018": "Vipubbā ñāto kū hoti kattari.",
  "anya-e0201n6:1019": "Vijānanasīlo viññū.",
  "anya-e0201n6:1020": "799.Kammāka. 535; rū. 593; nī. 1119.",
  "anya-e0201n6:1021": "Kammupapadā ñāto kū hoti kattari.",
  "anya-e0201n6:1022": "Sabbaṁ jānāti sīlenāti sabbaññū, rattaññū, atthaññū, dhammaññū, kālaññū, samayaññū.",
  "anya-e0201n6:1023": "780.Gamā rūka. 534; rū. 592; nī. 1118.",
  "anya-e0201n6:1024": "Kammupapadā gamamhā rū hoti kattari. ‘Rānubandhentasarādissā’ti sabbadhātvantalopo.",
  "anya-e0201n6:1025": "Pāraṁ gacchati sīlenāti pāragū, vedaṁ vuccati aggamaggañāṇaṁ, vedaṁ gacchatīti vedagū, addhānaṁ gacchatīti addhagū.",
  "anya-e0201n6:1026": "Iti uvaṇṇantarūparāsi.",
  "anya-e0201n6:1027": "Itthiliṅgarūparāsi",
  "anya-e0201n6:1028": "Atha itthiliṅgarūpāni vuccante.",
  "anya-e0201n6:1029": "801.Itthiyamaṇatikayakayā caka. 553; rū. 599; nī. 1140; ‘…kti…’ (bahūsu).",
  "anya-e0201n6:1030": "Itthiliṅge vattabbe bhāvakārakesu a, ṇa,ti, ka, yaka, yapaccayā ca ano ca hoti.",
  "anya-e0201n6:1031": "Ka , a, ṇa, yaka, ya, anaiccetehi ‘itthiyamatvā’ti āpaccayo.",
  "anya-e0201n6:1032": "Kamhi tāva-attani nisinnaṁ gūhati saṁvaratīti guhā, attānaṁ vā paraṁ vā dūsetīti dūsā-dhuttitthī.",
  "anya-e0201n6:1033": "Muda-hāse, modanaṁ mudā, pamudā, sujjhati etāyāti sudhā, vasuṁ ratanaṁ dhāretīti vasudhā iccādi.",
  "anya-e0201n6:1034_0": "Amhi-saṅkhāyanti etāyāti saṅkhā. Tathā saṅkhyā, pajānātīti paññā, ājānātīti aññā,",
  "anya-e0201n6:1034_1": "sañjānātīti saññā, sañjānanti etāyāti vā saññā, sañjānanaṁ vā saññā, abhijānanaṁ",
  "anya-e0201n6:1034_2": "abhiññā, paṭijānanaṁ paṭiññā, paricchijja jānanaṁ pariññā, paṭicca tiṭṭhati etthāti patiṭṭhā.",
  "anya-e0201n6:1035_0": "Thā-ṭhāne, avadhibhāvena ṭhāti tiṭṭhatīti avatthā, upādīyatīti upādā-paññatti, aññamaññaṁ",
  "anya-e0201n6:1035_1": "upecca nissāya ca dhiyyatīti upanidhā-paññattiyeva, saddahanaṁ saddhā, saddahanti",
  "anya-e0201n6:1035_2": "etāyāti vā saddhā, visiṭṭhaṁ katvā attānaṁ dahanti etāyāti vidhā-māno, bhāti dibbatīti",
  "anya-e0201n6:1035_3": "bhā-nakkhattaṁ, pabhā, ābhā, nibhā, upamīyate upamā.",
  "anya-e0201n6:1036": "Jhe-cintāyaṁ, pajjhāyanaṁ pajjhā, vajjāvajjaṁ upajjhāyati pekkhatīti upajjhā, abhimukhaṁ jhāyanaṁ abhijjhā.",
  "anya-e0201n6:1037": "Āsa-patthanāyaṁ, āsīsanaṁ āsā, paccāsīsanaṁ paccāsā.",
  "anya-e0201n6:1038": "Āsa-upavesane, acchanaṁ acchā.",
  "anya-e0201n6:1039": "Ikkha-dassana’ṅkesu, apekkhanaṁ apekkhā, upekkhanaṁ upekkhā, upaparikkhanaṁ upaparikkhā, icchanaṁ icchā, byāpituṁ icchā vicchā.",
  "anya-e0201n6:1040": "Issa-ussuyyiye, issanaṁ issā.",
  "anya-e0201n6:1041": "Īha-byāpāre, īhanaṁ īhā.",
  "anya-e0201n6:1042": "Uchi-ucche , ucchanaṁ ucchā.",
  "anya-e0201n6:1043": "Ela-kampane, elayatīti elā-doso.",
  "anya-e0201n6:1044": "Oja-thambhane tejane ca, ojeti taṁsamaṅgine satte saṅkhāre ca samupatthambhati samuttejetīti vā ojā.",
  "anya-e0201n6:1045_0": "Kala-saṅkhyāne, kalīyatīti kalā, khamanaṁ khamā, gajjanti etāyāti gadā, girīyati",
  "anya-e0201n6:1045_1": "kathīyatīti girā-vācā, ghaṭīyati saṅghaṭīyati etthāti ghaṭā-yūtho, bhuso cāreti paricāretīti",
  "anya-e0201n6:1045_2": "accharā-devī, mahāvuttinā cassa cho, jaṭatīti jaṭā, antojaṭā bahijaṭā saṁ. ni. 1.23,",
  "anya-e0201n6:1045_3": "jiyyanti etāyāti jarā, jiraṇaṁ vā jarā, āpajjati ajjhāpajjatīti āpadā, sampajjanaṁ",
  "anya-e0201n6:1045_4": "sampadā, uparibhāvaṁ suṭṭhu pajjanti pāpuṇanti etāyāti upasampadā, paṭipajjanaṁ paṭipadā,",
  "anya-e0201n6:1045_5": "paṭipajjanti uparivisesaṁ etāyāti vā paṭipadā, sukhappaṭipadā, dukkhappaṭipadā, paṭisaṁbhijjanti",
  "anya-e0201n6:1045_6": "atthādīsu ñāṇappabhedaṁ gacchanti etāyāti paṭisambhidā, atthapaṭisambhidā, dhammapaṭisambhidā,",
  "anya-e0201n6:1045_7": "niruttipaṭisambhidā, paṭibhānapaṭisambhidā.",
  "anya-e0201n6:1046": "Bhikkha-yācane, bhikkhīyateti bhikkhā.",
  "anya-e0201n6:1047": "Sikkha-ghaṭane, sikkhanaṁ sikkhā, sikkhanti ghaṭenti sekkhā janā etthāti sikkhā, adhisīlasikkhā, adhicittasikkhā, adhipaññāsikkhā iccādi.",
  "anya-e0201n6:1048_0": "Titikkhanaṁ titikkhā, vīmaṁsanaṁ vīmaṁsā, tikicchanaṁ tikicchā, vigatā tikicchā etissāti",
  "anya-e0201n6:1048_1": "vicikicchā, bhottuṁ icchā bubhukkhā, bubhokkhā vā, ghasituṁ icchā jighacchā, pātuṁ",
  "anya-e0201n6:1048_2": "paribhuñjituṁ icchā pipāsā, harituṁ icchā jigīsā, vijetuṁ icchā vijigīsā, hantuṁ",
  "anya-e0201n6:1048_3": "icchā jighaṁsā iccādi.",
  "anya-e0201n6:1049_0": "Ṇamhi-ara-gatiyaṁ, arati sīghaṁ vijjhamānā gacchatīti ārāvedhako, karonti nānākammakāraṇāyo",
  "anya-e0201n6:1049_1": "etthāti kārā-addu , jiyyanti etāyāti jārā, tarati sīghataraṁ gacchatīti tārā, bhāsanti",
  "anya-e0201n6:1049_2": "etāyāti bhāsā, dhāreti sīghaṁ vahatīti dhārā, khaggadhārā, vuṭṭhidhārā, mayati vividhākāraṁ",
  "anya-e0201n6:1049_3": "gacchati etāyāti māyā, likhīyate lekhā, vuccateti vācā, harati manoramaṁ pavattetīti",
  "anya-e0201n6:1049_4": "hārā-muttāvali iccādi.",
  "anya-e0201n6:1050": "Yakpaccaye-saha kathanaṁ sākacchā, tathanaṁ tacchā, nipajjanaṁ nipajjā, vidati jānātīti vijjā, vidanti jānanti etāyāti vā vijjā, vijjāpaṭipakkhā avijjā, nisajjanaṁ nisajjā.",
  "anya-e0201n6:1051": "Idha-ijjhane, samijjhanaṁ samijjhā.",
  "anya-e0201n6:1052": "Sidha-nipphattiyaṁ, sijjhanaṁ sijjhā iccādi.",
  "anya-e0201n6:1053": "Yamhi-maja-saṁsuddhiyaṁ, sammajjanaṁ sammajjā, apecca vajanaṁ gamanaṁ pabbajjā, caraṇaṁ cariyā, paricaraṇaṁ pāricariyā, ‘ūbyañjanassā’ti īāgamo rasso ca.",
  "anya-e0201n6:1054": "Jāgara-niddakkhaye, jāgaraṇaṁ jāgariyā, seti etthāti seyyā, dvittaṁ.",
  "anya-e0201n6:1055_0": "Anamhi-saha gāyanti sajjhāyanti etthāti saṅgāyanā, ṭhāpīyate patiṭṭhīyate patiṭṭhānā,",
  "anya-e0201n6:1055_1": "pāpīyate pāpanā, sampāpanā, parisamāpanā, upāsīyate upāsanā, payirūpāsanā, esīyate",
  "anya-e0201n6:1055_2": "esanā, pariyesanā, kāmesanā, bhavesanā, brahmacariyesanā, chejjabhejjādikassa kammassa",
  "anya-e0201n6:1055_3": "karaṇaṁ kammakāraṇā, ādivuddhi, dvattiṁsa kammakāraṇā.",
  "anya-e0201n6:1056_0": "Citi-cetāyaṁ, cetenti sampayuttā dhammā etāyāti cetanā, cintīyate cintanā, ṭhapīyate",
  "anya-e0201n6:1056_1": "ṭhapanā, dīpīyate dīpanā, vipassanti etāyāti vipassanā, sandassīyate sandassanā,",
  "anya-e0201n6:1056_2": "desīyate desanā, desīyati etāyāti vā desanā, patthīyate patthanā, pharīyate pharaṇā,",
  "anya-e0201n6:1056_3": "phusīyate phusanā, bhāvīyate bhāvanā, vibhāvanā, sambhāvanā, mantīyate mantanā, nimantanā",
  "anya-e0201n6:1056_4": ", āmantanā, punappunaṁ modanti etāyāti anumodanā, yācīyate yācanā, ādarena yācanā",
  "anya-e0201n6:1056_5": "āyācanā, yojīyate yojanā.",
  "anya-e0201n6:1057": "Raca-vidhāne, racīyate racanā, āracanā, viracanā.",
  "anya-e0201n6:1058": "Vaṭṭa-vaṭṭane, āvaṭṭanā, vivaṭṭanā, vedīyate vedanā.",
  "anya-e0201n6:1059": "Vara-icchāyaṁ, pavārīyate icchāpīyate pavāraṇā, vāsīyate vāsanā, āsīsīyate āsīsanā, hiṁsīyate hiṁsanā iccādi.",
  "anya-e0201n6:1060": "Timhi-bahulādhikārā anitthiyampiti hoti, gāyanaṁ gīti, saha gāyanaṁ saṅgīti, duggīti, anugīti, ayaṁ amhākaṁ abbhantarimoti ñāyatīti ñāti, jānanaṁ ñatti, dvittaṁ, ṭhānaṁ ṭhiti.",
  "anya-e0201n6:1061_0": "Dā-avakhaṇḍane, dīyati etāyāti datti, dvittaṁ, dhāretīti dhāti, dahanaṁ akampanaṁ",
  "anya-e0201n6:1061_1": "dhīti, samādahanaṁ samādhīti, mahāvuttinā āssaṁ īttaṁ, dvitte dhassa dattaṁ rasso ca, dīdhiti-raṁsi.",
  "anya-e0201n6:1062_0": "Nibbāyanaṁ nibbuti, āssa uttaṁ, saha ayanaṁ samiti, eti āgacchatīti īti-upaddavo,",
  "anya-e0201n6:1062_1": "vicinanaṁ viciti, vijayanaṁ vijiti, nīyati ñāyati etāyāti nīti, lokanīti, dhammanīti,",
  "anya-e0201n6:1062_2": "saddanīti, bhavaṁ netīti bhavanetti, vuddhi dvittañca, saddhammanetti, pinayatīti",
  "anya-e0201n6:1062_3": "pīti, bhāyanaṁ bhīti, cavanaṁ cuti, javanaṁ juti, thavanaṁ thuti, abhitthuti, pavanaṁ",
  "anya-e0201n6:1062_4": "pūti, bhavanaṁ bhūti, suṭṭhu bhavatīti subhūti, vibhavanaṁ vibhūti, suṭṭhu munanaṁ",
  "anya-e0201n6:1062_5": "bandhanaṁ sammuti, savanaṁ suti, suyyateti vā suti, pasuti, upasuti, hūyateti huti,",
  "anya-e0201n6:1062_6": "ānetvā hutabbāti āhuti, cāyanaṁ pūjanaṁ citi, dvitte-citti, apaciti, essa attaṁ,",
  "anya-e0201n6:1062_7": "nijjhāyanaṁ nijjhatti.",
  "anya-e0201n6:1063_0": "Mahāvuttinā takāre karassa kuttaṁ, kriyā kutti, sarakutti, itthikuttaṁ, purisakuttaṁ,",
  "anya-e0201n6:1063_1": "janetīti janetti, īāgamassa ettaṁ , bandhīyateti bandhati, pajjatīti patti, padāti",
  "anya-e0201n6:1063_2": "vā, īāgamassa āttaṁ, vasanti etthāti vasati-gehaṁ, vasanaṁ vā vasati iccādi.",
  "anya-e0201n6:1064": "802.Jāhāhi ni.",
  "anya-e0201n6:1065": "Etehi ni hoti.",
  "anya-e0201n6:1066": "Jā-hāniyaṁ, jiyyate jāni, dhanajāni, bhogajāni, mahantī jāni assāti mahājāniyo, hiyyate hāni, vaṇṇahāni, balahāni, āyuhāni, avahāni, parihāni.",
  "anya-e0201n6:1067": "803.Karā ririyoka. 554; rū. 601; nī. 1141.",
  "anya-e0201n6:1068": "Karamhā itthiyaṁ ririyo hoti.",
  "anya-e0201n6:1069": "Karīyate kiriyā, nipātanena kriyāti sijjhati.",
  "anya-e0201n6:1070": "Iti itthiliṅgarūparāsi.",
  "anya-e0201n6:1071": "Rīrikkhādipaccayarāsi",
  "anya-e0201n6:1072": "804.Samānaññabhavantayāditūpamānā disā kamme rīrikkhakāka. 642; rū. 588; nī. 1269.",
  "anya-e0201n6:1073_0": "Samāno ca añño ca bhavanto ca yādi ca etehi upamānabhūtehi paraṁ disamhā kammerī",
  "anya-e0201n6:1073_1": "ca rikkho ca ko cāti ete paccayā honti, rī, rikkhesu ‘rānubandhentasarādissā’ti suttena",
  "anya-e0201n6:1073_2": "disassa antassarādīnaṁ lopo, kānubandho avuddhattho, ‘rīrikkhakesu’iccādīhi samāsasuttehi",
  "anya-e0201n6:1073_3": "pubbapadānaṁ rūpaṁ sādhetabbaṁ.",
  "anya-e0201n6:1074": "Ya, ta, eta, ima, kiṁ, tumha, amha, bhavanta, samāna, añña.",
  "anya-e0201n6:1075_0": "Yo viya dissatīti yādī, yādikkho, yādiso, yaṁ viya naṁ passantīti yādī, ye viya dissantīti",
  "anya-e0201n6:1075_1": "yādino, itthiyaṁ-yā viya dissatīti yādinī, yādikkhā, yādikkhī, yādisā, yādisī, yā",
  "anya-e0201n6:1075_2": "viya dissantīti yādiniyo, yādikkhāyo, yādikkhiyo, yādisāyo, yādisiyo. Evaṁ sesesupi.",
  "anya-e0201n6:1076": "So viya dissatīti tādī, tādikkho, tādiso.",
  "anya-e0201n6:1077": "Eso viya dissatīti edī, edikkho, ediso, etādī, etādikkho, etādiso vā.",
  "anya-e0201n6:1078": "Ayaṁ viya dissatīti īdī, īdikkho, īdiso.",
  "anya-e0201n6:1079": "Ko viya dissatīti kīdī, kīdikkho, kīdiso.",
  "anya-e0201n6:1080": "Tvaṁ viya dissatīti tādī, tādikkho, tādiso.",
  "anya-e0201n6:1081": "Ahaṁ viya dissatīti mādī, mādikkho, mādiso.",
  "anya-e0201n6:1082": "Bahutte pana tumhe viya dissantīti tumhādī, tumhādikkho, tumhādiso.",
  "anya-e0201n6:1083": "Amhe viya dissantīti amhādī, amhādikkho, amhādiso.",
  "anya-e0201n6:1084": "Bhavaṁ viya dissatīti bhavādī, bhavādikkho, bhavādiso.",
  "anya-e0201n6:1085": "Samāno viya dissatīti sadī, sadikkho, sadiso.",
  "anya-e0201n6:1086": "Añño viya dissatīti aññādī, aññādikkho, aññādiso.",
  "anya-e0201n6:1087": "Itthiyaṁ-yā viya dissatīti yādisā-itthī, yādisī-itthī. Tādisā-itthī, tādisī-itthī iccādi.",
  "anya-e0201n6:1088": "805.Vamādīhi thuka. 644; rū. 661; nī. 1271-3; ‘vamādīhyathu’ (bahūsu).",
  "anya-e0201n6:1089": "Vamādīhi bhāvakārakesu thu hoti.",
  "anya-e0201n6:1090": "Vamīyateti vamathu, davīyateti davathu iccādi.",
  "anya-e0201n6:1091": "806.Kvika. 530; rū. 584; nī. 1112.",
  "anya-e0201n6:1092": "Bhāvakārakesu kvi hoti.",
  "anya-e0201n6:1093": "807.Kvissaka. 639; rū. 585; nī. 1266.",
  "anya-e0201n6:1094": "Kvissa lopo hoti.",
  "anya-e0201n6:1095_0": "Ivaṇṇesu tāva-bhuso cayati vaḍḍhatīti acci, dvittaṁ rassattañca, vividhena cayati",
  "anya-e0201n6:1095_1": "vaḍḍhatīti vīci, pañca māre jinātīti māraji, bhaddaṁ jinātīti bhaddaji. Evaṁ puṇṇaji,",
  "anya-e0201n6:1095_2": "gāmaṁ samūhaṁ netīti gāmaṇī, nassa ṇattaṁ. Senaṁ netīti senānī iccādi.",
  "anya-e0201n6:1096_0": "Uvaṇṇesu-māreti cāveti cāti maccu, mahāvuttinā rassa pararūpattaṁ, vividhena javati",
  "anya-e0201n6:1096_1": "sīghaṁ pharatīti vijju, bhavanti etthāti bhū-bhūmi, pabhavati issaraṁ karotīti pabhū,",
  "anya-e0201n6:1096_2": "vibhavanaṁ vibhū, abhibhavatīti abhibhū, sayaṁ bhavatīti sayambhū, gottaṁ abhibhavatīti",
  "anya-e0201n6:1096_3": "gottabhū, gotrabhū iccādi.",
  "anya-e0201n6:1097": "Byañjanantesu –",
  "anya-e0201n6:1098": "808.Kvimhi lopontabyañjanassaka. 615; rū. 586; nī. 1220.",
  "anya-e0201n6:1099": "Dhātūnaṁ antabyañjanassa lopo hoti kvimhi.",
  "anya-e0201n6:1100_0": "Antaṁ karotīti antako, nandaṁ karotīti nandako, jīvaṁ karotīti jīvako, cittaṁ vicittaṁ",
  "anya-e0201n6:1100_1": "karotīti cittako, sukhena khamitabbanti sukhaṁ, dukkhena khamitabbanti dukkhaṁ, parito",
  "anya-e0201n6:1100_2": "khaññateti parikkhā, saṁ attānaṁ khanatīti saṅkho, na gacchatīti ago-nago, sīsaṁ",
  "anya-e0201n6:1100_3": "upagacchatīti sīsūpago. Evaṁ gīvūpago, ninnaṭṭhānaṁ gacchatīti ninnagā-nadī, turaṁ",
  "anya-e0201n6:1100_4": "sīghaṁ gacchatīti turaṅgo, majjhe bindāgamo.",
  "anya-e0201n6:1101": "Bhujena kuṭilena gacchatīti bhujago, urena gacchatīti urago, khena ākāsena gacchatīti khago, vehāse gacchatīti vihago, mahāvuttinā vehāsassa vihādeso.",
  "anya-e0201n6:1102_0": "‘‘Go gacchati, gāvo gacchantī’’tiādīsu pana ‘‘gocaro, godhano, gottaṁ, gotrabhū’’tiādīsu",
  "anya-e0201n6:1102_1": "ca kvimhi antabyañjanalope kvilope ca kate mahāvuttinā upantassa ottaṁ katvā goiti",
  "anya-e0201n6:1102_2": "pakatirūpaṁ veditabbaṁ, balaṁ gaṇīyati etthāti balaggaṁ, bhattaṁ gaṇhanti etthāti",
  "anya-e0201n6:1102_3": "bhattaggaṁ. Evaṁ salākaggaṁ, uposathaggaṁ.",
  "anya-e0201n6:1103_0": "Kammena jāyatīti kammajo. Evaṁ cittajo, utujo, attani jātoti atrajo, pubbe jāto pubbajo,",
  "anya-e0201n6:1103_1": "pacchā jāto anujo, saha jāyatīti sahajo, thale jāyatīti thalajaṁ. Evaṁ dakajaṁ, vārijaṁ,",
  "anya-e0201n6:1103_2": "ambujaṁ. Aṇḍe jāyatīti aṇḍajo, dvikkhattuṁ jāyatīti dvijo, saha bhāsanti etthāti",
  "anya-e0201n6:1103_3": "sabhā, kuñje ramatīti kuñjaro iccādi.",
  "anya-e0201n6:1104": "809.Kvimhi gho paripaccāsamohika. 538; rū. 595; nī. 1123; ‘…pacca…’ (bahūsu).",
  "anya-e0201n6:1105": "Pari ca pati ca ā ca sañca o ca etehi parassa hanassa gho hoti kvimhi.",
  "anya-e0201n6:1106_0": "Parihaññatīti paligho, rassa lattaṁ. Patihanatīti paṭigho, tassa ṭattaṁ. Bhuso hanati",
  "anya-e0201n6:1106_1": "bādhatīti aghaṁ-dukkhaṁ pāpañca, visesena bhuso hanatīti byaggho, diṭṭhi, sīlasāmaññena",
  "anya-e0201n6:1106_2": "saṁhatoti saṅgho-samūho, devasaṅgho, brahmasaṅgho, migasaṅgho, ohanati adhobhāgaṁ",
  "anya-e0201n6:1106_3": "katvā māretīti ogho, kilesogho, saṁsārogho, udakogho.",
  "anya-e0201n6:1107": "Suttavibhattiyā aññatopi gho hoti, mātaraṁ hanatīti mātugho. Evaṁ pitugho iccādi.",
  "anya-e0201n6:1108": "810.Ṇvādayoka. 650; rū. 651; nī. 1288.",
  "anya-e0201n6:1109": "Kriyatthā bhāvakārakesu ṇuādayo honti, upari vuccamāno sabbo ṇvādikaṇḍo imassa suttassa niddeso hoti, tasmā idha kiñcimattaṁ vuccate.",
  "anya-e0201n6:1110_0": "Karotīti kāru-sippī, ayati vaḍḍhatīti āyu, ayanti vaḍḍhanti sattā etenāti vā āyu-jīvitaṁ,",
  "anya-e0201n6:1110_1": "sobhāvisesaṁ rahanti jahanti canda, sūriyā etenāti rāhu-asurindo, hitasukhaṁ sādhetīti",
  "anya-e0201n6:1110_2": "sādhu-sappuriso, vāyatīti vāyuvāto iccādi.",
  "anya-e0201n6:1111": "Iti rīrikkhādipaccayarāsi.",
  "anya-e0201n6:1112": "Pakatirūparāsi niṭṭhito.",
  "anya-e0201n6:1113": "Iti niruttidīpaniyā nāma moggallānadīpaniyā",
  "anya-e0201n6:1114": "Tabbādikaṇḍo nāma kitakaṇḍo niṭṭhito."
}