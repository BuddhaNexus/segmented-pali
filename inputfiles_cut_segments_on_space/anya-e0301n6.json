{
  "anya-e0301n6:0": "Vīthi saṅgaha paramatthadīpanī",
  "anya-e0301n6:1_0": "136. Evaṁ cittappabheda saṅgaho, cetasikappabheda saṅgaho, ubhayappabheda saṅgahoti",
  "anya-e0301n6:1_1": "cittacetasikānaṁ kayopabheda saṅgahe dassetvā idāni vīthicittappavattisaṅgaho vīthimutta",
  "anya-e0301n6:1_2": "cittappavattisaṅgahoti te saññeva dve pavattisaṅgahe dassetuṁ cittuppādānamiccevantiādimāha.",
  "anya-e0301n6:1_3": "Tattha uppajjantīti uppādā. Tattha uppajjanti. Aññassa asu tattācitte icceva labbhati.",
  "anya-e0301n6:1_4": "Iti cittañca citteuppādācāti cittuppādā. Cittacetasikāti vuttaṁ hoti. Tesaṁ cittuppādānaṁ.",
  "anya-e0301n6:1_5": "Iccevantiādito paṭṭhāya vuttappakārena. Saṅgahamuttaranti jātiniddeso yaṁ. Uttare",
  "anya-e0301n6:1_6": "uttame tayo pabhedasaṅgahe katvāti sambandho. Bhūmipuggalabhedenāti sahatthe karaṇavacanaṁ.",
  "anya-e0301n6:1_7": "Kāmāvacarādibhūmibhedena duhetukādi puggalabhedena saddhinti attho. Pubbāparaniyāmitanti",
  "anya-e0301n6:1_8": "āvajjanādi cakkhuviññāṇādi pubba cittāparacittānukkamena niyāmitaṁ vavatthitaṁ. Pavattisaṅgahaṁnāmātipi",
  "anya-e0301n6:1_9": "jātiniddesoyeva. Evaṁ nāmake dve pavattisaṅgaheti attho. Paṭisandhipavattiyanti paṭisandhipavattīsu.",
  "anya-e0301n6:1_10": "Vacanavipallāso hesa. Paṭisandhikālepavattikālecāti attho. Paṭisandhikāle pavattisaṅgahañca",
  "anya-e0301n6:1_11": "pavattikāle pavattisaṅgahañcāti dve saṅgahepavatti pavakkhāmīti vuttaṁ hoti. Ayañca",
  "anya-e0301n6:1_12": "attho uparisaṅgahe ārabbha gāthāya pākaṭo. Keci pana niddhāraṇe bhummanti vadanti.",
  "anya-e0301n6:1_13": "Evaṁsati upari saṅgaho paṭisandhisaṅgahonāma siyā. Na pavatti saṅgaho nāma. Evañca",
  "anya-e0301n6:1_14": "sati upari vīthimuttasaṅgahe ārabbha gāthāyaṁ sandhiyaṁ pavattisaṅgahonāma idāni",
  "anya-e0301n6:1_15": "vuccatīti iminā na sameti.",
  "anya-e0301n6:2": "[115] Ṭīkāsu pana",
  "anya-e0301n6:3": "“Uttaraṁ vedanāsaṅgahādivibhāgato uttama”nti vuttaṁ. Taṁ vicāretabbaṁ.",
  "anya-e0301n6:4_0": "Evañhi sati pakiṇṇakasaṅgahova idha saṅgahasaddena gahito siyāti. Yasmāpana tiṇṇaṁ",
  "anya-e0301n6:4_1": "dvinnañca pabhedasaṅgahānaṁ majjhe ṭhatvā ayaṁ anusandhigāthā pavattā. Tasmā pubbe",
  "anya-e0301n6:4_2": "tayopi pabhedasaṅgahā idha saṅgahasaddena gahetuṁ yuttāti daṭṭhabbā. Ayaṁ pana pavattisaṅgaho",
  "anya-e0301n6:4_3": "vatthudvārālambaṇehi saddhiṁ yojetvā vutto suvuttoti tāni tīṇi chakkānipi puna idha nikkhittāni.",
  "anya-e0301n6:5": "[116] Vibhāvaniyaṁ pana",
  "anya-e0301n6:6": "“Vatthudvārālambaṇa saṅgahā heṭṭhā kathitāpi paripuṇṇaṁ katvā pavattisaṅgahaṁ dassetuṁ puna nikkhittā”ti vuttaṁ. Taṁ na sundaraṁ.",
  "anya-e0301n6:7_0": "Na hi sakalā vatthudvārālambaṇasaṅgahā idha nikkhittāti. Visayānaṁ dvāresu pavatti",
  "anya-e0301n6:7_1": "visayapavatti. Etthaca pavattīti āpātāgamanameva vuccati. Vakkhati hi ekacittakkhaṇā",
  "anya-e0301n6:7_2": "tītānivātiādiṁ. Sā pana kāci sīghatamā, kāci sīghatarā, sīghā, dandhā, dandhatarā,",
  "anya-e0301n6:7_3": "dandhatamāti chadhā hotīti. Kammādīnaṁ visayānaṁ dvāresu pavatti paccupaṭṭhānaṁ āpātāgamanaṁ",
  "anya-e0301n6:7_4": "visayappavatti. Vakkhati hi kammaṁvā kammanimittaṁvā gatinimittaṁvā kammabalena channaṁ",
  "anya-e0301n6:7_5": "dvārānaṁ aññatarasmiṁ paccupaṭṭhātīti.",
  "anya-e0301n6:8": "[117] Vibhāvaniyaṁ pana",
  "anya-e0301n6:9": "“Visayesuca cittānaṁ pavatti visayappavattī”tipi vuttaṁ. Taṁ na sundaraṁ.",
  "anya-e0301n6:10_0": "Evañhi sati atiparittārammaṇe visayappavattināma anupapannā āpajjatīti. Tatthāti",
  "anya-e0301n6:10_1": "tesu chakkesu. Dhātubhedaṁ patvādhātunānattaṁ pamāṇanti mananaṁ vijānanato visuṁ",
  "anya-e0301n6:10_2": "katvā manodhātu visuṁ vuttā. Viññāṇabhedaṁ patvā pana yaṁkiñci mananaṁ vijānane anto",
  "anya-e0301n6:10_3": "gadhamevāti vuttaṁ cakkhuviññāṇaṁ.La. Chaviññāṇānīti chavīthiyo pana dvārappavattā",
  "anya-e0301n6:10_4": "cittapavattiyo yojetabbāti sambandho. Cakkhudvāre pavattā vīthi cakkhudvāravīthi.",
  "anya-e0301n6:10_5": "Cakkhudvāravikāraṁ paṭicca pavatto cittappabandhoti attho. Evaṁ sesesu. Asādhāraṇena",
  "anya-e0301n6:10_6": "cakkhuviññāṇena upalakkhitā vīthi cakkhuviññāṇavīthi. Suddho pana manoviññāṇapabandho manoviññāṇavīthi.",
  "anya-e0301n6:11": "Vibhāvaniyaṁ pana",
  "anya-e0301n6:12": "“Cakkhuviññāṇasambandhinī vīthi tena saha ekārammaṇa eka dvārikatāya saha caraṇabhāvato cakkhuviññāṇa vīthī”ti vuttaṁ.",
  "anya-e0301n6:13_0": "Dvārappavattāti dvāre uppannā. Taṁ taṁ dvāravikāraṁ paṭicca uppannāti attho. Cittappavattiyoti",
  "anya-e0301n6:13_1": "cittapabandhā. Atimahantanti sāmi atthe paccattavacanaṁ. Atimahantassa pañcālambaṇassa",
  "anya-e0301n6:13_2": "pavatti.La. Atiparittassa pañcālambaṇassa pavatticāti pañcadvāre catudhā. Manodvāre",
  "anya-e0301n6:13_3": "pana vibhūtassa chaḷārammaṇassa pavatti avibhūtassa chaḷārammaṇassa pavatticāti dvidhāti",
  "anya-e0301n6:13_4": "chadhāvisayappavatti veditabbāti yojanā. Atimahantādibhāvo cettha ālokādi paccaya",
  "anya-e0301n6:13_5": "vasenavā vatthu atimahantādivasenavā veditabbo. Tattha saṇhasukhumaṁpi dūraṁpi rūpādīnaṁ",
  "anya-e0301n6:13_6": "adhiṭṭhānavatthunāma ālokādi paccaya sampattiyā sati atimahantameva. Tathā hi buddhassa",
  "anya-e0301n6:13_7": "bhagavato pathamāti nīhārakālādīsu loka vivaraṇa pāṭihāriyapavatti kāle avīcinirayepi",
  "anya-e0301n6:13_8": "akaniṭṭhepi paracakkavāḷesupi saṇhasukhumānica dūrānica rūpāni idha ṭhitāva passanti.",
  "anya-e0301n6:13_9": "Tadā hi uḷāro obhāso pāturahosi. Tassa vasena sabbepi pathavisineru cakkavāḷa siluccayādayo",
  "anya-e0301n6:13_10": "jātiphalikakkhandhā viya sampajjanti. Mahanto uḷāro obhāso pāturahosi atikammadevānaṁ",
  "anya-e0301n6:13_11": "devānubhāvanti hi vuttaṁ. Upapattidevabrahmādīnaṁ pana pasādanissayabhūtānaṁ obhāsajātatāyapi",
  "anya-e0301n6:13_12": "pathavipabbatādayo cakkhurūpādīnaṁ antaraṁ kātuṁ nasakkontīti. Tathā dūrepi pabbatādirūpāni",
  "anya-e0301n6:13_13": "vatthu atimahantatāya candasūriya tārakādi rūpāni visaya vatthu mahantatāya obhāsa",
  "anya-e0301n6:13_14": "jātatāya ca ati mahantāni nāma hontīti. Ālokādipaccayānaṁ pana adhiṭṭhānavatthūnañca",
  "anya-e0301n6:13_15": "dubbala dubbalatara dubbalatamānukkamena mahantādibhāvo vattabboti. Yāni pana pañcālambaṇāni",
  "anya-e0301n6:13_16": "ekacittakkhaṇaṁ atikkamma āpātaṁ āgacchanti, tāni atimahantārammaṇānināma. Yāni dvatticittakkhaṇāni",
  "anya-e0301n6:13_17": "atikkamma, tāni mahantārammaṇāni. Yāni catu pañca cha satta aṭṭha nava cittakkhaṇāni",
  "anya-e0301n6:13_18": "atikkamma, tāni parittārammaṇāni. Yānipana dasekādasadvādasa terasa cuddasa pannarasa",
  "anya-e0301n6:13_19": "cittakkhaṇāni atikkamma āpātaṁ āgacchanti. Tāni atiparittā rammaṇānīti. Pakkhatica",
  "anya-e0301n6:13_20": "ekacittakkhaṇātītānivātiādi. Vibhūtassāti pākaṭassa, avibhūtassāti apākaṭassa. Evaṁ",
  "anya-e0301n6:13_21": "chachakkāni sarūpato niddisitvā idāni tāni sabbāni ekato yojetvā vīthicittappavattiṁ",
  "anya-e0301n6:13_22": "vitthārento kathanti pucchitvā rūpārūpānaṁ tāva addhānaparicchedaṁ dassetuṁ uppādaṭṭhitītiādi",
  "anya-e0301n6:13_23": "māha. Tattha kathanti kena pakārena vīthicittappavatti hotīti attho.",
  "anya-e0301n6:14": "[118] Vibhāvaniyaṁ pana",
  "anya-e0301n6:15": "“Kathanti kena pakārena atimahantādivasena visaya vavatthānaṁ hotīti pucchitvā cittakkhaṇavasena taṁ pakāsetuṁ uppādaṭṭhitītiādi āraddha”nti vuttaṁ. Taṁ yuttaṁ viya na dissati.",
  "anya-e0301n6:16_0": "Evañhi satiādito pañcannaṁ chakkānaṁ okāsonāma nasiyā. Naca uppādaṭṭhiti.La. Rūpadhammānamāyūti",
  "anya-e0301n6:16_1": "idaṁ visaya vavatthānatthameva vuttanti sakkā viññātunti. Uppajjanaṁ uppādo. Sabhāva",
  "anya-e0301n6:16_2": "paṭilābhoti attho. Ṭhānaṁ ṭhiti. Yathāladdhasabhāvassa anivattīti attho. Bhañjanaṁ",
  "anya-e0301n6:16_3": "bhaṅgo. Tassa parihāyitvā antaradhānanti attho. Ekacittakkhaṇaṁnāmāti ekassa cittassa",
  "anya-e0301n6:16_4": "khaṇonāma. So pana khaṇo accharāsaṅghāṭakkhaṇassa akkhinimmilanakkhaṇassaca anekakoṭi",
  "anya-e0301n6:16_5": "satasahassabhāgo daṭṭhabbo. Accharāsaṅghāṭakkhaṇe anekakoṭisatasahassasaṅkhā vedanā",
  "anya-e0301n6:16_6": "uppajjantīti hi aṭṭhakathāyaṁ vuttaṁ. Ācariyānandattheramatena panettha uppādabhaṅga",
  "anya-e0301n6:16_7": "vasenakhaṇadvayaṁ ekacittakkhaṇaṁnāmāti vattabbaṁ. Yathā hi loke vijjunāma vaddhanānantarameva",
  "anya-e0301n6:16_8": "bhijjati. Na panassā vaddhanassa bhijjanassaca antarā ṭhitināma visuṁ paññāyati.",
  "anya-e0301n6:16_9": "Yathā ca uddhaṁ ujuṁ khittaṁ leḍḍu uppatitvā patati. Na pana uppatanassa patanassa",
  "anya-e0301n6:16_10": "ca antarā ṭhitināma visuṁ dissati. Tathā cittaṁpi. Taṁpi hi udaya bhāgānantarameva",
  "anya-e0301n6:16_11": "vayabhāge patati. Na panassa rūpadhammānaṁ viya tesaṁ dvinnaṁ bhāgānaṁ majjhe visuṁ",
  "anya-e0301n6:16_12": "eko gaṇanūpago ṭhitibhāgonāma upalabbhati. Evañca katvā yamakesu cittassa uppādabhaṅgāva",
  "anya-e0301n6:16_13": "tattha tattha vuttā. Visesato pana cittayamake uppannaṁ uppajjamānanti. Bhaṅgakkhaṇe",
  "anya-e0301n6:16_14": "uppannaṁ. No ca uppajjamānaṁ. Uppādakkhaṇe uppannañceva uppajjamānañcātiādinā bhaṅguppādāva",
  "anya-e0301n6:16_15": "cittassa vuttā. Kathāvatthumhica ekaṁ cittaṁ divasaṁ tiṭṭhatīti āmantā. Upaddhadivaso",
  "anya-e0301n6:16_16": "uppādakkhaṇo. Upaddhadivaso vayakkhaṇoti. Na hevaṁ vattabbe. Ekaṁ cittaṁ dve divase",
  "anya-e0301n6:16_17": "tiṭṭhatīti āmantā. Eko divaso uppādakkhaṇo. Eko divaso vayakkhaṇoti nahevaṁ vattabbe.",
  "anya-e0301n6:16_18": "Ekaṁ cittaṁ cattāro divase tiṭṭhatīti āmantā. Dve divasā uppādakkhaṇo. Dve divasā",
  "anya-e0301n6:16_19": "vayakkhaṇoti na hevaṁ vattabbe.La. Māsaṁ. Dve māse. Cattāromāse.La. Saṁvaccharaṁ,",
  "anya-e0301n6:16_20": "dve saṁvaccharāni. Cattāri saṁvaccharāni.La. Kappaṁ. Dve kappe. Cattāro kappetiādinā",
  "anya-e0301n6:16_21": "dve uppādavayabhāgāva cittassa vuttā. Na ṭhitibhāgo. Yadi so visuṁ upalabbheyya.",
  "anya-e0301n6:16_22": "Ekaṁ cittaṁ divasaṁ tiṭṭhatīti āmantā. Divasassa pathamo bhāgo uppādakkhaṇo. Dutīyo",
  "anya-e0301n6:16_23": "ṭhitikkhaṇo. Tatīyo vayakkhaṇoti evaṁ mahātherena vicārito siyā. Tayo divase tayo",
  "anya-e0301n6:16_24": "māse tīṇi saṁvaccharāni tayo kappeti imānipi avajje tabbānieva siyunti. Ettha siyā,",
  "anya-e0301n6:16_25": "nanu suttantesu tīṇi māni bhikkhave saṅkhatassa saṅkhata lakkhaṇāni. Katamānitīṇi,",
  "anya-e0301n6:16_26": "uppādo paññāyati. Vayo paññāyati. Ṭhitassa aññathattaṁ paññāyatīti vuttaṁ. Tathā",
  "anya-e0301n6:16_27": "vedanāya uppādo paññāyati. Vayo paññāyati. Ṭhitāya aññathattaṁ paññāyati. Saññāya.",
  "anya-e0301n6:16_28": "Saṅkhārānaṁ. Viññāṇassa uppādo.La. Paññāyatīti vuttaṁ. Tasmā cittassa tatīyo ṭhitibhāgo",
  "anya-e0301n6:16_29": "visuṁ upalabbhati yevāti.Na. Pabandhaṭhitiyā eva tattha vuttattāti. Kathaṁ viññāyatīti",
  "anya-e0301n6:16_30": "ce, uppādavaye pathamaṁ vatvā pacchā puna visuṁ ṭhitassa aññathatthaṁ paññāyatīti",
  "anya-e0301n6:16_31": "imassa vuttattāti. Itarathā uppādo paññāyati. Ṭhitassa aññathattaṁ paññāyati. Vayo",
  "anya-e0301n6:16_32": "paññāyatīti vuttaṁ siyāti. Nanu pabandhaṭhiti nāma paññatti hoti. Sāca asaṅkhatā,",
  "anya-e0301n6:16_33": "suttantānica saṅkhata lakkhaṇa visayāni. Tasmā sā pabandhaṭṭhiti tattha vuttāti nasakkā",
  "anya-e0301n6:16_34": "viññātunti ce. Na na sakkā. Abhidhammepi saṅkhatadhammaniddesesu samūha saṇṭhāna",
  "anya-e0301n6:16_35": "santati paññattīhipi niddesassa diṭṭhattā. Tathā hi rūpāyatananiddesādīsu dīghaṁ",
  "anya-e0301n6:16_36": "rassaṁ saṇhaṁ thulaṁ vaṭṭaṁ parimaṇḍalaṁ caturassaṁ chaḷaṁsaṁ aṭṭhaṁsaṁ soḷasaṁsaṁ",
  "anya-e0301n6:16_37": "ninnaṁ thalantiādinā, vibhaṅge ca kesā lomā nakhā dantātiādinā paññattisisena saṅkhatadhammā",
  "anya-e0301n6:16_38": "niddiṭṭhāti. Suttantesu vattabbameva natthi. Īdisesu hi ṭhānesu paññattivasena pavattāpi",
  "anya-e0301n6:16_39": "desanā saṅkhatadhammameva āhacca tiṭṭhati. Tasmā yathā uppādabhaṅgānaṁ paccekaṁ ekeko",
  "anya-e0301n6:16_40": "khaṇo cittassa labbhati. Na tathā ṭhitiyāti. Ayaṁ ācariyānandatthe rassa adhippāyo.",
  "anya-e0301n6:16_41": "Ayañca vādo saṁyuttaṭṭhakathāyaṁ eva āgato. Soca saṅgahakārena paṭikkhitto. Vuttañhi",
  "anya-e0301n6:16_42": "tattha, apare pana vadanti. Arūpadhammānaṁ jarākhaṇonāma nasakkā paññapetuṁ. Sammā",
  "anya-e0301n6:16_43": "sambuddhoca vedanāya uppādo paññāyati. Vayo paññāyati. Ṭhitāya aññathatthaṁ paññāyatīti",
  "anya-e0301n6:16_44": "vadanto arūpadhammānaṁpi tīṇi lakkhaṇāni paññapeti. Bhāniatthikkhaṇaṁ upādāya labbhantīti vatvā –",
  "anya-e0301n6:17": "Atthitā sabbadhammānaṁ, ṭhitināma pavuccati;",
  "anya-e0301n6:18": "Tasseva bhedo maraṇaṁ; Sabbadā sabbapāṇinanti.",
  "anya-e0301n6:19_0": "Imāya ācariyagāthāya tamatthaṁ sādhenti. Athavā, santativasena ṭhānaṁ veditabbantica",
  "anya-e0301n6:19_1": "vadanti. Imasmiṁ pana sutte ayaṁ viseso natthi. Tasmā ācariyagāthāya suttaṁ appaṭibāhetvā",
  "anya-e0301n6:19_2": "suttameva pamāṇaṁ kātabbanti. Tattha jarākhaṇonāma uppādakkhaṇabhaṅgakkhaṇānaṁ majjhe",
  "anya-e0301n6:19_3": "visuṁ jarāya khettabhūto ṭhītikkhaṇo vuccati. Aññathattanti jarāeva. Atthikkhaṇanti",
  "anya-e0301n6:19_4": "khaṇadvayameva. Paṭikkhittopi pana ayaṁ vādo kathāvatthu pāḷiyā saddhiṁ suṭṭhu sametiyeva.",
  "anya-e0301n6:19_5": "Apica, uddhaṁ uppatitassa leṭṭussa uppatananivatti viya yā cittassa udayasaṅkhātassa",
  "anya-e0301n6:19_6": "vaḍḍhanassa nivattināma atthi. Na hi udaye anivattante vayonāma sambhavatitī. Sā",
  "anya-e0301n6:19_7": "eva udaya pariyantamattabhūtā idha ṭhitipariyāyoti sakkā vattuṁ. So pana visuṁ gaṇanūpago",
  "anya-e0301n6:19_8": "eko khaṇonāma nahotīti katvā abhidhamme dveeva khaṇā cittassa vuttā. Udayabhāgassa",
  "anya-e0301n6:19_9": "pana ādi koṭiṁ vayabhāgassaantakoṭiñca thapetvā majjhebhāgadvayanissitā paripaccana",
  "anya-e0301n6:19_10": "lakkhaṇā jarānāma arūpadhammānaṁpi labbhatiyeva. Taṁ sandhāya dhātukathāyaṁ jarādvīhikhandhehisaṅgahitātivuttanti daṭṭhabbaṁ.",
  "anya-e0301n6:20": "[119] Yaṁ pana vibhāvaniyaṁ",
  "anya-e0301n6:21": "“Uppādabhaṅgāvatthāhi bhinnā bhaṅgābhimukhāvatthāpi icchitabbā. Sā ṭhitināmā”ti vuttaṁ. Taṁ kathāvatthupāḷiyā saha na sameti.",
  "anya-e0301n6:22_0": "Upaddhadivaso uppādakkhaṇo. Upaddhadivaso vayakkhaṇo. Pathamo divaso uppādakkhaṇo.",
  "anya-e0301n6:22_1": "Dutīyo vayakkhaṇoti hi vicārentena uppādabhaṅgāvatthā hi bhinnā tatīyā avatthā tassaṁ",
  "anya-e0301n6:22_2": "pāḷiyaṁ paṭikkhittāyeva hotīti.",
  "anya-e0301n6:23": "[120] Etena yañca tattha",
  "anya-e0301n6:24_0": "“Pāḷiyaṁ pana veneyyajjhāsayā nuromato nayadassanavasena sā na vuttā. Atidhammadesanāpi",
  "anya-e0301n6:24_1": "hi kadāci veneyyajjhāsayānurodhena pavattati. Yathā, rūpassa uppādo upacayo santatīti",
  "anya-e0301n6:24_2": "dvidhā bhinditvā desito”ti vuttaṁ. Taṁpi paṭikkhittaṁ hoti. Vibhāgārahassa hi dhammassa",
  "anya-e0301n6:24_3": "vibhāgakaraṇaṁnāma veneyyavasenātipi dhammavasenātipi yujjati. Vijjamāne sati visuṁ",
  "anya-e0301n6:24_4": "katvā vattabbassa abhidhamme avacanaṁ pana veneyyavasenāti na yuttametanti.",
  "anya-e0301n6:25": "[121] Yampi tattha",
  "anya-e0301n6:26_0": "“Sutteca tīṇi māni bhikkhave saṅkhatassa saṅkhatalakkhaṇāni. Katamāni tīṇi. Uppādo",
  "anya-e0301n6:26_1": "paññāyati. Vayo paññā yati. Ṭhitassa aññathattaṁ paññāyatīti evaṁ saṅkhatadhammasseva",
  "anya-e0301n6:26_2": "lakkhaṇadassanatthaṁ uppādādīnaṁ vuttattā nasakkā pabandhassa paññattisabhāvassa",
  "anya-e0301n6:26_3": "asaṅkhatassa ṭhiti tattha vuttāti viññātu”nti vuttaṁ. Taṁpi na gahetabbaṁ.",
  "anya-e0301n6:27": "Abhidhammepi heṭṭhā vuttanayena paññattisīsena saṅkhatadhammānaṁ niddesassa diṭṭhattāti.",
  "anya-e0301n6:28": "[122] Yampi tattha",
  "anya-e0301n6:29": "“Upasaggassaca dhātvattheyeva pavattanato paññāyatīti etassa viññāyatīti attho”ti vuttaṁ. Taṁpi na yuttaṁ.",
  "anya-e0301n6:30_0": "Yathānulomasāsanañhi suttaṁ. Tasmā tattha vineyyānaṁ suṭṭhu paññāyanameva adhippetanti.",
  "anya-e0301n6:30_1": "Arūpaṁ arūpisabhāvattā lahupariṇāmaṁ. Rūpaṁ pana rūpidhammattāyeva dandhapariṇāmanti",
  "anya-e0301n6:30_2": "vuttaṁ tānipana.La. Rūpadhammāna māyūti.",
  "anya-e0301n6:31": "[123] Vibhāvaniyaṁ pana",
  "anya-e0301n6:32": "“Gāhakagahetabba bhāvassa taṁtaṁ khaṇavasena nippajjanato”ti kāraṇaṁ vuttaṁ. Taṁ akāraṇaṁ.",
  "anya-e0301n6:33_0": "Na hi gāhakaṁ arūpaṁ gahetabbañca rūpaṁ gahaṇasampajjanatthaṁ lahuṁ pariṇamati garuṁ",
  "anya-e0301n6:33_1": "pariṇapatīti sakkā vattunti. Tāni tādisāni sattarasannaṁ cittānaṁ khaṇāni sattarasavā",
  "anya-e0301n6:33_2": "tāni cittakkhaṇāni rūpa dhammānamāyūti yojanā. Sattarasa cittakkhaṇasamapamāṇāni",
  "anya-e0301n6:33_3": "khaṇāni viññatti rūpalakkhaṇa rūpavajjānaṁ rūpadhammānaṁ āyunāmāti vuttaṁ hoti. Khaṇamattato",
  "anya-e0301n6:33_4": "pana aṭṭhakathānayena ekapaññāsakhaṇāni honti, mūlaṭīkānayena dvattiṁsakhaṇāni. Tatthaca",
  "anya-e0301n6:33_5": "ādimhi dve khaṇāni rūpadhammānaṁ ekaṁ uppādakkhaṇameva. Ante dve ekaṁ bhaṅgakkhaṇameva.",
  "anya-e0301n6:33_6": "Majjhe aṭṭhavīsa khaṇāni tesaṁ ekaṁ ṭhitikkhaṇamevāti daṭṭhabbaṁ. Na hi dandhapariṇatānaṁ",
  "anya-e0301n6:33_7": "rūpānaṁ uppādabhaṅgāpi cittassa viya lahukā bhavituṁ arahantīti. Tattha viññattidvayaṁ",
  "anya-e0301n6:33_8": "ekacittakkhaṇikaṁ. Upacayasantatiyo uppādamattā aniccatā bhaṅgamattā. Jaratā rūpa",
  "anya-e0301n6:33_9": "dhammānaṁ ṭhitikkhaṇamattāti daṭṭhabbā. Mūlaṭīkānayena panettha tāni pana soḷasacittakkhaṇāni",
  "anya-e0301n6:33_10": "rūpadhammānamāyūti vattabbaṁ. Ṭīkācariyo hi paṭiccasamuppādavibhaṅge āgataṁ mahāṭṭhakathāvacanaṁ",
  "anya-e0301n6:33_11": "patiṭṭhapento soḷasacittakkhaṇāyukabhāvaṁ sambhāveti, evaṁ santepi khandha vibhaṅgeyeva",
  "anya-e0301n6:33_12": "tāva rūpānaṁ uppādanirodhavidhānassa mahāaṭṭhakathā vādassa yamakapāḷivirodhaṁ dassetvā",
  "anya-e0301n6:33_13": "saṅgahakārena paṭisiddhattā na sakkā taṁ patiṭṭhapetunti. Tasmiṁ vāde hi paṭisiddhe",
  "anya-e0301n6:33_14": "tattha āgatā soḷasāyukatāvā atirekasoḷasāyukatāvā paṭisiddhāyeva hotīti.",
  "anya-e0301n6:34": "[124] Yaṁ pana vibhāvaniyaṁ",
  "anya-e0301n6:35_0": "Taṁ ṭīkānayaṁ tayidamasāranti paṭikkhipitvā tadatthaṁ sā dhentena “paṭisandhicittena",
  "anya-e0301n6:35_1": "sahuppannaṁ rūpaṁ tato paṭṭhāya sattarasamena saddhiṁ nirujjhati. Paṭisandhicittassa",
  "anya-e0301n6:35_2": "ṭhitikkhaṇe uppannaṁ rūpaṁ aṭṭhārasamassa uppādakkhaṇe nirujjhatītiādinā aṭṭhakathāyameva",
  "anya-e0301n6:35_3": "sattarasacittakkhaṇassa āgatattā”ti kāraṇaṁ vuttaṁ. Taṁ na sundaraṁ.",
  "anya-e0301n6:36_0": "Yañhi saṅgahakārassa sattarasāyukavacanaṁ ṭīkākārena vicāritaṁ. Tadeva dassetvā ṭīkānayo",
  "anya-e0301n6:36_1": "paṭikkhittoti na yuttame tanti. Ekacittassa khaṇaṁ viya khaṇaṁ ekacittakkhaṇaṁ. Atthato",
  "anya-e0301n6:36_2": "abhinnaṁpi hi khaṇaṁ idaṁ cittassa idaṁ rūpānanti kappanāvasena bhinnaṁ viya katvā",
  "anya-e0301n6:36_3": "upacarīyatīti. Ekacittakkhaṇaṁ atītaṁ etesanti ekacittakkhaṇātītāni. Atimahantabhūtāni pañcārammaṇāni.",
  "anya-e0301n6:37": "[125] Vibhāvaniyaṁ pana",
  "anya-e0301n6:38": "“Etānivā taṁ atītānīti ekacittakkhaṇātī kānī”tipi vuttaṁ. Taṁ na sundaraṁ.",
  "anya-e0301n6:39_0": "Na hi niruddhadhammavisayo atītasaddo kiñci atikkamitvā uddhaṁ āgatāni paccuppannarūpāni",
  "anya-e0301n6:39_1": "dīpetīti sakkā vattunti. Bahūni cittakkhaṇāni atītāni etesanti bahucittakkhaṇātītāni.",
  "anya-e0301n6:39_2": "Mahantādi bhūtāni pañcārammaṇāni. Rūpadhammānaṁ pana rūpadhammesveva āpātāgamane",
  "anya-e0301n6:39_3": "thokaṁ balavantatā icchitabbā. Teca ṭhitikkhaṇeyeva paripuṇṇapaccayupaladdhā hutvā",
  "anya-e0301n6:39_4": "balavantā hontīti vuttaṁ ṭhitipattānevāti. Evasaddena ṭīkākārassa vādaṁ nīvāreti.",
  "anya-e0301n6:39_5": "So hi uppajjamānameva rūpaṁ pasāde ghaṭṭetīti icchatīti. Pañcālambaṇāni pañcadvāre",
  "anya-e0301n6:39_6": "āpātamāgacchantīti ettha rūpasaddārammaṇāni asampatta vasena itarānica sampattavasena",
  "anya-e0301n6:39_7": "gocarabhāvaṁ upagacchanti. Ayañca visesoghaṭṭanavisesena veditabbo. Purimānihi dve",
  "anya-e0301n6:39_8": "nimittavaseneva ghaṭṭenti. Na vatthuvasena. Pacchimāni pana tīṇivatthuvasena ghaṭṭenti.",
  "anya-e0301n6:39_9": "Na nimittamattavasena nimittaghaṭṭanañcanāma asampattānaññeva na sampattānaṁ. Vatthughaṭṭanaṁ",
  "anya-e0301n6:39_10": "pana sampattānaññeva. No asampattā hoti. Nanti. Yathā hi tīre gacchantānaṁsarīranimittāni",
  "anya-e0301n6:39_11": "pokkharaṇi yāudake dissanti. Tasmiṁ udake orohantānaṁ pana tāni tattha na dissanti.",
  "anya-e0301n6:39_12": "Evameva sampattāni rūpasaddārammaṇāni naghaṭṭenti. Kasmā, visayavisayīnaṁ majjhe",
  "anya-e0301n6:39_13": "ālokassa ākāsassaca abhāvena nimittokāsassa abhāvato. Asampattāniyeva pana attano",
  "anya-e0301n6:39_14": "nimittupaṭṭhāpanavasena ghaṭṭenti. Kasmā, nimittokāsassa laddhattā. Itarāni pana",
  "anya-e0301n6:39_15": "tīṇi yathājātavatthuvaseneva ghaṭṭenti. Tasmā tāni sampattāniyeva ghaṭṭenti. No asampattānīti.",
  "anya-e0301n6:39_16": "Tattha yāni asampattāniyeva hutvā ghaṭṭenti. Tāni sayaṁ dūre ṭhatvā nimitta appanāvasena",
  "anya-e0301n6:39_17": "ghaṭṭitattā ekekasmiṁ pasāde candamaṇḍala sūriya maṇḍalādivasena asanisaddamaṇḍala",
  "anya-e0301n6:39_18": "meṇḍasaddamaṇḍalādivasena ca mahantānipi bahūnipi āpātamāgacchantiyeva. Itarāni pana",
  "anya-e0301n6:39_19": "tīṇi sampattāniyeva ghaṭṭentīti ekekasmiṁ pasāde ekekameva āpātamāgacchantīti daṭṭhabbaṁ.",
  "anya-e0301n6:39_20": "Idañca pañcadvāravasena vuttaṁ. Mano dvāre pana sabbānipi ārammaṇāni asampattāniyeva",
  "anya-e0301n6:39_21": "āpātamāgacchantīti. Etthaca pañcadvāreti idaṁ asādhāraṇa dvāradassanavasena vuttaṁ.",
  "anya-e0301n6:39_22": "Tāni pana pañcālambaṇāni yadāsakasakadvāre ghaṭṭenti. Tadā manodvārepi apāta māgacchantiyeva.",
  "anya-e0301n6:39_23": "Ekekaṁ ārammaṇaṁ dvīsu dvīsu dvāresu apāta māgacchatīti hi aṭṭhakathāyaṁ vuttaṁ.",
  "anya-e0301n6:39_24": "Tasmā yadā candaṁvā sūriyaṁvā pabbataṁvā rukkhaṁvā yaṁkiñcivā passanti. Tadā ekekasmiṁ",
  "anya-e0301n6:39_25": "cakkhupasāde ekekāni manodvāre ekanti anekāni candamaṇḍalādīni ekakkhaṇe upaṭṭhahanti,",
  "anya-e0301n6:39_26": "evaṁ sesārammaṇe sūti daṭṭhabbaṁ. Apātāgamanañcettha lañchakānaṁ tālapaṇṇe lañchanakhandhaṁ",
  "anya-e0301n6:39_27": "thapetvā muggarena paharaṇakāle lañchanakhandhassa tālapaṇṇe āpātetvā akkharupaṭṭhāpanaṁ",
  "anya-e0301n6:39_28": "viya daṭṭhabbaṁ. Yato dvārānaṁ vikārappatti hotīti.",
  "anya-e0301n6:40": "[126] Yaṁ pana vibhāvaniyaṁ",
  "anya-e0301n6:41": "“Ābhogānurūpaṁ anekakalāpagatāni āpātaṁ āgacchantī”ti vuttaṁ. Tattha ābhogānurūpanti idaṁ vicāretabbaṁ.",
  "anya-e0301n6:42_0": "Yattakāni hi pañcālambaṇāni cakkhādipathe ālokādi sahitāni hutvā ṭhitāni honti. Tattakāni",
  "anya-e0301n6:42_1": "sabbāni niddāyantassapi visaññi bhūtassapi aññavihitassapi yaṁkiñci jhānaṁvā phalaṁvā",
  "anya-e0301n6:42_2": "nirodhaṁvā samāpajjantassapi ābhogena vinā attano dvāresu āpātamāgacchantiyeva. Nakevalaṁ",
  "anya-e0301n6:42_3": "attanodvāresu eva. Athakho manodvārepi. Nakevalaṁ bhavaṅgamanodvāreeva. Āvajjanādīsu",
  "anya-e0301n6:42_4": "pana catubbhūmaka vīthicittesupi āpātaṁ āgacchantiyeva. Ayaṁnāma mano manodvāraṁ",
  "anya-e0301n6:42_5": "nahotīti navattabboti hi dvārakathāyaṁ vuttaṁ. Ayañca attho pathamajjhānassa saddo",
  "anya-e0301n6:42_6": "kaṇṭakoti iminā pāṭhena dīpetabbo. Pathamajjhānaṁ samāpannassa hi saddo sotamhi ghaṭṭetvā",
  "anya-e0301n6:42_7": "jhānacittasaṅkhāte manodvāre āpātamāgacchati. Tadā jhānacitta santati calitvā vocchijjati.",
  "anya-e0301n6:42_8": "Jhānā vuṭṭhāti. Bhavaṅgapāto hoti. Taṁ saddārammaṇaṁ vīthicittaṁ pavattatīti. Dutīyajjhānādīni",
  "anya-e0301n6:42_9": "samāpajjanto pana appakena saddena navuṭṭhāti. Adhimattasaddena pana vuṭṭhātiyeva.",
  "anya-e0301n6:42_10": "Na hi tāni āneñjapattānināma honti. Arūpajjhānānieva pana āneñjapattānināma honti.",
  "anya-e0301n6:42_11": "Tasmā tāni samāpajjanto adhimattasaddenapi navuṭṭhātiyevāti. Tesu pana tathā āpātamāgatesu",
  "anya-e0301n6:42_12": "tadārammaṇāni vīthicittāni pavattantiyevāti navattabbaṁ. Bhavaṅga santatiyāvā javanasantatiyāvā",
  "anya-e0301n6:42_13": "vocchinnāya pavattanti. Avocchinnāya napavattanti. Pavattamānānipi ārammaṇā dhimattādivasena",
  "anya-e0301n6:42_14": "laddhapaccayavisese ekekasmiṁ ārammaṇeeva pavattanti. Na ekakkhaṇe pañcasūti daṭṭhabbaṁ.",
  "anya-e0301n6:42_15": "Etthaca atthavasā vibhatti pariṇāmoti katvā ekacittakkhaṇātītāni ṭhitipattāneva pañcā",
  "anya-e0301n6:42_16": "lambaṇāni ekacittakkhaṇātīte ṭhitippatte eva pañcadvāre bahu cittakkhaṇātītāni bahucittakkhaṇātīteti yojetabbaṁ.",
  "anya-e0301n6:43": "[127] Vibhāvaniyaṁ pana",
  "anya-e0301n6:44": "“Te pana pasādā bhavaṅgacalanassa anantarapaccayabhūtena bhavaṅgena saddhiṁ uppannā”ti vuttaṁ.",
  "anya-e0301n6:45_0": "Evaṁ pana sati bahucittakkhaṇātītānipi pañcālambaṇāni ekacittakkhaṇātīteeva pañcadvāre",
  "anya-e0301n6:45_1": "āpātamāgacchantīti āpajjati. Eta rahi pana ekakkhaṇe sahuppannānaññeva vatthārammaṇānaṁ",
  "anya-e0301n6:45_2": "ghaṭṭanaṁ icchanti. Sahuppannānivā pana hontu nānuppannānivā, balavabhāvoyeva pamaṇanti",
  "anya-e0301n6:45_3": "amhākaṁ khanti. Sabbaṁ vicāretvā gahetabbaṁ.",
  "anya-e0301n6:46": "[128] Yaṁ pana vibhāvaniyaṁ",
  "anya-e0301n6:47": "“Āvajjanena saddhiṁ uppannāti apare”ti vuttaṁ. Taṁ na yujjati.",
  "anya-e0301n6:48_0": "Evañhi sati aññadeva pañcārammaṇānaṁ āpātāgamanavatthu. Aññadeva pañcaviññāṇānaṁ",
  "anya-e0301n6:48_1": "nissayavatthūti evaṁ viruddhassa atthassa āpajjanatoti. Evaṁ pañcadvāre visayapavattiyā",
  "anya-e0301n6:48_2": "ādilakkhaṇaṁ dassetvā idāni sabbapāripūraṁ visayapavattivibhāgaṁ vīthicittapavattiñca",
  "anya-e0301n6:48_3": "dassento tasmātiādimāha. Tatoti tasmā cakkhussa āpātāgamanapaccayā. Cakkhussa āpātāgamanena",
  "anya-e0301n6:48_4": "saheva bhavaṅgassapi āpātaṁ āgacchatiyevāti vuttaṁ dvikkhattuṁbhavaṅgecaliteti. Calanañcettha",
  "anya-e0301n6:48_5": "yathā gahitaṁ kammādi ārammaṇaṁ muñcitvā idāni attani āpātaṁ āgacchantaṁ abhinavārammaṇaṁ",
  "anya-e0301n6:48_6": "gahetuṁ ussāhajātassa viya bhavaṅgasantānassa vikārappatti daṭṭhabbaṁ. Etthaca cakkhussa",
  "anya-e0301n6:48_7": "āpātāgamanaṁ cakkhuviññāṇuppattiyā eva kāraṇaṁ. Na āvajjanuppattiyā. Bhavaṅgassa",
  "anya-e0301n6:48_8": "āpātāgamanameva pana āvajjanuppattiyāpi kāraṇaṁ hotīti daṭṭhabbaṁ.",
  "anya-e0301n6:49": "[129] Vibhāvaniyaṁ pana",
  "anya-e0301n6:50_0": "Manodvārepi āpātāgamanaṁ visuṁ apatvā rūpādīnaṁ cakkhādisu ghaṭṭanaṁnāma yogyadesāvaṭṭhānaṁ",
  "anya-e0301n6:50_1": "eva. Tamevaca bhavaṅgu pacchedassapi kāraṇaṁ hotīti katvā “pañcasu hi pasādesu yogyadesāvaṭṭhāna",
  "anya-e0301n6:50_2": "vasena ārammaṇe ghaṭṭite pasādaghaṭṭanānubhāvena bhavaṅgasantati vocchijjamānātiādi”",
  "anya-e0301n6:50_3": "vuttaṁ. Taṁ tathā na daṭṭhabbaṁ.",
  "anya-e0301n6:51_0": "Na hi yogyadesāvaṭṭhānameva ghaṭṭananti sakkā vattuṁ. Yogyadesepana ṭhatvā nimittaghaṭṭanavasena",
  "anya-e0301n6:51_1": "vatthughaṭṭanavasenaca asani nipātoviya pasādesu yujjhanaṁ manthanaṁ khobhakaraṇaṁ",
  "anya-e0301n6:51_2": "ghaṭṭananti ca āpātāgamananti ca vuccatīti daṭṭhabbaṁ. Ayañca attho heṭṭhā vuttoyeva.",
  "anya-e0301n6:51_3": "Etthaca ayaṁpi eko dhammaniyāmoyevāti katvā nānā ṭhāniyesu dvīsu dvīsu dvāresu saheva",
  "anya-e0301n6:51_4": "āpātāgamanaṁ paccetabbaṁ. Rūpādinā pasāde ghaṭṭite taṁ nissitasseva pañcaviññāṇassa",
  "anya-e0301n6:51_5": "calanaṁ siyā. Kathaṁ pana hadayavatthunissitassa bhavaṅgassāti na codetabbanti.",
  "anya-e0301n6:52": "[130] Vibhāvaniyaṁ pana",
  "anya-e0301n6:53_0": "Tameva codanaṁ samuṭṭhāpetvā taṁ pariharanto “santati vasena ekābaddhattā”tiādimāha.",
  "anya-e0301n6:53_1": "Tattha santativasenāti navattabbaṁ. Saṇṭhānavasenāti pana vattabbaṁ. Sabbañcetaṁ",
  "anya-e0301n6:53_2": "sārato na paccetabbaṁ.",
  "anya-e0301n6:54_0": "Kasmā, tādisassa anukkamacalanassa aṭṭhakathāyameva daḷhaṁ paṭikkhittattā. Vuttañhi",
  "anya-e0301n6:54_1": "tattha ekekaṁ ārammaṇaṁ dvīsu dvīsu dvāresu āpātamāgacchatīti. Rūpārammaṇañhi cakkhupasādaṁ",
  "anya-e0301n6:54_2": "ghaṭṭetvā taṅkhaṇeyeva manodvāre āpātaṁ āgacchati. Bhavaṅgacalanassa paccayo hotīti",
  "anya-e0301n6:54_3": "attho. Sadda gandha rasa phoṭṭhabbesupi eseva nayo. Yathā hi sakuṇo ākāsenāgantvā",
  "anya-e0301n6:54_4": "rukkhagge nilīyamānova rukkhasākhañca ghaṭṭeti. Chāyācassa pathaviyaṁ paṭihaññati.",
  "anya-e0301n6:54_5": "Sākhāghaṭṭana chāyāpharaṇāni apubbaṁ acarimaṁ ekakkhaṇeyeva bhavanti. Evaṁ paccuppannarūpādīnaṁ",
  "anya-e0301n6:54_6": "cakkhupasādādighaṭṭanañca bhavaṅgacālana samatthatāyamanodvāreāpātāgamanañcaapubbaṁ",
  "anya-e0301n6:54_7": "acarimaṁ ekakkhaṇeyeva hotīti. Evaṁ sakuṇopamāya sahataṅkhaṇeyevāti ca apubbaṁacarimaṁ",
  "anya-e0301n6:54_8": "ekakkhaṇe yevātica vatvā daḷhaṁ paṭibhiddhattā taṁ anukkamacalanaṁ acintetvā dhammaniyāmavasena",
  "anya-e0301n6:54_9": "ekappahāracalanameva paccetabbanti. Bhavaṅgasotaṁvocchinditvāti bhavaṅgapavāhaṁ sabbaso",
  "anya-e0301n6:54_10": "avacchinnaṁ katvā. Āvajjantanti adisvāva kiṁnāmetanti āvajja mānaṁ. Passantanti atta",
  "anya-e0301n6:54_11": "paccakkhaṁ kurumānaṁ. Sampaṭicchantanti muñcituṁ adatvā yathādiṭṭhaṁ rūpaṁ paṭi gaṇhantaṁ.",
  "anya-e0301n6:54_12": "Santīrayamānanti suṭṭhu tīrentaṁvicārentaṁ. Vavatthapentanti suṭṭhu asaṅkarato thapentaṁ",
  "anya-e0301n6:54_13": "sallakkhentanti attho. Yonisomanasikārādivasena laddhopaccayo yenāti laddhapaccayaṁ.",
  "anya-e0301n6:54_14": "Yaṁkiñci javanaṁ javatīti sambandho. Taṁ pana javanaṁ ārammaṇassa dubbalakālevā mucchā",
  "anya-e0301n6:54_15": "maraṇāsannakālesuvā chakkhattuṁ vā pañcakkhattumevavā javatīti vuttaṁ yebhuyyenāti.",
  "anya-e0301n6:54_16": "Javatīti asaninipātasadisena javena pavattati. Tattha pathamajavanaṁ aladdhā sevanattā",
  "anya-e0301n6:54_17": "sabbadubbalaṁ hoti. Tato dutīyaṁ balavaṁ. Tato tatīyaṁ. Tato catutthaṁ. Idaṁ pana",
  "anya-e0301n6:54_18": "sabbabalavaṁ muddhapattaṁ hoti. Ito paṭṭhāya anukkamena parihāyamānaṁ pavattati.",
  "anya-e0301n6:54_19": "Sattamavāre gate parikkhīṇajavaṁ hotīti veditabbaṁ. Javanā nubandhāniti yathā paṭisotaṁ",
  "anya-e0301n6:54_20": "gacchantiṁ nāvaṁ udakaṁ thokaṁ anubandhati anugacchati. Evaṁ javanaṁ anubandhāni.",
  "anya-e0301n6:54_21": "Dve tadārammaṇapākānīti dvikkhattuṁ tadārammaṇakiccāni vipākacittāni pavattanti.",
  "anya-e0301n6:54_22": "Yathārahanti ārammaṇajavana sattānurūpaṁ. Bhavaṅgapātoti imasmiṁ atihantārammaṇe",
  "anya-e0301n6:54_23": "āvajjanato pathamabhavaṅgacalanatoyevavā paṭṭhāya uṭṭhitaṁ samuṭṭhitaṁ cittasantānaṁ",
  "anya-e0301n6:54_24": "yāvacatutthajavanā samuṭṭhahitvā pañcamajavanato paṭṭhāya patitameva hoti. Evaṁ santepi",
  "anya-e0301n6:54_25": "samuṭṭhitavegassa sabbaso aparikkhīṇatāya patitanti navuccati. Dutīyatadārammaṇato",
  "anya-e0301n6:54_26": "paraṁ pana samuṭṭhitavegassa sabbaso parikkhīṇattā tadā eva taṁcittasantānaṁ patitaṁnāma",
  "anya-e0301n6:54_27": "hoti. Tasmā patanaṁ pāto. Bhavaṅgabhāvenacittasantānassa pāto bhavaṅgapāto, bhavaṅgaṁ",
  "anya-e0301n6:54_28": "hutvā pātoti attho daṭṭhabbo. Bhavaṅgakicce bhavaṅgaṭṭhāne bhavaṅgārammaṇeca pāto",
  "anya-e0301n6:54_29": "bhavaṅgapātotivā. Imasmiṁ ṭhāne dovārikopamā, gāmillopamā, ambopamāca vattabbā. Tāsabbāpi",
  "anya-e0301n6:54_30": "aṭṭhakathāyaṁ gahetabbā. Ettāvatā sattarassa cittakkhaṇāni paripūrepāti sambandho.",
  "anya-e0301n6:54_31": "Etthaca chachakkayojanā vattabbā. Yattha hi rūntī rammaṇaṁ ghaṭṭeti. Taṁ cakkhuvatthuṁ",
  "anya-e0301n6:54_32": "nissāya tattha ghaṭṭitaṁ rūpārammaṇaṁ ārabbha cakkhuviññāṇaṁ uppajjati. Itarāni pana",
  "anya-e0301n6:54_33": "āvajjanādīni mano viññāṇāni attano attano atītānantaracittena sahuppannaṁ hadayavatthuṁ",
  "anya-e0301n6:54_34": "nissāya tamevārammaṇaṁ ārabbha uppajjanti. Cakkhudvāra manodvārāni sabbesaṁpi vīthicittānaṁ",
  "anya-e0301n6:54_35": "dvārakiccaṁ sādhenti. Ayañca vīthi cakkhudvāre uppannattā cakkhudvāravīthīti. Cakkhuviññāṇena",
  "anya-e0301n6:54_36": "upalakkhitattā cakkhuviññāṇavīthītica vuccati. Ekacittakkhaṇaṁ atikkamma ghaṭṭanasamatthe",
  "anya-e0301n6:54_37": "atibalavā rammaṇe uppannattā atimahantārammaṇa vīthītica vuccatīti. Etthaca yattakāni",
  "anya-e0301n6:54_38": "rūpārammaṇāni cakkhupathe uppajjitvā ṭhitippattāni honti. Tāni tattakāni ṭhitippattesu",
  "anya-e0301n6:54_39": "pubbāparabhūtesu ekūna paññāsaparimāṇesu cakkhupasādesu kismiṁci naghaṭṭentīti navattabbāni.",
  "anya-e0301n6:54_40": "Tesu pana yadeva ekaṁ cakkhu imissā vīthiyā yathārahaṁ vatthubhāvaṁ dvārabhāvañca",
  "anya-e0301n6:54_41": "sādheti. Yatthaca ghaṭṭitaṁ rūpaṁ ārabbha ayaṁ vīthi pavattati. Etadeva kicca sādhanaṁ",
  "anya-e0301n6:54_42": "nāma hoti. Yaṁ majjhimāyukanti vadanti, itarāni pana mogha vatthūnināma honti, yānimandāyukānītiamandāyukānītica",
  "anya-e0301n6:54_43": "vadanti. Tānipana yathāvutta kicca sādhanato purimāni pacchimānīti duvidhāni honti,",
  "anya-e0301n6:54_44": "tadubhayānipi cakkhuviññāṇassa uppādakkhaṇe ṭhitibhāvena labbhamānāni aṭṭhacattālīsamattāni",
  "anya-e0301n6:54_45": "veditabbānīti. Avasesāni pana tato purimatarāni pacchimakarānica laddhaghaṭṭanānipi",
  "anya-e0301n6:54_46": "vatthudvārakiccasiddhibhāve anāsaṅkitabbattā idha nagahitānīti. Ettha siyā imāya",
  "anya-e0301n6:54_47": "vīthiyā uppattisamaye so puggalo ahaṁ idaṁ nāma passāmīti jānāti, na jānātīti. Najānāti.",
  "anya-e0301n6:54_48": "Kadā pana jānātīti. Sallakkhaṇavīthiyā pavattamānāya. Tathā hi sabbapathamaṁ cakkhudvāravīthi",
  "anya-e0301n6:54_49": "pavattati. Tato tadanuvattikā manodvāravīthi. Tato samudāyagāhikā. Tato vaṇṇasallakkhaṇā.",
  "anya-e0301n6:54_50": "Tato vatthugāhitā. Tato vatthusallakkhaṇā tato nāmagāhikā. Tato nāmasallakkhaṇāti.",
  "anya-e0301n6:54_51": "Tattha vaṇṇasallakkhaṇāya pavattamānāya ahaṁ nīlavaṇṇaṁ passāmītiādinā vaṇṇaṁ sallakkheti.",
  "anya-e0301n6:54_52": "Vatthusallakkhaṇāya saṇṭhānaṁ sallakkheti. Nāma sallakkhaṇāya nāmaṁ sallakkhetīti.",
  "anya-e0301n6:54_53": "Iti taṁtaṁ sallakkhaṇavīthi yā pavattamānāyaeva taṁtaṁpassāmīti jānātīti. Etthaca",
  "anya-e0301n6:54_54": "alātacakkassa gāhikāviya purimāhi dvīhi vīthīhi punappunaṁ gahitānaṁ rūpānaṁ samudāyato",
  "anya-e0301n6:54_55": "gāhikā tatīyā manodvāravīthi samudāya gāhikānāma, na hi samudāyagahaṇena vinā paribyattavaṇṇagahaṇaṁ",
  "anya-e0301n6:54_56": "sambhavatīti. Yāva tadārammaṇuppādā pana appahontātītakanti dvikkhattuṁ yāva tadārammaṇuppādā",
  "anya-e0301n6:54_57": "pavattituṁ appahontaṁ hutvā atītadvatticittakkhaṇikaṁ. Yassa hi dvevā tīṇivā cittakkhaṇāni",
  "anya-e0301n6:54_58": "atītāni honti. Taṁ yāva tadārammaṇuppādā pavattituṁ nappahoti na sakkoti. Evaṁ appahontaṁ",
  "anya-e0301n6:54_59": "hutvā atītakanti attho. Apātamāgatanti cakkhudvāre manodvāreca āpātaṁ āgataṁ. Natthi",
  "anya-e0301n6:54_60": "tadārammaṇuppādoti ettha yassa tīṇi cittakkhaṇāni atītāni honti. Tassa cuddasa cittakkhaṇāyukāvase",
  "anya-e0301n6:54_61": "sassa ārammaṇassa sattamajavanena saheva niruddhattā tasmiṁ natthi tadārammaṇuppādoti",
  "anya-e0301n6:54_62": "yuttametaṁ. Na hi ekāvajjanavīthiyaṁ cittāni dhammavasena viya kālavasenāpi nānārammaṇāni",
  "anya-e0301n6:54_63": "icchanti aṭṭhakathācariyāti. Yassa pana dve cittakkhaṇāni atītāni. Tasmiṁ sattamajavanato",
  "anya-e0301n6:54_64": "paraṁ ekacittakkhaṇāyukāvasese ārammaṇe ekena tadārammaṇena uppajjitabbanti ce.Na.",
  "anya-e0301n6:54_65": "Na hi tādisaṁ nirodhā sannaṁ ārammaṇaṁ ekavāraṁpi tadārammaṇuppattiyā paccayo bhavituṁ",
  "anya-e0301n6:54_66": "sakkotīti. Tathā hi mahāaṭṭhakathāyaṁ vipākuddhāre cittappavattigaṇanāyaṁ tadārammaṇāni",
  "anya-e0301n6:54_67": "dveti dveeva tadārammaṇa vārā āgatāti.",
  "anya-e0301n6:55": "Yaṁ pana vibhāvaniyaṁ",
  "anya-e0301n6:56_0": "“Dvikkhattumeva hi tadārammaṇuppatti pāḷiyaṁ niyamitā”ti vuttaṁ. Tattha pāḷiyanti",
  "anya-e0301n6:56_1": "aṭṭhakathātantiṁ sandhāya vuttanti gahetabbaṁ. Na hi sā nāma pāḷi atthi, yattha dvikkhattuṁ",
  "anya-e0301n6:56_2": "tadā rammaṇuppatti niyamitāti.",
  "anya-e0301n6:57_0": "Majjhimabhāṇakāpana tadārammaṇaṁ ekaṁpi icchanti. Saṅgahakārena pana taṁ paṭisiddhanti",
  "anya-e0301n6:57_1": "idhapi taṁ therena paṭikkhittanti daṭṭhabbaṁ. Yadi evaṁ kasmā paramatthavinicchaye",
  "anya-e0301n6:57_2": "sakiṁdvevā tadālambanti therena vuttanti. Majjhimabhāṇakānaṁ matena vuttanti daṭṭhabbanti.",
  "anya-e0301n6:57_3": "Ācariyānandatthero pana ekaṁpi icchatiyeva. Yathā hi āgantukabhavaṅgaṁ ekaṁ pavattati.",
  "anya-e0301n6:57_4": "Tathā tadārammaṇaṁpi ekaṁ napavattatīti nasakkā vattuṁ. Yañca cittappavattigaṇanāyaṁ",
  "anya-e0301n6:57_5": "tadārammaṇāni dveti vuttaṁ. Taṁpi ukkaṭṭhaparicchedavasena vuttanti, na nasakkā vattunti.",
  "anya-e0301n6:57_6": "Yāva javanuppādāpi pavattituṁ appahontātītakanti sambandho. Yassa hi ārammaṇassa",
  "anya-e0301n6:57_7": "cattāri pañca cha satta aṭṭhanava vā cittakkhaṇāni atītāni honti. Taṁ yāva javanuppādā",
  "anya-e0301n6:57_8": "pavattituṁ nappahoti. Evaṁ appahontaṁ hutvā atītakanti attho. Javanaṁpi anuppajjitvāti",
  "anya-e0301n6:57_9": "javanassapi anuppajjanato. Ayañhi tvāpaccayo bhāvattheeva daṭṭhabbo. Na kattuatthe.",
  "anya-e0301n6:57_10": "Kasmā. Attano padhānakriyāya samānakattukatāya abhāvatoti.",
  "anya-e0301n6:58": "[131] Vibhāvaniyaṁ pana",
  "anya-e0301n6:59": "“Hetumhicāyaṁ tvāpaccayo”ti vuttaṁ. Taṁ na sundaraṁ.",
  "anya-e0301n6:60_0": "Na hi bāhiratthabhūto hetuattho kitakapaccayānaṁ visayo hotīti. Tasmā idha bhāvattheeva",
  "anya-e0301n6:60_1": "tvāpaccayo. Tatoca hetuatthe paccattavacananti daṭṭhabbaṁ. Etena yā lakkhaṇe hetumhicamānantapaccayānaṁpi",
  "anya-e0301n6:60_2": "pavatti katthaci vuttā. Sāpipaṭikkhittā hoti. Nahi bāhiratthabhūtā lakkhaṇahetuyo",
  "anya-e0301n6:60_3": "tesaṁ visayā hontīti. Etthaca yassa ārammaṇassa navacittakkhaṇāni atītāni honti.",
  "anya-e0301n6:60_4": "Tassa avasesa aṭṭhacittakkhaṇā yukassa dutīya voṭṭhabbanena saheva niruddhattā tasmiṁ",
  "anya-e0301n6:60_5": "javanaṁpi anuppajjitvāti yuttametaṁ. Kāraṇaṁ vuttameva. Yassa pana cattāri.La. Aṭṭhavā",
  "anya-e0301n6:60_6": "cittakkhaṇāni atītāni. Tasmiṁ javanena uppannena bhavitabbanti ce.Na. Avasesachacittakkhaṇāyukaṁpi",
  "anya-e0301n6:60_7": "hi ārammaṇaṁ javanuppattiyā paccayo bhavituṁ na sakkoti. Javanañhi uppajjamānaṁ sattakkhattuṁ",
  "anya-e0301n6:60_8": "pavattituṁ pahonake ārammaṇe eva uppajjati. Pakatiniyāmena javanassa sattakkhattu",
  "anya-e0301n6:60_9": "paramatāya sambhavatoti. Ettha pana yathā visaññikāla mucchākāla maraṇakālesu vatthussa",
  "anya-e0301n6:60_10": "avisadatāya dubbalatā yaca javanaṁ chapañcavārepi pavattati. Tathā pakatikālepi ārammaṇassa",
  "anya-e0301n6:60_11": "dubbalabhāve sati chapañcavārepi pavattatiyevāti. Dvattikkhattunti dvikkhattuṁvā",
  "anya-e0301n6:60_12": "tikkhattuṁvā. Tathā hi aṭṭhakathāyaṁ voṭṭhabbane ṭhatvā ekaṁvā dvevā cittāni pavattanti.",
  "anya-e0301n6:60_13": "Tato āsevanaṁ labhitvā javanaṭṭhāne ṭhatvā puna bhavaṅgaṁ otaratīti vuttaṁ. Ettha",
  "anya-e0301n6:60_14": "hi tato āsevanaṁ labhitvā javanaṭṭhāne ṭhatvāti etena tatīyassa voṭṭhabbanassa pavattiṁ",
  "anya-e0301n6:60_15": "dasseti. Itarathā ekaṁvā dvevā cittāni pavattanti. Tato bhavaṅgaṁ otaratīti vuttaṁ",
  "anya-e0301n6:60_16": "siyāti. Ekaṁvāti pana vācā siliṭṭhamattaṁ daṭṭhabbaṁ. Yathā diratta tirattaṁti. Athavā,",
  "anya-e0301n6:60_17": "tatoti ekacittatovā dvicittatovāti attho. Tattha pathamena dvikkhattuṁ dutīyena tikkhattuṁ",
  "anya-e0301n6:60_18": "voṭṭhabbanassa uppatti vuttā hotīti. Āsevanaṁ labhitvāti idaṁ pana upacāravacanamattaṁ",
  "anya-e0301n6:60_19": "daṭṭhabbaṁ. Na hi voṭṭhabbanassa āsevanatā paṭṭhāne vuttāti. Ācariyānandattherena",
  "anya-e0301n6:60_20": "panettha voṭṭhabbanato paraṁ catupañca cittakkhaṇāvasese ārammaṇe catupañcajavanuppattiyā",
  "anya-e0301n6:60_21": "eva parittārammaṇavāro icchito. Na voṭṭhabbana pariyosānavasena. Paṭṭhānehi bhavaṅgaṁ",
  "anya-e0301n6:60_22": "āvajjanāya anantarapaccayena paccayo tvevavutto. Na pana vutto āvajjanā bhavaṅgassa",
  "anya-e0301n6:60_23": "anantarapaccayena paccayoti. Yathā ca mucchāmaraṇakālesu vatthudubbalatāya cha pañcajavanavārā",
  "anya-e0301n6:60_24": "icchitabbā. Tathā idhapi ārammaṇadubbalatāyāti na na sakkā vattunti. Ettha ca santīraṇato",
  "anya-e0301n6:60_25": "paraṁ ekacittakkhaṇā vasese ārammaṇe ekaṁ voṭṭhabbanaṁ dvicittakkhaṇāvasese dve taduttari",
  "anya-e0301n6:60_26": "tīṇīti yuttaṁ siyā. Etarahi pana dvivoṭṭhabbanikā chaparittārammaṇavīthiyoti voṭṭhabbanikā",
  "anya-e0301n6:60_27": "pañcāti yojesuṁ. Evaṁ sante kīdise parittārammaṇe dvivoṭṭhabbanikā, kīdise tivoṭṭhabbanikāti",
  "anya-e0301n6:60_28": "vicāretabbā siyunti. Yaṁ pana ārammaṇaṁ dvattikkhattuṁvoṭṭhabbanuppattiyā appahonakaṁ",
  "anya-e0301n6:60_29": "hoti. Taṁ āvajjanappattiyāpi paccayo na hotīti vuttaṁ tattha bhavaṅgacalanameva hoti.",
  "anya-e0301n6:60_30": "Natthi vīthicittuppādoti. Tattha bhavaṅgacalanamevāti dvikkhattuṁ bhavaṅgassa calanamattameva",
  "anya-e0301n6:60_31": "hoti. Iccevaṁ cakkhudvāreti iti evaṁ yadi ekacittakkhaṇātītakaṁ rūpārammaṇaṁ cakkhussa",
  "anya-e0301n6:60_32": "apātamāgacchatītiādinā vuttanayena cakkhudvāre catunnaṁ vārānaṁ vasena catudhā visayappavatti",
  "anya-e0301n6:60_33": "veditabbā, tathā sotadvārādīsu cātiyojanā. Sabbathāpi catudhā veditabbāti sambandho.",
  "anya-e0301n6:60_34": "Atiparittārammaṇaṁpi āpātāgatamattena moghavārassa ārammaṇaṁnāma hoti. Na ārammaṇakaraṇavasena.",
  "anya-e0301n6:60_35": "Itarāni pana ubhayathāpi itaresaṁ vārānaṁ ārammaṇānināma hontīti vuttaṁ catunnaṁ",
  "anya-e0301n6:60_36": "vārānaṁ yathākkamaṁ ārammaṇabhūtāti.",
  "anya-e0301n6:61": "Vibhāvaniyaṁ pana",
  "anya-e0301n6:62": "Ārammaṇabhūtāti imassa atiparittārammaṇaṁ sandhāya paccayabhūtāti attho vutto. Tañhi moghavāra paññā panāya paccayo hotīti.",
  "anya-e0301n6:63_0": "Pañcadvārevīthicittāni yathārahaṁ kiccavasena satteva. Cittuppādā cittānaṁ uppattikhaṇavasena",
  "anya-e0301n6:63_1": "catuddasa. Vitthārā cittasarūpavitthārato catupaññāsāti yojanā. Etthāti parittajavanavāre.",
  "anya-e0301n6:64_0": "137. Manodvāre pana ārammaṇadhammā parittakhaṇāpi atītānāgatāpi kālavimuttāpi āpātaṁ",
  "anya-e0301n6:64_1": "āgacchantiyeva. Tasmā tattha ekacittakkhaṇātītānivā bahucittakkhaṇātītānivā ṭhitippattāneva",
  "anya-e0301n6:64_2": "āpātamāgacchantīti idaṁ vidhānaṁ natthīti vuttaṁ manodvārepana yadivibhūtamālambaṇaṁ",
  "anya-e0301n6:64_3": "āpātamāgacchatīti. Tattha manodvāreti suddhamanodvāre. Cakkhādīsu hi ghaṭṭanena saheva",
  "anya-e0301n6:64_4": "yattha apātamāgacchati. Taṁ missakadvāranti vuccati. Idha pana suddhamevā dhippetanti.",
  "anya-e0301n6:64_5": "Taṁpi pañcadvārānubandhakaṁ visuṁ siddhanti duvidhaṁ hoti. Tattha yathā ghaṇḍe daṇḍakena",
  "anya-e0301n6:64_6": "ekavāraṁ pahaṭe ghaṇḍasarīrabhūtā rūpa kalāpā ciraṁpi kālaṁ aññamaññaṁ ghaṭṭetvā",
  "anya-e0301n6:64_7": "anuravasaddasantānaṁ pavattenti. Tathā pañcadvāre ārammaṇena ekavāraṁ ghaṭṭite pañca",
  "anya-e0301n6:64_8": "dvārikavīthiyā niruddhāyapi atītaṁ pañcālambaṇaṁ manodvāre yathā pātāgatameva hutvā",
  "anya-e0301n6:64_9": "anekasahassānipi manodvārikavīthicitta santānāni pavattetiyeva. Tesaṁ pana dvārabhūtaṁ",
  "anya-e0301n6:64_10": "bhavaṅgasantānaṁ anubandhakaṁnāma hoti. Tānica cittāni anubandhakavīthicittānināma",
  "anya-e0301n6:64_11": "honti. Yattha pana pañcadvāraghaṭṭanā nubandhabhāvena vinā kevalaṁ tathā tathā chaḷārammaṇadhammā",
  "anya-e0301n6:64_12": "āpātaṁ āgacchanti. Taṁ visuṁ siddhaṁ nāma hoti. Kathaṁ pana tasmiṁ visuṁ siddhe manodvāre",
  "anya-e0301n6:64_13": "ārammaṇa dhammā āpātaṁ āgacchantīti. Vuccate. Diṭṭhato diṭṭhasambandhato sutato sutasambandhato",
  "anya-e0301n6:64_14": "saddhāya ruciyā ākāraparivitakkena diṭṭhinijjhānakhantiyā nānākammabalena nānāiddhibalena",
  "anya-e0301n6:64_15": "dhātukkhota vasena devatopasaṁhāravasena anubodhavasena paṭivedhavasenāti evamādīhi",
  "anya-e0301n6:64_16": "kāraṇehi āpātaṁ āgacchantīti. Tattha diṭṭhaṁnāma pubbe pañcahidvārehi gahitaṁ pañcālambaṇaṁ.",
  "anya-e0301n6:64_17": "Taṁpi kālantare kāraṇalābhe sati suddhe manodvāre āpātaṁ āgacchatiyeva. Diṭṭhasambandhaṁnāma",
  "anya-e0301n6:64_18": "diṭṭhasadisaṁ vuccati. Pubbe hi kiñci disvā aññaṁ yaṁkiñci anumānentassa adiṭṭhaṁpi",
  "anya-e0301n6:64_19": "taṁsadisaṁ atītaṁpi anāgataṁpi paccuppannaṁpi bahuāpātaṁ āgacchatiyeva. Sutaṁnāma",
  "anya-e0301n6:64_20": "parato sutvā gahitaṁ chaḷārammaṇaṁ. Taṁ pana mahāvisayaṁ hoti. Sabbaññudesanaṁ sutvā",
  "anya-e0301n6:64_21": "gahitaṁ na kiñci anārammaṇaṁnāma atthīti. Sutasambandhaṁnāma sutasadisaṁ. Saddhānāma",
  "anya-e0301n6:64_22": "parassa saddahanā. Rucināma attano mati. Ākāra parivitakko nāma atthacchāyaṁ byañjanacchāyaṁ",
  "anya-e0301n6:64_23": "kāraṇacchāyañca nissāya tathā tathā parivitakkanaṁ. Diṭṭhinijjānakhantināma paññāyavā",
  "anya-e0301n6:64_24": "attano laddhiyāvā punappunaṁ upaparikkhitvā evamevāti sanniṭṭhānaṁ pāpetvā gahaṇaṁ.",
  "anya-e0301n6:64_25": "Sesaṁ pākaṭameva. Etthaca anantarūpanissaya paccayabhāvonāma cittasantānassa mahāvipphāro",
  "anya-e0301n6:64_26": "hoti. Sakiṁpi ārammaṇaṁ suṭṭhu āsevitvā niruddhakālato paṭṭhāya vassasatepi vassasahassepi",
  "anya-e0301n6:64_27": "bhavantarepi taṁārammaṇaṁ paṭicca bhavaṅga calanassa paccayo hoti. Cittañcanāma diṭṭhādīhi",
  "anya-e0301n6:64_28": "yathāvuttakāraṇehi saṁvaddhitaṁ mahāvipphāraṁ hoti. Kiñci nimittaṁ labhitvā ekasmiṁ",
  "anya-e0301n6:64_29": "khaṇe anekasahassesupi diṭṭhādīsu ārammaṇesu pharamānaṁ pavattati. Tehica kāraṇehi",
  "anya-e0301n6:64_30": "niccaṁ codīyamānaṁ cittasantānaṁ kāyagelaññādike cittadubbalapaccaye asati niccakālaṁpi",
  "anya-e0301n6:64_31": "bhavaṅgato vuṭṭhātuṁ ajjhāsayayuttaṁ hoti. Na hi cittaṁnāma avibhūte ārammaṇe ramati.",
  "anya-e0301n6:64_32": "Vibhūteeva ramati. Tasmā bhavaṅgasampayutto manasikāro punappunaṁ bhavaṅgaṁ cāletvā",
  "anya-e0301n6:64_33": "laddhapaccayesu ārammaṇesu punappunaṁ āvajjanaṁ niyojetiyeva. Tadā tāni ārammaṇāni",
  "anya-e0301n6:64_34": "tadabhininnākāra pavattamanasikāra sampayuttassa bhavaṅga cittassa āpātaṁ āgacchanti.",
  "anya-e0301n6:64_35": "Na hi aññaṁ ārammaṇaṁ gahetvā pavattamānassa cittassa ārammaṇantare abhininnākāronāma",
  "anya-e0301n6:64_36": "natthīti sakkā vattunti. Tadārammaṇapākāni pavattantīti idaṁ kāmasattavasena vuttaṁ.",
  "anya-e0301n6:64_37": "Rūpārūpasattānaṁ pana vibhūtārammaṇepi tadārammaṇuppādo natthiyeva. Yathā cettha.",
  "anya-e0301n6:64_38": "Evaṁ pañcadvārepi rūpasattānaṁ atimahantārammaṇesu tadārammaṇuppādo natthīti. Avibhūte",
  "anya-e0301n6:64_39": "panā lambaṇe javanāvasāne bhavaṅgapātova hotīti idañca ukkaṭṭha paricchedavasena",
  "anya-e0301n6:64_40": "vuttanti daṭṭhabbaṁ. Ñāṇavibhaṅgaṭṭhakathāyaṁ pana dvattikkhattuṁ voṭṭhabbanappavattivasena",
  "anya-e0301n6:64_41": "avibhute ālambaṇe voṭṭhabbanavāropi āgato. Yoca pañcadvārebhavaṅgacalanamattavasena",
  "anya-e0301n6:64_42": "moghavāro nāma catuttho vāro vutto. Sopi idha laddhuṁ vaṭṭatiyeva. Suddhamanodvārepi",
  "anya-e0301n6:64_43": "hi ārammaṇe āpātamāgate vīthicittaṁ anuppajjitvā dvikkhattuṁ bhavaṅge calite nivattanakavārānaṁ",
  "anya-e0301n6:64_44": "pamāṇaṁ nabhavissatiyeva, visayeca āpātāgate bhavaṅgeca calite sati visayappavattināma",
  "anya-e0301n6:64_45": "na na hotīti. Iti imasmiṁ manodvārepi tadārammaṇa javana voṭṭhabbana moghavāra saṅkhātānaṁ",
  "anya-e0301n6:64_46": "catunnaṁ vārānaṁ yathākkamaṁ āraṇabhūtā visayappavatti catudhā veditabbāti. Tattha",
  "anya-e0301n6:64_47": "tadārammaṇavārassa ārammaṇabhūtā abhivibhūtānāma javana vārassa vibhūtānāma. Voṭṭhabbanavārassa",
  "anya-e0301n6:64_48": "avibhūtānāma. Moghavārassa ārammaṇabhūtā atiavibhūtānāmāti yojetabbā.",
  "anya-e0301n6:65_0": "Etthaca ārammaṇassavā cittassavā atibalavatāya abhivibhūtatā veditabbā. Dubbalepi",
  "anya-e0301n6:65_1": "hi citte pathavipabbatādivasena atibalavantaṁ ārammaṇaṁ ativibhūtaṁnāma hoti. Atibalavante",
  "anya-e0301n6:65_2": "ca citte atisukhumaṁpi nibbānaṁ ativibhūtaṁnāma hotīti. Evaṁ sesesupīti. Vārabhedo",
  "anya-e0301n6:65_3": "panettha anubandhako, visuṁ siddhoti duvidho. Tattha anubandhako cakkhudvārānubandhakādivasena",
  "anya-e0301n6:65_4": "pañcavidho. Ekekasmiñcettha atītagahaṇaṁ, samudāya gahaṇaṁ, vatthugahaṇaṁ, nāmagahaṇanti",
  "anya-e0301n6:65_5": "cattāro cattāro vārā. Tesuca tadārammaṇavārādayo yathārahaṁ yojetabbā. Visuṁ siddho",
  "anya-e0301n6:65_6": "pana diṭṭha vāro, diṭṭhasambandhavāro, sutavāro, sutasambandhavāro, viññātavāro,",
  "anya-e0301n6:65_7": "viññātasambandhavāroti chabbidho hoti. Etthaca saddhā ruci ākāra parivitakkādi vasena",
  "anya-e0301n6:65_8": "pavattavārā viññātavāro, viññāta sambandhavāroti vuttāti daṭṭhabbā. Aṭṭhasāliniyaṁ",
  "anya-e0301n6:65_9": "pana saddhāruciyādiva senagahitaṁ ārammaṇaṁ tathāpi hoti. Aññathāpi hoti. Tasmā aṭṭhakathāyaṁ",
  "anya-e0301n6:65_10": "na gahitanti vuttaṁ. Tathāvā hotu aññathāvā. Vīthicittapavattiyā sati gahetabbameva.",
  "anya-e0301n6:65_11": "Tattha ekekasmiṁvāre tadārammaṇavārādivasena cattāro cattāro vārā. Tesuca kāma mahaggatā",
  "anya-e0301n6:65_12": "nuttara paññatti vasena paccuppannātītānāgatakāla vimuttavasenaca ārammaṇadhammā",
  "anya-e0301n6:65_13": "yathārahaṁ yojetabbāti. Etarahi pana atītabhavaṅgavasena tadārammaṇavasena ca vārabhedaṁ",
  "anya-e0301n6:65_14": "kappenti. Tattha atītabhavaṅgavasena vārabhedakappanaṁ niratthakaṁ. Na hi manodvāre",
  "anya-e0301n6:65_15": "pañcadvāre viya ārammaṇānaṁ khaṇavasena balava dubbalatā sambhavo atthi. Tadā avijjamānānaṁpi",
  "anya-e0301n6:65_16": "atītānāgatānaṁ kālavimuttānañca tattha āpātāgamanatoti. Ettha siyā, ekāvajjanavīthiyā",
  "anya-e0301n6:65_17": "ārammaṇaṁnāma dhammatoca kālatoca abhinna meva icchanti aṭṭhakathācariyā. Imeca sattā",
  "anya-e0301n6:65_18": "taṁ taṁ ākāraṁ sallakkhetvā aññamaññassa cittaṁ jānantiyeva. Paracittaviduniyo pana",
  "anya-e0301n6:65_19": "devatā ākārasallakkhaṇena vināpi jānanti. Tattha paccuppannaṁ parassa cittaṁ jānanakāle",
  "anya-e0301n6:65_20": "āvajjanaṁ bhāvayaṁ parassa cittaṁ attanā sahuppannaṁ. Taṁ vā āvajjati. Udāhu parato",
  "anya-e0301n6:65_21": "taṁ taṁ javanena sahuppannaṁvā. Javanānica yaṁ āvajjanena sahuppannaṁ taṁ vā jānanti,",
  "anya-e0301n6:65_22": "paccekaṁ attanā sahuppannaṁvāti. Kiñcettha, yadi tāva āvajjanena sahuppannaṁ āvajjati",
  "anya-e0301n6:65_23": "jānantica. Evaṁ sati dhammato abhinnaṁ hoti. Kālato bhinnaṁ. Tañhi cittaṁ āvajjanassa",
  "anya-e0301n6:65_24": "paccuppannaṁ hoti. Javanānaṁ pana atītanti. Atha paccekaṁ attanā sahuppannaṁ āvajjati",
  "anya-e0301n6:65_25": "jānantica. Evañca sati kālato abhinnaṁ hoti. Dhammato bhinnameva. Athapi yaṁ paccekaṁ",
  "anya-e0301n6:65_26": "sahuppannaṁ jānanti. Tadeva āvajjati. Evaṁpi bhinnameva hotīti. Ettha aṭṭhakathāyaṁ",
  "anya-e0301n6:65_27": "tāva yaṁ āvajjanena sahuppannaṁ. Tadeva āvajjati jānanticāti dhammato abhinnaṁ vatvā",
  "anya-e0301n6:65_28": "taṁ cittaṁ niruddhaṁpi addhāvasena santativasenaca gahitaṁ javanānaṁpi paccuppannameva",
  "anya-e0301n6:65_29": "hotīti vinicchitaṁ. Ācariyānandamatena pana parassa taṁ taṁ ākāraṁ sallakkhetvā taṁ",
  "anya-e0301n6:65_30": "taṁ adhippāyajānanakāle āvajjanajavanāni paccekaṁ attanā sahuppannaṁ cittaṁ āvajjati",
  "anya-e0301n6:65_31": "jānanti ca. Na cettha dhammato kālatoca bhinnaṁnāma hoti. Sabbesaṁpi hi ārammaṇaṁ",
  "anya-e0301n6:65_32": "cittameva hoti paccuppannañcāti. Naca javanāni nirāvajjanānināma honti. Āvajjanenapi",
  "anya-e0301n6:65_33": "hi cittanteva āvajjitaṁ hoti. Javanānica cittanteva jānantīti. Yadi pana āvajjane",
  "anya-e0301n6:65_34": "na cittanti āvajjite javanāni rūpanti jānanti. Rūpantivā āvajjite cittanti jānanti,",
  "anya-e0301n6:65_35": "nīlantivā āvajjite pītanti jānanti. Evaṁ sati javanāni dhammato nirāvajjanāni nāma",
  "anya-e0301n6:65_36": "honti. Tathā atītanti āvajjite paccuppannanti. Evañca sati tāni kālato nirāvajjanānināma",
  "anya-e0301n6:65_37": "hontīti. Yasmā ca atīto dhammo paccuppannassa dhammassa anantarapaccayena paccayoti",
  "anya-e0301n6:65_38": "paṭṭhāne vutto. Tasmā idha khaṇavaseneva paccuppannaṁ vattuṁ yuttaṁ. Na addhāsantati",
  "anya-e0301n6:65_39": "vasenāti. Itarathā sabba vīthicittavāresupi ārammaṇānaṁ atītādibhāvo addhāsantativaseneva",
  "anya-e0301n6:65_40": "vattabbo siyāti. Gāthāyaṁ tīṇevāti kiccavasena tīṇi eva. Cittuppādā daseritāti cittuppattikkhaṇavasena",
  "anya-e0301n6:65_41": "dasa īritāni kathitāni. Vitthārenāti cittasarūpavitthārena. Etthāti manodvāre. Ekacattālīsāti",
  "anya-e0301n6:65_42": "pañcaviññāṇamanodhātūhi vajjitānaṁ kāmāvacaracittānaṁ vasena ekacattālīsaṁ. Etthāti",
  "anya-e0301n6:65_43": "parittajavanavāre. [Parittavāro]",
  "anya-e0301n6:66_0": "138. Vibhūtāvibhūtabhedo natthi ekaṁ vibhūtameva labbhatīti adhippāyo. Na hi avibhūte",
  "anya-e0301n6:66_1": "ārammaṇe appanānāma sambhavatīti. Tathā tadārammaṇuppādoca natthi. Na hi atisantataraṁ",
  "anya-e0301n6:66_2": "appanājavanaṁ tadārammaṇaṁ anubandhatīti. Tattha hi chabbīsati mahaggata lokuttara",
  "anya-e0301n6:66_3": "javanesu yaṁkiñci javanaṁ appanāvīthimotaratīti sambandho. Ñāṇarahitaṁ dvihetukajavanaṁ",
  "anya-e0301n6:66_4": "athirasabhāvattā appanāya anantarūpanissayo nahotīti vuttaṁ ñāṇasampayutta kāmāvacarajavanānamaṭṭhannanti.",
  "anya-e0301n6:66_5": "Parikammopacārānulomagotratunāmenāti ettha indriyasamatādīhi paritobhāgehi appanā",
  "anya-e0301n6:66_6": "karīyati sajjīyati etenāti parikammaṁ. Appanaṁ upecca caratīti upacāro. Samīpacāroti",
  "anya-e0301n6:66_7": "attho. Samīpacaraṇañcettha āsannekāle appanāvahasamatthabhāvena daṭṭhabbaṁ. Yassa",
  "anya-e0301n6:66_8": "pavattiyā aciraṁ kālaṁ appanā sambhavo hotīti. Anulomanti appanāpavattiyā paccanīkadhammavidhamanena",
  "anya-e0301n6:66_9": "appanāya anukūlaṁ appanāhitaṁ appanā vahanticceva attho, yassa pavattiyā appanā vibandhako",
  "anya-e0301n6:66_10": "paccanī konāma natthīti. Gamīyati bujjhīyati attho etenātivo. Abhidhānaṁ buddhica.",
  "anya-e0301n6:66_11": "Taṁ duvidhaṁpi gavaṁ tāyati rakkhatīti gottaṁ. Paritta jātisaṅkhāto anvayo. Gottaṁ",
  "anya-e0301n6:66_12": "abhibhuyyati chijjati etthāti gotrabhu. Ettha ca cattāripi javanāni parikammajavanānīti",
  "anya-e0301n6:66_13": "vā upacārajavanānitivā anulomajavanānītivā vuccantiyeva. Gotrabhūti pana pacchimasseva",
  "anya-e0301n6:66_14": "nāmaṁ. Idha pana catunnaṁpi nāmānaṁ saṅgahaṇatthaṁ parikammo pacārānuloma gotrabhunāmenāti",
  "anya-e0301n6:66_15": "evaṁ vuttanti daṭṭhabbaṁ. Evañca katvā kasmā pathamameva parikammaṁnāma. Nanu itarānipi",
  "anya-e0301n6:66_16": "appanaṁ parisaṅkharontiyevāti evamādikā codanā anokāsā hotīti. Catukkhattuṁ tikkhattumevavāti",
  "anya-e0301n6:66_17": "catukkhattumevavā tikkhattumevavā. Tattha pathamena eva saddena pañcamaṁ gotrabhusambhavo",
  "anya-e0301n6:66_18": "paṭikkhitto hoti. Tadā hi javanaṁ patitaṁnāma hoti. Pavedhati kampati. Kāmagottaṁ",
  "anya-e0301n6:66_19": "abhikkamitvā uparibhūmantarappattiyā paccayo bhavituṁ na sakkotīti. Dutīyena dutīyaṁ",
  "anya-e0301n6:66_20": "gotrabhu sambhavo paṭikkhitto hoti. Tadā hi aladdhāsevanaṁ anulomaṁ attano anantare",
  "anya-e0301n6:66_21": "cittaṁ gotrabhubhāvaṁ pāpetuṁ na sakkotīti. Eteneva pañcamato paraṁ catutthatoca",
  "anya-e0301n6:66_22": "oraṁ appanāya asambhavo sādhito hotīti. Vāsaddena pana mandapaññassa catukkhattumeva.",
  "anya-e0301n6:66_23": "Na tikkhattuṁ. Tikkhapaññassa tikkhattumeva. Na catukkhattunti dassitaṁ hoti. Aṭṭhasāliniyaṁ",
  "anya-e0301n6:66_24": "pana mandamajjhima mahāpaññavasena tidhā bhinditvā pañcakkhattuṁpi parikammajavanānaṁ",
  "anya-e0301n6:66_25": "uppatti anuññātā viya dissati. Itaraṭṭhakathāsu pana suṭṭhu vicāretvā paṭisiddhattā",
  "anya-e0301n6:66_26": "sā na gahetabbāvāti.",
  "anya-e0301n6:67": "Yaṁ pana vibhāvaniyaṁ",
  "anya-e0301n6:68": "“Chaṭṭhaṁ sattamaṁ bhavaṅgassa āsannabhāvena papātāsannapuriso viya appanāvasena patiṭṭhātuṁ na sakkotī”ti vuttaṁ.",
  "anya-e0301n6:69_0": "Tattha bhavaṅgassa āsannabhāvenāti bhavaṅgabhāvassa āsanna bhāvenāti attho. Pañcamajavanato",
  "anya-e0301n6:69_1": "hi paṭṭhāya javanasantānaṁ anupubbena parikkhīṇajavaṁ hoti. Bhavaṅgabhāvatthāya pariṇamatīti.",
  "anya-e0301n6:69_2": "Evañca katvā papātāsannapurisopamāpi upapannā hotīti. Niruddhānantaramevāti niruddhe",
  "anya-e0301n6:69_3": "anantaramevāti padacchedo. Kassa anantaranti, aññassa asutattā niruddhassāti atthato",
  "anya-e0301n6:69_4": "laddhamevāti. Yasmā pana appanānāma uppajjamānā catutthatovā pañcamatovā paṭṭhāya",
  "anya-e0301n6:69_5": "uppajjati. Na chaṭṭhatovā sattamatovā. Sāhi vasībhūtāpi catuttha pañcamesu uppattiṁ",
  "anya-e0301n6:69_6": "alabhamānā sabbaso nuppajjatiyeva. Labhamānā pana divasaṁpi nirantaraṁ pavattatiyeva.",
  "anya-e0301n6:69_7": "Tasmā catutthaṁvā pañcamaṁvāti idaṁ ādimattaniyamanatthaṁ vuttanti daṭṭhabbaṁ. Teneva",
  "anya-e0301n6:69_8": "hi appanāvīthimotaratīti ca tatoparaṁ appanāvasāne bhavaṅgapātova hotīti ca vakkhatīti.",
  "anya-e0301n6:69_9": "Yadi pana pañcamato paṭṭhāya javanaṁ patitaṁ nāma hoti. Evaṁ sati kasmā tato paṭṭhāya",
  "anya-e0301n6:69_10": "patanakhette appanājavanaṁ pavattatīti. Vuccate, hatthe thapitaleḍḍussa patanakhettaṁnāma",
  "anya-e0301n6:69_11": "hatthato muttamatte hoti. Evaṁ santepi hatthabalena khipitaṁ leḍḍu dūraṁpi gacchatiyeva.",
  "anya-e0301n6:69_12": "Ettha ca leḍḍussa javonāma hatthajavamūlako hoti. Hatthajavoca sarīrabalamūlako.",
  "anya-e0301n6:69_13": "Tattha leḍḍu viya appanājavanaṁ daṭṭhabbaṁ. Leḍḍussa patanakhettaṁ viya catutthato",
  "anya-e0301n6:69_14": "pacchākālo. Hatthajavoviya gotrabhujavo. Sarīrabalaṁ viya purimānaṁ parikammajavanānaṁ",
  "anya-e0301n6:69_15": "balaṁ daṭṭhabbaṁ. Uttānaseyyassa bāladārakassa balaṁ viya ādikammikavīthiyaṁ kāmajavanānaṁ",
  "anya-e0301n6:69_16": "balaṁ. Vuddhipattassa purisassabalaṁ viya samāpattivīthiyaṁ kāmajavanānaṁ balaṁ.",
  "anya-e0301n6:69_17": "Yathā ca bāladārakena khittaṁ leḍḍu hatthato muttamattepi patati. Evaṁ ādikammikavīthiyaṁ",
  "anya-e0301n6:69_18": "appanājavanaṁ ekavāraṁ javitvā patati. Yathāvuddhipattena khittaṁ leḍḍu patanakhettepi",
  "anya-e0301n6:69_19": "apatitvā dūraṁpi dūrataraṁpi gacchati. Tathā samāpattivīthiyaṁ appanājavanaṁ ciraṁpi",
  "anya-e0301n6:69_20": "cirataraṁpi pavattatīti. Mūlaṭīkāyaṁ pana appanājavanaṁ patanakhette pavattaṁpi bhūmantarapattiyāvā",
  "anya-e0301n6:69_21": "ārammaṇantaraladdhiyāvā patitaṁnāma nahotīti vuttaṁ. Ettha siyā, kasmā pañcamato",
  "anya-e0301n6:69_22": "paṭṭhāya javanaṁ patitanti vuttaṁ. Nanu apati tattā eva suṭṭhu balavabhāvato sattamajavanacetanā",
  "anya-e0301n6:69_23": "sīghaṁ anantare bhave vipākadāyinīca ānantariyakammañca hoti. Majjhe pañcacetanā",
  "anya-e0301n6:69_24": "tathā balavabhāvābhāvato cirena tatīyabhavādīsu vipākadāyinīca honti, anantariyabhāvañca",
  "anya-e0301n6:69_25": "na gacchantīti. Nakho panetaṁ evaṁ daṭṭhabbaṁ. Yadi hi sīghaṁ vipākadānatāya balavatīnāma",
  "anya-e0301n6:69_26": "siyā. Evaṁsati paṭhamacetanā sabbabalavatīnāma siyā. Sā hi imasmiṁyeva bhave vipākaṁ",
  "anya-e0301n6:69_27": "detīti. Idaṁ panettha sanniṭṭhānaṁ. Eka vassajīvīnaṁ tiṇarukkhānaṁ pariṇāmoviya pathamacetanāya",
  "anya-e0301n6:69_28": "pariṇāmo daṭṭhabbo. Dvivassajīvīnaṁ viya sattamacetanāya. Mahāsālānaṁ viya majjhimacetanānanti.",
  "anya-e0301n6:69_29": "Tattha ekavassajīvino tiṇarukkhānāma asārā honti. Asārattāca dubbalā anaddhaniyā",
  "anya-e0301n6:69_30": "aciraṭṭhikā. Tasmā tesaṁ sīghatarapariṇāmo hoti. Te hi sīghataraṁ ruhanti. Vuddhiṁ",
  "anya-e0301n6:69_31": "viruḷhiṁ āpajjanti. Sīghataraṁ pupphanti phalanti patanti antaradhāyanti. Ekaṁ nidāghasamayaṁ",
  "anya-e0301n6:69_32": "atikkamituṁ nasakkonti. Dutīyaṁ vassaṁ na pāpuṇanti. Etthaca nidāghasamayo viya maraṇakālo",
  "anya-e0301n6:69_33": "veditabbo. Dvivassajīvino pana thokaṁ sārabhūtā honti. Sārabhūtattāca thokaṁ balavantā",
  "anya-e0301n6:69_34": "addhaniyā. Tato yevacatesaṁ cirapariṇāmo hoti. Te hi pathamaṁ vassaṁ ruhanti vuddhiṁ",
  "anya-e0301n6:69_35": "viruḷhiṁ āpajjanti. Pupphituṁvā phalituṁvā nasakkonti. Dutīyavasseeva pupphanti phalanti",
  "anya-e0301n6:69_36": "patanti antaradhāyanti. Dutīyaṁ pana nidāgha samayaṁ atikkamituṁ na sakkonti. Tatīyaṁ",
  "anya-e0301n6:69_37": "vassaṁ na pāpuṇanti. Mahāsālā pana sabbasārabhūtā honti. Balavantā cirataraṭṭhāyino.",
  "anya-e0301n6:69_38": "Tasmā te saṇikameva pariṇāmaṁ gacchanti. Te hi eka dve vassāni vidatthiratanamattāva",
  "anya-e0301n6:69_39": "honti. Vuddhiṁ viruḷhiṁ nāpajjanti. Pupphituṁvā phalituṁvā na sakkonti. Aticiraṭṭhāyino",
  "anya-e0301n6:69_40": "pana honti. Cha pañca vassasatāni ṭhatvāva patanti. Evameva pathamajavanacetanā sabbaso",
  "anya-e0301n6:69_41": "aladdhāsevanatāya asārā abalā hoti. Visuṁ ekaṁ bhavaṁ nibbattetuṁ ekañca maraṇakālaṁ",
  "anya-e0301n6:69_42": "atikkamituṁ na sakkoti. Imasmiṁ bhaveeva vipaccitvāvā avipaccitvāvā khiyyati. Sattama",
  "anya-e0301n6:69_43": "javanacetanā pana laddhāsevanatāya thokaṁ sārabhūtā hoti. Visuṁ ekaṁ bhavaṁ nibbattetuṁ",
  "anya-e0301n6:69_44": "sakkoti. Sārabhūtattā yevaca saṇikameva pariṇāmaṁ gacchati. Imasmiṁ bhave vipaccituṁ",
  "anya-e0301n6:69_45": "na sakkoti. Bhavantaraṁ patvāva vipaccati. Patitajavanesu pana antima javanatāya",
  "anya-e0301n6:69_46": "dubbalattā dutīyaṁ maraṇakālaṁ atikkamituṁ na sakkoti. Dutīyabhaveeva vipaccitvāvā",
  "anya-e0301n6:69_47": "avipaccitvāvā khiyyati. Avasesānaṁ pana pañcannaṁ majjhimacetanānaṁ suṭṭhu laddhāsevanānaṁ",
  "anya-e0301n6:69_48": "saṇika tara pariṇatabhāvo vuttanayānusārena veditabboti. Naṁ kevalañcettha tiṇa rukkho",
  "anya-e0301n6:69_49": "pamāya pāṇopamāyāpi ayamattho dīpetabbo. Yehikeci gabbhaseyyakā pāṇā appāyukajātikā",
  "anya-e0301n6:69_50": "honti. Te sīghataraṁ gabbhavāsaṁ vasanti, sīghataraṁ vijāyanti. Aṅgamaṅgānica nesaṁ",
  "anya-e0301n6:69_51": "sīghataraṁ thāmagatāni honti. Indriyānica sīghataraṁ paripākagatāni honti. Tadaheva",
  "anya-e0301n6:69_52": "uṭṭhahitvā gacchanti. Gocaraṁ gaṇhanti. Attano attano visaye sīghataraṁ viññuttaṁ",
  "anya-e0301n6:69_53": "āpajjanti. Sīghataraṁ jiṇṇā honti maranti. Dīghāyukajātikānaṁ pana gabbhavāsādīni",
  "anya-e0301n6:69_54": "sabbāni saṇika meva sijjhantīti. Etthaca mahaggata kusalāni sattama javanaṭṭhāne",
  "anya-e0301n6:69_55": "ṭhitānīti veditabbāni. Parikammajavanāni hi ciraṭṭhitikaṭṭhena supakka sālidhaññasadisāni.",
  "anya-e0301n6:69_56": "Appanājavanāni aciraṭṭhitikaṭṭhena supakka sālibhattasadisānīti tānipi acirataraṭṭhitikānieva",
  "anya-e0301n6:69_57": "honti. Dutīye bhave vipaccitvāvā avipaccitvāvā khiyyanti. Imasmiṁ bhavepi appakena",
  "anya-e0301n6:69_58": "kāmacchandādinā paccanīkadhammena paṭibāhitāni sabbaso avipākabhāvaṁ āpajjanti. Tasmātāni",
  "anya-e0301n6:69_59": "tena pariyāyena dubbalāni nāma hontīti.",
  "anya-e0301n6:70_0": "Yasmā ca ānantariyakammānaṁ phaladānaniyatatānāma kālaniyamena vinā na sambhavati.",
  "anya-e0301n6:70_1": "Kālaniyamocanāma ekantena sattamajavanasseva hoti. Na majjhimajavanānaṁ. Tesañhi",
  "anya-e0301n6:70_2": "asukasmiṁ bhaveeva vipaccantīti evaṁ niyamo natthīti. Tasmā duvidhassa niyamassa",
  "anya-e0301n6:70_3": "siddhattā eva sattamajavanacetanāya anantariyakammatā siddhā hoti. Na balavataratāyāti",
  "anya-e0301n6:70_4": "niṭṭhametthagantabbanti. Mūlaṭīkāyaṁ pana nanuca sattamajavanacetanāya balavatāya",
  "anya-e0301n6:70_5": "upapajjavedanīyabhāvo hoti ānantariyatāpīti codanaṁ samuṭṭhāpetvā tatthāyaṁ adhippāyo",
  "anya-e0301n6:70_6": "siyā. Paṭisandhiyā anantarapaccayabhāvino vipākasantānassa anantarapaccayabhāvena",
  "anya-e0301n6:70_7": "antimajavanacetanāya susaṅkhatattāsā sattamajaganacetanā upapajjavedanīyā ānantariyakāca",
  "anya-e0301n6:70_8": "hoti. Na apatitajavanacetanā viya balavatāyāti uttaraṁ vadati. Taṁ yuttaṁ viya na",
  "anya-e0301n6:70_9": "dissati. Evañhi sati pathamajavanacetanā kassa anantarapaccayabhāvena susaṅkhatattā",
  "anya-e0301n6:70_10": "diṭṭhadhammavedanīyānāma jātāti vattabbā hotīti. Mahāṭīkāyaṁ pana dubbalāpi antimajavana",
  "anya-e0301n6:70_11": "cetanā sanniṭṭhānakiccavisesayuttatāya phalavipaccane sattivise sayuttā hotīti upapajjavedanīyā",
  "anya-e0301n6:70_12": "ānantariyakāca sā hotīti vuttaṁ. Yathārahanti taṁ taṁ puggalānurūpaṁ. Yathābhinīhāra",
  "anya-e0301n6:70_13": "vasenāti tassa tassa parikammabhāvanā cittassa kasiṇanimittā dīsuvā aniccalakkhaṇādīsuvā",
  "anya-e0301n6:70_14": "abhinīharaṇānurūpaṁ. Appanāvīthinti appanāpabandhaṁ. Idañca anekavāre pavattānaṁ",
  "anya-e0301n6:70_15": "appanājavanānaṁ saṅgahaṇatthaṁ vuttaṁ. Tenevāha tatoparaṁ appanāvasāne bhavaṅgapātova",
  "anya-e0301n6:70_16": "hotīti. Tattha tatoti catutthatovā pañcamato vā. Imasmiṁ atthe sati pañcamevā chaṭṭhevā",
  "anya-e0301n6:70_17": "ekantena bhavaṅgapāto hotīti āpajjati. Tasmā puna appanāvasāneti vuttaṁ. Bhavaṅgapātovahoti.",
  "anya-e0301n6:70_18": "Natthi tadārammaṇuppādoti adhippāyo.",
  "anya-e0301n6:71": "Vibhāvaniyaṁ pana",
  "anya-e0301n6:72": "“Katthaci appanāvāre sattajavana paripūraṇatthaṁ appanāvasānepi kāmāvacarajavanappavattiṁ vadantānaṁ nikāyantarikānaṁ vādo idha evasaddena nivattito”ti vuttaṁ.",
  "anya-e0301n6:73": "Tatthāti tasmiṁ appanājavanavāre. Nirantarapavattānaṁ javanānaṁ bhinnavedanatānāma natthīti vuttaṁ somanassasahagata javanā nantarantiādi.",
  "anya-e0301n6:74": "[132] Vibhāvaniyaṁ pana",
  "anya-e0301n6:75": "“Bhinnavedanānaṁ aññamaññaṁ āsevanapaccayabhāvassa anuddhaṭattā”tikāraṇaṁ vuttaṁ. Taṁ na sundaraṁ.",
  "anya-e0301n6:76_0": "Na hi idha āsevanapaccayabhāvo pamāṇaṁ. Kasmā, āsevana paccanikānaṁ phalajavanānaṁpi",
  "anya-e0301n6:76_1": "parikammajavanehi aññamaññañca abhinnavedanatāya icchitabbattāti. Pāṭikaṅkhitabbāti avassaṁ icchitabbā.",
  "anya-e0301n6:77": "[133] Vibhāvaniyaṁ pana",
  "anya-e0301n6:78": "“Pasaṁsitabbā”ti vuttaṁ. Taṁ na sundaraṁ.",
  "anya-e0301n6:79_0": "Na hi tādiso saṁvaṇṇanāpadeso dissatīti. Arahatta phale maggavīthiyaṁ maggakusalānantaraṁ",
  "anya-e0301n6:79_1": "pavattamānepi ayaṁ pubbāpara niyamo parikammajavanehi eva saha appanājavanānaṁ hotīti",
  "anya-e0301n6:79_2": "katvā kriyajavanānantaraṁ arahattaphalañcāti vuttaṁ. Sukhapuññamhā paraṁ dvattiṁsa",
  "anya-e0301n6:79_3": "appanājavanāni sambhavanti. Upekkhakā puññamhā paraṁ dvādasa, sukhitakriyato paraṁ",
  "anya-e0301n6:79_4": "aṭṭha. Upekkhakā kriyato paraṁ cha appanājavanāni sambhavantīti yojanā. Tattha dvattiṁsāti",
  "anya-e0301n6:79_5": "arahattaphalasabbapañcamajjhānavajjitānaṁ catunnaṁ rūpakusalānaṁ soḷasannaṁ maggakusalānaṁ",
  "anya-e0301n6:79_6": "dvādasannaṁ heṭṭhimaphalānañca vasena dvattiṁsa. Dvādasāti pañcamajjhānikānaṁ rūpārūpamaggakusalānaṁ",
  "anya-e0301n6:79_7": "heṭṭhimaphalānañca vasena dvādasa. Aṭṭhāti pañcamajjhānavajjitānaṁ catunnaṁ rūpakriyānaṁ",
  "anya-e0301n6:79_8": "catunnaṁ arahattaphalānañca vasena aṭṭha. Chāti pañcamajjhānikānaṁ pañcannaṁ rūpārūpakriyānaṁ",
  "anya-e0301n6:79_9": "arahattaphalassaca vasena cha. Puthujjanānaṁ sekkhānañca kāmapuññatihetuto paraṁ",
  "anya-e0301n6:79_10": "catucattālīsa appanā sambhavanti. Vītarāgānaṁ arahantānaṁ tihetukāmakriyato paraṁ",
  "anya-e0301n6:79_11": "cuddasa appanā sambhavantīti yojanā.",
  "anya-e0301n6:80_0": "139.Sabbathāpīti atimahantādinā sabbapakārenapi. Etthāti etesu yathāvuttesu pañcadvāra",
  "anya-e0301n6:80_1": "manodvāresu. Sabbatthāpi pana aniṭṭhe tivā pāṭho. Teneva ṭīkāsu sabbatthāpīti pañcadvāra",
  "anya-e0301n6:80_2": "manodvārepīti vuttaṁ. Icchitabbanti iṭṭhaṁ. Kena icchitabbanti. Lokiyamahājanena.",
  "anya-e0301n6:80_3": "Tattha ca atiukkaṭṭhe atiduggateca jane agahetvā majjhimakena mahājanena. Evañhi",
  "anya-e0301n6:80_4": "sati iṭṭhāniṭṭhānaṁ suṭṭhuvavatthānaṁ hotīti aṭṭhakathāyaṁ vuttaṁ. Yasmiṁ ārammaṇekusala",
  "anya-e0301n6:80_5": "vipākaṁ uppajjati, tadeva iṭṭhaṁnāma. Yasmiṁ pana akusalavipākaṁ uppajjati, tadeva",
  "anya-e0301n6:80_6": "aniṭṭhaṁnāma. Na hi sakkā iṭṭhaṁvā aniṭṭhaṁvā ārammaṇaṁ vipākacittaṁ vañcetuntica.",
  "anya-e0301n6:80_7": "Apica dvāravasenāpi iṭṭhāniṭṭhatā veditabbāti ca vuttaṁ. Tasmā indriyānindriyabaddhasantānagate",
  "anya-e0301n6:80_8": "eke kasmiṁ rūpakalāpe vaṇṇādīsu rūpesu kiñci iṭṭhaṁ hoti. Kiñci aniṭṭhaṁ. Kadāci",
  "anya-e0301n6:80_9": "iṭṭhaṁ hoti. Kadāci aniṭṭhaṁ, tattha kiñci iṭṭhaṁ hoti kiñci aniṭṭhanti yathā kiṁsmiṁci",
  "anya-e0301n6:80_10": "ekasmiṁ pupphe vaṇṇo iṭṭho. Gandho aniṭṭho, raso aniṭṭho, phoṭṭhabbo aniṭṭho, kharasamphasso.",
  "anya-e0301n6:80_11": "Kiṁsmiṁci vaṇṇopi iṭṭho, gandhopi iṭṭho, rasādayo aniṭṭhāyeva. Tathā buddhassa sarīragatepi",
  "anya-e0301n6:80_12": "ekasmiṁ kalāpe vaṇṇo iṭṭho hoti. Gandho aniṭṭho. Matakaṇhasunakhassa uddhumātasarīrepi",
  "anya-e0301n6:80_13": "vaṇṇo iṭṭho hoti. Gandho aniṭṭho. So hi vaṇṇo yadi nivatthapārutassa vatthassa bhaveyya.",
  "anya-e0301n6:80_14": "Taṁ vatthaṁ mahagghaṁ hotīti. Kadāci iṭṭhaṁ kadāci aniṭṭhanti aggināma hemante iṭṭho",
  "anya-e0301n6:80_15": "sukhavipākassa paccayo. Gimhe aniṭṭho dukkhavipākassa paccayo. Sītudakaṁ gimhe iṭṭhaṁ.",
  "anya-e0301n6:80_16": "Hemante aniṭṭhaṁ. Tathā sukha samphassaṁ vatthaṁ pakatikāye iṭṭhaṁ hoti. Vaṇaṁ patvā",
  "anya-e0301n6:80_17": "aniṭṭhaṁ. Tenavā saṇikaṁ phusantassa iṭṭhaṁ, gāḷhaṁ phusantassa aniṭṭhanti. Naiṭṭhanti",
  "anya-e0301n6:80_18": "aniṭṭhaṁ. Tasmiṁ aniṭṭhe. Iṭṭheti iṭṭhamajjhatte, kusalavipākāni pañcaviññāṇa sampaṭicchana",
  "anya-e0301n6:80_19": "santīraṇa tadārammaṇānīti sambandho. Santīraṇa tadārammaṇāni cettha upekkhāsahagatānieva",
  "anya-e0301n6:80_20": "veditabbāni. Tenevāha atiiṭṭhepanātiādi. Tattha abhiiṭṭheti suvaṇṇa rajata maṇivaṇṇādike",
  "anya-e0301n6:80_21": "haritālavaṇṇādike koseyya vatthavaṇṇādi ke devaccharāvaṇṇādikeca ativiya lokiyamahājanena",
  "anya-e0301n6:80_22": "icchitabbe chaḷārammaṇe. Yasmā cettha aniṭṭhārammaṇa samāyogo akusalakammasseva vipaccanokāso",
  "anya-e0301n6:80_23": "hoti. Iṭṭhārammaṇasamāyogoca kusalakammasseva, tasmā aniṭṭhe akusalavipākāneva. Iṭṭhe",
  "anya-e0301n6:80_24": "kusalavipākānevāti ayaṁ niyamo siddho. Vedanāniyamo pana ādāse mukhanimittassa viya",
  "anya-e0301n6:80_25": "attano ussāha balena vinā kevalaṁ kammabalena nibbattānaṁ vipākānaṁ paridubbalattā",
  "anya-e0301n6:80_26": "tathā tathā kappetvā pakappetvā gahaṇā bhāvato yathārammaṇameva siddho hotīti daṭṭhabbaṁ.",
  "anya-e0301n6:80_27": "Na kevalañca vipākānaṁ eva. Athakho vipallāsarahite khiṇāsavasantāne pavattānaṁ kāmakriyajavanānaṁ",
  "anya-e0301n6:80_28": "viyathārammaṇameva vedanāyogo hotīti adhippāyena vuttaṁ tatthāpi somanassasahagata",
  "anya-e0301n6:80_29": "kriyajavanāvasāne tiādi. Tatthāpīti tesu vipākesupi. Somanassasahagata kriya javanā",
  "anya-e0301n6:80_30": "vasāneti buddhavaṇṇādike atiiṭṭhārammaṇe pavattānaṁ somanassa sahagata kriyajavanānaṁ",
  "anya-e0301n6:80_31": "avasāne. Upekkhāsahagata kriya javanā vasāneti aniṭṭhe iṭṭhamajjhatteca pavattānaṁ",
  "anya-e0301n6:80_32": "upekkhāsahagatakriyajavanānaṁ avasāne. Ayañca kriyajavanāvasāne tadārammaṇaniyamo",
  "anya-e0301n6:80_33": "aṭṭhakathāyaṁpi vuttoyeva. Vuttañhi tattha kāmāvacara tihetuka somanassa sahagatakriyadvayaṁ",
  "anya-e0301n6:80_34": "tadārammaṇavasena pañcannaṁ somanassasahagata vipākānaṁ anantarapaccayotiādi. Idañca",
  "anya-e0301n6:80_35": "pakatinīhārena pavattānaṁ kriyajavanānaṁ vasena vuttaṁ. Tathā rūpena pana cittātisaṅkhārena",
  "anya-e0301n6:80_36": "pavattānaṁ kriyajavanānaṁ iṭṭhepi upekkhāvedanāyogo aniṭṭhepi somanassa vedanāyogo hotiyeva. Yathāha –",
  "anya-e0301n6:81_0": "Kathañcānanda ariyo hoti bhāvitindriyo. Idhānanda bhikkhuno cakkhunā rūpaṁ disvā",
  "anya-e0301n6:81_1": "uppajjati manāpaṁ uppajjati amanāpaṁ. Uppajjati manāpāmanāpaṁ. So sace ākaṅkhati",
  "anya-e0301n6:81_2": "paṭikūle appaṭikūlasaññī vihareyyanti. Appaṭikūlasaññī tattha viharati. Sace ākaṅkhati",
  "anya-e0301n6:81_3": "appaṭikūle paṭikūla saññī vihareyyanti. Paṭikūlasaññī tattha viharatīti.",
  "anya-e0301n6:82_0": "Sabbaṁ uparipaṇṇāsake indriyabhāvanāsuttaṁ āharitabbaṁ. Tattha uppajjati manāpaṁ",
  "anya-e0301n6:82_1": "uppajjati amanāpaṁ. Uppajjati manāpāmanāpanti etena khīṇāsavānaṁ kāmakriyajavanānaṁ",
  "anya-e0301n6:82_2": "pakatinīhārena iṭṭhe so manassayogo aniṭṭhe upekkhā yogo dassito hoti. Sosace ākaṅkhati",
  "anya-e0301n6:82_3": "paṭikūle appaṭikūlasaññī vihareyyanti. Appaṭikūlasaññī tattha viharatītiādinā pana",
  "anya-e0301n6:82_4": "tesaṁ tathārūpe cittābhisaṅkhāre sati iṭṭhepi upekkhāyogo aniṭṭhepisomanassa yogo",
  "anya-e0301n6:82_5": "vutto hotīti. Yaṁ pana khīṇāsavānaṁ satatavihārasutte idha bhikkhunā rūpaṁ disvā",
  "anya-e0301n6:82_6": "neva sumano hoti. Na dummano. Upekkhako viharati sato sampajānotiādinā chasudvāresu",
  "anya-e0301n6:82_7": "somanassa paṭikkhipanaṁ vuttaṁ. Taṁpi tesaṁ tathā rūpacittābhisaṅkhārabāhullavasena",
  "anya-e0301n6:82_8": "vuttanti gahetabbaṁ. Yasmā vā khīṇālavāpi buddharūpadassanādīsu padhānasāruppaṭṭhānadassanādīsu",
  "anya-e0301n6:82_9": "ca somanassitā hontiyeva. Tasmā kevalaṁ rāgādivatthu bhūtāni rūpārammaṇādīni iṭṭhāniṭṭhāni",
  "anya-e0301n6:82_10": "sandhāya idaṁ vuttantipi yuttaṁ. Ettha ca. Kathaṁ paṭikūle appaṭikūlasaññī viharati.",
  "anya-e0301n6:82_11": "Aniṭṭhasmiṁ vatthusmiṁ mettāyavā pharati. Dhātutovā upasaṁharati. Evaṁ paṭikūle appaṭikūlasaññī",
  "anya-e0301n6:82_12": "viharati. Kathaṁ appaṭikūle paṭikūlasaññī viharati iṭṭhasmiṁ vatthusmiṁ asubhāyavā",
  "anya-e0301n6:82_13": "pharati. Aniccato vā upasaṁharati. Evaṁ appaṭikūle paṭikūlasaññī viharatītiādinā",
  "anya-e0301n6:82_14": "paṭisambhidāmagganayena idha tathārūpo cittābhisaṅkhāro nāma veditabbo. Apare pana",
  "anya-e0301n6:82_15": "vadanti-khīṇāsavā yadā devaccharā vaṇṇādikaṁ atiiṭṭhārammaṇaṁ āpātamā gacchati. Tadā",
  "anya-e0301n6:82_16": "tattha asubhāyavāpharanti. Aniccatovā upasaṁharanti tattha aniṭṭhabhūtaṁ asubha lakkhaṇaṁvā",
  "anya-e0301n6:82_17": "aniccalakkhaṇaṁvā upekkhā kriya javanānaṁ ārammaṇaṁ hoti. Na atiiṭṭhārammaṇabhūtaṁ",
  "anya-e0301n6:82_18": "devaccharāvaṇṇādikaṁ.",
  "anya-e0301n6:83_0": "Tathā yadā kudhibhakuṭṭhasarīrādikaṁ atianiṭṭhārammaṇaṁ āpātamāgacchati. Tadā tattha",
  "anya-e0301n6:83_1": "mettāyavā pharanti. Dhātutovā upasaṁharanti. Tattha iṭṭhabhūtaṁ averatāvādilakkhaṇameva",
  "anya-e0301n6:83_2": "somanassakriyajavanānaṁ ārammaṇaṁ hoti. Na atianiṭṭhabhūtaṁ kudhita kuṭṭhasarīrādikaṁ.",
  "anya-e0301n6:83_3": "Tasmā tāni javanāni kāmavipākāniviya sabbadāpi ārammaṇānurūpameva vedanāyuttāni hontīti.",
  "anya-e0301n6:83_4": "Taṁ nayujjati. Na hi tāni lakkhaṇāni devaccharāvaṇṇādīhi vinā visuṁ labbhanti. Tehi",
  "anya-e0301n6:83_5": "pana saheva labbhanti. Tasmā yathā ānisaṁsadassanena bhāvanāya pubbāpariyavisesadassanenaca",
  "anya-e0301n6:83_6": "uddhumātakādīsu ati aniṭṭhesupi somanassuppatti aṭṭhakathāyaṁ vuttā. Yathāca mahā",
  "anya-e0301n6:83_7": "moggalānattherassa buddhasubuddhatādassanena attasampattidassanenaca aniṭṭhabhūtepi",
  "anya-e0301n6:83_8": "aṭṭhikaṅkalikapetarūpe somanassuppatti pāḷiyaṁ vuttā. Yathā ca mahākassapattherassa",
  "anya-e0301n6:83_9": "tathārūpena cittābhi saṅkhārena kuṭṭhino hatthato laddhe aniṭṭhabhūte pūtikummāsepi",
  "anya-e0301n6:83_10": "somanassuppatti aṭṭhakathāyaṁ vuttā. Evamevaṁ idhapi asubhapharaṇādiko cittābhisaṅkhāro",
  "anya-e0301n6:83_11": "atiiṭṭhe upekkhājavanānaṁ atianiṭṭheca somanassajavanānaṁ uppattiyā paccayo hotīti",
  "anya-e0301n6:83_12": "daṭṭhabbaṁ. Ayañhi ārammaṇānaṁ iṭṭhāniṭṭhabhāvonāma lokiyamahājanānaṁ icchāvasena",
  "anya-e0301n6:83_13": "siddho hoti agambhīro vipallāsadhammānaṁ kilesānañca vatthubhūto. Yathāha-tattha",
  "anya-e0301n6:83_14": "katamaṁ rūpaṁ hīnaṁ. Yaṁ rūpaṁ tesaṁ tesaṁ sattānaṁ uññātaṁ avaññātantiādi. Ettha",
  "anya-e0301n6:83_15": "hi tesaṁ tesaṁ sattānanti etena ārammaṇadhammānaṁ iṭṭhāniṭṭhabhāvo nāma lokiyamahājana",
  "anya-e0301n6:83_16": "sammutiyā siddhoti dasseti. Tasmā yañca appahīnavipallāsānaṁ lokiyamahājanānaṁ devaccharāvaṇṇā",
  "anya-e0301n6:83_17": "dīsu ati iṭṭhesu atiiṭṭhākārato gahaṇaṁ. Yañca buddhavaṇṇā dīsu atiiṭṭhesu aniṭṭhākārato",
  "anya-e0301n6:83_18": "gahaṇaṁ. Tadubhayaṁpi tesaṁ vipallāsavaseneva hoti. Yaṁpana paññavantānaṁ buddhasāvakānaṁ",
  "anya-e0301n6:83_19": "devaccharāvaṇṇādīsu aniṭṭhākārato gahaṇaṁ. Yañca buddhavaṇṇādīsu atiiṭṭhākārato gahaṇaṁ.",
  "anya-e0301n6:83_20": "Tadubhayaṁpi paññābaleneva hotīti veditabbaṁ.",
  "anya-e0301n6:84": "[134] Yaṁ pana vibhāvaniyaṁ",
  "anya-e0301n6:85": "“Kusalākusalānaṁ pana appahīnavipallāsesu santānesu pavattiyā atiiṭṭhepi iṭṭhamajjhattaaniṭṭhākārato aniṭṭhepi iṭṭhaiṭṭhamajjhattākārato gahaṇaṁ hotīti” vuttaṁ.",
  "anya-e0301n6:86": "Yañca tattha",
  "anya-e0301n6:87": "“Khīṇāsavānaṁ cittavipallāsābhāvena kriyajavanānipi yathārammaṇameva pavattantī”ti vuttaṁ. Taṁ vicāretabbameva.",
  "anya-e0301n6:88_0": "Ye hi te dhamma cakkhurahitā honti. Teyeva vipallāsa vasena cittavasānugā ārammaṇavasānugāca",
  "anya-e0301n6:88_1": "hontīti kusalā kusalāniyeva yebhuyyena yathārammaṇaṁ pavattanti. Na pana kriya javanāni.",
  "anya-e0301n6:88_2": "Na hi khīṇāsavā lokiyamahājanasammatesu iṭṭhāniṭṭhesu cittavasānugā ārammaṇavasānugāca hontīti. Yathāha –",
  "anya-e0301n6:89": "Rūpā saddā gandhā rasā, phoṭṭhabbāca manoramā;",
  "anya-e0301n6:90": "Iṭṭhadhammā aniṭṭhāca, na pavedhanti paṇḍitāti.",
  "anya-e0301n6:91_0": "Tasmā somanassa kriya javanānantaraṁpi tadārammaṇāni somanassupekkhā vedanāyuttāni",
  "anya-e0301n6:91_1": "eva siyuṁ. Tathā upekkhākriyajavanānantaraṁpīti. Mūlaṭīkāyaṁ panettha paṭṭhāne-kusalākusale",
  "anya-e0301n6:91_2": "niruddhe vipāko tadārammaṇatāuppajjatīti kusalakusalānantaraṁ eva tadārammaṇaṁ vuttaṁ.",
  "anya-e0301n6:91_3": "Na abyākatānantaraṁ naca katthaci kriyānantaraṁ tadārammaṇassa vuttaṭṭhānaṁ dissati.",
  "anya-e0301n6:91_4": "Vijjamāneca tasmiṁ avacane kāraṇaṁnatthi. Bhavaṅgañcanāmetaṁ nadisotoviya paṭisotagāmināvaṁ",
  "anya-e0301n6:91_5": "savipphārikaṁ evajavanaṁ anubandhatīti yuttaṁ. Na pana chaḷaṅgupekkhāvato khīṇāsavassa",
  "anya-e0301n6:91_6": "santavuttikriyajavanaṁ. Tasmā kriyajavanānantaraṁ tadārammaṇavidhānaṁ upaparikkhitabbanti",
  "anya-e0301n6:91_7": "vuttaṁ. Paṭṭhāne pana kusalattike pañhā vāre ārammaṇapaccayavibhaṅge tīsu abyākatapadāvasānavāresu",
  "anya-e0301n6:91_8": "sekkhaputhujjanānaṁ tadārammaṇameva padhānaṁ hoti. Na kusalā kusalajavanaṁ. Tasmā",
  "anya-e0301n6:91_9": "dvīsupi vāresu sekkhāvā puthujjanāvā kusalaṁ aniccato vipassanti kusalaṁ assādentītiādikaṁ",
  "anya-e0301n6:91_10": "vatvā punaca kusale niruddhe akusale niruddhe vipāko tadārammaṇatā uppajjatīti vuttaṁ.",
  "anya-e0301n6:91_11": "Arahato pana javanaṁpi tadārammaṇaṁpi padhāna meva hoti. Tasmā arahā kusalaṁ aniccato",
  "anya-e0301n6:91_12": "dukkhato anattato vipassati icceva vuttaṁ. Napana vuttaṁ kriyābyākate niruddhe vipāko",
  "anya-e0301n6:91_13": "tadārammaṇatā uppajjatīti. Yadi cetaṁ vucceyya tadārammaṇameva padhānaṁ kataṁnāma",
  "anya-e0301n6:91_14": "siyā. Avuttepica tasmiṁ vipassatīti iminā tadārammaṇaṁpi gahitameva hotīti. Tasmā",
  "anya-e0301n6:91_15": "yaṁ vuttaṁ paṭṭhāne kusalā.La. Uppajjatīti kusalākusalānantarameva tadārammaṇaṁ vuttaṁ.",
  "anya-e0301n6:91_16": "Na abyākatānantarantica. Vijjamāneca tasmiṁ avacane kāraṇaṁ natthīti ca vuttaṁ. Taṁ",
  "anya-e0301n6:91_17": "na yujjatiyeva. Anantarapaccayavibhaṅgesu pana kusalaṁ vuṭṭhānassa akusalaṁ vuṭṭhānassa",
  "anya-e0301n6:91_18": "kriyaṁ vuṭṭhānassātica vipākadhammadhammā khandhā vuṭṭhānassa nevavipāka nāvipākadhammadhammā",
  "anya-e0301n6:91_19": "khandhā vuṭṭhānassātica evamādinā kriyajavanānantaraṁ bhavaṅgena saha tadārammaṇassapi",
  "anya-e0301n6:91_20": "vuṭṭhānanāmena vuttaṭṭhānaṁ dissatiyeva. Tasmā yañca vuttaṁ na katthaci kriyānantaraṁ",
  "anya-e0301n6:91_21": "tadārammaṇassa vuttaṭṭhānaṁ dissatīti. Taṁpi na yujjatiyeva. Naca chaḷaṅgupekkhāva",
  "anya-e0301n6:91_22": "to khīṇāsavassa santavuttipi kriyajavanaṁ savipphārikaṁ na hoti. Kusalajavanassa",
  "anya-e0301n6:91_23": "viya tassapi oḷārikakāyavacī payogasamuṭṭhā panatoti.",
  "anya-e0301n6:92": "[135] Vibhāvaniyaṁ pana",
  "anya-e0301n6:93_0": "Ṭīkāvādassa uttaraṁ vadantena yaṁ vuttaṁ “yadi abyākatā nantaraṁpi tadārammaṇaṁ vucceyya.",
  "anya-e0301n6:93_1": "Parittārammaṇe voṭṭhabbanā nantaraṁpi tassa pavattiṁ maññeyyunti kriyajavanānantaraṁ",
  "anya-e0301n6:93_2": "tadā rammaṇaṁ na vutta”nti. Taṁ na sundaraṁ.",
  "anya-e0301n6:94_0": "Na hi paṭṭhāne imasmiṁ vutte idaṁnāma maññeyyunti avuttaṁnāma atthi. Na ca arahā",
  "anya-e0301n6:94_1": "kusalaṁ aniccato dukkhato anattato vipassatītiādinā vipassanācāravasena vuttaṭṭhāne",
  "anya-e0301n6:94_2": "pañcadvārika parittārammaṇa vārapasaṅgo atthīti. Domanassa.La. Upekkhā sahagatāneva",
  "anya-e0301n6:94_3": "bhavanti. Na somanassasahagatāni. Kasmā, somanassa domanassānaṁ aññamaññaviruddhattā.",
  "anya-e0301n6:94_4": "Teneva hi paṭṭhāne tesaṁ itarītarānantarapaccayatā navuttāti. Etthaca kriyajavana",
  "anya-e0301n6:94_5": "domanassajavanāna meva anantaraṁ tadārammaṇa niyamaṁ dassentena therena itaresaṁ",
  "anya-e0301n6:94_6": "kusalākusalajavanānaṁ anantaraṁ pana tādiso niyamo natthīti dassito hoti. Tasmā aṭṭhannaṁ",
  "anya-e0301n6:94_7": "kāmakusalānaṁ aṭṭhannaṁ lobhamūlānaṁ dvinnaṁ mohamūlānanti aṭṭhārasannaṁ javanānaṁ",
  "anya-e0301n6:94_8": "anantaraṁ ārammaṇānurūpaṁ sabbāni tadārammaṇāni bhavaṅgāni ca pavattanti. Yebhuyyena",
  "anya-e0301n6:94_9": "pana akusalajavanānantaraṁ tadārammaṇaṁ ahetukameva. Dvihetukajavanānantaraṁ dvihetukameva.",
  "anya-e0301n6:94_10": "Tihetukajavanānantaraṁ tihetukamevāti ayaṁ yebhuyyaniyamo. Yassa pana dvihetukānivā",
  "anya-e0301n6:94_11": "tihetukānivā kusalajavanāni bahulaṁ samudācaranti. Tassa kadāci akusalajavanesu javitesu",
  "anya-e0301n6:94_12": "akusalānantaraṁpi dvihetukānivā tihetukānivātadārammaṇāni pavattanti. Yassa akusalajavanāni",
  "anya-e0301n6:94_13": "bahulaṁ samudācaranti. Tassa kadāci dvihetukesuvā tihetukesuvā kusalajavanesu javitesu",
  "anya-e0301n6:94_14": "kusalānantaraṁpi ahetukatadārammaṇāni pavattanti. Vuttañhetaṁ paṭṭhāne-ahetuke khandhe",
  "anya-e0301n6:94_15": "aniccato.La. Domanassaṁ uppajjati. Kusalākusale niruddhe sahetuko vipāko tadā rammaṇatā",
  "anya-e0301n6:94_16": "uppajjati. Ahetuko vipāko tadārammaṇatā uppajjatīti. Ekānihi tadārammaṇānināma paṭisandhijanakena",
  "anya-e0301n6:94_17": "ekena kammena nibbattānipi nānāvīthīsu nānāppakārāni honti. Pavatti vipākajanakehi",
  "anya-e0301n6:94_18": "pana nānākammehi nibbatthesu vattabbameva natthīti. Tasmāti yasmā domanassānantaraṁ",
  "anya-e0301n6:94_19": "somanassuppatti nāma natthi, tasmā. Somanassapaṭisandhikassāti catūsu somanassamahā",
  "anya-e0301n6:94_20": "vipākesu ekamekena gahita paṭisandhikassa sattassa. Tadārammaṇasambhavoti tadārammaṇuppatti",
  "anya-e0301n6:94_21": "kāraṇaṁ. Tadārammaṇuppatti yevavā. Yaṁkiñcīti iṭṭhāniṭṭhabhūtesu rūpārammaṇādīsu",
  "anya-e0301n6:94_22": "yaṁkiñci. Paricitapubbanti imasmiṁ bhaveyeva taṅkhaṇato purimakhaṇesu gahaṇa bahulatā",
  "anya-e0301n6:94_23": "vasena paricitaṁ. Abhiṇhasevitanti attho. Parittārammaṇanti parittadhammabhūtaṁ ārammaṇaṁ.",
  "anya-e0301n6:94_24": "Ārabbhāti ālambitvā. Upekkhāsahagata santīraṇanti dvīsu upekkhāsahagatasantī raṇesu",
  "anya-e0301n6:94_25": "iṭṭhe kusalavipākaṁ aniṭṭhe akusalavipākaṁ upekkhā sahagata santīraṇaṁ. Yesaṁ pana",
  "anya-e0301n6:94_26": "pakatiyā itarāni cattāri upekkhāsahagata vipākāni bahulaṁ pavattanti. Tesaṁ tānipi",
  "anya-e0301n6:94_27": "āgantukabhavaṅgaṁ nahontīti na vattabbāni. Aṭṭhakathāyaṁ pana mahādhammarakkhitattheravāde",
  "anya-e0301n6:94_28": "yebhuyyaniyamasote patitattā akusalajavanānurūpaṁ ahetukaṁ upekkhā santīraṇa dvaya",
  "anya-e0301n6:94_29": "meva vuttaṁ. Teneva hi parato theravādānaṁ vicāritaṭṭhāne akusalajavanānantaraṁ ahetuka",
  "anya-e0301n6:94_30": "tadārammaṇa meva dīpentassa tassa theravādassa aparipuṇṇavādabhāvaṁ dassetvā yadā",
  "anya-e0301n6:94_31": "kusalajavanānaṁ antarantarā akusalaṁ javati, tadā kusalāvasāne āciṇṇa sadisameva",
  "anya-e0301n6:94_32": "akusalāvasāne sahetukaṁ tadārammaṇaṁ yuttanti aṭṭhakathāyaṁ vuttaṁ. Tadārammaṇecayutte",
  "anya-e0301n6:94_33": "etaṁpi yujjatiyeva. Tasmā chapi upekkhāsahagatavipākāni āgantukabhavaṅgaṁ hontiyevāti",
  "anya-e0301n6:94_34": "daṭṭhabbaṁ. Etthaca upekkhāpaṭisandhikassa tāva atimahantāti vibhūtesupi buddhavaṇṇādīsu",
  "anya-e0301n6:94_35": "abhiiṭṭhārammaṇesu domanassaṁ uppādentassa tadārammaṇasambhavo natthīti domanassa",
  "anya-e0301n6:94_36": "javanānantaraṁ bhavaṅgapātova hoti. Somanassapaṭisandhikassa pana sabbesupi iṭṭhāniṭṭhabhūtesu",
  "anya-e0301n6:94_37": "mahantesu avibhūtesuca chaḷārammaṇesu domanassa uppādentassa neva tadārammaṇasambhavo",
  "anya-e0301n6:94_38": "atthi. Nacamūlabhavaṅga sambhavoti katvā domanassānantaraṁ chasu upekkhāsahagatavipākesu",
  "anya-e0301n6:94_39": "yathārahaṁ ekaṁ āgantuka bhavaṅgabhāvena pavattati. Tathā tasseva buddhavaṇṇādīsu",
  "anya-e0301n6:94_40": "atiiṭṭhabhūtesu atimahantesu ativibhūtesuca chaḷārammaṇesuvā mahaggatapaññattīsuvā",
  "anya-e0301n6:94_41": "domanassaṁ uppādentassāti. Ettha ca yasmā abhidhamme dhātuvibhaṅge sabbadhammesuvā",
  "anya-e0301n6:94_42": "pana pathama samannāhāroti vuttaṁ. Mahāhatthipadopama sutteca ajjhatti kañceva āvuso",
  "anya-e0301n6:94_43": "cakkhu aparibhinnaṁ hoti. Bāhirāca rūpāāpātaṁ āgacchanti. Noca tajjo samannāhāro",
  "anya-e0301n6:94_44": "hoti. Neva tāva tajjassa viññāṇabhāgassa pātubhāvo hoti. Yatoca kho āvuso ajjhattikañceva",
  "anya-e0301n6:94_45": "cakkhu aparibhinnaṁ hoti. Bāhirāca rūpā āpāta māgacchanti. Tajjoca samannāhāro hoti.",
  "anya-e0301n6:94_46": "Evaṁ tajjassa viññāṇabhāgassa pātubhāvo hoti. Ajjhattikañceva āvuso sotaṁ.La. Ghānaṁ.La.",
  "anya-e0301n6:94_47": "Jivhā.La. Kāyo.La. Mano aparibhinno hoti. Bāhirāca dhammā āpātaṁ āgacchanti. Noca",
  "anya-e0301n6:94_48": "tajjo samannāhāro hoti. Neva tāva tajjassa viññāṇabhāgassa pātubhāvo hoti. Yatoca",
  "anya-e0301n6:94_49": "kho āvuso ajjhattikoceva mano aparibhinno hoti. Bāhirāca dhammā āpātaṁ āgacchanti.",
  "anya-e0301n6:94_50": "Tajjoca samannāhāro hoti. Evaṁ tajjassa viññāṇabhāgassa pātubhāvo hotīti vuttaṁ.",
  "anya-e0301n6:94_51": "Tasmā vīthicittānināma āvajjanenavinānauppajjanti. Sace āvajjanena dhammatovā kālabhovā",
  "anya-e0301n6:94_52": "yaṁyaṁ niyametvā āvajjitaṁ hoti. Taṁ tadeva tānipi gaṇhanti. Yadi aniyametvā yaṁkiñci",
  "anya-e0301n6:94_53": "āvajjitaṁ hoti. Tānipi āvajji tappakārameva gaṇhanti. Na pana ekāvajjana vīthiyaṁ",
  "anya-e0301n6:94_54": "sabbāni vīthicittāni āvajjanenavā aññamaññaṁvā dhammatovā kālatovā bhinnā lambaṇāni",
  "anya-e0301n6:94_55": "hontīti veditabbanti.",
  "anya-e0301n6:95_0": "Ettha siyā. Yadi ce taṁ āgantukabhavaṅgaṁ ekavīthiyaṁ ādimhi āvajjanena āvajjitaṁ",
  "anya-e0301n6:95_1": "ārammaṇaṁ agahetvā aññaṁ yaṁ kiñci paricitapubbaṁ parittārammaṇaṁ ārabbha uppajjati.",
  "anya-e0301n6:95_2": "Evaṁ sati nirāvajjanaṁnāma etaṁ siyā. Āvajjanādīhica saddhiṁ dhammato kālato ca bhinnārammaṇaṁnāma",
  "anya-e0301n6:95_3": "siyāti. Saccaṁ, yathā pana maggavīthiyaṁ gotrabhuvodānāni phalasamāpattivīthiyaṁ",
  "anya-e0301n6:95_4": "phalāni nirodhato vuṭṭhahantassaca phalacittaṁ nirāvajjanameva honti bhinnārammaṇañca.",
  "anya-e0301n6:95_5": "Evametassapi natthi nirāvajjanatāya bhinnārammaṇatāyaca dosoti. Yañca ekasmiṁbhave",
  "anya-e0301n6:95_6": "bhavaṅgassa paṭisandhiyā saha dhammatoca ārammaṇa toca abhinnattaṁ tattha tattha",
  "anya-e0301n6:95_7": "vuttaṁ. Taṁpi mūlabhavaṅgaṁ sandhāya vuttaṁ. Idañca āgantukabhavaṅganti natthi dosoti.",
  "anya-e0301n6:95_8": "Tamanantaritvāti taṁ āgantukabhavaṅgaṁ attano anantarapaccayaṁ katvā. Vadanti ācariyā.",
  "anya-e0301n6:95_9": "Pāḷiyaṁ pana mahāaṭṭhakathāyaṁca etaṁ vidhānaṁ natthīti adhippāyo. Kāmāvacarajavanāvasāneyeva",
  "anya-e0301n6:95_10": "tadārammaṇaṁ icchanti. Na mahaggatānuttarajavanāvasāne. Kasmā iti ce. Kāmāvacara",
  "anya-e0301n6:95_11": "javanānaṁ eva savipphandanattā. Itaresañca avipphandanattā.",
  "anya-e0301n6:96": "[136] Vibhāvaniyaṁ pana",
  "anya-e0301n6:97": "“Kāmataṇhā nidāna kammanibbattattā”ti kāraṇaṁ vuttaṁ. Taṁ akāraṇaṁ.",
  "anya-e0301n6:98_0": "Apica abhiññāvajjitāni mahaggatānuttarajavanāni aparittārammaṇāni honti. Tadārammaṇāni",
  "anya-e0301n6:98_1": "pana parittārammaṇānevāti natesaṁ avasāne tadārammaṇuppatti pasaṅgo atthi. Abhiññājavanānica",
  "anya-e0301n6:98_2": "kānici parittārammaṇānipi santatarāni hontīti tesaṁpi avasāne taduppatti natthiyevāti.",
  "anya-e0301n6:99": "[137] Etena",
  "anya-e0301n6:100": "Ajanakattā janaka samānattābhāvatotiādipi paṭikkhittaṁ hoti.",
  "anya-e0301n6:101_0": "Kāmāvacarasattānaṁeva tadārammaṇaṁ icchanti. Na rūpārūpasattānaṁ. Na hi tesu uppannānaṁ",
  "anya-e0301n6:101_1": "parittārammaṇānaṁpi kāmāvacarajavanānaṁ avasāne tadārammaṇuppatti atthi. Tadārammaṇūpa",
  "anya-e0301n6:101_2": "nissayassa kāma bhavaṅgassa abhāvato mahaggata bhavaṅgassa ca santa tarassa tadārammaṇa",
  "anya-e0301n6:101_3": "kiccā bhāvatoti. Cakkhuviññāṇa sota viññāṇāni pana rūpasattānaṁ cakkhusotaindriya",
  "anya-e0301n6:101_4": "pavattiānubhāvato sampaṭicchanasantīraṇānica dvāravīthibhede cittaniyamasiddhito",
  "anya-e0301n6:101_5": "rūpasattesu pavattanti yevāti. Kāmāvacaradhammesveva ārammaṇabhūtesu tadārammaṇaṁ",
  "anya-e0301n6:101_6": "icchanti, na mahaggatānuttarapaññattidhammesu. Ekantaparittārammaṇattā tadārammaṇānaṁ.",
  "anya-e0301n6:101_7": "Tesaṁ pana ekantaparittā rammaṇabhāve kāraṇaṁ heṭṭhā vuttamevāti.",
  "anya-e0301n6:102": "[138] Vibhāvaniyaṁ pana",
  "anya-e0301n6:103": "“Aparicitattā”ti kāraṇaṁ vuttaṁ. Taṁ akāraṇaṁ.",
  "anya-e0301n6:104": "Cittañhi nāma vikappabalevā appanāpattabhāvanākammavisese vā sati nibbāne viya aparicitepi ārammaṇe pavattatiyevāti.",
  "anya-e0301n6:105": "[139] Yañca vibhāvaniyaṁ",
  "anya-e0301n6:106_0": "“Kāmataṇhāyattakammajanitattāpī”ti kāraṇaṁ vuttaṁ. Taṁpi heṭṭhā paṭikkhittameva.",
  "anya-e0301n6:106_1": "Teneva hi aṭṭhakathāyaṁ kiṁvā etāya yutticintāyāti vatvā sabbāni vibhāvaniyaṁ vutta",
  "anya-e0301n6:106_2": "kāraṇāni paṭikkhittānīti.",
  "anya-e0301n6:107_0": "Kāme javana sattālambaṇānaṁ niyamesatīti kāmabhūmipariyāpannānaṁ javanānaṁ sattānaṁ",
  "anya-e0301n6:107_1": "ārammaṇānañca vasena tividhe niyame sati. Vibhūte timahanteca tadārammaṇamīritanti",
  "anya-e0301n6:107_2": "etena tadārammaṇaṁnāma pavattamānaṁ vibhūtārammaṇevā atimahantārammaṇe vā pavattatīti",
  "anya-e0301n6:107_3": "ayameva niyamo dassito. Na pana yattha tadā rammaṇaṁ pavattati. Etadeva vibhūtañca",
  "anya-e0301n6:107_4": "atimahantañca nāmāti niyamo. Tasmā uḷārakammanibbattānaṁ suvisadavatthukānaṁ rūpabrahmānaṁ",
  "anya-e0301n6:107_5": "uppannāvīthiyo yebhuyyena vibhūtārammaṇāeva atimahantā rammaṇāevaca hontīti veditabbā.",
  "anya-e0301n6:107_6": "Keci pana imamatthaṁ asallakkhetvā rūpārūpabhūmīsu vibhūtārammaṇavīthiyo atimahantārammaṇavīthiyoca",
  "anya-e0301n6:107_7": "nalabbhantīti vadanti. [Tadārammaṇaniyamo].",
  "anya-e0301n6:108_0": "140.Javanesucāti casaddo pana saddattho. Chakkhattu mevavā javanti. Pakatikālepi",
  "anya-e0301n6:108_1": "ārammaṇassa dubbalabhāve satīti adhippāyo. Aṭṭhakathāyaṁpi hi pakatikāle ārammaṇadubba",
  "anya-e0301n6:108_2": "laṭṭhāneeva kāmāvacarajavanānaṁ chakkhattuṁ pavatti vuttāti. Keci pana chakkhattunti",
  "anya-e0301n6:108_3": "idaṁ mucchākālavasena vuttanti maññanti. Mandavattiyanti maraṇāsannakāle bahucittakkhaṇātītakassa",
  "anya-e0301n6:108_4": "vatthussa dubbalattā itarakālesuca mudutarabhāvena kenaci upadduta bhāvena ajjhotthaṭabhāvenaca",
  "anya-e0301n6:108_5": "vatthussa dubbalattā tannissitānaṁ javanānaṁ mandībhūtavegatā vasena pavattikāle.",
  "anya-e0301n6:108_6": "Maraṇakālādīsūti maraṇāsannakāle mucchākāle visaññibhūta kāle atitaruṇakāleca, tattha",
  "anya-e0301n6:108_7": "mucchākālonāma asayha rūpehi dukkhadhammehi atibhūtānaṁ adhimattato karajakāyassa",
  "anya-e0301n6:108_8": "vihaññappattikālo. Visaññi bhūtakālonāma pītivegenavā niddābhibhūtatāyavā yakkhagahaṇenavā",
  "anya-e0301n6:108_9": "surāmadādi vasenavā pakatisaññāya vigatakālo. Atitaruṇakālonāma gabbhagatassavā sampatijātassavā",
  "anya-e0301n6:108_10": "dārakassa ajjhatta vatthūnaṁ atimudukālo. Tādisesu hi kālesu antarantarā chadvārikavīthiyo",
  "anya-e0301n6:108_11": "pavattamānāpi yebhuyyena paripuṇṇajavanavārā na pavattanti. Dvattivoṭṭhabbanikāvā",
  "anya-e0301n6:108_12": "catupañcajavanikāevavā pavattantīti. Etthaca dvattivoṭṭhabbanikavārā aṭṭhakathāyaṁ",
  "anya-e0301n6:108_13": "vuttā. Catupañca javanikavārā mūlaṭīkāyaṁ vuttā. Pañcavāramevāti idaṁ pana maraṇā",
  "anya-e0301n6:108_14": "sannakālavasena vuttaṁ. Namucchākālādivasena. Tañca khopākatikasattānaṁ vaseneva.",
  "anya-e0301n6:108_15": "Ye pana jhānasamanantaraṁvā paccavekkhaṇa samanantaraṁvā abhiññāsamanantaraṁvā cavantivā",
  "anya-e0301n6:108_16": "parinibbāyantivā. Tesaṁ jhānādīniyeva pañcavārato adhikānivā ūnānivā maraṇā sannajavanānināma",
  "anya-e0301n6:108_17": "hontīti daṭṭhabbaṁ. Ayañca attho upari maraṇuppattiyaṁ āvibhavissatīti. Bhagavato",
  "anya-e0301n6:108_18": "pana yamakapāṭihāriya kālādīsūti ettha aññesaṁpi mahāmoggalānattherādīnaṁ evarūpo",
  "anya-e0301n6:108_19": "lahuppavattikālo ādisaddena saṅgahitoti daṭṭhabbo. Vuttañhi visuddhimagge ayaṁ pana",
  "anya-e0301n6:108_20": "matthakapattā vasī bhagavato yamakapāṭihāriye labbhati. Aññesaṁvā evarūpe kāleti.",
  "anya-e0301n6:108_21": "Sakalena pana vākyena thapetvā yamakapāṭihāriyasadisaṁ lahuka pavattikālaṁ aññasmiṁ",
  "anya-e0301n6:108_22": "kāle bhagavatopi chavā sattavā paccavekkhaṇacittāni pavattanti. Aññesaṁ pana vattabbameva",
  "anya-e0301n6:108_23": "natthīti dasseti. Cattāri pañcavā paccavekkhaṇacittāni bhavantīti etthapi bhagavatopi",
  "anya-e0301n6:108_24": "lahukappavattiyaṁ pañca paccavekkhaṇacittāni bhavanti. Lahukatarapavattiyaṁ cattārīti",
  "anya-e0301n6:108_25": "atthopi yujjatiyeva.",
  "anya-e0301n6:109": "Vibhāvaniyaṁ pana",
  "anya-e0301n6:110": "Bhagavato cattāri aññesaṁ pañcapīti yuttaṁ viya dissatīti vuttaṁ.",
  "anya-e0301n6:111_0": "Tattha yamakapāṭihāriyaṁ karonto bhagavā aggikkhandhaudaka dhārādīnaṁ dvinnaṁ dvinnaṁ",
  "anya-e0301n6:111_1": "pāṭihāriyānaṁ pavattanatthaṁ pathamaṁ tejokasiṇe pādakajjhānaṁ samāpajji. Tato dve",
  "anya-e0301n6:111_2": "jhānaṅgāni paccavekkhi. Tato uparimakāyato aggikkhandho pavattatūti adhiṭṭhāsi. Tato",
  "anya-e0301n6:111_3": "tasmiṁyeva kasiṇe abhiññaṁ samāpajji. Abhiññāvasena uparimakāyato aggikkhandho pavattati.",
  "anya-e0301n6:111_4": "Tato āpokasiṇe pādakajjhānaṁ samāpajji. Tato dve jhānaṅgāni paccavekkhi. Tato heṭṭhimakāyato",
  "anya-e0301n6:111_5": "udakadhārā pavattantūti adhiṭṭhāsi. Tato tasmiṁyeva kasiṇe abhiññaṁ samāpajji. Abhiññāvasena",
  "anya-e0301n6:111_6": "heṭṭhima kāyato udakadhārā pavattanti. Sesayamakesupi eseva nayo. Etthaca lahukappavattiyā",
  "anya-e0301n6:111_7": "icchitattā dve dve paccavekkhaṇavārā catupañcajavanikāeva bhavanti. Dvinnañca javanavārānaṁ",
  "anya-e0301n6:111_8": "antarā dve eva bhavaṅgāni bhavanti. Tānica dve pāṭihāriyāni passantānaṁ ekappahāreneva",
  "anya-e0301n6:111_9": "pavattāni viya paññāyantīti. Etarahi pana keci ādikammikajjhānapaccavekkhaṇesupi",
  "anya-e0301n6:111_10": "cattāri pañcavājavanāni vadanti. Ādikammikassāti yogakammasiddhiyā ādimhi niyuttassa.",
  "anya-e0301n6:111_11": "Pathamaṁ uppannā appanā pathamakappanā. Tassaṁ pathamakappanāyaṁ. Ādikammikaappanāvīthiyanti",
  "anya-e0301n6:111_12": "attho. Tadā hi sabbānipi mahaggatajavanāni puna āsevanābhāvato paridubbalāni hontīti",
  "anya-e0301n6:111_13": "ekavārameva javantīti. Abhiññājavanāni pana iddhivikubbanādi. Kiccasiddhiyāeva payuttānīti",
  "anya-e0301n6:111_14": "kiccasiddhito paraṁ kattabbābhāvato ādikammikakālepi vasībhūtakālepi ekavārameva",
  "anya-e0301n6:111_15": "javantīti vuttaṁ abhiññājavanānica sabbadāpīti. Yathāca abhiññājavanādi evaṁ maggajavanānipi",
  "anya-e0301n6:111_16": "taṁ taṁ kilesappahānakiccasiddhito paraṁ kattabbā bhāvato ekavārameva javantīti vuttaṁ",
  "anya-e0301n6:111_17": "cattāro pana.La. Eka cittakkhaṇikāvāti. Athavā, maggacetanāya anantarikaphalattā",
  "anya-e0301n6:111_18": "sakiṁ uppanneyeva magge phalassavāro āvatoti natthi maggacittassa punuppattiyā okāsoti",
  "anya-e0301n6:111_19": "vuttaṁ cattāro pana.La. Ekacittakkhaṇikāvāti. Javanuppattiyā pakatiyā sattakkhuparamattā",
  "anya-e0301n6:111_20": "mandassa pañcamaṁ uppannamaggato paraṁ dve phalacittāni uppajjanti. Tikkhassa catutthaṁ",
  "anya-e0301n6:111_21": "uppannamaggato paraṁ tīṇīti vuttaṁ tato paraṁ.La. Uppajjantīti. Nirodhasamāpattikāle",
  "anya-e0301n6:111_22": "pana pubbabhāgeyeva tādi sassa payogābhisaṅkhārassa katattā dvinnaṁ vārānaṁ upari",
  "anya-e0301n6:111_23": "cittappavatti natthīti vuttaṁ nirodha.La. Javatīti. Etthaca dvikkhattunti idaṁ ukkaṭṭha",
  "anya-e0301n6:111_24": "niddesavasena vuttaṁ. Ekaṁvā dvevā cittavāre atikkamitvā acittako hotīti hi vuttaṁ.",
  "anya-e0301n6:111_25": "Catutthāruppajavananti anāgāmino kusalabhūtaṁ arahato kriyabhūtaṁ nevasaññānāsaññā",
  "anya-e0301n6:111_26": "yatana javanaṁ. Vuṭṭhānakāleca nirodhassa nisandamattattā ekavārameva vajanaṁ pavattatīti",
  "anya-e0301n6:111_27": "vuttaṁ vuṭṭhānakālecātiādi. Tattha anāgāmi phalaṁvā arahattaphalaṁvāti anāgāmiphalevā",
  "anya-e0301n6:111_28": "arahattaphalevā. Bhāvena bhāvalakkhaṇe hetaṁ paccattavacanaṁ. Tenāha niruddheti.",
  "anya-e0301n6:111_29": "Sabbatthāpi samāpattivīthiyanti jhānasamāpatti phalasamāpattivasena sakalāyapi samāpattivīthiyaṁ.",
  "anya-e0301n6:111_30": "Bhavaṅgasotoviya vīthiniya mo natthīti idaṁ ciṇṇavasībhūtakālaṁ sandhāya vuttaṁ.",
  "anya-e0301n6:111_31": "Akatā dhikārassa pana jhānasamāpattiyaṁ ādito paṭṭhāya dve tīṇi cattārītiādinā jhānajavanāni",
  "anya-e0301n6:111_32": "anukkamena vaddhamānāni pavattanti. Katā dhikārānaṁ pana mahāpurisajātikānaṁ paṭiladdhakālato",
  "anya-e0301n6:111_33": "paṭṭhāya ciṇṇavasībhāvāneva honti. Tathā phalajavanānica sabbesaṁpi phalaṭṭhānanti",
  "anya-e0301n6:111_34": "daṭṭhabbaṁ. Bahūnipīti pisaddo sampiṇḍanattho. Tena ādikammikakālādīsu ekavārādivasenapi",
  "anya-e0301n6:111_35": "avasesānaṁ pavattiṁ sampiṇḍetīti. [Jānaniyamo].",
  "anya-e0301n6:112_0": "141. Evaṁ pubbāparaniyāmavasena vīthicittānaṁ pavattiṁ dassetvā idāni puggalabhedavasena",
  "anya-e0301n6:112_1": "bhūmibhedavasenaca tesaṁ pavattiṁ dassento duhetukānantiādimāha. Paṭisandhiviññāṇasahagatā",
  "anya-e0301n6:112_2": "dve hetuyo etesanti duhetukā. Catūhi ñāṇavippa yuttamahāvipākehi gahitapaṭisandhikā.",
  "anya-e0301n6:112_3": "Dvīhi pana ahetuka vipākehi gahita paṭisandhikā ahetukā natthi paṭisandhihetu etesanti",
  "anya-e0301n6:112_4": "katvā. Tesaṁ dvinnaṁpi vipākāvaraṇasabbhāvato mahagga tajjhānānipi tāva nuppajjanti.",
  "anya-e0301n6:112_5": "Kuto lokuttarāni. Kriyajavanāni pana khīṇāsavānameva āvenika bhūtānīti vuttaṁ kriyajavanāni",
  "anya-e0301n6:112_6": "cevaappanājavanānica na labbhantīti. Tattha vipākā varaṇaṁ nāma ahetuka paṭisandhikatā",
  "anya-e0301n6:112_7": "dvihetuka paṭisandhikatāca. Tathā ñāṇasampayuttavipākānica sugatiyanti sugati bhave",
  "anya-e0301n6:112_8": "pariyāpannānaṁ tesaṁ dvinnaṁ tathā ñāṇampayuttamahāvipākānica na labbhantīti attho.",
  "anya-e0301n6:112_9": "Etthaca sugatiyanti etena duggatipariyāpanne ahetuka puggale nivatteti. Na hi tesaṁ",
  "anya-e0301n6:112_10": "imasmiṁ vākye itaresaṁ anuññātāni ñāṇavippayuttavipākānipi labbhantīti. Tenāha duggati",
  "anya-e0301n6:112_11": "yaṁ panātiādi. Tattha duggatiyaṁ pariyāpannānaṁ ahetukānaṁ ñāṇasampayuttavipākānica",
  "anya-e0301n6:112_12": "ñāṇavippayuttāni mahāvipākānica na labbhantīti paripuṇṇa yojanā daṭṭhabbā. Ettha",
  "anya-e0301n6:112_13": "siyā. Kasmā panettha sugatipariyāpannānaṁ ahetukānaṁ cattāri ñāṇasampayuttavipākāni",
  "anya-e0301n6:112_14": "duggatipariyāpannānañca aṭṭhapi sahetuka mahāvipākāni na labbhantīti vuttaṁ. Nanu",
  "anya-e0301n6:112_15": "paṭṭhāne sahetukaṁ bhavaṅgaṁ ahetukassa bhavaṅgassa anantarapaccayena paccayoti vuttaṁ.",
  "anya-e0301n6:112_16": "Ettha hi ekasmiṁ bhave ekassa sattassa kadāci sahetukaṁ bhavaṅgaṁ kadāci ahetukaṁ",
  "anya-e0301n6:112_17": "bhavaṅganti evaṁ mūlabhavaṅge pavattibhedo natthīti katvā sahetukaṁ bhavaṅganti idaṁ",
  "anya-e0301n6:112_18": "tadārammaṇasaṅkhātaṁ āgantukabhavaṅgaṁ sandhāya vuttanti viññāyati. Sahetukantica",
  "anya-e0301n6:112_19": "sāmaññavacanattā dvihetukaṁ tihetukañca tadārammaṇaṁ viññātabbaṁ hoti. Ahetukassa",
  "anya-e0301n6:112_20": "bhavaṅgassāti idha pana tassa tadārammaṇassa anantaraṁ uppannaṁ mūlabhavaṅgameva",
  "anya-e0301n6:112_21": "adhippetaṁ. Idhapi sāmaññavacanattā dvīsu a- ahetukabhavaṅgesu yaṁkiñci gahetabbamevāti.",
  "anya-e0301n6:112_22": "Tasmā dvinnaṁ ahetukānaṁpi aṭṭhasahetuka tadārammaṇānipi labbhamānānieva siyuṁ. Duhetukānaṁ",
  "anya-e0301n6:112_23": "pana vattabbameva natthīti. Vuccate, ahetu kesu tāva duggatipariyāpannānaṁ sahetukatadārammaṇasambhavo",
  "anya-e0301n6:112_24": "sabbaaṭṭhakathāsu paṭikkhitto. Tasmā ahetukassa bhavaṅgassāti idaṁ kusalavipākabhūtaṁ",
  "anya-e0301n6:112_25": "ahetukabhavaṅgaṁ sandhāya vuttanti yuttaṁ. Ayañhi paṭṭhāne dhammatā. Yadidaṁ yathālābhagahaṇanti.",
  "anya-e0301n6:112_26": "Itarathā sabbaaṭṭhakathāvirodho siyāti. Yathāca kusalānaṁ yogasādhanīyattā pavattiyaṁpi",
  "anya-e0301n6:112_27": "yogakammavasena ñāṇayogo hoti. Na tathā vipākānaṁ. Tesaṁ pana ayogasādhanī yattā",
  "anya-e0301n6:112_28": "pavattiyaṁ bhavaṅgañāṇasaṅkhātena upanissayaññāṇena vinā ñāṇayogo na sambhavati.",
  "anya-e0301n6:112_29": "Tasmā sahetukaṁ bhavaṅganti idhapi ñāṇavippayuttabhūtaṁ sahetukatadārammaṇameva gahetuṁ",
  "anya-e0301n6:112_30": "yuttanti katvā dvihetukānaṁ ahetukānañca ñāṇasampayuttatadārammaṇa paṭikkhepo therena",
  "anya-e0301n6:112_31": "katoti. Ācariyabuddhadattattherena pana yena vipākacittena paṭisandhiṁ gaṇhanti.",
  "anya-e0301n6:112_32": "Tena sadisaṁ vā tato hīnaṁ vā tadārammaṇaṁ tesaṁ sambhavati. Na paṇītanti katvā dvinnaṁpi",
  "anya-e0301n6:112_33": "ahetukānaṁ aṭṭhamahāvipākāni paṭikkhipitvā sattatiṁsacittapaṭi lābho vutto. So pana",
  "anya-e0301n6:112_34": "yathā vuttapaṭṭhānapāḷiyā virujjhati. Apare pana yathā ahetukānaṁ sugatipariyāpannānaṁ",
  "anya-e0301n6:112_35": "dvihetuka tadārammaṇaṁ hoti. Evaṁ dvihetukānaṁpi tihetukatadārammaṇaṁ sambhavatīti",
  "anya-e0301n6:112_36": "vadanti. Taṁ yuttaṁviya dissati. Aṭṭhakathāyañhi katthaci tesaṁ dvinnaṁpi avisesena",
  "anya-e0301n6:112_37": "aṭṭhamahāvipākapavatti vuttāti. Paṭisandhiviññāṇa sahagatā tayo hetū etesanti tihetukā.",
  "anya-e0301n6:112_38": "Te pana kāmarūpārūpavasena tividhā honti. Puthujjano aṭṭhaariyācāti navavidhā. Tesu",
  "anya-e0301n6:112_39": "khīṇāsavānaṁ kusalākusala javanānica nalabbhanti. Sabbaso anusayapahānena sabbesaṁ",
  "anya-e0301n6:112_40": "kusalākusalānaṁ saha niruddhattā anusaya paṭibaddho hi tesaṁ tabbhāvoti. Tathāsaddo",
  "anya-e0301n6:112_41": "pakkhantarattho. Apariniṭṭhitasikkhākiccatāya sikkhanasīlayuttā sattaariyā sekkhānāma.",
  "anya-e0301n6:112_42": "Idha pana tayo heṭṭhimaphalaṭṭhā adhippetā. Tesañhi ādito sotāpattimaggeneva diṭṭhivicikicchānaṁ",
  "anya-e0301n6:112_43": "pahīnattā taṁ sahagatāni pañcajavanāni nalabbhantīti. Anāgāmipuggalānaṁ pana paṭighajavanānica",
  "anya-e0301n6:112_44": "na labbhanti. Anāgāmimaggena pahīnattā. Maggassa pana ekacittakkhaṇikattā. Catunnaṁ",
  "anya-e0301n6:112_45": "maggaṭṭhānaṁ paccekaṁ yathāsakaṁ maggajavanānieva labbhanti. Uparimānañca phalānaṁ",
  "anya-e0301n6:112_46": "heṭṭhimehi puggalehi anamigatattā heṭṭhimānañca uparimesu puggalantaresu anuppajjanato",
  "anya-e0301n6:112_47": "catunnaṁ phalaṭṭhānaṁpi paccekaṁ yathāsakaṁ phalajavanānieva labbhantīti vuttaṁ lokuttara.La.",
  "anya-e0301n6:112_48": "Samuppajjantīti. Etthaca uparimagge āgate heṭṭhimamaggānubhāvassa sabbaso paṭipassaddhivasena",
  "anya-e0301n6:112_49": "uparimānaṁ puggalantaratāsiddhi veditabbāti. Idāni tesaṁ tesaṁ puggalānaṁ pārisesato",
  "anya-e0301n6:112_50": "labbhamānavīthicittāni dassetuṁ gāthamāha. Pariniṭṭhi tasikkhākiccattā natthi sikkhitabbakiccaṁ",
  "anya-e0301n6:112_51": "etesanti asekkhā. Khīṇāsavā. Tesaṁ tevīsatikāmavipāka vīsatikriya arahattaphala vasena",
  "anya-e0301n6:112_52": "catucattālīsa vīthicittāni sambhavā yathāsambhavaṁ uddise. Sattannaṁ sekkhānaṁ diṭṭhivicikicchājavanavajjitānaṁ",
  "anya-e0301n6:112_53": "sattannaṁ akusalānaṁ ekavīsatiyā kusalānaṁ tevīsatiyā kāmavipākānaṁ tiṇṇaṁ heṭṭhimaphalānaṁ",
  "anya-e0301n6:112_54": "āvajjanadvayassaca vasena chapaññāsa vīthicittāni sambhavā uddise. Avasesānaṁ catunnaṁ",
  "anya-e0301n6:112_55": "puthujjanānaṁ kāmavipāka lokiyakusalākulāvajjana dvayavasena catupaññāsa vīthicittāni",
  "anya-e0301n6:112_56": "sambhavā uddiseti yojanā. Puggala bhedena vīthicittānaṁ bhedo puggalabhedo.",
  "anya-e0301n6:113_0": "142. Sabbānipi vīthicittāni upalabbhanti puggalānaṁ dvārānañca ettheva paripuṇṇasambhavato.",
  "anya-e0301n6:113_1": "Yathārahanti taṁ taṁ bhūmipuggalānaṁ uppattiarahānurūpaṁ. Rūpāvacarabhūmiyaṁ vajjitabbesu",
  "anya-e0301n6:113_2": "soḷasavīthi cittesu channaṁ cittānaṁ uparivākye vuccamānattā paṭighajavana tadārammaṇa",
  "anya-e0301n6:113_3": "vajjitānīti vuttaṁ. Arūpāvacarabhūmiyaṁ pathamamagga rūpāvacarahasana heṭṭhimāruppavajjitāni",
  "anya-e0301n6:113_4": "paṭighajavana tadārammaṇavajjitānica vīthi cittāni labbhantīti yojanā. Etthāpi vajjitabbesu",
  "anya-e0301n6:113_5": "aṭṭhatiṁsa vīthicittesu soḷasannaṁ cittānaṁ uparivuccamānatā daṭṭhabbā. Sabbatthāpīti",
  "anya-e0301n6:113_6": "sabbāsupi rūpārūpabhūmīsu. Taṁtaṁ pasādarahitānaṁ taṁtaṁdvārikavīthicittānina labbhantevāti",
  "anya-e0301n6:113_7": "rūpāvacarabhūmiyaṁ tāva ghānādittayaṁ natthīti ghānajivhākāyapasāda rahitānaṁ rūpībrahmānaṁ",
  "anya-e0301n6:113_8": "ghāna jivhākāyadvārikāni cha vīthicittāni nalabbhanteva. Yāni sandhāya channaṁ cittānaṁ",
  "anya-e0301n6:113_9": "uparivākye vuccamānattāti heṭṭhā vuttaṁ. Arūpabhūmiyaṁ pana pañcapi pasādā natthīti",
  "anya-e0301n6:113_10": "pañcadvārikāni dvipañcaviññāṇa manodhā tuttika santīraṇattayavasena soḷasavīthicittāni",
  "anya-e0301n6:113_11": "nalabbhanteva. Yāni sandhāya soḷasannaṁ cittānaṁ upari vuccamānatāti vuttaṁ. Kāmabhūmiyaṁ",
  "anya-e0301n6:113_12": "pana taṁtaṁ pasādarahitatā jaccandhādīnaṁ vasena yo jetabbā. Kāme asīti vīthicittāni",
  "anya-e0301n6:113_13": "yathārahaṁ labbhare labbhanti. Rūpe catusaṭṭhi tathā yathārahaṁ labbhare. Arūpe dve",
  "anya-e0301n6:113_14": "cattālīsa yathārahaṁ labbhareti yojanā. Etthaca brahmalokevā upari chakāmāvacara",
  "anya-e0301n6:113_15": "devalokesuvā aniṭṭhārammaṇāni nāma natthi. Tasmā rūpāvacarabhūmiyaṁ catunnaṁ akusalavipākānaṁ",
  "anya-e0301n6:113_16": "labbhamānatāvacanaṁ tattha ṭhatvāvā idha āgantvāvā idha anaṭṭhehi rūpasaddehi samāgacchantānaṁ",
  "anya-e0301n6:113_17": "vasena daṭṭhabbaṁ. Keci pana idha āgatānaṁyeva brahmānaṁ aniṭṭhārammaṇasamāyogo hotīti",
  "anya-e0301n6:113_18": "thāni cattāri rūpabhūmiyaṁ laddhānināma na honti. Tasmā tattha saṭṭhiyeva vīthicittānīti",
  "anya-e0301n6:113_19": "vadanti. Taṁ na yujjati. Idha āgatānaṁyeva uppannānipi brahmattabhāve uppannattā",
  "anya-e0301n6:113_20": "brahmaloke uppannāni icceva vattabbattā. Naca tattha ṭhitāpi idha aniṭṭhāni nagaṇhanti.",
  "anya-e0301n6:113_21": "Dūrepi ārammaṇaṁ gahetuṁ samatthattā brahmānanti.",
  "anya-e0301n6:114": "[140] Yañca vibhāvaniyaṁ",
  "anya-e0301n6:115_0": "Tassa vādassa paṭikkhipanatthaṁ vuttaṁ “idha pana tattha ṭhatvāpi imaṁ lokaṁ passantānaṁ",
  "anya-e0301n6:115_1": "aniṭṭhārammaṇassa asambhavo na sakkā vattu”nti. Tena tattha ṭhatvā imaṁ lokaṁ passantānaṁ",
  "anya-e0301n6:115_2": "uppannāni tāni cattāri cittāni tattha laddhānināma honti. Idha āgatānaṁ uppannāni",
  "anya-e0301n6:115_3": "idha laddhānināma hontīti anuññātaṁ hoti. Tañca na yuttaṁ.",
  "anya-e0301n6:116_0": "Taṁ taṁ bhūmipariyāpanne sattasantāne uppannānieva taṁtaṁbhūmiyaṁ uppannānīti siddhattā.",
  "anya-e0301n6:116_1": "Iccevantiādi mahānigamanaṁ. Yathāsambhavanti taṁ taṁ bhūmipuggaladvārārammaṇesu sambhavānurūpaṁ.",
  "anya-e0301n6:116_2": "Bhavaṅgena antaritā bhavaṅgantaritā. Yāvatāyukanti tasmiṁ tasmiṁ bhave bhavanikanti",
  "anya-e0301n6:116_3": "vīthito paṭṭhāya yattakaṁ kālaṁ jīvitasantānaṁ pavattati. Tattakaṁ kālanti attho.",
  "anya-e0301n6:116_4": "Abbhocchinnā pavattati asati nirodha samāpattiyanti adhippāyo.",
  "anya-e0301n6:117": "Iti paramatthadīpaniyānāma abhidhammatthasaṅgahassa",
  "anya-e0301n6:118": "Catutthavaṇṇanāya vīthi saṅgahassa",
  "anya-e0301n6:119": "Paramatthadīpanā niṭṭhitā."
}