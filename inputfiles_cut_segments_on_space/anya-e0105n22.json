{
  "anya-e0105n22:0": "Āyācanakāraṇaṁ",
  "anya-e0105n22:1_0": "Kasmā pana te taṁ āyāciṁsūti? Vuccate, mahāvihāravāsino hi āditoyeva paṭṭhāya piṭakattayaṁ",
  "anya-e0105n22:1_1": "yathā tīsu saṅgītīsu pāḷibhāsāya saṅgītaṁ, yathā ca vaṭṭagāmaṇirājakāle (455-467-bu-va)",
  "anya-e0105n22:1_2": "potthakesu āropitaṁ, tathā porāṇaṁ pāḷipiṭakameva uggaṇhanti ceva vācenti ca, na",
  "anya-e0105n22:1_3": "sakkatāropitapiṭakaṁ. Aṭṭhakathāyo ca tivassasatamattato pure katā. Tathā hi aṭṭhakathāsu",
  "anya-e0105n22:1_4": "vasabharājakālato (609-653-bu-0) pacchā sīhaḷikattherānañceva aññesañca vatthu na",
  "anya-e0105n22:1_5": "dissati ṭhapetvā mahāsenarājavatthuṁ pārā. aṭṭha. 2.236-237, yāva ācariyabuddhaghosakālāpi",
  "anya-e0105n22:1_6": "ca tā eva porāṇaṭṭhakathāyo atthi na abhinavīkatā. Tena tesaṁ piṭakesu yebhuyyena",
  "anya-e0105n22:1_7": "janā paricayaṁ kātuṁ asañjātābhilāsā honti asañjātussāhā. Dīpantaresu ca attano piṭakaṁ",
  "anya-e0105n22:1_8": "pattharāpetuṁ na sakkonti aṭṭhakathānaṁ dīpabhāsāya abhisaṅkhatattā. Abhayagirivāsino",
  "anya-e0105n22:1_9": "pana vaṭṭagāmaṇirājakālato paṭṭhāya sakkatabhāsāropitaṁ dhammarucinikāyādipiṭakampi",
  "anya-e0105n22:1_10": "mahāyānapiṭakampi navaṁ navaṁ pariyāpuṇanti ceva vācenti ca, tena tesaṁ piṭakesu",
  "anya-e0105n22:1_11": "yebhuyyena janā paricayaṁ kātuṁ sañjātābhilāsā honti sañjātussāhā, navaṁ navameva",
  "anya-e0105n22:1_12": "hi sattā piyāyanti. Tatoyeva te dīpantaresupi attano vādaṁ pattharāpetuṁ sakkonti.",
  "anya-e0105n22:1_13": "Tasmā te mahāvihāravāsino therā attano sīhaḷaṭṭhakathāyo pāḷibhāsāya abhisaṅkharitukāmā",
  "anya-e0105n22:1_14": "tathā kātuṁ samatthaṁ ācariyabuddhaghosattherassa ñāṇappabhāvavisesaṁ yathāvuttaguṇasampannabhāvañca",
  "anya-e0105n22:1_15": "ñatvā āyāciṁsūti veditabbaṁ."
}