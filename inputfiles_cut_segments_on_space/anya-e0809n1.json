{
  "anya-e0809n1:0": "1. Saggakaṇḍa",
  "anya-e0809n1:1": "1.",
  "anya-e0809n1:2": "Buddho dasabalo satthā, sabbaññū dvipaduttamo;",
  "anya-e0809n1:3": "Munindo bhagavā nātho, cakkhuma’ṅgīraso muni.",
  "anya-e0809n1:4": "2.",
  "anya-e0809n1:5": "Lokanātho’ nadhivaro, mahesi ca vināyako;",
  "anya-e0809n1:6": "Samantacakkhu sugato, bhūripañño ca māraji.",
  "anya-e0809n1:7": "3.",
  "anya-e0809n1:8": "Narasīho naravaro, dhammarājā mahāmuni;",
  "anya-e0809n1:9": "Devadevo lokagaru, dhammassāmī tathāgato.",
  "anya-e0809n1:10": "4.",
  "anya-e0809n1:11": "Sayambhū sammāsambuddho, varapañño ca nāyako;",
  "anya-e0809n1:12": "Jino, sakko tu siddhattho, suddhodani ca gotamo.",
  "anya-e0809n1:13": "5.",
  "anya-e0809n1:14": "Sakyasīho tathā sakya, muni cādiccabandhu ca;",
  "anya-e0809n1:15": "6.",
  "anya-e0809n1:16": "Mokkho nirodho nibbānaṁ, dīpo taṇhakkhayo paraṁ;",
  "anya-e0809n1:17": "Tāṇaṁ leṇa marūpañca, santaṁ sacca manālayaṁ.",
  "anya-e0809n1:18": "7.",
  "anya-e0809n1:19": "Asaṅkhataṁ siva mamataṁ sududdasaṁ,",
  "anya-e0809n1:20": "Parāyaṇaṁ saraṇa manītikaṁ tathā;",
  "anya-e0809n1:21": "Anāsavaṁ dhuva manidassanā’ katā,",
  "anya-e0809n1:22": "Palokitaṁ nipuṇa mananta makkharaṁ.",
  "anya-e0809n1:23": "8.",
  "anya-e0809n1:24": "Dukkhakkhayo byābajjhañca byāpajjaṁ (ṭīkā), vivaṭṭaṁ khema kevalaṁ;",
  "anya-e0809n1:25": "Apavaggo virāgo ca, paṇīta maccutaṁ padaṁ.",
  "anya-e0809n1:26": "9.",
  "anya-e0809n1:27": "Yogakkhemo pāra mapi, mutti santi visuddhiyo;",
  "anya-e0809n1:28": "Vimutya’ saṅkhatadhātu, suddhi nibbutiyo siyuṁ.",
  "anya-e0809n1:29": "10.",
  "anya-e0809n1:30": "Khīṇāsavo tva’sekkho ca, vītarāgo tathā’ rahā;",
  "anya-e0809n1:31": "Devaloko divo saggo nāko (sī.),",
  "anya-e0809n1:32": "Tidivo tidasālayo.",
  "anya-e0809n1:33": "11.",
  "anya-e0809n1:34": "Tidasā tva’marā devā, vibudhā ca sudhāsino;",
  "anya-e0809n1:35": "Surā marū divokā cā, matapā saggavāsino.",
  "anya-e0809n1:36": "12.",
  "anya-e0809n1:37": "Nijjarā’ nimisā dibbā, apume devatāni ca devatā eva devatāni, sakatthe nipaccayo (ṭīkā);",
  "anya-e0809n1:38": "13.",
  "anya-e0809n1:39": "Siddho bhūto ca gandhabbo, guyhako yakkha rakkhasā;",
  "anya-e0809n1:40": "Kumbhaṇḍo ca pisācā’dī, niddiṭṭhā devayoniyo.",
  "anya-e0809n1:41": "14.",
  "anya-e0809n1:42": "Pubbadevā suraripū, asurā dānavā pume;",
  "anya-e0809n1:43": "Tabbisesā pahārādo, sambaro baliādayo.",
  "anya-e0809n1:44": "15.",
  "anya-e0809n1:45": "Pitāmaho pitā brahmā, lokeso kamalāsano;",
  "anya-e0809n1:46": "Tathā hiraññagabbho ca, surajeṭṭho pajāpati.",
  "anya-e0809n1:47": "16.",
  "anya-e0809n1:48": "Vāsudevo hari harī (ṭīkā) kaṇho, kesavo cakkapāṇya’tha;",
  "anya-e0809n1:49": "Mahissaro sivo sūlī, issaro pasupatya’pi.",
  "anya-e0809n1:50": "17.",
  "anya-e0809n1:51": "Haro vutto kumāro tu, khandho sattidharo bhave;",
  "anya-e0809n1:52": "18.",
  "anya-e0809n1:53": "Sakko purindado deva, rājā vajirapāṇi ca;",
  "anya-e0809n1:54": "Sujampati sahassakkho, mahindo vajirāvudho.",
  "anya-e0809n1:55": "19.",
  "anya-e0809n1:56": "Vāsavo ca dasasata, nayano tidivādhibhū;",
  "anya-e0809n1:57": "Suranātho ca vajira, hattho ca bhūtapatya’pi.",
  "anya-e0809n1:58": "20.",
  "anya-e0809n1:59": "Maghavā kosiyo indo, vatrabhū pākasāsano;",
  "anya-e0809n1:60": "Viḍojo tha sujā tassa sujātā’ssa (ṭīkā), bhariyā tha puraṁ bhave.",
  "anya-e0809n1:61": "21.",
  "anya-e0809n1:62": "Masakkasārā masakkasāro (sī.) vassoka, sārā cevā’ marāvatī;",
  "anya-e0809n1:63": "Vejayanto tu pāsādo,",
  "anya-e0809n1:64": "Sudhammā tu sabhā matā.",
  "anya-e0809n1:65": "22.",
  "anya-e0809n1:66": "Vejayanto ratho tassa,",
  "anya-e0809n1:67": "Vutto mātali sārathi;",
  "anya-e0809n1:68": "Erāvaṇo gajo paṇḍu, kambalo tu silāsanaṁ.",
  "anya-e0809n1:69": "23.",
  "anya-e0809n1:70": "Suvīroccādayo puttā, nandā pokkharaṇī bhave;",
  "anya-e0809n1:71": "Nandanaṁ missakaṁ citta, latā phārusakaṁ vanā.",
  "anya-e0809n1:72": "24.",
  "anya-e0809n1:73": "Asani dvīsu kulisaṁ, vajiraṁ punnapuṁsake;",
  "anya-e0809n1:74": "Accharāyotthiyaṁ vuttā, rambhā alambusādayo;",
  "anya-e0809n1:75": "Devitthiyo tha gandhabbā, pañcasikhoti ādayo.",
  "anya-e0809n1:76": "25.",
  "anya-e0809n1:77": "Vimāno nitthiyaṁ byamhaṁ, pīyūsaṁ tvamataṁ sudhā;",
  "anya-e0809n1:78": "Sineru meru tidivā, dhāro neru sumeru ca.",
  "anya-e0809n1:79": "26.",
  "anya-e0809n1:80": "Yugandharo īsadharo, karavīko sudassano;",
  "anya-e0809n1:81": "Nemindharo vinatako, assakaṇṇo kulācalā.",
  "anya-e0809n1:82": "27.",
  "anya-e0809n1:83": "Mandākinī tathā’kāsa, gaṅgā suranadī pyatha;",
  "anya-e0809n1:84": "28.",
  "anya-e0809n1:85": "Koviḷāro tathā pāri, cchattako pārijātako;",
  "anya-e0809n1:86": "Kapparukkho tu santānā, dayo devaddumā siyuṁ.",
  "anya-e0809n1:87": "29.",
  "anya-e0809n1:88": "Pācī patījhu’ dīci’tthī, pubba pacchima uttarā;",
  "anya-e0809n1:89": "Disātha dakkhiṇā’ pācī, vidisā’nudisā bhave.",
  "anya-e0809n1:90": "30.",
  "anya-e0809n1:91": "Erāvato erāvaṇo (sī.), amarakose pana erāvato eva atthi puṇḍarīko, vāmano kumudo’ ñjano;",
  "anya-e0809n1:92": "Pupphadanto sabbabhummo, suppatīko disāgajā.",
  "anya-e0809n1:93": "31.",
  "anya-e0809n1:94": "Dhataraṭṭho ca gandhabbā, dhipo, kumbhaṇḍasāmi tu;",
  "anya-e0809n1:95": "Viruḷhako, virūpakkho, tu nāgādhipatīrito.",
  "anya-e0809n1:96": "32.",
  "anya-e0809n1:97": "Yakkhādhipo vessavaṇo, kuvero naravāhano;",
  "anya-e0809n1:98": "Aḷakāalakā (amarakosa)ḷakamandāssa, purī, paharaṇaṁ gadā;",
  "anya-e0809n1:99": "Catuddisāna madhipā, pubbādīnaṁ kamā ime.",
  "anya-e0809n1:100": "33.",
  "anya-e0809n1:101": "Jātavedo sikhī joti, pāvako dahano’ nalo;",
  "anya-e0809n1:102": "Hutāvaho’ ccimā dhūma, ketva’ggi gini bhānumā.",
  "anya-e0809n1:103": "34.",
  "anya-e0809n1:104": "Tejo dhūmasikho vāyu, sakho ca kaṇhavattanī;",
  "anya-e0809n1:105": "Vessānaro hutāso tha, sikhājāla’cci cāpume.",
  "anya-e0809n1:106": "35.",
  "anya-e0809n1:107": "Vipphuliṅgaṁ phuliṅgañca, bhasmā ‘bhasmā’ tipadaṁ rājādigaṇe pariyāpannaṁ (rūpasiddhi-uṇādi), bhasmaṁ (sī.) tu seṭṭhi chārikā;",
  "anya-e0809n1:108": "36.",
  "anya-e0809n1:109": "Kukkuḷo tu’ṇhabhasmasmi, maṅgāro’lāta mummukaṁ tikaṁ dittakaṭṭhādindhane (ṭīkā);",
  "anya-e0809n1:110": "Samidhā idhumaṁ ce’dho, upādānaṁ tathindhanaṁ.",
  "anya-e0809n1:111": "37.",
  "anya-e0809n1:112": "Atho’bhāso pakāso cā,",
  "anya-e0809n1:113": "'Loko’jjotā’tapā samā;",
  "anya-e0809n1:114": "Māluto pavano vāyu, vāto’nila samīraṇā;",
  "anya-e0809n1:115": "Gandhavāho tathā vāyo, samīro ca sadāgati.",
  "anya-e0809n1:116": "38.",
  "anya-e0809n1:117": "Vāyubhedā ime chu’ddha, ṅgamo cādhogamo tathā;",
  "anya-e0809n1:118": "Kucchiṭṭho ca koṭṭhāsayo, assāsaṅgānusārino.",
  "anya-e0809n1:119": "39.",
  "anya-e0809n1:120": "Atho apānaṁ passāso,",
  "anya-e0809n1:121": "Assāso āna muccate.",
  "anya-e0809n1:122": "40.",
  "anya-e0809n1:123": "Vego javo rayo khippaṁ, tu sīghaṁ turitaṁ lahu;",
  "anya-e0809n1:124": "Āsu tuṇṇa maraṁ cāvi, lambitaṁ tuvaṭaṁpi ca.",
  "anya-e0809n1:125": "41.",
  "anya-e0809n1:126": "Satataṁ nicca maviratā, nārata santata manavaratañca dhuvaṁ;",
  "anya-e0809n1:127": "Bhusa matisayo ca daḷhaṁ, tibbe’kantā’timatta, bāḷhāni;",
  "anya-e0809n1:128": "Khippādī paṇḍake dabbe, dabbagā tesu ye tisu.",
  "anya-e0809n1:129": "42.",
  "anya-e0809n1:130": "Aviggaho tu kāmo ca, manobhū madano bhave;",
  "anya-e0809n1:131": "Antako vasavattī ca, pāpimā ca pajāpati.",
  "anya-e0809n1:132": "43.",
  "anya-e0809n1:133": "Pamattabandhu kaṇho ca, māro namuci, tassa tu;",
  "anya-e0809n1:134": "Taṇhā’ratī ragā dhītū, hatthī tu girimekhalo.",
  "anya-e0809n1:135": "44.",
  "anya-e0809n1:136": "Yamarājā ca vesāyī, yamo’ssa nayanāvudhaṁ;",
  "anya-e0809n1:137": "Vepacitti pulomo ca, kimpuriso tu kinnaro.",
  "anya-e0809n1:138": "45.",
  "anya-e0809n1:139": "Antalikkhaṁ kha’mādicca, patho’bbhaṁ gagana’mbaraṁ;",
  "anya-e0809n1:140": "Vehāso cānilapatho, ākāso nitthiyaṁ nabhaṁ.",
  "anya-e0809n1:141": "46.",
  "anya-e0809n1:142": "Devo vehāyaso tārā,",
  "anya-e0809n1:143": "Patho surapatho aghaṁ.",
  "anya-e0809n1:144": "47.",
  "anya-e0809n1:145": "Megho valāhako devo, pajjunno’mbudharo ghano;",
  "anya-e0809n1:146": "Dhārādharo ca jīmūto, vārivāho tathā’mbudo.",
  "anya-e0809n1:147": "48.",
  "anya-e0809n1:148": "Abbhaṁ tīsvatha vassañca, vassanaṁ vuṭṭhi nāriyaṁ;",
  "anya-e0809n1:149": "Sateratā’kkhaṇā vijju, vijjutā cācirappabhā.",
  "anya-e0809n1:150": "49.",
  "anya-e0809n1:151": "Meghanāde tu dhanitaṁ, gajjitaṁ rasitādi ca;",
  "anya-e0809n1:152": "Indāvudhaṁ indadhanu, vātakkhittambu sīkaro.",
  "anya-e0809n1:153": "50.",
  "anya-e0809n1:154": "Āsāro dhārā sampāto,",
  "anya-e0809n1:155": "Karakā tu ghanopalaṁ;",
  "anya-e0809n1:156": "Duddinaṁ meghacchannāhe, pidhānaṁ tvapadhāraṇaṁ.",
  "anya-e0809n1:157": "51.",
  "anya-e0809n1:158": "Tirodhāna’ntaradhānā, pidhāna chādanāni ca;",
  "anya-e0809n1:159": "Indu cando ca nakkhatta, rājā somo nisākaro.",
  "anya-e0809n1:160": "52.",
  "anya-e0809n1:161": "Osadhīso himaraṁsi, sasaṅko candimā sasī;",
  "anya-e0809n1:162": "Sītaraṁsi nisānātho, uḷurājā ca mā pume.",
  "anya-e0809n1:163": "53.",
  "anya-e0809n1:164": "Kalā soḷasamo bhāgo, bimbaṁ tu maṇḍalaṁ bhave;",
  "anya-e0809n1:165": "Aḍḍho tvaddho upaḍḍho ca, vā khaṇḍaṁ sakalaṁ pume.",
  "anya-e0809n1:166": "54.",
  "anya-e0809n1:167": "Addhaṁ vuttaṁ same bhāge, pasādo tu pasannatā;",
  "anya-e0809n1:168": "Komudī candikā juṇhā, kanti sobhā juti cchavi.",
  "anya-e0809n1:169": "55.",
  "anya-e0809n1:170": "Kalaṅko lañchanaṁ lakkhaṁ, aṅko’bhiññāṇa lakkhaṇaṁ;",
  "anya-e0809n1:171": "Cihanaṁ cāpi sobhā tu, paramā susamā tha ca.",
  "anya-e0809n1:172": "56.",
  "anya-e0809n1:173": "Sītaṁ guṇe, guṇiliṅgā, sīta sisira sītalā;",
  "anya-e0809n1:174": "Himaṁ tuhina mussāvo, nīhāro mahikā pyatha.",
  "anya-e0809n1:175": "57.",
  "anya-e0809n1:176": "Nakkhattaṁ joti bhaṁ tārā, apume tārako’ḷu ca;",
  "anya-e0809n1:177": "58.",
  "anya-e0809n1:178": "Assayujo bharaṇitthī, sakattikā rohiṇī pica;",
  "anya-e0809n1:179": "Migasira magasira (sī.) maddā ca punabbasu, phusso pusso (ṭī.) cāsilesa’pi.",
  "anya-e0809n1:180": "59.",
  "anya-e0809n1:181": "Māghā magha (sī.) ca phaggunī dve ca, hatthā cittā ca svātipi;",
  "anya-e0809n1:182": "Visākhā’ nurādhā jeṭṭhā, mūlā’ sāḷhā duve tathā.",
  "anya-e0809n1:183": "60.",
  "anya-e0809n1:184": "Savaṇo ca dhaniṭṭhā ca, satabhisajo pubbu’ttarabhaddapadā;",
  "anya-e0809n1:185": "Revatyapīti kamato, sattādhikavīsanakkhattā.",
  "anya-e0809n1:186": "61.",
  "anya-e0809n1:187": "Sobbhānu kathito rāhu, sūrādī tu navaggahā;",
  "anya-e0809n1:188": "Rāsi mesādiko bhadda, padā poṭṭhapadā samā.",
  "anya-e0809n1:189": "62.",
  "anya-e0809n1:190": "Ādicco sūriyo sūro, sataraṁsi divākaro;",
  "anya-e0809n1:191": "Verocano dinakaro, uṇharaṁsi pabhaṅkaro.",
  "anya-e0809n1:192": "63.",
  "anya-e0809n1:193": "Aṁsumālī dinapati, tapano ravi bhānumā;",
  "anya-e0809n1:194": "Raṁsimā bhākaro bhānu, akko sahassaraṁsi ca.",
  "anya-e0809n1:195": "64.",
  "anya-e0809n1:196": "Raṁsi ābhā pabhā ditti, ruci bhā juti dīdhiti;",
  "anya-e0809n1:197": "Marīci dvīsu bhānvaṁ’su, mayūkho kiraṇo karo.",
  "anya-e0809n1:198": "65.",
  "anya-e0809n1:199": "Paridhi pariveso tha, marīci migataṇhikā;",
  "anya-e0809n1:200": "Sūrassodayato pubbu’, ṭṭhitaraṁsi siyā’ ruṇo.",
  "anya-e0809n1:201": "66.",
  "anya-e0809n1:202": "Kālo’ddhā samayo velā,",
  "anya-e0809n1:203": "Tabbisesā khaṇādayo;",
  "anya-e0809n1:204": "Khaṇo dasaccharākālo,",
  "anya-e0809n1:205": "Khaṇā dasa layo bhave.",
  "anya-e0809n1:206": "67.",
  "anya-e0809n1:207": "Layā dasa khaṇalayo,",
  "anya-e0809n1:208": "Muhutto te siyā dasa;",
  "anya-e0809n1:209": "Dasa khaṇamuhutto te, divaso tu ahaṁ dinaṁ.",
  "anya-e0809n1:210": "68.",
  "anya-e0809n1:211": "Pabhātañca vibhātañca, paccūso kalla mapyatha;",
  "anya-e0809n1:212": "Abhidoso padoso tha,",
  "anya-e0809n1:213": "Sāyo sañjhā dinaccayo.",
  "anya-e0809n1:214": "69.",
  "anya-e0809n1:215": "Nisā ca rajanī ratti, tiyāmā saṁvarī bhave;",
  "anya-e0809n1:216": "Juṇhā tu candikāyuttā, tamussannā timisikā.",
  "anya-e0809n1:217": "70.",
  "anya-e0809n1:218": "Nisītho majjhimā ratti, aḍḍharatto mahānisā;",
  "anya-e0809n1:219": "Andhakāro tamo nitthī, timisaṁ timiraṁ mataṁ.",
  "anya-e0809n1:220": "71.",
  "anya-e0809n1:221": "Caturaṅgatamaṁ evaṁ, kāḷapakkhacatuddasī;",
  "anya-e0809n1:222": "Vanasaṇḍo ghano megha, paṭalaṁ cā’ḍḍharatti ca.",
  "anya-e0809n1:223": "72.",
  "anya-e0809n1:224": "Andhatamaṁ ghanatame, pahāro yāma, saññito;",
  "anya-e0809n1:225": "Pāṭipado tu dutiyā, tatiyādī tithītithi, tāyati pāletīti tithi, tā+iti (ṇvādi) dvisu.",
  "anya-e0809n1:226": "73.",
  "anya-e0809n1:227": "Pannarasī pañcadasī, puṇṇamāsī tu puṇṇamā;",
  "anya-e0809n1:228": "Amāvasī pyamāvāsī, thiyaṁ pannarasī’ parā.",
  "anya-e0809n1:229": "74.",
  "anya-e0809n1:230": "Ghaṭikā saṭṭhya’ horatto, pakkho te dasa pañca ca;",
  "anya-e0809n1:231": "Te tu pubbāparā sukka,",
  "anya-e0809n1:232": "Kāḷā, māso tu te duve.",
  "anya-e0809n1:233": "75.",
  "anya-e0809n1:234": "Citto vesākha, jeṭṭho cā, sāḷho dvīsu ca sāvaṇo;",
  "anya-e0809n1:235": "Poṭṭhapāda’ssayujā ca, māsā dvādasa kattiko.",
  "anya-e0809n1:236": "76.",
  "anya-e0809n1:237": "Māgasiro tathā phusso, kamena māgha phagguṇā;",
  "anya-e0809n1:238": "Kattika’ssayujā māsā, pacchima pubbakattikā.",
  "anya-e0809n1:239": "77.",
  "anya-e0809n1:240": "Sāvaṇo nikkhamanīyo,",
  "anya-e0809n1:241": "Cittamāso tu rammako.",
  "anya-e0809n1:242": "78.",
  "anya-e0809n1:243": "Caturo caturo māsā, kattikakāḷapakkhato;",
  "anya-e0809n1:244": "Kamā hemanta gimhāna, vassānā utuyo dvisu.",
  "anya-e0809n1:245": "79.",
  "anya-e0809n1:246": "Hemanto sisira mutū,",
  "anya-e0809n1:247": "Cha vā vasanto ca gimha vassānā;",
  "anya-e0809n1:248": "Saradoti kamā māsā, dve dve vuttānusārena.",
  "anya-e0809n1:249": "80.",
  "anya-e0809n1:250": "Uṇho nidāgho gimhotha,",
  "anya-e0809n1:251": "Vasso vassāna pāvusā;",
  "anya-e0809n1:252": "Utūhi tīhi vassānā, dikehi dakkhiṇāyanaṁ.",
  "anya-e0809n1:253": "81.",
  "anya-e0809n1:254": "Uttarāyana maññehi, tīhi vassāyanadvayaṁ;",
  "anya-e0809n1:255": "Vassa saṁvaccharā nitthī, sarado hāyano samā.",
  "anya-e0809n1:256": "82.",
  "anya-e0809n1:257": "Kappakkhayo tu saṁvaṭṭo, yuganta palayā api;",
  "anya-e0809n1:258": "Alakkhī kālakaṇṇitthī, atha lakkhī siri’tthiyaṁ.",
  "anya-e0809n1:259": "83.",
  "anya-e0809n1:260": "Danu dānavamātā tha, devamātā panā’diti;",
  "anya-e0809n1:261": "84.",
  "anya-e0809n1:262": "Pāpañca kibbisaṁ verā, ghaṁ duccarita dukkaṭaṁ;",
  "anya-e0809n1:263": "Apuññā’kusalaṁ kaṇhaṁ, kalusaṁ duritā’gu ca.",
  "anya-e0809n1:264": "85.",
  "anya-e0809n1:265": "Kusalaṁ sukataṁ sukkaṁ, puññaṁ dhamma manitthiyaṁ;",
  "anya-e0809n1:266": "Sucarita matho diṭṭha, dhammikaṁ ihalokikaṁ.",
  "anya-e0809n1:267": "86.",
  "anya-e0809n1:268": "Sandiṭṭhika matho pāra, lokikaṁ samparāyikaṁ;",
  "anya-e0809n1:269": "Takkālaṁ tu tadātvaṁ co,",
  "anya-e0809n1:270": "Ttarakālo tu āyati.",
  "anya-e0809n1:271": "87.",
  "anya-e0809n1:272": "Hāso’ ttamanatā pīti, vitti tuṭṭhi ca nāriyaṁ;",
  "anya-e0809n1:273": "Ānando pamudā’modo, santoso nandi sammado.",
  "anya-e0809n1:274": "88.",
  "anya-e0809n1:275": "Pāmojjañca pamodo tha, sukhaṁ sātañca phāsva’tha;",
  "anya-e0809n1:276": "Bhaddaṁ seyyo subhaṁ khemaṁ, kalyāṇaṁ maṅgalaṁ sivaṁ.",
  "anya-e0809n1:277": "89.",
  "anya-e0809n1:278": "Dukkhañca kasiraṁ kicchaṁ, nīgho ca byasanaṁ aghaṁ;",
  "anya-e0809n1:279": "Dabbe tu pāpapuññāni, tīsvākicchaṁ sukhādi ca.",
  "anya-e0809n1:280": "90.",
  "anya-e0809n1:281": "Bhāgyaṁ niyati bhāgo ca, bhāgadheyyaṁ vidhī’rito;",
  "anya-e0809n1:282": "Atho uppatti nibbatti, jāti janana mubbhavo.",
  "anya-e0809n1:283": "91.",
  "anya-e0809n1:284": "Nimittaṁ kāraṇaṁ ṭhānaṁ, padaṁ bījaṁ nibandhanaṁ;",
  "anya-e0809n1:285": "Nidānaṁ pabhavo hetu, sambhavo setu paccayo.",
  "anya-e0809n1:286": "92.",
  "anya-e0809n1:287": "Kāraṇaṁ yaṁ samāsannaṁ, padaṭṭhānanti taṁ mataṁ;",
  "anya-e0809n1:288": "Jīvo tu puriso’ttā tha, padhānaṁ pakatitthiyaṁ.",
  "anya-e0809n1:289": "93.",
  "anya-e0809n1:290": "Pāṇo sarīrī bhūtaṁ vā, satto dehī ca puggalo;",
  "anya-e0809n1:291": "Jīvo pāṇī pajā jantu,",
  "anya-e0809n1:292": "Jano loko tathāgato.",
  "anya-e0809n1:293": "94.",
  "anya-e0809n1:294": "Rūpaṁ saddo gandha rasā, phasso dhammo ca gocarā;",
  "anya-e0809n1:295": "Ālambā visayā te chā, rammaṇā lambaṇāni ca.",
  "anya-e0809n1:296": "95.",
  "anya-e0809n1:297": "Sukko goro sito’dātā,",
  "anya-e0809n1:298": "Dhavalo seta, paṇḍarā;",
  "anya-e0809n1:299": "Soṇo tu lohito ratto,",
  "anya-e0809n1:300": "Tamba mañjiṭṭha rohitā.",
  "anya-e0809n1:301": "96.",
  "anya-e0809n1:302": "Nīlo kaṇhā’sitā kāḷo,",
  "anya-e0809n1:303": "Mecako sāma sāmalā;",
  "anya-e0809n1:304": "Sitapītetu paṇḍu’tto, īsaṁpaṇḍutu dhūsaro.",
  "anya-e0809n1:305": "97.",
  "anya-e0809n1:306": "Aruṇo kiñciratto tha,",
  "anya-e0809n1:307": "Pāṭalo setalohito;",
  "anya-e0809n1:308": "Atho pīto halidyābho,",
  "anya-e0809n1:309": "Palāso harito hari.",
  "anya-e0809n1:310": "98.",
  "anya-e0809n1:311": "Kaḷāro kapilo nīla, pīte tha rocanappabhe;",
  "anya-e0809n1:312": "Piṅgo pisaṅgo pyathavā, kaḷārādī tu piṅgale.",
  "anya-e0809n1:313": "99.",
  "anya-e0809n1:314": "Kammāso sabalo citto,",
  "anya-e0809n1:315": "Sāvo tu kaṇhapītake;",
  "anya-e0809n1:316": "Vāccaliṅgā guṇinyete, guṇe sukkādayo pume.",
  "anya-e0809n1:317": "100.",
  "anya-e0809n1:318": "Naccaṁ naṭṭañca naṭanaṁ, nattanaṁ lāsanaṁ bhave;",
  "anya-e0809n1:319": "Naccaṁ tu vāditaṁ gīta, miti nāṭumidaṁ tayaṁ.",
  "anya-e0809n1:320": "101.",
  "anya-e0809n1:321": "Naccaṭṭhānaṁ siyā raṅgo, bhinayo sūcyasūcanaṁ;",
  "anya-e0809n1:322": "Aṅgahāro’ṅgavikkhepo, naṭṭako naṭako naṭo.",
  "anya-e0809n1:323": "102.",
  "anya-e0809n1:324": "Siṅgāro karuṇo vīra, bbhuta hassa bhayānakā;",
  "anya-e0809n1:325": "Santo bībhaccha ruddāni, nava nāṭyarasā ime.",
  "anya-e0809n1:326": "103.",
  "anya-e0809n1:327": "Posassa nāriyaṁ pose, itthiyā saṅgamaṁ pati;",
  "anya-e0809n1:328": "Yā pihā esa siṅgāro, ratikīḷādikāraṇo.",
  "anya-e0809n1:329": "104.",
  "anya-e0809n1:330": "Uttama ppakatippāyo, itthipurisahetuko;",
  "anya-e0809n1:331": "So sambhogo viyogoti,",
  "anya-e0809n1:332": "Siṅgāro duvidho mato.",
  "anya-e0809n1:333": "105.",
  "anya-e0809n1:334": "Bhāsitaṁ lapitaṁ bhāsā, vohāro vacanaṁ vaco;",
  "anya-e0809n1:335": "Utti vācā girā vāṇī, bhāratī kathitā kathā (katthaci) vacī.",
  "anya-e0809n1:336": "106.",
  "anya-e0809n1:337": "Ekākhyāto padacayo, siyā vākyaṁsakārako;",
  "anya-e0809n1:338": "Āmeḍitanti viññeyyaṁ, dvattikkhattu mudīraṇaṁ.",
  "anya-e0809n1:339": "107.",
  "anya-e0809n1:340": "Bhaye kodhe pasaṁsāyaṁ, turite kotūhale’cchare;",
  "anya-e0809n1:341": "Hāse soke pasāde ca, kare āmeḍitaṁ budho.",
  "anya-e0809n1:342": "108.",
  "anya-e0809n1:343": "Iru nārī yaju sāma, miti vedā tayo siyuṁ;",
  "anya-e0809n1:344": "Ete eva tayī nārī, vedo manto sutitthiyaṁ.",
  "anya-e0809n1:345": "109.",
  "anya-e0809n1:346": "Aṭṭhako vāmako vāma, devo caṅgīraso bhagu;",
  "anya-e0809n1:347": "Yamadaggi ca vāsiṭṭho, bhāradvājo ca kassapo;",
  "anya-e0809n1:348": "Vessāmittoti mantānaṁ, kattāro isayo ime.",
  "anya-e0809n1:349": "110.",
  "anya-e0809n1:350": "Kappo byākaraṇaṁ joti, satthaṁ sikkhā nirutti ca;",
  "anya-e0809n1:351": "Chandoviciti cetāni, vedaṅgāni vadanti cha.",
  "anya-e0809n1:352": "111.",
  "anya-e0809n1:353": "Itihāso purāvutta, ppabandho bhāratādiko;",
  "anya-e0809n1:354": "Nāmappakāsakaṁ satthaṁ, rukkhādīnaṁ nighaṇḍu so.",
  "anya-e0809n1:355": "112.",
  "anya-e0809n1:356": "Vitaṇḍasatthaṁ viññeyyaṁ, yaṁ taṁ lokāyataṁ iti;",
  "anya-e0809n1:357": "Keṭubhaṁ tu kriyākappa, vikappo kavinaṁ hito.",
  "anya-e0809n1:358": "113.",
  "anya-e0809n1:359": "Ākhyāyikopaladdhatthā, pabandhakappanā kathā;",
  "anya-e0809n1:360": "Daṇḍanītya’tthasatthasmiṁ, vuttanto tu pavatti ca.",
  "anya-e0809n1:361": "114.",
  "anya-e0809n1:362": "Saññā, khyā, vhā samaññā cā, bhidhānaṁ nāma mavhayo;",
  "anya-e0809n1:363": "Nāmadheyyā’ dhivacanaṁ, paṭivākyaṁ tu uttaraṁ.",
  "anya-e0809n1:364": "115.",
  "anya-e0809n1:365": "Pañho tīsva nuyogo ca, pucchā pyatha nidassanaṁ;",
  "anya-e0809n1:366": "Upogghāto ca diṭṭhanto, tatho’dāharaṇaṁ bhave.",
  "anya-e0809n1:367": "116.",
  "anya-e0809n1:368": "Samā saṅkhepa saṁhārā, samāso saṅgaho pyatha;",
  "anya-e0809n1:369": "Sataṁ dhārayasī tyādya, bbhakkhānaṁ tucchabhāsanaṁ.",
  "anya-e0809n1:370": "117.",
  "anya-e0809n1:371": "Vohāro tu vivādo tha, sapanaṁ sapathopi ca;",
  "anya-e0809n1:372": "Yaso siloko kittitthī,",
  "anya-e0809n1:373": "Ghosanā tu’ccasaddanaṁ.",
  "anya-e0809n1:374": "118.",
  "anya-e0809n1:375": "Paṭighoso paṭiravo, tho’ paññāso vacīmukhaṁ;",
  "anya-e0809n1:376": "Katthanā ca silāghā ca, vaṇṇanā ca nuti tthuti.",
  "anya-e0809n1:377": "119.",
  "anya-e0809n1:378": "Thomanañca thomanaṁ vā (katthaci thomanaṁ thomanā dviliṅge) pasaṁsātha, kekā nādo sikhaṇḍinaṁ;",
  "anya-e0809n1:379": "Gajānaṁ koñcanādo tha,",
  "anya-e0809n1:380": "Matā hesā hayaddhani.",
  "anya-e0809n1:381": "120.",
  "anya-e0809n1:382": "Pariyāyo vevacanaṁ, sākacchā tu ca saṁkathā;",
  "anya-e0809n1:383": "Upavādo cu’pakkosā, vaṇṇavādā’nuvādo ca;",
  "anya-e0809n1:384": "Janavādā’pavādāpi, parivādo ca tulyatthā.",
  "anya-e0809n1:385": "121.",
  "anya-e0809n1:386": "Khepo nindā tathā kucchā, jigucchā garahā bhave;",
  "anya-e0809n1:387": "Nindāpubbo upārambho, paribhāsana muccate.",
  "anya-e0809n1:388": "122.",
  "anya-e0809n1:389": "Aṭṭhānariyavohāra, vasena yā pavattitā;",
  "anya-e0809n1:390": "Abhivākyaṁ siyā vācā, sā vītikkamadīpanī.",
  "anya-e0809n1:391": "123.",
  "anya-e0809n1:392": "Muhuṁbhāsā nulāpotha, palāpo natthikā girā;",
  "anya-e0809n1:393": "Ādobhāsana mālāpo,",
  "anya-e0809n1:394": "Vilāpo tu pariddavo.",
  "anya-e0809n1:395": "124.",
  "anya-e0809n1:396": "Vippalāpo virodhotti, sandesotti tu vācikaṁ;",
  "anya-e0809n1:397": "Sambhāsanaṁ tu sallāpo, virodharahitaṁ mithu.",
  "anya-e0809n1:398": "125.",
  "anya-e0809n1:399": "Pharusaṁ niṭṭhuraṁ vākyaṁ, manuññaṁ hadayaṅgamaṁ;",
  "anya-e0809n1:400": "Saṁkulaṁ tu kiliṭṭhañca, pubbāparavirodhinī.",
  "anya-e0809n1:401": "126.",
  "anya-e0809n1:402": "Samudāyattharahitaṁ, abaddhamiti abandha (ka.) kittitaṁ;",
  "anya-e0809n1:403": "Vitathaṁ tu musā cātha āhataṁ tu musātthakaṁ (katthaci, amarakose), pharusādī tiliṅgikā.",
  "anya-e0809n1:404": "127.",
  "anya-e0809n1:405": "Sammā byayañcā vitathaṁ, saccaṁ tacchaṁ yathātathaṁ;",
  "anya-e0809n1:406": "Tabbantā tīsva līkaṁ tva, saccaṁ micchā musā byayaṁ.",
  "anya-e0809n1:407": "128.",
  "anya-e0809n1:408": "Ravo ninādo ninado ca saddo,",
  "anya-e0809n1:409": "Nigghosa nāda ddhanayo ca rāvo;",
  "anya-e0809n1:410": "Ārāva saṁrāva virāva ghosā,",
  "anya-e0809n1:411": "Ravā sutitthī sara nissanā ca.",
  "anya-e0809n1:412": "129.",
  "anya-e0809n1:413": "Vissaṭṭha mañju viññeyyā, savanīyā visārino;",
  "anya-e0809n1:414": "Bindu gambhīra ninnādī, tyeva maṭṭhaṅgiko saro.",
  "anya-e0809n1:415": "130.",
  "anya-e0809n1:416": "Tiracchānagatānañhi, rutaṁ vassita muccate;",
  "anya-e0809n1:417": "Kolāhalo kalahalo,",
  "anya-e0809n1:418": "Gītaṁ gānañca gītikā.",
  "anya-e0809n1:419": "131.",
  "anya-e0809n1:420": "Sarā satta tayo gāmā, cekavīsati mucchanā;",
  "anya-e0809n1:421": "Tānā ṭhānāni (bahūsu) cekūnapaññāsa, iccetaṁ saramaṇḍalaṁ.",
  "anya-e0809n1:422": "132.",
  "anya-e0809n1:423": "Usabho dhevato ceva, chajja gandhāra majjhimā;",
  "anya-e0809n1:424": "Pañcamo ca nisādoti, satte’te gaditā sarā.",
  "anya-e0809n1:425": "133.",
  "anya-e0809n1:426": "Nadanti usabhaṁ gāvo, turagā dhevataṁ tathā;",
  "anya-e0809n1:427": "Chajjaṁ mayūrā gandhāra, majā koñcā ca majjhimaṁ.",
  "anya-e0809n1:428": "134.",
  "anya-e0809n1:429": "Pañcamaṁ parapuṭṭhādī, nisādampi ca vāraṇā;",
  "anya-e0809n1:430": "Chajjo ca majjhimo gāmā,",
  "anya-e0809n1:431": "Tayo sādhāraṇoti ca.",
  "anya-e0809n1:432": "135.",
  "anya-e0809n1:433": "Saresu tesu pacceke, tisso tisso hi mucchanā;",
  "anya-e0809n1:434": "Siyuṁ tatheva tānāni ṭhānāni (bahūsu), satta satteva labbhare.",
  "anya-e0809n1:435": "136.",
  "anya-e0809n1:436": "Tisso duve catasso ca, catasso kamato sare;",
  "anya-e0809n1:437": "Tisso duve catassoti, dvāvīsati sutī siyuṁ.",
  "anya-e0809n1:438": "137.",
  "anya-e0809n1:439": "Uccatare rave tāro, thābyatte madhure kalo;",
  "anya-e0809n1:440": "Gambhīre tu rave mando, tārādī tīsvatho kale;",
  "anya-e0809n1:441": "Kākalī sukhume vutto,",
  "anya-e0809n1:442": "Kriyādisamatā layo.",
  "anya-e0809n1:443": "138.",
  "anya-e0809n1:444": "Vīṇā ca vallakī satta, tantī sā parivādinī;",
  "anya-e0809n1:445": "Pokkharo doṇi vīṇāya,",
  "anya-e0809n1:446": "Upavīṇo tu veṭhako.",
  "anya-e0809n1:447": "139.",
  "anya-e0809n1:448": "Ātatañceva vitata, mātatavitataṁ ghanaṁ;",
  "anya-e0809n1:449": "Susiraṁ ceti tūriyaṁ, pañcaṅgika mudīritaṁ.",
  "anya-e0809n1:450": "140.",
  "anya-e0809n1:451": "Ātataṁ nāma cammāva, naddhesu bheriyādisu;",
  "anya-e0809n1:452": "Tale’kekayutaṁ kumbha, thuṇa daddarikādikaṁ.",
  "anya-e0809n1:453": "141.",
  "anya-e0809n1:454": "Vitataṁ co’bhayatalaṁ, tūriyaṁ murajādikaṁ;",
  "anya-e0809n1:455": "Ātatavitataṁ sabba, vinaddhaṁ paṇavādikaṁ.",
  "anya-e0809n1:456": "142.",
  "anya-e0809n1:457": "Susiraṁ vaṁsasaṅkhādi, sammatālādikaṁ ghanaṁ;",
  "anya-e0809n1:458": "Ātojjaṁ tu ca vādittaṁ, vāditaṁ vajja muccate.",
  "anya-e0809n1:459": "143.",
  "anya-e0809n1:460": "Bherī (bheri) dundubhi vutto tha,",
  "anya-e0809n1:461": "Mudiṅgo murajossa tu;",
  "anya-e0809n1:462": "Āliṅga, ṅkyo, ddhakā bhedā,",
  "anya-e0809n1:463": "Tiṇavo tu ca ḍiṇḍimo.",
  "anya-e0809n1:464": "144.",
  "anya-e0809n1:465": "Ālambaro tu paṇavo, koṇo vīṇādivādanaṁ;",
  "anya-e0809n1:466": "Daddarī paṭaho bheri, ppabhedā maddalādayo.",
  "anya-e0809n1:467": "145.",
  "anya-e0809n1:468": "Janappiye vimadduṭṭhe, gandhe parimalo bhave;",
  "anya-e0809n1:469": "So tvā modo dūragāmī, vissantā tīsvito paraṁ.",
  "anya-e0809n1:470": "146.",
  "anya-e0809n1:471": "Iṭṭhagandho ca surabhi, sugandho ca sugandhi ca;",
  "anya-e0809n1:472": "Pūtigandhi tu duggandho, tha vissaṁ āmagandhi yaṁ.",
  "anya-e0809n1:473": "147.",
  "anya-e0809n1:474": "Kuṅkumañceva yavana, pupphañca tagaraṁ tathā;",
  "anya-e0809n1:475": "Turukkhoti catujjāti, gandhā ete pakāsitā.",
  "anya-e0809n1:476": "148.",
  "anya-e0809n1:477": "Kasāvo nitthiyaṁ titto, madhuro lavaṇo ime;",
  "anya-e0809n1:478": "Ambilo kaṭuko ceti, cha rasā tabbatī tisu.",
  "anya-e0809n1:479": "149.",
  "anya-e0809n1:480": "Siyā phasso ca phoṭṭhabbo,",
  "anya-e0809n1:481": "Visayī tvakkha mindriyaṁ;",
  "anya-e0809n1:482": "Nayanaṁ tvakkhi nettañca, locanaṁ ca’cchi cakkhu ca.",
  "anya-e0809n1:483": "150.",
  "anya-e0809n1:484": "Sotaṁ saddaggaho kaṇṇo, savanaṁ suti natthu tu;",
  "anya-e0809n1:485": "Nāsā ca nāsikā ghānaṁ, jivhātu rasanā bhave.",
  "anya-e0809n1:486": "151.",
  "anya-e0809n1:487": "Sarīraṁ vapu gattañcā, ttabhāvo bondi viggaho;",
  "anya-e0809n1:488": "Dehaṁ vā purise kāyo, thiyaṁ tanu kaḷevaraṁ.",
  "anya-e0809n1:489": "152.",
  "anya-e0809n1:490": "Cittaṁ ceto mano nitthī, viññāṇaṁ hadayaṁ tathā;",
  "anya-e0809n1:491": "Mānasaṁ dhī tu paññā ca, buddhi medhā mati muti.",
  "anya-e0809n1:492": "153.",
  "anya-e0809n1:493": "Bhūrī mantā ca paññāṇaṁ, ñāṇaṁ vijjā ca yoni ca;",
  "anya-e0809n1:494": "Paṭibhāna mamoho tha, paññābhedā vipassanā.",
  "anya-e0809n1:495": "154.",
  "anya-e0809n1:496": "Sammādiṭṭhi pabhutikā, vīmaṁsā tu vicāraṇā;",
  "anya-e0809n1:497": "Sampajaññaṁ tu nepakkaṁ, vedayitaṁ tu vedanā.",
  "anya-e0809n1:498": "155.",
  "anya-e0809n1:499": "Takko vitakko saṅkappo,",
  "anya-e0809n1:500": "Ppano’ hā’ yu tu jīvitaṁ;",
  "anya-e0809n1:501": "Ekaggatā tu samatho, avikkhepo samādhi ca.",
  "anya-e0809n1:502": "156.",
  "anya-e0809n1:503": "Ussāhā’ tappa paggāhā, vāyāmo ca parakkamo;",
  "anya-e0809n1:504": "Padhānaṁ vīriyaṁ cehā, uyyāmo ca dhiti tthiyaṁ.",
  "anya-e0809n1:505": "157.",
  "anya-e0809n1:506": "Cattāri vīriyaṅgāni, tacassa ca nahāruno;",
  "anya-e0809n1:507": "Avasissana maṭṭhissa, maṁsalohitasussanaṁ.",
  "anya-e0809n1:508": "158.",
  "anya-e0809n1:509": "Ussoḷhī tva dhimattehā, sati tva nussati tthiya;",
  "anya-e0809n1:510": "Lajjā hirī samānā tha, ottappaṁ pāpabhīrutā.",
  "anya-e0809n1:511": "159.",
  "anya-e0809n1:512": "Majjhattatā tu’pekkhā ca, adukkhamasukhā siyā;",
  "anya-e0809n1:513": "Cittābhogo manakkāro,",
  "anya-e0809n1:514": "Adhimokkho tu nicchayo.",
  "anya-e0809n1:515": "160.",
  "anya-e0809n1:516": "Dayā’ nukampā kāruññaṁ, karuṇā ca anuddayā;",
  "anya-e0809n1:517": "Thiyaṁ veramaṇī ceva, viratyā’ rati cāpyatha.",
  "anya-e0809n1:518": "161.",
  "anya-e0809n1:519": "Titikkhā khanti khamanaṁ, khamā mettā tu metya’tha;",
  "anya-e0809n1:520": "Dassanaṁ diṭṭhi laddhitthī, siddhanto samayo bhave.",
  "anya-e0809n1:521": "162.",
  "anya-e0809n1:522": "Taṇhā ca tasiṇā ejā, jālinī ca visattikā;",
  "anya-e0809n1:523": "Chando jaṭā nikantyā’sā, sibbinī bhavanetti ca.",
  "anya-e0809n1:524": "163.",
  "anya-e0809n1:525": "Abhijjhā vanatho vānaṁ, lobho rāgo ca ālayo;",
  "anya-e0809n1:526": "Pihā manoratho icchā, bhilāso kāma dohaḷā;",
  "anya-e0809n1:527": "Ākaṅkhā ruci vuttā sā, tvadhikā lālasā dvisu.",
  "anya-e0809n1:528": "164.",
  "anya-e0809n1:529": "Veraṁ virodho viddeso, doso ca paṭighañca vā;",
  "anya-e0809n1:530": "Kodhā’ ghātā kopa rosā,",
  "anya-e0809n1:531": "Byāpādo’ nabhiraddhi ca.",
  "anya-e0809n1:532": "165.",
  "anya-e0809n1:533": "Baddhavera mupanāho, siyā soko tu socanaṁ;",
  "anya-e0809n1:534": "Roditaṁ kanditaṁ ruṇṇaṁ, paridevo pariddavo.",
  "anya-e0809n1:535": "166.",
  "anya-e0809n1:536": "Bhītitthi bhaya muttāso, bheravaṁ tu mahabbhayaṁ;",
  "anya-e0809n1:537": "167.",
  "anya-e0809n1:538": "Bheravaṁ bhīsanaṁ bhīmaṁ, dāruṇañca bhayānakaṁ;",
  "anya-e0809n1:539": "Ghoraṁ paṭibhayaṁ bhesmaṁ, bhayaṅkara mime tīsu.",
  "anya-e0809n1:540": "168.",
  "anya-e0809n1:541": "Issā usūyā maccheraṁ, tu macchariya maccharaṁ;",
  "anya-e0809n1:542": "Moho’vijjā tathā’ñāṇaṁ, māno vidhā ca unnati.",
  "anya-e0809n1:543": "169.",
  "anya-e0809n1:544": "Uddhacca muddhaṭaṁ cātha uddhavaṁuddhaṁ dhāvati citta metenāti uddhavaṁ (ṭīkā), tāpo kukkuccameva ca;",
  "anya-e0809n1:545": "Pacchātāpo nutāpo ca, vippaṭisāro pakāsito.",
  "anya-e0809n1:546": "170.",
  "anya-e0809n1:547": "Manovilekha sandehā, saṁsayo ca kathaṁkathā;",
  "anya-e0809n1:548": "Dveḷhakaṁ vicikicchā ca, kaṅkhā saṅkā vimatyapi.",
  "anya-e0809n1:549": "171.",
  "anya-e0809n1:550": "Gabbo bhimāno’haṁkāro, cintātu jhāna muccate;",
  "anya-e0809n1:551": "Nicchayo niṇṇayo vutto, paṭiññā tu paṭissavo.",
  "anya-e0809n1:552": "172.",
  "anya-e0809n1:553": "Avamānaṁ tirakkāro, paribhavo pya’ nādaro;",
  "anya-e0809n1:554": "Parābhavo pya’ vaññā tha, ummādo cittavibbhamo.",
  "anya-e0809n1:555": "173.",
  "anya-e0809n1:556": "Pemaṁ sineho sneho tha, cittapīḷā visaññitā;",
  "anya-e0809n1:557": "Pamādo sativossaggo, kotūhalaṁ kutūhalaṁ.",
  "anya-e0809n1:558": "174.",
  "anya-e0809n1:559": "Vilāso lalitaṁ līlā, hāvo heḷā ca vibbhamo;",
  "anya-e0809n1:560": "Iccādikā siyuṁ nāri, siṅgārabhāvajā kiriyā.",
  "anya-e0809n1:561": "175.",
  "anya-e0809n1:562": "Hasanaṁ hasitaṁ hāso, mando so mihitaṁ sitaṁ;",
  "anya-e0809n1:563": "Aṭṭahāso mahāhāso,",
  "anya-e0809n1:564": "Romañco lomahaṁsanaṁ.",
  "anya-e0809n1:565": "176.",
  "anya-e0809n1:566": "Parihāso davo khiḍḍā, keḷi kīḷā ca kīḷitaṁ;",
  "anya-e0809n1:567": "Niddā tu supinaṁ soppaṁ, middhañca pacalāyikā.",
  "anya-e0809n1:568": "177.",
  "anya-e0809n1:569": "Thiyaṁ nikati kūṭañca, dambho sāṭhyañca ketavaṁ;",
  "anya-e0809n1:570": "Sabhāvo tu nissaggo ca, sarūpaṁ pakatitthiyaṁ.",
  "anya-e0809n1:571": "178.",
  "anya-e0809n1:572": "Sīlañca lakkhaṇaṁ bhāvo,",
  "anya-e0809n1:573": "Ussavo tu chaṇo maho mato (ṭī.).",
  "anya-e0809n1:574": "179.",
  "anya-e0809n1:575": "Dhārento jantu sasneha, mabhidhānappadīpikaṁ;",
  "anya-e0809n1:576": "Khuddakādyatthajātāni khuddakānyatthajātāni (ka.), sampassati yathāsukhaṁ.",
  "anya-e0809n1:577": "Saggakaṇḍo niṭṭhito."
}