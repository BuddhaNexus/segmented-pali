{
  "patthana1.16:0.1": "Paṭṭhānapakaraṇa",
  "patthana1.16:0.2": "Dhammānuloma (1), Tikapaṭṭhānapāḷi (1)",
  "patthana1.16:0.3": "1.16. Micchattaniyatattika",
  "patthana1.16:1.0.1": "Vibhaṅgavāra",
  "patthana1.16:1.0.2": "Hetu",
  "patthana1.16:1.1": "Micchattaniyataṁ dhammaṁ paṭicca micchattaniyato dhammo uppajjati hetupaccayā— micchattaniyataṁ ekaṁ khandhaṁ paṭicca tayo khandhā …pe… dve khandhā. ",
  "patthana1.16:2.1": "Micchattaniyataṁ dhammaṁ paṭicca aniyato dhammo uppajjati hetupaccayā— micchattaniyate khandhe paṭicca cittasamuṭṭhānaṁ rūpaṁ. ",
  "patthana1.16:3.1_0": "Micchattaniyataṁ dhammaṁ paṭicca micchattaniyato ca aniyato ca dhammā uppajjanti",
  "patthana1.16:3.1_1": "hetupaccayā—micchattaniyataṁ ekaṁ khandhaṁ paṭicca tayo khandhā cittasamuṭṭhānañca",
  "patthana1.16:3.1_2": "rūpaṁ …pe… dve khandhe …pe….",
  "patthana1.16:4.1": "Sammattaniyataṁ dhammaṁ paṭicca sammattaniyato dhammo uppajjati hetupaccayā … tīṇi.",
  "patthana1.16:5.1_0": "Aniyataṁ dhammaṁ paṭicca aniyato dhammo uppajjati hetupaccayā—aniyataṁ ekaṁ khandhaṁ",
  "patthana1.16:5.1_1": "paṭicca tayo khandhā cittasamuṭṭhānañca rūpaṁ …pe… dve khandhe …pe… paṭisandhikkhaṇe",
  "patthana1.16:5.1_2": "aniyataṁ ekaṁ khandhaṁ paṭicca tayo khandhā kaṭattā ca rūpaṁ, dve khandhe …pe… khandhe",
  "patthana1.16:5.1_3": "paṭicca vatthu, vatthuṁ paṭicca khandhā; ekaṁ mahābhūtaṁ paṭicca tayo mahābhūtā …pe…",
  "patthana1.16:5.1_4": "dve mahābhūtā. Mahābhūte paṭicca cittasamuṭṭhānaṁ rūpaṁ kaṭattārūpaṁ upādārūpaṁ.",
  "patthana1.16:6.1": "Micchattaniyatañca aniyatañca dhammaṁ paṭicca aniyato dhammo uppajjati hetupaccayā—micchattaniyate khandhe ca mahābhūte ca paṭicca cittasamuṭṭhānaṁ rūpaṁ. ",
  "patthana1.16:7.1": "Sammattaniyatañca aniyatañca dhammaṁ paṭicca aniyato dhammo uppajjati hetupaccayā—sammattaniyate khandhe ca mahābhūte ca paṭicca cittasamuṭṭhānaṁ rūpaṁ. ",
  "patthana1.16:8.0": "Ārammaṇa",
  "patthana1.16:8.1": "Micchattaniyataṁ dhammaṁ paṭicca micchattaniyato dhammo uppajjati ārammaṇapaccayā—micchattaniyataṁ ekaṁ khandhaṁ paṭicca tayo khandhā …pe… dve khandhe …pe…. ",
  "patthana1.16:9.1": "Sammattaniyataṁ dhammaṁ paṭicca sammattaniyato dhammo uppajjati ārammaṇapaccayā—sammattaniyataṁ ekaṁ khandhaṁ paṭicca tayo khandhā …pe… dve khandhe …pe…. ",
  "patthana1.16:10.1_0": "Aniyataṁ dhammaṁ paṭicca aniyato dhammo uppajjati ārammaṇapaccayā—aniyataṁ ekaṁ khandhaṁ",
  "patthana1.16:10.1_1": "paṭicca tayo khandhā …pe… dve khandhe …pe… paṭisandhikkhaṇe aniyataṁ ekaṁ khandhaṁ",
  "patthana1.16:10.1_2": "paṭicca tayo khandhā …pe… dve khandhe …pe… vatthuṁ paṭicca khandhā. (Sabbe paccayā",
  "patthana1.16:10.1_3": "iminā kāraṇena vitthāretabbā. Saṅkhittaṁ.)",
  "patthana1.16:11.0.1": "Saṅkhyāvāra",
  "patthana1.16:11.0.2": "Suddha",
  "patthana1.16:11.1_0": "Hetuyā nava, ārammaṇe tīṇi, adhipatiyā nava, anantare tīṇi, samanantare tīṇi, sahajāte",
  "patthana1.16:11.1_1": "nava, aññamaññe tīṇi, nissaye nava, upanissaye tīṇi, purejāte tīṇi, āsevane tīṇi,",
  "patthana1.16:11.1_2": "kamme nava, vipāke ekaṁ, āhāre nava, indriye nava, jhāne nava, magge nava, sampayutte",
  "patthana1.16:11.1_3": "tīṇi, vippayutte nava, atthiyā nava, natthiyā tīṇi, vigate tīṇi, avigate nava. (Evaṁ gaṇetabbaṁ.)",
  "patthana1.16:12.1": "Anulomaṁ.",
  "patthana1.16:13.0.1": "1.16.1.2. Paccayapaccanīya",
  "patthana1.16:13.0.2": "Vibhaṅgavāra",
  "patthana1.16:13.0.3": "Nahetu",
  "patthana1.16:13.1_0": "Aniyataṁ dhammaṁ paṭicca aniyato dhammo uppajjati nahetupaccayā—ahetukaṁ aniyataṁ",
  "patthana1.16:13.1_1": "ekaṁ khandhaṁ paṭicca tayo khandhā cittasamuṭṭhānañca rūpaṁ …pe… dve khandhe …pe…",
  "patthana1.16:13.1_2": "ahetukapaṭisandhikkhaṇe …pe… ekaṁ mahābhūtaṁ paṭicca …pe… bāhiraṁ … āhārasamuṭṭhānaṁ",
  "patthana1.16:13.1_3": "… utusamuṭṭhānaṁ … asaññasattānaṁ …pe… vicikicchāsahagate uddhaccasahagate khandhe",
  "patthana1.16:13.1_4": "paṭicca vicikicchāsahagato uddhaccasahagato moho.",
  "patthana1.16:14.0": "Naārammaṇa",
  "patthana1.16:14.1": "Micchattaniyataṁ dhammaṁ paṭicca aniyato dhammo uppajjati naārammaṇapaccayā— micchattaniyate khandhe paṭicca cittasamuṭṭhānaṁ rūpaṁ. (Saṅkhittaṁ.)",
  "patthana1.16:15.0": "Naadhipati",
  "patthana1.16:15.1": "Micchattaniyataṁ dhammaṁ paṭicca micchattaniyato dhammo uppajjati naadhipatipaccayā—micchattaniyate khandhe paṭicca micchattaniyatādhipati. ",
  "patthana1.16:16.1": "Sammattaniyataṁ dhammaṁ paṭicca sammattaniyato dhammo uppajjati naadhipatipaccayā—sammattaniyate khandhe paṭicca sammattaniyatādhipati. ",
  "patthana1.16:17.1_0": "Aniyataṁ dhammaṁ paṭicca aniyato dhammo uppajjati naadhipatipaccayā—aniyataṁ ekaṁ",
  "patthana1.16:17.1_1": "khandhaṁ paṭicca tayo khandhā cittasamuṭṭhānañca rūpaṁ …pe… dve khandhe …pe… paṭisandhikkhaṇe",
  "patthana1.16:17.1_2": "…pe… khandhe paṭicca vatthu, vatthuṁ paṭicca khandhā; ekaṁ mahābhūtaṁ …pe… asaññasattānaṁ …pe….",
  "patthana1.16:18.0": "Naanantara",
  "patthana1.16:18.1": "Micchattaniyataṁ dhammaṁ paṭicca aniyato dhammo uppajjati naanantarapaccayā. (Saṅkhittaṁ, sabbāni paccayāni vitthāretabbāni.)",
  "patthana1.16:19.0.1": "Saṅkhyāvāra",
  "patthana1.16:19.0.2": "Suddha",
  "patthana1.16:19.1_0": "Nahetuyā ekaṁ, naārammaṇe pañca, naadhipatiyā tīṇi, naanantare pañca, nasamanantare",
  "patthana1.16:19.1_1": "pañca, naaññamaññe pañca, naupanissaye pañca, napurejāte cha, napacchājāte nava,",
  "patthana1.16:19.1_2": "naāsevane pañca, nakamme tīṇi, navipāke nava, naāhāre ekaṁ, naindriye ekaṁ, najhāne",
  "patthana1.16:19.1_3": "ekaṁ, namagge ekaṁ, nasampayutte pañca, navippayutte dve, nonatthiyā pañca, novigate",
  "patthana1.16:19.1_4": "pañca. (Evaṁ gaṇetabbaṁ.)",
  "patthana1.16:20.1": "Paccanīyaṁ.",
  "patthana1.16:21.0.1": "1.16.1.3. Paccayānulomapaccanīya",
  "patthana1.16:21.0.2": "Hetuduka",
  "patthana1.16:21.1_0": "Hetupaccayā naārammaṇe pañca, naadhipatiyā tīṇi, naanantare nasamanantare naaññamaññe",
  "patthana1.16:21.1_1": "naupanissaye pañca, napurejāte cha, napacchājāte nava, naāsevane pañca, nakamme tīṇi,",
  "patthana1.16:21.1_2": "navipāke nava, nasampayutte pañca, navippayutte dve, nonatthiyā pañca, novigate pañca. (Evaṁ gaṇetabbaṁ.)",
  "patthana1.16:22.1": "Anulomapaccanīyaṁ.",
  "patthana1.16:23.0.1": "1.16.1.4. Paccayapaccanīyānuloma",
  "patthana1.16:23.0.2": "Nahetuduka",
  "patthana1.16:23.1": "Nahetupaccayā ārammaṇe ekaṁ, anantare ekaṁ, samanantare ekaṁ, sahajāte ekaṁ …pe… vigate ekaṁ. (Evaṁ gaṇetabbaṁ.)",
  "patthana1.16:24.1": "Paccanīyānulomaṁ.",
  "patthana1.16:24.2": "Paṭiccavāro.",
  "patthana1.16:25.0": "1.16.2. Sahajātavāra",
  "patthana1.16:25.1": "Sahajātavāro paṭiccavārasadiso.",
  "patthana1.16:26.0.1": "1.16.3. Paccayavāra",
  "patthana1.16:26.0.2": "1.16.3.1. Paccayānuloma",
  "patthana1.16:26.0.3": "Vibhaṅgavāra",
  "patthana1.16:26.0.4": "Hetu",
  "patthana1.16:26.1": "Micchattaniyataṁ dhammaṁ paccayā micchattaniyato dhammo uppajjati hetupaccayā … tīṇi.",
  "patthana1.16:27.1": "Sammattaniyataṁ dhammaṁ paccayā sammattaniyato dhammo uppajjati hetupaccayā … tīṇi.",
  "patthana1.16:28.1_0": "Aniyataṁ dhammaṁ paccayā aniyato dhammo uppajjati hetupaccayā—aniyataṁ ekaṁ khandhaṁ",
  "patthana1.16:28.1_1": "paccayā tayo khandhā cittasamuṭṭhānañca rūpaṁ …pe… dve khandhe …pe… paṭisandhikkhaṇe",
  "patthana1.16:28.1_2": "…pe… khandhe paccayā vatthu, vatthuṁ paccayā khandhā; ekaṁ mahābhūtaṁ paccayā …pe…",
  "patthana1.16:28.1_3": "vatthuṁ paccayā aniyatā khandhā.",
  "patthana1.16:29.1": "Aniyataṁ dhammaṁ paccayā micchattaniyato dhammo uppajjati hetupaccayā—vatthuṁ paccayā micchattaniyatā khandhā. ",
  "patthana1.16:30.1": "Aniyataṁ dhammaṁ paccayā sammattaniyato dhammo uppajjati hetupaccayā—vatthuṁ paccayā sammattaniyatā khandhā. ",
  "patthana1.16:31.1": "Aniyataṁ dhammaṁ paccayā micchattaniyato ca aniyato ca dhammā uppajjanti hetupaccayā—vatthuṁ paccayā micchattaniyatā khandhā, mahābhūte paccayā cittasamuṭṭhānaṁ rūpaṁ. ",
  "patthana1.16:32.1": "Aniyataṁ dhammaṁ paccayā sammattaniyato ca aniyato ca dhammā uppajjanti hetupaccayā—vatthuṁ paccayā sammattaniyatā khandhā, mahābhūte paccayā cittasamuṭṭhānaṁ rūpaṁ. ",
  "patthana1.16:33.1": "Micchattaniyatañca aniyatañca dhammaṁ paccayā micchattaniyato dhammo uppajjati hetupaccayā—micchattaniyataṁ ekaṁ khandhañca vatthuñca paccayā tayo khandhā …pe… dve khandhe …pe…. ",
  "patthana1.16:34.1": "Micchattaniyatañca aniyatañca dhammaṁ paccayā aniyato dhammo uppajjati hetupaccayā—micchattaniyate khandhe ca mahābhūte ca paccayā cittasamuṭṭhānaṁ rūpaṁ. ",
  "patthana1.16:35.1_0": "Micchattaniyatañca aniyatañca dhammaṁ paccayā micchattaniyato ca aniyato ca dhammā",
  "patthana1.16:35.1_1": "uppajjanti hetupaccayā—micchattaniyataṁ ekaṁ khandhañca vatthuñca paccayā tayo khandhā",
  "patthana1.16:35.1_2": "…pe… dve khandhe …pe… micchattaniyate khandhe ca mahābhūte ca paccayā cittasamuṭṭhānaṁ rūpaṁ.",
  "patthana1.16:36.1": "Sammattaniyatañca aniyatañca dhammaṁ paccayā sammattaniyato dhammo uppajjati hetupaccayā. (Tīṇi pañhā, micchattasadisaṁ.)",
  "patthana1.16:37.0": "Ārammaṇādi",
  "patthana1.16:37.1": "Micchattaniyataṁ dhammaṁ paccayā micchattaniyato dhammo uppajjati ārammaṇapaccayā … (saṅkhittaṁ, kusalattike paccayavārasadisaṁ vibhajitabbaṁ) … avigatapaccayā.",
  "patthana1.16:38.0.1": "Saṅkhyāvāra",
  "patthana1.16:38.0.2": "Suddha",
  "patthana1.16:38.1_0": "Hetuyā sattarasa, ārammaṇe satta, adhipatiyā sattarasa, anantare satta, samanantare",
  "patthana1.16:38.1_1": "satta, sahajāte sattarasa, aññamaññe satta, nissaye sattarasa, upanissaye satta,",
  "patthana1.16:38.1_2": "purejāte satta, āsevane satta, kamme sattarasa, vipāke ekaṁ, āhāre sattarasa, indriye",
  "patthana1.16:38.1_3": "sattarasa, jhāne sattarasa, magge sattarasa, sampayutte satta, vippayutte sattarasa,",
  "patthana1.16:38.1_4": "atthiyā sattarasa, natthiyā satta, vigate satta, avigate sattarasa. (Evaṁ gaṇetabbaṁ.)",
  "patthana1.16:39.1": "Anulomaṁ.",
  "patthana1.16:40.0.1": "1.16.3.2. Paccayapaccanīya",
  "patthana1.16:40.0.2": "Vibhaṅgavāra",
  "patthana1.16:40.1_0": "Aniyataṁ dhammaṁ paccayā aniyato dhammo uppajjati nahetupaccayā—ahetukaṁ aniyataṁ",
  "patthana1.16:40.1_1": "ekaṁ khandhaṁ paccayā tayo khandhā cittasamuṭṭhānañca rūpaṁ …pe… dve khandhe …pe…",
  "patthana1.16:40.1_2": "ahetukapaṭisandhikkhaṇe …pe… khandhe paccayā vatthu, vatthuṁ paccayā khandhā. Ekaṁ",
  "patthana1.16:40.1_3": "mahābhūtaṁ …pe… asaññasattānaṁ …pe… cakkhāyatanaṁ paccayā cakkhuviññāṇaṁ …pe… kāyāyatanaṁ",
  "patthana1.16:40.1_4": "paccayā kāyaviññāṇaṁ. Vatthuṁ paccayā ahetukā aniyatā khandhā. Vicikicchāsahagate",
  "patthana1.16:40.1_5": "uddhaccasahagate khandhe ca vatthuñca paccayā vicikicchāsahagato uddhaccasahagato moho.",
  "patthana1.16:41.0": "Naārammaṇa",
  "patthana1.16:41.1": "Micchattaniyataṁ dhammaṁ paccayā aniyato dhammo uppajjati naārammaṇapaccayā— micchattaniyate khandhe paccayā cittasamuṭṭhānaṁ rūpaṁ. (Kusalattikasadisaṁ, pañca kātabbā.)",
  "patthana1.16:42.0": "Naadhipati",
  "patthana1.16:42.1": "Micchattaniyataṁ dhammaṁ paccayā micchattaniyato dhammo uppajjati naadhipatipaccayā—micchattaniyate khandhe paccayā micchattaniyatādhipati. ",
  "patthana1.16:43.1": "Sammattaniyataṁ dhammaṁ paccayā sammattaniyato dhammo uppajjati naadhipatipaccayā—sammattaniyate khandhe paccayā sammattaniyatādhipati. ",
  "patthana1.16:44.1_0": "Aniyataṁ dhammaṁ paccayā aniyato dhammo uppajjati naadhipatipaccayā—aniyataṁ ekaṁ",
  "patthana1.16:44.1_1": "khandhaṁ paccayā tayo khandhā cittasamuṭṭhānañca rūpaṁ …pe… dve khandhe …pe… paṭisandhikkhaṇe",
  "patthana1.16:44.1_2": "…pe… asaññasattānaṁ …pe… cakkhāyatanaṁ paccayā cakkhuviññāṇaṁ …pe… kāyāyatanaṁ paccayā",
  "patthana1.16:44.1_3": "kāyaviññāṇaṁ. Vatthuṁ paccayā aniyatā khandhā.",
  "patthana1.16:45.1": "Aniyataṁ dhammaṁ paccayā micchattaniyato dhammo uppajjati naadhipatipaccayā— vatthuṁ paccayā micchattaniyatādhipati. ",
  "patthana1.16:46.1": "Aniyataṁ dhammaṁ paccayā sammattaniyato dhammo uppajjati naadhipatipaccayā— vatthuṁ paccayā sammattaniyatādhipati. ",
  "patthana1.16:47.1": "Micchattaniyatañca aniyatañca dhammaṁ paccayā micchattaniyato dhammo uppajjati naadhipatipaccayā—micchattaniyate khandhe ca vatthuñca paccayā micchattaniyatādhipati. ",
  "patthana1.16:48.1": "Sammattaniyatañca aniyatañca dhammaṁ paccayā sammattaniyato dhammo uppajjati naadhipatipaccayā—sammattaniyate khandhe ca vatthuñca paccayā sammattaniyatādhipati. ",
  "patthana1.16:49.0": "Naanantarādi",
  "patthana1.16:49.1": "Micchattaniyataṁ dhammaṁ paccayā aniyato dhammo uppajjati naanantarapaccayā …pe… nonatthipaccayā … novigatapaccayā.",
  "patthana1.16:50.0.1": "Saṅkhyāvāra",
  "patthana1.16:50.0.2": "Suddha",
  "patthana1.16:50.1_0": "Nahetuyā ekaṁ, naārammaṇe pañca, naadhipatiyā satta, naanantare pañca, nasamanantare",
  "patthana1.16:50.1_1": "pañca, naaññamaññe pañca, naupanissaye pañca, napurejāte cha, napacchājāte sattarasa,",
  "patthana1.16:50.1_2": "naāsevane pañca, nakamme satta, navipāke sattarasa, naāhāre ekaṁ, naindriye najhāne",
  "patthana1.16:50.1_3": "namagge ekaṁ, nasampayutte pañca, navippayutte dve, nonatthiyā pañca, novigate pañca. (Evaṁ gaṇetabbaṁ.)",
  "patthana1.16:51.1": "Paccanīyaṁ.",
  "patthana1.16:52.0.1": "1.16.3.3. Paccayānulomapaccanīya",
  "patthana1.16:52.0.2": "Hetuduka",
  "patthana1.16:52.1_0": "Hetupaccayā naārammaṇe pañca, naadhipatiyā satta, naanantare pañca, nasamanantare",
  "patthana1.16:52.1_1": "naaññamaññe naupanissaye pañca, napurejāte cha, napacchājāte sattarasa, naāsevane",
  "patthana1.16:52.1_2": "pañca, nakamme satta, navipāke sattarasa, nasampayutte pañca, navippayutte dve, nonatthiyā",
  "patthana1.16:52.1_3": "pañca, novigate pañca. (Evaṁ gaṇetabbaṁ.)",
  "patthana1.16:53.1": "Anulomapaccanīyaṁ.",
  "patthana1.16:54.0.1": "1.16.3.4. Paccayapaccanīyānuloma",
  "patthana1.16:54.0.2": "Nahetuduka",
  "patthana1.16:54.1": "Nahetupaccayā ārammaṇe ekaṁ, anantare ekaṁ (saṅkhittaṁ), avigate ekaṁ. (Evaṁ gaṇetabbaṁ.)",
  "patthana1.16:55.1": "Paccanīyānulomaṁ.",
  "patthana1.16:55.2": "Paccayavāro.",
  "patthana1.16:56.0": "1.16.4. Nissayavāra",
  "patthana1.16:56.1": "Nissayavāro paccayavārasadiso.",
  "patthana1.16:57.0.1": "1.16.5. Saṁsaṭṭhavāra",
  "patthana1.16:57.0.2": "1.16.5.1. Paccayānuloma",
  "patthana1.16:57.0.3": "Vibhaṅgavāra",
  "patthana1.16:57.0.4": "Hetu",
  "patthana1.16:57.1": "Micchattaniyataṁ dhammaṁ saṁsaṭṭho micchattaniyato dhammo uppajjati hetupaccayā—micchattaniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe…. ",
  "patthana1.16:58.1": "Sammattaniyataṁ dhammaṁ saṁsaṭṭho sammattaniyato dhammo uppajjati hetupaccayā— sammattaniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe…. ",
  "patthana1.16:59.1": "Aniyataṁ dhammaṁ saṁsaṭṭho aniyato dhammo uppajjati hetupaccayā—aniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe… paṭisandhikkhaṇe …pe…. ",
  "patthana1.16:60.0": "Ārammaṇādi",
  "patthana1.16:60.1": "Micchattaniyataṁ dhammaṁ saṁsaṭṭho micchattaniyato dhammo uppajjati ārammaṇapaccayā …pe… avigatapaccayā.",
  "patthana1.16:61.0.1": "Saṅkhyāvāra",
  "patthana1.16:61.0.2": "Suddha",
  "patthana1.16:61.1": "Hetuyā tīṇi, ārammaṇe tīṇi …pe… kamme tīṇi, vipāke ekaṁ, āhāre tīṇi …pe… avigate tīṇi. (Evaṁ gaṇetabbaṁ.)",
  "patthana1.16:62.1": "Anulomaṁ.",
  "patthana1.16:63.0.1": "1.16.5.2. Paccayapaccanīya",
  "patthana1.16:63.0.2": "Vibhaṅgavāra",
  "patthana1.16:63.1": "Aniyataṁ dhammaṁ saṁsaṭṭho aniyato dhammo uppajjati nahetupaccayā—ahetukaṁ aniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe… ahetukapaṭisandhikkhaṇe …pe…. ",
  "patthana1.16:64.0": "Naadhipati",
  "patthana1.16:64.1": "Micchattaniyataṁ dhammaṁ saṁsaṭṭho micchattaniyato dhammo uppajjati naadhipatipaccayā—micchattaniyate khandhe saṁsaṭṭho micchattaniyatādhipati. ",
  "patthana1.16:65.1": "Sammattaniyataṁ dhammaṁ saṁsaṭṭho sammattaniyato dhammo uppajjati naadhipatipaccayā—sammattaniyate khandhe saṁsaṭṭho sammattaniyatādhipati. ",
  "patthana1.16:66.1": "Aniyataṁ dhammaṁ saṁsaṭṭho aniyato dhammo uppajjati naadhipatipaccayā— aniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe… paṭisandhikkhaṇe …pe…. ",
  "patthana1.16:67.0": "Napurejātādi",
  "patthana1.16:67.1": "Sammattaniyataṁ dhammaṁ saṁsaṭṭho sammattaniyato dhammo uppajjati napurejātapaccayā—arūpe sammattaniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe…. ",
  "patthana1.16:68.1": "Aniyataṁ dhammaṁ saṁsaṭṭho aniyato dhammo uppajjati napurejātapaccayā—arūpe aniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe… paṭisandhikkhaṇe …pe…. ",
  "patthana1.16:69.1": "Micchattaniyataṁ dhammaṁ saṁsaṭṭho micchattaniyato dhammo uppajjati napacchājātapaccayā. (Paripuṇṇaṁ.)",
  "patthana1.16:70.0": "Naāsevanādi",
  "patthana1.16:70.1": "Aniyataṁ dhammaṁ saṁsaṭṭho aniyato dhammo uppajjati naāsevanapaccayā—aniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe… paṭisandhikkhaṇe …pe…. ",
  "patthana1.16:71.1": "Micchattaniyataṁ dhammaṁ saṁsaṭṭho micchattaniyato dhammo uppajjati nakammapaccayā, navipākapaccayā. (Saṅkhittaṁ.)",
  "patthana1.16:72.1": "Aniyataṁ dhammaṁ saṁsaṭṭho aniyato dhammo uppajjati najhānapaccayā— pañcaviññāṇaṁ …pe… namaggapaccayā—ahetukaṁ aniyataṁ …pe….",
  "patthana1.16:73.1": "Sammattaniyataṁ dhammaṁ saṁsaṭṭho sammattaniyato dhammo uppajjati navippayuttapaccayā—arūpe sammattaniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe…. ",
  "patthana1.16:74.1": "Aniyataṁ dhammaṁ saṁsaṭṭho aniyato dhammo uppajjati navippayuttapaccayā—arūpe aniyataṁ ekaṁ khandhaṁ saṁsaṭṭhā tayo khandhā …pe… dve khandhe …pe…. ",
  "patthana1.16:75.0.1": "Saṅkhyāvāra",
  "patthana1.16:75.0.2": "Suddha",
  "patthana1.16:75.1": "Nahetuyā ekaṁ, naadhipatiyā tīṇi, napurejāte dve, napacchājāte tīṇi, naāsevane ekaṁ, nakamme tīṇi, navipāke tīṇi, najhāne ekaṁ, namagge ekaṁ, navippayutte dve. (Evaṁ gaṇetabbaṁ.)",
  "patthana1.16:76.1": "Paccanīyaṁ.",
  "patthana1.16:77.0": "1.16.5.3. Paccayānulomapaccanīya",
  "patthana1.16:77.1": "Hetupaccayā naadhipatiyā tīṇi, napurejāte dve, napacchājāte tīṇi, naāsevane ekaṁ, nakamme tīṇi, navipāke tīṇi, navippayutte dve. (Evaṁ gaṇetabbaṁ.)",
  "patthana1.16:78.1": "Anulomapaccanīyaṁ.",
  "patthana1.16:79.0": "1.16.5.4. Paccayapaccanīyānuloma",
  "patthana1.16:79.1": "Nahetupaccayā ārammaṇe ekaṁ, anantare ekaṁ (saṅkhittaṁ), avigate ekaṁ. (Evaṁ gaṇetabbaṁ.)",
  "patthana1.16:80.1": "Paccanīyānulomaṁ.",
  "patthana1.16:80.2": "Saṁsaṭṭhavāro.",
  "patthana1.16:81.0": "1.16.6. Sampayuttavāra",
  "patthana1.16:81.1": "Sampayuttavāro saṁsaṭṭhavārasadiso.",
  "patthana1.16:82.0.1": "1.16.7. Pañhāvāra",
  "patthana1.16:82.0.2": "1.16.7.1. Paccayānuloma",
  "patthana1.16:82.0.3": "Vibhaṅgavāra",
  "patthana1.16:82.0.4": "Hetu",
  "patthana1.16:82.1": "Micchattaniyato dhammo micchattaniyatassa dhammassa hetupaccayena paccayo— micchattaniyatā hetū sampayuttakānaṁ khandhānaṁ hetupaccayena paccayo. ",
  "patthana1.16:83.1": "Micchattaniyato dhammo aniyatassa dhammassa hetupaccayena paccayo— micchattaniyatā hetū cittasamuṭṭhānānaṁ rūpānaṁ hetupaccayena paccayo. ",
  "patthana1.16:84.1_0": "Micchattaniyato dhammo micchattaniyatassa ca aniyatassa ca dhammassa hetupaccayena",
  "patthana1.16:84.1_1": "paccayo—micchattaniyatā hetū sampayuttakānaṁ khandhānaṁ cittasamuṭṭhānānañca rūpānaṁ",
  "patthana1.16:84.1_2": "hetupaccayena paccayo.",
  "patthana1.16:85.1": "Sammattaniyato dhammo sammattaniyatassa dhammassa hetupaccayena paccayo … tīṇi.",
  "patthana1.16:86.1": "Aniyato dhammo aniyatassa dhammassa hetupaccayena paccayo—aniyatā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. Paṭisandhikkhaṇe …pe…. ",
  "patthana1.16:87.0": "Ārammaṇa",
  "patthana1.16:87.1_0": "Micchattaniyato dhammo aniyatassa dhammassa ārammaṇapaccayena paccayo—ariyā micchattaniyate",
  "patthana1.16:87.1_1": "pahīne kilese paccavekkhanti, pubbe samudāciṇṇe kilese jānanti. Micchattaniyate khandhe",
  "patthana1.16:87.1_2": "aniccato …pe… vipassanti. Cetopariyañāṇena micchattaniyatacittasamaṅgissa cittaṁ",
  "patthana1.16:87.1_3": "jānanti. Micchattaniyatā khandhā cetopariyañāṇassa, pubbenivāsānussatiñāṇassa, yathākammūpagañāṇassa,",
  "patthana1.16:87.1_4": "anāgataṁsañāṇassa, āvajjanāya ārammaṇapaccayena paccayo.",
  "patthana1.16:88.1_0": "Sammattaniyato dhammo aniyatassa dhammassa ārammaṇapaccayena paccayo—ariyā maggā",
  "patthana1.16:88.1_1": "vuṭṭhahitvā maggaṁ paccavekkhanti. Cetopariyañāṇena sammattaniyatacittasamaṅgissa",
  "patthana1.16:88.1_2": "cittaṁ jānanti. Sammattaniyatā khandhā cetopariyañāṇassa, pubbenivāsānussatiñāṇassa,",
  "patthana1.16:88.1_3": "anāgataṁsañāṇassa, āvajjanāya ārammaṇapaccayena paccayo.",
  "patthana1.16:89.1_0": "Aniyato dhammo aniyatassa dhammassa ārammaṇapaccayena paccayo—dānaṁ datvā sīlaṁ samādiyitvā",
  "patthana1.16:89.1_1": "uposathakammaṁ katvā taṁ paccavekkhati, pubbe suciṇṇāni paccavekkhati, jhānā vuṭṭhahitvā",
  "patthana1.16:89.1_2": "jhānaṁ paccavekkhati, ariyā phalaṁ paccavekkhanti, nibbānaṁ paccavekkhanti, nibbānaṁ",
  "patthana1.16:89.1_3": "gotrabhussa, vodānassa, phalassa, āvajjanāya ārammaṇapaccayena paccayo. Ariyā aniyate",
  "patthana1.16:89.1_4": "pahīne kilese paccavekkhanti, vikkhambhite kilese paccavekkhanti. Pubbe samudāciṇṇe",
  "patthana1.16:89.1_5": "kilese jānanti. Cakkhuṁ …pe… vatthuṁ aniyate khandhe aniccato dukkhato anattato vipassanti,",
  "patthana1.16:89.1_6": "assādenti abhinandanti, taṁ ārabbha aniyato rāgo uppajjati …pe… domanassaṁ uppajjati.",
  "patthana1.16:89.1_7": "Dibbena cakkhunā rūpaṁ passati, dibbāya sotadhātuyā saddaṁ suṇāti, cetopariyañāṇena",
  "patthana1.16:89.1_8": "aniyatacittasamaṅgissa cittaṁ jānāti, ākāsānañcāyatanaṁ viññāṇañcāyatanassa …pe…",
  "patthana1.16:89.1_9": "ākiñcaññāyatanaṁ nevasaññānāsaññāyatanassa ārammaṇapaccayena paccayo. Rūpāyatanaṁ",
  "patthana1.16:89.1_10": "cakkhuviññāṇassa …pe… phoṭṭhabbāyatanaṁ kāyaviññāṇassa ārammaṇapaccayena paccayo.",
  "patthana1.16:89.1_11": "Aniyatā khandhā iddhividhañāṇassa, cetopariyañāṇassa, pubbenivāsānussatiñāṇassa,",
  "patthana1.16:89.1_12": "yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo.",
  "patthana1.16:90.1_0": "Aniyato dhammo micchattaniyatassa dhammassa ārammaṇapaccayena paccayo— rūpajīvitindriyaṁ",
  "patthana1.16:90.1_1": "mātughātikammassa … pitughātikammassa … arahantaghātikammassa … ruhiruppādakammassa",
  "patthana1.16:90.1_2": "ārammaṇapaccayena paccayo. Yaṁ vatthuṁ parāmasantassa micchattaniyatā khandhā uppajjanti,",
  "patthana1.16:90.1_3": "taṁ vatthu micchattaniyatānaṁ khandhānaṁ ārammaṇapaccayena paccayo.",
  "patthana1.16:91.1": "Aniyato dhammo sammattaniyatassa dhammassa ārammaṇapaccayena paccayo—nibbānaṁ maggassa ārammaṇapaccayena paccayo. ",
  "patthana1.16:92.0": "Adhipati",
  "patthana1.16:92.1": "Micchattaniyato dhammo micchattaniyatassa dhammassa adhipatipaccayena paccayo. **Sahajātādhipati**—micchattaniyatādhipati sampayuttakānaṁ khandhānaṁ adhipatipaccayena paccayo. ",
  "patthana1.16:93.1": "Micchattaniyato dhammo aniyatassa dhammassa adhipatipaccayena paccayo. **Sahajātādhipati**—micchattaniyatādhipati cittasamuṭṭhānānaṁ rūpānaṁ adhipatipaccayena paccayo. ",
  "patthana1.16:94.1_0": "Micchattaniyato dhammo micchattaniyatassa ca aniyatassa ca dhammassa adhipatipaccayena",
  "patthana1.16:94.1_1": "paccayo. **Sahajātādhipati**—micchattaniyatādhipati sampayuttakānaṁ khandhānaṁ cittasamuṭṭhānānañca",
  "patthana1.16:94.1_2": "rūpānaṁ adhipatipaccayena paccayo.",
  "patthana1.16:95.1": "Sammattaniyato dhammo sammattaniyatassa dhammassa adhipatipaccayena paccayo. **Sahajātādhipati**—sammattaniyatādhipati sampayuttakānaṁ khandhānaṁ adhipatipaccayena paccayo. ",
  "patthana1.16:96.1_0": "Sammattaniyato dhammo aniyatassa dhammassa adhipatipaccayena paccayo— ārammaṇādhipati,",
  "patthana1.16:96.1_1": "sahajātādhipati. **Ārammaṇādhipati**—ariyā maggā vuṭṭhahitvā maggaṁ garuṁ katvā paccavekkhanti.",
  "patthana1.16:96.1_2": "**Sahajātādhipati**—sammattaniyatādhipati cittasamuṭṭhānānaṁ rūpānaṁ adhipatipaccayena paccayo.",
  "patthana1.16:97.1_0": "Sammattaniyato dhammo sammattaniyatassa ca aniyatassa ca dhammassa adhipatipaccayena",
  "patthana1.16:97.1_1": "paccayo. **Sahajātādhipati**—sammattaniyatādhipati sampayuttakānaṁ khandhānaṁ cittasamuṭṭhānānañca",
  "patthana1.16:97.1_2": "rūpānaṁ adhipatipaccayena paccayo.",
  "patthana1.16:98.1_0": "Aniyato dhammo aniyatassa dhammassa adhipatipaccayena paccayo—ārammaṇādhipati sahajātādhipati.",
  "patthana1.16:98.1_1": "**Ārammaṇādhipati**—dānaṁ datvā sīlaṁ samādiyitvā uposathakammaṁ katvā taṁ garuṁ",
  "patthana1.16:98.1_2": "katvā paccavekkhati, pubbe suciṇṇāni garuṁ katvā paccavekkhati, jhānā …pe… ariyā",
  "patthana1.16:98.1_3": "phalaṁ garuṁ katvā paccavekkhanti, nibbānaṁ garuṁ katvā paccavekkhanti, nibbānaṁ",
  "patthana1.16:98.1_4": "gotrabhussa, vodānassa, phalassa adhipatipaccayena paccayo. Cakkhuṁ …pe… vatthuṁ",
  "patthana1.16:98.1_5": "…pe… aniyate khandhe garuṁ katvā assādeti abhinandati, taṁ garuṁ katvā aniyato rāgo",
  "patthana1.16:98.1_6": "uppajjati, diṭṭhi uppajjati. **Sahajātādhipati**—aniyatādhipati sampayuttakānaṁ khandhānaṁ",
  "patthana1.16:98.1_7": "cittasamuṭṭhānānañca rūpānaṁ adhipatipaccayena paccayo.",
  "patthana1.16:99.1": "Aniyato dhammo sammattaniyatassa dhammassa adhipatipaccayena paccayo. **Ārammaṇādhipati**—nibbānaṁ maggassa adhipatipaccayena paccayo. ",
  "patthana1.16:100.0": "Anantara",
  "patthana1.16:100.1": "Micchattaniyato dhammo aniyatassa dhammassa anantarapaccayena paccayo— micchattaniyatā khandhā vuṭṭhānassa anantarapaccayena paccayo. ",
  "patthana1.16:101.1": "Sammattaniyato dhammo aniyatassa dhammassa anantarapaccayena paccayo—maggo phalassa anantarapaccayena paccayo. ",
  "patthana1.16:102.1_0": "Aniyato dhammo aniyatassa dhammassa anantarapaccayena paccayo—purimā purimā aniyatā",
  "patthana1.16:102.1_1": "khandhā pacchimānaṁ pacchimānaṁ aniyatānaṁ khandhānaṁ anantarapaccayena paccayo.",
  "patthana1.16:102.1_2": "Anulomaṁ gotrabhussa … anulomaṁ vodānassa … phalaṁ phalassa … anulomaṁ phalasamāpattiyā",
  "patthana1.16:102.1_3": "… nirodhā vuṭṭhahantassa nevasaññānāsaññāyatanaṁ phalasamāpattiyā anantarapaccayena paccayo.",
  "patthana1.16:103.1_0": "Aniyato dhammo micchattaniyatassa dhammassa anantarapaccayena paccayo— aniyataṁ domanassaṁ",
  "patthana1.16:103.1_1": "micchattaniyatassa domanassassa anantarapaccayena paccayo. Aniyatamicchādiṭṭhi niyatamicchādiṭṭhiyā",
  "patthana1.16:103.1_2": "anantarapaccayena paccayo.",
  "patthana1.16:104.1": "Aniyato dhammo sammattaniyatassa dhammassa anantarapaccayena paccayo—gotrabhu maggassa … vodānaṁ maggassa anantarapaccayena paccayo. ",
  "patthana1.16:105.0": "Samanantarādi",
  "patthana1.16:105.1_0": "Micchattaniyato dhammo aniyatassa dhammassa samanantarapaccayena paccayo (anantarasadisaṁ)",
  "patthana1.16:105.1_1": "… sahajātapaccayena paccayo (paṭiccavārasadisaṁ, nava pañhā) … aññamaññapaccayena",
  "patthana1.16:105.1_2": "paccayo (paṭiccavārasadisaṁ, tisso pañhā) … nissayapaccayena paccayo. (Kusalattikasadisā, terasa pañhā.)",
  "patthana1.16:106.0": "Upanissaya",
  "patthana1.16:106.1_0": "Micchattaniyato dhammo micchattaniyatassa dhammassa upanissayapaccayena paccayo.",
  "patthana1.16:106.1_1": "**Pakatūpanissayo**—mātughātikammaṁ mātughātikammassa upanissayapaccayena paccayo.",
  "patthana1.16:106.1_2": "Mātughātikammaṁ …pe… pitughātikammaṁ …pe… arahantaghātikammaṁ …pe… ruhiruppādakammaṁ",
  "patthana1.16:106.1_3": "…pe… saṅghabhedakammaṁ …pe… niyatamicchādiṭṭhiyā upanissayapaccayena paccayo. (Cakkaṁ",
  "patthana1.16:106.1_4": "kātabbaṁ.) Niyatamicchādiṭṭhi niyatamicchādiṭṭhiyā upanissayapaccayena paccayo. Niyatamicchādiṭṭhi",
  "patthana1.16:106.1_5": "mātughātikammassa …pe… saṅghabhedakammassa upanissayapaccayena paccayo.",
  "patthana1.16:107.1_0": "Micchattaniyato dhammo aniyatassa dhammassa upanissayapaccayena paccayo— anantarūpanissayo,",
  "patthana1.16:107.1_1": "pakatūpanissayo …pe…. **Pakatūpanissayo**—mātaraṁ jīvitā voropetvā tassa paṭighātatthāya",
  "patthana1.16:107.1_2": "dānaṁ deti, sīlaṁ samādiyati, uposathakammaṁ karoti. Pitaraṁ jīvitā voropetvā …pe…",
  "patthana1.16:107.1_3": "arahantaṁ jīvitā voropetvā …pe… duṭṭhena cittena tathāgatassa lohitaṁ uppādetvā …pe…",
  "patthana1.16:107.1_4": "saṅghaṁ bhinditvā tassa paṭighātatthāya dānaṁ deti, sīlaṁ samādiyati, uposathakammaṁ karoti.",
  "patthana1.16:108.1_0": "Sammattaniyato dhammo sammattaniyatassa dhammassa upanissayapaccayena paccayo. **Pakatūpanissayo**—paṭhamo",
  "patthana1.16:108.1_1": "maggo dutiyassa maggassa upanissayapaccayena paccayo …pe… tatiyo maggo catutthassa",
  "patthana1.16:108.1_2": "maggassa upanissayapaccayena paccayo.",
  "patthana1.16:109.1_0": "Sammattaniyato dhammo aniyatassa dhammassa upanissayapaccayena paccayo— ārammaṇūpanissayo,",
  "patthana1.16:109.1_1": "anantarūpanissayo, pakatūpanissayo …pe…. **Pakatūpanissayo**—ariyā maggaṁ upanissāya",
  "patthana1.16:109.1_2": "anuppannaṁ samāpattiṁ uppādenti, uppannaṁ samāpajjanti, saṅkhāre aniccato dukkhato",
  "patthana1.16:109.1_3": "anattato vipassanti. Maggo ariyānaṁ atthappaṭisambhidāya …pe… ṭhānāṭhānakosallassa",
  "patthana1.16:109.1_4": "upanissayapaccayena paccayo. Maggo phalasamāpattiyā upanissayapaccayena paccayo.",
  "patthana1.16:110.1_0": "Aniyato dhammo aniyatassa dhammassa upanissayapaccayena paccayo— ārammaṇūpanissayo,",
  "patthana1.16:110.1_1": "anantarūpanissayo, pakatūpanissayo …pe…. **Pakatūpanissayo**—aniyataṁ saddhaṁ upanissāya",
  "patthana1.16:110.1_2": "dānaṁ deti, sīlaṁ samādiyati, uposathakammaṁ …pe… jhānaṁ uppādeti, vipassanaṁ abhiññaṁ",
  "patthana1.16:110.1_3": "… samāpattiṁ uppādeti, mānaṁ jappeti, diṭṭhiṁ gaṇhāti. Aniyataṁ sīlaṁ … sutaṁ … cāgaṁ",
  "patthana1.16:110.1_4": "… paññaṁ … rāgaṁ …pe… patthanaṁ … kāyikaṁ sukhaṁ … kāyikaṁ dukkhaṁ … utuṁ … bhojanaṁ",
  "patthana1.16:110.1_5": "… senāsanaṁ upanissāya dānaṁ deti …pe… nigamaghātaṁ karoti. Aniyatā saddhā …pe… paññā,",
  "patthana1.16:110.1_6": "rāgo …pe… senāsanaṁ aniyatāya saddhāya …pe… kāyikassa sukhassa, kāyikassa dukkhassa,",
  "patthana1.16:110.1_7": "phalasamāpattiyā upanissayapaccayena paccayo. Paṭhamassa jhānassa parikammaṁ tasseva",
  "patthana1.16:110.1_8": "…pe… nevasaññānāsaññāyatanassa parikammaṁ tasseva …pe… paṭhamaṁ jhānaṁ dutiyassa",
  "patthana1.16:110.1_9": "jhānassa …pe… ākiñcaññāyatanaṁ nevasaññānāsaññāyatanassa …pe… pāṇātipāto pāṇātipātassa",
  "patthana1.16:110.1_10": "upanissayapaccayena paccayo. (Cakkaṁ kātabbaṁ.)",
  "patthana1.16:111.1_0": "Aniyato dhammo micchattaniyatassa dhammassa upanissayapaccayena paccayo— anantarūpanissayo,",
  "patthana1.16:111.1_1": "pakatūpanissayo …pe…. **Pakatūpanissayo**—aniyataṁ rāgaṁ upanissāya mātaraṁ jīvitā",
  "patthana1.16:111.1_2": "voropeti …pe… saṅghaṁ bhindati. Aniyataṁ dosaṁ …pe… patthanaṁ … kāyikaṁ sukhaṁ …pe…",
  "patthana1.16:111.1_3": "senāsanaṁ upanissāya mātaraṁ jīvitā voropeti …pe… saṅghaṁ bhindati. Aniyato rāgo",
  "patthana1.16:111.1_4": "…pe… senāsanaṁ mātughātikammassa … pitughātikammassa … arahantaghātikammassa … ruhiruppādakammassa",
  "patthana1.16:111.1_5": "… saṅghabhedakammassa … niyatamicchādiṭṭhiyā upanissayapaccayena paccayo.",
  "patthana1.16:112.1_0": "Aniyato dhammo sammattaniyatassa dhammassa upanissayapaccayena paccayo— ārammaṇūpanissayo,",
  "patthana1.16:112.1_1": "anantarūpanissayo, pakatūpanissayo …pe…. **Pakatūpanissayo**—paṭhamassa maggassa",
  "patthana1.16:112.1_2": "parikammaṁ paṭhamassa maggassa …pe… catutthassa maggassa parikammaṁ catutthassa maggassa",
  "patthana1.16:112.1_3": "upanissayapaccayena paccayo.",
  "patthana1.16:113.0": "Purejāta",
  "patthana1.16:113.1_0": "Aniyato dhammo aniyatassa dhammassa purejātapaccayena paccayo— ārammaṇapurejātaṁ,",
  "patthana1.16:113.1_1": "vatthupurejātaṁ. **Ārammaṇapurejātaṁ**—cakkhuṁ …pe… vatthuṁ aniccato …pe… vipassati,",
  "patthana1.16:113.1_2": "assādeti abhinandati, taṁ ārabbha aniyato rāgo uppajjati …pe… domanassaṁ uppajjati.",
  "patthana1.16:113.1_3": "Dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ cakkhuviññāṇassa",
  "patthana1.16:113.1_4": "…pe… phoṭṭhabbāyatanaṁ kāyaviññāṇassa purejātapaccayena paccayo. **Vatthupurejātaṁ**—cakkhāyatanaṁ",
  "patthana1.16:113.1_5": "cakkhuviññāṇassa …pe… kāyāyatanaṁ kāyaviññāṇassa … vatthu aniyatānaṁ khandhānaṁ purejātapaccayena paccayo.",
  "patthana1.16:114.1_0": "Aniyato dhammo micchattaniyatassa dhammassa purejātapaccayena paccayo— ārammaṇapurejātaṁ,",
  "patthana1.16:114.1_1": "vatthupurejātaṁ. **Ārammaṇapurejātaṁ**—rūpajīvitindriyaṁ mātughātikammassa … pitughātikammassa",
  "patthana1.16:114.1_2": "… arahantaghātikammassa … ruhiruppādakammassa purejātapaccayena paccayo. **Vatthupurejātaṁ**—vatthu",
  "patthana1.16:114.1_3": "micchattaniyatānaṁ khandhānaṁ purejātapaccayena paccayo.",
  "patthana1.16:115.1": "Aniyato dhammo sammattaniyatassa dhammassa purejātapaccayena paccayo. **Vatthupurejātaṁ**—vatthu sammattaniyatānaṁ khandhānaṁ purejātapaccayena paccayo. ",
  "patthana1.16:116.0": "Pacchājāta",
  "patthana1.16:116.1": "Micchattaniyato dhammo aniyatassa dhammassa pacchājātapaccayena paccayo— pacchājātā micchattaniyatā khandhā purejātassa imassa kāyassa pacchājātapaccayena paccayo. ",
  "patthana1.16:117.1": "Sammattaniyato dhammo aniyatassa dhammassa pacchājātapaccayena paccayo. Pacchājātā sammattaniyatā khandhā purejātassa imassa kāyassa pacchājātapaccayena paccayo. ",
  "patthana1.16:118.1": "Aniyato dhammo aniyatassa dhammassa pacchājātapaccayena paccayo—pacchājātā aniyatā khandhā purejātassa imassa kāyassa pacchājātapaccayena paccayo. ",
  "patthana1.16:119.0": "Āsevana",
  "patthana1.16:119.1_0": "Aniyato dhammo aniyatassa dhammassa āsevanapaccayena paccayo—purimā purimā aniyatā",
  "patthana1.16:119.1_1": "khandhā pacchimānaṁ pacchimānaṁ aniyatānaṁ khandhānaṁ āsevanapaccayena paccayo. Anulomaṁ",
  "patthana1.16:119.1_2": "gotrabhussa … anulomaṁ vodānassa āsevanapaccayena paccayo.",
  "patthana1.16:120.1_0": "Aniyato dhammo micchattaniyatassa dhammassa āsevanapaccayena paccayo—aniyataṁ domanassaṁ",
  "patthana1.16:120.1_1": "micchattaniyatassa domanassassa āsevanapaccayena paccayo. Aniyatamicchādiṭṭhi niyatamicchādiṭṭhiyā",
  "patthana1.16:120.1_2": "āsevanapaccayena paccayo.",
  "patthana1.16:121.1": "Aniyato dhammo sammattaniyatassa dhammassa āsevanapaccayena paccayo—gotrabhu maggassa … vodānaṁ maggassa āsevanapaccayena paccayo. ",
  "patthana1.16:122.0": "Kamma",
  "patthana1.16:122.1": "Micchattaniyato dhammo micchattaniyatassa dhammassa kammapaccayena paccayo— micchattaniyatā cetanā sampayuttakānaṁ khandhānaṁ kammapaccayena paccayo. ",
  "patthana1.16:123.1_0": "Micchattaniyato dhammo aniyatassa dhammassa kammapaccayena paccayo—sahajātā, nānākkhaṇikā.",
  "patthana1.16:123.1_1": "**Sahajātā**—micchattaniyatā cetanā cittasamuṭṭhānānaṁ rūpānaṁ kammapaccayena paccayo.",
  "patthana1.16:123.1_2": "**Nānākkhaṇikā**—micchattaniyatā cetanā vipākānaṁ khandhānaṁ kaṭattā ca rūpānaṁ kammapaccayena paccayo.",
  "patthana1.16:124.1_0": "Micchattaniyato dhammo micchattaniyatassa ca aniyatassa ca dhammassa kammapaccayena",
  "patthana1.16:124.1_1": "paccayo—micchattaniyatā cetanā sampayuttakānaṁ khandhānaṁ cittasamuṭṭhānānañca rūpānaṁ",
  "patthana1.16:124.1_2": "kammapaccayena paccayo.",
  "patthana1.16:125.1": "Sammattaniyato dhammo sammattaniyatassa dhammassa kammapaccayena paccayo— sammattaniyatā cetanā sampayuttakānaṁ khandhānaṁ kammapaccayena paccayo. ",
  "patthana1.16:126.1_0": "Sammattaniyato dhammo aniyatassa dhammassa kammapaccayena paccayo—sahajātā, nānākkhaṇikā.",
  "patthana1.16:126.1_1": "**Sahajātā**—sammattaniyatā cetanā cittasamuṭṭhānānaṁ rūpānaṁ kammapaccayena paccayo.",
  "patthana1.16:126.1_2": "**Nānākkhaṇikā**—sammattaniyatā cetanā vipākānaṁ khandhānaṁ kammapaccayena paccayo.",
  "patthana1.16:127.1_0": "Sammattaniyato dhammo sammattaniyatassa ca aniyatassa ca dhammassa kammapaccayena",
  "patthana1.16:127.1_1": "paccayo—sammattaniyatā cetanā sampayuttakānaṁ khandhānaṁ cittasamuṭṭhānānañca rūpānaṁ",
  "patthana1.16:127.1_2": "kammapaccayena paccayo.",
  "patthana1.16:128.1_0": "Aniyato dhammo aniyatassa dhammassa kammapaccayena paccayo—sahajātā, nānākkhaṇikā.",
  "patthana1.16:128.1_1": "**Sahajātā**—aniyatā cetanā sampayuttakānaṁ khandhānaṁ cittasamuṭṭhānānañca rūpānaṁ",
  "patthana1.16:128.1_2": "kammapaccayena paccayo. Paṭisandhikkhaṇe …pe…. **Nānākkhaṇikā**—aniyatā cetanā vipākānaṁ",
  "patthana1.16:128.1_3": "khandhānaṁ kaṭattā ca rūpānaṁ kammapaccayena paccayo.",
  "patthana1.16:129.0": "Vipāka",
  "patthana1.16:129.1_0": "Aniyato dhammo aniyatassa dhammassa vipākapaccayena paccayo—vipāko aniyato eko khandho",
  "patthana1.16:129.1_1": "tiṇṇannaṁ khandhānaṁ cittasamuṭṭhānānañca rūpānaṁ vipākapaccayena paccayo …pe… paṭisandhikkhaṇe",
  "patthana1.16:129.1_2": "…pe… khandhā vatthussa …pe….",
  "patthana1.16:130.0": "Āhārādi",
  "patthana1.16:130.1_0": "Micchattaniyato dhammo micchattaniyatassa dhammassa āhārapaccayena paccayo … indriyapaccayena",
  "patthana1.16:130.1_1": "paccayo … jhānapaccayena paccayo … maggapaccayena paccayo … sampayuttapaccayena paccayo.",
  "patthana1.16:131.0": "Vippayutta",
  "patthana1.16:131.1_0": "Micchattaniyato dhammo aniyatassa dhammassa vippayuttapaccayena paccayo— sahajātaṁ,",
  "patthana1.16:131.1_1": "pacchājātaṁ. **Sahajātā**—micchattaniyatā khandhā cittasamuṭṭhānānaṁ rūpānaṁ vippayuttapaccayena",
  "patthana1.16:131.1_2": "paccayo. **Pacchājātā**—micchattaniyatā khandhā purejātassa imassa kāyassa vippayuttapaccayena paccayo.",
  "patthana1.16:132.1_0": "Sammattaniyato dhammo aniyatassa dhammassa vippayuttapaccayena paccayo— sahajātaṁ,",
  "patthana1.16:132.1_1": "pacchājātaṁ. **Sahajātā**—sammattaniyatā khandhā cittasamuṭṭhānānaṁ rūpānaṁ vippayuttapaccayena",
  "patthana1.16:132.1_2": "paccayo. **Pacchājātā**—sammattaniyatā khandhā purejātassa imassa kāyassa vippayuttapaccayena paccayo.",
  "patthana1.16:133.1_0": "Aniyato dhammo aniyatassa dhammassa vippayuttapaccayena paccayo—sahajātaṁ, purejātaṁ,",
  "patthana1.16:133.1_1": "pacchājātaṁ. **Sahajātā**—aniyatā khandhā cittasamuṭṭhānānaṁ rūpānaṁ vippayuttapaccayena",
  "patthana1.16:133.1_2": "paccayo. Paṭisandhikkhaṇe …pe… khandhā vatthussa vippayuttapaccayena paccayo. Vatthu",
  "patthana1.16:133.1_3": "khandhānaṁ vippayuttapaccayena paccayo. **Purejātaṁ**—cakkhāyatanaṁ cakkhuviññāṇassa",
  "patthana1.16:133.1_4": "…pe… kāyāyatanaṁ kāyaviññāṇassa … vatthu aniyatānaṁ khandhānaṁ vippayuttapaccayena",
  "patthana1.16:133.1_5": "paccayo. **Pacchājātā**—aniyatā khandhā purejātassa imassa kāyassa vippayuttapaccayena paccayo.",
  "patthana1.16:134.1": "Aniyato dhammo micchattaniyatassa dhammassa vippayuttapaccayena paccayo. **Purejātaṁ**—vatthu micchattaniyatānaṁ khandhānaṁ vippayuttapaccayena paccayo. ",
  "patthana1.16:135.1": "Aniyato dhammo sammattaniyatassa dhammassa vippayuttapaccayena paccayo. **Purejātaṁ**—vatthu sammattaniyatānaṁ khandhānaṁ vippayuttapaccayena paccayo. ",
  "patthana1.16:136.0": "Atthi",
  "patthana1.16:136.1_0": "Micchattaniyato dhammo micchattaniyatassa dhammassa atthipaccayena paccayo— micchattaniyato",
  "patthana1.16:136.1_1": "eko khandho tiṇṇannaṁ khandhānaṁ …pe… dve khandhā dvinnaṁ khandhānaṁ atthipaccayena paccayo.",
  "patthana1.16:137.1_0": "Micchattaniyato dhammo aniyatassa dhammassa atthipaccayena paccayo—sahajātaṁ, pacchājātaṁ.",
  "patthana1.16:137.1_1": "**Sahajātā**—micchattaniyatā khandhā cittasamuṭṭhānānaṁ rūpānaṁ atthipaccayena paccayo.",
  "patthana1.16:137.1_2": "**Pacchājātā**—micchattaniyatā khandhā purejātassa imassa kāyassa atthipaccayena paccayo.",
  "patthana1.16:138.1_0": "Micchattaniyato dhammo micchattaniyatassa ca aniyatassa ca atthipaccayena paccayo—micchattaniyato",
  "patthana1.16:138.1_1": "eko khandho tiṇṇannaṁ khandhānaṁ cittasamuṭṭhānānañca rūpānaṁ atthipaccayena paccayo",
  "patthana1.16:138.1_2": "…pe… dve khandhā …pe….",
  "patthana1.16:139.1": "Sammattaniyato dhammo sammattaniyatassa dhammassa atthipaccayena paccayo …pe…. (Tisso pañhā.)",
  "patthana1.16:140.1_0": "Aniyato dhammo aniyatassa dhammassa atthipaccayena paccayo—sahajātaṁ, purejātaṁ,",
  "patthana1.16:140.1_1": "pacchājātaṁ, āhāraṁ, indriyaṁ. **Sahajāto**—aniyato eko khandho tiṇṇannaṁ khandhānaṁ",
  "patthana1.16:140.1_2": "cittasamuṭṭhānānañca rūpānaṁ atthipaccayena paccayo …pe… dve khandhā …pe… paṭisandhikkhaṇe",
  "patthana1.16:140.1_3": "…pe… khandhā vatthussa atthipaccayena paccayo. Vatthu khandhānaṁ atthipaccayena paccayo.",
  "patthana1.16:140.1_4": "Ekaṁ mahābhūtaṁ …pe… asaññasattānaṁ ekaṁ mahābhūtaṁ …pe…. **Purejātaṁ**—cakkhuṁ …pe…",
  "patthana1.16:140.1_5": "vatthuṁ aniccato dukkhato anattato vipassati assādeti abhinandati, taṁ ārabbha rāgo",
  "patthana1.16:140.1_6": "uppajjati …pe… domanassaṁ uppajjati. Dibbena cakkhunā rūpaṁ passati, dibbāya sotadhātuyā",
  "patthana1.16:140.1_7": "saddaṁ suṇāti, rūpāyatanaṁ cakkhuviññāṇassa …pe… phoṭṭhabbāyatanaṁ kāyaviññāṇassa",
  "patthana1.16:140.1_8": "…pe… cakkhāyatanaṁ cakkhuviññāṇassa …pe… kāyāyatanaṁ kāyaviññāṇassa … vatthu aniyatānaṁ",
  "patthana1.16:140.1_9": "khandhānaṁ atthipaccayena paccayo. **Pacchājātā**—aniyatā khandhā purejātassa imassa",
  "patthana1.16:140.1_10": "kāyassa atthipaccayena paccayo. **Kabaḷīkāro āhāro**—imassa kāyassa atthipaccayena",
  "patthana1.16:140.1_11": "paccayo. **Rūpajīvitindriyaṁ**—kaṭattārūpānaṁ atthipaccayena paccayo.",
  "patthana1.16:141.1_0": "Aniyato dhammo micchattaniyatassa dhammassa atthipaccayena paccayo. **Purejātaṁ**—rūpajīvitindriyaṁ",
  "patthana1.16:141.1_1": "mātughātikammassa …pe… ruhiruppādakammassa atthipaccayena paccayo. Vatthu micchattaniyatānaṁ",
  "patthana1.16:141.1_2": "khandhānaṁ atthipaccayena paccayo.",
  "patthana1.16:142.1": "Aniyato dhammo sammattaniyatassa dhammassa atthipaccayena paccayo. **Purejātaṁ**—vatthu sammattaniyatānaṁ khandhānaṁ atthipaccayena paccayo. ",
  "patthana1.16:143.1_0": "Micchattaniyato ca aniyato ca dhammā micchattaniyatassa dhammassa atthipaccayena",
  "patthana1.16:143.1_1": "paccayo—sahajātaṁ, purejātaṁ. **Sahajāto**—micchattaniyato eko khandho ca vatthu",
  "patthana1.16:143.1_2": "ca tiṇṇannaṁ khandhānaṁ …pe… dve khandhā ca …pe….",
  "patthana1.16:144.1_0": "Micchattaniyato ca aniyato ca dhammā aniyatassa dhammassa atthipaccayena paccayo—sahajātaṁ,",
  "patthana1.16:144.1_1": "pacchājātaṁ, āhāraṁ, indriyaṁ. **Sahajātā**—micchattaniyatā khandhā ca mahābhūtā",
  "patthana1.16:144.1_2": "ca cittasamuṭṭhānānaṁ rūpānaṁ atthipaccayena paccayo. **Pacchājātā**—micchattaniyatā",
  "patthana1.16:144.1_3": "khandhā ca kabaḷīkāro āhāro ca imassa kāyassa atthipaccayena paccayo. **Pacchājātā**—micchattaniyatā",
  "patthana1.16:144.1_4": "khandhā ca rūpajīvitindriyañca kaṭattārūpānaṁ atthipaccayena paccayo.",
  "patthana1.16:145.1": "Sammattaniyato ca aniyato ca dhammā sammattaniyatassa dhammassa atthipaccayena paccayo …pe…. (Dve pañhā micchattaniyatasadisā.)",
  "patthana1.16:146.0.1": "Saṅkhyāvāra",
  "patthana1.16:146.0.2": "Suddha",
  "patthana1.16:146.1_0": "Hetuyā satta, ārammaṇe pañca, adhipatiyā aṭṭha, anantare pañca, samanantare pañca,",
  "patthana1.16:146.1_1": "sahajāte nava, aññamaññe tīṇi, nissaye terasa, upanissaye satta, purejāte tīṇi, pacchājāte",
  "patthana1.16:146.1_2": "tīṇi, āsevane tīṇi, kamme satta, vipāke ekaṁ, āhāre satta, indriye satta, jhāne satta,",
  "patthana1.16:146.1_3": "magge satta, sampayutte tīṇi, vippayutte pañca, atthiyā terasa, natthiyā pañca, vigate",
  "patthana1.16:146.1_4": "pañca, avigate terasa. (Evaṁ gaṇetabbaṁ.)",
  "patthana1.16:147.1": "Anulomaṁ.",
  "patthana1.16:148.0": "Paccanīyuddhāra",
  "patthana1.16:148.1": "Micchattaniyato dhammo micchattaniyatassa dhammassa sahajātapaccayena paccayo … upanissayapaccayena paccayo. ",
  "patthana1.16:149.1_0": "Micchattaniyato dhammo aniyatassa dhammassa ārammaṇapaccayena paccayo … sahajātapaccayena",
  "patthana1.16:149.1_1": "paccayo … upanissayapaccayena paccayo … pacchājātapaccayena paccayo … kammapaccayena paccayo.",
  "patthana1.16:150.1": "Micchattaniyato dhammo micchattaniyatassa ca aniyatassa ca dhammassa sahajātapaccayena paccayo. ",
  "patthana1.16:151.1": "Sammattaniyato dhammo sammattaniyatassa dhammassa sahajātapaccayena paccayo … upanissayapaccayena paccayo. ",
  "patthana1.16:152.1": "Sammattaniyato dhammo aniyatassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … pacchājātapaccayena paccayo. ",
  "patthana1.16:153.1": "Sammattaniyato dhammo sammattaniyatassa ca aniyatassa ca dhammassa sahajātapaccayena paccayo. ",
  "patthana1.16:154.1_0": "Aniyato dhammo aniyatassa dhammassa ārammaṇapaccayena paccayo … sahajātapaccayena",
  "patthana1.16:154.1_1": "paccayo … upanissayapaccayena paccayo … purejātapaccayena paccayo … pacchājātapaccayena",
  "patthana1.16:154.1_2": "paccayo … kammapaccayena paccayo … āhārapaccayena paccayo … indriyapaccayena paccayo.",
  "patthana1.16:155.1": "Aniyato dhammo micchattaniyatassa dhammassa ārammaṇapaccayena paccayo … upanissayapaccayena paccayo … purejātapaccayena paccayo. ",
  "patthana1.16:156.1": "Aniyato dhammo sammattaniyatassa dhammassa upanissayapaccayena paccayo … purejātapaccayena paccayo. ",
  "patthana1.16:157.1": "Micchattaniyato ca aniyato ca dhammā micchattaniyatassa dhammassa sahajātaṁ, purejātaṁ. ",
  "patthana1.16:158.1": "Micchattaniyato ca aniyato ca dhammā aniyatassa dhammassa sahajātaṁ, pacchājātaṁ, āhāraṁ, indriyaṁ. ",
  "patthana1.16:159.1": "Sammattaniyato ca aniyato ca dhammā sammattaniyatassa dhammassa sahajātaṁ, purejātaṁ. ",
  "patthana1.16:160.1": "Sammattaniyato ca aniyato ca dhammā aniyatassa dhammassa sahajātaṁ, pacchājātaṁ, āhāraṁ, indriyaṁ. ",
  "patthana1.16:161.0.1": "1.16.7.2. Paccayapaccanīya",
  "patthana1.16:161.0.2": "Saṅkhyāvāra",
  "patthana1.16:161.0.3": "Suddha",
  "patthana1.16:161.1_0": "Nahetuyā terasa, naārammaṇe naadhipatiyā naanantare nasamanantare terasa, nasahajāte",
  "patthana1.16:161.1_1": "nava, naaññamaññe nava, nanissaye nava, naupanissaye terasa, napurejāte ekādasa,",
  "patthana1.16:161.1_2": "napacchājāte terasa, naāsevane terasa, nakamme navipāke naāhāre terasa …pe… namagge",
  "patthana1.16:161.1_3": "terasa, nasampayutte nava, navippayutte satta, noatthiyā satta, nonatthiyā terasa,",
  "patthana1.16:161.1_4": "novigate terasa, noavigate satta. (Evaṁ gaṇetabbaṁ.)",
  "patthana1.16:162.1": "Paccanīyaṁ.",
  "patthana1.16:163.0.1": "1.16.7.3. Paccayānulomapaccanīya",
  "patthana1.16:163.0.2": "Hetuduka",
  "patthana1.16:163.1_0": "Hetupaccayā naārammaṇe satta, naadhipatiyā satta, naanantare satta, nasamanantare",
  "patthana1.16:163.1_1": "satta, naaññamaññe tīṇi, naupanissaye satta …pe… namagge satta, nasampayutte tīṇi,",
  "patthana1.16:163.1_2": "navippayutte tīṇi, nonatthiyā satta, novigate satta. (Evaṁ gaṇetabbaṁ.)",
  "patthana1.16:164.1": "Anulomapaccanīyaṁ.",
  "patthana1.16:165.0.1": "1.16.7.4. Paccayapaccanīyānuloma",
  "patthana1.16:165.0.2": "Nahetuduka",
  "patthana1.16:165.1_0": "Nahetupaccayā ārammaṇe pañca, adhipatiyā aṭṭha, anantare pañca, samanantare pañca,",
  "patthana1.16:165.1_1": "sahajāte nava, aññamaññe tīṇi, nissaye terasa, upanissaye satta, purejāte tīṇi, pacchājāte",
  "patthana1.16:165.1_2": "tīṇi, āsevane tīṇi, kamme satta, vipāke ekaṁ, āhāre satta, indriye jhāne magge satta,",
  "patthana1.16:165.1_3": "sampayutte tīṇi, vippayutte pañca, atthiyā terasa, natthiyā pañca, vigate pañca,",
  "patthana1.16:165.1_4": "avigate terasa. (Evaṁ gaṇetabbaṁ.)",
  "patthana1.16:166.1": "Paccanīyānulomaṁ.",
  "patthana1.16:167.1": "Micchattaniyatattikaṁ niṭṭhitaṁ."
}