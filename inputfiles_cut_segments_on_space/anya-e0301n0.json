{
  "anya-e0301n0:0": "Namo tassa bhagavato arahato sammāsambuddhassa",
  "anya-e0301n0:1": "Paramatthadīpanī",
  "anya-e0301n0:2": "Saṅgaha mahāṭīkā pāṭha",
  "anya-e0301n0:3": "Ganthārabbhakathā",
  "anya-e0301n0:4": "[Ka]",
  "anya-e0301n0:5": "Udayā yassa ekassa, saddhammaraṃsi jālino;",
  "anya-e0301n0:6": "Pabujjhiṃsu janambujā, jātikkhette mahāsare.",
  "anya-e0301n0:7": "[Kha]",
  "anya-e0301n0:8": "Vandāmi taṃ mahāsūraṃ, mahāmoha tamonudaṃ;",
  "anya-e0301n0:9": "Sañjātaṃ so hadaye mayhaṃ, tamokhandhaṃ panūdataṃ.",
  "anya-e0301n0:10": "[Ga]",
  "anya-e0301n0:11": "Porāṇakehi viññūhi, vaṇṇitā vaṇṇanā bahū;",
  "anya-e0301n0:12": "Dissanti idha lokamhi, abhidhammatthasaṅgahe.",
  "anya-e0301n0:13": "[Gha]",
  "anya-e0301n0:14": "Na tāhi tuṭṭhiṃ vindanti, ye sāratthā bhimānino;",
  "anya-e0301n0:15": "Te maṃ saṅgamma yācanti, paramatthassa dīpanaṃ.",
  "anya-e0301n0:16": "[Ṅa]",
  "anya-e0301n0:17": "Mahaṇṇave ratanāni, uddharitvā dipavāsinaṃ;",
  "anya-e0301n0:18": "Yathicchakaṃpi dajjeyyuṃ, na vattabbāva ūnatā.",
  "anya-e0301n0:19": "[Ca]",
  "anya-e0301n0:20": "Tathevettha vipulatthā, aṇṇave ratanūpamā;",
  "anya-e0301n0:21": "Satakkhattuṃpi vaṇṇeyyuṃ, pariyādinnā na hessare.",
  "anya-e0301n0:22": "[Cha]",
  "anya-e0301n0:23": "Tasmā tāsu vaṇṇanāsu, sāramādāya vaṇṇanaṃ;",
  "anya-e0301n0:24": "Nānāsārattha sampuṇṇaṃ, uttāna padabyañjanaṃ.",
  "anya-e0301n0:25": "[Ja]",
  "anya-e0301n0:26": "Nātisaṅkhepa vitthāraṃ, mandabuddhippabodhanaṃ;",
  "anya-e0301n0:27": "Karissaṃ taṃ paramatthesu, suṇantu pāṭavatthinoti.",
  "anya-e0301n0:28": "Pathamagāthā-paramatthadīpanī",
  "anya-e0301n0:29_0": "1. Abhidhammatthasaṅgahaṃ kattukāmo anuruddhatthero saṅgahārabbhe tāva sappayojane",
  "anya-e0301n0:29_1": "pañcapiṇḍatthe dassento ādigātha māha. Pañcapiṇḍatthānāma ratanattayavandanā, ganthābhidheyyo,",
  "anya-e0301n0:29_2": "ganthappakāro, ganthābhidhānaṃ, ganthappayojanaṃ. Tattha tīsu ratanesu nippaccakārakaraṇaṃ",
  "anya-e0301n0:29_3": "ratanattayavandanānāma. Sā sammāsambuddhamatulaṃ sasaddhammagaṇuttamaṃ abhivādiyāti",
  "anya-e0301n0:29_4": "etehi padehi dassitā. Sakalena ganthena abhihitā padhānatthabhūtā cattāro abhidhammatthā",
  "anya-e0301n0:29_5": "ganthābhidheyyo. So abhidhammatthasaṅgahantipade abhidhammattha saddena dassito.",
  "anya-e0301n0:30": "[1] Vibhāvaniyaṃ pana",
  "anya-e0301n0:31": "Saṅgahitabhāvopi abhidheyyoyevāti katvā abhidheyyo abhidhammatthasaṅgahapadena dassitotivuttaṃ. Taṃ na sundaraṃ.",
  "anya-e0301n0:32_0": "Na hi so appadhānatthabhūto saṅgahitabhāvo imasmiṃ piṇḍatthadassane abhidheyyo nāma",
  "anya-e0301n0:32_1": "bhavituṃ yuttoti. Ito paṭṭhāyaca ṭīkāyanti vutte imassa saṅgahassa dvīsu sīhaḷaṭīkāsu",
  "anya-e0301n0:32_2": "pathamāṭīkā daṭṭhabbā. Vibhāvaniyanti vutte etarahi pākaṭā dutīyā. Ṭīkāsūti vutte",
  "anya-e0301n0:32_3": "dvepi. Mahāṭīkāyanti vutte visuddhimagge mahāṭīkā daṭṭhabbā. Yañca vacanaṃ vibhāvaniyaṃpi",
  "anya-e0301n0:32_4": "āgataṃ, aññatthāpi āgataṃ, taṃpi idha vibhāvaniyaṃtveva vuccati āsannattāti. Sabhāgadhammasaṅgahavasena",
  "anya-e0301n0:32_5": "ganthavidhānākāro ganthappakāro. So pana saṅgaha saddena dassito.",
  "anya-e0301n0:33": "[2] Vibhāvaniyaṃ pana",
  "anya-e0301n0:34": "Abhidhammatthasaṅgahapadenāti vuttaṃ. Taṃ na sundaraṃ.",
  "anya-e0301n0:35_0": "Na hi abhidhammatthasaddo ganthavidhānākāraṃ dīpetīti. Atthā nugatā ganthasamaññā",
  "anya-e0301n0:35_1": "vanthābhidhānaṃ. Taṃ abhidhammattha saṅgahapadena dassitaṃ. Saṅgahaganthe kate sati",
  "anya-e0301n0:35_2": "taduggahaparipucchādivasena anāyāsato laddhabbaṃ dhammānaṃ sarūpāvabodhādikaṃ anupādāparinibbānantaṃ",
  "anya-e0301n0:35_3": "ganthassa phalānuphalaṃ ganthappayojanaṃ taṃpi abhidhammatthasaṅgahapadeneva sāmatthiyato dassitaṃ.",
  "anya-e0301n0:36": "[3] Vibhāvaniyaṃ pana",
  "anya-e0301n0:37": "Saṅgahasaddenāti vuttaṃ. Taṃ na sundaraṃ.",
  "anya-e0301n0:38_0": "Na hi abhidhammatthasaddena vinā anāyāsato saṃsiddhimattadīpakena saṅgahasaddamattena",
  "anya-e0301n0:38_1": "tādiso anupādāparinibbānanto payo janaviseso sakkā viññātuṃ, asaddhamma saṅgahānaṃpi",
  "anya-e0301n0:38_2": "loke sandissanatoti.",
  "anya-e0301n0:39": "2. Tattha ratanattayavandanā tāva asaṅkheyyaappameyyappayojanā hoti. Yathāha –",
  "anya-e0301n0:40": "Te tādise pūjayato, nibbute akuto bhaye;",
  "anya-e0301n0:41": "Na sakkā puññaṃ saṅkhātuṃ, yamettha mapi kenacīti.",
  "anya-e0301n0:42_0": "Ya metthamapītiettha yenakenaci api manussenavā devenavā brahmunāvā saṅkhātuṃ na",
  "anya-e0301n0:42_1": "sakkāti yojanā. Ṭīkākārāpi taṃ payojanaṃ tattha tattha bahudhā papañcenti. Saṅgahakārā",
  "anya-e0301n0:42_2": "pana antarāyanīvāraṇameva visesato paccāsīsanti. Saṅgahakārā tica buddhaghosattherādayo",
  "anya-e0301n0:42_3": "aṭṭhakathācariyā vuccanti.",
  "anya-e0301n0:43": "Nippaccakārassetassa,",
  "anya-e0301n0:44": "Katassa ratanattaye;",
  "anya-e0301n0:45": "Ānubhāvena sosetvā,",
  "anya-e0301n0:46": "Antarāye asesatoti hi vuttaṃ.",
  "anya-e0301n0:47_0": "3. Kathañca ratanattayavandanāya antarāyanīvāraṇaṃ hotīti. Vuccate-ratanattayavandanā",
  "anya-e0301n0:47_1": "hi nāma vandanākiriyābhinipphādako sattakkhattuṃ sattakkhattuṃ anekakoṭisatasahassavāre",
  "anya-e0301n0:47_2": "pavattamāno mahanto puññābhisando puññappavāho. So ca anuttaresu buddhādīsu puññakkhettesu",
  "anya-e0301n0:47_3": "saṃvaḍḍhitattā therassa ca uḷāracchandasaddhābuddhiguṇehi paribhāvitattā mahājutiko",
  "anya-e0301n0:47_4": "mahapphalo mahānisaṃso ca puññātisayo hoti. So sayaṃ payogasampattibhāve ṭhatvā bahiddhā",
  "anya-e0301n0:47_5": "vipattipaccaye apanetvā sampattipaccaye upanetvā atipaṇītautucittāhāra samuṭṭhitānaṃ",
  "anya-e0301n0:47_6": "sarīraṭṭhakadhātūnaṃ upabrūhanaṃ katvā paṭisandhito paṭṭhāya laddho kāsassa janakakammassa",
  "anya-e0301n0:47_7": "anubalaṃ deti. Aladdhokāsassa ca puññantarassa okāsalābhaṃ karoti. Atha laddhānubalena",
  "anya-e0301n0:47_8": "laddho kāsena ca tadubhayena puññena nibbattā rūpārūpasantatiyo therasantāne yamakamahānadiyo",
  "anya-e0301n0:47_9": "viya balavabalavanti yo hutvā pavattanti. Tadā tasmiṃ iṭṭhaphalaghanaparipūrite therasantāne",
  "anya-e0301n0:47_10": "aniṭṭhaphalabhūtānaṃ rogādi antarāyānaṃ uppattiyā okāso nāma natthīti iṭṭhaphalasantānavibādhakāni",
  "anya-e0301n0:47_11": "aniṭṭhaphalasantānajanakāni ca apuññakammāni dūrato apanītāneva honti. Na hi kammānināma",
  "anya-e0301n0:47_12": "puññāni apuññāni ca attano vipākuppattiyā okāse asati vipaccantīti. Tato tasmiṃ santāne",
  "anya-e0301n0:47_13": "āyuvaṇṇā dayo iṭṭhaphaladhammā yāva ganthaniṭṭhānā yāva āyukappapariyo sānāpi vā",
  "anya-e0301n0:47_14": "vaḍḍhanapakkhe ṭhatvā pavattanti. Yathāha –",
  "anya-e0301n0:48": "Abhi vādanasīlissa, niccaṃ vuḍḍhāpacāyino;",
  "anya-e0301n0:49": "Cattāro dhammā vaḍḍhanti, āyuvaṇṇo sukhaṃ balanti.",
  "anya-e0301n0:50_0": "Evaṃ tāya vandanāya antarāyanīvāraṇaṃ hotīti. Tasmā saṅgahārabbhe ratanattayavandanākaraṇaṃ",
  "anya-e0301n0:50_1": "therassa attanā ārabbha mānasaṅgahassa anantarāyena parisamāpanutthaṃ. Na kevalañca",
  "anya-e0301n0:50_2": "therasseva, sotūnañca saṅgahaṃ gaṇhantānaṃ ādimhiyeva ratanattaya vandanā siddhito",
  "anya-e0301n0:50_3": "anantarāyena gahaṇa kiccasampajjanatthanti.",
  "anya-e0301n0:51": "[4] Vibhāvaniyaṃ pana",
  "anya-e0301n0:52": "Sattasu javanesu pathamajavana vaseneva vandanā payojanaṃ vibhāvitaṃ viya dissati. “Diṭṭhadhammavedanīyabhūtā”ti hi tattha vuttaṃ. Taṃ na sundaraṃ.",
  "anya-e0301n0:53_0": "Upatthambhanakiccasseva idha adhippetattā. Tassa ca sattasupi javanesu upaladdhattāti.",
  "anya-e0301n0:53_1": "Yathā hi āhārarūpassa dvīsu kiccesu ojaṭṭhamakarūpajananakiccaṃ parittakaṃ appamattakaṃ",
  "anya-e0301n0:53_2": "hoti. Catussanta tirūpupatthambhanakiccameva mahantaṃ adhimattaṃ. Tathāhi paṭṭhānepi",
  "anya-e0301n0:53_3": "tadupatthambhanakiccameva gahetvā kabaḷīkāro āhāro imassa kāyassa āhārapaccayena",
  "anya-e0301n0:53_4": "paccayoti vibhaṅgavāro vibhatto. Evamevaṃ idhapi pathamajavanassa avunāva vipākajananakiccaṃ",
  "anya-e0301n0:53_5": "parittakaṃ appamattakaṃ hoti. Ahetukavipākamattaṃ janetīti aṭṭhakathāsu vuttaṃ. Kammantarupatthambhanakiccameva",
  "anya-e0301n0:53_6": "mahantaṃ adhimattaṃ. Tañca sattasupi javanesu upalabbhati yevāti. Yasmā pana ganthābhidheyye",
  "anya-e0301n0:53_7": "ganthappakāre ganthappayojane ca ādito vivitesati sotu janānaṃ ganthassavane ussāho",
  "anya-e0301n0:53_8": "jāyati. Tasmā tesaṃ ganthā bhidheyyādīnaṃ dassanaṃ ganthe ussāhajananatthaṃ. Ganthābhidhānadassanaṃ",
  "anya-e0301n0:53_9": "vohārasukhatthanti. Idamettha piṇḍatthadassanaṃ.",
  "anya-e0301n0:54_0": "4. Ayaṃ pana padattho. Sammāca bujjhi sāmañca bujjhīti sammā sambuddho. Ettha ca",
  "anya-e0301n0:54_1": "sammāsaddo aviparītatthe nipāto. So bujjhitabbesu ñeyyadhammesu bujjhanakriyāya asesabyāvibhāvaṃ",
  "anya-e0301n0:54_2": "dīpeti. Tathāhi padesañāṇe ṭhitā paccekabuddhādayo attano visaye eva aviparītaṃ bujjhanti.",
  "anya-e0301n0:54_3": "Avisaye pana andhakāre paviṭṭhāviya hontīti aṭṭhakathāyaṃ vuttaṃ. Visayo ca tesaṃ",
  "anya-e0301n0:54_4": "appamattakova sabbaññuvisayaṃ upādāya yathā hattha puṭe ākāso appamattakova ajaṭākāsaṃ",
  "anya-e0301n0:54_5": "upādāyāti. Te hi phassādīsu dhammesu ekadhammampi sabbākārato bujjhituṃ nasakkontīti.",
  "anya-e0301n0:54_6": "Sabbaññubuddhānaṃ pana avisayo nāma natthi, yattha te viparītaṃ bujjheyyuṃ. Te hi",
  "anya-e0301n0:54_7": "anamatagge saṃsāre anantāsu ca lokadhātūsu tiyaddhagate addhamuttake ca dhamme hatthamaṇike",
  "anya-e0301n0:54_8": "viya samasame katvā bujjhanti. Sabbe dhammā sabbākārena buddhassa bhagavato ñāṇamukhe",
  "anya-e0301n0:54_9": "āpāta māgacchantīti hi vuttaṃ. Tattha ñāṇamukheti sabbaññuṃmahābhavaṅgaṃ sandhāyāha.",
  "anya-e0301n0:54_10": "Tattha hi te dhammā bodhimaṇḍe sabbaṃ abhidhammaṃ sammasanato paṭṭhāya niccakālaṃ",
  "anya-e0301n0:54_11": "upaṭṭhahantīti. Sabbaññubuddhā pana yattake dhamme vicāretuṃ icchanti. Tattake dhamme",
  "anya-e0301n0:54_12": "āvajjanāya visuṃ katvā āvajjitvā vicārentīti. Nanu dhammā mahantā bhavaṅgaṃ parittakanti",
  "anya-e0301n0:54_13": "na codetabbametaṃ. Arūpadhammānañhi paramukkaṃsapattānaṃ esa ānubhāvoti. Saṃsaddo",
  "anya-e0301n0:54_14": "pana sāmanti etassa atthe upasaggo. So bhagavato paṭivedhadhammesu anācariyakataṃ",
  "anya-e0301n0:54_15": "dīpeti. Na me ācariyo atthīti hi vuttaṃ. Nanu bhagavato tatīyacatutthāruppa samāpattiyo",
  "anya-e0301n0:54_16": "āḷārudakamūlikāti. Saccaṃ. Tā pana analaṅkaritvā laddhamattāva hutvā chaḍḍitattā",
  "anya-e0301n0:54_17": "pacchā bujjhanakriyāya pādakamattāpi nahonti. Kuto paṭivedhadhammāti. Tasmā tā bhagavato",
  "anya-e0301n0:54_18": "buddhabhāve sācariyakataṃ na sādhentīti. Ayamettha pāḷi anugato attho. Yathāha –",
  "anya-e0301n0:55_0": "Tattha katamo ca puggalo sammāsambuddho. Idhekacco puggalo pubbe ananussutesu dhammesu",
  "anya-e0301n0:55_1": "sāmaṃ saccāni abhisambujjhi. Tattha ca sabbaññutaṃ pāpuṇāti. Balesu ca vasibhāvaṃ.",
  "anya-e0301n0:55_2": "Ayaṃ vuccati puggalo sammāsambuddhoti.",
  "anya-e0301n0:56_0": "Tatthāti nimitte bhummaṃ. Balesūti dasabala ñāṇesu. Vasibhāvanti issarabhāvaṃ. Etthaca",
  "anya-e0301n0:56_1": "pubbe. La. Sāmantietena saṃsaddassa atthaṃ dasseti. Tatthātiādinā [sammāsaddassaatthanti.",
  "anya-e0301n0:56_2": "Sammāsambuddhapadaṃ]",
  "anya-e0301n0:57_0": "5. Idāni thero attano vandanaṃ suṭṭhubalavaṃ karonto atulanti āha. Anekaguṇapadavisayā",
  "anya-e0301n0:57_1": "hi vandanā suṭṭhutaraṃ balavatī hotīti. Nanu ekaguṇapadavisayāpi vandanā antarā yanīvāraṇesamatthā",
  "anya-e0301n0:57_2": "siyāti kiṃ dutīyenāti. Na na samatthā. Viññujātikā pana satthuguṇatthomane mattakārino",
  "anya-e0301n0:57_3": "nāma na honti. Thero ca tesaṃ aññataro. Tvaṃ pana aviññujātiko. Tasmā mattaṃ karonto",
  "anya-e0301n0:57_4": "codesīti. Apica. Na kevalaṃ antarā yanīvāraṇameva vandanāya icchitabbaṃ hoti. Athakho",
  "anya-e0301n0:57_5": "paññāpāṭavādiatthopi icchitabboyeva. Sopi hi anāyāsena gantha niṭṭhānassa ganthapārisuddhiyā",
  "anya-e0301n0:57_6": "ca paccayo hotīti. Anussatiṭṭhānesu hi cittabhāvanā cittasamādhānāvahā hoti. Citta",
  "anya-e0301n0:57_7": "samādhāne ca sati paññātikkhāsūrā hutvā pahati. Samāhito bhikkhave yathābhūtaṃ pajānātīti",
  "anya-e0301n0:57_8": "hi vuttaṃ. Tasmā tadatthāyapi attano vandanā suṭṭhu balavatī kātabbāyevāti.",
  "anya-e0301n0:58": "[5] Vibhāvaniyaṃ pana",
  "anya-e0301n0:59": "“Yathāvuttavacanattha yogepi sammāsambuddhasaddassa bhagavati samaññāvasena pavattattā atulanti iminā vise setī”ti vuttaṃ. Taṃ na sundaraṃ.",
  "anya-e0301n0:60_0": "Mahantañhi satthuguṇapadānaṃ majjhe etaṃ sammāsambuddhapadaṃ, cando viya tārakānaṃ",
  "anya-e0301n0:60_1": "majjhe. Tasmā taṃ sabhāvaniruttiṃ jānantānaṃsantike bhāvatthasuññaṃ satthusamaññāmattaṃ",
  "anya-e0301n0:60_2": "bhavituṃ nārahati. Aññesaṃ pana padasahassaṃ vuccamānaṃpi satthu samaññāmattameva",
  "anya-e0301n0:60_3": "sampajjatīti. Tulayitabbo aññena saha pamitabboti tulo. Na tulo atulo, natthitulo",
  "anya-e0301n0:60_4": "sadiso etassāti vā atulo. Bhagavā. Na hi atthi bhagavato attanā sadiso koci lokasminti. Yathāha –",
  "anya-e0301n0:61": "Na me ācariyo atthi, sadiso me na vijjati;",
  "anya-e0301n0:62": "Sadevakasmiṃ lokasmiṃ, natthi me paṭipuggaloti.",
  "anya-e0301n0:63_0": "Anacchariyañcetaṃ, yaṃ buddhabhūtassa atulattaṃ. Sampatijātassapi panassa atulatā",
  "anya-e0301n0:63_1": "paññāyati. Tadā hi mahāpuriso sampatijātova samāno puratthimadisābhimukho aṭṭhāsi.",
  "anya-e0301n0:63_2": "Tasmiṃ disā bhāge anantāni cakkavāḷāni ekaṅgaṇāni ahesuṃ. Tesu ṭhitā devabrahmāno",
  "anya-e0301n0:63_3": "mahāpurisa idha tumhehi sadiso natthi. Kuto uttaritaroti paramāya pujāya pūjesuṃ.",
  "anya-e0301n0:63_4": "Evaṃ sesadisāsupi. Tadā mahāpuriso attano sabbalokaggabhāvaṃ ñatvā aggohamasmi lokassa,",
  "anya-e0301n0:63_5": "seṭṭhohamasmilokassa, jeṭṭhohamasmilokassa ayamanti mājāti, natthi dāni punabbhavoti",
  "anya-e0301n0:63_6": "evaṃ achambhivācaṃ nicchāresīti. Idaṃpi anacchariyaṃ, yaṃ pacchimabhavaṃ pattassa",
  "anya-e0301n0:63_7": "atulattaṃ. Yadā pana so sumedhabhūto dīpaṅkarabuddhassa santike niyatabyākaraṇaṃ",
  "anya-e0301n0:63_8": "gaṇhi. Tadāpi thapetvā dīpaṅkarasammāsambuddhaṃ pāramitāguṇehi tena sadiso koci nattheva.",
  "anya-e0301n0:63_9": "Natthibhāvocassa tadā pavatte hi dasasahassilokadhātukampanādīhi asādhāraṇapāṭihāriyehi",
  "anya-e0301n0:63_10": "dīpetabbo. Tāni hi paccekabodhisattānaṃ satasahassaṃpi pavattetuṃ na sakkhissatiyeva.",
  "anya-e0301n0:63_11": "Kuto sāvakabodhi sattānanti. Teneva hi tadā pavattipāramipavicayaññāṇaṃ attano visaye",
  "anya-e0301n0:63_12": "sabbaññuthaññāṇagatikanti aṭṭhakathāyaṃ vuttaṃ. Sāvakabodhisattāpi hi yato paṭṭhāya",
  "anya-e0301n0:63_13": "attano bodhiyā anurūpe sambhāradhamme sayameva jānituṃ sakkonti. Tato paṭṭhāya anivattidhammā",
  "anya-e0301n0:63_14": "hutvā vattānusārimahāputhujjanabhāvaṃ atikkamitvā bodhisattabhūmiṃ okkantā honti.",
  "anya-e0301n0:63_15": "Ekena pariyāyena niyatā sambodhiparāyanā ca nāma honti. Tadā eva buddhānaṃ sammukhibhāve",
  "anya-e0301n0:63_16": "sati niyatabyākaraṇaṃ labhanti. Sabbaññu bodhisatta paccekabodhisattesu vattabbameva natthīti.",
  "anya-e0301n0:64": "[6] Vibhāvaniyaṃ pana",
  "anya-e0301n0:65": "Samitatthe yyakārassa akārassa vā vasena etaṃ siddhanti vuttaṃ. Taṃ na sundaraṃ.",
  "anya-e0301n0:66_0": "Na hi tulasaddo dhātusiddho kammasādhano ca bhavituṃ na yutto. Tulayituṃ asakkuṇeyyoti",
  "anya-e0301n0:66_1": "atulo. Appame yyoti hi ṭīkāyaṃ vuttaṃ. Etena tulasaddo kammasādhanoti dipeti. Evañca",
  "anya-e0301n0:66_2": "sati kammasādhaneneva tadatthasiddhito kiṃ tato samitatthe yyakārassaakārassa vā",
  "anya-e0301n0:66_3": "cintāyāti. Vatticchānugato saddappayogoti katvā etaṃ vuttanti ce. Na. Yathā sutaṃ",
  "anya-e0301n0:66_4": "yuttaṃ vajjetvā assutassa parikappanāya payo janābhāvatoti. [Atula padaṃ]",
  "anya-e0301n0:67_0": "6. Imehi pana dvīhi padehi satthu tisso sampadā vibhā vitā honti. Hetusampadā phalasampadā",
  "anya-e0301n0:67_1": "sattupakārasampadācāti. Tattha satthu mahākaruṇā samaṅgitā bodhisambhārasambharaṇañca",
  "anya-e0301n0:67_2": "hetusampadānāma. Bodhimaṇḍe pavattitā catuvīsati koṭisabhasahassasaṅkhā mahāvajiraññāṇasaṅkhātā",
  "anya-e0301n0:67_3": "sabbaññumahā vipassanāpi ettheva saṅgahitā. Sā hi mahābodhiyā padaṭṭhāna bhūtāti.",
  "anya-e0301n0:67_4": "Pahāna sampadāyameva vā sā saṅgahitāti daṭṭhabbā. Phalasampadā catubbidhā pahānasampadā",
  "anya-e0301n0:67_5": "ñāṇasampadā ānubhāvasampadā rūpakāyasampadā cāti. Tattha saha vāsanāya kilesappahānaṃ",
  "anya-e0301n0:67_6": "pahānasampadā nāma. Pahānassa sabbapāripūritāti attho. Atthato pana ariyamaggo, aggamaggaññāṇameva",
  "anya-e0301n0:67_7": "vā. Sabbaññuta ññāṇa dasabalaññāṇādīni ñāṇasampadā.",
  "anya-e0301n0:68": "[7] Vibhāvaniyaṃ pana",
  "anya-e0301n0:69_0": "Etāsu dvīsu sampadāsu ñāṇasampadā pathamaṃ vuttā, tato pahānasampadā. Pahānasampadāyeva",
  "anya-e0301n0:69_1": "pana pathamaṃ vattabbā. Sā hi ñāṇasampadāyapubbaṅgamabhūtā paccayabhūtā ca. Mahāṭīkāyañca",
  "anya-e0301n0:69_2": "sāyeva pathamaṃ vuttāti.",
  "anya-e0301n0:70": "[8] Yañca vibhāvaniyaṃ",
  "anya-e0301n0:71": "“Sabbaññutaññāṇapadaṭṭhānaṃ aggamaggaññāṇa”nti ñāṇasampadāyaṃ vuttaṃ. Taṃpi na yujjati.",
  "anya-e0301n0:72_0": "Aggamaggaññāṇañhi pahānasampadā eva bhavituṃ arahati. Na hi maggaññāṇato aññā pahānasampadānāma",
  "anya-e0301n0:72_1": "atthīti. Yañca koci vadeyya maggaññāṇaṃ ñāṇañca hoti pahānañca. Tasmā ubhayattha",
  "anya-e0301n0:72_2": "vattuṃ yuttanti. Taṃpi na yujjati. Evañhi sati sampadāsaṅkaro hotīti.",
  "anya-e0301n0:73": "[9] Tathā vibhāvaniyaṃ",
  "anya-e0301n0:74": "Ñāṇasampadāyaṃ sabbaññutaññāṇaṃ sabbapathamaṃ vattabbaṃpi na vuttaṃ. Taṃpi na sundaraṃ.",
  "anya-e0301n0:75": "Nanu “tammūlakāni ca dasabalādi ññāṇānī”ti ettha ādisaddena sabbaññutaññāṇaṃpi gahitanti ce. Taṃpi na yujjati.",
  "anya-e0301n0:76_0": "Na hi appadhānaṃ sarūpato niddisitvā padhānaṃ pākaṭaṃ ādisaddena gahitanti ñāyāgataṃ",
  "anya-e0301n0:76_1": "hotīti. Acinteyyānubhāvehi sīlā diguṇehi iddhi dhammehi ca sampadā ānubhāvasampadā.",
  "anya-e0301n0:76_2": "Lakkhaṇā nubyañjanappaṭimaṇḍitassa rūpakāyassa sampatti rūpakāyasampadā. Sattupakāroduvidho",
  "anya-e0301n0:76_3": "āsayasampadā, payogasampadā ca. Ajjhāsayassa uḷāratā kāyavacīpayogassa ca parisuddhatāti",
  "anya-e0301n0:76_4": "attho. Tattha devadattādīsu virodhisattesupi niccaṃ hitajjhāsayatā āsaya sampadā.",
  "anya-e0301n0:76_5": "Loke abhiññātānaṃ rājūnaṃ rājamahāmattānaṃ seṭṭhi gahapatīnaṃ devarājūnampi dhammaṃ",
  "anya-e0301n0:76_6": "desentassa lābhasakkārādi nirapekkhatāvasena desanāpayogasuddhi payogasampadā. Tattha",
  "anya-e0301n0:76_7": "dve pahānañāṇasampadā sammāsambuddhapadena vibhāvitā. Dvīhi ānu bhāvarūpakāyasampadāhi",
  "anya-e0301n0:76_8": "saha dve sattupakārasampadā atulapadena. Hetusampadā pana dvīhipi padehi sāmatthiyato",
  "anya-e0301n0:76_9": "vibhāvitā. Na hi tādisiyā hetusampadāya vinā itarāsaṃ pavatti atthīti. [Sampadā]",
  "anya-e0301n0:77_0": "7. Punapi thero attano vandanaṃ balavataraṃ karonto sasaddhammagaṇuttamanti āha.",
  "anya-e0301n0:77_1": "Etena dhammasaṅghānaṃpi vandanā katā hoti. Dūratohaṃ namassissaṃ, sasaṅghaṃ lokanāyakanti",
  "anya-e0301n0:77_2": "hi vutte saṅghassapi namanakriyāpatti sahasaddena viññāyati. Eva midaṃ daṭṭhabbaṃ.",
  "anya-e0301n0:77_3": "Tattha namassissanti namassiṃ.",
  "anya-e0301n0:78": "[10] Yampana vibhāvaniyaṃ",
  "anya-e0301n0:79_0": "“Guṇībhūtānaṃpi hi dhammasaṅghānaṃ abhivādetabba bhāvo sahayogena viññāyatī”ti vuttaṃ.",
  "anya-e0301n0:79_1": "Tattha abhivādetabba bhāvoti navattabbaṃ. Abhivāditabhāvoti pana abhivādananti vā",
  "anya-e0301n0:79_2": "vattabbaṃ. Evañhi sati idha adhippetassa kriyā samavāyassa siddhattā dhammasaṅghānaṃpi",
  "anya-e0301n0:79_3": "therassa vandanā kriyāpatti siddhā hotīti. Itarathā tabbapaccayassa arahatthadīpanato",
  "anya-e0301n0:79_4": "abhivādanā rahatā saṅkhāta guṇasamavāyo vutto siyā. Soca idha nādhippeto. Attano",
  "anya-e0301n0:79_5": "nidassanena ca saha na sameti saputtadāro āgatoti.",
  "anya-e0301n0:80_0": "Apica thero imaṃ ganthaṃ racayissāmīti pubbabhāgeyeva tīṇi ratanāni vandi, atha taṃ",
  "anya-e0301n0:80_1": "attano vandanaṃ ganthappaṭiññāya saha ghaṭetvā dassento imaṃ gāthaṃ racayītipi na",
  "anya-e0301n0:80_2": "na sakkā vattunti. Tathāhi abhivādiyāti vuttaṃ. Na abhivādiyāmīti. Esanayo aññatthapi.",
  "anya-e0301n0:80_3": "Tattha saddhammena ca gaṇuttamena ca attanā nimmitena sakalalokassa saraṇabhūtena",
  "anya-e0301n0:80_4": "saha vattatīti sasaddhamma gaṇuttamo. Sammāsambuddho. Na hi paranimmitena saddhammena",
  "anya-e0301n0:80_5": "gaṇuttamena ca sahitā sāvakā sasaddhammāti ca sagaṇuttamāti ca vuccanti. Na ca attanoeva",
  "anya-e0301n0:80_6": "saraṇabhūtena saddhammena sabrahmacārigaṇuttamena ca sahitā paccekabuddhā tathā thomanaṃ",
  "anya-e0301n0:80_7": "arahantīti, tasmā idaṃpi satthu asādhāraṇaguṇapadameva hotīti daṭṭhabbaṃ.",
  "anya-e0301n0:81_0": "Tattha dhāretīti dhammo. Ke dhāreti, attānaṃ dhārente. Dhammo have rakkhati dhammacārinti",
  "anya-e0301n0:81_1": "hi vuttaṃ. Kathañca dhāreti, catūsu apāyesu vaṭṭadukkhesuca apatamāne karonto. Kiñca",
  "anya-e0301n0:81_2": "dhāraṇaṃnāma, yesaṃ vasena sattā apāyesuvā vaṭṭadukkhesuvā patanti, tesaṃ kilesānaṃ",
  "anya-e0301n0:81_3": "ekadesenavā sabbasovā samucchindanaṃ. Imasmiṃ atthe cattāro ariyamaggā nibbānañca",
  "anya-e0301n0:81_4": "nippariyāyato dhammonāma. Ariyamaggā hi kilese samucchindantā nibbānena saheva hutvā",
  "anya-e0301n0:81_5": "samucchindanti. Na vināti, tasmā teyeva pañca ekantato dhammonāmāti. Pariyattidhammo",
  "anya-e0301n0:81_6": "pana dhāraṇupāyoyeva hoti. Cattāri sāmaññaphalānica dhāraṇaphalāniyeva honti, kilesānaṃ",
  "anya-e0301n0:81_7": "paṭippassambhanavasena pavattattā dhāraṇānukūlappavattāni ca. Tasmā ete pañca pariyāyadhammāyevāti.",
  "anya-e0301n0:81_8": "Athavā, dhārīyatīti dhammo. Dhāraṇārahoti vuttaṃ hoti. Yo hi dhārentaṃ ekantena dukkhato",
  "anya-e0301n0:81_9": "moceti. Aggasukheca patiṭṭhāpeti. Soyeva dhāraṇārahattā idha dhammonāmāti. Kopana",
  "anya-e0301n0:81_10": "soti, yathā puttadhammāyeva. Tehi keci bhāvanā vasena keci sacchikiriyavasena keci",
  "anya-e0301n0:81_11": "diṭṭhadhammasukhavihāravasena keci uggaha dhāraṇavasena dhārīyanti. Te ca evaṃ dhārīyamānā",
  "anya-e0301n0:81_12": "dhārentaṃ yathārahaṃ apāyadukkhato vaṭṭadukkhatoca mocenti, aggeca phalasukhevā nibbānasukhevā",
  "anya-e0301n0:81_13": "patiṭṭhāpentīti. Dhārentivā sappurisājanā apāyesu vaṭṭadukkhesuca attānaṃ apata mānaṃ",
  "anya-e0301n0:81_14": "vahanti etenāti dhammo. Dharantivā ettha dhammadīpā dhammappaṭisaraṇā janā laddhappatiṭṭhā",
  "anya-e0301n0:81_15": "hontīti dhammotipi yujjatiyeva. Kasmā panettha dhammo dasavidhova vutto. Nanu paṭipattidhammena",
  "anya-e0301n0:81_16": "saha ekādasavidhova vattabboti. Saccaṃ. Sopana paṭipattidhammo maggassa pubbabhāgappaṭipadāeva",
  "anya-e0301n0:81_17": "hotīti pubbacetanā viya dāne magge eva so saṅgahito. Tasmā dhammo dasavidhova sabbattha vuttoti daṭṭhabbo.",
  "anya-e0301n0:82_0": "Apica, yadaggena pariyattidhammo idha dhammasmiṃ saṅgahito. Tadaggena pariyattidhārakopi",
  "anya-e0301n0:82_1": "saṅghe vandaneyye saṅgahitoti yutto. Yadaggenaca puthujjanakalyāṇako saṅghe sekkhesu",
  "anya-e0301n0:82_2": "saṅgahito. Tadaggena tassa kalyāṇahetubhūto paṭipatti dhammopi dhamme vandaneyye",
  "anya-e0301n0:82_3": "saṅgahitoti daṭṭhabbo. So hi puthujjanabhūtopi yehi dhammehi samannāgatattā sekhe",
  "anya-e0301n0:82_4": "sotāpatti phalasacchikiriyāya paṭipanne saṅgahito. Te pana dhammā sekkhe sotāpattimagge",
  "anya-e0301n0:82_5": "asaṅgahitāti nasakkā vattunti. Ettāvatā ye vadanti saṅghaṃ saraṇaṃ gacchāmīti, ettha",
  "anya-e0301n0:82_6": "puthujjana kalyāṇako saṅghe asaṅgahito. Na hi taṃsaraṇaṃ gacchantassa saraṇagamanaṃ",
  "anya-e0301n0:82_7": "sampajjatīti. Tesaṃ taṃ paṭikkhittaṃ hoti. Evaṃ pana vattabbo, yo vo ānanda mayā",
  "anya-e0301n0:82_8": "dhammoca vinayoca desito paññatto, so vo mamaccayena satthāti evaṃ satthuṭhāne thapetvā",
  "anya-e0301n0:82_9": "bhagavatā saṃvaṇṇito pariyattidhammo dhammasaraṇe saṅgahitoti yutto, taṃ dhārentopana",
  "anya-e0301n0:82_10": "kalyāṇappaṭipattiyaṃ ṭhitopi atthi. Aṭṭhitopi atthi. Yo aṭṭhito, so attanopi saraṇaṃ",
  "anya-e0301n0:82_11": "nahoti. Kuto parassa. Satthārā ca anekesu suttasahassesu so garahito. Tasmā so saṅghasaraṇe",
  "anya-e0301n0:82_12": "asaṅgahito. Itarova saṅgahitoti yuttoti.",
  "anya-e0301n0:83_0": "Santānaṃ dhammoti saddhammo. Samitakilesānaṃ tatoyeva pasatthānaṃ pūjitānaṃ sappurisānaṃ",
  "anya-e0301n0:83_1": "paṇḍitānañca dhammoti attho. Yoca santānaṃ dhammo, sopi ekantena santoyeva hotīti",
  "anya-e0301n0:83_2": "santo dhammotipi saddhammo. Pasattho pūjito dhammoti attho. Sacco vā. Ayañhi aññatitthiyadhammo",
  "anya-e0301n0:83_3": "viya dhārentaṃ navisaṃvādeti. So hi ayaṃ me hitoti dhārentassa ahitoyeva sampajjati.",
  "anya-e0301n0:83_4": "Ayaṃ pana tathādhārentassa hitoyeva sampajjatīti. [Saddhammapadaṃ]. Gaṇuttamapade",
  "anya-e0301n0:83_5": "loke samāna diṭṭhisīlānaṃ sahadhammikānaṃ samūho gaṇoti vuccati. Idha pana uttamehi",
  "anya-e0301n0:83_6": "sīlādiguṇehi yutto bhagavato sāvakasaṅgho uttamoca so gaṇocāti atthena uttamagaṇonāma.",
  "anya-e0301n0:83_7": "Soyeva idha gaṇuttamoti vuccati yathā muniseṭṭho munivaroti.",
  "anya-e0301n0:84": "[11] Vibhāvaniyaṃ pana",
  "anya-e0301n0:85": "“Gaṇānaṃ gaṇesuvā devamanussādisamūhesu uttamo gaṇuttamo”ti ca vuttaṃ. Taṃ na sundaraṃ.",
  "anya-e0301n0:86_0": "Etasmiñhi atthe sati uttamasaddo padhānabhūto hoti. Soca guṇamhiyeva pavattatīti",
  "anya-e0301n0:86_1": "tena idha ariyasaṅgho vuttoti nasijjhatīti. Etthaca gaṇoti saṅghoyeva vuccati. Soca",
  "anya-e0301n0:86_2": "saṅgho duvidho sammutisaṅgho, dakkhiṇeyyasaṅghoti. Tattha samaggena saṅghena kataṃ",
  "anya-e0301n0:86_3": "upasampadākammaṃ sammutināma. Tāya sammutiyā upasampannabhūmiṃ patvā ṭhito bhikkhusaṅgho",
  "anya-e0301n0:86_4": "sammutisaṅghonāma. So vinayakammesu pasiddho. Dakkhiṇeyyasaṅgho nāma aṭṭha ariyapuggalasamūho.",
  "anya-e0301n0:86_5": "Sopana kiñcāpi sammutisaṅghepi antogadhoyeva hoti. Tathāpi saraṇagamana vandanā māna",
  "anya-e0301n0:86_6": "pūjāsakkārānussatiṭṭhānesu anuttara puññakkhetta vise sapariggahatthaṃ bhagavatā",
  "anya-e0301n0:86_7": "tathā tathā saṃvaṇṇetvā so visuṃ vuttoti daṭṭhabbo. Puthujjanasaṅghohi puññakkhettaṃ",
  "anya-e0301n0:86_8": "samānopi anuttaraṃ puññakkhettaṃ nahoti. Kasmā. Sālikkhette tiṇānaṃ viya khettaduṭṭhānaṃ",
  "anya-e0301n0:86_9": "sakkāyadiṭṭhi vicikicchānusayānaṃ sabbhāvāti. Puññakkhettabhāvo panassa purime saddhammapade",
  "anya-e0301n0:86_10": "vuttanayena veditabboti. [Sasaddhammagaṇuttamapadaṃ]",
  "anya-e0301n0:87_0": "8. Abhivādiyāti visesato vanditvā. Ettha ca ayaṃ loke sīlādiguṇayutto seṭṭho vandaneyyoti",
  "anya-e0301n0:87_1": "evaṃ seṭṭha cittaṃ paccupaṭṭhāpetvā vandanto visesato vandatīti vuccati. Vandanā",
  "anya-e0301n0:87_2": "pana tividhā kāyavandanādivasena. Yathāha –",
  "anya-e0301n0:88": "Tisso imā bhikkhave vandanā, katamā tisso. Kāyena vandati, vācāya vandati, manasā vandatīti.",
  "anya-e0301n0:89_0": "Tattha seṭṭhacittaṃ paccupaṭṭhāpetvā jāṇudvaya kapparadvaya nalāṭa saṅkhātāni pañca",
  "anya-e0301n0:89_1": "aṅgāni bhūmiyaṃ patiṭṭhāpetvā vandaneyyānaṃ abhimukhaṃ nippajjanto kāyena vandatināma.",
  "anya-e0301n0:89_2": "Yaṃ sandhāya pañcappatiṭṭhitena vanditvāti tattha tattha vuttaṃ. Yāyaca avandiyaṭṭhānesu",
  "anya-e0301n0:89_3": "vandantassa āpatti hotīti. Guṇapadāni vācāya pavattento vācāya vandatināma. Namo",
  "anya-e0301n0:89_4": "buddhassa, namatthu buddhassa, namo vimuttiyā, namo vimuttānaṃ, vipassissa namatthūti",
  "anya-e0301n0:89_5": "evamādīsupi vācā vandanāyeva. Guṇapadāni anugantvā guṇe anussaranto manasā vandatināmāti.",
  "anya-e0301n0:90_0": "9. Bhāsissanti kathessāmi. Kāmañca thero imaṃ saṅgahaṃ racayanto potthakāruḷhaṃ katvāva",
  "anya-e0301n0:90_1": "racayissati. Ganthakammaṃ nāma vācākammesu pasiddhanti katvā bhāsissanti vuttanti daṭṭhabbaṃ.",
  "anya-e0301n0:91_0": "10. Abhidhammatthasaṅgahanti pade abhidhamme vuttā atthā abhidhammatthā. Te saṅgayhanti",
  "anya-e0301n0:91_1": "ettha etenātivā abhidhammatthasaṅgaho. Saṅgayhantitica therena saṃkhipitvā gayhanti",
  "anya-e0301n0:91_2": "kathīyantīti attho. Abhidhammeti cettha abhiatireko abhivise soca dhammo abhidhammo.",
  "anya-e0301n0:91_3": "Dhammoti ca vinayapāḷito aññaṃpāḷi dvayaṃ vuccati. Yo vo ānanda mayā dhammoca vinayoca",
  "anya-e0301n0:91_4": "desito paññattoti hi vuttaṃ. Tañca pāḷidvayaṃ āṇāvidhānasaṅkhātaṃ vinayana kiccaṃ",
  "anya-e0301n0:91_5": "vajjetvā kusalādike yathāpavatte paramatthadhamme eva dīpetīti. Evaṃ dīpentesuca",
  "anya-e0301n0:91_6": "tesu dvīsu dhammesu yo itarato atirekoca hoti visesoca. Ayameva abhidhammo nāma.",
  "anya-e0301n0:91_7": "Itaropana dhammoyeva. Evañca katvā dhammo abhidhammo vinayo abhivinayoti idaṃ catukkaṃ",
  "anya-e0301n0:91_8": "veditabbaṃ. Tattha dhammonāma suttantapiṭakaṃ. Abhidhammonāma yattapakaraṇāni. Vinayonāma",
  "anya-e0301n0:91_9": "ubhato vibhaṅgo, abhivinayonāma khandhakaparivārāti aṭṭhakathāsu vuttaṃ. Atirekavisesatā",
  "anya-e0301n0:91_10": "cettha kusalādi vasena khandhādivasena saṅgahādivasena tathā tathā desetabbappakārānaṃ",
  "anya-e0301n0:91_11": "anavasesavibhattivasenavā suddhadhammādhiṭṭhāna desanāpavattivasenavā veditabbā.",
  "anya-e0301n0:91_12": "Yato sabbaññubuddhā imaṃ abhidhammadesanaṃ devesueva desenti. Na hi manussā evarūpaṃ",
  "anya-e0301n0:91_13": "tayo māse nirantaraṃ pavattanayogyaṃ kathāmaggaṃ ekena iriyāpathena ādito paṭṭhāya",
  "anya-e0301n0:91_14": "pariyosānaṃ pāpetvā paṭiggahetuṃ sakkonti, naca eva rūpo ekamātikānubandho kathāmaggo",
  "anya-e0301n0:91_15": "nānākhaṇesu nānājanānaṃ desetuṃ sakkuṇeyyo hotīti. Kecipana vinayapāḷitopi abhirekavisesataṃ",
  "anya-e0301n0:91_16": "tassa vaṇṇenti. Taṃ aṭṭhasāliniyā na sameti. Tattha hi dhammanāmikānaṃ dvinnaṃ pāḷīnaṃ",
  "anya-e0301n0:91_17": "majjheeva ayaṃ atirekavisesatā vicāritā. Naca yujjati vinayena saha tathā vicāretuṃ",
  "anya-e0301n0:91_18": "asamānakiccavisayattā. Vinayo hi kāyavācānaṃ vinayanakicco, ajjhācāravisayoca. Dhammo",
  "anya-e0301n0:91_19": "pana dhammavibhāgakicco dhammappavatti visayocāti. Kecipana vadanti evaṃ santepi",
  "anya-e0301n0:91_20": "vinayo eva sabbajeṭṭhako siyā. Vinayaṃ vivaṇṇentassa hi pācittiyāpatti hoti. Dhammaṃ",
  "anya-e0301n0:91_21": "vivaṇṇentassa dukkaṭāpattimattāti, taṃ nayujjati. Vinayo hi āṇācakkaṃ. Dhammoca dhammacakkaṃ.",
  "anya-e0301n0:91_22": "Tattha vinayaṃ vivaṇṇento satthu āṇācakke pahāraṃ deti. Satthari agāravo mahanto",
  "anya-e0301n0:91_23": "hoti. Yassaca satthari agāravo, tassa dhammasaṅghesu tīsu sikkhāsuca agāravo siddho",
  "anya-e0301n0:91_24": "hoti. Tasmā vinaya vivaṇṇane āpatti mahantī hoti. Na sabbajeṭṭhakattāti. Apica, vinayonāma",
  "anya-e0301n0:91_25": "sāsanassa mūlaṃ. Vinaye aṭṭhite sāsanaṃ natiṭṭhati. Tasmā sāsanassa ciraṭṭhitatthaṃpi",
  "anya-e0301n0:91_26": "vinayavivaṇṇane mahatī āpatti paññattāti.",
  "anya-e0301n0:92": "Iti paramatthadīpaniyā nāma abhidhammattha saṅgahassa",
  "anya-e0301n0:93": "Catutthavaṇṇanāya pathamagāthāya",
  "anya-e0301n0:94": "Paramatthadīpanā niṭṭhitā.",
  "anya-e0301n0:95": "Dutīyagāthā-paramatthadīpanī",
  "anya-e0301n0:96_0": "11. Evaṃ ādigāthāyataṃtaṃ payojana sahite pañca atthe dassetvā idāni te abhidhammatthe",
  "anya-e0301n0:96_1": "uddesato dassento dutīyagāthamāha. Tattha tatthāti bhāsissaṃ abhidhammattha saṅgahanti",
  "anya-e0301n0:96_2": "vutte tasmiṃ abhidhammatthasaṅgahapade mayā vuttā abhidhammatthā sabbathāparamatthato",
  "anya-e0301n0:96_3": "catudhā hontīti yojanā. Etthaca -",
  "anya-e0301n0:97": "[12] Ṭīkāyaṃ tāva",
  "anya-e0301n0:98": "Tattha tasmiṃ abhidhammatthasaṅgahapakaraṇetivā abhidhammattha padetivā abhidhammetivā tasaddattho niddiṭṭho. Vibhāvaniyaṃ pana tasmiṃ abhidhammeti. Sabbaṃ nasundaraṃ.",
  "anya-e0301n0:99_0": "Na hi abhidhammattha saṅgahapakaraṇe mayā vuttā abhidhammatthāti yujjati. Pakaraṇaṃpi",
  "anya-e0301n0:99_1": "hi upari vuccamānameva hoti. Natu vuttaṃ. Kuto abhidhammatthāti. Na ca saṃvaṇṇanāpakaraṇesu",
  "anya-e0301n0:99_2": "ādimhiyeva tāva tasaddo appadhānapadāni paccāmasatīti atthi. Tasmā aṭṭhasāliniyaṃ",
  "anya-e0301n0:99_3": "ādimhi tattha kena ṭṭhena abhidhammoti vākyeviya idha tasaddattho veditabboti. Evañhi sati –",
  "anya-e0301n0:100": "[13] Ṭīkāsu",
  "anya-e0301n0:101": "Sabbathā vuttāti yojanāpi paṭikkhittā hoti.",
  "anya-e0301n0:102_0": "Sā hi vakkhamānehi sabbayāpi dvādasa, sabbathāpi aṭṭhārasātiādīhi nasametīti. Tatta",
  "anya-e0301n0:102_1": "sabbathāti dhammasaṅgaṇiyaṃ vuttena kusalādinā sabbappakārenapi catudhāva honti,",
  "anya-e0301n0:102_2": "vibhaṅge vibhatte na khandhādinā sabbappakārenapi catudhāva hontīti attho. Dhātu",
  "anya-e0301n0:102_3": "kathāyaṃ vuttenātiādināpi vattabbaṃ.",
  "anya-e0301n0:103_0": "12. Paramatthatoti paramattha saccato. Dve hi saccāni sammutisaccaṃ, paramatthasaccanti,",
  "anya-e0301n0:103_1": "tattha satta puggala atta jīvādikā paññattiatthā sabhāvato avijjamānāyeva honti.",
  "anya-e0301n0:103_2": "Dhammavavatthānaññāṇarahitānaṃpana mahājanānaṃ citte mahantamahantāpi hutvā vijjamānāviya",
  "anya-e0301n0:103_3": "paññāyanti, teca mahājanā samaggā hutvā tesaṃ ekantena atthibhāvaṃ gahetvā tathā",
  "anya-e0301n0:103_4": "tathā voharanti ceva sampaṭicchantica. Tasmā te mahājanehi samaggehi sammatattātatoyevaca",
  "anya-e0301n0:103_5": "vacīsaccaviratisaccānaṃ vatthubhūtattāsammuti saccanti vuccanti. Tasmiṃ sammutisacce",
  "anya-e0301n0:103_6": "ṭhatvā sammā paṭipajjantā sabba lokiyasampattiyoca sabbabodhisambhāra dhammeca ārādhenti.",
  "anya-e0301n0:103_7": "Micchāpaṭipajjantā apāyapūrakā honti. Evaṃ mahantañhi sammuti saccanti. Paramatthasaccaṃ",
  "anya-e0301n0:103_8": "pana patvā taṃ saccameva nahoti. Tañhi sayaṃ avijjamānaṃyeva samānaṃ mahājane vijjamānantveva",
  "anya-e0301n0:103_9": "gaṇhāpeti. Sakkāyadiṭṭhi dvāsaṭṭhidiṭṭhi tividhamicchādiṭṭhīnaṃ vatthu hutvā bālajanānaṃ",
  "anya-e0301n0:103_10": "vaṭṭadukkhato niyyātuṃ nadeti. Evaṃ viparītañhi sammutisaccaṃ. Evaṃ mahāsāvajjañcāti.",
  "anya-e0301n0:103_11": "Paramatthasaccaṃpana duvidhaṃ sabhāvasaccaṃ ariyasaccanti. Tattha dhammasaṅgaṇiādīsu",
  "anya-e0301n0:103_12": "sattasu pakaraṇesu vibhattā kusalādayo dhammā sabhāvasaccaṃnāma. Te hi sayaṃ sabhāvato",
  "anya-e0301n0:103_13": "vijjamānattā kusalānāma dhammā atthi sukhānāma vedanā atthīti gaṇhantena visaṃvādentīti.",
  "anya-e0301n0:103_14": "Taṃ pana ariyasaccaṃ patvā kiñci asaccaṃpi hotiyeva. Tathāhi anubhavanabhedamattaṃ",
  "anya-e0301n0:103_15": "upādāyeva vedanā sukhā dukkhā adukkhamasukhāti vuttā. Na sabbākārato sukhabhūtattā.",
  "anya-e0301n0:103_16": "Sabbehi pana aniccatā saṅkhatatādīhi anekasatehi ākārehi sabbāpi vedanā dukkhāeva.",
  "anya-e0301n0:103_17": "Tathā anavajjasukhavipākaṭṭhena kusalabhāvopi akusalaṃ upādāyeva vutto. Sabbepi hi",
  "anya-e0301n0:103_18": "tebhūmakā kusalasammatā dhammā sāsavatā saṃkilesikatā oghaniya yoganiya upādāniyatā",
  "anya-e0301n0:103_19": "saṅkhātehi vajjehi sāvajjāeva honti. Dukkhasaccabhūtānañca vipākānaṃ jananaṭṭhena",
  "anya-e0301n0:103_20": "ekantena dukkhavipākāeva honti. Ajjhattattikañca sabbalokiyasammataṃ upādāya vuttaṃ.",
  "anya-e0301n0:103_21": "Sabbepi hi catubbhū makadhammā ekantena attāpināma natthi. Kuto ajjhattānāma. Bahiddhāeva",
  "anya-e0301n0:103_22": "honti. Saṅkhāre parato passāti hi vuttanti. Ayaṃ nayo sesattika dukadhammesupi yathārahaṃ",
  "anya-e0301n0:103_23": "netabbo. Ariya saccaṃnāma sabbesaṃ tebhūmakadhammānaṃ ekanta dukkhabhāvo taṇhāya",
  "anya-e0301n0:103_24": "ekanta dukkhasamudaya bhāvo nibbānasseva dukkhanirodha bhāvo aṭṭhaṅgikassa maggasseva",
  "anya-e0301n0:103_25": "dukkhanirodhamaggabhāvocāti. Idhameva hi parisuddhabuddhīnaṃ ariyānaṃ ñāṇe acalamānaṃ",
  "anya-e0301n0:103_26": "sabbākāraparipuṇṇaṃ nippariyāyasaccaṃ hotīti. Tesu idha sammutisaccaṃ nivattento",
  "anya-e0301n0:103_27": "paramatthatoti ida māha. Tena vuttaṃ paramatthatoti paramatthasaccatoti. Tattha attho",
  "anya-e0301n0:103_28": "duvidho sabhāvasiddhoca parikappasiddhoca. Tattha yo vinā aññāpadesena kevalaṃ visuṃ",
  "anya-e0301n0:103_29": "visuṃ attano lakkhaṇena vijjamāno hutvā siddho. So cittādiko attho sabhāvasiddhonāma.",
  "anya-e0301n0:103_30": "Yopana attano lakkhaṇena vijjamānoyeva nahoti. Vijjamānassapana atthassa nānā pavattiākāre",
  "anya-e0301n0:103_31": "upādāya cittena parikappetvā saviggahaṃ katvā gahito cittamayo cittanimmito hutvā",
  "anya-e0301n0:103_32": "citteeva upalabbhamāno hoti. So sattapuggalādiko attho parikappasiddho nāma. Tesu",
  "anya-e0301n0:103_33": "sabhāvasiddhoyeva paramatthonāma. So hi santi bhavanti buddhisaddā etthāti attho.",
  "anya-e0301n0:103_34": "Ekantavijjamānaṭṭhena itarato paramo ukkaṃsagato atthoti paramattho. Api ca, ye ayaṃ",
  "anya-e0301n0:103_35": "atthi ayaṃ upalabbhatīti gahetvā tassa abhiññeyyassa abhiññatthāya, pariññeyyassa",
  "anya-e0301n0:103_36": "pariññatthāya, pahātabbassa pahānatthāya, sacchikātabbassa sacchikaraṇatthāya, bhāvetabbassa",
  "anya-e0301n0:103_37": "bhāvanatthāya paṭipajjanti. Tesaṃ tadatthasādhane avisaṃvādakaṭṭhena paramo uttamo",
  "anya-e0301n0:103_38": "atthoti paramattho. Itaropana avijjamānattā tassa abhiññādiatthāya paṭipajjantānaṃ",
  "anya-e0301n0:103_39": "tadatthasādhane visaṃvādakoyeva bhavissati. Napana tadatthaṃ sādhessa tīti paramatthoti vattuṃ nārahatīti.",
  "anya-e0301n0:104": "[14] Vibhāvaniyaṃ pana",
  "anya-e0301n0:105": "“Paramassavā uttamassa ñāṇassa attho gocaroti paramattho”tipi vuttaṃ. Taṃ na sundaraṃ.",
  "anya-e0301n0:106_0": "Na hi paramasaddoñāṇe vattamāno dissati. Naca atthasaddo gocareti. Yañca anuṭīkāyaṃ",
  "anya-e0301n0:106_1": "saccameva saccikaṃ. So eva attho aviparītassa ñāṇassa visayabhāvaṭṭhenāti saccikaṭṭhoti",
  "anya-e0301n0:106_2": "vuttaṃ. Taṃpi aviparītena ñāṇena araṇīyato upagantabba to atthoti imamatthaṃ dasseti.",
  "anya-e0301n0:106_3": "Naparamasaddassa atthanti. [Paramatthapadaṃ]",
  "anya-e0301n0:107_0": "13. Cittanti ettha cintetīti cittaṃ. Etthaca cintanakriyā nāma niccaṃ ārammaṇāpekkhā",
  "anya-e0301n0:107_1": "hoti. Na hi sā ārammaṇena vinā labbhatīti. Tasmā ārammaṇaggahaṇa ārammaṇupaladdhiyeva",
  "anya-e0301n0:107_2": "idha cintanāti daṭṭhabbāti. Evañhi sati bhavaṅgasamaya visaññisamayesu cittaṃ ārammaṇena",
  "anya-e0301n0:107_3": "vināpi pavattatīti evaṃ vādīnaṃ vādo paṭikkhitto hoti. Santesupica nissaya samanantarādīsu",
  "anya-e0301n0:107_4": "tassa paccayesu tehi nāmaṃ alabhitvā ārammaṇapaccayavasenevassa nāmaṃ siddhanti daṭṭhabbaṃ.",
  "anya-e0301n0:107_5": "Cintenti sampayuttakā dhammā etenāti cittaṃ. Tañhi ārammaṇaggahaṇakicce pubbaṅgamabhūtanti",
  "anya-e0301n0:107_6": "taṃ sampayuttadhammāpi ārammaṇaṃ gaṇhantā tassa vaseneva gaṇhantīti. Cintanamattaṃvā",
  "anya-e0301n0:107_7": "cittaṃ. Sabbepi hi dhammā taṃtaṃ kriyāmattāva honti. Na tesu dabbaṃvā saṇṭhānaṃ vā",
  "anya-e0301n0:107_8": "viggahovā upalabbhati. Paccayāyatta vuttino ca honti. Na te attano thāmenavā balenavā",
  "anya-e0301n0:107_9": "vasenavā sattiyāvā uppajjituṃpi sakkonti. Pageva cintetuṃvā phusetuṃvāti. Khaṇamattaṭṭhāyinoca",
  "anya-e0301n0:107_10": "honti, na kadāci kassaci vase vattituṃ sakkontīti. Tasmā tesu idaṃ dabbaṃ, ayaṃ satti,",
  "anya-e0301n0:107_11": "aya kriyāti evaṃ vibhāgo nalabbhatīti daṭṭhabbaṃ. Evañca katvā sabbesu paramatthapadesu",
  "anya-e0301n0:107_12": "ekaṃ bhāvasādhanameva padhānato labbhati. Tadañña sādhanānipana pariyāyatova labbhantīti",
  "anya-e0301n0:107_13": "veditabbaṃ. Ettha ca dabbādivasena abhedassa cintanassa atthavisesañāpanatthaṃ vibhāga",
  "anya-e0301n0:107_14": "kappanāvasena bhedakaraṇaṃ pariyāyakathāti daṭṭhabbaṃ. Yathā silā puttakassasarīranti,",
  "anya-e0301n0:107_15": "tathā karaṇañca taṃ taṃ kriyāsaṅkhāta dhammavimuttassa paraparikappitassa kārakabhūtassa",
  "anya-e0301n0:107_16": "atta jīva satta puggalassa sabbaso abhāvadīpanatthaṃ. Sati hi attādimhi kiṃ abhedassa bhedakappanāyāti.",
  "anya-e0301n0:108": "Vibhāvaniyaṃ pana",
  "anya-e0301n0:109_0": "Sasavisāṇaṃ viya abhūtassa bhūta kappanā vuttā viya dissati. Ayamassādhippāyo-dhammesu",
  "anya-e0301n0:109_1": "kattāvā kāre tāvā koci natthi. Lokepana attappadhāno kriyā nipphādako kattānāma siddho.",
  "anya-e0301n0:109_2": "Tasmā cintanakicce attappadhānatā dīpanatthaṃ taṃ kattubhāvaṃ citte āropetvā cintetīti cittanti vuttaṃ.",
  "anya-e0301n0:110_0": "Cittassaca balena taṃsampayuttānaṃpi tasmiṃ kicce tadanukūlappavattidīpanatthaṃ punakaraṇabhāvaṃ",
  "anya-e0301n0:110_1": "citte kattubhāvañca tesu āropetvā cintenti sampayuttakā dhammā etenāti cittanti vuttanti.",
  "anya-e0301n0:110_2": "Api cettha cittasaddo vicitratthavācako daṭṭhabbo. Vuttañhe taṃ saṃyuttake –",
  "anya-e0301n0:111_0": "Diṭṭhaṃ vo bhikkhave caraṇaṃnāma cittanti. Evaṃ bhante. Tampi kho bhikkhave caraṇaṃ",
  "anya-e0301n0:111_1": "cittaṃ citteneva cintitanti. Tenāpi kho bhikkhave caraṇena cittena cittaññeva cittataranti,",
  "anya-e0301n0:111_2": "nā haṃ bhikkhave aññaṃ ekanikāyaṃpi samanupassāmi yaṃ evaṃ cittaṃ. Yathayidaṃ bhikkhave",
  "anya-e0301n0:111_3": "tiracchānagatā pāṇā. Tepi kho bhikkhave tiracchānagatā pāṇā citteneva cittikatā.",
  "anya-e0301n0:111_4": "Tehipi kho bhikkhave tiracchāna gatehi pāṇehi cittaññeva cittataranti.",
  "anya-e0301n0:112_0": "Tattha caraṇaṃnāma cittanti yatthavicitrāni dibbavimānādīni cittakammāni katvā idañcidañca",
  "anya-e0301n0:112_1": "puññaṃ karontā idhacidhaca nibbattāti dassento vicaranti. Tassa paṭakoṭṭhakassetaṃ",
  "anya-e0301n0:112_2": "nāmaṃ. Cittenāti nissakke karaṇavacanaṃ. Yathayidanti yathā ime. Cittikatāti vicitrā",
  "anya-e0301n0:112_3": "katā. Etthaca cittavicittakāya saññāvicittā. Saññāvicittatāya taṇhāvicittā. Taṇhāvicittatāya",
  "anya-e0301n0:112_4": "kammāni vicittāni. Kammavicitta tāya yoniyo vicittā. Yonivicittatāya tesaṃ tiracchā",
  "anya-e0301n0:112_5": "nagatānaṃ vicittatā veditabbā. [Vacanattho]",
  "anya-e0301n0:113": "Taṃ taṃ sabhāvo lakkhaṇaṃ, kiccasampattiyo raso;",
  "anya-e0301n0:114": "Gayhākāro phalaṃvāpi, paccupaṭṭhāna saññitaṃ.",
  "anya-e0301n0:115": "Āsannakāraṇaṃ yaṃ taṃ, padaṭṭhānanti taṃ mataṃ;",
  "anya-e0301n0:116": "Dhammānaṃ vavatthānāya, alaṃ ete vibuddhino.",
  "anya-e0301n0:117": "Ārammaṇavijānanalakkhaṇaṃ cittaṃ, pubbaṅgamarasaṃ, sandhānapaccupaṭṭhānaṃ, nāmarūpapadaṭṭhānaṃ. [Cittaṃ]",
  "anya-e0301n0:118_0": "14. Cetasikanti ettha cetasi bhavaṃ tadāyattavuttitāyāti cetasikaṃ. Phassādi dhammajātaṃ.",
  "anya-e0301n0:118_1": "Etthaca tadāyattavuttitā nāma ekuppādatādīhi lakkhaṇehi cittena saha ekī bhūtassa",
  "anya-e0301n0:118_2": "viya pavatti. Etena yā cittassa jāti. Sāeva phassādīnaṃ. Yā cittassa jarā, yaṃ cittassa",
  "anya-e0301n0:118_3": "maraṇaṃ, yaṃ cittassa ārammaṇaṃ, yaṃ cittassa vatthu, tadeva phassādīnanti evaṃ ekapuppha",
  "anya-e0301n0:118_4": "mañjariyaṃ ekavaṇṭupanibbandhāni pupphāni viya cittena saha ekajātiyādi upanibbandhā",
  "anya-e0301n0:118_5": "phassādayo dhammā idha cetasikaṃnāmāti siddhā honti. Evañca sati cittaṃpi tehi phassādīhi",
  "anya-e0301n0:118_6": "saha tatheva āyattaṃ pavattatīti taṃpi phassikaṃ vedanikantiādinā vattabbanti ce.",
  "anya-e0301n0:118_7": "Na. Cittasseva jeṭṭhakattā. Manopubbaṅgamā dhammā, manoseṭṭhā manomayāti hi vuttaṃ.",
  "anya-e0301n0:118_8": "Etthaca manomayāti manasāeva pakatā nimmitā cittakriyā bhūtāti attho. Etena te phassādayo",
  "anya-e0301n0:118_9": "dhammā cittena vinā nupalabbhantīti dasseti. Cittaṃpana tehi kehici vināpi pavattatiyeva.",
  "anya-e0301n0:118_10": "Pañcaviññāṇa cittañhitehi kehici vitakkādīhi vinā uppajjatīti. Tasmā tesaññeva tadāyatta",
  "anya-e0301n0:118_11": "vuttitā vattabbā na cittassāti.",
  "anya-e0301n0:119": "[15] Vibhāvaniyaṃ pana",
  "anya-e0301n0:120": "Ekālambaṇatā mattena tesaṃ tadāyattavuttitaṃ cetasi kattañca vibhāveti. Taṃ na sundaraṃ.",
  "anya-e0301n0:121_0": "Na hi ekālambaṇatāmattena cetasikaṃnāma jātanti. Ettha ca loke nānāvaṇṇadhātuyo udake",
  "anya-e0301n0:121_1": "ghaṃsitvā vatthumhi nānā cittakammāni karonti, tattha vatthumhi pharaṇaṃ bandhanañca",
  "anya-e0301n0:121_2": "udakasseva kiccaṃ, na vaṇṇadhātūnaṃ. Nānārūpa dassanaṃ vaṇṇadhātūnameva kiccaṃ, na",
  "anya-e0301n0:121_3": "udakassa. Tattha vatthuviya ārammaṇaṃ daṭṭhabbaṃ. Udakaṃviya cittaṃ. Nānā vaṇṇadhātuyoviya",
  "anya-e0301n0:121_4": "cetasikadhammāti. [Cetasikaṃ]",
  "anya-e0301n0:122": "15. Rūpanti ettha ruppatīti rūpaṃ. Sītuṇhādīhi virodhi paccayehi visama pavatti vasena vikāraṃ āpajjati, tehi vā vikāraṃ āpādīyatīti attho. Yathāha –",
  "anya-e0301n0:123_0": "Ruppatīti kho bhikkhave tasmā rūpanti vuccati. Kena ruppati. Sitenapi ruppati. Uṇhenapi",
  "anya-e0301n0:123_1": "ruppati. Jighacchāyapi ruppati. Vipāsāyapi ruppati. Ḍaṃsa makasa vātātapa sariṃ sapa",
  "anya-e0301n0:123_2": "sapphassehipi ruppatīti. Ruppatītica ruppati, kuppati, ghaṭṭīyati, piḷī yati, bhijjatīti.",
  "anya-e0301n0:124_0": "Mahāniddese vuttaṃ. Ayamettha piṇḍattho, ye dhammā ciraṭṭhitikāca honti sappaṭighasabhāvāca.",
  "anya-e0301n0:124_1": "Tesaññeva ṭhitikkhaṇesu virodhipaccayehi samāgamonāma hoti. Napanaññesaṃ parittakkhaṇānaṃ",
  "anya-e0301n0:124_2": "appaṭighasabhāvānanti. Tesañhi appaṭighasabhāvānaṃ sukhuma rūpānaṃpi bahiddhā sītādīhi",
  "anya-e0301n0:124_3": "samāgamonāma natthi. Kuto parittakkhaṇānaṃ appaṭighasabhāvānañca arūpadhammānanti.",
  "anya-e0301n0:124_4": "Yadievaṃ sukhumarūpānaṃ arūpatāpatti siyāti. Nasiyā. Oḷārikarūpehi samānagati kattā.",
  "anya-e0301n0:124_5": "Tānihi oḷārikesu ruppamānesu ruppantiyevāti. Samāgamoca nāma idha thapetvā āpātagamanaṃ",
  "anya-e0301n0:124_6": "ārammaṇakaraṇañca aññamaññaviruddhānaṃ ṭhitipattānaṃ oḷārikarūpānaṃ mahābhūtānamevavā",
  "anya-e0301n0:124_7": "aññamaññābhighaṭṭanaṃ vuccati, ruppati ghaṭṭīyati pīḷīyatīti hi vuttaṃ. Ruppanañcanāma",
  "anya-e0301n0:124_8": "parasenāyuddhena raṭṭhakhobhoviya kalāpantaragatadhātūnaṃ kuppanaṃ bhijjanaṃca vuccati.",
  "anya-e0301n0:124_9": "Kuppati bhijjatīti hi vuttaṃ. Etthaca kuppatīti khobhati cañcalati, bhijjatīti vikāraṃ",
  "anya-e0301n0:124_10": "āpajjati. Yasmiṃ khaṇe virodhipaccayasamāgamaṃ labhanti. Tato paṭṭhāya sayaṃpi vikārapattā",
  "anya-e0301n0:124_11": "honti. Omattādhimattarūpasantatīnaṃ uppattiyā paccayabhāvaṃ pattā hontīti attho.",
  "anya-e0301n0:124_12": "Apicettha ruppanaṃ duvidhaṃ vaḍḍhanaṃ, hāyanañca. Tadubhayaṃpi kappavuṭṭhāne kappasaṇṭhāne",
  "anya-e0301n0:124_13": "nānāāyukappa saṃvacchara utu māsa ratti divādīnaṃ parivattaneca pākaṭaṃ hotīti. Kasmā",
  "anya-e0301n0:124_14": "pana rūpanti nāmaṃ ghaṭṭanavasena ruppanadhammānameva siddhanti. Tesameva saviggahattā.",
  "anya-e0301n0:124_15": "Rūpadhammā hi samūhasaṇṭhānādi bhāvapattiyā saviggahā honti. Tasmā tesameva ruppanaṃ",
  "anya-e0301n0:124_16": "paccakkhatopi lokassa pākaṭanti tesveva rūpanti nāmaṃ siddhanti daṭṭhabbaṃ. Arūpadhammā",
  "anya-e0301n0:124_17": "pana aviggahāti na tesaṃ vikāro paccakkhato lokassa pākaṭo hoti. Taṃ taṃ rūpavikāraṃ",
  "anya-e0301n0:124_18": "disvāvā sutvā vā pucchitvāyeva vā so lokena jānitabbo aññatra paracittavidūhi. Tasmā",
  "anya-e0301n0:124_19": "tesaṃ rūpatāpatti natthīti.",
  "anya-e0301n0:125": "[16] Vibhāvaniyaṃ pana",
  "anya-e0301n0:126_0": "Tesaṃ rūpatāpattippasaṅgo sītādiggahaṇa sāmatthiyena nivattito. Yasmā pana vohāronāma",
  "anya-e0301n0:126_1": "lokopacārena vinā nasijjhati. Lokopacāroca pākaṭanimittavase neva pavatto. Tasmā",
  "anya-e0301n0:126_2": "idha sītādiggahaṇena vināpi tappasaṅganivatti lokatova siddhāti daṭṭhabbā.",
  "anya-e0301n0:127_0": "Yasmā ca brahmaloke brahmānaṃ kāyavikāra vacīvikārā ca iddhivikuppanāvasappavattā",
  "anya-e0301n0:127_1": "nānārūpavikārāca dissantiyeva. Teca ekena pariyāyena ruppanākārāeva nāma honti, tasmā",
  "anya-e0301n0:127_2": "tesaṃ vasena tattha rūpānaṃ rūpatāsiddhi hotīti veditabbaṃ. Rūpayati vā attano sabhāvena",
  "anya-e0301n0:127_3": "pakāsatīti rūpaṃ. Arūpadhammā hi na attano sabhāvena pākaṭā honti. Rūpasannissayeneva",
  "anya-e0301n0:127_4": "gahetabbā. Idaṃ pana attano sabhāveneva pākaṭaṃ pañcaviññāṇehipi gahetabbanti. Imasmiṃ",
  "anya-e0301n0:127_5": "atthe sati brahmaloke rūpānaṃpi uju katova rūpatāsiddhi hotīti.",
  "anya-e0301n0:128": "[17] Vibhāvaniyaṃ pana",
  "anya-e0301n0:129_0": "Anuggāhakānaṃ sītādīnaṃ vasena taṃ sabhāvā nātivattana vasenaca tattha rūpatāsiddhi",
  "anya-e0301n0:129_1": "vibhāvitā. Yasmāpana sīte nāpi uṇhenāpītiādivacanaṃ nidassanamattaṃ hoti. Kamma cittāhārānaṃpi",
  "anya-e0301n0:129_2": "vasena ruppanassa sambhavato, tathāhi saññā viññāṇānipi rūpārammaṇarasārammaṇehi",
  "anya-e0301n0:129_3": "eva pāḷiyaṃ niddiṭṭhāni. Na hi saññā rūpaṃeva sañjānāti. Na ca viññāṇaṃ rasa meva",
  "anya-e0301n0:129_4": "vijānāti. Nidassanamattena desanā hotīti viññāyatīti. Tasmā sītādiggahaṇaṃ amuñcitvāva",
  "anya-e0301n0:129_5": "tattha rūpatāsiddhivibhāvanena payojana natthīti. [Rūpaṃ]",
  "anya-e0301n0:130_0": "16. Nibbānanti ettha nibbāyanti sabbe vaṭṭadukkhasantāpā etasminti nibbānaṃ. Nibbāyantīti",
  "anya-e0301n0:130_1": "ye kilesāvā khandhāvā abhāvitamaggassa āyatiṃ uppajjanārahapakkhe ṭhitā honti. Teyeva",
  "anya-e0301n0:130_2": "bhāvitamaggassa anuppajjanārahapakkhaṃ pāpuṇantīti attho. Na hi khaṇattayaṃ patvā",
  "anya-e0301n0:130_3": "niruddhā atītadhammā nibbāyanti nāma. Paccuppannesu āyatiṃ avassaṃ uppajjamānesuca",
  "anya-e0301n0:130_4": "dhammesu vattabbameva natthīti. Vaṭṭadukkhasantāpāti kilesavaṭṭa kammavaṭṭa vipākavaṭṭa",
  "anya-e0301n0:130_5": "dukkhasantāpā. Na hi tividha vaṭṭadukkhasantāparahitānaṃ rukkhādīnaṃ anuppādanirodho",
  "anya-e0301n0:130_6": "nibbānaṃnāma hotīti. Etasminti visaye bhummaṃ. Yathā ākāse sakuṇā pakkhantīti. Yehi",
  "anya-e0301n0:130_7": "te nibbāyanti. Tesaṃ tabbinimuttaṃ aññaṃ nibbutiṭṭhānaṃnāma kiñci natthīti. Nibbāyanti",
  "anya-e0301n0:130_8": "vā ariyajanā etasminti nibbānaṃ. Nibbanti dhīrā yathayaṃ padīpoti hi vuttaṃ. Nibbāyantīti",
  "anya-e0301n0:130_9": "taṃ taṃ kilesānaṃvā khandhānaṃvā puna appaṭisandhikabhāvaṃ pāpuṇantīti attho. Ekasminti",
  "anya-e0301n0:130_10": "visayeeva bhummaṃ, etasmiṃ adhi gatetipi yojenti. Ṭīkāsupana bhavābhavaṃ vinanato",
  "anya-e0301n0:130_11": "saṃsibbana to vānaṃ vuccati taṇhā. Tato nikkhantanti nibbānanti vuttaṃ.",
  "anya-e0301n0:131": "[18] Vibhāvaniyaṃ pana",
  "anya-e0301n0:132": "“Nibbābhivā etena rāgaggiādikoti nibbāna”ntipi vuttaṃ. Taṃ na sundaraṃ.",
  "anya-e0301n0:133": "Na hi maggeviya nibbāne katthaci karaṇasādhanaṃ diṭṭhaṃ, naca nibbānaṃ nibbūti kriyāsādhane rāgādikassa kattuno saha kāripaccayo hotīti. [Nibbānaṃ]",
  "anya-e0301n0:134": "Dutīyagāthāya paramatthadīpanā niṭṭhitā.",
  "anya-e0301n0:135": "Cittasaṅgaha-paramatthadīpanī",
  "anya-e0301n0:136": "17. Idāni uddesakkamena cittaṃ tāva niddisanto tattha cittantiādimāha. Tatthāti tesu catūsu abhidhammatthesu. Tāva pathamaṃ. Cattāro vidhā pakārā yassa taṃ catubbidhaṃ.",
  "anya-e0301n0:137_0": "18. Kāmāvacaranti ettha kāmīyatīti kāmo. Kāmentivā ettha sattā avikkhambhitakāmarāgattā",
  "anya-e0301n0:137_1": "kāmaratiyāeva ramanti. Na uparibhūmīsu viya jhānaratiyāti kāmo. Ekādasavidhā kāmabhūmi.",
  "anya-e0301n0:137_2": "Nanu cettha jhānalābhinopi santīti. Na na santi. Tepana kadāci devāti natthettha",
  "anya-e0301n0:137_3": "doso. Avīcinirayādayo kathaṃ kāmīyanti. Kathañca tattha sattā kāmaratiyā ramantīti.",
  "anya-e0301n0:137_4": "Nimittassādavasenavā bhavanikantivasenavāti. Maraṇakāle hi upaṭṭhitā nirayaggijālā",
  "anya-e0301n0:137_5": "suvaṇṇavaṇṇāviya khāyanti. Eko kira micchādiṭṭhiko brāhmaṇo maraṇamañce nippanno",
  "anya-e0301n0:137_6": "hoti. Tassa ācariyabrāhmaṇā samīpe ṭhatvā brahmalokaṃ bho gacchāti vadanti. Tassapana",
  "anya-e0301n0:137_7": "avīciniraye aggijālā upaṭṭhahanti. Tadā so bho ācariyā suvaṇṇavaṇṇā paññāyantīti",
  "anya-e0301n0:137_8": "āha. Esa bho brahmaloko. Tattha gacchāti vadanti. So kālaṅkatvā avīcimhi uppajji.",
  "anya-e0301n0:137_9": "Evaṃ nimittassādavasena te kāmīyanti. Tattha uppannānaṃpi bhavanikantināma hotīti.",
  "anya-e0301n0:137_10": "Apica, tattha uppannā avikkhambhitakāmarāgāeva honti, okāse sati kāmaratiyā ramissanti",
  "anya-e0301n0:137_11": "yevāti. Tasmiṃ kāme avacaratīti kāmāvacaraṃ. Etthaca avacaratīti padassa uppajjatīti",
  "anya-e0301n0:137_12": "attho na gahetabbo. So hi attho pāḷiyāca nasameti. Nānādosayuttoca hotīti. Yaṃ etasmiṃ",
  "anya-e0301n0:137_13": "antare etthāvacarā ettha pariyāpannāti hi pāḷiyaṃ vuttaṃ. Yadi cettha so attho adhippeto",
  "anya-e0301n0:137_14": "siyā. Evaṃ sabhi etthāvacarā etthuppannāti vuttaṃ siyā. Napana vuttaṃ. Naca pariyāpannasaddo",
  "anya-e0301n0:137_15": "uppannasaddena saha samānatthoti sakkā vattuṃ. Na hi lokuttaracittāni tīsu bhavesu",
  "anya-e0301n0:137_16": "uppannā nipi tatra pariyāpannāniyeva hontīti. Evaṃ tāva pāḷiyā nasametīti.",
  "anya-e0301n0:138_0": "Yadica so attho gahito siyā. Evañca sati tasmiṃ kāme ye mahaggata lokuttaradhammā",
  "anya-e0301n0:138_1": "uppajjanti. Tesaṃpi kāmā vacaratāpattidoso rūpāvacaratādi muttidosoca āpajjati. Yeca",
  "anya-e0301n0:138_2": "kāmāvacaradhammā rūpārūpabhūmīsu uppajjanti. Tesañca rūpārūpā vacaratā pattidoso",
  "anya-e0301n0:138_3": "kāmāvacaratā muttidosoca āpajjatīti. Nanu yebhuyyavuttivasenapi kesañci nāmalābho",
  "anya-e0301n0:138_4": "hoti. Yathā vanacarako saṅgāmāvacaroti. Tasmā idhapi tesaṃ dhammānaṃ attano attano",
  "anya-e0301n0:138_5": "bhummīsu uppannabahulattā kāmāvacarādi nāmalābhe sati na koci dosoti.Na. Evañhi sati",
  "anya-e0301n0:138_6": "lokuttara dhammānaṃ kāmāvacaratādi muccanatthaṃ yebhuyyena uppannabhūmi visuṃ vattabbā",
  "anya-e0301n0:138_7": "siyā. Na ca sā nāmabhūmi atthi. Yattha te yebhuyyena uppajjantīti. Tehi uppajjantā",
  "anya-e0301n0:138_8": "tīsu bhavesu eva uppajjanti. Tasmā tesaṃ kāma rūpārūpāvacaratāpattidoso dunnivāro",
  "anya-e0301n0:138_9": "siyāti. Evaṃ nānādosayutto hotīti. Tasmāssa tathā atthaṃ aggahetvā etthāvacarā ettha",
  "anya-e0301n0:138_10": "pariyāpannāti bhagavatā saṃvaṇṇitena pāḷinayenevassa attho gahetabboti. Ayañhettha",
  "anya-e0301n0:138_11": "attho. Kāme avacarati pariyāpannabhāvena tasmiṃ ajjhogāhetvā carati pavattatīti kāmāvacaranti.",
  "anya-e0301n0:138_12": "Pariyāpannabhāvocanāma attano ādhārabhūtena tena kāmena saha samānajātigottanāmatā",
  "anya-e0301n0:138_13": "saṅkhātehi paritobhāgehi tasmiṃ kāme āpannabhāvo anuppaviṭṭha bhāvo. Antogadhabhāvoti",
  "anya-e0301n0:138_14": "vuttaṃ hoti. Soca tathā pariyāpannabhāvo pariggāhiniyā kāmataṇhāya katoti daṭṭhabbo.",
  "anya-e0301n0:138_15": "Ettāvatā yedhammā rūpārūpasattasantānabhūtāpi mayhaṃ eteti kāma taṇhāya pariggahitā",
  "anya-e0301n0:138_16": "kāme pariyāpannāva honti. Te kāmāvacarānāmāti siddhā honti. Rūpārūpā vacaresupi ayaṃ",
  "anya-e0301n0:138_17": "nayo netabbo. Tesupana rūpataṇhā arūpataṇhāca pariggāhinī taṇhā daṭṭhabbā.",
  "anya-e0301n0:139_0": "Yepana dhammā tiṇṇaṃ taṇhānaṃ pariggahavimuttā honti. Te tīsu bhavesu uppannāpi tatra",
  "anya-e0301n0:139_1": "apariyāpannāeva hontīti lokuttarā nāma jātāti veditabbā. Etthaca paṭṭhāne āruppe",
  "anya-e0301n0:139_2": "kāmacchandaṃ nīvaraṇaṃ paṭicca uddhaccanīvaraṇantiādinā arūpasattasantānepi kāmacchandasaṅkhātāya",
  "anya-e0301n0:139_3": "kāmataṇhāya uppatti vuttā. Tasmā rūpārūpa bhūmīsu uppannānaṃ kāmadhammānaṃ pariggāhinītaṇhā",
  "anya-e0301n0:139_4": "rūpārūpasattasantāna gatāpi daṭṭhabbā. Pāḷiyaṃ kāmacchandanīvaraṇanti idaṃ nīvaraṇajātikattā",
  "anya-e0301n0:139_5": "vuttaṃ. Na hi jhānabhūmīsu ekantanīvaraṇakiccāni nīvaraṇāni sakkā laddhunti. Atra",
  "anya-e0301n0:139_6": "kāmabhedo vattabbo. Dvekāmā kile sakāmoca, vatthukāmocāti. Tattha thapetvā rūpārūparāge",
  "anya-e0301n0:139_7": "añño sabbopi lobho imasmiṃ catubbhūmiparicchede kile sakāmonāma. Thapetvāca rūpārūpāvacaradhamme",
  "anya-e0301n0:139_8": "aññe sabbepi tīsu bhūmīsu uppannā kāmāvacaradhammā vatthukāmonāmāti. Yaṃpana aṭṭhasāliniyaṃ",
  "anya-e0301n0:139_9": "sabbepi tebhūmakā dhammā vatthukāmoti vuttaṃ. Taṃ mahāniddese niddiṭṭhena suttantikapariyāyena",
  "anya-e0301n0:139_10": "vuttanti gahetabbaṃ. Na hi rūpārūpāvacaradhammā abhidhamme kāmanāmena vuttā atthīti. [Kāmāvacarapadaṃ]",
  "anya-e0301n0:140_0": "19. Rūpāvacaraṃ arūpāvacaranti ettha rūpārūpasaddā tāsu bhūmīsu niruḷhāti daṭṭhabbā.",
  "anya-e0301n0:140_1": "Apica dve bhūmiyo rūpabhūmi, arūpabhūmīti. Tattha ruppanalakkhaṇaṃ rūpaṃ yattha natthi,",
  "anya-e0301n0:140_2": "sā catubbidhā bhummi arūpabhūmināma. Sesā sattavīsatividhā bhummi rūpabhūmināma.",
  "anya-e0301n0:140_3": "Tatthaca heṭṭhā ekādasavidhā bhummi oḷārikena kāmena visesetvā kāma bhūmīti vuttā.",
  "anya-e0301n0:140_4": "Upari soḷasavidhā bhummi rūpabhūmiicceva vuttāti daṭṭhabbā. Yatthapana taṇhāvā jhānānivā",
  "anya-e0301n0:140_5": "rūpārūpasaddehi vuttāni. Tattha nissayassanāmaṃ nissite āropanavasena nissayopacāro",
  "anya-e0301n0:140_6": "veditabbo. Yatthaca kāmāvacarādisaddehi bhūmieva vuttā. Tattha nissitassa nāmaṃ nissaye",
  "anya-e0301n0:140_7": "āropanavasena nissito pacāroti. Yamettha vattabbaṃ, taṃ kāmāvacarapade vuttanayamevāti.",
  "anya-e0301n0:140_8": "Ayamettha tebhūmaka paricchede pāḷianugatā paramatthadīpanā. Yathāha –",
  "anya-e0301n0:141_0": "Katame dhammā kāmāvacarā. Heṭṭhato avīcinirayaṃ pariyantaṃ karitvā uparito paranimmitavasavattīdeve",
  "anya-e0301n0:141_1": "anto karitvā yaṃ etasmiṃ antare etthāvacarā ettha pariyāpannā khandhadhātuāyatanā",
  "anya-e0301n0:141_2": "rūpā vedanā saññā saṅkhārā viññāṇaṃ. Imedhammā kāmāvacarā. Katame dhammā rūpāvacarā.",
  "anya-e0301n0:141_3": "Heṭṭhato brahmalokaṃ pariyantaṃ karitvā uparito akaniṭṭhe deve anto karitvā yaṃ etasmiṃ",
  "anya-e0301n0:141_4": "antare etthāvacarā ettha pariyāpannā samāpannassavā upapannassavā diṭṭhadhammasukhavihārissavā",
  "anya-e0301n0:141_5": "cittacetasikā dhammā, ime dhammā rūpāvacarā. Katame dhammā arūpāvacarā. Heṭṭhato",
  "anya-e0301n0:141_6": "ākāsānañcāyatanupage deve pariyantaṃ karitvā uparito nevasaññā nāsaññā yatanupage",
  "anya-e0301n0:141_7": "deve anto karitvā yaṃ etasmiṃ antare. La. Ime dhammā arūpāvacarāti.",
  "anya-e0301n0:142": "[19] Ṭīkāsu pana",
  "anya-e0301n0:143": "Yathāvuttaṃ suvisadaṃ pāḷinayaṃ aggahetvā aññathā vacanatthāca vinicchayāca ettha vuttā. Sabbe te sārato na paccetabbāti.",
  "anya-e0301n0:144": "Nanu aṭṭhasāliniyameva teca aññeca atthā vuttāti. Saccaṃ. Bhūtaṃpana suvisadaṃ pāḷianugataṃ atthaṃ ñatvā kiṃvikkhepenāti.",
  "anya-e0301n0:145_0": "20. Lokuttaranti ettha lujjanapalujjanaṭṭhena loko vuccati yathāvutto tebhūmakadhammo.",
  "anya-e0301n0:145_1": "Yathāha lujjati palujjatīti kho bhikkhave tasmā lokoti vuccatīti. Evaṃ sante lokuttaradhammānaṃpi",
  "anya-e0301n0:145_2": "nibbānavajjānaṃ lokatāpatti siyā. Kasmā, tesaṃpi lujjanapalujjanadhammattāti. Nasiyā.",
  "anya-e0301n0:145_3": "Yattha hi nicco dhuvo sassatoti mahājanassa micchāgāho nivisati. Tattheva tassa nivāraṇatthaṃ",
  "anya-e0301n0:145_4": "ayaṃ lokasamaññā niyamīyati. Tasmā sabbaso micchāgāhavimuttānaṃ tesaṃ lokatāpatti",
  "anya-e0301n0:145_5": "natthīti vadanti. Yesaṃvā lujjanaṃpalujjanañca mahājanassa pākaṭaṃ. Tesaññeva lokatāsiddhīti",
  "anya-e0301n0:145_6": "natthi lokuttarānaṃ lokattappasaṅgoti. Lokato uttaratīti lokuttaraṃ. Maggacittaṃ.",
  "anya-e0301n0:145_7": "Tato uttiṇṇanti lokuttaraṃ. Phalacittaṃ. Nibbānaṃpana idha nalabbhatīti. Uttaraṇañcettha",
  "anya-e0301n0:145_8": "taṇhāttayaggāha vimuttiyā tīsu lokesu apariyāpannabhāvoyeva. Soca apariyāpannabhāvo",
  "anya-e0301n0:145_9": "kesaṃ dhammānaṃ adhiṭṭhāna bhūtoviya gayhatīti visuṃ ekā catutthī avatthābhūmināmāti.",
  "anya-e0301n0:146": "Catubbhūmivibhāgassa paramatthadīpanā niṭṭhitā.",
  "anya-e0301n0:147_0": "21. Evaṃ cittaṃ bhūmibhedena hīnapaṇītā nukkamato catudhā niddisitvā idāni tadeva",
  "anya-e0301n0:147_1": "catubbidhaṃ cittaṃ yathāniddiṭṭhakkamena vibhajanto pathamaṃ kāmāvacaracittaṃ. Tatthaca",
  "anya-e0301n0:147_2": "hīnaṃ asobhaṇacittaṃ. Tatthaca sabbahīnaṃ akusalacittaṃ tāva dassetuṃ somanassasaha",
  "anya-e0301n0:147_3": "gatantiādimāha. Etthaca kāmāvacaracittassapi akusalāhetuka sahetukānukkamo hīna paṇītānukkamavasena vuttoti daṭṭhabbo.",
  "anya-e0301n0:148": "[20] Vibhāvaniyaṃ pana",
  "anya-e0301n0:149": "Upari vuccamānānaṃ bahūnaṃ cittānaṃ sobhaṇasaññākaraṇasukhatthaṃ appake pāpāhetukeyeva pathamaṃ dassentoti vuttaṃ. Taṃ na sundaraṃ.",
  "anya-e0301n0:150": "Tadattho hi yathāvuttahīnādikkameneva siddhoti.",
  "anya-e0301n0:151": "[21] Yañca tattha",
  "anya-e0301n0:152": "Tesu tesuca bhavesu gahitappaṭisandhikassa sattassa ādito vīthicittavasena lobhasahagata cittuppādāna meva sambhavato teyeva pathamanti vuttaṃ. Taṃpi nayujjati.",
  "anya-e0301n0:153_0": "Ādito vīthicittavasena manodvārā vajjanasseva sabbapathamaṃ uppajjanatoti. Akusalesu",
  "anya-e0301n0:153_1": "pana lobhamūla cittaṃ bahukañca hoti. Dvīhi vaṭṭamūlehi yuttattā padhānaṃ pākaṭañca",
  "anya-e0301n0:153_2": "hotīti tadeva pathamaṃ vuttanti daṭṭhabbaṃ.",
  "anya-e0301n0:154_0": "22. Tattha sundaraṃ manoti sumano. Siniddhacittaṃ. Na hi anavajjaṭṭhena sundaratā",
  "anya-e0301n0:154_1": "idha yuttāti. Sundaraṃ mano etassābhivā sumano. Siniddhacittasamaṅgī puggalo. Sumanassa",
  "anya-e0301n0:154_2": "bhāvo somanassa. Mānasikasukhavedanāyetaṃ nāmaṃ. Etthaca sumanassa bhāvoti tasmiṃ",
  "anya-e0301n0:154_3": "citte puggalevā sumanābhidhānassavā ayaṃ so sumanoti sumanabuddhiyāvā pavattinimittanti",
  "anya-e0301n0:154_4": "attho. Bhāvoti hi abhidhānabuddhīnaṃ pavattinimittaṃ vuccati. Bhavanti pavattanti",
  "anya-e0301n0:154_5": "abhidhānabuddhiyo etasminti katvā. Etasminti ca nimitte bhummaṃ. Yathā nāgo dantesu",
  "anya-e0301n0:154_6": "haññateti. Yathā hi tattha attano dantanimittaṃ dantayutte nāge hananappavatti hoti,",
  "anya-e0301n0:154_7": "evamidhapi taṃ vedanānimittaṃ vedanāyutte manasmiṃ puggalevā abhidhānabuddhiyo pavattantīti.",
  "anya-e0301n0:154_8": "Bhavanti buddhisaddā etenāti bhāvotica vadanti. Etasmāti ca apare. Somanassena saha",
  "anya-e0301n0:154_9": "ekato gataṃ pavattanti somanassasahagataṃ. Somanassavedanāsampayuttanti attho. Dassanaṃ",
  "anya-e0301n0:154_10": "diṭṭhi. Sā pana sammādiṭṭhi, micchādiṭṭhivasena duvidhā. Idha micchādiṭṭhiyuttā.",
  "anya-e0301n0:154_11": "Akusalādhikārattā. Diṭṭhiyeva diṭṭhigataṃ. Yathā gūthagataṃ muttagatanti. Diṭṭhigatena",
  "anya-e0301n0:154_12": "samaṃ pakārehi yuttanti diṭṭhigata sampayuttaṃ. Diṭṭhigatena ekuppādatādīhi pakārehi",
  "anya-e0301n0:154_13": "samaṃ ekībhūta miva yuttaṃ saṃsaṭṭhanti attho. Asaṅkhārikamekaṃ sasaṅkhārikamekanti",
  "anya-e0301n0:154_14": "ettha saṅkhāroti pubbātisaṅkhāro. Soca duvidho payogo, upāyocāti. Tattha āṇattiyāvā",
  "anya-e0301n0:154_15": "ajjhesanāyavā tajjetvā vā idaṃ karohīti parehi kato kāyavacīpayogo payogonāma. Āṇattādināpana",
  "anya-e0301n0:154_16": "vināva kammassa karaṇatthaṃ taṃ taṃ upāyaṃ pare ācikkhanti. Akaraṇe ādīnavaṃ karaṇeca",
  "anya-e0301n0:154_17": "ānisaṃsaṃ dassenti, katikaṃvā karonti, daṇḍaṃvā thapenti, sayameva vā taṃ taṃ kāraṇaṃ",
  "anya-e0301n0:154_18": "anussarati, paccavekkhati. Evamādinā nayena upāyo anekavidho. So duvidhopi idha saṅkhāro",
  "anya-e0301n0:154_19": "nāma. Saṅkharoti attano pakatiyā kātuṃ anicchamānaṃ citta santānaṃ akātuṃ adatvā",
  "anya-e0301n0:154_20": "karaṇatthāya saṃvidahati tasmiṃ tasmiṃ kamme payojetīti katvā. Yopana paccayagaṇo",
  "anya-e0301n0:154_21": "tena saṅkhārena virahito hoti. So asaṅkhāro. Yopana tenasahito hoti. So sasaṅkhāroti.",
  "anya-e0301n0:154_22": "Vuttañhetaṃ aṭṭhakathāyaṃ –",
  "anya-e0301n0:155": "Saha saṅkhārenāti sasaṅkhāro. Tena sasaṅkhārena sappayogena saupāyena paccayagaṇenāti atthoti.",
  "anya-e0301n0:156_0": "Etthaca paccayagaṇoti ārammaṇādiko sādhāraṇo paccaya gaṇo aṭṭhakathāyaṃ vutto. Asādhāraṇopana",
  "anya-e0301n0:156_1": "kusalakammesu sappurisupanissayādiko akusalakammesu asappurisupanissayādiko paccayagaṇo",
  "anya-e0301n0:156_2": "visesetvā yojetuṃ yutto. Sopana yadā duvidhena saṅkhārena vinā sayameva cittaṃ asaṃsīdamānaṃ",
  "anya-e0301n0:156_3": "katvā uṭṭhāpeti samuṭṭhāpeti, tadā soasaṅkhāronāma. Yadāpana tena vinā sayameva cittaṃ",
  "anya-e0301n0:156_4": "uṭṭhāpetuṃ samuṭṭhāpetuṃ nasakkoti, saṅkhāraṃ sahāyaṃ labhitvāva sakkoti, tadā so",
  "anya-e0301n0:156_5": "sasaṅkhāronāma. Iti asaṅkhāro sasaṅkhārotica idaṃ paccaya gaṇasseva nāmaṃ. Na cittassa.",
  "anya-e0301n0:156_6": "Cittaṃpana asaṅkhārena suddhena paccayagaṇena uppannaṃ asaṅkhārikaṃ. Sasaṅkhārena",
  "anya-e0301n0:156_7": "paccayagaṇena uppannaṃ sasaṅkhārikaṃ, uppannatthe hi ayaṃ ikapaccayoti. Yasmiṃ samaye",
  "anya-e0301n0:156_8": "akusalaṃ cittaṃ uppannaṃ hoti somanassasahagataṃ diṭṭhigatasampayuttaṃ sasaṅkhārenāti",
  "anya-e0301n0:156_9": "hi pāḷiyaṃ vuttanti. Etthaca sasaṅkhārena paccayagaṇena uppannaṃ hotīti yojetabbanti.",
  "anya-e0301n0:156_10": "Ayamettha asaṅkhārikasasaṅkhārikapadesu paramatthadīpanā.",
  "anya-e0301n0:157": "[22] Ṭīkāsu pana",
  "anya-e0301n0:158_0": "Imamatthaṃ asallakkhetvā cittameva asaṅkhāraṃ sasaṅkhāranti ca gahetvā yaṃ vuttaṃ,",
  "anya-e0301n0:158_1": "“natthi saṅkhāro assāti asaṅkhāraṃ. Tadeva asaṅkhārikaṃ. Saha saṅkhārena vattatīti",
  "anya-e0301n0:158_2": "sasaṅkhāraṃ. Sasaṅkhārameva sasaṅkhārikanti ca. So yassa natthi. Taṃ asaṅkhāraṃ.",
  "anya-e0301n0:158_3": "Tadeva asaṅkhārikaṃ. Saṅkhārena sahitaṃ sasaṅkhāri kanti ca”. Sabbametaṃ na yujjatiyeva.",
  "anya-e0301n0:159": "[23] Yañca vibhāvaniyaṃ",
  "anya-e0301n0:160": "Saṅkharoti cittaṃ tikkhabhāvasaṅkhātamaṇḍanavisesena sajjeti. Saṅkharīyativā taṃ etena yathāvuttanayena sajjīyatīti saṅkhāroti vuttaṃ. Taṃpi na sundaraṃ.",
  "anya-e0301n0:161": "Evañhi sati sasaṅkhārikapi cittaṃ tikkhaṃnāma siyāti.",
  "anya-e0301n0:162": "[24] Yañca tattha",
  "anya-e0301n0:163_0": "“So pana attano pubbabhāgappavatte cittasantāneceva parasantāneca pavattatīti taṃ",
  "anya-e0301n0:163_1": "nibbattito cittassa tikkhabhāva saṅkhāto visesova idha saṅkhāroti” vuttaṃ. Taṃpi",
  "anya-e0301n0:163_2": "asaṅkhārika sasaṅkhārikapadānaṃ vacanatthesu virajjhitvā tadanu rūpassa saṅkhārassa",
  "anya-e0301n0:163_3": "parikappanāvasena vuttattā nayuttameva.",
  "anya-e0301n0:164": "[25] Etena",
  "anya-e0301n0:165": "Pubbappayogasambhūto, viseso cittasambhapī;",
  "anya-e0301n0:166": "Saṅkhāro taṃ vasenettha, hotyāsaṅkhārikāditāti.",
  "anya-e0301n0:167": "Sādhakagāthāpi paṭikkhittā hotīti.",
  "anya-e0301n0:168": "[26] Yañca tattha",
  "anya-e0301n0:169_0": "“Athavā, sasaṅkhārikaṃ asaṅkhārikanti ce taṃ kevalaṃsaṅkhārassa bhāvābhāvaṃ sandhāya",
  "anya-e0301n0:169_1": "vuttaṃ. Natassa sahapavattisabbhā vā bhāvatoti. Bhinnasantānappavattinopi saṅkhārassa",
  "anya-e0301n0:169_2": "idhamatthitāya taṃ vasena nibbattaṃ cittaṃ saṅkhāro assa atthīti sasaṅkhārikaṃ. Salomako",
  "anya-e0301n0:169_3": "sapakkhakotyādīsuviya saha saddassa vijjamānatthaparidīpanato. Tabbiparītampana tadabhāvato",
  "anya-e0301n0:169_4": "vuttanayena asaṅkhārika”nti vuttaṃ. Taṃpi pāḷiaṭṭhakathāsiddhaṃ ujuṃ visadaṃ atthaṃ",
  "anya-e0301n0:169_5": "muñcitvā attano parikappanā vasena vuttattā na gahetabbameva.",
  "anya-e0301n0:170_0": "Etthaca attano icchāya vinā paresaṃ āṇattiyāvā ajjhe sanāyavā yācanāyavā pavattitaṃ",
  "anya-e0301n0:170_1": "cittaṃ payogasamuṭṭhitaṃ nāma. Tathā attano icchāya vinā paresaṃ bhayenavā lajjāyavā",
  "anya-e0301n0:170_2": "gāravenavā kathikāyavā daṇḍabhayenavā pavattitaṃ upāyasamuṭṭhitaṃ nāma. Sayamevavā",
  "anya-e0301n0:170_3": "attano līnaṃ cittaṃ ñatvā tena tena upāyena attānaṃ ovaditvāvā taṃ taṃ upāyaṃ anussaritvāvā",
  "anya-e0301n0:170_4": "pavattitaṃ cittaṃ upāyasamuṭṭhitaṃ nāma. Idañca nayadassanamevāti. Diṭṭhigatena vippayuttaṃ",
  "anya-e0301n0:170_5": "diṭṭhigatavippayuttaṃ. Udāsinabhāvena pekkhati anubhavanākārena ārammaṇaṃ passatīti",
  "anya-e0301n0:170_6": "upekkhā. Upapattito yuttito ikkhati passatītivā upekkhā. Yathāhi somanassa domanassāni",
  "anya-e0301n0:170_7": "ārammaṇaṃ adhimattato passanti. Yato somanassito puggalo tena ārammaṇena viyoge vikārapatto",
  "anya-e0301n0:170_8": "hoti. Domanassitoca tena ārammaṇena saṃyoge vikārapatto hoti. Na tathā ayaṃ, ayaṃ",
  "anya-e0301n0:170_9": "pana yuttitova passati na ārammaṇasaṃyoga viyogahetu puggalaṃ vikāraṃ pāpetīti. Kecipana",
  "anya-e0301n0:170_10": "upapattito yuttito ikkhatīti idaṃ idha nasambhavati. Na hi akusalaṃ yuttarūpaṃ nāma",
  "anya-e0301n0:170_11": "hotīti vadanti. Upekkhāya sahagatanti samāso.",
  "anya-e0301n0:171_0": "23. Etthaca kiñcāpi phassādayo vitakkādayo mohādayoca dhammā iminā sakalena aṭṭhavidhena",
  "anya-e0301n0:171_1": "cittena saha gatā sampayuttāca honti, na pana te vedanāviya sayaṃpi bhedavantā honti.",
  "anya-e0301n0:171_2": "Naca diṭṭhisaṅkhārānaṃ viyatesaṃ imasmiṃ citte katthaci honti katthacinahontīti ayaṃ",
  "anya-e0301n0:171_3": "vikappo atthi. Tasmāte imassacittassa bhedakarā nahontīti idha nagahitāti daṭṭhabbā.",
  "anya-e0301n0:171_4": "Lobhopana aññehi imassa aṭṭhavidhassa bhedakaro hoti. Vedanādiṭṭhi saṅkhārāca imassa",
  "anya-e0301n0:171_5": "aññamaññassa bhedakarā hontīti teeva idha gahitāti daṭṭhabbā. Nanu pīti māna thinamiddhānipi",
  "anya-e0301n0:171_6": "bhedakarāni hontīti tānipi idha sapītikaṃ apītikanti mānasampayuttaṃ mānavippayuttanti",
  "anya-e0301n0:171_7": "thinamiddhasampayuttaṃ thinamiddhavippayuttanti ca gahetabbā nīti. Na. Tesu hi somanasse",
  "anya-e0301n0:171_8": "gahite pīti gahitāva hoti. Itarānica tīṇi aniyatayogīnica honti, yevāpana kānicāti nagahitānīti.",
  "anya-e0301n0:172": "[27] Vibhāvaniyaṃ pana",
  "anya-e0301n0:173_0": "Phassādivitakkādimohādidhammā ito aññehipi citte hi yuttā hontīti nate aññehi imassa",
  "anya-e0301n0:173_1": "visesaṃ karonti. Tasmā te idha na gahitāti iminā adhippāyena yaṃ vuttaṃ “kasmā panettha",
  "anya-e0301n0:173_2": "aññesupi phassādīsu sampayuttadhammesu vijjamānesu somanassasahagatādibhāvova vuttoti.",
  "anya-e0301n0:173_3": "Somanassādīnameva asādhāraṇa bhāvatoti. Phassādayohi keci sabbacitta sādhāraṇā keci",
  "anya-e0301n0:173_4": "kusalādi sādhāraṇā. Mohādayoca sabbā kusalasādhāraṇāti na tehi sakkā cittaṃ visesetu”nti. Taṃ vicāretabbaṃ.",
  "anya-e0301n0:174": "Evañhi sati somanassupekkhā saṅkhārāpi aññesu dissantīti tepi aññehi imassa visesaṃ nakaronti. Tasmā tepi idha nagahetabbā siyunti.",
  "anya-e0301n0:175_0": "24. Etthaca somanassappaṭisandhikatā, agambhīrappakatitā, iṭṭhārammaṇasamāyogo, byasanamuttica",
  "anya-e0301n0:175_1": "somanassassa kāraṇaṃ. Somanassappaṭisandhikohi sadā bhavaṅgasomanassena paribhāvita",
  "anya-e0301n0:175_2": "santāno hotīti tassa cittaṃ uppajjamānaṃ yebhuyyena somanassasahagataṃ uppajjatīti.",
  "anya-e0301n0:175_3": "Agambhīrappakatikoca hīnajjhāsayo appakaṃpi mahantaṃ maññati. Hīnaṃpi paṇītaṃ maññati.",
  "anya-e0301n0:175_4": "Tasmā tassapi cittaṃ uppajjamānaṃ yebhuyyena somanassasahagataṃ hotīti. Iṭṭhārammaṇasamāyogoti",
  "anya-e0301n0:175_5": "attanā icchitena hīnenavā paṇītenavā ārammaṇena samāyogo. Byasanamuttīti ñātibyasanādito",
  "anya-e0301n0:175_6": "mutti. Upekkhāpaṭisandhikatā, gambhīrappakatitā, majjhattārammaṇasamāyogo, byasanamuttica",
  "anya-e0301n0:175_7": "upekkhāya kāraṇaṃ. Etthaca gambhīrappakabhitānāma mahajjhāsayatā. Tādiso hi puggalo",
  "anya-e0301n0:175_8": "mahantaṃpi appakaṃ maññati, paṇītaṃpi hīnaṃ maññatīti. Diṭṭhajjhāsayatā, diṭṭhivipannapuggalasevanā,",
  "anya-e0301n0:175_9": "saddhammavimukhatā, micchāvitakkabahulatā, ayoniso ummujjanañca diṭṭhiyā kāraṇaṃ.",
  "anya-e0301n0:175_10": "Tattha diṭṭhajjhāsayatāti kāṇāriṭṭhassaviya sunakkhattassaviyaca purimabhave diṭṭhi",
  "anya-e0301n0:175_11": "gatikabhāvena āgatattā imasmiṃ bhavepi sassatucchedāsaya bhāvo. Saddhammavimukhatāti",
  "anya-e0301n0:175_12": "ciraṃpi kālaṃ saddhammena vinā āgatatā. Micchāvitakkabahulatāti attano avisayesu",
  "anya-e0301n0:175_13": "sabbaññuvisayesu ṭhānesu attano pamāṇaṃ ajānitvā cintāpasutavasena micchāvitakkabahulabhāvo.",
  "anya-e0301n0:175_14": "Ayoniso ummujjananti attanādiṭṭhakāraṇameva sārato saccato ummujjanaṃ. Tabbiparītena",
  "anya-e0301n0:175_15": "diṭṭhivippayuttakāraṇaṃ veditabbaṃ. Asaṅkhārikakammajanitappaṭisandhi katā, kallakāya",
  "anya-e0301n0:175_16": "cittatā, khanti bahulatā, purisakāresu diṭṭhānisaṃsatā, kammappasutatā, utubhojanādi",
  "anya-e0301n0:175_17": "sappāya lābhoti idaṃ asaṅkhārikakāraṇaṃ. Tattha khantibahulatāti sītuṇhādīnaṃ khamanabahulatā.",
  "anya-e0301n0:175_18": "Purisakāresūti purisehi kattabbesu kammesu. Kammappasutabhāti kammesu ciṇṇavasitā.",
  "anya-e0301n0:175_19": "Tabbiparī tena sasaṅkhārikakāraṇaṃ veditabbaṃ. Imesaṃpana cittānaṃ uppatti vidhānaṃ",
  "anya-e0301n0:175_20": "visuddhimagge gahetabbaṃ. Aṭṭhapīti pisaddena nesaṃ labbhamānakammapathabhedato kāla",
  "anya-e0301n0:175_21": "santānā rammaṇādi bhedatoca anekavidhattaṃ sampiṇḍetīti.",
  "anya-e0301n0:176": "Lobhamūlacittassa paramatthadipanā niṭṭhitā.",
  "anya-e0301n0:177_0": "25. Dosamūlacitte duṭṭhumanobhi dummano. Virūpaṃ cittaṃ. Duṭṭhumano etassātivā dummano.",
  "anya-e0301n0:177_1": "Virūpacittasamaṅgīpuggalo. Dummanassa bhāvo domanassaṃ. Mānasikadukkhavedanāyetaṃ",
  "anya-e0301n0:177_2": "adhivacanaṃ. Sā hi attanā sahagate cittevā taṃ samaṅgīpuggalevā dummanā bhidhānassavā",
  "anya-e0301n0:177_3": "ayaṃ so dummanoti dummanabuddhiyāvā pavattinimittaṃ hotīti. Sesaṃ heṭṭhā vuttanayameva.",
  "anya-e0301n0:177_4": "Domanassena saha gatanti samāso. Paṭihaññatīti paṭigho. Doso. Sohi uppajjamāno sampayuttadhammepi",
  "anya-e0301n0:177_5": "paṭihanati. Lūkhe santatte karoti. Attano vatthumpi paṭihanati. Hadayappadesaṃ dahati.",
  "anya-e0301n0:177_6": "Taṃ puggalaṃ dummukhaṃ karoti, attano ārammaṇaṃpi paṭihanati. Taṃ bādhaya māno gaṇhāti.",
  "anya-e0301n0:177_7": "Tasmā paṭighoti vuccatīti.",
  "anya-e0301n0:178_0": "26. Ettha siyā. Saṅkhāro tāva imassa cittassa bheda karoti tassa idha gahaṇaṃ yuttaṃ.",
  "anya-e0301n0:178_1": "Vedanā paṭighāpana bhedakarā na hontīti te idha na gahetabbāti. Vuccate, domanassaggahaṇaṃ",
  "anya-e0301n0:178_2": "tāva imassa cittassa kadāci aññavedanāyogatā pasaṅganivattanatthanti. Yadāhi rājāno",
  "anya-e0301n0:178_3": "hasamānāyeva coravadhaṃ pesenti. Yadāca janā attano verīnaṃ maraṇe tuṭṭhiṃ pavedenti.",
  "anya-e0301n0:178_4": "Maraṇaṃ abhinandanti. Yadāca bālajanā hasamānāva migapakkhino mārenti. Tadā idaṃ",
  "anya-e0301n0:178_5": "nukho somanassena yuttanti attheva pasaṅgo. Upekkhāyogepana vattabbameva natthi.",
  "anya-e0301n0:178_6": "Tappasaṅganivattanatthaṃ domanassaggahaṇanti. Paṭighaggahaṇaṃpi aññadhammasampayuttatā",
  "anya-e0301n0:178_7": "pasaṅganivattanatthaṃ. Tathāhi ye natthikāhetukā kiriyamicchā diṭṭhikā pāṇavadhe",
  "anya-e0301n0:178_8": "apuññaṃnāma natthīti gaṇhanti. Yeca manussapāṇa vadheeva apuññaṃ hoti, tiracchānagatapāṇavadhe",
  "anya-e0301n0:178_9": "apuññaṃ natthīti gaṇhanti. Yeca pāṇavadhaṃ katvā yaññaṃ yajantānaṃ mahantaṃ puññaṃ",
  "anya-e0301n0:178_10": "hoti, dibbasaṃvattanikanti gaṇhanti. Te sakkāyadiṭṭhiyā vissaṭṭhā pāṇavadhaṃ sayaṃvā",
  "anya-e0301n0:178_11": "karonti. Aññevā pesenti. Tadā idaṃ diṭṭhiyāpi sampayuttaṃ siyāti pasaṅgo hotiyeva.",
  "anya-e0301n0:178_12": "Yepana sammādiṭṭhikesu bālā abyattā, te kadāci tesaṃ micchādiṭṭhikānaṃ laddhiṃ gahetvā",
  "anya-e0301n0:178_13": "pāṇaṃ vadhantā ādito vematikajātāva honti. Tadātesaṃ idaṃ vicikicchāyapi yuttaṃ siyāti",
  "anya-e0301n0:178_14": "pasaṅgo hoti. Tappasaṅga nivattanatthaṃ paṭighaggahaṇanti. Itarathā purima cittassa",
  "anya-e0301n0:178_15": "lobhasahagatabhāvoviya imassa paṭighasampayuttabhāvo cūḷanigameneva siddhoti tesaṃ",
  "anya-e0301n0:178_16": "gahaṇaṃ niratthakaṃ siyāti. Etthaca issāmacchariyakukkuccānaṃ thinamiddhassaca aggahaṇaṃ",
  "anya-e0301n0:178_17": "purimacitte mānathinamiddhanayena veditabbaṃ. Ayamettha paramatthadīpanā.",
  "anya-e0301n0:179": "[28] Vibhāvaniyaṃ pana mahāṭīkāyañca",
  "anya-e0301n0:180": "“Asādhāraṇa dhammavasena cittassa upalakkhaṇatthaṃ domanassaggahaṇa”nti vuttaṃ. Tattha asādhāraṇadhammavasenāti idaṃ tāva nayujjati.",
  "anya-e0301n0:181_0": "[29] Satipi imassa somanassupekkhāsahagatabhāve anaññasādhāraṇeneva domanassena imassa",
  "anya-e0301n0:181_1": "upalakkhaṇatthanti atthassa āpajjanato. Yathātaṃ satipi purimassa imassaca cittassa",
  "anya-e0301n0:181_2": "mohasahagatabhāve anaññasādhāraṇeneva lobhena paṭighenaca upalakkhaṇatthaṃ lobhasahagatapaṭigha",
  "anya-e0301n0:181_3": "sampayuttaggahaṇanti. Upalakkhaṇatthanti ca na vattabbaṃ.",
  "anya-e0301n0:182": "Evañhi sati pākaṭena domanassena apākaṭānaṃ aññavedanā naṃpi idha laddhabhāvaṃ upalakkhetīti āpajjati. Yathā laddhātapatto rājakumāroti.",
  "anya-e0301n0:183": "[30] Yañca vibhāvaniyaṃ",
  "anya-e0301n0:184": "“Paṭighasampayuttabhāvopana ubhinnaṃ ekanta sahacāritā dassanatthaṃ vutto”ti vuttaṃ. Taṃpi na sundaraṃ.",
  "anya-e0301n0:185": "Imassa cūḷanigameneva tadatthasiddhitoti.",
  "anya-e0301n0:186_0": "27. Etthaca dosajjhāsayatā, agambhīrappakatitā, appassukatā, āghātavatthusamāyogovā,",
  "anya-e0301n0:186_1": "aniṭṭhārammaṇasamāyo govā domanassassa paṭighassaca kāraṇaṃ. Tattha dosa bahula bhāvato",
  "anya-e0301n0:186_2": "āgatavasena dosajjhāsayatā daṭṭhabbā. Agambhīrappakatitā hīnajjhāsayatā. Appassutassaca",
  "anya-e0301n0:186_3": "aniṭṭha loka dhammehiphuṭṭhassa taṃkutetthalabbhāti paccavekkhanā natthīti. Imesampi",
  "anya-e0301n0:186_4": "dvinnaṃ uppattividhānaṃ visuddhimagge gahetabbaṃ. Pisaddassa atthopi vuttanayoevāti.",
  "anya-e0301n0:187": "Dosamūlacittassa paramatthadipanā niṭṭhitā.",
  "anya-e0301n0:188_0": "28. Mohamūlacitte vicikicchuddhaccānaṃ padattho upari āgamissati. Yasmāpana idaṃ",
  "anya-e0301n0:188_1": "cittaṃ mūlantaravirahena laddhokāsena suṭṭhubalavantena mohenaceva saṃsappamānavikkhipamānehi",
  "anya-e0301n0:188_2": "vicikicchuddhaccehi ca yuttaṃ hoti. Tasmā idha vedanāpi ārammaṇaṃ adhimattato anubhavituṃ",
  "anya-e0301n0:188_3": "na sakkotīti upekkhāvedanāva yuttā hoti. Evaṃ santepi idaṃ cittaṃ somanassa domanassa",
  "anya-e0301n0:188_4": "sahagatānaṃpi anantare uppajjati. Tasmā tadubhayavedanāhipi idaṃ yuttaṃ siyāti pasaṅgo",
  "anya-e0301n0:188_5": "hotīti tappasaṅganivattanatthaṃ idha upekkhāgahaṇaṃ kataṃ. Anaññacittasādhāraṇena",
  "anya-e0301n0:188_6": "dhammena cittassa niyamanatthaṃ vicikicchāgahaṇaṃ. Uddhaccaṃ pana sabbākusalesu yuttaṃpi",
  "anya-e0301n0:188_7": "idha laddhokāsaṃ hutvā suṭṭhu balavaṃ hotīti dassanatthaṃ idheva gahitanti daṭṭhabbaṃ.",
  "anya-e0301n0:188_8": "Tenevahi dhammasaṅgaṇiyaṃ dhammuddesavāre uddhaccaṃ aññesu pāpacittesu sarūpato anuddharitvā",
  "anya-e0301n0:188_9": "yevāpanakabhāveneva vuttaṃ. Imasmiṃ antimacitteeva sarūpato uddhaṭanti daṭṭhabbaṃ.",
  "anya-e0301n0:188_10": "Yasmāca idaṃcittadvayaṃ sattānaṃ pakatisabhāvabhūtanti payogena vā upāyena vā kenaci",
  "anya-e0301n0:188_11": "uppādetabbaṃ nāma natthi. Sabbakālampi bhavaṅgacittaṃviya anosakkamānaṃ asaṃsīdamānaṃ",
  "anya-e0301n0:188_12": "akicchena akasirena pavattati. Tasmā ekantena asaṅkhārikameva hotīti katvā idha saṅkhārabhedo",
  "anya-e0301n0:188_13": "na gahitoti daṭṭhabbaṃ. Tenevaca pāḷiyaṃpi purimacittesuviya idha sasaṅkhārenāti",
  "anya-e0301n0:188_14": "dutīyacittavāro navuttoti. Ayamettha paramatthadīpanā.",
  "anya-e0301n0:189": "[31] Vibhāvaniyaṃ pana",
  "anya-e0301n0:190": "Imāni dve cittāni atisammuḷhatāya aticañcalatāya ca sabbatthapi rajjanadussanarahitāni honti. Tasmā upekkhā sahagatāneva pavattantīti vuttaṃ. Taṃ na sundaraṃ.",
  "anya-e0301n0:191": "Rajjana sahitānaṃpi lobhamūla cittānaṃ upekkhā yogassa diṭṭhattāti.",
  "anya-e0301n0:192": "[32] Yañca tattha mahāṭīkāyañca",
  "anya-e0301n0:193_0": "“Tatoyevaca sabhāvatikkhatāya ussāhetabbatāyaca abhāvato saṅkhārabhedopi nesaṃ natthī”ti",
  "anya-e0301n0:193_1": "vuttaṃ. Tattha sabhāvatikkhatāya abhāvatoti iminā imassa asaṅkhārikabhāvaṃ paṭikkhipati.",
  "anya-e0301n0:193_2": "Ussāhetabbatāya abhāvatoti iminā sasaṅkhārikabhāvaṃ paṭikkhipati. Tadubhaye pana",
  "anya-e0301n0:193_3": "idaṃ cittadvayaṃ sabbaso saṅkhāravimuttaṃ hotīti dasseti. Taṃ aṭṭhakathāyapi tāva na sameti.",
  "anya-e0301n0:194_0": "Paṭiccasamuppādavibhaṅgaaṭṭhakathāyañhi saṅkhārabhedena avijjāya duvidhabhāvova vutto.",
  "anya-e0301n0:194_1": "Yadica idaṃdvayaṃ saṅkhāramuttaṃ siyā. Evaṃ sati idha mohopi saṅkhāramutto siyā.",
  "anya-e0301n0:194_2": "Soca avijjāyevāti tividhabhāvova avijjāya tattha vattabbo. Naca vuttoti. Evaṃ tāva",
  "anya-e0301n0:194_3": "aṭṭhakathāya nasameti.",
  "anya-e0301n0:195_0": "[33] Yasmāca idha tikkhabhāvonāma vinā saṅkhārena kevalaṃ pakati paccaya gaṇa vaseneva",
  "anya-e0301n0:195_1": "pavattanasamatthatā vuccati. Idañca cittaṃ tatheva pavattati. Tasmā idaṃ sabhāvatikkhaṃ",
  "anya-e0301n0:195_2": "na hotīti na sakkā vattunti.",
  "anya-e0301n0:196": "Laddhokāsena mohena suṭṭhu muyhantīti mohamūhānīti vattabbe niruttanayena momūhānīti vuttaṃ.",
  "anya-e0301n0:197_0": "29. Iccevantiādi mahānigamanaṃ. Tattha iccevanti iti evaṃ. Nipātasamudāyo hesa. Pacchimovā",
  "anya-e0301n0:197_1": "evaṃ saddo purimassa itisaddassa atthavacano. Iccevantivā visuṃ eko nipāto. Sabbathāpi",
  "anya-e0301n0:197_2": "iminā somanassasahagatantiādinā vuttappakāre nāti attho daṭṭhabbo. Idañca dvādasāti",
  "anya-e0301n0:197_3": "ettha visesanaṃ veditabbaṃ. Sabbathāpīti dhammasaṅgaṇīyaṃ vuttena pakārenāpi dvādaseva.",
  "anya-e0301n0:197_4": "Vibhaṅge vibhattena pakārenāpi dvādaseva. Dhātukathādīsu vuttena pakārenāpi dvādaseva.",
  "anya-e0301n0:197_5": "Tesu tesu suttantesu vuttena pakārenāpi dvādaseva. Kāladesa santānādi bhedabhinnena",
  "anya-e0301n0:197_6": "pakārenāpi dvādaseva. Kathaṃ dvādasevāti. Iccevaṃ dvādasevāti yojetabbaṃ.",
  "anya-e0301n0:198": "[34] Vibhāvaniyaṃ pana",
  "anya-e0301n0:199": "Heṭṭhā vutto sampayogādi ākārova vibhāvito. Sopana iccevanti imināva siddhoti.",
  "anya-e0301n0:200_0": "Akusalacittānīti kusalapaṭiviruddhasabhāvattā evaṃ laddhanā māni cittāni. Etthaca",
  "anya-e0301n0:200_1": "ekantena saddhādayoeva kusalānāma. Mohādayoeva akusalā nāma. Cittaṃpana phassādayo",
  "anya-e0301n0:200_2": "viya aññasamānameva hoti, na hi ārammaṇa vijānanaṃvā ekantena muyhanādiviya sāvajjaṃvā",
  "anya-e0301n0:200_3": "hoti. Saddahanādiviya anavajjaṃvāti. Taṃpana akusalehi yuttaṃ akusalanti vuccati.",
  "anya-e0301n0:200_4": "Kusalehi yuttaṃ kusalanti. Saddhādīnaṃpana mohādīnañca paṭiviruddhabhāvo yathākkamaṃ",
  "anya-e0301n0:200_5": "pahāyakapahātabbabhāvena veditabbo. Akusaladhammāhi dubbalā honti. Suvaṇṇappaṭirūpakāviya",
  "anya-e0301n0:200_6": "pheggubhūtā abhāvanārahā punappunaṃ āsevīyamānāpi cañcalantiyeva vikkirantiyeva.",
  "anya-e0301n0:200_7": "Niyāmaṃ okkamantāpi ekasmiṃbhave eva apāyabhāgitāya okkamanti. Napana kusalamūlāni",
  "anya-e0301n0:200_8": "sabbaso pacchinditvā satte vaṭṭasotaniyate kātuṃ sakkonti. Kusaladhammāpana balavantā",
  "anya-e0301n0:200_9": "honti. Jātisuvaṇṇāviya sārabhūtā bhāvanārahā punappunaṃ āsevīyamānā thiratarapattā",
  "anya-e0301n0:200_10": "lokiyesu yāva iddhividhānā lokuttaresuca yāva arahattamaggā vuddhiviruḷhīdhammā honti.",
  "anya-e0301n0:200_11": "Niyāmaṃ okkamantā apāyasotaṃvā vaṭṭaso taṃvā sabbaso samucchinditvā anupādisesanibbānabhāgitāya",
  "anya-e0301n0:200_12": "okkamanti. Tasmā kusala dhammāeva pahāyakānāma. Itarepana pahātabbāeva nāmāti veditabbā.",
  "anya-e0301n0:200_13": "Apica kusaladhammānāma antamaso ālopabhikkhā dānamattāpi lokebhesajjavidhānāniviyaakusalappahānāya",
  "anya-e0301n0:200_14": "eva paṇḍitehipaññapīyanti karīyanti ca, tasmā teeva pahāyakā. Akusaladhammāpana loke",
  "anya-e0301n0:200_15": "nānārogajātiyoviya sakalalokassa pakatisabhāvabhūtāeva hontīti te pahātabbāevāti.",
  "anya-e0301n0:200_16": "Samantato anavasesato ādiyiṃsu gaṇhiyiṃsūti samattāni. Apica samattānīti niṭṭhitāni",
  "anya-e0301n0:200_17": "paripuṇṇānivā. Aṭṭhadhātiādisaṅgahagāthā. Lobhomūlaṃ etesanti samāso. Dvādasā kusalā",
  "anya-e0301n0:200_18": "siyunti ettha siyunti nipātapadaṃ idha daṭṭhabbaṃ. Akusala cittāni dvādasa bhavantīti attho.",
  "anya-e0301n0:201": "Iti paramatthadīpaniyānāma abhidhammatthasaṅgahassa",
  "anya-e0301n0:202": "Catutthavaṇṇanāya akusalacittassa",
  "anya-e0301n0:203": "Paramatthadipanā niṭṭhitā.",
  "anya-e0301n0:204": "31. Evaṃ sabbanihīnaṃ akusalaṃ saṅgahetvā idāni ahetukaṃ saṅgaṇhanto tatthaca sabbanihīnaṃ akusalavipākaṃ tāva dassetuṃ upekkhāsahagatantiādimāha.",
  "anya-e0301n0:205": "[35] Vibhāvaniyaṃ pana",
  "anya-e0301n0:206_0": "Taṃ akusala vipākattāyeva akusalānantaraṃ pathamaṃ dassitanti adhippāyena yaṃ vuttaṃ",
  "anya-e0301n0:206_1": "“tesaṃ akusalavipākā divasena tividhabhāvepi akusalānantaraṃ akusalavipākeyeva vibhajitu”nti. Taṃ na sundaraṃ.",
  "anya-e0301n0:207": "Evañhi sati kusalavipākānipi kusalā nantareeva vattabbāni siyunti.",
  "anya-e0301n0:208_0": "31. Cakkhusotādīnaṃ padattho upari āgamissati. Vijānātīti viññāṇaṃ. Yathāha-vijānāti",
  "anya-e0301n0:208_1": "vijānātīti kho bhikkhave tasmāviññāṇanti vuccatīti. Cakkhuṃ nissitaṃ viññāṇaṃ cakkhuviññāṇaṃ.",
  "anya-e0301n0:208_2": "Cakkhunāvā paccayabhūtena janitaṃ viññāṇaṃ cakkhuviññāṇaṃ. Kammenavā cakkhussa upanītaṃ",
  "anya-e0301n0:208_3": "viññāṇaṃ cakkhuviññāṇaṃ. Cakkhutovā jātaṃ viññāṇaṃ cakkhuviññāṇaṃ. Cakkhussavā indriyabhāvena",
  "anya-e0301n0:208_4": "sāmi bhūtassa viññāṇaṃ cakkhuviññāṇaṃ. Cakkhusmiṃvā uppannaṃviññāṇaṃ cakkhuviññāṇaṃ.",
  "anya-e0301n0:208_5": "Esanayo sotaviññāṇādīsupi. Pāḷiyaṃpana mahā taṇhāsaṅkhayasutte –",
  "anya-e0301n0:209_0": "Seyyathāpi bhikkhave kaṭṭhañca paṭicca aggi jalati. Kaṭṭhaggītveva saṅkhyaṃ gacchati.",
  "anya-e0301n0:209_1": "Sakalikañca paṭicca aggi jalati. Sakali kaggītveva saṅkhyaṃ gacchati. Tiṇañca paṭicca",
  "anya-e0301n0:209_2": "aggi jalati. Tiṇaggī tveva saṅkhyaṃ gacchati. Gomayañca paṭicca aggi jalati. Gomayaggītveva",
  "anya-e0301n0:209_3": "saṅkhyaṃ gacchati. Thusañca paṭicca aggi jalati. Thusaggītveva saṅkhyaṃ gacchati.",
  "anya-e0301n0:209_4": "Saṅkārañca paṭicca aggi jalati. Saṅkāraggītveva saṅkhyaṃ gacchati. Evamevakho bhikkhave",
  "anya-e0301n0:209_5": "cakkhuñca paṭicca rūpeca uppajjati viññāṇaṃ. Cakkhuviññāṇanteva saṅkhyaṃ gacchati.",
  "anya-e0301n0:209_6": "Sotañca paṭicca sadde ca uppajjati viññāṇaṃ. Sotaviññāṇanteva saṅkhyaṃ gacchati.",
  "anya-e0301n0:209_7": "Ghānañca paṭicca gandheca uppajjati viññāṇaṃ. Ghānaviññāṇanteva saṅkhyaṃ gacchati.",
  "anya-e0301n0:209_8": "Jivhañca paṭicca raseca uppajjati viññāṇaṃ. Jivhāviññāṇanteva saṅkhyaṃ gacchati.",
  "anya-e0301n0:209_9": "Kāyañca paṭicca phoṭṭhabbeca uppajjati viññāṇaṃ. Kāyaviññāṇanteva saṅkhyaṃ gacchati.",
  "anya-e0301n0:209_10": "Manañca paṭicca dhammeca uppajjati viññāṇaṃ. Mano viññāṇanteva saṅkhyaṃ gacchatīti vuttaṃ.",
  "anya-e0301n0:210_0": "Tathāti iminā upekkhāsahagatanti padaṃ ākaḍḍhati. Dukkhayatīti dukkhaṃ. Sampayuttadhamme",
  "anya-e0301n0:210_1": "taṃ samaṅgipuggalaṃvā bādhati hiṃsatīti attho. Duṭṭhuvā khanati kāyikasukhanti dukkhaṃ.",
  "anya-e0301n0:210_2": "Dukkarenavā khamitabbanti dukkhaṃ. Dukkaraṃ okāsadānaṃ etassātivā dukkhaṃ. Kāyikadukkhavedanāyeva",
  "anya-e0301n0:210_3": "nāmaṃ. Suṭṭhu paṭimukhañca icchatīti sampaṭicchanaṃ. Suṭṭhūti amuñcamānaṃ. Paṭimukhanti",
  "anya-e0301n0:210_4": "anaññāpekkhaṃ. Icchatīti kāmeti abhinandati paṭiggaṇhati. Tenevahi bhāsitaṃ abhinandunti",
  "anya-e0301n0:210_5": "ettha sampaṭicchiṃ sūti vaṇṇayiṃsu. Suṭṭhu tīreti tuleti vicāretīti santīraṇaṃ. Ṭīkāyaṃ",
  "anya-e0301n0:210_6": "tīreti niṭṭhāpetīti vuttaṃ. Vibhāvaniyaṃ tīreti vīmaṃsatīti vuttaṃ.",
  "anya-e0301n0:211_0": "32. Etthaca cakkhussa asambhinnatā, āloka sannissayappaṭilābho, rūpānaṃ āpātāgamanaṃ,",
  "anya-e0301n0:211_1": "manasikāroti cattāro paccayā cakkhuviññāṇassa uppattikāraṇāni. Sotassa asambhinnatā",
  "anya-e0301n0:211_2": "ākāsasannissayappaṭilābho, saddānaṃ āpātāgamanaṃ manasikāroti sotaviññāṇassa. Ghānassa",
  "anya-e0301n0:211_3": "asambhinnatā, vāsusannissayappaṭilābho, gandhānaṃ āpātāgamanaṃ manasikāroti ghānaviññāṇassa.",
  "anya-e0301n0:211_4": "Jivhāya asambhinnatā āposannissayappaṭilābho. Rasānaṃ āpātāgamanaṃ, manasikāroti",
  "anya-e0301n0:211_5": "jivhāviññāṇassa. Kāyassa asambhinnatā, pathavisannissayappaṭilābho, tiṇṇaṃ phoṭṭhabbānaṃ",
  "anya-e0301n0:211_6": "aññatarassa āpātāgamanaṃ, manasikāroti kāyaviññāṇassāti. Etthaca āloka ākāsādīnaṃ",
  "anya-e0301n0:211_7": "sannissayānaṃ gahaṇaṃ tehi vinā rūpādīnaṃ pasādesu āpātāgamanasseva abhāvatoti daṭṭhabbaṃ,",
  "anya-e0301n0:211_8": "na hi āloke sati rūpāni sannihitānipi cakkhumhi āpātamāgacchanti. Esanayo sesesupīti.",
  "anya-e0301n0:211_9": "Yaṃpana aṭṭhakathāyaṃ -",
  "anya-e0301n0:212": "Cakkhusmiṃpana asambhinnepi bahiddhārūpārammaṇe āpātaṃ anā gacchante cakkhuviññāṇaṃ nuppajjati. Tasmiṃ pana āpātaṃ āgacchantepi ālokasannissaye asati nuppajjatīti vuttaṃ.",
  "anya-e0301n0:213_0": "Taṃ vinā ālokena viññāṇuppattiyā abhāvadassanaparaṃ. Napana āpākāgamanaṃnāma āloke",
  "anya-e0301n0:213_1": "asatipi sambhavatīti dassanaparanti daṭṭhabbaṃ. Itarathā rattandhakārepi rūpāni cakkhumhi",
  "anya-e0301n0:213_2": "āpātaṃ āgacchantīti āpajjatīti. Akusalassa vipākāni akusala vipākāni.",
  "anya-e0301n0:214_0": "33. Etthā kenaṭṭhena vipākaṃnāmāti. Vipaccanaṭṭhena. Kiñca vipaccananti. Yathā loke",
  "anya-e0301n0:214_1": "ambaphalādīnaṃ taruṇabhāvaṃ atikkamma pariṇatabhāvappattivipaccananti vuccati. Evamevaṃ",
  "anya-e0301n0:214_2": "idhapi vipaccanaṃ veditabbanti. Ayañca attho catūhi samaṅgītāhi dīpetabbo. Catassohi",
  "anya-e0301n0:214_3": "samaṅgītānāma cetanāsamaṅgitā, kammasamaṅgitā, upaṭṭhānasamaṅgitā, vipākasamaṅgitāti.",
  "anya-e0301n0:214_4": "Tattha pubbe taṃ taṃ kammāyūhanakāleyā kusalākusalacetanāya khaṇattayasamaṅgitā.",
  "anya-e0301n0:214_5": "Ayaṃ cetanāsamaṅgītānāma. Sāpana cetanā nirujjhamānā sabbaso abhāvaṃ patvā nanirujjhati.",
  "anya-e0301n0:214_6": "Āyatiṃpana vipākapātubhāvāya attano sabbākāraparipūraṃ kriyāvisesaṃ tasmiṃ cittasantāne",
  "anya-e0301n0:214_7": "nidahitvāva nirujjhati. Soca kriyāviseso yāva okāsaṃ nalabhati. Tāva kappasaṃtasahassaṃpi",
  "anya-e0301n0:214_8": "taṃsantānaṃ anugatoyeva hoti. Yaṃ sandhāya dhammapade –",
  "anya-e0301n0:215": "Na hi pāpaṃ kataṃ kammaṃ, sajjukhīraṃva muccati;",
  "anya-e0301n0:216": "Dahantaṃ bālamanveti, bhasmā channova pāvakoti vuttaṃ.",
  "anya-e0301n0:217_0": "Sopana visuṃ eko paramatthadhammotipi saṅkhyaṃ nagacchati, anusayadhātuyoviyāti.",
  "anya-e0301n0:217_1": "Ayaṃ kammasamaṅgitānāma. Sopana yadā attano anurūpe paccaye labhati. Tadā vipaccanatthāya",
  "anya-e0301n0:217_2": "okāsaṃ karoti. Kathaṃ karotīti. So āsannamaraṇassa sattassa attānaṃvā paccupaṭṭhāpeti.",
  "anya-e0301n0:217_3": "Attano nimittaṃvā paccupaṭṭhāpeti. Gatinimittaṃvā paccupaṭṭhāpeti. Soca satto taṃ",
  "anya-e0301n0:217_4": "amuñcamāno yadi gaṇhāti. Tadā okāsaṃ labhati. Ayaṃ upaṭṭhānasamaṅgitānāma. Taṃ amuñcitvā",
  "anya-e0301n0:217_5": "cutassapana cutianantarameva so kammasaṅkhāto kriyā viseso visuṃ eko sasampayutto",
  "anya-e0301n0:217_6": "paramatthadhammarāsi hutvā ekaṃ bhavaṃ pūrayamāno vipaccati, ekaṃ bhavaṃ pūrayamānotica",
  "anya-e0301n0:217_7": "yāva tāyukaṃ bhavaṅgakiccaṃ chasu dvāresu taṃ taṃ dvārikavipākakiccāni pariyosāne",
  "anya-e0301n0:217_8": "cutikiccañca sādhayamānoti attho. Tattha purimā tisso samaṅgītā taruṇā vatthānāma",
  "anya-e0301n0:217_9": "honti. Pacchimā vipākasamaṅgītā pariṇatāvatthānāmāti veditabbā. Iti vipaccantīti",
  "anya-e0301n0:217_10": "vipākāni mudutaruṇāvatthaṃ atikkamitvā pariṇakāvatthasaṅkhātaṃ vipakkabhāvaṃ āpajjantīti",
  "anya-e0301n0:217_11": "evamettha attho veditabbo. Evañca katvā pāḷiyaṃ kusalākusalakammasamuṭṭhānānaṃpi",
  "anya-e0301n0:217_12": "kaṭattārūpānaṃ vipākapade aggahaṇaṃ hotīti. Tānihi kammasantānato visuṃ siddhattā",
  "anya-e0301n0:217_13": "visuṃ kammato jātāniyeva nāma honti, navipakkāni nāmāti. Aññaṃhi arūpadhammānaṃ santānaṃ.",
  "anya-e0301n0:217_14": "Aññaṃ rūpadhammānanti. Ayamettha vipākapade paramatthadīpanā.",
  "anya-e0301n0:218_0": "Yepana arūpabhāvena sārammaṇabhāvenaca kammena sadisa tāmattaṃ gahetvā arūpadhammānameva",
  "anya-e0301n0:218_1": "vipākattaṃ sādhenti. Tesaṃ vipākasaddo arūpadhammesu ruḷhīvasena pavattoti āpajjatīti.",
  "anya-e0301n0:218_2": "Yañca tattha sālibījanibbattesu nāḷapattapupphaphalesu bījasadisānaṃ phalānameva",
  "anya-e0301n0:218_3": "sāliphalasālipakkanāmaṃ siddhaṃ viyāti upamaṃ dassenti, sāpi nasameti. Na hi phalānipi",
  "anya-e0301n0:218_4": "taruṇakāle pākanāmaṃ labhanti. Naca nāḷapattapupphānipi pariṇatakāle pākanāmaṃ nalabhantīti.",
  "anya-e0301n0:218_5": "Tāni pihi tadā nāḷaṃ pakkaṃ, pattaṃ pakkaṃ, pupphaṃ pakkanti na navuccantīti. Sukhayatīti",
  "anya-e0301n0:218_6": "sukhaṃ, sampayuttadhamme taṃsamaṅgīpuggalaṃvā laddhasātaṃ karotīti attho.",
  "anya-e0301n0:219_0": "34. Suṭṭhuvā khanati kāyikadukkhaṃ. Sukhenaca khamitabbaṃ. Sukaraṃ okāsadānaṃ etassātivā",
  "anya-e0301n0:219_1": "sukhaṃ. Kusalassa vipākāni sampayutta hetuvirahato ahetukānicāti kusalavipākā hetuka cittāni.",
  "anya-e0301n0:220": "[36] Vibhāvaniyaṃ pana",
  "anya-e0301n0:221": "Pubbakammasahajātena nibbattakahetunāpi idha vipākassa sahetukatāpasaṅgokato. So na sundaro.",
  "anya-e0301n0:222_0": "Na hi abhidhamme katthaci pubbakammasahajātena nibbattakahetunā vipākassa sahetukāhetukatā",
  "anya-e0301n0:222_1": "sambhavonāma atthi. Asatica sambhave byabhicārassapi abhāvato so pasaṅgo niratthakovāti.",
  "anya-e0301n0:222_2": "Tattha byabhicārassāti pasaṅgassa iccevattho. Etthaca akusalavipākānaṃ sayaṃ abyākatadhammattā",
  "anya-e0301n0:222_3": "lobhādīhi akusalahetūhica sayaṃ akusalavipākattā alobhādīhi anavajjahetūhica sahetukatā",
  "anya-e0301n0:222_4": "sambhavo natthi. Asati ca taṃ sambhave tesaṃ ahetukabhāvo abyabhicāroyeva hotīti",
  "anya-e0301n0:222_5": "tattha ahetukaggahaṇaṃ na kataṃ. Kusalavipākānaṃ pana sayaṃ kusalavipākattāyeva alobhādīhi",
  "anya-e0301n0:222_6": "kusalā byākatayogīhi anavajjahetūhi sahetukatā sambhavo atthiyeva. Satica tasmiṃ",
  "anya-e0301n0:222_7": "sambhave tesaṃ ahetukabhāvo byabhicārasahito hotīti tattheva ahetukaggahaṇaṃ katanti daṭṭhabbaṃ.",
  "anya-e0301n0:223_0": "35. Cakkhādike pañcadvāre uppannaṃ āvajjanaṃ pañcadvārāvajjanaṃ, tañhi pañcadvāre",
  "anya-e0301n0:223_1": "ghaṭṭitaṃ ārammaṇaṃ gahetvā āvajjanaṃ uppajjatīti. Bhavaṅgasaṅkhāte manodvāre uppannaṃ",
  "anya-e0301n0:223_2": "āvajjanaṃ manodvārāvajjanaṃ. Tañhi tasmiṃ āpātaṃ āgacchantaṃ ārammaṇaṃ gahetvā āvajjantaṃ",
  "anya-e0301n0:223_3": "pavattatīti. Etthaca manodvāranti sakalaṃ bhavaṅgacittaṃ daṭṭhabbaṃ.",
  "anya-e0301n0:224": "[37] Yaṃpana ṭīkāyaṃ",
  "anya-e0301n0:225": "Tāva “manodvāranti ettha āvajjanassa anantara paccayabhūtaṃ bhavaṅgacittaṃ manoti vuccati. Tadeva dvāraṃ āvajjanajavanādi thicitta pavattiyā mukhattā”ti vuttaṃ.",
  "anya-e0301n0:226": "Yañca vibhāvaniyaṃ",
  "anya-e0301n0:227": "“Āvajjanassa anantara paccayabhūtaṃ bhavaṅgacittaṃ manodvāraṃ, pīthicittānaṃ pavattimukhabhāvato”ti vuttaṃ. Taṃ sabbaṃpi na yujjatiyeva.",
  "anya-e0301n0:228_0": "Yadihi yassa bhavaṅgassa anantaraṃ vīthicittāni pavattanti. Tadeva ekantena tesaṃ",
  "anya-e0301n0:228_1": "pavattimukhattā manodvāraṃnāma hoti. Na tato purimānīti ayamattho siyā. Evañcasati",
  "anya-e0301n0:228_2": "yesu cakkhādīsu rūpā dīnaṃ ghaṭṭitattā āvajjanādīni vīthicittāni pavattanti. Tāneva",
  "anya-e0301n0:228_3": "ekantena tesaṃ pavattimukhattā dvārānināma honti. Na tato aññānīti ayamattho āpajjati.",
  "anya-e0301n0:228_4": "Naca tāni cakkhādīni nāma atthi. Yāni cakkhādīni dvārarūpānināma na hontīti. Sabbametaṃ",
  "anya-e0301n0:228_5": "upari dvāra saṅgahe āvibhavissatīti. Hasanaṃ hasitaṃ. Mukhassa pahaṭṭhākārappavatti.",
  "anya-e0301n0:228_6": "Taṃ uppādeti janetīti hasituppādo. Taṃvā uppādenti khīṇāsavā etenāti hasibhuppādo.",
  "anya-e0301n0:228_7": "Taṃvā uppajjati etenāti hasituppādo. Soeva cittanti samāso. Khīṇāsavānaṃ anoḷārikesu",
  "anya-e0301n0:228_8": "ārammaṇesu yena cittena sitaṃ pātukaronti, tassetaṃ nāmaṃ. Na hi khīṇāsavā lokiya",
  "anya-e0301n0:228_9": "mahā janāviya rajjanīyādi bhāvena oḷārikesu hasaniya vatthūsu hasantīti. Ṭīkāsu pana",
  "anya-e0301n0:228_10": "cittaṃ apekkhitvā hasituppādanti niddiṭṭhaṃ siyāti. Vuttanayena ahetukānica tāni",
  "anya-e0301n0:228_11": "vipaccana vipākuppādana kiccarahitattā taṃ taṃ kriyāmattabhūtāni cittānicāti ahetukakriyacittāni.",
  "anya-e0301n0:228_12": "Etthaca vīthimuttacittāni kiccadubbalattā pañcaviññāṇāni vatthudubbalattā sampaṭicchanādīnica",
  "anya-e0301n0:228_13": "kiccaṭṭhānadubbalattā attano ussāhena vinā kevalaṃ vipaccanamattena pavattantīti",
  "anya-e0301n0:228_14": "tāni sabbāni vipākānieva honti. Yānipana balavakiccattā attano ussāhena pavattanti.",
  "anya-e0301n0:228_15": "Āyatiṃca vipākuppādanatthaṃ ussāhasahitāni honti. Tāni kusalākusalānināma honti.",
  "anya-e0301n0:228_16": "Yāni pana cittāni vipaccanamattaṃ atikkamma attano ussāheneva pavattanti. Tesu āvajjanadvayaṃ",
  "anya-e0301n0:228_17": "vipākasantānato laddhapaccayattā thokaṃ dubbalabhāvato itarānica nirānusayasantāne",
  "anya-e0301n0:228_18": "pavattattā sabbaso vipākuppādanatthaṃ ussāharahitānieva hontīti tāni sabbāni kriyānināma",
  "anya-e0301n0:228_19": "jātānīti daṭṭhabbaṃ.",
  "anya-e0301n0:229_0": "36. Idāni ādito paṭṭhāya vedanāvicāraṇā vuccati. Tathāhi cakkhuviññāṇādīnaṃ tāva",
  "anya-e0301n0:229_1": "vatthūnica ārammaṇānica upādārūpāneva honti, upādārūpānañca vicupiṇḍakānaṃviya aññamaññasaṅghaṭṭanaṃ",
  "anya-e0301n0:229_2": "dubbalamevāti tāni iṭṭhe aniṭṭheca ārammaṇe upekkhā sahagatāneva hontīti. Kāyaviññāṇassapana",
  "anya-e0301n0:229_3": "ārammaṇāni mahābhūtāni hontīti yathā adhikaraṇimatthake thapitaṃ picupiṇḍakaṃ ayokūṭena",
  "anya-e0301n0:229_4": "paharantānaṃ ayokūṭassa picupiṇḍakaṃ atikkamma akhikaraṇighaṭṭanaṃ balavataraṃ hoti.",
  "anya-e0301n0:229_5": "Tathā tesaṃ ārammabhūtānaṃ kāyavatthuṃ atikkamma kāyanissaya bhūtesu saṅghaṭṭanaṃ",
  "anya-e0301n0:229_6": "balavataraṃ. Tasmā kāyaviññāṇaṃ iṭṭhe sukhasahagataṃ aniṭṭhe dukhasahagataṃ hotīti.",
  "anya-e0301n0:229_7": "Sampaṭicchanacittaṃpana sabbadubbalānaṃ pañcaviññāṇānaṃ anantaraṃ uppajjatīti niccaṃ",
  "anya-e0301n0:229_8": "dubbalaṃ hutvā sabbattha upekkhāsahagatamevāti. Vibhāvaniyaṃ pana asamānanissaye",
  "anya-e0301n0:229_9": "hi tehi laddhapaccayatāvasena ayamattho vibhāvito, santīraṇaṃpana sayaṃpi balavavatthuṃ",
  "anya-e0301n0:229_10": "nissāya pavattati. Tādisenaca balavavatthunissayena purimacittena laddhapaccayaṃ",
  "anya-e0301n0:229_11": "hotīti thokaṃ balavaṃ hoti. Tasmā taṃ kusalavipākaṃ iṭṭhe upekkhāsahagataṃ abhiiṭṭhe",
  "anya-e0301n0:229_12": "somanassasahagataṃ hoti. Akusalavipākaṃpana aniṭṭhepi abhianiṭṭhepi upekkhāsahagatameva",
  "anya-e0301n0:229_13": "hoti. Kasmā itice. Yadihi taṃ atianiṭṭhārammaṇavasena vedanā bhedayuttaṃ siyā. Dukkhenavā",
  "anya-e0301n0:229_14": "domanassenavā yuttaṃ siyā. Tattha dukkhena tāva na yujjati, kasmā, ekantakāyikattā",
  "anya-e0301n0:229_15": "dukkhassāti. Domanassenapi na yujjati. Kasmā, paṭighena paṭihaññattāeva domanassabhāvaṃ",
  "anya-e0301n0:229_16": "pattā domanassavedanā paṭighena vinā nappavattatīti. Ekantākusalabhūtena paṭighena",
  "anya-e0301n0:229_17": "niccayogino domanassassa abyākatesu asambhavatoti. Āvajjanadvayaṃpana santīraṇatopi",
  "anya-e0301n0:229_18": "thokaṃ balavaṃ hoti. Vipākānañhi pavattituṃpi attano ussāhabalaṃnāma natthi. Balavantehipana",
  "anya-e0301n0:229_19": "kammādipaccayehi jātāni balavantānināma honti. Dubbalehi jātāni dubbalāni nāmāti.",
  "anya-e0301n0:229_20": "Evaṃ santepi taṃ āvajjanadvayaṃ kammānubhāvatoca muccitvā vipākasantānatoca paccayaṃ",
  "anya-e0301n0:229_21": "gahetvā uṭṭhitattā dubbalameva hotīti sadāpi upekkhāsahagatamevāti.",
  "anya-e0301n0:230": "[38] Vibhāvaniyaṃ pana",
  "anya-e0301n0:231_0": "Pañcadvārāvajjanaṃ pubbe kenaci aggahite ārammaṇe ekavā rameva pavattattā manodvārāvajjanañca",
  "anya-e0301n0:231_1": "visadisacittasantānaparāvattanavasena byāpārantarasāpekkhattā ārammaṇarasaṃ adhimattato",
  "anya-e0301n0:231_2": "anubhavituṃ nasakkotīti sabbatthapi majjhatta vedanāyuttamevāti vuttaṃ. Tattha byāpārantarasāpekkhattāti idaṃ na yujjati.",
  "anya-e0301n0:232_0": "Na hi cittānaṃ balavadubbalatāvisesoattanopacchā pavattassa cittassa vasena sakkā",
  "anya-e0301n0:232_1": "vattuṃ. Attanopana paccayehieva so sakkā vattunti. Itarathā santīraṇassapi byāpārantarasāpekkhatā",
  "anya-e0301n0:232_2": "siyā. Taṃpi hi visadisacittasantānaṃ attanāparaṃ vatteti yevāti.",
  "anya-e0301n0:233": "37. Imāni cittāni attano pakati paccayagaṇasamāyoge sati nuppajjantīti natthi. Tasmā asaṅkhārikānevāti vadanti. Mūlaṭīkāyaṃ pana vipākuddhāre –",
  "anya-e0301n0:234_0": "Ahetukavipākānaṃ aparibyattakiccattā sasaṅkhārika kamma viruddho asaṅkhārikabhāvopi",
  "anya-e0301n0:234_1": "natthi. Asaṅkhārikakammaviruddho sasaṅkhārikakāvopi natthi. Tasmā tesaṃ ubhayakammenapi",
  "anya-e0301n0:234_2": "uppatti therena anuññātāti vuttaṃ.",
  "anya-e0301n0:235_0": "Etena tiṇṇaṃ kriyacittānaṃpi tadubhayabhāvābhāvo vutto hoti. Tānipihi aparibyattakiccāniyevāti.",
  "anya-e0301n0:235_1": "Athavā. Rūpadassa na saddassavanādīni sattā kadāci attano icchāya karonti. Kadāci",
  "anya-e0301n0:235_2": "parehi ussāhitā karontīti paccakkhatova siddhametaṃ. Tattha yadā attano icchāya karonti.",
  "anya-e0301n0:235_3": "Tadā pañcadvārāvajjanādīni sabbāni vīthicittāni asaṅkhārikānināma honti. Yadā parehi",
  "anya-e0301n0:235_4": "ussāhitā karonti. Tadā sasaṅkhārikānināma honti. Dvāra vimuttesupana dvīsu upekkhāsantīraṇesu",
  "anya-e0301n0:235_5": "aṭṭhamahāvipākesuviya vattabbo. Iti sabbāni ahetukacittāni tena pariyāyena saṅkhārabhedena",
  "anya-e0301n0:235_6": "paccekaṃ bhinnānieva honti. Evaṃ santepi apari byattakiccattāyeva tesaṃ saṅkhārabhedo",
  "anya-e0301n0:235_7": "pāḷiyaṃ navuttoti veditabbo.",
  "anya-e0301n0:236_0": "38. Yasmāpana hetuyonāma mahantadhammā honti. Tasmā te dubbalakammanibbattesu dubbalavatthukiccaṭṭhānesuca",
  "anya-e0301n0:236_1": "imesu cittesu nuppajjanti. Tattha sabbaṃ pāpakammaṃ vikkhepayuttaṃ sayaṃpi cañcalati",
  "anya-e0301n0:236_2": "dubbalaṃ hoti. Tasmā taṃ kappaṭṭhitikaṃpi samānaṃ kālantare hetuyuttaṃ vipākaṃ janetuṃ",
  "anya-e0301n0:236_3": "nasakkoti. Tihetukakammaṃpi samānaṃ dubbalesu cakkhādivatthūsuca dassanādīsu kiccaṭṭhānesuca",
  "anya-e0301n0:236_4": "hetuyuttaṃ vipākaṃ janetuṃ nasakkoti. Āvajjanahasanakiccā nica dubbalakiccānieva",
  "anya-e0301n0:236_5": "honti. Tasmā imāni sabbāni sampayuttaheturahitāni jātānīti daṭṭhabbaṃ.",
  "anya-e0301n0:237": "39. Sabbathāpīti padassa attho heṭṭhā vuttanayeneva veditabbo.",
  "anya-e0301n0:238": "[39] Vibhāvaniyaṃ pana",
  "anya-e0301n0:239": "Sabbathāpīti akusalavipāka kusalavipāka kriyabhede nāti vuttaṃ. Taṃ na sundaraṃ.",
  "anya-e0301n0:240_0": "Sohi bhedo iccevanti imināva gahitoti. Saṅgahagāthāyaṃ akusalavipākāni vatthukiccabhedena",
  "anya-e0301n0:240_1": "satta, puññapākāni vatthukiccavedanābhedena aṭṭhadhā, kriyacittāni kiccadvārabhedena",
  "anya-e0301n0:240_2": "tīṇīti ahetukacittāni aṭṭhārasa hontīti yojanā. Etthaca puññapākesu vedanābhedopi",
  "anya-e0301n0:240_3": "vattabbo. Itarathā santīraṇassa abhedo siyā. Tathā kriyāsu dvārabhedopi vattabbo.",
  "anya-e0301n0:240_4": "Aññathā āvajjanassa abhedo siyāti. Ṭīkāsupana so na vuttoti.",
  "anya-e0301n0:241": "Ahetukacittassa paramatthadīpanā.",
  "anya-e0301n0:242_0": "40. Idāni heṭṭhā vuttānaṃ cittānaṃ asobhaṇanāmaṃ upari vuccamānānañca sobhaṇanāmaṃ",
  "anya-e0301n0:242_1": "thapento gāthamāha. Upari vuccamānānañhi sobhaṇatte vutte heṭṭhā vuttānaṃ asobhaṇatā",
  "anya-e0301n0:242_2": "avuttāpi siddhā hotīti. Tattha pāpāhetukamuttānīti pāpehi ahetukehica muttāni ekūnasaṭṭhicittāni.",
  "anya-e0301n0:242_3": "Athavā. Ekanavuticittānipi sobhaṇānīti vuccare vuccantīti yojanā. Tattha pāpehīti",
  "anya-e0301n0:242_4": "akusalehi. Akusalānihi attasamaṅgino satte anicchanteyeva apāyaṃ pāpenti. Tasmā pāpānīti",
  "anya-e0301n0:242_5": "vuccanti. Etena puññānaṃpi sugatipāpanaṭṭhena pāpatā pasaṅgo nivattito hoti. Na hi",
  "anya-e0301n0:242_6": "icchantānaṃ pāpane pāpanabyāpāro pākaṭo hotīti. Lāmakaṭṭhenavā tāniyeva pāpānīti",
  "anya-e0301n0:242_7": "vuccantīti. Sobhaṇehi saddhādiguṇadhammehi yuttiyā tatoyeva ca sayaṃpi sobhaggapattiyā sobhaṇānīti.",
  "anya-e0301n0:243_0": "41. Idāni tāni sobhaṇāni hīna paṇītā nukkamena dassento somanassasahagatantiādimāha.",
  "anya-e0301n0:243_1": "Tattha jānātīti ñāṇaṃ, yāthāvato paṭivijjhatīti attho. Ñāṇena sampayuttaṃ vippayuttanti",
  "anya-e0301n0:243_2": "samāso. Natthi saṅkhāro assāti asaṅkhāro. Saṃvijjati saṅkhāro assāti sasaṅkhāro.",
  "anya-e0301n0:243_3": "Sappurisupanissa yādiko kusaluppattiyā pakatipaccayagaṇo. Sohi yadā duvidhena saṅkhārena",
  "anya-e0301n0:243_4": "vinā kevalaṃ attano balena kusalacittaṃ samuṭṭhāpeti. Tadā asaṅkhāronāma. Soyeva",
  "anya-e0301n0:243_5": "yadā attano balena kusalacittaṃ samuṭṭhāpetuṃ na sakkoti. Saṅkhārasahāyaṃ labhitvāva",
  "anya-e0301n0:243_6": "taṃ samuṭṭhāpeti. Tadā sasaṅkhāronāma. Asaṅkhārena uppannaṃ asaṅkhārikaṃ. Sasaṅkhārena",
  "anya-e0301n0:243_7": "uppannaṃ sasaṅkhārikanti sabbaṃ heṭṭhā vuttameva. Etthaca somanassādīnaṃ uppattikāraṇaṃ",
  "anya-e0301n0:243_8": "heṭṭhā vuttameva. Apica saddhāsampatti dassanasampatti deyyadhamma paṭiggāhaka sampattīti",
  "anya-e0301n0:243_9": "evamādi somanassakāraṇaṃ, tabbiparītaṃ upekkhākāraṇaṃ. Yānica pītisambojjhaṅgassa",
  "anya-e0301n0:243_10": "upekkhāsambojjhaṅgassaca kāraṇāniaṭṭhakathāsu vuttāni. Tānipi imasmiṃ ṭhāne vattabbānīti.",
  "anya-e0301n0:243_11": "Paññā saṃvattanika kammupanissayatā, abyāpajjalokupapattitā indriyaparipākatā, kilesadūratāca",
  "anya-e0301n0:243_12": "ñāṇuppattiyā kāraṇaṃ. Tihetukapaṭisandhikatā, amohajjhāsayatā, paññavantapuggalasevanā.",
  "anya-e0301n0:243_13": "Sutacintāpasutātipivattuṃ yujjati. Yānicadhammavicayasambojjhaṅgassa kāraṇāni aṭṭhakathāsu",
  "anya-e0301n0:243_14": "vuttāni. Tānipi idha vattabbāni. Tabbiparītaṃ ñāṇavippayuttakāraṇaṃ. Saṅkhārakāraṇaṃpi",
  "anya-e0301n0:243_15": "pubbe vuttameva. Yānica vīriyasambojjhaṅgassa passaddhisambojjhaṅgassaca kāraṇāni",
  "anya-e0301n0:243_16": "aṭṭhakathāsu vuttāni. Tānipi idha vattabbānīti. Imesaṃpi uppatti vidhānaṃ visuddhimagge gahetabbanti.",
  "anya-e0301n0:244_0": "42. Aṭṭhapīti ettha pisaddo sampiṇḍanattho. Tena imesaṃ idha vuttappakārato aññehi",
  "anya-e0301n0:244_1": "pakārehi anekavidhataṃ sampiṇḍeti. Tatrāyaṃ nayo. Imāni aṭṭhacittāni dasahi puññakriyāvatthūhi",
  "anya-e0301n0:244_2": "guṇitāni asīti honti. Puna tāni chahi ārammaṇehi guṇitāni cattārisatāniceva asīti",
  "anya-e0301n0:244_3": "ca honti. Puna tāni tīhi kammehi guṇitāni sahassaṃ cattāri satāni cattālīsaṃca honti.",
  "anya-e0301n0:244_4": "Puna tāni tīhi hīnamajjhimapaṇītehi guṇitāni cattāri sahassāni tīṇi satāni vīsatica",
  "anya-e0301n0:244_5": "honti. Tāni imāni suddhikānīti katvā dvīsu ṭhānesu thapetabbāni. Tato ekaṃ ṭhānaṃ",
  "anya-e0301n0:244_6": "gahetvā dvidhā karontassa ñāṇasampayuttāni dvesahassāni sataṃ saṭṭhica honti. Tathā",
  "anya-e0301n0:244_7": "ñāṇavippayuttānīti. Puna tattha ñāṇasampayuttāni catūhi adhipatīhi guṇitāni aṭṭhasahassāni",
  "anya-e0301n0:244_8": "chasatāni cattālīsaṃca honti. Ñāṇavippayuttānipana vīmaṃsāvajjitehi tīhi adhipatīhi",
  "anya-e0301n0:244_9": "guṇitāni chasahassāni cattārisatāni asītica honti. Puna tadubhayāni sampiṇḍitāni",
  "anya-e0301n0:244_10": "dasasahassaṃ pañcasahassāni sataṃ vīsatica honti. Puna tāni pubbe visuṃ thapitehi",
  "anya-e0301n0:244_11": "suddhikehi sampiṇḍitāni dasasahassaṃ navasahassāni cattāri satāni cattālīsañca hontīti.",
  "anya-e0301n0:244_12": "Yaṃpana ṭīkāyaṃ idha vuttanayena suddhikānica ñāṇavippayuttāni ca visuṃ akatvā sabbāni",
  "anya-e0301n0:244_13": "puññakriyādīhi samaṃ guṇitāni sattarasa sahassāni dve satāni asītica hontīti vuttaṃ.",
  "anya-e0301n0:245": "[40] Yañca vibhāvaniyaṃ",
  "anya-e0301n0:246": "Suddhikāni visuṃ akatvā ñāṇavippayuttānieva visuṃ katvā tathā guṇitāni vīsa satādhika pannarasa sahassāni hontīti vuttaṃ. Taṃ sabbaṃ na yuttaṃ.",
  "anya-e0301n0:247_0": "Evañhi sati imāni kāmāvacarakusalāni niccaṃ sādhipatikāni hutvā niyatādhipatikānināma",
  "anya-e0301n0:247_1": "bhaveyyuṃ. Naca imāni upari mahaggata kusalāni viya lokuttarāni viya ca niyatā dhipatikāni",
  "anya-e0301n0:247_2": "hontīti. Ṭīkānayenapana ñāṇavippayuttānipi vīmaṃsāsahagatānīti āpajjatīti. Yathāvā",
  "anya-e0301n0:247_3": "kosallasambhūtaṭṭhena kusalātiettha ñāṇavippayuttānipi kosallena nānāvajjanavīthiyaṃ",
  "anya-e0301n0:247_4": "pavattena upanissayañāṇena sambhūtattā kusalāni eva nāma honti. Evamidhapi tāni teneva",
  "anya-e0301n0:247_5": "vīmaṃsādhipatibhūtena sambhūtattā vīmaṃsādhipateyyānipi nāma hontīti na nasakkā vattunti",
  "anya-e0301n0:247_6": "iminā adhippāyena tāni visuṃ akatāni siyunti. Evaṃsantepi kāmakusalānināma adhipativimuttāni",
  "anya-e0301n0:247_7": "eva bahutarāni honti. Tasmā nasakkā sabbāni kāmakusalāni vīmaṃsādhipatimūlikāni bhavitunti.",
  "anya-e0301n0:248_0": "43. Kāmāvacarānica tāni kusalāni cittānicāti viggaho. Tattha kenaṭṭhena kusalānīti.",
  "anya-e0301n0:248_1": "Ārogyaṭṭhena, sundaraṭṭhena, chekaṭṭhena, anavajjaṭṭena, sukhavipākaṭṭhenacāti. Rāgādayohi",
  "anya-e0301n0:248_2": "dhammā cittasantānassa rujjanaṭṭhena rogānāma. Ahitaṭṭhena asundarā nāma. Anipuṇaṭṭhena",
  "anya-e0301n0:248_3": "achekānāma. Gārayhaṭṭhena vajjānāma. Aniṭṭha vipākaṭṭhena dukkhavipākānāma honti.",
  "anya-e0301n0:248_4": "Imānipana tehi vuṭṭhitattā kusalānināma arogāni nāmāti attho. Tappaṭipakkhattāca",
  "anya-e0301n0:248_5": "sundarāni chekāni anavajjāni sukhavipākāni ca nāma hontīti. Kucchite pāpadhamme salayanti",
  "anya-e0301n0:248_6": "cālenti kampenti viddhaṃsentīti kusalāni. Kucchitenavā ākārena sattasantāne senti",
  "anya-e0301n0:248_7": "anusentīti kusā. Rāgādayo. Te lunanti chindantīti kusalāni. Kusaṃvā vuccati ñāṇaṃ",
  "anya-e0301n0:248_8": "kucchitānaṃ sānaṭṭhena tanukaraṇaṭṭhena antakaraṇaṭṭhenavā. Kusena lātabbānīti kusalāni.",
  "anya-e0301n0:248_9": "Kusāviya hatthappadesaṃ saṃkilesapakkhaṃ lunantītivā kusalāni. Apica, kucchite pāpadhamme",
  "anya-e0301n0:248_10": "saranti hiṃsantīti kusalāni. Rakārassa lakāro. Kosallasambhūtaṭṭhenavā kusalānīti.",
  "anya-e0301n0:249_0": "44. Mahāvipākesu padatthato vattabbaṃ natthi. Vedanābhedo ārammaṇavasena vattabbo.",
  "anya-e0301n0:249_1": "Tānihi atiiṭṭhe iṭṭhamajjhatte ca ārammaṇe yathākkamaṃ somanassena upekkhāya ca yuttānīti.",
  "anya-e0301n0:249_2": "Sampayogabhedo kammavasena javanavasenaca vattabbo. Tānihi balavakammena janitāni",
  "anya-e0301n0:249_3": "ñāṇasampayuttāni honti. Dubbalakammena janitāni ñāṇavippayuttāni. Kadācipana tadārammaṇavasena",
  "anya-e0301n0:249_4": "pavattikāle yebhuyyena tihetukajavanānubandhāni ñāṇasampayuttāni honti. Itarajavanānubandhāni",
  "anya-e0301n0:249_5": "ñāṇavippayuttānīti. Saṅkhārabhedopi kehici ācariyehi kammavaseneva kathito. Asaṅkhārikakammajanitāni",
  "anya-e0301n0:249_6": "asaṅkhārikāni. Sasaṅkhārikakammajanitāni sasaṅkhārikānīti. Saṅgahakārenapana sannihitapaccayavasena",
  "anya-e0301n0:249_7": "vutto. Tānihi paṭisandhiyaṃ purimabhave maraṇāsannakāle ñātakādīhi tena tena payogena",
  "anya-e0301n0:249_8": "upaṭṭhāpitāni kammādīni ārammaṇāni gahetvā pavattāni sasaṅkhārikānināma honti. Tādisena",
  "anya-e0301n0:249_9": "payogena vinā sayameva kammabalena upaṭṭhitāni gahetvā pavattāni asaṅkhārikānināma",
  "anya-e0301n0:249_10": "honti. Tadārammaṇa kālepana asaṅkhārikajavanānubandhāni asaṅkhārikānināma. Sasaṅkhārika",
  "anya-e0301n0:249_11": "javanānubandhāni sasaṅkhārikāni nāmāti. Etthapi sampiṇḍanattho visaddo. Tena ārammaṇachakka",
  "anya-e0301n0:249_12": "hīnattikavaseneva kāladesa santānādivasenaca tesaṃ anekabhedattaṃ sampiṇḍeti. Yasmā",
  "anya-e0301n0:249_13": "panetāni dānādivasena kāyakammādivasena chandādīni dhuraṃ katvā ca na pavattanti.",
  "anya-e0301n0:249_14": "Tasmā tāni puññakriyāvatthūnaṃ kammādhipatīnañca vasena vaḍḍhanaṃ nalabhantīti.",
  "anya-e0301n0:250": "[41] Vibhāvaniyaṃ pana",
  "anya-e0301n0:251": "Imāni viññattisamuṭṭhāpanābhāvato kammadvāra vasena na pavattanti. Avipākasabhāvatoca kammavasena napavattantīti vuttaṃ. Taṃ vicāretabbaṃ.",
  "anya-e0301n0:252_0": "Heṭṭhāhi kusalesu kammattikavaseneva vaḍḍhanaṃ vuttaṃ. Napana visuṃ kammadvāravasena.",
  "anya-e0301n0:252_1": "Kammattikañcanāma tividha kammadvāra vaseneva siddhanti. Nanu aṭṭhakathāyaṃ yohi",
  "anya-e0301n0:252_2": "kāmāvacarakusalesu kammadvāra kammapatha puññakriyāvatthubhedo vutto. So idha natthi.",
  "anya-e0301n0:252_3": "Kasmā. Aviññattijanakato avipāka dhammato tathā appavattiyācāti vuttanti. Saccaṃ.",
  "anya-e0301n0:252_4": "Tattha pana aviññattijanakato kammadvāra bhedo idha natthīti etena kāyakammaṃ vacīkammaṃ",
  "anya-e0301n0:252_5": "manokammanti evaṃ bhedassa abhāvaṃ vadati. Avipākadhammato kammapathabhedo idha natthīti",
  "anya-e0301n0:252_6": "etena dasavidhassa kammapathabhedassa abhāvaṃ vadati. Idhapana kusalesupi kammapathabhedaṃ",
  "anya-e0301n0:252_7": "aggahetvā tividhakammadvāra bhedabhinnaṃ kammattikameva gahitaṃ. Tañca viññatti samuṭṭhāpanā",
  "anya-e0301n0:252_8": "bhāvato tividhakammadvāravasena napavattantīti imināva siddhaṃ. Yadica heṭṭhā kusalesupi",
  "anya-e0301n0:252_9": "dasavidhakammapathabhedavasena visuṃ vaḍḍhanaṃ vuttaṃ siyā. Evaṃsati idhapi avipākasabhāvato",
  "anya-e0301n0:252_10": "kammapathavasena napavattantīti idaṃ vattabbamevāti.",
  "anya-e0301n0:253_0": "45. Mahākriyacittesupi mahāvipākesuviya ārammaṇa vaseneva vedenābhedo upari sayameva",
  "anya-e0301n0:253_1": "vakkhati. Ñāṇasampayutta, vippayutta, asaṅkhārika, sasaṅkhārikabhedopana yathārahaṃ",
  "anya-e0301n0:253_2": "kusalesu vuttanayena veditabbo.",
  "anya-e0301n0:254": "[42] Vibhāvaniyaṃ pana",
  "anya-e0301n0:255": "Tathā avicāretvā kriyacittānaṃpi kusale vuttanayena yathārahaṃ somanassa sahagatāditā veditabbāti vuttaṃ. Taṃ na yujjati.",
  "anya-e0301n0:256_0": "Iccevaṃ sabbathāpīti padānaṃ attho heṭṭhā vuttoyeva. Sahetuka kāmāvacara kusala vipāka",
  "anya-e0301n0:256_1": "kriya cittānīti ettha sahetu kaggahaṇaṃ kusala sadda sambandhe bhūtakathana visesanaṃ.",
  "anya-e0301n0:256_2": "Tenevahi taṃ kusalacittānaṃ cūḷanigamena gahitaṃ. Vipāka kriya saddasambandhepana",
  "anya-e0301n0:256_3": "byavacchedakavisesanaṃ daṭṭhabbaṃ.",
  "anya-e0301n0:257": "[43] Vibhāvaniyaṃ pana",
  "anya-e0301n0:258_0": "Sakkharakathalikaṃpi macchagumbaṃpi tiṭṭhantaṃpi carantaṃpi passatīti suttapade viya",
  "anya-e0301n0:258_1": "idha yathālābha yojanāti vuttaṃ. Taṃ na sameti. Tatthahi sakkharakathalikaṃnāma nacaratīti",
  "anya-e0301n0:258_2": "yuttaṃ. Idhapana kusalaṃ sahetukaṃ nahotīti nayuttametanti.",
  "anya-e0301n0:259_0": "46. Saṅgahagāthāyaṃ vedanā ñāṇa saṅkhāra bhedenāti vedanābhedena, ñāṇabhedena, saṅkhārabhedenaca.",
  "anya-e0301n0:259_1": "Tattha vedanā bhedenāti vedanābhedasiddhena cittabhedena, ñāṇabhedenāti ñāṇayogā",
  "anya-e0301n0:259_2": "yogasiddhenacittabhedena. Saṅkhārabhedenāti saṅkhārena vinā sahaca pavattapaccayagaṇabhedasiddhena",
  "anya-e0301n0:259_3": "cittabhedenāti attho. Idañhi samāsapadānaṃ sāmatthiyaṃ, yadidaṃ suviññātānaṃ nānāppakārānaṃ",
  "anya-e0301n0:259_4": "padatthānaṃ appakena byañjanena dīpanasamatthatāti.",
  "anya-e0301n0:260": "[44] Etena vibhāvaniyaṃ",
  "anya-e0301n0:261": "Sayaṃ abhinnānaṃ ñāṇasaṅkhārānaṃ bhedavacane cittassa bhedakara bhāve ca codanāya anokāsatā sādhitā hotīti.",
  "anya-e0301n0:262": "Tatrāyaṃ yojanā. Sahetu kāmāvacara puññapākakriyā vedanāñāṇasaṅkhārabhedena yathākkamaṃ chaca dvādasaca catuvīsati ca matāti. Etthaca –",
  "anya-e0301n0:263": "Vedanāñāṇasaṅkhāra, bhedenetāni aṭṭhadhā;",
  "anya-e0301n0:264": "Puññapākakriyābhedā, catuvīsatividhā makā tipi.",
  "anya-e0301n0:265": "Vattabbā. Evañhi sati atthagatica visadā hoti. Upari vakkha, mānāhica saṅgahagāthāhi saddhiṃ sametīti.",
  "anya-e0301n0:266_0": "47. Kāmetiādi sabbesaṃ kāmacittānaṃ saṅgahagāthā. Tattha kāme kāmabhūmiyaṃ pākāni",
  "anya-e0301n0:266_1": "sahetukāhetukavasena sabbāni vipākacittāni tevīsa. Puññāpuññāni kusalākusalacittānica",
  "anya-e0301n0:266_2": "vīsati. Kriyāca sahetukāhetukavasena sabbāni kriyacittāni pana ekādasa honti. Iccevaṃ",
  "anya-e0301n0:266_3": "sabbathāpi catuppaññāsa hontīti yojanā. Sabbathāti cettha visaddo lutta niddiṭṭho.",
  "anya-e0301n0:266_4": "Dhammasaṅgaṇiyaṃ vuttena sabbappakārenapi catuppaññāsaeva. Vibhaṅge vibhattena sabbappakārenapi",
  "anya-e0301n0:266_5": "catuppaññāsa evātiādinā tassa attho heṭṭhā vuttoyevāti.",
  "anya-e0301n0:267": "[45] Etena vibhāvaniyaṃ",
  "anya-e0301n0:268": "Idha vuttānaṃ kusalādīnaṃ antogadhabhedavasena tassa atthavibhāvanā paṭisiddhā hoti.",
  "anya-e0301n0:269": "[46] Yañca vibhāvaniyaṃ",
  "anya-e0301n0:270": "Kāme bhaveti vuttaṃ. Taṃpi vicāretabbaṃ.",
  "anya-e0301n0:271_0": "Bhavasaddo hi kusalākusalakammesu kammanibbattesuca vipāka kaṭattārūpesu vattamāno",
  "anya-e0301n0:271_1": "abhidhamme diṭṭho. Na tadaññesu nāmarūpadhammesūthi. Bhūmipariyāyoca idha kāmasaddo.",
  "anya-e0301n0:271_2": "Bhūmītica sahokāso indriyā nindriyabaddhadhammasamūho vuccatīti kāme kāmabhūmiyanti",
  "anya-e0301n0:271_3": "ayamattho daṭṭhabbo. Bhavotivā bhūmieva vuccati suttantapariyāyena bhavanti ettha",
  "anya-e0301n0:271_4": "sattā saṅkhārācāti katvā. Esanayo paratthapīti.",
  "anya-e0301n0:272": "Iti paramatthadīpaniyānāma abhidhammatthasaṅgahassa",
  "anya-e0301n0:273": "Catutthavaṇṇanāya kāmacittassa",
  "anya-e0301n0:274": "Paramatthadīpanā niṭṭhitā.",
  "anya-e0301n0:275_0": "48. Evaṃ kāmacittasaṅgahaṃ dassetvā idāni yathānuppattaṃ rūpacittasaṅgahaṃ dassento",
  "anya-e0301n0:275_1": "vitakkavicārapītisukhekaggatāsahitantiādimāha. Vitakkoca vicāroca pītica sukhañca",
  "anya-e0301n0:275_2": "ekaggatācāti dvando. Tāhi sahitanti samāso. Vitakkavicārapītisukhe kaggatā saṅkhātenasamuditenapathamajjhānena",
  "anya-e0301n0:275_3": "sampayuttaṃkusalacittaṃ pathamajjhānakusalacittaṃ. Tattha kenaṭṭhenapathamaṃ, kenaṭṭhenaca",
  "anya-e0301n0:275_4": "jhānanti. Ādito paṭipajjitabbattā pathamaṃ. Kasiṇādikassa ārammaṇassa aniccādilakkhaṇassaca",
  "anya-e0301n0:275_5": "upanijjhāyanato paccanīkadhammānañca jhāpanato dayhanato jhānaṃ. Imesu dvīsu atthesu",
  "anya-e0301n0:275_6": "ekaggatāeva sāti sayayuttāti daṭṭhabbā. Sāhi ekattārammaṇasaṅkhāto eko aggokoṭikoṭṭhāsovā",
  "anya-e0301n0:275_7": "assāti atthena ekaggasaṅkhātassa cittassa tathāpavattane ādhipaccaguṇayogena ekaggatāti",
  "anya-e0301n0:275_8": "ca vuccati. Sāyeva cittaṃ nānārammaṇesu vikkhipituṃ adatvā ekasmiṃ yevārammaṇe paṭipakkhadhammānaṃ",
  "anya-e0301n0:275_9": "dūrībhāvena sammāca ādhiyati thapeti. Indriyānañca samabhāvaṃ katvā tattheva līnuddhaccābhāvāpādanena",
  "anya-e0301n0:275_10": "samañca ādhiyati thapetīti atthena samādhītica vuccati. Sāyevaca pāḷiyaṃ avikkhepo",
  "anya-e0301n0:275_11": "avisāhāro saṇṭhiti avaṭṭhitīti niddiṭṭhāti. Vitakkādayopi pana tassā sātisayaṃ upakārakattā",
  "anya-e0301n0:275_12": "jhānanteva vuttā. Tathā hi vitakko tāva cittaṃ thinamiddhavasena osakkituṃ adatvā",
  "anya-e0301n0:275_13": "daḷhaṃ ārammaṇābhimukhameva karoti. Ārammaṇābhiniropana lakkhaṇohi vitakko. Thina",
  "anya-e0301n0:275_14": "middhanīvaraṇassaca ujuppaṭipakkhoti. Vicāroca naṃ vicikicchāvasena saṃsappituṃ adatvā",
  "anya-e0301n0:275_15": "daḷhaṃ ārammaṇānubandhameva karoti. Ārammaṇānumajjanalakkhaṇo hi vicāro paññāpakatiko.",
  "anya-e0301n0:275_16": "Vicikicchānīvaraṇassaca ujuppaṭipakkhoti. Pītica cittaṃ byāpādavasena ukkaṇṭhituṃ",
  "anya-e0301n0:275_17": "adatvā ārammaṇe parituṭṭhameva karoti. Ārammaṇasaṃpi yāyanalakkhaṇā hi pīti. Byāpādanīvaraṇassaca",
  "anya-e0301n0:275_18": "ujuppaṭipakkhāti. Tathā sukhañca naṃ uddhacca kukkuccavasena avūpasamituṃ adatvā",
  "anya-e0301n0:275_19": "ārammaṇe laddhasātaṃ upabrūhitaṃ karoti. Sākalakkhaṇañhi sukhaṃ, uddhaccakukkuccanīvaraṇassaca ujuppaṭipakkhanti.",
  "anya-e0301n0:276_0": "Upekkhāca santasabhāvattā sukheeva saṅgahitāti. Evaṃ karontāca te dhammā tasmiṃ ārammaṇe",
  "anya-e0301n0:276_1": "tassa cittassa suṭṭhu ekaggabhāvatthāyaca honti. Ekaggabhāvotica ekaggatāyeva. Sāca",
  "anya-e0301n0:276_2": "ekaggatā tehi dhammehi tathā anuggahitā suṭṭhu balavatī hutvā sayaṃ kāmacchandavasena",
  "anya-e0301n0:276_3": "nānārammaṇesu cittavidhāvanaṃ nīvāretvā kasiṇanimittādike tasmiṃ ārammaṇe niccalaṃ",
  "anya-e0301n0:276_4": "ṭhatvā taṃārammaṇaṃ upagantvā nijjhāyati oloketi. Tasmā te sabbepi dhammā upanijjhāyanaṭṭhenapi",
  "anya-e0301n0:276_5": "jhānanti vuttāti. Tesuca tathā pavattamānesu tappaccanīkā nīvaraṇadhammā okāsaṃ alabhitvā",
  "anya-e0301n0:276_6": "manasmiṃpi pariyuṭṭhituṃ nasakkonti. Jhāpitānāma honti. Tasmā te paccanīkajjhāpanaṭṭhenapi",
  "anya-e0301n0:276_7": "jhānanti vuttāti. Evaṃ santepi yasmā jhāna magga sambodhisaṅkhātesu tīsu ṭhānesu",
  "anya-e0301n0:276_8": "dhammasāmaggī padhānaṃ hoti. Aṅgānaṃ samaggabhāveeva appanāpattivasena upanijjhāya",
  "anya-e0301n0:276_9": "nādi kiccasaṃsiddhito. Yasmāca ete dhammā vuttanayena visuṃvisuṃ attano kiccaṃ karontāpi",
  "anya-e0301n0:276_10": "cittassa ārammaṇe niccalappavatti saṅkhātaṃ ekameva upanijjhānakiccaṃ sādhenti. Tasmā",
  "anya-e0301n0:276_11": "rathaṅgānaṃ samudāyeeva rathavohāroviya tesaṃ samudāyeeva jhāna vohāro siddhoti veditabbo.",
  "anya-e0301n0:276_12": "Aparepana pañcannaṃpi tesaṃ ārammaṇābhiniropanādīni yathāsakaṃ kiccāniyeva visuṃ",
  "anya-e0301n0:276_13": "visuṃ upanijjhānakiccānināma hontīti paṭṭhāne jhānapaccayaṃ patvā sabbepete visuṃ",
  "anya-e0301n0:276_14": "visuṃ jhānapaccayaṃ sādhentiyeva. Tasmā te visuṃ visuṃpi jhānāniyeva hontīti sakkā",
  "anya-e0301n0:276_15": "vattuṃ. Yathāca pañcaṅgikaṃ sīlaṃ dasaṅgikaṃ sīlanti ettha pañcasamuditādīni tesaṃ",
  "anya-e0301n0:276_16": "sīlānaṃ pañcaṅgikā dināmalābhasseva kāraṇāni honti. Na sīlabhāvassa. Na hi pāṇātipātā",
  "anya-e0301n0:276_17": "veramaṇādikaṃ ekaṃpi samānaṃ sīlaṃnāma na hotīti. Evamevaṃ idhapi pañcasamuditādīni",
  "anya-e0301n0:276_18": "pañcaṅgikādi bhāvasseva pathamajjhānādi bhāvassevaca kāraṇāni. Napana jhānabhāvassāti",
  "anya-e0301n0:276_19": "nasakkā viññātuṃ. Itarathā jhānapaccaye jhānaṅgāni paccaniyāniyeva siyuntipi vadanti.",
  "anya-e0301n0:276_20": "Ettāvatā satipi imassa cittassa phassādīhipi sahitabhāve tesaṃ tathāvidhakiccavisesābhāvā",
  "anya-e0301n0:276_21": "idha aggahaṇantipi siddhaṃ nahotīti. Vicārapītisukhekaggatā saṅkhātena dutīyajjhānena",
  "anya-e0301n0:276_22": "sampayuttaṃ kusalacittaṃ dutīyajjhāna kusalacittaṃ, evaṃ sesesupi.",
  "anya-e0301n0:277_0": "49. Ettha siyā. Kenapana imesaṃ jhānānaṃ aṅgabhedo katoti. Puggalajjhāsayena katoti.",
  "anya-e0301n0:277_1": "Yohi vitakkasahāyo hutvā pañcaṅgikaṃ pathamajjhānaṃ uppādetvā tattha vasībhāvaṃ katvā",
  "anya-e0301n0:277_2": "punavitakke nibbindati. Tassa vitakkaṃ samatikkamitvā avitakkaṃ caturaṅgikaṃ jhānaṃ",
  "anya-e0301n0:277_3": "adhigantuṃ ajjhāsayo saṇṭhāti. Tadā so tameva pathamajjhānaṃ pādakabhāvatthāya daḷhaṃ",
  "anya-e0301n0:277_4": "samāpajjitvā vuṭṭhāya tena ajjhāsayena saheva punabhāvanaṃ anuyuñjanto avitakkaṃ",
  "anya-e0301n0:277_5": "caturaṅgikaṃ jhānaṃ adhigacchati. Tattha sā bhāvanāsayaṃ vitakkayuttāpi tena ajjhāsayena",
  "anya-e0301n0:277_6": "paribhāvitattā vitakkavirāga bhāvanānāma hoti. Tassā bhāvanāya. Balena taṃ jhānaṃ",
  "anya-e0301n0:277_7": "uppajja mānaṃ avitakkaṃ caturaṅgikaṃ uppajjati. Sesajjhānādhigamesupi esevanayoti.",
  "anya-e0301n0:277_8": "Evaṃ puggalajjhāsayena tesaṃ jhānānaṃ aṅgabhedo katoti veditabbo. Etthaca uttaruttarajjhānā",
  "anya-e0301n0:277_9": "dhigamane pādakabhāvatthāya purimapurimajjhānassa samāpajjanaṃ avassaṃ icchitabbaṃ.",
  "anya-e0301n0:277_10": "Heṭṭhimaṃ heṭṭhimaṃ paguṇajjhānaṃ uparimassa uparimassa padaṭṭhānaṃ hotīti aṭṭhakathāyaṃ",
  "anya-e0301n0:277_11": "vuttaṃ. Ajjhāsayabalenapana uttarajjhānaṃ uppajjamānaṃ pādakajjhānasadisaṃ nahoti.",
  "anya-e0301n0:277_12": "Pādakajjhānatohi puggalajjhāsayova balavataro. Tenāha bhagavā ijjhati bhikkhave sīlavato",
  "anya-e0301n0:277_13": "cetopaṇidhi visuddhattāti. Ayañca attho upari lokuttaracittaṃ patvā āvi bhavissatīti.",
  "anya-e0301n0:278_0": "50. Ettha siyā. Kasmā idha saṅkhārabhedo navuttoti. Pāḷiyameva avuttattā. Kasmāca",
  "anya-e0301n0:278_1": "so pāḷiyaṃ avuttoti. Paṭipadā bhedavacaneneva siddhattāti. Tathāhi sabbesaṃpi lokiya",
  "anya-e0301n0:278_2": "lokuttarajjhānānaṃ sukhappaṭipadabhāve siddhe asaṅkhārikabhāvo siddhoyeva hoti. Dukkhappaṭipadabhāveca",
  "anya-e0301n0:278_3": "siddhe tesaṃ sasaṅkhārikabhāvo siddhoyeva hotīti. Kathaṃ viññāyatīti ce. Aṭṭhakathādassanato.",
  "anya-e0301n0:278_4": "Vuttañhetaṃ aṭṭhasāliniyaṃ -",
  "anya-e0301n0:279_0": "Yo ādito kilese vikkhambhento dukkhena sasaṅkhārena sappayogena kilamanto vikkhambheti.",
  "anya-e0301n0:279_1": "Tassa dukkhā paṭipadā hoti. Yo kilese vikkhambhento sukhena akilamanto vikkhambheti.",
  "anya-e0301n0:279_2": "Tassa sukhāpaṭipadā hotīti.",
  "anya-e0301n0:280_0": "Tathā sammohavinodanī visuddhimaggesupīti. Etthaca pubbavākye dukkhena sasaṅkhārena",
  "anya-e0301n0:280_1": "sappayogenāti diṭṭhattā paravākyepi sukhe na asaṅkhārena appayogenāti diṭṭhameva",
  "anya-e0301n0:280_2": "hoti. Tattha sasaṅkhārena sappayogenāti saṅkhārappayogasahitena kāmādīnavadassanādinā",
  "anya-e0301n0:280_3": "paccayagaṇenāti attho. Etena sabbesaṃ dukkhappaṭipadajjhānānaṃ sasaṅkhārikabhāvo",
  "anya-e0301n0:280_4": "vutto hoti. Asaṅkhārena appayogenāti saṅkhārappayogarahitena teneva paccayagaṇena.",
  "anya-e0301n0:280_5": "Etena sabbesaṃ sukhappaṭipadajjhānānaṃ asaṅkhārikabhāvo vutto hotīti. Khippābhiññajjhānānaṃpihi",
  "anya-e0301n0:280_6": "dukkhappaṭipadabhāve sati sasaṅkhārikatāva viññāyati. Dandhabhiññajjhānānaṃpi sukhappaṭipadabhāve",
  "anya-e0301n0:280_7": "sati asaṅkhārikatāva viññāyatīti. Yadievaṃ paṭipadārahitānaṃ magga siddhaupapattisiddhajjhānānaṃ",
  "anya-e0301n0:280_8": "kathaṃ saṅkhārabhedo siddhoti. Tesaṃpi vaḷañjanakāle samāpattippaṭibandhakānaṃ paccayānaṃ",
  "anya-e0301n0:280_9": "sannihitā sannihitavasena dukkhasukhappaṭipadabhāvasambhavo hotiyevāti. Tattha maggasiddhajjhānaṃnāma",
  "anya-e0301n0:280_10": "suddhavipassanāyānikānaṃ maggappaṭilābhena saheva siddhajjhānaṃ. Taṃ duvidhaṃ heṭṭhimamaggasiddhaṃ,",
  "anya-e0301n0:280_11": "arahattamaggasiddhanti. Tattha mahāsamayasutte āgatānaṃ pañcasatānaṃ bhikkhūnaṃ jhānaṃ",
  "anya-e0301n0:280_12": "heṭṭhima maggasiddhaṃ. Ānandattherassa jhānaṃ arahattamaggasiddhaṃ. Yaṃpi anāgāmīnaṃ",
  "anya-e0301n0:280_13": "ajānantānaññeva satthena hanitvā sahasā marantānaṃ uppannaṃ. Taṃpi maggasiddhagatikaṃ.",
  "anya-e0301n0:280_14": "Yopana aṭṭhasamāpattiyo bhāvetvā aññatarasmiṃ rūpi brahmaloke nibbatti. Tassa tā",
  "anya-e0301n0:280_15": "samāpatti yo tattha pākatikāeva honti. Idaṃ upapattisiddhanti. Ekasmiṃ bhavepi hi",
  "anya-e0301n0:280_16": "laddhajjhānāni vaḷañjanakāle sannihitapaccayavasena nānāpaṭipadāyuttāni hontīti.",
  "anya-e0301n0:280_17": "Jhānuppattippaṭipadā rahitattāvā asaṅkhārikajjhānesu tesaṃ saṅgaho yutto siyāti.",
  "anya-e0301n0:280_18": "Apica, nettipāḷiyaṃ sabbesaṃ lokiya lokuttarasamādhīnaṃ saṅkhārabhedo sarūpatova",
  "anya-e0301n0:280_19": "niddiṭṭho. Yathāha-dve samādhayo sasaṅkhāro samādhi asaṅkhāro samādhīti. Aṭṭhakathāyañca",
  "anya-e0301n0:280_20": "sukhappaṭipadā pubbakānaṃ dvinnaṃ dandhābhiññakhippābhiññasamādhīnaṃ asaṅkhārabhāvo",
  "anya-e0301n0:280_21": "dukkhappaṭipadā pubbakānaṃ dvinnaṃ sasaṅkhārabhāvoca vuttoti. Ettāvatā sabbesaṃ mahaggatalokuttarajjhānacittānaṃ",
  "anya-e0301n0:280_22": "asaṅkhārika sasaṅkhārikavasena visuṃ visuṃ duvidhabhāvo siddho hoti. Yasmāpana ayaṃ",
  "anya-e0301n0:280_23": "saṅkhāravohāro akusalānaṃpi sādhāraṇo. Paṭipadāvohāropana visesena paṭipattidhammesveva",
  "anya-e0301n0:280_24": "pākaṭo. Mahaggata lokuttaradhammāca ekantaṃ paṭipattidhammāeva. Tasmā tesaṃ bhedaṃ",
  "anya-e0301n0:280_25": "saṅkhāravasena avatvā paṭipadāvaseneva dhammasaṅgaṇi pāḷiyaṃpi vuttoti daṭṭhabbo.",
  "anya-e0301n0:280_26": "Ayamettha paramatthadīpanā.",
  "anya-e0301n0:281": "51. [47] Yaṃpana vibhāvaniyaṃ",
  "anya-e0301n0:282_0": "“Sabbassapi jhānassa parikammasaṅkhātapubbābhisaṅkhārena vinā kevalaṃ adhikāravasena",
  "anya-e0301n0:282_1": "anuppajjanato asaṅkhārikantipi. Adhikārenaca vinā kevalaṃ parikammābhisaṅkāravaseneva",
  "anya-e0301n0:282_2": "anuppajjanato sasaṅkhārikantipi nasakkā vattu”nti vuttaṃ. Tattha parikammasaṅkhāta.La.",
  "anya-e0301n0:282_3": "Asaṅkhārikantipi nasakkā vattunti idaṃ tāva nayujjati.",
  "anya-e0301n0:283_0": "Na hi parikammasaṅkhāta pubbābhisaṅkhāro imasmiṃ saṅkhārabhede saṅkhāro evanāma hoti.",
  "anya-e0301n0:283_1": "Kasmā, jhānuppattiyā pakatipaccaya bhūtattā, tathāhi loke sāsaneca sabbaṃpi kusalākusala",
  "anya-e0301n0:283_2": "kammaṃ attano anurūpena parikammasaṅkhāta pubbābhisaṅkhārena vinā uppannaṃnāma natthi.",
  "anya-e0301n0:283_3": "Antamaso ālopabhikkhādānamattaṃpīti. Yañca cittaṃ yena attano anurūpena parikammasaṅkhātapubbā",
  "anya-e0301n0:283_4": "bhisaṅkhārena vinā na uppajjati. So tassa cittassa pakatipaccayagaṇeevaanto gadho",
  "anya-e0301n0:283_5": "hoti. Jhānānica lokiya lokuttara bhūtāni sabbāni attano anurūpena parikammasaṅkhāta",
  "anya-e0301n0:283_6": "pubbabhāgabhāvanā bhisaṅkhārena vinā uppannānināma natthīti so tesaṃ pakatipaccayagaṇesueva",
  "anya-e0301n0:283_7": "antogadho hotīti. Itarathā sabbaṃpi kusalākusala kammaṃ asaṅkhārikaṃ nāmanatthīti āpajjatīti.",
  "anya-e0301n0:284": "[48] Yañca tattha",
  "anya-e0301n0:285": "Adhikārenaca vinā kevalaṃ.La. Sasaṅkhārikantipi nasakkā vattunti vuttaṃ. Taṃpi na yujjatiyeva.",
  "anya-e0301n0:286_0": "Na hi lokiyajjhānānināma adhikārena vinā nuppajjantīti atthi. Kevalaṃpana pubbe samathakammesu",
  "anya-e0301n0:286_1": "katādhikārassa sukhappaṭipadajjhānaṃ uppajjati. Akatādhikārassapana dukkhappaṭipadajjhānanti",
  "anya-e0301n0:286_2": "evameva aṭṭhakathāsu āgataṃ. Vuttañhi tattha yoca samathe akatādhikāro. Tassa dukkhā",
  "anya-e0301n0:286_3": "paṭipadā hoti. Katādhikārassasukhāti. Apica, purimabhave siddhaṃ adhikāraṃ gahetvā",
  "anya-e0301n0:286_4": "idha saṅkhārabhedavicāraṇāpi nayuttāeva. Kusalakriyajjhānesu hi sanni hitapaccayavaseneva",
  "anya-e0301n0:286_5": "tabbicāraṇā yuttāti.",
  "anya-e0301n0:287": "[49] Ettāvatā",
  "anya-e0301n0:288": "Athavātiādiko pacchima vikappopi paṭikkhitto eva hotīti.",
  "anya-e0301n0:289_0": "52. Ettha jhānaṃ anuyuñjantassa nimittuppādato pubbaṃ paṭipadāya khettaṃ, pacchā",
  "anya-e0301n0:289_1": "abhiññāya khettaṃ. Tattha pubbe viruddhapaccayānaṃ sannihitena kilamantassa sato",
  "anya-e0301n0:289_2": "paṭipajjantassa bhāvanā paṭipadā dukkhānāma hoti. Akilamantassa sukhā. Pacchāca dandhaṃ",
  "anya-e0301n0:289_3": "appanaṃ pattassa bhāvanābhiññā dandhābhiññānāma hoti. Khippaṃ pattassa khippābhiññānāma.",
  "anya-e0301n0:289_4": "Tattha pubbe dukkhā paṭipadā pacchā dandhaṃvā khippaṃvā uppannaṃ jhānaṃ dukkhappaṭipadaṃnāma",
  "anya-e0301n0:289_5": "karoti. Sukhāpana sukhappaṭipadaṃnāma karotīti. Dutīyajjhānādīsupana purimajjhāne",
  "anya-e0301n0:289_6": "nikanti vikkhambhanassa dukkhasukhatāvasena paṭipadābhedo veditabbo. Yopana etarahi",
  "anya-e0301n0:289_7": "gahaṭṭhovā pabbajitovā pubbabhave akatādhikāropi antarāyikadhammamutto kalyāṇapaṭipattiyaṃ",
  "anya-e0301n0:289_8": "ṭhito chinnapalibodho pahitatto jhānaṃ bhāveti. Tassa jhānabhāvanā nasampajjatīti",
  "anya-e0301n0:289_9": "natthīti niṭṭhamettha gantabbanti. [Kusalajjhānaṃ]",
  "anya-e0301n0:290_0": "53. Vipākajjhāne kāmakusalaṃ appanaṃ apattaṃ mudubhūtaṃ dubbalaṃ hoti. Parittesu",
  "anya-e0301n0:290_1": "nānākiccaṭṭhānesuca hīnesupi attabhāvesuca vipaccati. Tasmā taṃ attanā asadisaṃpi",
  "anya-e0301n0:290_2": "vipākaṃ janeti. Mahaggatakusalaṃpana appanāpattaṃ tikkhaṃ balavaṃ hoti. Uḷāre brahmattabhāve",
  "anya-e0301n0:290_3": "bhavaṅgaṭṭhānesuyeva vipaccati. Tasmā taṃ sadāpi attanā sadisameva vipākaṃ janeti.",
  "anya-e0301n0:290_4": "Teneva vitakkavicārapīti sukhekaggatā sahitantiādinā vipākaṃpi sabbaso kusala sadisameva dasseti.",
  "anya-e0301n0:291": "[50] Anantarabhaveyeva phaladānattā taṃ attanā sadisameva vipākaṃ janetītica vadanti, taṃ na sundaraṃ.",
  "anya-e0301n0:292_0": "Evañhi sati kāmakusalaṃpi sattamajavanaṃ attanā sadisavipāka meva janeyyāti. Yasmāca",
  "anya-e0301n0:292_1": "kusalameva niranusayasantāne pavattaṃ kriyajjhānaṃ nāma hoti. Tasmā kriyacittaṃpi",
  "anya-e0301n0:292_2": "kusala sadisameva dasseti.",
  "anya-e0301n0:293_0": "54. Pañcadhātiādisaṅgahagāthā. Tattha jhānabhedenāti pathamajjhānādīhi pañcahi jhānehi",
  "anya-e0301n0:293_1": "sampayogabhedena. Rūpāvacaramānasaṃ jhānabhedena pañcadhā hoti. Pathamajjhānikaṃ,",
  "anya-e0301n0:293_2": "dutīyajjhānikaṃ, tatīyajjhānikaṃ, catutthajjhānikaṃ, pañcamajjhānikanti evaṃ pañcavidhaṃ",
  "anya-e0301n0:293_3": "hotīti attho. Tameva puññapākakriyābhedena pañcadasadhā bhaveti yojanā.",
  "anya-e0301n0:294": "[51] Vibhāvaniyaṃ pana",
  "anya-e0301n0:295": "Jhānabhedenāti jhānaṅgehi sampayogabhedenāti vuttaṃ. Taṃ na sundaraṃ.",
  "anya-e0301n0:296_0": "Añño hi jhānabhedo. Añño jhānaṅgabhedo. Tattha pathamaṃ jhānaṃ dutīyaṃ jhānantiādijhānabhedo.",
  "anya-e0301n0:296_1": "Pathamajjhāne pañca aṅgāni. Dutīyajjhāne cattārītiādi jhānaṅgabhedo. Tesu idha jhānabhedova",
  "anya-e0301n0:296_2": "adhippeto. Na jhānaṅgabhedo. Cittañhi jhānabhede neva pañcavidhaṃ hoti. Najhānaṅgabhedena.",
  "anya-e0301n0:296_3": "Jhānameva pana jhānaṅgabhedena pañcavidhanti.",
  "anya-e0301n0:297": "[52] Yañca tattha",
  "anya-e0301n0:298": "“Pañcadhāti pañcaṅgikaṃ caturaṅgikaṃ tivaṅgikaṃ duvaṅgikaṃ puna duvaṅgikanti pañcavidhaṃ hotī”ti vuttaṃ. Taṃpi na sundaraṃ.",
  "anya-e0301n0:299": "Jhānameva hi pañcaṅgikādi hoti. Na cittanti.",
  "anya-e0301n0:300": "Rūpāvacara cittassa paramatthadhīpanā.",
  "anya-e0301n0:301_0": "55. Idāni yathānuppattaṃ arūpacittaṃ niddisanto ākāsānañcā yatanakusalacittantiādi",
  "anya-e0301n0:301_1": "māha. Tattha bhuso kāsati dibbatīti ākāso. So hi sayaṃ sarūpato anupalabbhamānopi",
  "anya-e0301n0:301_2": "candasūriyobhāsādīnaṃ vasena ativijjotamānoviya khāyatīti. Nakassati chedana bhedana",
  "anya-e0301n0:301_3": "vasena na vilekhīyatīti akāso. Akāsoeva ākāso tipi vadanti. So pana ajaṭākāso paricchinnākāso",
  "anya-e0301n0:301_4": "kasiṇugghāṭimākāso rūpakalāpaparicchedākāsoti catubbidho hoti. Tattha idha kasiṇugghāṭimākāso",
  "anya-e0301n0:301_5": "adhippeto. So hi anantena ajaṭākāsena saha ekībhūtoviya hoti. Yogināca anantabhāvena",
  "anya-e0301n0:301_6": "pharīyati. Tasmā ananto ākāsoti ākāsānanto. Nāssa uppādantovā vayantovā paññāyatīti",
  "anya-e0301n0:301_7": "anantotipi vuttaṃ. Soyeva ākāsānañcaṃ. Sakatthe yakārena saha siddhattā. Yathā pana",
  "anya-e0301n0:301_8": "devānaṃ adhiṭṭhānavatthu devāyatananti vuccati. Tathā idhapi tasmiṃ appanāpattassa",
  "anya-e0301n0:301_9": "sasampayuttassa jhānassa adhiṭṭhānaṭṭhena tadeva āyatanantipi vuccati. Iti ākāsānañcaṃ",
  "anya-e0301n0:301_10": "āyatanamassāti ākāsānañcāyatanaṃ. Cittacetasikarāsi.",
  "anya-e0301n0:302": "Ākāsānañcā yatananti ākāsānañcā yatanaṃ samāpannassavā upapannassavā diṭṭhadhammasukhavihārissavā citta ceta sikādhammāti hi vibhaṅge vuttaṃ.",
  "anya-e0301n0:303_0": "Ākāsānañcāyatane pavattaṃ kusalacittanti ākāsānañcāyatanakusalacittaṃ. Viññāṇañcāyatananti",
  "anya-e0301n0:303_1": "ettha viññāṇaṃnāma ākāsānañcāyatanacittameva. Taṃpana sayaṃ uppādādi antavantaṃpi",
  "anya-e0301n0:303_2": "anantasaññite ākāse pavattanato anantanti vuccati. Koṭṭhāsatthovā antasaddo. Attano",
  "anya-e0301n0:303_3": "uppādādīsu koṭṭhāsesu ekadese aṭṭhatvā sakalassa pharaṇavasena tadārammaṇāya bhāvanāya",
  "anya-e0301n0:303_4": "pavattanato anantanti vuccati. Anantasaññitevā ākāse pavattanato anantanti evaṃ tadārammaṇāya",
  "anya-e0301n0:303_5": "bhāvanāya pavattattā anantanti vuccati. Anantasaññitevā ākāse attano pharaṇākāra",
  "anya-e0301n0:303_6": "vasenapi anantanti vattuṃ yujjatiyeva. Anantaṃ viññāṇanti viññāṇānantaṃ. Tameva viññāṇañcaṃ",
  "anya-e0301n0:303_7": "niruttinayena, viññāṇañcaṃ āyatanaṃ assāti viññāṇañcāyatanaṃ. Viññāṇañcāyatana saṅkhāte",
  "anya-e0301n0:303_8": "cittacetasikarāsimhi pavattaṃ kusalacittantisamāso.",
  "anya-e0301n0:304": "Viññāṇañcāyatananti viññāṇañcāyatanaṃ samāpannassavā upapannassavādiṭṭhadhammasukhavihārissavācittacetasikādhammātihi vibhaṅge vuttaṃ.",
  "anya-e0301n0:305": "[53] Vibhāvaniyaṃ pana mahāṭīkāyañca",
  "anya-e0301n0:306": "“Dutīyā ruppa viññāṇena añcitabbaṃ pāpuṇitabbanti viññāṇañca”ntipi vuttaṃ. Taṃ pāḷiyā na sameti.",
  "anya-e0301n0:307_0": "Anantaṃ viññāṇanti tadeva viññāṇaṃ ñāṇena phuṭṭhaṃ manasikaroti, anantaṃ pharati.",
  "anya-e0301n0:307_1": "Tena vuccati anantaṃ viññāṇantītihi vuttaṃ. Etena ca taṃviññāṇaṃ ekantena anantavisesanayuttaṃ",
  "anya-e0301n0:307_2": "hotīti viññāyatīti. Tameva ākāsantipi pāṭho. Ākiñcaññāyatananti ettha kiñci kiñcananti",
  "anya-e0301n0:307_3": "atthato ekaṃ appamattakassa nāmaṃ. Natthi kiñcanaṃ appamattakaṃ antamaso bhaṅgamattaṃpi",
  "anya-e0301n0:307_4": "avasiṭṭhaṃ assa pathamā ruppaviññāṇassāti akiñcanaṃ. Akiñcanassa bhāvo ākiñcaññaṃ.",
  "anya-e0301n0:307_5": "Pathamāruppaviññāṇābhāvo. So hi natthi kiñcīti manasikāra vasena taṃnāmaṃ labhatīti.",
  "anya-e0301n0:307_6": "Ākiñcaññaṃ āyatanamassātiādi vuttanayameva. Nevasaññā nāsaññāyatananti ettha oḷārika",
  "anya-e0301n0:307_7": "saññaṃ sandhāya nevatthi saññā assāti nevasaññaṃ. Sukhumasaññaṃ sandhāya naca natthi",
  "anya-e0301n0:307_8": "saññā assāti nāsaññaṃ, nevasaññañca taṃ nāsaññañcāti nevasaññā nāsaññaṃ majjhe dīghaṃ",
  "anya-e0301n0:307_9": "katvā, citta cetasikarāsieva. Tameva yogino sukhavisesānaṃ adhiṭṭhānaṭṭhena āyatananti",
  "anya-e0301n0:307_10": "nevasaññā nāsaññāyatanaṃ. Tasmiṃ pavattaṃ kusala cittanti samāso. Athavā. Saññāyeva",
  "anya-e0301n0:307_11": "paṭusaññākiccassa abhāvato nevasaññāca hoti. Saṅkhārāvasesa sukhumabhāvena vijjamānattā",
  "anya-e0301n0:307_12": "asaññāca nahotīti katvā nevasaññānā saññānāma, sāyeva āyatanaṃ, tenaca sampayuttaṃ",
  "anya-e0301n0:307_13": "kusala cittanti samāso. Etthaca yasmā ādito paṭṭhāya oḷārike nīvaraṇadhamme vitakkādikeca",
  "anya-e0301n0:307_14": "pajahitvā sesadhammeca bhāvanā balena uparupari sukhumabhāvaṃ pāpetvā anukkamena",
  "anya-e0301n0:307_15": "paṭipajjantā sukhumaṭṭhena lokiyadhammesu muddhabhūtaṃ imaṃ samāpattiṃ pāpuṇanti.",
  "anya-e0301n0:307_16": "Tasmā idha cittaṃpi nevacittanācittameva hoti. Phassopi neva phassanāphassoeva hoti,",
  "anya-e0301n0:307_17": "tathā vedanādayopīti. Tasmā idhasaññāggahaṇaṃ desanāsīsamattanti daṭṭhabbaṃ. Vipākesu",
  "anya-e0301n0:307_18": "viññāṇañcāyatananti ettha viññāṇanti pathamāruppakusala viññāṇameva. Tañca atītānantarabhave",
  "anya-e0301n0:307_19": "pavattaṃ daṭṭhabbaṃ. Akiñcana bhāvoca tasseva natthi bhāvoti. Kriyacittesu pana viññāṇaṃ",
  "anya-e0301n0:307_20": "nāma kusalabhūtaṃ kriyabhūtañca duvidhaṃ pathamāruppaviññāṇaṃ veditabbaṃ. Akiñcanabhāvoca",
  "anya-e0301n0:307_21": "tasseva duvidhassa viññāṇassa abhāvo yevāti.",
  "anya-e0301n0:308_0": "56. Saṅgahagāthāyaṃ ārammaṇappabhedenāti ālambi tabbānaṃ kasiṇugghāṭimākāsādīnaṃ",
  "anya-e0301n0:308_1": "catunnaṃ ārammaṇānaṃ pabhedena. Duvidhaṃhi idha ārammaṇacatukkaṃ, atimikkatabba catukkaṃ,",
  "anya-e0301n0:308_2": "ālambi tabba catukkañca. Tattha pathamāruppe rūpapañcamajjhānassa ārammaṇa bhūtaṃ.",
  "anya-e0301n0:308_3": "Kasiṇanimittaṃ atikkami tabbaṃnāma. Taṃ ugghāṭetvā laddhaṃ ākāsaṃ ālambitabbaṃ nāma.",
  "anya-e0301n0:308_4": "Dutīyāruppe pathamāruppassa ārammaṇabhūtaṃ ākāsaṃ atikkamitabbaṃnāma. Pathamāruppaviññāṇaṃ",
  "anya-e0301n0:308_5": "ālambi tabbaṃnāma. Tatīyāruppe taṃpathamāruppaviññāṇaṃ atikkamitabbaṃnāma. Tassa",
  "anya-e0301n0:308_6": "natthibhāvo ālambitabbaṃnāma. Catutthāruppe so natthi bhāvo atikkamitabbaṃ nāma.",
  "anya-e0301n0:308_7": "Tatīyāruppaviññāṇaṃ ālambi tabbaṃ nāmāti. Tattha kiñcāpi imaṃ āruppamānasaṃ catunnaṃ",
  "anya-e0301n0:308_8": "atikkami tabbānaṃpi bhedena catubbidhaṃ hoti, tathāpi ākāsānañcāya tanantiādinā idha",
  "anya-e0301n0:308_9": "ālambitabbānaññeva sarūpato gahitattā tesaṃ bhedena imassa bhedo pākaṭoti daṭṭhabbaṃ.",
  "anya-e0301n0:308_10": "Āruppamānasaṃ ālambaṇappabhedena catudhā ṭhitaṃ. Tadeva puññapāka kriyabhedena dvādasadhā ṭhitanti yojanā.",
  "anya-e0301n0:309": "Arūpacittassa paramatthadīpanā.",
  "anya-e0301n0:310_0": "57. Idāni yathānuppattaṃ lokuttara cittaṃ dassento sotāpattimaggacittantiādimāha.",
  "anya-e0301n0:310_1": "Tattha savati sandati anivattagamanavasena pavattatīti soto, gaṅgādīsu jalappavāho.",
  "anya-e0301n0:310_2": "Sohi pabhavato paṭṭhāya yāvamahāsamuddā antarā anivatta māno savati sandati pavattatīti.",
  "anya-e0301n0:310_3": "Sotoviyāti soto. Aṭṭhaṅgiko ariyamaggo, yathāha-yokho āvuso ariyo aṭṭhaṅgiko maggo.",
  "anya-e0301n0:310_4": "Seyyathidaṃ, sammādiṭṭhi. La. Sammāsamādhi. Ayaṃ vuccatāvuso sototi. Ayaṃpihi yadā",
  "anya-e0301n0:310_5": "uppajjati. Tato paṭṭhāya ānubhāvapharaṇavasena yāvaanupādisesanibbānadhātuyā antarā",
  "anya-e0301n0:310_6": "anivattamānoyeva hutvā savati sandati pavattatīti. Yathāha -",
  "anya-e0301n0:311_0": "Seyyathāpi bhikkhave yākāci mahānadiyo. Seyyathidaṃ. Gaṅgā, yamunā, aciravatī, sarabhū,",
  "anya-e0301n0:311_1": "mahī. Sabbā tā samuddaninnā honti samuddapoṇā samuddapabbhārā. Evameva kho bhikkhave",
  "anya-e0301n0:311_2": "bhikkhu ariyaṃ aṭṭhaṅgikaṃ maggaṃ bhāvento bahulikaronto nibbānaninno hoti nibbānapoṇo nibbāna pabbhāroti.",
  "anya-e0301n0:312": "Etthaca tena tena maggena pahīnānaṃ kilesānaṃ puna anupagamana vasena saddhādīnaṃ indriyānaṃ anukkamena paripākagamanavasenaca anivattagamanaṃ daṭṭhabbaṃ. Yathāha -",
  "anya-e0301n0:313_0": "Seyyathāpi bhikkhave ghaṭo nikkujjo vamateva udakaṃ. Nopaccāvamati. Evamevakho bhikkhave",
  "anya-e0301n0:313_1": "ariyaṃ aṭṭhaṅgikaṃ maggaṃ bhāvento bahulikaronto vamateva pāpake akusale dhamme.",
  "anya-e0301n0:313_2": "Nopaccāvamatīti. Yathācāha-sotāpatti maggaññāṇena ye kilesā pahīnā, te kilese napuneti",
  "anya-e0301n0:313_3": "napacceti napaccāgacchatītiādi.",
  "anya-e0301n0:314_0": "Yathāca puthujjanā pahīnepi kilese puna upagacchanti. Tihe tukabhūtāpi puna dvihetukāhetukabhāvaṃ",
  "anya-e0301n0:314_1": "gacchanti. Yato te uparibhavagge nibbattāpi puna apāyesu sandissanti. Sīlavantāpi",
  "anya-e0301n0:314_2": "puna dussīlā honti. Samāhitāpi puna ummattakāvā khittacittāvā honti. Paññavāpi puna",
  "anya-e0301n0:314_3": "duppaññā eḷamūgā honti. Natathā ariyā. Tepana tena tena maggena pahīne kilese puna",
  "anya-e0301n0:314_4": "naupagacchanti. Puthujjanabhāvaṃvā heṭṭhimāriya bhāvaṃvā na gacchanti. Anukkamena",
  "anya-e0301n0:314_5": "saddhādīnaṃ indriyānaṃ paripakkabhāvameva upagacchantīti. Sabbañcetaṃ ariyamaggasseva",
  "anya-e0301n0:314_6": "ānubhāvena siddhanti sototināmaṃ mūlappabhavabhūte tasmiṃ maggeeva niruḷhanti daṭṭhabbaṃ.",
  "anya-e0301n0:314_7": "Tassa sotassa ādito pajjanaṃ pāpuṇanaṃ sotāpatti. Sotāpattiyā adhigamamāno maggo",
  "anya-e0301n0:314_8": "sotāpattimaggo. Athavā, dhammasota samāpanno ariyoti pavuccatīti vuttattā sabbe ariyasantānagatā",
  "anya-e0301n0:314_9": "lokiya lokuttarabhūtā bodhipakkhiyadhammā upari sambodhiparā yanatāvasena anupādisesanibbāna",
  "anya-e0301n0:314_10": "parāyanatāvasenaca anivatta gatiyā pavattamānā yathāvuttena atthena sototi vuccanti.",
  "anya-e0301n0:314_11": "Taṃ sotaṃ ādito pajjanti pāpuṇanti etāya paṭipadāyāti sotāpatti. Sotāpattica sā maggocāti",
  "anya-e0301n0:314_12": "sotāpattimaggo, pathamamaggasaṅkhātāya sotāpattiyā aṅganti sotāpatti yaṅgantihi aṭṭhakathāyaṃ",
  "anya-e0301n0:314_13": "vuttaṃ, maggotica patho upāyo. Nibbānaṃ maggeti, nibbānatthikehi maggīyati, kilese",
  "anya-e0301n0:314_14": "mārento gacchatīti maggotica vadanti.",
  "anya-e0301n0:315": "[54] Vibhāvaniyaṃ pana",
  "anya-e0301n0:316": "Ariyamaggasotassa ādito pajjanaṃ etassāti sotāpatti. Puggaloti vuttaṃ. Taṃ na sundaraṃ.",
  "anya-e0301n0:317": "Na hi puggale pavatto sotāpattisaddo katthaci diṭṭhoti.",
  "anya-e0301n0:318": "[55] Etena tassa maggo sotāpattimaggoti idaṃpi paṭikkhittaṃ hoti.",
  "anya-e0301n0:319": "Sotāpattimaggena sampayuttaṃ cittaṃ sotāpattimaggacittaṃ.",
  "anya-e0301n0:320": "[56] Ṭīkāsu pana",
  "anya-e0301n0:321": "Sotāpattiyā laddhaṃ maggacittaṃ sotāpatti maggacittanti vuttaṃ. Taṃ na sundaraṃ.",
  "anya-e0301n0:322": "Na hi cittasaddasambandho sotāpattisaddo katthaci pāḷiyaṃ diṭṭhoti.",
  "anya-e0301n0:323_0": "58. Paṭisandhivasena sakiṃ imaṃlokaṃ āgacchati sīlenāti sakadāgāmī. Dutīyaphalaṭṭho.",
  "anya-e0301n0:323_1": "So hi asamucchinnakāma rāgānusayattā kāmalokāgamana kilesasabbhāvena taṃ sabhāvānāti",
  "anya-e0301n0:323_2": "vattanato upari bhavagge ṭhitopi paṭisandhivasena puna imaṃ kāmadhātuṃ āgamanappakatikoeva",
  "anya-e0301n0:323_3": "hotīti. Vuttañhetaṃ catukkanipāte -",
  "anya-e0301n0:324_0": "Idha sāriputta ekaccassa puggalassa orambhāgiyāni saṃyojanāni appahīnāni honti, so",
  "anya-e0301n0:324_1": "diṭṭhevadhamme nevasaññānāsaññāyatanaṃ upasampajja viharati. So aparihīno kālaṃ kurumāno",
  "anya-e0301n0:324_2": "nesaññānāsaññā yatanupagānaṃ devānaṃ sahabyataṃ upapajjati. So tato cuto āgāmī hoti",
  "anya-e0301n0:324_3": "āgantvā itthattaṃ. Idha pana sāriputta ekaccassa puggalassa orambhāgiyāni saṃyojanāni",
  "anya-e0301n0:324_4": "pahīnāni honti, so diṭṭheva.La. So tato cuto anāgāmī hoti anāgantvā itthattanti.",
  "anya-e0301n0:325_0": "Aṭṭhakathāyañca itthattanti imaṃ kāmāvacara pañcakkhandha bhāvanti vuttaṃ. Ayañca",
  "anya-e0301n0:325_1": "attho kilesagativasena vutto. Na puggala gativasena. Na hi brahmabhūtā sotāpanna",
  "anya-e0301n0:325_2": "sakadā gāmino paṭipaṭisandhivasena heṭṭhimaṃpi brahmalokaṃ āgacchanti. Kuto kāma",
  "anya-e0301n0:325_3": "lokaṃ. Kathaṃ viññāyatīti ce. Anusayayamake –",
  "anya-e0301n0:326_0": "Kāmadhātuyā cutassa rūpadhātuṃ arūpadhātuṃ upapajjantassa kassaci sattaanusayā anusenti,",
  "anya-e0301n0:326_1": "kassaci pañcaanusayā anusenti, kassaci tayo anusayā anusentīti vatvā rūpa dhātuyā",
  "anya-e0301n0:326_2": "arūpadhātuyā cutassa kāmadhātuṃ upapajjantassa satteva anusayā anusentīti.",
  "anya-e0301n0:327_0": "Vuttattā viññāyati. Tattha purimavākye puthujjanassa vasena satta. Dvinnaṃ sotāpannasakadāgāmīnaṃ",
  "anya-e0301n0:327_1": "vasena pañca. Anāgāmissa vasena kayoti vuttaṃ, pacchimavākyepana brahmabhūtānaṃ sotā",
  "anya-e0301n0:327_2": "pannasakadāgāmianāgāmīnaṃ paṭisandhivasena kāmalokaṃ gamanassa natthitāya kevalaṃ",
  "anya-e0301n0:327_3": "puthujjanasseva vasena sattevāti vuttaṃ. Dhammahadaya vibhaṅgaṭṭhakathāyañca –",
  "anya-e0301n0:328_0": "“Rūpāvacare nibbattā sotāpannasakadāgāmino napuna idhā gacchanti, tattheva parinibbāyanti.",
  "anya-e0301n0:328_1": "Etehi jhānaanāgāmino nāmā”ti ca. “Navasu brahmalokesu nibbattaariya sāvakānaṃ tatrupa",
  "anya-e0301n0:328_2": "pattipi hoti uparūpapattipi. Naheṭṭhu papatti. Puthujjanānaṃpana tatrupapattipi hoti",
  "anya-e0301n0:328_3": "uparūpapatti heṭṭhupapattipī”ti ca.",
  "anya-e0301n0:329_0": "Vuttaṃ. Tañcakho anāgamanaṃ maggasahāyena jhānānubhāveneva siddhaṃ. Namaggānubhāvenāti.",
  "anya-e0301n0:329_1": "Etthaca imaṃ lokanti padassa imaṃ manussalokanti vā imaṃ kāmāvacaralokantivā dvidhāpi",
  "anya-e0301n0:329_2": "attho aṭṭhakathāsu vutto. Tattha purimasmiṃ atthe sati āgacchatīti etassa devalokato",
  "anya-e0301n0:329_3": "āgacchatīti attho. Pacchimasmiṃ pana brahmalokatopi ca āgacchatīti. Pāḷiyaṃpana pacchimatthova",
  "anya-e0301n0:329_4": "vuttoviya dissati. Vuttañhetaṃ puggalapaññattiyaṃ anāgantvā itthattaṃ anāgāmī tena",
  "anya-e0301n0:329_5": "daṭṭhabbo. Āgantvā itthattaṃ sotāpannasakadā gāmino tena daṭṭhabbāti. Etthaca anāgantvā",
  "anya-e0301n0:329_6": "itthattanti iminā imaṃ kāmāvacaralokaṃ na āgacchatīti anāgāmīti atthaṃ dasseti. Āgantvā",
  "anya-e0301n0:329_7": "itthattanti imināpana dvepi sotāpannasakadāgāmino sakiṃ puna imaṃ kāmāvacaralokaṃ",
  "anya-e0301n0:329_8": "āgacchantīti sakadāgāminoti atthaṃ dasseti. Kasmā, nirantaravākyesu ṭhitānaṃ dvinnaṃitthatta",
  "anya-e0301n0:329_9": "saddānaṃ nānātthā sambhavato. Majjhimapaṇṇāseca kaṇṇakattha sutte -",
  "anya-e0301n0:330": "Yo so mahārāja brahmā sabyāpajjho, so brahmā āgantā itthattaṃ. Yoso brahmā abyāpajjho, so brahmā anāgantā itthattanti.",
  "anya-e0301n0:331_0": "Bhagavatā vuttaṃ. Tattha sabyāpajjhoti etena puthujjanena saha sotāpannasakadāgāmibhūtā",
  "anya-e0301n0:331_1": "brahmāno gahitā honti. Tehi paṭighānusayassa appahīnattā cetasikadukkhasaṅkhātaṃ",
  "anya-e0301n0:331_2": "byāpajjhaṃpi apahīnamevāti sabyāpajjhānāma. Āgantā itthattanti imaṃ kāmalokaṃ paṭisandhivasena",
  "anya-e0301n0:331_3": "puna āgamanasīlo āgamanappakatikoti attho. Tabbiparītena pacchimassa vākyassa attho",
  "anya-e0301n0:331_4": "veditabbo. Tesupana dvīsu sakadāgāmīsu purimassa anaññasā dhāraṇeneva sabbapathamaṃ",
  "anya-e0301n0:331_5": "ariya magga sotādhi gamana guṇena sotāpanno tveva nāmaṃ siddhanti daṭṭhabbaṃ. Puggalagativasena",
  "anya-e0301n0:331_6": "panettha brahmaloke ṭhitānaṃ sattakkhattuparamatādibhāvoviya sakadāgāmibhāvopi natthi.",
  "anya-e0301n0:331_7": "Pathamadutīyaphalaṭṭhāpihi tattha anāgāmisaṅkhyameva gacchanti. Tasmā sakadāgāmīti",
  "anya-e0301n0:331_8": "idaṃ kāmajātikā naṃeva dutīyaphalaṭṭhānaṃ siddhaṃ nāmanti katvā tesaṃ kāmaloke eva",
  "anya-e0301n0:331_9": "heṭṭhuparupapatti vasena sakiṃ āgamanaṃ aṭṭhakathāsu vuttanti daṭṭhabbaṃ. Evañca",
  "anya-e0301n0:331_10": "katvā pāḷiyaṃpi pañcannaṃ idha niṭṭhā sattakkhattuparamassa kolaṃkolassa ekabījissa",
  "anya-e0301n0:331_11": "sakadāgāmissa yoca diṭṭheva dhamme arahāti vuttanti. Sopana chabbidho hoti. Idhapatvā",
  "anya-e0301n0:331_12": "idhaparinibbāyī, tattha patvā tattha parinibbāyī, idhapatvā tattha parinibbāyī, tattha",
  "anya-e0301n0:331_13": "patvā idha parinibbāyī, idhapatvā tatthanibbattitvā idha parinibbāyī. Tatthapatvā",
  "anya-e0301n0:331_14": "idhanibbattitvā tatthaparinibbāyīti. Tattha idha patvā idha parinibbāyīti idha manussabhave",
  "anya-e0301n0:331_15": "sakadāgāmimaggaṃ patvā idhamanussa bhaveyeva arahattamaggaṃ labhitvā parinibbāyanadhammo.",
  "anya-e0301n0:331_16": "Tattha patvā tattha parinibbāyīti tasmiṃdevaloke sakadāgāmimaggaṃ patvā tasmiṃ devalokeyeva",
  "anya-e0301n0:331_17": "arahattamaggaṃ labhitvā parinibbāyanadhammo. Nibbattitvāti paṭisandhiggahaṇavasena",
  "anya-e0301n0:331_18": "uppajjitvā. Yesaṃ pana imaṃ lokanti padassa imaṃ manussalokanti attho. Tesaṃ so pañcavidhoyeva",
  "anya-e0301n0:331_19": "vutto, na chaṭṭho puggalo.",
  "anya-e0301n0:332": "Vibhāvaniyañca",
  "anya-e0301n0:333": "“Pañcasu sakadāgāmīsu pañcamakova idhādhippeto, so hi ito gantvā puna sakiṃ idha āgacchatī”ti vuttaṃ.",
  "anya-e0301n0:334_0": "Mahāparinibbāna suttaṭṭhakathāyaṃ pana mahāvagga saṃyuttaṭṭhakathā yañca sopi chaṭṭho",
  "anya-e0301n0:334_1": "puggalo sakiṃ āgamanaṭṭhena āgatoyeva. Yasmāca sabbaññubuddhāpi yāva uparimaggo nāgacchati.",
  "anya-e0301n0:334_2": "Tāva pathamaphalaṭṭhabhūtā sattakkhattu paramatāyaṃviya dutīyaphalaṭṭhabhūtā sakiṃ",
  "anya-e0301n0:334_3": "āgamanappakatiyaṃ saṇṭhitāyeva honti. Tasmā idha koci dutīyaphalaṭṭho sakiṃ āgamanaṭṭhena",
  "anya-e0301n0:334_4": "nippariyāyena sakadā gāmīnāma na nahotīti sabbopi so chabbidho puggalo idha nippariyāyena",
  "anya-e0301n0:334_5": "sakadāgāmiyevanāma hotīti daṭṭhabbo. Sakadā gāmissa maggo sakadāgāmimaggo. So hi",
  "anya-e0301n0:334_6": "sayaṃ janakabhūto sakadāgāmīnaṃ janetabbaṃ janetīti idha janetabba janakasambandhena",
  "anya-e0301n0:334_7": "visesana visesitabbatā ñāyāgatā eva hoti. Yathā tissamātā phussamātāti.",
  "anya-e0301n0:335": "[57] Vibhāvaniyaṃ pana",
  "anya-e0301n0:336_0": "Sāñāyāgatāeva nahoti. Payojanaṃ pana kiñci atthi. Payojanavasena aviruddhā hotīti",
  "anya-e0301n0:336_1": "iminā adhippāyenayaṃ vuttaṃ “kiñcāpi maggasamaṅgino tathāgamanāsambhavato phalaṭṭhoyeva",
  "anya-e0301n0:336_2": "sakadāgāmīnāma. Tassapana kāraṇabhūto purimuppanno maggo maggantarāvacchedanatthaṃ",
  "anya-e0301n0:336_3": "phalaṭṭhena visesetvā vuccati sakadāgāmimaggoti. Evaṃ anāgāmimaggo”ti. Taṃ na yujjati.",
  "anya-e0301n0:337": "Sakadāgāmimaggena sampayuttaṃ cittanti samāso.",
  "anya-e0301n0:338_0": "59. Orabbhāgiyasaṃyojanānaṃ sabbaso samucchinnattā paṭisandhivasena puna imaṃ kāmalokaṃ",
  "anya-e0301n0:338_1": "na āgacchatīti anāgāmī. Ekantena brahmalokaparāyanoeva hotīti attho. Idañca kevalaṃ",
  "anya-e0301n0:338_2": "imassa maggassa ānubhāvavaseneva vuttaṃ. Uparimagga vipassanāya pana āgatāya so tasmiṃ",
  "anya-e0301n0:338_3": "ṭhāneyeva arahatta maggaparāyanopi hotiyeva. Anāgāmissa tatīyaphalaṭṭhassamaggo.",
  "anya-e0301n0:338_4": "Tena sampayuttaṃ cittanti viggaho.",
  "anya-e0301n0:339_0": "60. Mahapphalakāritāguṇayogena pūjāvisesaṃ arahatīti arahā. Khīṇāsavo catutthaphalaṭṭho.",
  "anya-e0301n0:339_1": "Arahato bhāvo arahattaṃ, catutthaphalaṃ. Tassa maggo. Tena sampayuttacittanti nibbacanaṃ.",
  "anya-e0301n0:339_2": "Pisaddena pāḷiyaṃ vibhatte maggacittappabhede sampiṇḍeti. Tattha dhammasaṅgaṇiyaṃ",
  "anya-e0301n0:339_3": "tāva pathamamagge jhānanāmena vuttesu pañcasu vāresu pathame suddhikapaṭipadāvāredvinnaṃ",
  "anya-e0301n0:339_4": "catukkapañcakanayānaṃ vasena navacittāni honti. Tathā suddhikasuññatāya suññatappaṭipadāya",
  "anya-e0301n0:339_5": "suddhikappaṇihite appaṇihitappaṭipadāyacāti pañcasu vāresu dasannaṃ nayānaṃ vasena",
  "anya-e0301n0:339_6": "pañcacattālīsacittāni honti. Tathā maggasatipaṭṭhānādīhi ekūnavīsatiyā nāmehi vuttesu",
  "anya-e0301n0:339_7": "paccekaṃ pañcasu vāresūti vīsatiyā nāmehi vutte vārasate dvinnaṃ nayasatānaṃ vasena",
  "anya-e0301n0:339_8": "navacittasatāni honti. Puna catūhi adhipatīhi yojetvā vuttesu catūsu vārasatesu aṭṭhannaṃ",
  "anya-e0301n0:339_9": "nayasatānaṃ vasena tīṇi sahassāni chasatānica hontīti. Evaṃ pathamamagge naya sahassavasena",
  "anya-e0301n0:339_10": "cattāricittasahassāni pañcacitta satānica honti. Tathā sesamaggesupīti evaṃ catūsu",
  "anya-e0301n0:339_11": "maggesu catunnaṃ naya sahassānaṃ vasena aṭṭhārasa magga citta sahassāni honti. Saccasatipaṭṭhāna",
  "anya-e0301n0:339_12": "vibhaṅgesu pana vīsatinaya sahassānaṃ vasena navutimaggacittasahassāni. Maggavibhaṅge",
  "anya-e0301n0:339_13": "aṭṭhavīsatiyā naya sahassānaṃ vasena satasahassaṃ chabbīsatisahassāni ca maggacittāni",
  "anya-e0301n0:339_14": "hontīti. Aṭṭhakathāsupana nayabhedāeva vuttā. Nacitta bhedāti.",
  "anya-e0301n0:340": "[58] Yaṃpana vibhāvaniyaṃ",
  "anya-e0301n0:341": "Pisaddena saccavibhaṅge āgataṃ saṭṭhisahassabhedaṃ nayaṃ saṅgaṇhātīti vuttaṃ. Taṃ imasmiṃ kusalanigame na vattabbaṃ.",
  "anya-e0301n0:342": "Sohi saṭṭhisahassabhedo nayo vipākaṭṭhāneeva aṭṭhakathāyaṃ āgatoti.",
  "anya-e0301n0:343": "[59] Yañca tattha",
  "anya-e0301n0:344": "Paṭipadābhedaṃ anāmasitvā kevalaṃ suññato appaṇihi toti dvidhā vibhattoti vuttaṃ. Taṃ nayujjati.",
  "anya-e0301n0:345": "Pāḷiyañhi paṭipadābhedo ādimhiyeva āgatoti. Naca ādimhi suññato appaṇihitoti dvidhā vibhatto nirantaravāro atthīti.",
  "anya-e0301n0:346": "[60] Yañca tattha",
  "anya-e0301n0:347_0": "Suññato eko nayo, appaṇihito eko, paṭipadā visiṭṭhā suññatā cattāro, appaṇihitā cattāroti",
  "anya-e0301n0:347_1": "katvā dasanayā hontīti adhippāyena evaṃ jhāna nāmena dasadhā vibhattoti vuttaṃ. Taṃpi na yujjatiyeva.",
  "anya-e0301n0:348_0": "Na hi suññatādayo idha nayānāma honti. Tesu pana eke kasmiṃ dve dve catukkapañcakanayāeva",
  "anya-e0301n0:348_1": "idha nayānāmāti. Etena tathā maggasatipaṭṭhāniccādikaṃpi sabbaṃ paṭikkhittaṃ hotīti. [Maggacittaṃ]",
  "anya-e0301n0:349_0": "61. Phalacitte phalanti vipākabhūto aṭṭhaṅgika maggo. Sampayuttadhammasamūhovā. Sotāpattiyā",
  "anya-e0301n0:349_1": "adhigataṃ phalaṃ. Tena sampayuttaṃ, tatthavā pariyāpannaṃ cittanti sotāpatti phala",
  "anya-e0301n0:349_2": "cittaṃ. Esanayo dutīyatatīyesupi. Arahattañca taṃ phalañcāti arahattaphalaṃ. Tena",
  "anya-e0301n0:349_3": "sampayuttaṃ, tasmiṃvā pariyāpannaṃ cittanti nirutti.",
  "anya-e0301n0:350_0": "62. Saṅgahagāthāyaṃ catumaggappabhedenāti catukkhattuṃ pattabbattā catubbidhānaṃ",
  "anya-e0301n0:350_1": "aṭṭhaṅgikamaggānaṃ pabhedena. Kasmāpana te catukkhattuṃ pattabbāti. Vuccate. Sotāpattimagge",
  "anya-e0301n0:350_2": "tāva saddhādīni indriyāni mudūni honti, tasmā so diṭṭhivicikicchāeva samucchindituṃ",
  "anya-e0301n0:350_3": "sakkoti. Aññepana kāmarāgabyāpādepi tanubhūtepi kātuṃ nasakkoti. Dutīyamagge tāni",
  "anya-e0301n0:350_4": "thokaṃ paṭūni honti. Tasmā so kāmarāgabyāpāde tanubhūte kātuṃ sakkoti. Samucchindituṃ",
  "anya-e0301n0:350_5": "pana nasakkohiyeva. Tatīyamagge tāni paṭutarāni honti. Tasmā so kāmarāgabyāpāde samucchindituṃ",
  "anya-e0301n0:350_6": "sakkoti. Rūpārūpa rāgamānuddhaccāvijjāyopana samucchindituṃ nasakkotiyeva. Catuttha",
  "anya-e0301n0:350_7": "maggepana tāni indriyāni paṭutamāni honti. Tasmā so tāca aññeca sabbepi pāpadhamme",
  "anya-e0301n0:350_8": "samucchindituṃ sakkoti. Evaṃ catukkhattuṃ pavattamānāeva pariniṭṭhitakiccattā te",
  "anya-e0301n0:350_9": "maggā catukkhattuṃ pattabbā hontīti. Kusalaṃ cittaṃ catumaggappabhedena catudhā mataṃ.",
  "anya-e0301n0:350_10": "Pākaṃpi tassa catubbidhassa kusalassa phalattā tathā catudhāmataṃ. Iti anuttaraṃ",
  "anya-e0301n0:350_11": "cittaṃ aṭṭhadhā matanti yojanā. Natthi attano uttaraṃ adhikaṃ etassāti anuttaraṃ.",
  "anya-e0301n0:351_0": "63. Kasmā panettha kriyacittaṃnāmana gahitanti, kriyānuttarassa abhāvāti, kasmā panassa",
  "anya-e0301n0:351_1": "abhāvoti. Maggacittassa ekacittakkhaṇikattāti. Yadi hi taṃ lokiyakusalaṃviya nānākkhaṇesu",
  "anya-e0301n0:351_2": "pavatteyya. Tadā niranusayasantānepi pavattitvā kriyā nuttaraṃnāma siyāti. Kasmāpana",
  "anya-e0301n0:351_3": "taṃ ekacittakkhaṇikameva hotīti. Maggassa mahānubhāvattāti. Kathañca mahānubhāvoti.",
  "anya-e0301n0:351_4": "Vuccate. Ariyamaggohi nāma sakiṃ pavattamānoyeva attanā pahātabbe kilese puna anuppādadhammataṃ",
  "anya-e0301n0:351_5": "āpādetvā pajahati. Ayamassa eko ānubhāvo. Vipākañca kusalakriyajavanaṃviya javanakicca",
  "anya-e0301n0:351_6": "yuttaṃ yadā kadāci samāpajjanakkhamañca katvā attano anantarato paṭṭhāya janeti.",
  "anya-e0301n0:351_7": "Ayamassa dutīyo ānubhāvo. Tasmā tassa kilesappahānatthāyapi puna uppādetabbakiccaṃnāma",
  "anya-e0301n0:351_8": "natthi. Tathā samāpatti atthāyapīti. Sacepi hi koci ahaṃ phalaṃ samāpajjituṃ na icchāmi.",
  "anya-e0301n0:351_9": "Pubbe laddhaṃ maggameva samāpajjissāmīti parikammaṃ kareyya. Tadā pubbe sakiṃ uppajjitvā",
  "anya-e0301n0:351_10": "niruddhamaggacetanānubhāvena phalacittameva pavatteyya. Na maggacittaṃ. Kasmā, appaṭibāhi",
  "anya-e0301n0:351_11": "yānubhāvattā maggassa. Ayañhi maggānubhāvonāma kenaci chandena vā vasenavā ajjhāsayenavā",
  "anya-e0301n0:351_12": "parikammenavā paṭibāhituṃ asakkuṇeyyoyeva hotīti.",
  "anya-e0301n0:352_0": "64. Dvādasākusalānevantiādi sabbesaṃ catubbhūmaka cittānaṃ jātivasena saṅgaho. Evaṃ",
  "anya-e0301n0:352_1": "iminā vuttappakārena akusa lāni dvādasevahonti. Kusalāni ekavīsatieva. Vipākānichattiṃ",
  "anya-e0301n0:352_2": "seva. Kriyacittāni vīsatievāti ṭīkāyaṃ yojīyati. Kecipana kusalānaṃ vipākānañca uparivaḍḍhamānattāevasaddaṃ",
  "anya-e0301n0:352_3": "ādiantapadesveva yojesuṃ. Catupaññāsadhātiādi bhūmivasena saṅgaho. Kāmepariyā pannāni",
  "anya-e0301n0:352_4": "cittāni catupaññāsadhā īraye katheyya. Rūpe pannarasa. Arūpe dvādasa. Tathā anuttare",
  "anya-e0301n0:352_5": "pariyāpannāni cittāni aṭṭhadhā īrayeti yojanā. Etthaca anuttareti lokuttara bhūmiyaṃ.",
  "anya-e0301n0:352_6": "Sā pana duvidhā saṅkhatabhūmi, asaṅkhatabhūmīti. Saṅkhatāpi catubbidhā. Yathāha –",
  "anya-e0301n0:353": "Yasmiṃ samaye lokuttaraṃ jhānaṃ bhāveti pathamāya bhūmiyā pattiyā.La. Dutīyāya.La. Tatīyāya.La. Catutthāya bhūmiyā pattiyāti.",
  "anya-e0301n0:354_0": "Tattha bhūmīti sāmaññaphalaṃ adhippetanti vuttaṃ. Pathamamaggaphalayu gaḷaṃvā pathamabhūmi.La.",
  "anya-e0301n0:354_1": "Catuttha maggaphala yugaḷaṃ catutthabhūmīti evaṃpi yujjatiyeva. Atthatopana rāgattayapariggahavimuttiyā",
  "anya-e0301n0:354_2": "tebhūmakadhammesu apariyāpannatā saṅkhātena avatthā visesena yutto dhammaviseso.",
  "anya-e0301n0:354_3": "Soca kilesappahāna visesena catubbidho jātoti.",
  "anya-e0301n0:355": "[61] Vibhāvaniyaṃ pana",
  "anya-e0301n0:356_0": "Itarabhūmiyoviya lokuttarabhūmināma visuṃ natthi. Nava vidhadhammasamūhoeva tesaṃ",
  "anya-e0301n0:356_1": "bhūmipariyāyoti katvā yaṃ vuttaṃ. “Katthaci apariyāpannāni navavidhalokuttara dhammasamūhekadesabhūtāni",
  "anya-e0301n0:356_2": "rukkhe sākhā tyādīsu viya anuttare cittānīti vuttānī”ti. Taṃ nayujjati.",
  "anya-e0301n0:357_0": "Duvidhāhi bhūmi avatthābhūmi, okāsabhūmīti. Tattha avatthā bhūmieva nippariyāyabhūmi.",
  "anya-e0301n0:357_1": "Na itarā. Sā hi okāsabhūmināma dhammānaṃ taṃ taṃ avatthāvisesavaseneva siddhāti.",
  "anya-e0301n0:357_2": "Taṃ taṃ avatthā visesotica heṭṭhā vuttanayena kāmāvacaratādi avatthā viseso daṭṭhabbo.",
  "anya-e0301n0:357_3": "Apica ekattiṃsabhūmiyopi kusalākusaladhammānaṃ hīnapaṇītaoḷārikasukhumatā saṅkhātehi",
  "anya-e0301n0:357_4": "avatthāvisesehieva sijjhantīti.",
  "anya-e0301n0:358_0": "65. Evaṃ catubbhūmaka cittāni saṅkhepato niddisitvā idāni puna vitthārato niddisanto",
  "anya-e0301n0:358_1": "itthantiādigāthamāha. Tatrāyaṃ yojanā. Athavāpana itthaṃ yathāvuttappakārena ekunanavutippabhedaṃ",
  "anya-e0301n0:358_2": "mānasaṃ cittaṃ ekavīsasataṃ katvā vicakkhaṇā paṇḍitā vibhajantīti.",
  "anya-e0301n0:359": "[62] Ṭīkāsu pana",
  "anya-e0301n0:360": "Gāthāya pubbaddhaṃ purimagāthānaṃ nigamanaṃ katvā aparaddhameva ārabbhantaraṃ katvā yojenti. Taṃ kathamekūna navutividhaṃ cittaṃ ekavīsasataṃ hotīti iminā nasametīti.",
  "anya-e0301n0:361_0": "Idāni taṃ ekavīsasatavibhāgaṃ dassento kathaṃ.La. Hotīti pucchitvā vitakkavicārapīti",
  "anya-e0301n0:361_1": "sukhekaggatā sahitantiādimāha. Tattha pathamajjhāna sotāpattimaggacittanti ettha",
  "anya-e0301n0:361_2": "pañcaṅgikena pathamajjhānena yutto sotāpattimaggo pathamajjhānasotāpattimaggo. Tena",
  "anya-e0301n0:361_3": "sampayuttaṃ cittanti samāso.",
  "anya-e0301n0:362": "[63] Ṭīkāsu pana",
  "anya-e0301n0:363": "“Pathamajjhānañca taṃ sotāpattimaggacittañcā”ti yojenti. Taṃ na yuttaṃ.",
  "anya-e0301n0:364": "Na hi jhānaṃ cittaṃ hoti. Naca cittaṃ jhānaṃ. Aññañhi jhānaṃ, aññaṃ cittanti.",
  "anya-e0301n0:365": "[64] Yañca vibhāvaniyaṃ",
  "anya-e0301n0:366": "“Jhānaṅgavasena pathamajjhāna sadisattā pathamajjhānañcā”ti vuttaṃ. Tampi na yuttaṃ.",
  "anya-e0301n0:367_0": "Na hi pañcaṅgikaṃ lokuttarajjhānaṃ pathamajjhānasadisaṭṭhena pathamajjhānasaññaṃ",
  "anya-e0301n0:367_1": "labhatīti sakkā vattuṃ. Tañhi sayameva attano pañcaṅgikabhāvena nippariyāyato pathamajjhānaṃnāma",
  "anya-e0301n0:367_2": "hotīti. Idañhi jhānaṃnāma lokiyaṃvā hotu lokuttaraṃvā. Yaṃ pañcaṅgikaṃ hoti. Taṃ",
  "anya-e0301n0:367_3": "sayameva pathamajjhānanti siddhaṃ. Yaṃ caturaṅgikaṃ. Tiyaṅgikaṃ. Duvaṅgikaṃ. Puna",
  "anya-e0301n0:367_4": "duvaṅgikaṃ. Taṃ sayameva pañcamajjhānanti siddhanti. Lokuttarevā dutīyādibhāvassa",
  "anya-e0301n0:367_5": "uppattikkamavasena asiddhattā evaṃ vuttanti daṭṭhabbaṃ.",
  "anya-e0301n0:368": "[65] Yañca tattha",
  "anya-e0301n0:369_0": "Sadisabhāveneva lokuttare tesaṃ pañcaṅgikādīnaṃ jhāna vohārasiddhatādīpanatthaṃ.",
  "anya-e0301n0:369_1": "“Pādakajjhāna sammasitajjhāna puggalajjhāsayesu hi aññataravasena taṃ taṃ jhānasadisattā",
  "anya-e0301n0:369_2": "vitakkādiaṅgapātubhāvena cattāropi maggā pathamajjhānādi vohāraṃ labhantā paccekaṃ",
  "anya-e0301n0:369_3": "pañcadhā vibhajantī”ti vuttaṃ. Tampi nayujjatiyeva.",
  "anya-e0301n0:370_0": "Na hi maggā pathamajjhānādi vohāraṃ labhanti. Añño hi maggo, aññaṃ jhānanti. Apica,",
  "anya-e0301n0:370_1": "yadi upanijjhāyanaṭṭhena paccanīkajjhāpanaṭṭhenaca jhānaṃnāma siyā. Tadā lokuttarajjhānānieva",
  "anya-e0301n0:370_2": "sātisayato jhānānināma siyuṃ. Na itarāni. Tāni hi kasiṇādinimittamattaṃ upecca nijjhāyanti.",
  "anya-e0301n0:370_3": "Paccanīkadhammeca vikkhambhanamattena jhāpenti. Lokuttarāniyevapana atigambhīraṃ",
  "anya-e0301n0:370_4": "abhiduddasaṃ nibbānaṃ upecca nijjhāyanti. Paccanīkadhammeca samūle sānusaye sabbaso",
  "anya-e0301n0:370_5": "samucchindanavasena jhāpentīti. Etthaca appanājhānānaṃ pañcaṅgikabhāvonāma pakatiyā",
  "anya-e0301n0:370_6": "eva siddho hotīti na pathamajjhānikesu maggaphalesu pādakajjhā nādinā paccayavisesena",
  "anya-e0301n0:370_7": "kiccaṃ atthi. Caturaṅgikādi bhāvo pana tena paccayavisesena vinā na sijjhati. Asatihi",
  "anya-e0301n0:370_8": "tasmiṃ sabbaṃpi jhānaṃ pañcaṅgikameva bhavissatīti. Tattha yathā lokiyajjhānesu ādikammikakāle",
  "anya-e0301n0:370_9": "tassa tassa dutīyādikassa jhānassa upacārabhūtā bhāvanā sayaṃ vitakkādiyuttā samānāpi",
  "anya-e0301n0:370_10": "vitakkādīsu ādīnavadassanaññāṇenaceva idāni avitakkaṃ jhānaṃ uppādessāmi, idāni avicāraṃ",
  "anya-e0301n0:370_11": "jhānaṃ uppādessāmīti evamādinā pavattena ajjhāsaya visesenaca yuttattā kāci vitakkavirāgabhāvanānāma",
  "anya-e0301n0:370_12": "hoti. Kāci vicāra virāgabhāvanā nāma. Kāci pītivirāgabhāvanā nāma. Kāci sukhavirāgabhāvanānāma.",
  "anya-e0301n0:370_13": "Kācī rūpavirāgabhāvanānāma. Asaññigāmīnaṃ pana saññāvirāgabhāvanānāma hoti. Sā attano",
  "anya-e0301n0:370_14": "attano jhānaṃ avitakkaṃvā avicāraṃvā appītikaṃvā upekkhāsaha gataṃvā kātuṃ sakkoti.",
  "anya-e0301n0:370_15": "Jhānesu vasībhūtakālepana ādīnavadassanaññāṇena vinā kevalaṃ ajjhāsayamattena yaṃyaṃ",
  "anya-e0301n0:370_16": "jhānaṃ icchati. Taṃ taṃ jhānaṃ samāpajjatiyeva. Evamevaṃ idhapi tassa tassa maggassa",
  "anya-e0301n0:370_17": "upacārabhūtā vuṭṭhānagāmini vipassanāsaṅkhātā bhāvanā sayaṃ vitakkādiyuttā samānāpi",
  "anya-e0301n0:370_18": "nānāsattiyuttā hoti. Kāci vitakkavirāgabhāvanānāma. Kāci vitakkavicāravirāgabhāvanā",
  "anya-e0301n0:370_19": "nāma. Kāci vitakkavicārapīti virāgabhāvanānāma. Kāci vitakkavi cārapītisukhavirāgabhāvanānāma.",
  "anya-e0301n0:370_20": "Tattha yā vitakkaṃ virājetuṃ atikkāmetuṃ sakkoti. Sā vitakkavirāgabhāvanānāma. Esa nayo sesāsupīti.",
  "anya-e0301n0:371_0": "66. Kassapana balena sā vipassanā nānāsatti yuttā hotīti. Vuccate, pādakajjhānabalenāti",
  "anya-e0301n0:371_1": "eko theravādo. Sammasitajjhāna balenāti eko. Puggalajjhāsaya balenāti eko. Tattha",
  "anya-e0301n0:371_2": "yaṃ yaṃ jhānaṃ tassā vipassanāya pādakatthāya āsanne samāpajjīyati. Taṃtaṃ pādakajjhānaṃnāma.",
  "anya-e0301n0:371_3": "Taṃce pathamajjhānaṃ hoti. Vipassanā pākatikāeva. Sace dutīyajjhānaṃ hoti. Vipassanā",
  "anya-e0301n0:371_4": "vitakkavirāgasattiyuttā hoti. Magge avitakkaṃ jhānaṃ niyāmetuṃ sakkoti. Esanayo sesesupi",
  "anya-e0301n0:371_5": "pādakajjhānesūti ayaṃ pādakavādo. Pādakajjhāne sati taṃsadisameva magge jhānaṃ hoti.",
  "anya-e0301n0:371_6": "Asatipana magge pathamajjhānameva hoti. Sammasi tajjhānaṃvā puggalajjhāsayovā magge",
  "anya-e0301n0:371_7": "jhānaṅgaṃ niyametuṃ nasakkotīti adhippāyoti. Pādakajjhāne sati taṃvā aññaṃvā yaṃyaṃ",
  "anya-e0301n0:371_8": "jhānaṃ sammasīyati. Taṃce pathamajjhānaṃ hoti. Vipassanā pākati kāeva. Sace dutīyajjhānaṃ",
  "anya-e0301n0:371_9": "hoti. Vipassanā vitakkavirāgasatti yuttā hoti. Magge avitakkaṃ jhānaṃ niyāmetuṃ sakkoti.",
  "anya-e0301n0:371_10": "Esanayo sesesupi sammasitajjhānesūti ayaṃ sammasitavādo. Vipassanāya ārammaṇabhāvena",
  "anya-e0301n0:371_11": "saha caritattā sammasitajjhānameva pādakajjhānato ajjhāsayatoca balavataranti adhippāyoti.",
  "anya-e0301n0:372": "Vibhāvaniyaṃ pana",
  "anya-e0301n0:373": "Vipassanāpādakaṃ kiñcijhānaṃ natthīti imasmiṃ vāde vuttaṃ. Taṃ aṭṭhakathāya na sameti.",
  "anya-e0301n0:374_0": "Pādakajjhāne sati taṃvā aññaṃvā magge yaṃyaṃjhānaṃ icchati. Taṃtaṃ jhānaṃ ijjhati.",
  "anya-e0301n0:374_1": "Vipassanāpi icchānurūpaṃ vitakkavirāgādibhāvaṃ pattā hotīti puggalajjhāsayavādo.",
  "anya-e0301n0:374_2": "Yathā lokiyajjhānesu āsanne vuṭṭhitajjhānaṃ uparijjhānupacāra bhāvanāya upatthambhakamattaṃ",
  "anya-e0301n0:374_3": "hoti. Na pana uparijjhāne jhānaṃ attasadisaṃ kātuṃ sakkoti. Ajjhāsayoeva uparijjhāne",
  "anya-e0301n0:374_4": "jhānaṅgaṃ niyāmeti. Evamevaṃ idhapi pādakajjhānaṃ vipassanāya tikkha visadabhāvatthāya",
  "anya-e0301n0:374_5": "balavupanissa yo hoti. Ajjhāsayoeva vipassanaṃ vitakkavirāgādibhāvaṃ pāpetvā magge",
  "anya-e0301n0:374_6": "jhānaṅgaṃ niyāmetīti adhippāyoti. Yo panettha vuṭṭhānagāminivipassanāeva magge jhānaṅgaṃ",
  "anya-e0301n0:374_7": "niyāmetīti mahāṭṭhakathā vādo. Tatthapi puggalajjhāsayavisesabalena vitakkavirāgādisatti",
  "anya-e0301n0:374_8": "visesayuttā vuṭṭhānagāmini vipassanāevāti attho veditabbo. Kāmañcettha aṭṭhasāliniyaṃ",
  "anya-e0301n0:374_9": "imesaṃ tiṇṇaṃ theravādānaṃ aññamaññaṃ avirodho vuttoviya dissati. Imepana vādā aññamaññaṃ",
  "anya-e0301n0:374_10": "saṃsanditvā pavattā nahonti. Paccekaṃ sabbaṃ lokuttarajjhānaṃ paripuṇṇaṃ katvā pavattā.",
  "anya-e0301n0:374_11": "Tasmā nasakkā tesaṃ aññamaññaṃ virodho pariharitunti. Etthaca jhānalābhīnaṃ vipassanākamme",
  "anya-e0301n0:374_12": "pādakajjhānasamā pajjanaṃnāma bhagavatāeva suṭṭhuvihitaṃ. Vuttañhetaṃ cūḷasuññatasutte –",
  "anya-e0301n0:375_0": "Idhānanda bhikkhu vivicceva kāmehi vivicca akusalehi dhammehi pathamaṃ jhānaṃ upasampajja",
  "anya-e0301n0:375_1": "viharati. Dutīyaṃ jhānaṃ. Tatīyaṃ jhānaṃ. Catutthaṃ jhānaṃ upasampajja viharati.",
  "anya-e0301n0:375_2": "So ajjhattaṃ suññataṃ manasikaroti. Tassaceajjhattaṃsuññatāya cittaṃ napakkhandati.",
  "anya-e0301n0:375_3": "Napasīdati. Tena bhikkhunā tasmiṃyeva purimasmiṃ samādhinimitte ajjhattameva cittaṃ",
  "anya-e0301n0:375_4": "santhape tabbaṃ, sannisādetabbaṃ, ekodi kātabbaṃ, samādahātabbantiādi.",
  "anya-e0301n0:376": "Tattha suññataṃ manasikarotīti vipassanākammaṃ vuttaṃ. Tasmiṃyeva purimasmiṃ samādhinimitteti pādakajjhānasamādhi nimitte. Navanipāteca –",
  "anya-e0301n0:377": "Pathamaṃ pāhaṃ bhikkhavejhānaṃ nissāya āsavānaṃ khayaṃ vadāmi.La. Nevasaññānāsaññāyatanaṃ pāhaṃ bhikkhave jhānaṃ nissāya āsavānaṃ khayaṃ vadāmīti vuttaṃ.",
  "anya-e0301n0:378_0": "67. Imesupana tīsuvādesu puggalajjhāsayavādo balavataroviya khāyati. Lokiyajjhānesupi",
  "anya-e0301n0:378_1": "hi pādakajjhānaṃnāma icchitabbameva. Tañca uparijjhānassa upacārabhāvanāya tikkhavisada",
  "anya-e0301n0:378_2": "bhāvatthāyaeva hoti. Ajjhāsayoevapana upacāra bhāvanāya vitakkavirāgādibhāvaṃ sādheti.",
  "anya-e0301n0:378_3": "Upacārabhāvanāeva uparijjhāne jhānaṅgaṃ niyāmeti. Evamevaṃ idhapi pādakajjhānabalena",
  "anya-e0301n0:378_4": "tikkhavisada bhāvapattā vuṭṭhānagāmini vipassanāeva ajjhāsayavisesabalena vitakkavirāgādisattivisesayuttā",
  "anya-e0301n0:378_5": "hutvā magge nānājhānāni sādheti. Asati pana ajjhāsayavisese taṃtaṃ pādakajjhānānurūpaṃ",
  "anya-e0301n0:378_6": "ajjhāsayasāmaññaṃsaṇṭhāti. Tasmā ajjhāsayavisese asati pādakajjhānameva pamāṇaṃ hoti.",
  "anya-e0301n0:378_7": "Satipana tasmiṃ soeva pamāṇanti yuttaṃ. Icchi ticchita lokiyajjhāna samāpajjana sadisañhi",
  "anya-e0301n0:378_8": "sabbajjhānesu ciṇṇavasībhūtānaṃ maggesu icchitajjhāna nibbattananti. Yo panettha",
  "anya-e0301n0:378_9": "pādakajjhānādivasena pavatto viseso. So sabbopi vipassanā visesatthāya eva hoti.",
  "anya-e0301n0:378_10": "Vipassanā visesoeva magge jhānaṅgaṃ niyāmetīti katvā aṭṭhasāliniyaṃ visuddhi maggeca",
  "anya-e0301n0:378_11": "vipassanāva pamāṇaṃ katvāvuttā. So sabbopi viseso pādakajjhānena vinā nasijjhatīti",
  "anya-e0301n0:378_12": "katvā maggavibhaṅgamaggasaṃyuttaṭṭha kathāsu pādakajjhānaṃ eva pamāṇaṃ katvā vuttanti",
  "anya-e0301n0:378_13": "veditabbaṃ. Yasmā pana pāḷiyaṃ –",
  "anya-e0301n0:379_0": "Idha gahapati bhikkhu vivicceva kāmehi. La. Pathamaṃ jhānaṃ upasampajja viharati.",
  "anya-e0301n0:379_1": "So iti paṭisañcikkhati. Idaṃpi kho pathamajjhānaṃ abhisaṅkhataṃ abhisañcehayitaṃ",
  "anya-e0301n0:379_2": "yaṃkhopana kiñci abhisaṅkhataṃ abhisañcetayitaṃ. Tadaniccaṃ. Taṃ nirodhadhammanti",
  "anya-e0301n0:379_3": "pajānāti so tattha ṭhito āsavānaṃ khayaṃ pāpuṇāti. La. Dutīyaṃ jhānaṃ, tatīyaṃ jhānaṃ,",
  "anya-e0301n0:379_4": "catutthaṃ jhānaṃ, mettā cetovimuttiṃ. Karuṇā, muditā, upekkhāceto vimuttiṃ, ākāsānañcā",
  "anya-e0301n0:379_5": "yatanaṃ.La. Ākiñcaññā yatanaṃ upasampajja viharati. So iti paṭisañcikkhati. Ayaṃpikho",
  "anya-e0301n0:379_6": "ākiñcaññā yatanasamāpatti abhisaṅkhatā abhisañcetayitā. Yaṃ khopana kiñci abhisaṅkhataṃ.La. Khayaṃ pāpuṇātīti.",
  "anya-e0301n0:380": "Evaṃekādasanipāte –",
  "anya-e0301n0:381_0": "Idhānanda bhikkhu vivicceva kāmehi vivicca akusalehi dhammehi savitakkaṃ savicāraṃ",
  "anya-e0301n0:381_1": "vivekajaṃ pītisukhaṃ pathamaṃ jhānaṃ upasampajja viharati. So yadeva tattha hoti",
  "anya-e0301n0:381_2": "rūpagataṃ vedanāgataṃ saññāgataṃ saṅkhāragataṃ viññāṇagataṃ, te dhamme aniccato dukkhato",
  "anya-e0301n0:381_3": "anattato samanupassati. So tattha ṭhito āsavānaṃ khayaṃ pāpuṇāti. No ce āsavānaṃ",
  "anya-e0301n0:381_4": "khayaṃ pāpuṇāti. Teneva dhammarāgena tāya dhammanandiyā pañcannaṃ orambhāgiyānaṃ",
  "anya-e0301n0:381_5": "saṃyojanānaṃ parikkhayā upapātiko hoti. Tattha parinibbāyī anāvattidhammo tasmā lokāti.",
  "anya-e0301n0:382_0": "Ādinā mālukyaputtasutta anupadasuttādīsuca anekesu suttantesu aṭṭhasu samāpattīsu",
  "anya-e0301n0:382_1": "ekekāya samāpattiyā vuṭṭhāya vuṭṭhitasamāpattidhammasammasanameva āgataṃ. Napana",
  "anya-e0301n0:382_2": "aññajjhāna sammasanaṃ. Tasmā satipi yogīnaṃ icchāvasena pādakajjhānato aññajjhānasammasane",
  "anya-e0301n0:382_3": "pādakajjhānameva pamāṇanti sakkā viññātunti. Ettāvatā sammasitavādo sabbadubbaloti",
  "anya-e0301n0:382_4": "siddho hotīti. Yepana aṭṭhasamāpattilābhinopi jhānaṃ pādakaṃ akatvāva maggaṃ uppādenti.",
  "anya-e0301n0:382_5": "Pathamajjhānamevavā pādakaṃ katvā ajjhāsayavisesaṃ akatvā maggaṃ uppādenti. Pathamajjhānamattalābhinovā",
  "anya-e0301n0:382_6": "hutvā tameva pādakaṃ katvā maggaṃ uppādenti. Yeca sukkhavipassakā hutvā maggaṃ uppādenti.",
  "anya-e0301n0:382_7": "Tesaṃ pathamajjhānikova maggo hotīti veditabbo. Apica ye pakatiyāva aṭṭhasu samāpattīsu",
  "anya-e0301n0:382_8": "ciṇṇavasībhūtā honti. Te vināpi āsannapādakena yaṃyaṃjhānaṃ icchanti. Taṃtaṃ jhānaṃ",
  "anya-e0301n0:382_9": "tesaṃ maggesu nasamijjhatīti navattabbaṃ.",
  "anya-e0301n0:383": "66. [66] Yaṃpana vibhāvaniyaṃ",
  "anya-e0301n0:384_0": "“Sacepana puggalassa tathāvidho ajjhāsayo natthi. Heṭṭhimaheṭṭhimajjhānato vuṭṭhāya",
  "anya-e0301n0:384_1": "uparuparijjhānadhamme sammasitvā uppāditamaggo pādakajjhānaṃ anapekkhitvā sammasitajjhānasadiso",
  "anya-e0301n0:384_2": "hotīti vuttaṃ. Taṃ vicāretabbaṃ.",
  "anya-e0301n0:385_0": "Na hi ārammaṇamattabhūtaṃ sammasitajjhānaṃ uparimaṃpi samānaṃ āsanne vuṭṭhitajjhānato",
  "anya-e0301n0:385_1": "balavataraṃ bhavituṃ arahati. Āsanne vuṭṭhitasseva cittasantānaṃ visesetuṃ samatthabhāvato.",
  "anya-e0301n0:385_2": "Tato yevahi so sammasitavādo sabbaaṭṭhakathāsu kecivādapakkhe eva thapitoti. Nanu",
  "anya-e0301n0:385_3": "puggalajjhāsayavādopi tathāthapitoevāti. Saccaṃ, sopana lokiyajjhānānaṃ uppattividhānena",
  "anya-e0301n0:385_4": "saha saṃsandikattā yuttataroeva hotīti.",
  "anya-e0301n0:386": "[67] Etena yaṃ tattha vuttaṃ.",
  "anya-e0301n0:387_0": "“Uparuparijjhānato pana vuṭṭhāya heṭṭhima heṭṭhimajjhāna dhamme sammasitvā uppāditamaggo",
  "anya-e0301n0:387_1": "sammasitajjhānaṃ anapekkhitvā pāda kajjhānasadiso hoti. Heṭṭhimaheṭṭhimajjhānatohi",
  "anya-e0301n0:387_2": "uparu parijjhānaṃ balavatara”nti. Taṃpi paṭikkhittaṃ hoti.",
  "anya-e0301n0:388": "Na hi pādakajjhānaṃ uparima bhūtattāyeva balavataraṃ hoti. Pādakabhūtattāyeva pana balavataraṃ hotīti.",
  "anya-e0301n0:389": "[68] Yañca tattha",
  "anya-e0301n0:390_0": "Magge vedanāniyamopana pādakajjhānādīnaṃ vasena nasiddho. Aññathā vipassanā yāyakāyacivedanāya",
  "anya-e0301n0:390_1": "yuttā hutvā tehi niyamitāya ekekāya maggavedanāya saddhiṃ ghaṭi yeyyāti iminā adhippāyena",
  "anya-e0301n0:390_2": "“vedanāniyamopana sabbatthapi vuṭṭhānagāmini vipassanāniyamena hotī”ti vuttaṃ. Tampi na yujjati.",
  "anya-e0301n0:391_0": "Pādakajjhānādīnaṃ vaseneva vipassanāya saha vedanāniyamassa siddhattā. Tathāhi taṃtaṃ",
  "anya-e0301n0:391_1": "pādakajjhānato vuṭṭhāya vipassantassa vipassanā ādito kadāci somanassasahagatāvā",
  "anya-e0301n0:391_2": "hoti. Kadāci upekkhāsahagatāvā. Maggavuṭṭhānakālepana yadipādakajjhānaṃ somanassajjhānaṃ",
  "anya-e0301n0:391_3": "hoti. Vipassanā ekantena somassasaha gatāva hutvā maggena saddhiṃ ghaṭiyatīti. Vuttañhetaṃ",
  "anya-e0301n0:391_4": "saḷāyatana vibhaṅgasutte –",
  "anya-e0301n0:392_0": "Tatra bhikkhave yā cha nekkhammassitā upekkhā. Tā nissāya tā āgamma yāni cha nekkhammassitāni",
  "anya-e0301n0:392_1": "somanassāni. Tāni pajahatha. Tāni samatikkamatha. Evametesaṃ pahānaṃ hoti. Evametesaṃ samatikkamo hotīti.",
  "anya-e0301n0:393_0": "Aṭṭhakathāyañca aṭṭhasu samāpattīsu pathamādinica tīṇijhānāni suddhasaṅkhāreca pādake",
  "anya-e0301n0:393_1": "katvā vipassanaṃ āraddhānaṃ catunnaṃ bhikkhūnaṃ pubbabhāga vipassanā somanassasahagatā",
  "anya-e0301n0:393_2": "vā hoti. Upekkhāsaha gatāvāvuṭṭhānagāminīpana somanassasahagatāva hoti. Catutthajjhānādīni",
  "anya-e0301n0:393_3": "pādakānikatvā vipassanaṃ āraddhānaṃ pañcannaṃ bhikkhūnaṃ pubbabhāgavipassanā purima",
  "anya-e0301n0:393_4": "sadisāva. Vuṭṭhānagāminīpana upekkhāsahagatāva hoti. Idaṃ sandhāyayā chanekkhammassitā.La.",
  "anya-e0301n0:393_5": "Pajahathāti vuttaṃ. Ajjhāsayavisesena saha maggavuṭṭhānepi esevanayo. Balavavipassanākāle",
  "anya-e0301n0:393_6": "hi vipassanāratināma suṭṭhu paṇītatarā hoti. Sakalasarīraṃ pharamānā ajjhottharamānā",
  "anya-e0301n0:393_7": "pavattati. Yathāha –",
  "anya-e0301n0:394": "Suññāgāre paviṭṭhassa, santacittassa bhikkhuno;",
  "anya-e0301n0:395": "Amānusī rati hoti, sammadhammaṃ vipassatoti.",
  "anya-e0301n0:396_0": "Tasmā tadā pādakajjhānavisesenavā ajjhāsayavisesena vā vinā vipassanā upekkhāsahagatā",
  "anya-e0301n0:396_1": "na hoti. Ekantena somanassasahagatāva hotīti. Etthapana sabbajjhānesu vasībhūtassa",
  "anya-e0301n0:396_2": "yaṃkiñci ekaṃ jhānaṃ pādakaṃ katvā taṃ pā aññaṃvā maggeyaṃyaṃ jhānaṃ icchati. Maggavuṭṭhānakāle",
  "anya-e0301n0:396_3": "ajjhāsayabalena taṃtaṃjhānānurūpaṃ vipassanāyaca maggeca vedanā pariṇāmo veditabbo.",
  "anya-e0301n0:396_4": "Napana vedanāniyāmonāma visuṃ vattabboti.",
  "anya-e0301n0:397_0": "67. Saṅgahagāthāyaṃ anuttaraṃ aṭṭhavidhaṃ cittaṃ jhānaṅgayogabhedena ekekaṃ pañcadhā",
  "anya-e0301n0:397_1": "katvā cattālīsavidhanti ca vuccatīti yojanā. Idāni sabbāni mahaggatā nuttaracittāni",
  "anya-e0301n0:397_2": "pañcavidhe jhāna koṭṭhāse saṅgahetvā dassetuṃ yathāca rūpāvacarantiādimāha. Yathā",
  "anya-e0301n0:397_3": "rūpāvacaraṃ cittaṃ pathamādijjhānabhede gayhati. Jhāna bhedasiddhe pathamajjhānikacittādike",
  "anya-e0301n0:397_4": "pañcavidhe cittabhede saṅgayhati, tathā anuttarañca cittaṃ pathamādijjhānabhede saṅgayhati.",
  "anya-e0301n0:397_5": "Āruppañcacittaṃ upakkhekaggatā saṅkhātena pañcamajjhānena yuttattā pañcame jhāne",
  "anya-e0301n0:397_6": "pañcamajjhānikacittabhede saṅgayhati. Tasmā ekekaṃ patamādikaṃ pathamajjhānikacittādikaṃ",
  "anya-e0301n0:397_7": "jhānaṃ jhānacittaṃ ekādasa vidhaṃ hoti. Antetu antimabhūte pañcamajjhānikacittabhedepana",
  "anya-e0301n0:397_8": "jhānaṃ cittaṃ tevīsatividhaṃ bhaveti yojanā. Etthaca jhānasaddena taṃsampayuttaṃ",
  "anya-e0301n0:397_9": "cittameva vuccati. Na hi jhānaṃ ekādasavidhaṃvā tevīsatividhaṃvā hotīti.",
  "anya-e0301n0:398": "[69] Yaṃpana vibhāvaniyaṃ",
  "anya-e0301n0:399": "“Rūpāvacaracittaṃ pathamajjhānantiādinā vuccatītica āruppañcāpi pañcamajjhānavohāraṃ labhatī”ti ca vuttaṃ. Taṃ na yujjati.",
  "anya-e0301n0:400": "Na hi cittaṃ pathamajjhānaṃ hoti. Naca pañcamajjhānavohāraṃ labhatīti.",
  "anya-e0301n0:401": "[70] Yāca imissāgāthāyaṃ aparāpi yojanā vuttā. Sāpi na yuttāeva.",
  "anya-e0301n0:402_0": "Tathā saddassa pathamādijjhānabhedeti padassa purato paṭhitattāti. Evaṃ yathā vibhajitabbe",
  "anya-e0301n0:402_1": "ekadese vibhatte sabbaṃ ekūnanavutividhaṃ cittaṃ ekavīsasataṃ katvā vibhattaṃnāma",
  "anya-e0301n0:402_2": "hoti. Tathā vibhajitvā idāni taṃsaṅgahaṃ dassento antimagāthamāha. Puññaṃ sattatiṃsavidhaṃ",
  "anya-e0301n0:402_3": "hoti. Tathā pākaṃ dvipaññāsavidhaṃ hoti. Iti ekūnanavutividhāni cittāni ekavīsasataṃ",
  "anya-e0301n0:402_4": "katvā budhā paṇḍitā āhu kathesuṃ. Kathentivā vibhajanti vicakkhaṇāti vuttaṃ hotīti.",
  "anya-e0301n0:403": "Iti paramatthadīpaniyānāma abhidhammatthasaṅgahassa",
  "anya-e0301n0:404": "Catutthavaṇṇanāya cittasaṅgahassa",
  "anya-e0301n0:405": "Paramatthadīpanā niṭṭhitā.",
  "anya-e0301n0:406": "Cetasikasaṅgaha paramatthadīpanī",
  "anya-e0301n0:407_0": "68. Evaṃ cittaṅgahaṃ dassetvā idāni anupattaṃ cetasika saṅgahaṃ dassento catūhi sampayogalakkhaṇehi",
  "anya-e0301n0:407_1": "saha vacanatthañca sarūpatthañca tāva dassetuṃ ādi gāthamāha. Tattha ekuppādanirodhācaekālambaṇavatthukāti",
  "anya-e0301n0:407_2": "catussampayogalakkhaṇadassanaṃ. Ceto yuttāti vacanatthadassanaṃ. Cetasiyuttā cetasāvā",
  "anya-e0301n0:407_3": "yuttā cetasikāti dassanato. Dvipaññāsadhammāti sarūpadassanaṃ. Cetasikāti pana siddhapada",
  "anya-e0301n0:407_4": "dassanaṃ. Tattha dhammānaṃ anāgatabhāvasaṅkhātā pubbantato uddhaṃ pajjanaṃ gamanaṃ",
  "anya-e0301n0:407_5": "sarūpato pātubhavanaṃ uppādo. Jātīti vuttaṃ hoti. Sabbepihi saṅkhata dhammā anāgatabhāvapubbā",
  "anya-e0301n0:407_6": "eva honti. Tato paccayasāmaggiṃ labhitvā paccuppannabhāvaṃ gacchanti. Tato nirujjhitvā",
  "anya-e0301n0:407_7": "atītabhāvaṃ gacchantīti. Nirujjhanaṃ nirodho. Sarūpavināso bhaṅgo aniccatā maraṇanti",
  "anya-e0301n0:407_8": "vuttaṃ hoti. Yā cittassa jāti, sāyeva phassādīnaṃ. Yā cittassa jarā, yaṃ cittassa",
  "anya-e0301n0:407_9": "maraṇaṃ, yaṃ cittassa ārammaṇaṃ vatthu. Tadeva phassādīnantiādinā heṭṭhā vuttanayena",
  "anya-e0301n0:407_10": "eko uppādo etesanti ekuppādā. Eko nirodho etesanti ekanirodhā. Ekuppādāca te ekanirodhācāti",
  "anya-e0301n0:407_11": "ekuppādanirodhā. Uttarapade ekasaddassa lopo. Evaṃ paratthapi. Ekaṃ ālambaṇaṃ etesanti",
  "anya-e0301n0:407_12": "ekālambaṇā. Ekaṃ vatthu etesanti ekavatthukā. Ekālambaṇāca te ekavatthukācāti ekālambaṇavatthukā.",
  "anya-e0301n0:407_13": "Ālambaṇaṃ panettha ekacittassapi bahudeva hoti. Ekattaṃpana upanetvā ekaṃ ālambaṇanti",
  "anya-e0301n0:407_14": "vuttanti daṭṭhabbaṃ.",
  "anya-e0301n0:408": "[71] Vibhāvaniyaṃ pana",
  "anya-e0301n0:409": "“Ekato uppādoca nirodhoca yesaṃ, te ekuppādanirodhā”ti vuttaṃ. Taṃ na sundaraṃ.",
  "anya-e0301n0:410": "Na hi ekakkhaṇe ekato uppādamattena ekuppādatā idha adhippetā. Athakho vuttanayeneva adhippetā. Vuttañhetaṃ mūlaṭīkāyaṃ –",
  "anya-e0301n0:411": "Ekakalāpapariyāpannānaṃ rūpānaṃsahevauppādādippavattito",
  "anya-e0301n0:412": "Ekassakalāpassauppādādayo ekekāva hontīti.",
  "anya-e0301n0:413_0": "Tatrāyaṃ yojanā. Ekuppādanirodhāca ekālambaṇavatthukā ca hutvā yedhammā cetoyuttā.",
  "anya-e0301n0:413_1": "Te dvipaññāsadhammā cetasikā matāti. Bhāvapadhānaṃpivā ettha yuttaṃ. Visesaneca nissakkavacanaṃ.",
  "anya-e0301n0:413_2": "Ekuppādanirodhabhāvena ekālambaṇa vatthuka bhāvenaca yedhammā cetoyuttā. Te dvipaññāsadhammā",
  "anya-e0301n0:413_3": "cetasikānāma matā ñātāti. Etthaca ye cetoyuttā. Te cetasikāti vutte cittassa sahajātapaccayuppannarūpānipi",
  "anya-e0301n0:413_4": "tadāyattavuttitāya ekantena cittasambandhīni hutvā cetoyuttāni cetasikāni nāma siyuṃ.",
  "anya-e0301n0:413_5": "Tasmā tesaṃ nivattanatthaṃ ekuppādanirodhāca, ekā lambaṇavatthukāti vuttaṃ. Tānihi",
  "anya-e0301n0:413_6": "cittena khaṇato sahuppannānipi bhinnasantānattā yā cittassa jāti, sāeva tesanti imaṃ",
  "anya-e0301n0:413_7": "lakkhaṇaṃpi nānubhonti. Aññaṃhi rūpasantānaṃ. Aññaṃ arūpasantānanti. Phassādīnaṃpana",
  "anya-e0301n0:413_8": "uppādamattameva cittena saha ekaṃ nahoti. Athakho nirodhopi ālambaṇaṃpi vatthupi",
  "anya-e0301n0:413_9": "sabbaṃ ekamevāti ñāpanatthaṃ eka nirodhādiggahaṇaṃ vuttanti daṭṭhabbaṃ. Na hi evaṃ",
  "anya-e0301n0:413_10": "avutte sakkā tathā jānitunti. Yasmāpana yathā bahujanasantako eko goṇo tissassa goṇo",
  "anya-e0301n0:413_11": "dattassa goṇoti evaṃ visuṃ visuṃpi vattabboyeva hoti. Evamevaṃ uppādo nirodhoca ekasmiṃ",
  "anya-e0301n0:413_12": "rūpārūpakalāpe ekovasamānopi phassassa uppādo vedanāya uppādo pathavidhātuyā uppādo",
  "anya-e0301n0:413_13": "āpodhātuyā uppādoti evamādinā nayena visuṃ visuṃpi vattabboyeva. Tasmā suttantesu –",
  "anya-e0301n0:414_0": "Vedanāya uppādo paññāyati. Vayo paññāyati. Ṭhikāya aññatthaṃ paññāyati. Saññāya.",
  "anya-e0301n0:414_1": "Saṅkhārānaṃ. Viññāṇassa. La. Paññāyatīti vuttaṃ. Tathā yo bhikkhave pathavidhātuyā",
  "anya-e0301n0:414_2": "uppādo ṭhitiabhinibbatti pātubhāvo. Dukkhasseso uppādo rogānaṃ ṭhiti jarā maraṇassa",
  "anya-e0301n0:414_3": "pātubhāvo. Yo bhikkhave āpodhātuyā. Yo bhikkhave tejo dhātuyā. Yo bhikkhave vāyodhātuyā.",
  "anya-e0301n0:414_4": "Yo bhikkhave cakkhussa.La. Manassa uppādo.La. Jarāmaraṇassa pātubhāvoti.",
  "anya-e0301n0:415_0": "Vuttanti daṭṭhabbaṃ. Itarathā jīvitindriyādīnapi ekasmiṃ kalāpe bahubhāvo vattabbo",
  "anya-e0301n0:415_1": "siyā. Yo arūpīnaṃ dhammānaṃ āyu ṭhiti avaṭṭhitīti hi vuttaṃ. Tathā vikārarūpānaṃ.",
  "anya-e0301n0:415_2": "Sabbesaṃpivā cakkhādīnaṃ upādārūpānaṃ. Catunnaṃ cahābhūtānaṃ upādāyarūpantica catunnaṃ",
  "anya-e0301n0:415_3": "mahābhūtānaṃ upādāya pasādotica vuttanti. Kāyalahutā cittalahutādayopana atthavisesadīpanatthaṃ",
  "anya-e0301n0:415_4": "dvidhā bhinditvā vuttā. Soca atthavisesoupari āvi bhavissatīti. Ayametthaparamatthadīpanā.",
  "anya-e0301n0:416": "[72] Vibhāvaniyaṃ pana",
  "anya-e0301n0:417_0": "Imamatthaṃ asallakkhetvā yaṃ vuttaṃ “yadi ekuppādamatteneva cetoyuttāti adhippetā.",
  "anya-e0301n0:417_1": "Tadā cittena saha uppajjamānānaṃ rūpadhammānampi cetoyuttatā āpajjeyyāti eka nirodhaggahaṇaṃ.",
  "anya-e0301n0:417_2": "Evampi cittānuparivattino viññattidvayassa pasaṅgo nasakkā nīvāretuṃ. Tathā ekato",
  "anya-e0301n0:417_3": "uppādo vā nirodhovā etesanti ekuppādanirodhāti parikappentassa puretaramuppajjitvā",
  "anya-e0301n0:417_4": "cittassa bhaṅgakkhaṇe nirujjhamānānampi rūpadhammānanti ekālambaṇaggahaṇaṃ. Ye evaṃ",
  "anya-e0301n0:417_5": "tividhalakkhaṇā. Te niyāmato ekavatthukā yevāti dassanatthaṃ. Ekavatthukaggahaṇanti.",
  "anya-e0301n0:417_6": "Alamatipapañcenā”ti. Sabbaṃ taṃ niratthakameva.",
  "anya-e0301n0:418_0": "69. Kathañca dvipaññāsa hontīti pucchitvā pathamaṃ dvipaññāsa sarūpaṃ tīhi rāsīhi",
  "anya-e0301n0:418_1": "vibhajitvā dassento kathantiādimāha. Tattha phusatīti phasso. Phusanti sampayuttakā",
  "anya-e0301n0:418_2": "dhammā etenāti phasso. Phusanamattamevavā etanti phasso. Phusanañcettha ārammaṇassa",
  "anya-e0301n0:418_3": "iṭṭhāniṭṭharasaṃ āhacca upahacca gahaṇaṃ daṭṭhabbaṃ. Yato tadanubhavanti vedanā pātubhavati.",
  "anya-e0301n0:418_4": "Phassapaccayā vedanāti hi vuttaṃ. Svāyaṃ phusanalakkhaṇo. Nanucāyaṃ arūpadhammo.",
  "anya-e0301n0:418_5": "Naca arūpadhammā appaṭighasabhāvā kiñci phusantīti. Saccaṃ, ayaṃpana phusanā kārenaca",
  "anya-e0301n0:418_6": "pavattati. Yañca phusantehi sādhetabbaṃ. Tañca kiccaṃ sādheti. Tasmā ayaṃ phassotica",
  "anya-e0301n0:418_7": "phusanalakkhaṇotica vutto. Kiṃpana sādhetīti. Ārammaṇarasānurūpaṃ cittassa vikārapatti.",
  "anya-e0301n0:418_8": "Vedanāvisesuppattiṃvā. Ayañca attho ambilakhādādike disvā aparassa kheḷuppādādīsu pākaṭoti.",
  "anya-e0301n0:419": "[73] Vibhāvaniyaṃ pana",
  "anya-e0301n0:420": "“Kheḷuppādādiviya daṭṭhabbo”ti vuttaṃ. Evañcasati idaṃ upamā mattaṃ siyā. Atipākaṭāyapana phassappavattiyā dassana midanti daṭṭhabbaṃ.",
  "anya-e0301n0:421_0": "70. Vedayatīti vedanā. Ārammaṇarasaṃ anubhavati. Aviditaṃvā ārammaṇarasaṃ sampayuttānaṃ",
  "anya-e0301n0:421_1": "taṃsamaṅgipuggalānaṃ vā viditaṃpākaṭaṃ karotīti attho. Vindantiva etāya sattā sātaṃvā",
  "anya-e0301n0:421_2": "asātaṃvā labhantīti vedanā. Vedayitamattamevavā etanti vedanā. Pāḷiyaṃpana –",
  "anya-e0301n0:422": "Vedayati vedayatīti kho bhikkhave tasmā vedanāti vuccati. Kiñca vedayati, sukhaṃpi vedayati. Dukkhaṃpi vedayati. Adukkhamasukhaṃpi vedayatīti vuttaṃ.",
  "anya-e0301n0:423_0": "Nanu sabbepi cittacetasikā dhammā ārammaṇarasānubhavanappa katikāevāti tepi vedanānāma",
  "anya-e0301n0:423_1": "siyunti. Nasiyuṃ. Tehi kiccantarabyāvaṭā honti. Ārammaṇarasaṃ ujuṃ anubhavituṃ nasakkonti.",
  "anya-e0301n0:423_2": "Attano attano kiccaṃ karontāva ekadesamattena anubhavanti. Vedanāyevapana anaññakiccatāya",
  "anya-e0301n0:423_3": "anubhavanakicce ādhipaccayogatāyaca issarabhāvena anubhavatīti sāeva vedanānāma bhavituṃ",
  "anya-e0301n0:423_4": "arahatīti. Evañcakatvā rājaggabhojana rasānubhavane tesaṃ sūdasadisatā vedanāyaevaca",
  "anya-e0301n0:423_5": "rājasadisatā vuttāti.",
  "anya-e0301n0:424_0": "71. Sañjānātīti saññā. Puna jānanatthaṃ saññāṇaṃ karotīti attho. Ayañhi pubbe gahitasaññānena",
  "anya-e0301n0:424_1": "sañjānanakālepi puna jānanatthaṃ saññāṇaṃ karotiyevāti. Sāhi evaṃ punappunaṃ saññāṇaṃ",
  "anya-e0301n0:424_2": "katvā uppajjamānā thirasaññābhāvaṃ patvā yāvatāyukaṃpi bhavantaraṃ patvāpi sattānaṃ",
  "anya-e0301n0:424_3": "appamuṭṭhabhāvaṃ sādheti. Micchā bhinivesasaññābhāvaṃ patvāca ime satte sabbaññu",
  "anya-e0301n0:424_4": "buddhehipi bodhetuṃ asakkuṇeyye karotīti. Tathāhi sā puna sañjānanatthaṃ nimittakaraṇe",
  "anya-e0301n0:424_5": "dārutacchakasadisātica. Yathāgahita nimittavasena abhinivesakaraṇe hatthidassaka",
  "anya-e0301n0:424_6": "andhasadisātica. Upaṭṭhitavisayaggahaṇe tiṇapurisakesu migapotakasadisātica vuttāti. Pāḷiyaṃpana –",
  "anya-e0301n0:425": "Sañjānāti sañjānātītikho bhikkhave tasmā saññāti vuccati. Kiñca sañjānāti. Nīlaṃpi sañjānāti. Pītakaṃpi sañjānātītiādi vuttanti.",
  "anya-e0301n0:426_0": "72. Cetayatīti cetanā. Sampayuttadhamme tasmiṃ tasmiṃ ārammaṇevā kiccevā abhisandahati",
  "anya-e0301n0:426_1": "punappunaṃ ghaṭeti, tattha pabandhavasena nirantaraṃ pavattamāne karotīti attho.",
  "anya-e0301n0:426_2": "Pakappeti vā te. Saṃvidahati ārammaṇapaṭilābhāyavā kammasiddhiyā abhisaṅkharoti.",
  "anya-e0301n0:426_3": "Āyūhativā te. Ārammaṇe sampiṇḍeti ekato samo sarante karotīti attho. Tathāhi sā āyūhanarasāhica",
  "anya-e0301n0:426_4": "saṃvidhānapaccupaṭṭhānātica vuttā. Tāyahi tasmiṃ nirantaraṃ ussukkana byāpāravasena",
  "anya-e0301n0:426_5": "pavattamānāya taṃ sampayuttāpi attano attano kiccaṃ kurumānā tasmiṃ tatheva pavattantīti.",
  "anya-e0301n0:426_6": "Teneva sā sakicca parakicca sādhaka jeṭṭhasissa mahāvaḍḍhaki ādisadisāti vuttāti.",
  "anya-e0301n0:427": "[74] Vibhāvaniyaṃ pana",
  "anya-e0301n0:428_0": "Ceteti saṅkhatābhisaṅkharaṇe byāpāramāpajjatīti vatvā tadatthasādhanatthaṃ yaṃ vuttaṃ",
  "anya-e0301n0:428_1": "“vibhaṅge suttantabhājaniye saṅkhā rakkhandhaṃ vibhajantena saṅkhatamatisaṅkharontīti",
  "anya-e0301n0:428_2": "saṅkhārāti vatvā”ti. Taṃ na yujjati.",
  "anya-e0301n0:429": "Na hi vibhaṅge suttantabhājaniye saṅkhatama bhisaṅkharontīti saṅkhārāti vuttaṃ atthi. Khandhasaṃyuttake panetaṃ vuttanti.",
  "anya-e0301n0:430_0": "73. Ekattārammaṇasaṅkhāto aggo koṭṭhāso koṭi vā etassāti ekaggaṃ. Cittaṃ, tassa bhāvo",
  "anya-e0301n0:430_1": "ekaggatā. Ārammaṇañhi nāma ekaṃpi nānāsabhāvaṃ hoti. Tasmā tassa ekassapi nānāsabhāvesu",
  "anya-e0301n0:430_2": "vikkhepaṃ apatvā ekasmiṃ sabhāve khaṇamattaṃpi pavattassa cittassa yoniccalākāro",
  "anya-e0301n0:430_3": "atthi ayaṃ tasmiṃ ekaggābhidhānassa ekaggabuddhiyāca pavattihetubhāvena gayhatīti.",
  "anya-e0301n0:430_4": "Te neva hi sā nivāte dīpaccīnaṃ ṭhitiviya cetaso ṭhitīti daṭṭhabbāti vuttā.",
  "anya-e0301n0:431": "[75] Vibhāvaniyaṃ pana",
  "anya-e0301n0:432": "“Ekaṃ ārammaṇaṃ aggaṃ imassāti ekagga”nti vuttaṃ. Tatthapi aggasaddo koṭṭhāsevā koṭiyaṃvā pavattoti yutto. Kecipana ārammaṇe pavattoti vadanti. Taṃ na sundaraṃ.",
  "anya-e0301n0:433": "Na hi aggasaddo ārammaṇapariyāyo katthaci diṭṭhoti.",
  "anya-e0301n0:434_0": "74. Jīvanti sampayuttādhammā etenāti jīvitaṃ. Indoti issaro. Idha pana issarabhāvo",
  "anya-e0301n0:434_1": "vuccati. Indaṃ issarabhāvaṃ kāretīti indriyaṃ. Jīvitañca taṃ indriyañcāti jīvitindriyaṃ.",
  "anya-e0301n0:434_2": "Tañhi mayā vinā tumhākaṃ jīvitaṃ natthi. Tasmā tumhākaṃ jīvanakicce maṃ issaraṃ karothāti",
  "anya-e0301n0:434_3": "vadantamiva sahajātadhamme abhibhavitvā pavattatīti. Tathā hi taṃ pavattasantatādhipateyyanti",
  "anya-e0301n0:434_4": "ca padumuppa lānupālakamudakaṃ viyātica vuttaṃ. Tattha yāva khandhaparinibbānā anuppabandhavasena",
  "anya-e0301n0:434_5": "pavattamānā cittasantati pavattasantatināma. Adhipatibhāvo ādhipateyyaṃ. Pavattasantatiyaṃ",
  "anya-e0301n0:434_6": "ādhipateyyaṃ assāti samāso. Punappunaṃ niruddhaṃpi hi cittasantānaṃ tassa balena",
  "anya-e0301n0:434_7": "punappunaṃ jīvantaṃ hutvā yāva khandhaparinibbānā punappunaṃ pavattatiyeva.",
  "anya-e0301n0:435": "Na hi jīvitarahitesu anindriyabaddhadhammesu tādiso pavattasantati visesonāma atthīti.",
  "anya-e0301n0:436_0": "75. Manasmiṃ ārammaṇaṃ asuññaṃ manaṃvā ārammaṇe niccaninnaṃ karotīti manasikāro.",
  "anya-e0301n0:436_1": "So pana tividho vīthipaṭipādako javanapaṭipādakoārammaṇapaṭipādakoti. Tattha pañcadvārāvajjanaṃ",
  "anya-e0301n0:436_2": "vīthi paṭipādako nāma. Tañhi pañcadvārika cittasantatiṃ ārammaṇe paṭipādeti yojetīti.",
  "anya-e0301n0:436_3": "Manodvārāvajjanaṃ javanapaṭipādako nāma. Taṃpi javana santatiṃ ārammaṇe paṭipādeti",
  "anya-e0301n0:436_4": "yojetīti. Idameva dvayaṃ tattha tattha yoniso manasikārotica ayoniso manasikāro tica",
  "anya-e0301n0:436_5": "vuttaṃ. Tañhi pakatiyā samudāciṇṇaninnaniyāmitādīhi paccaye hi upatthambhitaṃ hutvā",
  "anya-e0301n0:436_6": "cittasantānaṃ yoniso ayonisovā ārammaṇe ninnaṃ karotīti. Paṭisandhicittato pana paṭṭhāya",
  "anya-e0301n0:436_7": "pavattamānā cittasantati ārammaṇaṃ muñcitvā nirujjhitvāpi puna uppajjamānā yassa",
  "anya-e0301n0:436_8": "dhammassa vasena tasmiṃyeva ārammaṇe uppajjati asati kāraṇavisese. So ārammaṇapaṭipādakonāma.",
  "anya-e0301n0:436_9": "Ayamidhā dhippeto. Ayañhi ārammaṇaṃ citte cittaṃvā ārammaṇe paṭipādeti yojetīti.",
  "anya-e0301n0:436_10": "Tathā hi ayaṃ sāraṇa lakkhaṇoti ca sampayuttānaṃ ārammaṇena saṃpayojanarasotica ārammaṇapaṭipādakaṭṭhena",
  "anya-e0301n0:436_11": "sampayuttānaṃ sārathīviya daṭṭhabbotica vutto. Tattha sāraṇalakkhaṇoti sārathīviya",
  "anya-e0301n0:436_12": "assānaṃ sampayuttadhammānaṃ ujuṃ ārammaṇābhimukhaṃ pavattayanalakkhaṇoti attho. Samaṃ",
  "anya-e0301n0:436_13": "dhārentiti sādhāraṇā. Sabbesaṃ cittānaṃ sādhāraṇā sabbacittasādhāraṇā.",
  "anya-e0301n0:437_0": "76. Vitakketīti vitakko. Tathā tathā saṅkappetvā ārammaṇaṃ ārohatīti attho. Tasmiṃ",
  "anya-e0301n0:437_1": "pana taṃ kathā ārohante sampayuttadhammāpi taṃ ārohanti. Tadā soyeva te ārammaṇaṃ",
  "anya-e0301n0:437_2": "abhiniropentonāma hotīti katvā ārammaṇā bhiniropanalakkhaṇo vitakkoti vutto. Rājavallabhaṃ",
  "anya-e0301n0:437_3": "nissāya janapadagāsino rājagehārohanañcettha nidassanaṃ. Avitakkaṃpi hi cittaṃ savitakkadhammasantāne",
  "anya-e0301n0:437_4": "vitakkena saha pavattaparicaya balena ārohanato vitakkena atinirovitamevanāma hotīti.",
  "anya-e0301n0:437_5": "Apica, avitakkaṃpi pañcaviññāṇaṃ vatthārammaṇa saṅghaṭṭanavasena ārohati. Dutīyajjhānādīnica",
  "anya-e0301n0:437_6": "upacārabhāvanāvasena ārohanti. Majjhimaṭṭhakathāyaṃ pana kiṃvā etāya yuttiyāti vatvā",
  "anya-e0301n0:437_7": "imamatthaṃ dasseti. Cittaṃpi hi ārammaṇaṃ āruhatiyeva. Tassa pana niccaṃ sahāyo manasikāro.",
  "anya-e0301n0:437_8": "Tasmiñhi asati taṃ niyāmakarahi tā nāvāviya yaṃvātaṃvā ārammaṇaṃ gahetvā pavatteyyāti.",
  "anya-e0301n0:437_9": "Iti pañcaviññāṇaṃ manasikārasahāyaṃ hutvā attano ārammaṇavijānanasattivaseneva ārammaṇaṃ",
  "anya-e0301n0:437_10": "ārohati. Akusalaṃ patvā pana cittaṃpi lobhādayopi ārammaṇāruhane thāmavatā eva honti.",
  "anya-e0301n0:437_11": "Pāpasmiṃ ramate manoti hi vuttaṃ. Dutīyajjhāna cittādīnica manasikāra vīriyassatīnaṃpi",
  "anya-e0301n0:437_12": "vasena ārohanti. Vitakko pana tathā tathā saṅkappetvā attasahite dhamme ārammaṇāruhane",
  "anya-e0301n0:437_13": "suṭṭhutaraṃ balavante karoti. Iti tasmiṃ kicce aññesaṃ sābhisayabyāpāratāyaeva ayaṃ",
  "anya-e0301n0:437_14": "vitakkoti vuttoti. Evaṃ pana vattabbaṃ. Nanu aññepi arūpadhammā sārammaṇasabhāvā",
  "anya-e0301n0:437_15": "ārammaṇaṃ ārohanti. Atha ca pana kasmā ayameva vitakkoti vuttoti. Aññesaṃ pana āruhanaṃ",
  "anya-e0301n0:437_16": "kiccantarayogavaseneva siddhaṃ. Imassa pana ito aññaṃ kiccaṃ nāma natthi. Tasmā ayameva tathā vuttoti.",
  "anya-e0301n0:438_0": "77. Vicaratīti vicāro. Vicāretivā sampayuttakedhamme, te vā dhammā vicaranti etenāti",
  "anya-e0301n0:438_1": "vicāro. Vicaraṇañcettha vitakkā ruḷhe tasmiṃyeva ārammaṇe sabhāvākārapātubhāvatthaṃ",
  "anya-e0301n0:438_2": "punappunaṃ anumajjanavasena pavattanaṃ daṭṭhabbaṃ. Etthaca vitakko oḷāriko pubbaṅgamo",
  "anya-e0301n0:438_3": "ārammaṇe cittassa pathamābhinipātabhūtoca hotīti ghaṇḍābhighāto viya daṭṭhabbo. Vicāro",
  "anya-e0301n0:438_4": "sukhumo anucaro tasmiṃyeva ārammaṇe cittassa anubandhanabhūto ca hotīti ghaṇḍānuravoviya daṭṭhabboti.",
  "anya-e0301n0:439_0": "78. Adhimuccanaṃ adhimokkho. Ārammaṇe evaṃ nukho no nukhoti evaṃ pavattaṃ saṃsappanaṃ",
  "anya-e0301n0:439_1": "adhibhavitvā vicchinditvā pakkhako muccanavasena cittassa pavattīti vuttaṃ hoti.",
  "anya-e0301n0:439_2": "Evañca katvā so ārammaṇe sanniṭṭhānalakkhaṇoti ca ārammaṇe niccalabhāvena indakhīlasadisotica vutto.",
  "anya-e0301n0:440_0": "79. Vīrassa kammasūrassa bhāvo kammavā vīriyaṃ. Taṃsamaṅgī puggalo hi kammasūro hoti.",
  "anya-e0301n0:440_1": "Mahantaṃpi kammaṃ appakato gaṇhāti. Dukkaraṃpi sukarato, bhāriyaṃpi abhāriyato gaṇhāti.",
  "anya-e0301n0:440_2": "Attakilamathaṃ nagaṇeti. Kammasiddhiyā niccaṃ paggahita kāya cittova hoti. Tasmā",
  "anya-e0301n0:440_3": "taṃ tassa puggalassa tathāpavattiyā hetubhāvoceva tathāpavattassa ca tassa puggalassa",
  "anya-e0301n0:440_4": "kāya cittakriyābhūtaṃ hotīti. Vidhināvā nayena upāyena vīriyavato kiṃ nāmakammaṃ",
  "anya-e0301n0:440_5": "na sijjhatītiādikena pubbābhisaṅkhārena īrayitabbaṃ pavattayitabbanti vīriyaṃ. Visesenavā",
  "anya-e0301n0:440_6": "sakaparahitahetu īranti kampanti taṃ samaṅgino etenāti vīriyaṃ. Etthaca vīriyu patthambhitā",
  "anya-e0301n0:440_7": "sampayuttadhammā sadā anikkhittadhurā paggahitasīsāviya hutvā attano attano kiccasampattiyā",
  "anya-e0301n0:440_8": "niccaṃ ussāhajātāva honti, tesuca tathāhontesu taṃsamaṅgino puggalāpi attanovā paresaṃvā",
  "anya-e0301n0:440_9": "hitahetu niccaṃ byāvaṭakāyacittā honti. Tasmā īranti kampantīti vuccantīti. Tathā",
  "anya-e0301n0:440_10": "hi taṃ upatthambhanalakkhaṇanti ca paggahalakkhaṇanti ca ussāhalakkhaṇanti ca gehassa",
  "anya-e0301n0:440_11": "thūṇūpatthambhana sadisanti ca sammā āraddhaṃ sabbasampattīnaṃ mūlanti ca vuttanti.",
  "anya-e0301n0:441_0": "80. Vinayati kāyacittaṃ tappeti, tuṭṭhaṃ suhitaṃ janeti, supupphitapadumaṃviyavā",
  "anya-e0301n0:441_1": "vaḍḍhetīti pīti, vinantivā etāya taṃ samaṅgino puṇṇacandoviya virocamāna kāyacittā",
  "anya-e0301n0:441_2": "hontīti pīti. Sā pañcavidhā khuddikā pīti, khaṇikāpīti, okkantikā pīti, ubbegā pīti, pharaṇāpītīti.",
  "anya-e0301n0:442_0": "81. Chandanaṃ chando. Icchā patthanā abhisandhīti vuttaṃ hoti. Sopana duvidho taṇhāchando,",
  "anya-e0301n0:442_1": "kattukamyatā chandoti. Idha kattukamyatā chando adhippeto. Etthaca kattuṃ kāmeti",
  "anya-e0301n0:442_2": "icchatīti kattukāmo. Chandasamaṅgipuggalo. Tassa bhāvo kattukamyaṃ. Tadeva kattukamyatā,",
  "anya-e0301n0:442_3": "yathā devoyeva devatāti. Etthaca kattusaddo sabbesaṃ dhātusaddānaṃ atthe saṅgahetvā",
  "anya-e0301n0:442_4": "pavatto. Tasmā kattukamyatāti etena kathetukamyatā cintetukamyatā daṭṭhukamyatā sotukamyatāti",
  "anya-e0301n0:442_5": "evamādīni sabba kriyāpadāni saṅgahitāni hontīti daṭṭhabbaṃ. So pana ārammaṇaṃ icchantopi",
  "anya-e0301n0:442_6": "taṇhā viya assādana rajjana laggana vasena naicchati. Yena yena pana atthiko hoti.",
  "anya-e0301n0:442_7": "Taṃ taṃ atthaṃ ārādhetu kāmatāvaseneva icchati. Yathā rañño issāsā dhanenavā yasenavā",
  "anya-e0301n0:442_8": "atthikā rājaverīnaṃ vijjhanavasena chaḍḍitabbayuttakepi sare bahū icchantiyeva. Evamevaṃ",
  "anya-e0301n0:442_9": "ayaṃpi parassa vissajjitabbayutta kānipi dānavatthūni aladdhānipi laddhuṃ icchati.",
  "anya-e0301n0:442_10": "Laddhānipi rakkhituṃ icchatīti. Ayañca attho vibhāvaniyaṃpi vuttoyeva.",
  "anya-e0301n0:443": "Vuttañhi tattha",
  "anya-e0301n0:444": "Dānavatthuvissajjanavasena pavattakālepi cesa vissajji tabbena tena atthikoyeva. Khipitabbausūnaṃ gahaṇe atthiko issāsoviyāti.",
  "anya-e0301n0:445_0": "Tattha yadaggena dānaṃ dassāmīti dānavatthupariyesanādivasena pavattā pubbabhāgacetanā",
  "anya-e0301n0:445_1": "dānavatthuvissajjana saṅkāte dāne saṅgahitā hoti. Tadaggena tassā pubbabhāgacetanāya",
  "anya-e0301n0:445_2": "pavattikālo idha dānavatthu vissajjanavasena pavatta kāloti veditabbo. Vissajjitabbenāti",
  "anya-e0301n0:445_3": "vissajjitabba yuttakena. Tena atthikoyeva parassa vissajjanatthāyāti adhippāyo. Khipitabbausūnaṃ",
  "anya-e0301n0:445_4": "gahaṇeti tesaṃ akatānaṃ karaṇavasena aladdhānaṃ pariyesanavasena gahaṇe. Ettha pana",
  "anya-e0301n0:445_5": "keci issāso usūnikhipitvāpi labhamāno tehi usūhi atthikoyevāti eva matthaṃ vadanti.",
  "anya-e0301n0:445_6": "So nayujjati. Evañhi sati khipitausūnanti vuttaṃ siyā. Yathā kathitaṃ lapitaṃ tathāgatenāti.",
  "anya-e0301n0:445_7": "Tathā vissajjitabbe nāti etthapīti. Keci issāso usūhi anatthiko khipanto nahoti.",
  "anya-e0301n0:445_8": "Atthikoyeva samāno aññaṃ ānisaṃsaṃ icchanto khipatīti evaṃ atthaṃ vadanti. Sopi nayujjati.",
  "anya-e0301n0:445_9": "Evañhi sati usūhi atthikoyeva tāni khipanto issāsoviyātivuttaṃ siyāti. Atthato pana",
  "anya-e0301n0:445_10": "tadubhayaṃpi avahasitabbameva hotīti. Yasmāca chandasampayuttaṃ cittaṃ ārammaṇaṃ",
  "anya-e0301n0:445_11": "gaṇhantaṃ chandavasena ati icchamānaṃ viya viluppamānaṃ viya gaṇhāti. Tasmā ayaṃ",
  "anya-e0301n0:445_12": "ārammaṇaggahaṇe cetaso hatthappasāraṇaṃviyāti vutto. Etthaca hatthappasāraṇaṃviyāti",
  "anya-e0301n0:445_13": "idaṃ abhūtaparikappavacanaṃ daṭṭhabbaṃ. Na hi cittassa hatthonāma atthi. Atthavisesapākaṭatthaṃ",
  "anya-e0301n0:445_14": "pana abhūtaṃpi bhūtaṃ viya kappetvā vuttanti daṭṭhabbaṃ. Apica, ayaṃ chandonāma thāmapatto",
  "anya-e0301n0:445_15": "taṇhāya balavataro hoti. Tathā hesa adhipatibhūto iddhipādabhūtoca hotīti. Yadi hi",
  "anya-e0301n0:445_16": "so taṇhāya samānabalo siyā. Ime sattā taṇhāya hatthe ṭhitā taṇhā pariggahitāni dhanabhogarajjasukhānivā",
  "anya-e0301n0:445_17": "dibbabrahmasampattiyovā chaḍḍetvā vaṭṭadukkhato niyyātuṃ nasakkhissanti yevāti.",
  "anya-e0301n0:446_0": "82. Sobhaṇā sobhaṇesu cittesu pakirantīti pakiṇṇā. Keeva pakiṇṇakā. Aññehi aññesaṃvā",
  "anya-e0301n0:446_1": "samānā aññasamānā. Yadā sobhaṇacittesu yuttā, tadā tehi asobhaṇato aññehi samānā.",
  "anya-e0301n0:446_2": "Yadā asobhaṇacittesu yuttā, tadā tehi sobhaṇato aññehi samānā sadisāti vuttaṃ hoti.",
  "anya-e0301n0:447": "Aññasamānarāsimhi paramatthadīpanā.",
  "anya-e0301n0:448_0": "83. Idāni akusalarāsiṃ dassento mohotiādimāha. Tattha muyhatīti moho. Muyhanti sattā",
  "anya-e0301n0:448_1": "etenātivā moho. Muyhanamattaṃvā moho, caturaṅgatamassa viya cakkhussa sabbaso kalyāṇapakkhaṃ",
  "anya-e0301n0:448_2": "paṭicchādetvā cittassa andhabhāvakaraṇanti vuttaṃ hoti. Pāpapakkhaṃ pana patvā so",
  "anya-e0301n0:448_3": "ñāṇagatiko hotīti daṭṭhabbo. Tathā hesa pāḷiyaṃ micchāñāṇanti vutto. Aṭṭhakathāsuca",
  "anya-e0301n0:448_4": "micchāñāṇanti pāpakriyāsu upāyacintāvasenapavatto mohoti vuttaṃ. Avijjāyaca appaṭipatti",
  "anya-e0301n0:448_5": "micchāpaṭipattivasena duvidhabhāvo vutto. Etthaca appaṭipattīti kalyāṇapakkhe aññāṇameva",
  "anya-e0301n0:448_6": "vuccati. Micchāpaṭipattīti pāpapakkhe micchāñāṇameva vuccatīti, tathā hi pāpapakkhaṃ",
  "anya-e0301n0:448_7": "patvā pañcadhammā ñāṇagatikā honti moho, lobho, diṭṭhi, vitakko, vicāroti. Cittena",
  "anya-e0301n0:448_8": "pana saddhiṃ chabbidhā honti. Tehi pakatiyā viññujātikesu sutapariyattisampannesuca",
  "anya-e0301n0:448_9": "uppannā pāpakriyāsu taṃ taṃ upāyadassanavasena tesaṃ tattha chekabhāvaṃ paṭibalabhāvañca sādhentīti.",
  "anya-e0301n0:449_0": "84. Nahiriyati kāyaduccaritādīhi nalajjati najigucchatīti ahirī. Hirippaṭipakkhāvā",
  "anya-e0301n0:449_1": "ahirī, sāeva ahirikaṃ. Tañhi pāpa kriyāsu paccupaṭṭhitāsu hiriyā okāsaṃ adatvā tāsu",
  "anya-e0301n0:449_2": "ruciṃ uppādetvā pavattatīti. Tathā hi taṃ kāyaduccaritādīhi ajigucchanalakkhaṇantica",
  "anya-e0301n0:449_3": "alajjālakkhaṇantica vuttaṃ.",
  "anya-e0301n0:450_0": "85. Naottappatīti anottappaṃ. Kāyaduccaritādīhi nabhāyati nautrasatīti attho. Ottappappaṭipakkhaṃvā",
  "anya-e0301n0:450_1": "anottappaṃ. Taṃpi hi tāsu paccupaṭṭhitāsu ottappassa okāsaṃ adatvā cittaṃ tāsu asārajjamānaṃ",
  "anya-e0301n0:450_2": "katvā pavattatīti. Tathā hetaṃ kāyaduccari tādīhi asārajjalakkhaṇanti ca anuttāsalakkhaṇanti",
  "anya-e0301n0:450_3": "ca vuttaṃ. Vuccati ca –",
  "anya-e0301n0:451": "Ajegucchī ahiriko, pāpāgūthāva sūkaro;",
  "anya-e0301n0:452": "Abhīruca anottappī, salabho viya pāvakāti.",
  "anya-e0301n0:453_0": "86. Uddharatīti uddhaṭaṃ. Pāsāṇapiṭṭhe vaṭṭetvā vissaṭṭha geṇḍuko viya nānārammaṇesu",
  "anya-e0301n0:453_1": "vikkhittaṃ cittaṃ, uddhaṭassa pana cittassa uddharaṇākārappavattiyā paccayabhūto",
  "anya-e0301n0:453_2": "dhammo uddhaccaṃ. Taṃ pana vāteritaṃ jalaṃ viya dhajapaṭākā viyaca daṭṭhabbaṃ.",
  "anya-e0301n0:454_0": "87. Lubbhatīti lobho, lubbhanti sampayuttā dhammā ete nāti lobho, lubbhanamattamevavā",
  "anya-e0301n0:454_1": "etanti lobho. Etthaca lubbhanaṃnāma ārammaṇābhisajjanaṃ daṭṭhabbaṃ. Sopana ārammaṇe",
  "anya-e0301n0:454_2": "lagga naṭṭhena makkaṭālepoviya abhikaṅkhaṭṭhena tattakapāle khittamaṃsa pesi viya",
  "anya-e0301n0:454_3": "aparicāgaṭṭhena telañjana rāgoviya taṇhānadibhāvena vaḍḍhitvā sattānaṃ apāyāvahaṭṭhena",
  "anya-e0301n0:454_4": "sabbāni sukkhakaṭṭha sākhāpalāsa tiṇakasaṭāni mahāsamuddaṃ vahantī sīghatotā nadī viya daṭṭhabbo.",
  "anya-e0301n0:455_0": "88. Dassanaṃ diṭṭhi. Dhammānaṃ yāthāvasabhāvesu ñāṇadassanaṃ viya tesameva ayāthāvasabhāvesu",
  "anya-e0301n0:455_1": "micchādassananti vuttaṃ hoti. Sāhi ekaccānaṃ paṇḍitamānīnaṃ micchāvitakkabahulānaṃ",
  "anya-e0301n0:455_2": "uppannā thāmagatā ayāthāvapakkhe paṭivedhaññāṇagatikā hotīti. Sāpana micchābhinivesalakkhaṇā",
  "anya-e0301n0:455_3": "paramaṃvajjanti daṭṭhabbā.",
  "anya-e0301n0:456_0": "89. Maññatīti māno. Ahaṃ loke eko puggalo asmi. Na kaṭṭhakaliṅgaroviya avamaññanārahoti",
  "anya-e0301n0:456_1": "evaṃ attānaṃ daḷhaṃ paggahetvā samanupassatīti attho. Sopana jāti kuladhana bhoga",
  "anya-e0301n0:456_2": "yasa issariyādīhi ceva sīla suta lābhasakkārā dīhica guṇehi upatthambhito atirekataraṃ",
  "anya-e0301n0:456_3": "vaddhitvā attānaṃ janamajjhe ketuṃviya accuggataṃ maññati. Tasmā so unnatilakkhaṇotica",
  "anya-e0301n0:456_4": "ummādoviyātica vutto.",
  "anya-e0301n0:457_0": "90. Dussatīti doso. Sopana caṇḍikkaṭṭhena pahatā sivisoviya visappanaṭṭhena asanipātoviya",
  "anya-e0301n0:457_1": "attano nissaya dahanaṭṭhena dāvaggiviya dussanaṭṭhena laddhokāso sapattoviya sabbaso",
  "anya-e0301n0:457_2": "ahitarāsi bhāvaṭṭhena visa saṃsaṭṭha pūtimuttaṃ viya daṭṭhabbo.",
  "anya-e0301n0:458_0": "91. Issatīti issā. Parasampattiṃ ussūyatīti attho. Sāhi paresaṃ pakatiyā laddhasampattiṃ",
  "anya-e0301n0:458_1": "disvā vā sutvāvā nasahati. Tassā sampattiyā vipattiṃ icchati ākaṅkhati. Asuko idaṃnāma",
  "anya-e0301n0:458_2": "labhissatīti sutvāpi nasahati. Tassa alābhaṃ icchati ākaṅkhati. Tasmā sā parasampattīnaṃ",
  "anya-e0301n0:458_3": "ussūyanalakkhaṇāti vuttā.",
  "anya-e0301n0:459_0": "92. Mama eva idaṃ guṇajātaṃvā vatthuvā hotu. Mā aññassāti evaṃ attano sampattihetu",
  "anya-e0301n0:459_1": "avipphārikatāvasena carati pavattatīti maccharaṃ, tathā pavattaṃ cittaṃ. Maccharassa",
  "anya-e0301n0:459_2": "bhāvo macchariyaṃ. Idaṃca issā viya duvidhaṃ attanā laddhasampatti labhitabbasampatti",
  "anya-e0301n0:459_3": "vasena. Tattha pakatiyā laddhasampattiyaṃ tāva taṃ parehi sā dhāraṇaṃvā yena kenacivā",
  "anya-e0301n0:459_4": "kāraṇena attasantakabhāvato muccitvā paresaṃ santakabhāvaṃ gamissamānaṃ disvā vā",
  "anya-e0301n0:459_5": "sutvāvā cintetvā dukkhī dummano hoti, labhitabbasampattiyaṃpi asukasmiṃ dese vākālevā",
  "anya-e0301n0:459_6": "idaṃnāma bhavissatīti sutvāvā cintetvāvā taṃ attanāva laddhuṃ icchati. Aññesaṃ lābhaṃ",
  "anya-e0301n0:459_7": "naicchati. Aññe labhissantīti sutvāvā cintetvāvā dukkhī dummano hotīti. Tathā hetaṃ",
  "anya-e0301n0:459_8": "laddhānaṃvā labhitabbānaṃvā attano sampattīnaṃ nigguhanalakkhaṇanti vuttaṃ. Etthaca",
  "anya-e0301n0:459_9": "labhitabbasampattiyaṃ yassa lābhaṃ naicchati. Solabhatītivā labhissatītivā sutvāvā",
  "anya-e0301n0:459_10": "cintetvāvā cittavighāto issānāma. Yaṃ yaṃ attanā laddhuṃ icchati. Taṃ taṃ attanā",
  "anya-e0301n0:459_11": "alabbhamānakaṃ cintetvā cittavighāto macchariyaṃnāma. Na hi ete dve ekato uppajjantīti.",
  "anya-e0301n0:460_0": "93. Kukkuccanti ettha kiriyā kataṃ. Kucchitaṃ katanti kukataṃ. Kucchitakiriyāti attho.",
  "anya-e0301n0:460_1": "Paṇḍitehi ekantena ninditabbo cittappavattivisesoti vuttaṃ hoti. Atthato pana akataṃ",
  "anya-e0301n0:460_2": "vata me kalyāṇaṃ kataṃ pāpanti evaṃ anusocanavasena pavatto kukkucca sampayuttacittuppādoyeva,",
  "anya-e0301n0:460_3": "so hi tathā pavattamānopi pubbe akataṃvā kalyāṇaṃ puna kataṃ kātuṃ na sakkoti. Pubbe",
  "anya-e0301n0:460_4": "kataṃ vā pāpaṃ puna akataṃ kātuṃ nasakkoti. Athakho kusaladhammesu cittapariyādānāyaeva",
  "anya-e0301n0:460_5": "saṃvattati. Tasmā kucchitakiriyā mattattā kukatanti vuccatīti. Vuttañhetaṃ aṭṭha",
  "anya-e0301n0:460_6": "kathāyaṃ katākatassa sāvajjānavajjassa abhimukhagamanaṃ paṭisāronāma. Yasmā paneso",
  "anya-e0301n0:460_7": "kataṃvā pāpaṃ akataṃ nakaroti. Akataṃvā kalyāṇaṃ kataṃ nakaroti. Tasmā virūpo kucchito",
  "anya-e0301n0:460_8": "vā paṭisāroti vippaṭisāroti. Etthaca vippaṭisāroti kukkucca meva. Kukkucceca kucchite",
  "anya-e0301n0:460_9": "sati taṃ sampayuttacittuppādopi kucchitoyeva. Yenaca kāraṇena kukkuccaṃ kucchitaṃnāma",
  "anya-e0301n0:460_10": "hoti. Teneva kāraṇena so cittuppādopi kucchitonāma hotīti katvā so cittuppādova kukatapade",
  "anya-e0301n0:460_11": "gahetuṃ yuttoti veditabbo. Sudinnakaṇḍaṭṭhakathāyaṃ pana ayamattho ujukatova vutto.",
  "anya-e0301n0:460_12": "Yathāha-viññūhi akattabbatāya kucchitakiriyābhāvato kukkuccanti.",
  "anya-e0301n0:461": "[76] Vibhāvaniyaṃ pana",
  "anya-e0301n0:462_0": "Imamatthaṃ asallakkhetvā yaṃ vuttaṃ “kucchitaṃ katanti kukataṃ. Katākata duccaritasucarita”nti.",
  "anya-e0301n0:462_1": "Taṃ na yujjatiyeva. Etena yañca tattha vuttaṃ “akataṃpi hi kukatanti voharanti. Yaṃ",
  "anya-e0301n0:462_2": "mayā akathaṃ. Taṃ kukatantica. Idha pana katā kataṃ ārabbha uppanno vippaṭisāracittuppādo",
  "anya-e0301n0:462_3": "kukata”ntica. Taṃpi sabbaṃ paṭikkhittameva hotīti.",
  "anya-e0301n0:463_0": "Kukatassa yathāvuttacittuppādassa tathāpavatti hetubhāvo kukkuccaṃ. Apica, dhātupāṭhesu",
  "anya-e0301n0:463_1": "kucasaddaṃ saṅkocana mano vilekhanatthesu paṭhantiyeva. Tasmā kucchitena ākārena",
  "anya-e0301n0:463_2": "kocati saṅkocati na pāpajigucchanākārenāti kukkuco. Kucchitenavā ākārena kocati vilikhati",
  "anya-e0301n0:463_3": "nakilesasallīkhanā kārenāti kukkuco. Tathā pavattadhammasamūho. Sohi kucchitena akataṃ",
  "anya-e0301n0:463_4": "vata me kalyāṇaṃ kataṃ pāpanti evaṃ pavattena anutthunanākārena saṅkocati. Kusaladhammasamādāne",
  "anya-e0301n0:463_5": "cittaṃ namituṃpi nadeti. Manaṃvā vilekhati. Saddhādīnaṃ sāradhammānaṃ tanukaraṇena",
  "anya-e0301n0:463_6": "cittaṃ kusaladhammasamādāne pariyādinnathāmabalaṃ karoti. Tasmā kukkucoti vuccati.",
  "anya-e0301n0:463_7": "Yena pana dhammena yuttattā so tathā pavatto hoti. So kukkuccaṃnāma kukkucassa bhāvoti",
  "anya-e0301n0:463_8": "katvā. Taṃ pana yasmā pubbe akatañca kalyāṇaṃ katañca pāpaṃ ārabbha pacchā anutāpanavasena",
  "anya-e0301n0:463_9": "anusocanavasenaca pavattati. Tasmātaṃ pacchānutāpalakkhaṇaṃ katākatānuyocana rasanti",
  "anya-e0301n0:463_10": "ca vuttaṃ. Etthaca pacchānutāpalakkhaṇanti pubbe kalyāṇañca akatvā pāpañca katvā",
  "anya-e0301n0:463_11": "āgatattā pacchime kāle anutāpalakkhaṇanti attho. Tena kukkuccassa ekantena atītārammaṇatā",
  "anya-e0301n0:463_12": "siddhā hoti. Paccuppannānāgatārammaṇatāca paṭisiddhāti. Katākatā nusocanarasanti",
  "anya-e0301n0:463_13": "ettha katañca pāpaṃ akatañca kalyāṇanti yo jetabbaṃ. Vuttañhetaṃ mahāniddese –",
  "anya-e0301n0:464_0": "Dvīhākārehi kukkuccaṃ uppajjati katattā ca akatattā ca. Kathañca dvīhā.La. Akatattāca.",
  "anya-e0301n0:464_1": "Akataṃ me kāyasu caritaṃ. Kataṃ kāyaduccaritanti uppajjati kukkuccaṃ. Akataṃ me vacīsucaritaṃ.La.",
  "anya-e0301n0:464_2": "Kataṃ manoduccaritanti uppajjati kukkuccaṃ. Akatāme pāṇātipātā veramaṇī. Kato pāṇāti",
  "anya-e0301n0:464_3": "pātoti uppajjati kukkuccaṃ.La. Akatā me sammādiṭṭhi. Katā micchāmiṭṭhīti uppajjati kukkuccanti.",
  "anya-e0301n0:465_0": "Etena pana akatasucaritā rammaṇatāya kataduccaritā rammaṇatāyaca vasena kukkuccassa",
  "anya-e0301n0:465_1": "dvidhābhāvoyeva siddho hoti. Dvīhākārehīti hi vuttaṃ. Soca kho pubbe pāpaṃ katvā",
  "anya-e0301n0:465_2": "pacchā apāyabhayatajjitānañceva apāyesu patitvā pubbe attanā katakammaṃ anussarantānañca",
  "anya-e0301n0:465_3": "hoti. Naaññesaṃ, akataṃ me kāyasucaritaṃ. Kataṃ kāyaduccaritanti hi vuttaṃ. Yathā",
  "anya-e0301n0:465_4": "pana māno duvidho hoti yāthāvamāno ayāthāvamānoti. Tathā kukkuccaṃpi, yāthāvakukkuccaṃ,",
  "anya-e0301n0:465_5": "ayāthāva kukkuccanti duvidhaṃ hoti. Tattha ayāthāva kukkuccaṃpi uppajjamānaṃ dvīhākāreho",
  "anya-e0301n0:465_6": "uppajjati akataṃ vata me kalyāṇaṃ kataṃ pāpanti. Katamaṃ pana tanti. Yañca pubbe",
  "anya-e0301n0:465_7": "kalyāṇakammepi pāpasaññī pāpadiṭṭhi akatvā pāpakammepi kalyāṇasaññī kalyāṇadiṭṭhi",
  "anya-e0301n0:465_8": "katvā pacchā anusocanavasena uppajjati. Yañca pubbe kalyāṇe kalyāṇasaññī katvā pacchā",
  "anya-e0301n0:465_9": "pāpasaññino pāpeca pāsaññī akatvā pacchā kalyāṇasaññino uppajjati. Idaṃ ayāthāvakukkuccaṃnāma.",
  "anya-e0301n0:465_10": "Anavajje sāvajjasaññī, kappiye akappiyasaññī, anāpattiyaṃ āpattisaññītiādināpi yojetabbaṃ.",
  "anya-e0301n0:465_11": "Idañca sabbaṃ uppajjamānaṃ dvīhā kāreheva uppajjati. Tasmā dvīsueva saṅgahitanti",
  "anya-e0301n0:465_12": "daṭṭhabbaṃ. Yaṃ pana mahāniddeseyeva hatthakukkuccakaṃpi kukkuccaṃ. Pādakukkuccakaṃpi",
  "anya-e0301n0:465_13": "kukkuccaṃ. Hatthapādakukkuccakaṃpi kukkuccanti niddiṭṭhaṃ. Taṃ asaṃyata kukkuccaṃnāma.",
  "anya-e0301n0:465_14": "Yaṃ pana taṃ bhikkhu kukkuccāyantā napaṭiggaṇhiṃsūti vinaye āgataṃ. Yañca kathaṃ",
  "anya-e0301n0:465_15": "kukkuccappakatatāya āpajjati kappiye akappiyasaññitā akappiye kappiyasaññitāti āgataṃ.",
  "anya-e0301n0:465_16": "Taṃ vinayakukkuccaṃnāma. Taṃpana vinayasaṃsayoeva. Soca kho attano avisaye kappati",
  "anya-e0301n0:465_17": "nukho nonukhoti saṃsappanākārena pavatto kusala kriya cittuppādo. Sopana yesaṃ uppajjati.",
  "anya-e0301n0:465_18": "Tesu ye sikkhākāmā, te taṃkammaṃ nakaronti. Te sandhāya kukkuccāyantā napaṭiggaṇhiṃsūti",
  "anya-e0301n0:465_19": "vuttaṃ. Ye pana karontiyeva. Te kappiyavatthusmiṃpi āpattiṃ āpajjanti. Te sandhāya",
  "anya-e0301n0:465_20": "kukkuccappakatatāya āpattiṃ āpajjatīti vuttaṃ.",
  "anya-e0301n0:466": "94. Thiyaticittaṃ mandamandaṃ katvā ajjhottharatīti thinaṃ. Thiyiyanā thiyitattanti hi pāḷiyaṃ niddiṭṭhaṃ.",
  "anya-e0301n0:467_0": "95. Medhati cetasike dhamme akammaññabhūte katvā vihiṃ satīti middhaṃ. Tathā hi ārammaṇe",
  "anya-e0301n0:467_1": "vipphāravasena taṃ taṃ iriyā pathaṃ sandhāretvā pavattamānesu sampayuttadhammesu",
  "anya-e0301n0:467_2": "muggarena pothetvā viya te ārammaṇato oliyāpetvā iriyāpathaṃpi sandhāretuṃ asamatthe",
  "anya-e0301n0:467_3": "katvā thinaṃ cittaṃ abhibhavati. Middhaṃ cetasiketi.",
  "anya-e0301n0:468_0": "96. Vicikicchāti ettha. Cikicchanaṃ cikicchā. Ñāṇappaṭikā roti attho. Tikicchituṃ",
  "anya-e0301n0:468_1": "dukkaratāya vigatā cikicchā etāyāti vicikicchā. Sabhāvaṃ vicinantā kicchanti kilamanti",
  "anya-e0301n0:468_2": "etāyātivā vicikicchā. Vicikicchativā dveḷhakabhāvena pavattatīti vicikicchā. Sā nīvaraṇabhūtā,",
  "anya-e0301n0:468_3": "paṭirūpakāti duvidhā. Tattha buddhādīsu aṭṭhasu vatthūsu vimativasena pavattamānā",
  "anya-e0301n0:468_4": "nīvaraṇabhūtā. Tato aññāpana asabbaññūnaṃ tesu tesu ārammaṇesu kathaṃ nukho evaṃ",
  "anya-e0301n0:468_5": "nukho idaṃnukhoti vematikabhāvena pavattā sabbā vicikicchā paṭirūpakānāma. Sā pana",
  "anya-e0301n0:468_6": "kusalāpi hoti, akusalāpi khīṇā savānaṃ uppanna kriyābyākatāpīti. Idha pana ekantākusalabhūtā",
  "anya-e0301n0:468_7": "nīvaraṇavicikicchāva adhippekāti.",
  "anya-e0301n0:469": "Akusalarāsimhi paramatthadīpanā.",
  "anya-e0301n0:470_0": "97. Saddahatīti saddhā. Yathā acchaṃ pasannaṃ nisinnaṃ udakaṃ canda sūriyādīni rūpanimittāni",
  "anya-e0301n0:470_1": "suṭṭhu attani dahati. Evaṃ ayaṃ buddhaguṇā dīni suṭṭhu attani dahati dhāreti thapetivāti",
  "anya-e0301n0:470_2": "attho. Saddahantivā etāyāti saddhā. Saddahanamattamevavā etanti saddhā. Sāpi buddhā",
  "anya-e0301n0:470_3": "dīsu saddheyyavatthūsu akālussiyabhāvena pavattamānāeva idha adhippetā. Tato aññāpana",
  "anya-e0301n0:470_4": "titthiyesuvā titthiyadhammesu vā evarūpesu asaddheyyavatthūsu saddahanavasena pavattā",
  "anya-e0301n0:470_5": "okappanā saddhā paṭirūpakānāma hoti. Sā pana atthato micchādhimokkho yevāti. Yathā",
  "anya-e0301n0:470_6": "pana manussā hatthe asati ratanāni disvā pi-gahetuṃ na sakkonti. Vitte asati tesaṃ",
  "anya-e0301n0:470_7": "sabbabhogā na sampajjanti. Bīje asati sassādīni nasampajjanti. Evaṃ saddhāya asati",
  "anya-e0301n0:470_8": "puññakriyāvatthūni nasampajjanti. Tasmā esā hatthavittabīja sadisāti vuttā.",
  "anya-e0301n0:471_0": "98. Saratīti sati. Attanā katāni kattabbāni ca kalyāṇakammāvā buddhaguṇādīnivā appamajjanavasena",
  "anya-e0301n0:471_1": "upagacchatīti attho. Sāpi sammāsati micchāsati duvidhā hoti. Tattha sammāsati idha",
  "anya-e0301n0:471_2": "adhippetā. Itarā pana satiyeva na hoti. Katassa kattabbassaca pāpakammassa appamajjanavasena",
  "anya-e0301n0:471_3": "pavatto satipaṭirūpako akusalacittuppādoyeva. Yasmā panesā cittaṃ sabbehi akusaladhammehica",
  "anya-e0301n0:471_4": "rakkhituṃ kusaladhammehica yojetuṃ sakkoti. Tasmā sā rañño sabbakammika mahāamacco",
  "anya-e0301n0:471_5": "viya daṭṭhabbāti. Satiṃkhvāhaṃ bhikkhave sabbatthikaṃ vadāmīti hi vuttaṃ.",
  "anya-e0301n0:472": "99. Hiriyatīti hiri. Kāyaduccaritādīhi lajjati jigucchati ukkaṇṭhatīti attho.",
  "anya-e0301n0:473": "100. Tehiyeva ottappatīti ottappaṃ. Ubbijjatīti attho. Etthapi hiriottappappaṭirūpakānāma atthi, vuttañhi –",
  "anya-e0301n0:474": "Lajjitabbe nalajjanti, alajjiyesu lajjareti ca;",
  "anya-e0301n0:475": "Bhāyitabbe nabhāyanti, abhaye bhayadassinoti ca.",
  "anya-e0301n0:476": "Yasmā pana sappurisā hiriyā attani ottappenaca paresu ārakkhadevatādīsu gāravaṃ uppādetvā pāpato vajjetvā suddhaṃ attānaṃ pariharanti. Tasmā ime dve lokapāladhammāti vuttā.",
  "anya-e0301n0:477_0": "101. Lobhappaṭipakkho alobho. So hi yesu attano hitasaññitesu ārammaṇesu lobho lagganavasena",
  "anya-e0301n0:477_1": "pavattati, tesveva taṃ lobhaṃ vidhamitvā lobhavatthubhūtā bhavabhogasampattiyo gūtharāsiṃviya",
  "anya-e0301n0:477_2": "hīḷetvā jigucchitvā ekānekkhamma dhātunāma hutvā pavattatīti.",
  "anya-e0301n0:478_0": "102. Dosappaṭipakkho adoso. Sopi hi yesu attano ahitasaññitesu ārammaṇesu doso dussanavasena",
  "anya-e0301n0:478_1": "pavattati. Tesveva taṃdosaṃ vidhamitvā diṭṭhadiṭṭhesu sattesu puṇṇacandasadisaṃ sommahadayaṃ",
  "anya-e0301n0:478_2": "uppādetvā ekā abyāpādadhātu nāma hutvā pavattatīti. Ayamevaca brahmavihāresu mettāti",
  "anya-e0301n0:478_3": "vuttā. Amohopi idha vattabbo. Mohappaṭipakkho amoho. Sopi hi yesu dhammesuvā atthesuvā",
  "anya-e0301n0:478_4": "catūsu ariyasaccesuvā moho andhakāraṃ katvā pavattati. Tesveva taṃ mohaṃ vidhamitvā",
  "anya-e0301n0:478_5": "candasūriyasahassaṃ uṭṭhāpentoviya vijjānāma hutvā pavattatīti.",
  "anya-e0301n0:479_0": "103. Tatramajjhattatāti ettha attā vuccati sabhāvo. Līnuddhaccādīnaṃ ubhinnaṃ visamapakkhānaṃ",
  "anya-e0301n0:479_1": "majjhe pavatto attā etassāti majjhattā. Samappavatto sampayuttadhammasamūho. Tassa",
  "anya-e0301n0:479_2": "bhāvo majjhakkatā. Tesu tesu sampayuttadhammesu dissamānā majjhattatā tatramajjhattatā",
  "anya-e0301n0:479_3": "tesu tesuvā hitakammesu cittacetasikānaṃ majjhattatā tatramajjhattatā. Tathā hi sā",
  "anya-e0301n0:479_4": "samappavattānaṃ sampayutta dhammānaṃ ajjhupekkhanavasena samappavattānaṃ ājāneyyānaṃ",
  "anya-e0301n0:479_5": "ajjhupekkhanasārathīviya daṭṭhabbāti vuttā. Ayamevaca brahmavihāresu upekkhāti vuttā.",
  "anya-e0301n0:480_0": "104. Kāyappassaddhādīsu kāyoti vedanādikkhandhattaya saṅkhāto cetasikasamūho vuccati.",
  "anya-e0301n0:480_1": "Cittanti sobhaṇacittaṃ. Kāyassa passaddhi kāyappassaddhi. Cittassa passaddhi cittappassaddhītiādinā",
  "anya-e0301n0:480_2": "samāso. Passambhanaṃ passaddhi. Santasītalabhāvoti attho. Yesaṃ idaṃ dvayaṃ dubbalaṃ",
  "anya-e0301n0:480_3": "hoti. Te puññakammesu cittasukhaṃ napindanti. Bahiddhāeva nesaṃ cittaṃ pakkhandati.",
  "anya-e0301n0:480_4": "Santatte pāsāṇapiṭṭhe thapitamacchoviya hoti. Yesaṃ pana balavaṃ hoti. Teyeva tattha",
  "anya-e0301n0:480_5": "taṃ vindanti. Tesaṃ cittaṃ sītale udake pakkhitta maccho viya hoti.",
  "anya-e0301n0:481_0": "105. Lahubhāvo lahutā. Agarutā adandhatāti attho. Yesaṃ idaṃ dubbalaṃ. Tesaṃ cittaṃ",
  "anya-e0301n0:481_1": "puññakammesu napasāreti saṅkocati. Tattapāsāṇe pakkhittapadumapupphaṃ viya hoti.",
  "anya-e0301n0:481_2": "Yesaṃ pana balavaṃ. Tesaṃ cittaṃ tattha pasāreti. Sītale udake pakkhitta padumapupphaṃ viya hoti.",
  "anya-e0301n0:482_0": "106. Mudubhāvo mudutā. Yesaṃ idaṃ dubbalaṃ. Tesaṃ cittaṃ puññakammesu thaddhaṃ hoti.",
  "anya-e0301n0:482_1": "Verīnaṃ majjhe gatamahāyodhoviya hoti. Yesaṃ pana balavaṃ. Tesaṃ cittaṃ tattha mudu",
  "anya-e0301n0:482_2": "hoti. Viyaññātīnaṃ majjhe gatamahāyodho viya hoti.",
  "anya-e0301n0:483_0": "107. Kammani sādhu kammaññaṃ. Tadeva kammaññatā. Yesaṃ idaṃ dubbalaṃ. Tesaṃ cittaṃ",
  "anya-e0301n0:483_1": "puññakammesu yathicchitaṃ thapetuṃ nalabbhati, vikkirati. Paṭivāte khittathusamuṭṭhiviya",
  "anya-e0301n0:483_2": "hoti. Yesaṃ pana balavaṃ. Tesaṃyeva taṃ tattha yathicchitaṃ thapetuṃ labbhati navikkirati.",
  "anya-e0301n0:483_3": "Paṭivāte khittasuvaṇṇakkhandhoviya hoti.",
  "anya-e0301n0:484_0": "108. Paguṇassa bhāvo pāguññaṃ. Tadeva pāguññatā. Yesaṃ idaṃ dubbalaṃ. Tesaṃ cittaṃ",
  "anya-e0301n0:484_1": "puññakammesu vikampati vihaññati. Gambhīre udake khittavānaroviya hoti. Yesaṃ pana",
  "anya-e0301n0:484_2": "balavaṃ, te saṃ taṃ tattha navikampati navihaññati. Gambhīre udake khitta kumbhilo viya hoti.",
  "anya-e0301n0:485_0": "109. Ujueva ujukaṃ, ujukassa bhāvo ujukatā. Yesaṃ idaṃ dubbalaṃ. Tesaṃ cittaṃ puññakammesu",
  "anya-e0301n0:485_1": "visamagahikaṃ hoti. Kadāci līnaṃ. Kadāci uddhaṭaṃ. Kadāci onataṃ. Kadāci unnataṃ.",
  "anya-e0301n0:485_2": "Surāmadamattassa maggagamanaṃ viya hoti. Yesaṃ pana balavaṃ, tesaṃ taṃ vuttavipariya yena veditabbanti.",
  "anya-e0301n0:486_0": "110. Etthaca siddhesupi cittappassaddhādikesu vuttesu visuṃ kāyappassaddhādīnaṃ vacanaṃ",
  "anya-e0301n0:486_1": "tesaṃ vasena rūpakāyassapi passaddhādi dīpanatthanti veditabbaṃ. Tattha taṃ taṃ suttantaṃ",
  "anya-e0301n0:486_2": "sutvā gelaññavuṭṭhā nādīsu rūpakāyassa passaddhabhāvo pākaṭo iddhimantānaṃ iddhiyā",
  "anya-e0301n0:486_3": "ākāsagamanādīsu lahu bhāvo. Kāyaṃ khuddakaṃ vā mahantaṃ vā katvā nimminanesu mudubhāvo.",
  "anya-e0301n0:486_4": "Antopathaviyaṃvā antopabbate suvā asajjamānaṃ katvā gamanādīsu kammaññabhāvo. Nāgavaṇṇaṃvā",
  "anya-e0301n0:486_5": "garuḷavaṇṇaṃvā katvā nimminanādīsu paguṇabhāvo tesveva sabbesu yathānimmitavasena",
  "anya-e0301n0:486_6": "cirappavattibhāvesu ujukabhāvo pākaṭo hotīti veditabbo. Samaṃ dhārentīti sādhāraṇā,",
  "anya-e0301n0:486_7": "sabbehi sobhaṇacittehi, tesaṃvā sādhāraṇā sobhaṇa sādhāraṇā.",
  "anya-e0301n0:487_0": "111. Sammāvācāti ettha tividhā sammāvācā kathā, cetanā, virativasena, tattha atthadhammappaṭisaṃyuttā",
  "anya-e0301n0:487_1": "subhāsitā vācā kathā sammāvācānāma. Taṃsamuṭṭhāpikā kusalakriyacetanā cetanāsammāvācānāma.",
  "anya-e0301n0:487_2": "Yā pana musāvādā veramaṇādīni sikkhāpadāni samādiyantassavā adhiṭṭhahantassavā sampattaṃ",
  "anya-e0301n0:487_3": "vatthuṃ avītikkamantassavā pāpaviramaṇākārena cittassa pavatti. Ayaṃ virati sammāvācānāma.",
  "anya-e0301n0:487_4": "Sā idha adhippetā. Sammā vadanti etā yāti sammāvācā. Etāyāti cettha karaṇatthe hetuatthe",
  "anya-e0301n0:487_5": "vā karaṇavacanaṃ daṭṭhabbaṃ. Tattha vācāya sikkhāpadāni samādiyantassa samādānavacanāni",
  "anya-e0301n0:487_6": "sandhāya karaṇattho hetuattho ca yujjati. Tato yathāsamādinnānivā yathādhiṭṭhitānivā",
  "anya-e0301n0:487_7": "sikkhāpadāni suṭṭhurakkhāmāti yāni anavajjānieva vacanāni vadantā vicaranti. Tāni",
  "anya-e0301n0:487_8": "sandhāya karaṇatthānukūlo hetu atthoyeva yujjatīti. Athavā, tathā vadantuvā māvā.",
  "anya-e0301n0:487_9": "Ayaṃpana vadamānesu sati tesaṃ sammā vattuṃeva deti. Namicchā vattunti katvā sammā",
  "anya-e0301n0:487_10": "vācātveva vuccati. Apica, ayaṃ vacīduccaritānaṃ pajahanavasena pavattamānā vacīdvārasuddhiyā",
  "anya-e0301n0:487_11": "eva hotīti sammāvācāti vuccatīti.",
  "anya-e0301n0:488_0": "112. Sammākammantopi tividho kriyā, cetanā, virati vasena. Tattha yaṃkiñci anavajjaṃ",
  "anya-e0301n0:488_1": "kammaṃ karontassa kāyikakriyā kriyākammantonāma. Taṃsamuṭṭhāpikā cetanā cetanākammanto",
  "anya-e0301n0:488_2": "nāma. Yā pana pāṇātipātā veramaṇādīni sikkhāpadāni samādi yantassavā adhiṭṭhahantassavā",
  "anya-e0301n0:488_3": "sampattaṃ vatthuṃ avītikkamantassavā pāpaviramaṇākārena cittassa pavatti. Ayaṃ virati",
  "anya-e0301n0:488_4": "sammākammanto nāma. Sammā karonti etenāti sammākammaṃ, tadeva sammā kammanto suttanto",
  "anya-e0301n0:488_5": "vanantoviya. Sesamettha vuttanayameva.",
  "anya-e0301n0:489_0": "113. Sammāājīvopi vīriya, virativasena duvidho. Tattha pakatiyā anavajjāni kasikammādīnivā",
  "anya-e0301n0:489_1": "bhikkhācariyādīnivā katvā jīvitaṃ kappentānaṃ uṭṭhānabalasaṅkhāto vāyāmo vīriyasammāājīvonāma.",
  "anya-e0301n0:489_2": "Yā pana ājīvasuddhiṃ apekkhitvā attano ājīvasīlavipattikāraṇāni kāyavacīduccaritāni",
  "anya-e0301n0:489_3": "pajahantānaṃ pāpaviramaṇākārena cittassa pavatti. Ayaṃ virati ājīvonāma. Ayamidhādhippeto.",
  "anya-e0301n0:489_4": "Sammā ājīvanti jīvitaṃ pavattenti etenāti sammāājīvo. Sesamettha vuttanayamevāti.",
  "anya-e0301n0:490_0": "114. Ekekāpi cettha sampatta virati, samādāna virati, samucchedavirativasena tividhā.",
  "anya-e0301n0:490_1": "Tattha yā sikkhāpadāni asamā diyitvāvā samādinnānipivā tāni anapekkhitvā kevalaṃ",
  "anya-e0301n0:490_2": "hiri ottappabaleneva sampattaṃ vatthuṃ avītikkamantānaṃ uppannā virati. Ayaṃ sampattaviratināma.",
  "anya-e0301n0:490_3": "Sā paccuppannārammaṇāyeva. Pañcasikkhā padā paccuppannārammaṇāti hi vuttaṃ. Yā pana",
  "anya-e0301n0:490_4": "sikkhāpadāni samādi yantassavā adhiṭṭhahantassavā yathāsamādinnānivā yathādhiṭṭhitāni",
  "anya-e0301n0:490_5": "vā suṭṭhurakkhāmīti sampatta vatthuṃ apītikkamantassavā uppannā. Ayaṃ samādānaviratināma.",
  "anya-e0301n0:490_6": "Sā pana paccuppannārammaṇāvā hoti anāgatārammaṇāvā. Tathā hi pañcasikkhāpadā paccuppannārammaṇāti",
  "anya-e0301n0:490_7": "idaṃ sampattavirativasena vuttanti aṭṭhakathāyaṃ vuttaṃ. Maggakkhaṇe pana sabbaduccaritānaṃ",
  "anya-e0301n0:490_8": "paccayasamucchedavasena uppannā samucchedaviratināma. Sā pana nibbānārammaṇāeva.",
  "anya-e0301n0:490_9": "Phalaviratipi ettheva saṅgahitāti. Tattha lokiyaviratiyo jīvitindriyādīni vītikkamitabbavatthūni",
  "anya-e0301n0:490_10": "ārammaṇaṃ katvā pāṇātipātādīni viramitabbavatthūni pajahanti. Lokuttaraviratiyo pana",
  "anya-e0301n0:490_11": "nibbānaṃ ārammaṇaṃ katvā tāniyeva viramitabbavatthūni pajahantīti daṭṭhabbaṃ.",
  "anya-e0301n0:491_0": "115. Paradukkhe sati kāruṇikānaṃ hadayakhedaṃ karotīti karuṇā. Kirativā paradukkhaṃ",
  "anya-e0301n0:491_1": "vikkhipati, kiṇātivā paradukkhaṃ hiṃsatīti karuṇā. Kirīyati dukkhitesu pasārīyatītivā",
  "anya-e0301n0:491_2": "karuṇā. Apica kali uṇāti chedo. Kalīti dukkhaṃ vuccati, yathā-kali sambhave bhaveti.",
  "anya-e0301n0:491_3": "Kalītivā pāpapi parājayopi vuccati. Pāpe kali parājayeti hi vuttaṃ. Sabbañcetaṃ kāruṇikā",
  "anya-e0301n0:491_4": "naṃ kāruññahetubhūtameva hoti. Iti kaliṃ dukkhaṃvā pāpaṃvā sabbasampattito parājayaṃvā",
  "anya-e0301n0:491_5": "sattehi avanti rakkhanti, sattevā tato vidhakalito avanti rakkhanti kāruṇikā janā etāyāti karuṇā.",
  "anya-e0301n0:492_0": "116. Parasampattiṃ disvā modanti etāyāti muditā. Natthi pamāṇaṃ etesanti appamāṇā,",
  "anya-e0301n0:492_1": "sattā. Appamāṇesu bhavāti appamaññā. Etāhi ettakesuyeva sattesu pavattetabbā. Na",
  "anya-e0301n0:492_2": "ito aññesūti evaṃ paricchedappamāṇassa abhāvā ekasmiṃ satte pavattāpi appamaññāevanāma hontīti.",
  "anya-e0301n0:493": "[77] Ṭīkāsu pana",
  "anya-e0301n0:494": "Appamāṇasattā rammaṇattā appamāṇā. Tāeva appamaññāti vuttaṃ. Taṃ na sundaraṃ.",
  "anya-e0301n0:495": "117. Paññindriyanti heṭṭhā vutto amohoeva. So hi pajānanaṭṭhena paññā, adhipatiyaṭṭhena indriyañcāti katvā paññindriyanti vuccatīti.",
  "anya-e0301n0:496": "Sobhaṇarāsimhi paramatthadīpanā.",
  "anya-e0301n0:497_0": "118. Ettāvatātiādi tiṇṇaṃ rāsīnaṃ saṅgaho. Evaṃ dvipaññāsa sarūpaṃ dassetvā idāni",
  "anya-e0301n0:497_1": "cetoyuttappakāraṃ dassento tesantiādimāha. Ito cetasikānaṃ sarūpadassanato paraṃ",
  "anya-e0301n0:497_2": "tesaṃ cittāviyuttānaṃ cittena aviyuttānaṃ cetasikānaṃ cittuppādesu paccekaṃ sampayogo",
  "anya-e0301n0:497_3": "tathāyogaṃ vuccateti yojanā. Cittuppādesūti cittesu icceva attho. Uppajjanti cetasikā",
  "anya-e0301n0:497_4": "etesūti uppādā. Cittānieva uppādā cittuppādāti katvā. Dvipañcaviññāṇānaṃ sabbadubbalattā",
  "anya-e0301n0:497_5": "tesu cha pakiṇṇakā nuppajjanti. Bhāvanābalena pahīnattā vitakko dutīyajjhānikādīsu,",
  "anya-e0301n0:497_6": "vicāro tatīyajjhānikādīsu, pīti catutthajjhānikādīsu nuppajjati. Sanniṭṭhānasabhāvattā",
  "anya-e0301n0:497_7": "adhimokkho asanniṭṭhānasabhāve vicikicchā citte nuppajjati. Vīriyaṃ balanāyakattā",
  "anya-e0301n0:497_8": "dubbalesu pañcadvārāvajjanā dīsu soḷasacittesu nuppajjati. Pīti sampiyāyanasabhāvattā",
  "anya-e0301n0:497_9": "domanassupekkhā sahagatesu nuppajjati. Chando icchāsabhāvattā icchārahitesu ahetukesu",
  "anya-e0301n0:497_10": "momūhacittesuca nuppajjatīti āha pakiṇṇakesupana vitakko.La. Momūhavajjitacittesūti.",
  "anya-e0301n0:497_11": "Te pana cittuppādā pakiṇṇakavivajjitā sapakiṇṇakāti sambandho.",
  "anya-e0301n0:498": "119. Akusalesūti akusalacetasikesu. Sabbākusala sādhāraṇānāma. Tasmā sabbesupi dvādasākusalacittesu labbhantīti yojanā.",
  "anya-e0301n0:499": "[78] Vibhāvaniyaṃ pana",
  "anya-e0301n0:500": "Pacchimaṃ purimassa samatthanavacananti adhippetaṃ. Taṃ na sundaraṃ.",
  "anya-e0301n0:501_0": "Idañhi ṭhānaṃ cittesu labbhamānatādassanapadhānanti. Yasmā pana sabbāni akusalacittāni",
  "anya-e0301n0:501_1": "imehi catūhi vinā nuppajjanti. Na hi tāni pāpesu ādīnavaṃ passitvā ṭhitānaṃ uppajjanti.",
  "anya-e0301n0:501_2": "Naca tehi lajjāyavā bhayenavā ukkaṇṭhitānaṃ. Nāpi kusalesu dhammesu samāhitānanti.",
  "anya-e0301n0:501_3": "Tasmā te sabbesu tesu labbhantīti. Yasmāca diṭṭhimānā khandhesu assādaṃ amuñcitvāva",
  "anya-e0301n0:501_4": "tesu tathā tathā āmasitvā pavattanti. Tasmā te lobhamūlacittesveva uppajjanti. Tattha",
  "anya-e0301n0:501_5": "uppajjantesu pana tesu diṭṭhi khandhesu attaggāhaṃ daḷhaṃ gahetvā taṃ attaṃ niccatādīhi",
  "anya-e0301n0:501_6": "micchāsabhāvehieva parāmasantī pavattati. Māno pana khandhe ahanti daḷhaṃ gahetvā",
  "anya-e0301n0:501_7": "taṃ gahitākāraṃ seyya tādīhieva āmasanto pavattati. Tasmā te āmasanākārato asadisavuttinoeva",
  "anya-e0301n0:501_8": "hontīti āha. Diṭṭhicatūsu.La. Vippayuttesūti. Ye pana diṭṭhigatikā diṭṭhiyā yathāgahitaṃ",
  "anya-e0301n0:501_9": "attānameva ahanti gaṇhanti. Tesaṃpi diṭṭhimānā āmasanākāraṃ patvā asadisavuttikāeva",
  "anya-e0301n0:501_10": "honti. Na hi mānassa viya diṭṭhiyā atta saṃpaggahaṇe byāpāro atthi. Na ca diṭṭhiyā",
  "anya-e0301n0:501_11": "viya mānassa dhammānaṃ ayāthāvapakkhaparikappaneti. Teneva hi ahaṃgāho māno anāgāmīnaṃpi",
  "anya-e0301n0:501_12": "pavattati. Attaggāhabhūtā pana diṭṭhi puthujjanāna mevāti.",
  "anya-e0301n0:502": "[79] Vibhāvaniyaṃ pana",
  "anya-e0301n0:503": "“Mānopi ahaṃmānavasena pavattanato diṭṭhisadisova pavattatīti diṭṭhiyā saha ekacittuppāde napavattatī”ti vatvā kesara sīho pamāya taṃ atthaṃ sādheti. Taṃ na sundaraṃ.",
  "anya-e0301n0:504_0": "Sadisappavatti hi nāma sahapavattiyā eva kāraṇanti. Macchariyaṃ pana attasampattīsu",
  "anya-e0301n0:504_1": "lagganalobhasamuṭṭhitaṃpi tāsaṃ parehi sādhāraṇabhāvaṃ asahanākārena pavattattā ekantena",
  "anya-e0301n0:504_2": "paṭighasampa yuttameva hotīti vuttaṃ doso.La. Cittesūti. Akammañña lakkhaṇaṃ thinamiddhaṃ",
  "anya-e0301n0:504_3": "kammaññasabhāvesu asaṅkhārikesu nasambhavatīti vuttaṃ thinamiddhaṃ pañcasu sasaṅkhārika",
  "anya-e0301n0:504_4": "cittesūti. Cattāro sabbā kusalasādhāraṇā. Tayo lobha diṭṭhimānā. Cattāro dosādayo.",
  "anya-e0301n0:504_5": "Dvayaṃ thinamiddhaṃ. Vicikicchā cittecāti casaddo avadhāraṇe. Vicikicchācitteevāti",
  "anya-e0301n0:504_6": "attho. Catuddasa akusala cetasikā.",
  "anya-e0301n0:505_0": "120. Sobhaṇesūti sobhaṇacetasikesu. Lokuttare aṭṭhaṅgikamagge tīsu khandhesu paññākkhandhe",
  "anya-e0301n0:505_1": "sammāsaṅkappo nāma sammādiṭṭhipacchimakova hoti. Tasmā pādakajjhānādivasena tasmiṃ",
  "anya-e0301n0:505_2": "asatipi paññākkhandho naparihāyati. Sīlasamādhikkhandhadhammesu pana eko ekassa kiccaṃ",
  "anya-e0301n0:505_3": "nasādheti. Tasmā lokuttara maggo sattaṅgikato heṭṭhā napavattatīti āha viratiyo pana",
  "anya-e0301n0:505_4": "tissopi.La. Labbhantīti. Niyatāva ekatova sabbathāpi labbhantīti yojanā. Tattha niyatāvāti",
  "anya-e0301n0:505_5": "na lokiyesuviya kadācieva labbhanti. Athakho sabbadāpi niyatā hutvāva labbhanti.",
  "anya-e0301n0:505_6": "Kasmā, lokuttaradhammānaṃ niccaṃ sīlesu paripūrakāritāvasena pavattattā. Na hi te",
  "anya-e0301n0:505_7": "lokiyā viya kadāci dānavasena kadāci sutapariyattivasena kadāci kasiṇabhāvanādivasena",
  "anya-e0301n0:505_8": "pavattantīti. Ekato vāti nalokiyesu viya visuṃ visuṃ labbhanti. Athakho tissopi ekato",
  "anya-e0301n0:505_9": "hutvāva labbhanti. Kasmā, abhinnārammaṇattā. Na hi te lokiyā viya vītikkamitabbavatthusaṅkhātāni",
  "anya-e0301n0:505_10": "jīvitindriyādīni nānārammaṇāni ārabbha pavattanti. Ekaṃpana nibbānameva ārabbhapavattantīti.",
  "anya-e0301n0:505_11": "Sabbathāpīti na lokiyesu viya ekade sappahānavasena labbhanti. Athakho tissopi anavasesa",
  "anya-e0301n0:505_12": "duccarita durājīvappahānākārena labbhanti. Lokiyesuhi sakiṃ uppannā sammāvācā catubbidhāni",
  "anya-e0301n0:505_13": "vacīduccaritāni sabbāni ekato pajahituṃ nasakkoti. Musāvādavirati musāvādameva pajahituṃ",
  "anya-e0301n0:505_14": "sakkoti. Na itarāni. Musāvādaṃpi samūlaṃ sānusayaṃ pajahituṃ nasakkoti. Tathā pisuṇavācā",
  "anya-e0301n0:505_15": "virati pisuṇavācameva pajahituṃ sakkoti. Na itarāni. Pisuṇavācaṃpi samūlaṃ sānusayaṃ",
  "anya-e0301n0:505_16": "pajahituṃ na sakkoti. Sabbaṃ vitthāretabbaṃ. Lokuttaresu pana sakiṃ uppannā sammāvācā",
  "anya-e0301n0:505_17": "sabbāni vacīduccaritāni samūlāni sānusayāni pajahati. Sakiṃ uppanno sammākammanto",
  "anya-e0301n0:505_18": "sabbāni kāyaduccaritāni samūlāni sānusayāni pajahati. Sakiṃ uppanno sammāājīvo sabbāni",
  "anya-e0301n0:505_19": "ājīvahetukāni kāyavacīduccaritāni samūlāni sānusayāni pajahati. Iti tisso lokuttaresueva",
  "anya-e0301n0:505_20": "sabbathāpi labbhantīti. Visaddo avayavasampiṇḍanattho. Sakiṃ uppannā ekā sammāvācā",
  "anya-e0301n0:505_21": "musāvādappahānavasenāpi labbhati. Nakevalañca tappahānavaseneva. Athakho pisuṇavācāpahānavasenapi",
  "anya-e0301n0:505_22": "labbhatīti sabbaṃ vattabbaṃ. Etthaca duccaritāni samūlāni sānusayānīti ettha kāyavacīcopana",
  "anya-e0301n0:505_23": "bhāgiyāni kāmarāgānusayādīni uparimaggavajjhāni kilesajātāni arūpasekkhānaṃpi santiyeva.",
  "anya-e0301n0:505_24": "Kāmarūpasekkhānaṃ pana vattabbameva natthi. Tasmā tesaṃ pajahanavasena uparimagga",
  "anya-e0301n0:505_25": "phalaviratīnaṃ duccaritappahānaṃ daṭṭhabbaṃ. Kāmāvacarakusalesveva, napana kāmāvacaravipākakriyacittesu,",
  "anya-e0301n0:505_26": "nāpimahaggatacittesūti adhippāyo. Kāmāvacarakusalesupi kāmabhūmiyaṃ uppannesueva,",
  "anya-e0301n0:505_27": "narūpārūpabhūmiyaṃ uppannesu. Na hi brahmānaṃ viramitabbavatthu saṅkhātāni kāyavacīduccaritānināma",
  "anya-e0301n0:505_28": "atthi. Naca lokiyaviratiyo viramitabba vatthurahitesu puggalesu pavattantīti. Upari",
  "anya-e0301n0:505_29": "chakāmāvacaradeve supi napavattantīti vadanti. Taṃ kathāvatthumhi vicāritameva. Yadi",
  "anya-e0301n0:505_30": "evaṃ manussalokepi tīsu heṭṭhimaphalaṭṭhesu tāsaṃ appavatti āpajjati. Na hi tesaṃpi",
  "anya-e0301n0:505_31": "pāṇātipātādīni viramitabbavatthūnināma atthīti. Saccaṃ, idha pana sattavidhaāpattikkhandhāpi",
  "anya-e0301n0:505_32": "viramitabbavatthuṭṭhāne ṭhitā. Tathā tividhakuhanavatthūnica. Tānica kānici tesaṃ",
  "anya-e0301n0:505_33": "phalaṭṭhānaṃpi sādhāraṇānieva. Manussānañca yāni kānici tassa tassa samādinnassa",
  "anya-e0301n0:505_34": "sikkhāpadassa vatthūnipi viramitabbavatthūnieva. Yānipi kāmasekkhānaṃ kāyavācā vipphandanakarāni",
  "anya-e0301n0:505_35": "kilesajātāni samucchedaviratīnaṃ vatthubhūtāni santi. Tāni tesaṃ tadaṅga viratīnaṃpi",
  "anya-e0301n0:505_36": "vatthūnievāti. Kadāci sandissantīti samādānasampattaviratīnaṃ aññataravasena pavattakāleeva",
  "anya-e0301n0:505_37": "sandissanti. Evaṃ sandissa mānāpi bhinnārammaṇattā naekato hutvā sandissantīti vuttaṃ",
  "anya-e0301n0:505_38": "visuṃ visunti. Visuṃvisuṃ sandissamānāpi ekekaduccaritappahānavaseneva sandissanti.",
  "anya-e0301n0:505_39": "Na lokuttaresu viya sabbathāpīti daṭṭhabbaṃ.",
  "anya-e0301n0:506_0": "121. Appanāpattānaṃ appamaññānaṃ somanassasahagatabhāvova vibhaṅge vuttoti vuttaṃ",
  "anya-e0301n0:506_1": "pañcamajjhānavajjitamahaggatacittesūti. Etāhi parasattānaṃ hetu adhimattabyāpārā",
  "anya-e0301n0:506_2": "honti, tasmā atisantāya nibyāpārāya pañcamajjhānupekkhāya saha napavattantīti. Appanāpubbabhāgabhūtānaṃ",
  "anya-e0301n0:506_3": "pana tāsaṃ upekkhāvedanāyapi sampayogo aṭṭhakathāyaṃ anuññātoyevāti vuttaṃ kāmāvacara.La.",
  "anya-e0301n0:506_4": "Cittesucāti. Kadācīti kāruññappakatikassa anissukinoca paresaṃ vipattisampattidassanakāle.",
  "anya-e0301n0:506_5": "Nānāhutvā jāyantīti tesaṃ vipattidassanakāle anukampanavasena karuṇā eva jāyati,",
  "anya-e0301n0:506_6": "namuditā. Sampattidassanakāle pana modanavasena muditāva jāyati, nakaruṇāti evaṃ",
  "anya-e0301n0:506_7": "visuṃ visuṃ hutvā jāyantīti attho. Yasmā panetā dosasamuṭṭhitānaṃ vihiṃsā aratīnaṃ",
  "anya-e0301n0:506_8": "nissaraṇabhūtāti suttantesu vuttā. Domanassapaṭipakkhañcaso manassameva hoti. Tasmā",
  "anya-e0301n0:506_9": "tāsaṃ appanāpubbabhāgabhūtānaṃpi niccaṃ somanassayogameva keci icchantīti vuttaṃ",
  "anya-e0301n0:506_10": "upekkhāsahagatesu.La. Keci vadantīti. So pana tesaṃ vādo aṭṭhakathāyapi saha viruddho.",
  "anya-e0301n0:506_11": "Tasmā taṃ bahū viññuno na sampaṭicchantīti katvā sovādo therena kecivādonāma kato.",
  "anya-e0301n0:506_12": "Yasmāca sabbesaṃpi lokiya lokuttarajjhānānaṃ pubbabhāga bhāvanā nāma appanāsannakāleeva",
  "anya-e0301n0:506_13": "somanassajjhānānaṃ pubbabhāgā somanassasahagatā honti. Upekkhājhānānaṃ pubbabhāgā",
  "anya-e0301n0:506_14": "upekkhāsahagatā honti. Anāsannakāle pana sabbesaṃpi tesaṃ pubbabhāgā kadāci somanassasahagatā,",
  "anya-e0301n0:506_15": "kadāci upekkhāsahagatāhonti. Tasmā so vādo kecivādova kātuṃ yuttoti. Etthaca sabbānipi",
  "anya-e0301n0:506_16": "samathavipassanābhāvanācittānināma ādimhi yebhuyyena upekkhāsahagatānieva bhaveyyuṃ,",
  "anya-e0301n0:506_17": "yadiyi tāni āditoyeva paṭṭhāya somanassasahajātāni siyuṃ. Tadā ime sattā so manassajātesu",
  "anya-e0301n0:506_18": "kammesu anabhiratānāma natthīti aññaṃ kammaṃ chaḍḍetvā bhāvanākammameva anuyuñjeyyunti.",
  "anya-e0301n0:506_19": "Pacchā pana attano bhāvanāya pubbāpariyavisesadassanakāleeva somanassa sahajātāni",
  "anya-e0301n0:506_20": "bhavanti. Paṭikūlā rammaṇesu pana asubhabhāvanācittesu dukkhitasattārammaṇesuca karuṇābhāvanācittesu",
  "anya-e0301n0:506_21": "vattabbameva natthi. Apica imā karuṇāmuditānāma pakatikālepi uppajjantiyeva. Tāsu",
  "anya-e0301n0:506_22": "pana muditā tāva iṭṭhasampattivisayāti sāyebhuyyena somanassa sahajātāti yuttametaṃ.",
  "anya-e0301n0:506_23": "Karuṇā pana aniṭṭhavipattivisayāti sā yebhuyyena upekkhāsahajātā eva siyā. Naca etā",
  "anya-e0301n0:506_24": "parasattahetu adhimatta byāpārāti katvā upekkhāvedanāya saha viruddhāevāti sakkā",
  "anya-e0301n0:506_25": "vattuṃ. Sā hi appanaṃ apattā vedanupekkhānāma ārammaṇarasānubhavaneeva nibyāpārāhoti.",
  "anya-e0301n0:506_26": "Na aññakiccesu. Tathā hi sattā upekkhāsahagata cittehi adinnaṃpi ādiyanti, dānaṃpi",
  "anya-e0301n0:506_27": "denti, aññānipi mahantāni puññāpuññakammāni karontiyevāti. Tasmā appanā pattānaññeva",
  "anya-e0301n0:506_28": "tāsaṃ vedanupekkhāya saha viruddhabhāvo vattuṃ yuttoti.",
  "anya-e0301n0:507": "[80] Ettāvatā yaṃ vuttaṃ vibhāvaniyaṃ",
  "anya-e0301n0:508_0": "“Karuṇāmuditā bhāvanākāle appanāvīthito pubbe paricayavasena upekkhāsahagatacittehipi",
  "anya-e0301n0:508_1": "parikammaṃ hoti. Yathātaṃ paguṇaganthaṃ sajjhāyantassa kadāci aññavihi tassāpi sajjhāyanaṃ,",
  "anya-e0301n0:508_2": "yathāca paguṇavipassanāya saṅkhāre sammasantassakadāci paricayabalena ñāṇavippayuttacittehipi",
  "anya-e0301n0:508_3": "sammasananti upekkhā sahagatakāmāvacaresu karuṇā muditānaṃ asambhavavādo kecivādo",
  "anya-e0301n0:508_4": "kato”ti. Taṃ paṭikkhittaṃ hotīti daṭṭhabbaṃ.",
  "anya-e0301n0:509_0": "Kiñcāpi kasiṇanimittādīni ārammaṇāni agambhīrānieva honti. Tathāpi yogakammabalena",
  "anya-e0301n0:509_1": "cittasamādhānabalena kilesa dūrībhāvenaca tadārammaṇesu jhānacittesu ñāṇaṃ ekantena",
  "anya-e0301n0:509_2": "pavatta tiyevāti āha sabbesupi pañca.La. Cittesucāti.",
  "anya-e0301n0:510_0": "122. Tayo viratidhammā. Dvayaṃ appamaññāyugaḷaṃ. Evaṃ so bhaṇacetasikā sobhaṇesveva",
  "anya-e0301n0:510_1": "cittesu catudhā catūhi pakārehi sampayuttāti yojanā. Idāni sabbesaṃpi ceto yuttānaṃ",
  "anya-e0301n0:510_2": "niyatā niyatayogivibhāgaṃ dassetuṃ issātiādimāha. Karuṇā ādi yassāti karuṇādi. Appamaññā",
  "anya-e0301n0:510_3": "dvayaṃ. Issāmaccherakukkuccānica viratiyoca karuṇādica issāmacche rakukkuccaviratikaruṇādayo.",
  "anya-e0301n0:510_4": "Te nānāca jāyanti, kadācica jāyanti. Mānoca kadācieva jāyati. Thinamiddhañca tathā",
  "anya-e0301n0:510_5": "kadāci eva jāyati. Jāyamānaṃ pana aññamaññaṃ saheva jāyati. Nanānāti yojanā. Etthaca",
  "anya-e0301n0:510_6": "appamaññāviratīnaṃ nānā kadāci yogo heṭṭhāca vutto. Uparica vakkhati. Issādīnaṃca",
  "anya-e0301n0:510_7": "upari vakkhati. Mānathinamiddhānaṃ pana idha vattabboti. Tattha māno catūsu diṭṭhivippayuttesu",
  "anya-e0301n0:510_8": "labbhamānopi kadāci tesaṃ seyyo hamasmītiādinā pavattakāleeva labbhati, naaññadā.",
  "anya-e0301n0:510_9": "Thinamiddhaṃ pañcasu sasaṅkhārikesu labbhamānaṃpi kadāci tesaṃ niddātibhūtavasena",
  "anya-e0301n0:510_10": "akammaññatāya pavattikāleeva labbhati. Na aññadā. Tadā labbhamānaṃpana dvayaṃ saheva",
  "anya-e0301n0:510_11": "labbhati. Na nānāti.",
  "anya-e0301n0:511": "[81] Vibhāvaniyaṃ pana",
  "anya-e0301n0:512": "“Thinamiddhaṃ kadāci issāmaccherakukkuccehiceva mānenaca saha jāyati. Kadāci tehi tenaca nānā jāyatī”ti yojanā vuttā. Sā sārato na paccetabbā.",
  "anya-e0301n0:513": "Na hi tehi tenaca tassa sahabhāvo nānābhāvoca kiccārammaṇavirodhāvirodhabhāvena siddhoti.",
  "anya-e0301n0:514": "Yāca ṭīkāyaṃ",
  "anya-e0301n0:515": "Mānoca thinamiddhañca kadāci nānā jāyati. Kāraṇaṃ vuttameva. Yojanā vuttā. Sāpi na sundarā. Kadāci sahajāyatīti.",
  "anya-e0301n0:516_0": "Yathāvuttānusārenāti sattasabbatthayujjantītiādinā vuttappakāraṃ anusārena sesāti",
  "anya-e0301n0:516_1": "ekādasahi aniyata yogīhi avasesā ekacattālīsadhammā. Te yathāvuttānusārena attanā",
  "anya-e0301n0:516_2": "labbhamāna cittuppādesu aniyatayogino veditabbāti yojanā.",
  "anya-e0301n0:517_0": "123. Evaṃ cetasikānaṃ yogaṭṭhānaparicchindanavasena sampayoganayaṃ dassetvā idāni",
  "anya-e0301n0:517_1": "yuttadhammarāsiparicchindanavasena saṅgaha nayaṃ dassento saṅgahañcātiādimāha. Idāni",
  "anya-e0301n0:517_2": "tesaṃ saṅgahañca yathārahaṃ pavakkhāmīti yojanā. Chattiṃsātiādi saṅgahanayassa uddesagāthā.",
  "anya-e0301n0:517_3": "Sattapaññattārammaṇā appamaññā nibbānā rammaṇesu nalabbhantiti vuttaṃ appamaññāvajjitāti",
  "anya-e0301n0:517_4": "tathā aṭṭhasu dutīyajjhānikacittesu vitakkavajjā aññasamānā dvādasaceta sikā appamaññāvajjitā",
  "anya-e0301n0:517_5": "tevīsati sobhaṇacetasikāceti pañcattiṃsa dhammā saṅgahaṃ gacchantītiādinayaṃ tathāsaddena",
  "anya-e0301n0:517_6": "niddisati. Teevāti vitakka vicāra pītisukhavajjā upekkhāsahagatā te eva tettiṃsadhammā.",
  "anya-e0301n0:517_7": "Aṭṭhasūti ettha aṭṭhaca aṭṭhaca aṭṭhāti ekasesaniddeso, vicchālopaniddesovā daṭṭhabbo.",
  "anya-e0301n0:517_8": "Pañcakajjhāna vasenāti pāḷiyaṃ pañcakanayena vuttassa jhānabhedassa vasena, catukkanayena",
  "anya-e0301n0:517_9": "vuttassa jhānabhedassa vasena pana catudhāva saṅgaho hotīti adhippāyo. Dvīsu rūpapathamajjhānalābhīsu",
  "anya-e0301n0:517_10": "dutīyajjhānaṃ uppādentesu mando vitakkamo atikkamituṃ sakkoti. Tassa caturaṅgikaṃ",
  "anya-e0301n0:517_11": "dutīyajjhānaṃ uppajjati. Tikkhapañño pana vitakka vicāre ekato atikkamituṃ sakkoti.",
  "anya-e0301n0:517_12": "Tassa tiyaṅgikaṃ dutīyajjhānaṃ uppajjatīti ayaṃ tesaṃ nayānaṃ viseso.",
  "anya-e0301n0:518_0": "124. Kiccārammaṇaviruddhattā viratiyo mahaggatesu nuppajjantīti āha viratittayavajjitāti.",
  "anya-e0301n0:518_1": "Viratiyo hi kāyavacī visodhanakiccā honti. Mahaggatajjhānāni pana suvisuddhakāyavacī",
  "anya-e0301n0:518_2": "payogasseva cittavisodhanakiccāni. Viratiyoca vītikkamitabba vatthuṃvā nibbānaṃvā",
  "anya-e0301n0:518_3": "ārabbha pavattanti. Mahaggatajjhānāni pana paññatti yovā mahaggatadhammevāti.",
  "anya-e0301n0:519_0": "125. Kiccārammaṇavi ruddhattāyeva viratiappamaññāyo ekasmiṃ citte dve nalabbhantīti",
  "anya-e0301n0:519_1": "vuttaṃ. Appamaññā viratiyo panettha.La. Yojetabbāti. Viratiyo ekantena dussilyappahāna",
  "anya-e0301n0:519_2": "kiccattā tappahāna kiccarahitesu lokiyābyākatesu nalabbhantīti vuttaṃ virativajjitāti.",
  "anya-e0301n0:519_3": "Pañcasikkhāpadā kusalāyevāti hi pāḷiyaṃ vuttaṃ. Idañca lokiyasikkhāpadāni sandhāya",
  "anya-e0301n0:519_4": "vuttanti daṭṭhabbaṃ. Appamaññānaṃ sattapaññattārammaṇattā mahāvipākānañca ekanta",
  "anya-e0301n0:519_5": "parittārammaṇattā tāsaṃ tesu sambhavo natthīti vuttaṃ appamaññā virativajjitāti.",
  "anya-e0301n0:519_6": "Nanu kāmakusalaṃ sattapaññattādi ārammaṇaṃpi hotīti tabbipākenapi tena sadisā rammaṇena",
  "anya-e0301n0:519_7": "bhavitabbanti. Na. Vikapparahitattā. Paññattiyo hi avijjamānattā mahaggatānuttaradhammāca",
  "anya-e0301n0:519_8": "saṇhasukhumadhammattā tathā tathā vikappetvāvā paṭivijjhitvāvā gaṇhantānaṃ kusalādīnaṃ",
  "anya-e0301n0:519_9": "eva ārammaṇabhūtā honti. Kāmavipākāni pana sayaṃ atidubbalatāya ārammaṇaṃ vikappetvā",
  "anya-e0301n0:519_10": "vigahetuṃ nasakkonti, kuto paṭivijjhitvā gahetuṃ. Tasmā tāni paññattiyovā mahaggatānuttaradhammevā",
  "anya-e0301n0:519_11": "ālambituṃ na sakkontīti daṭṭhabbaṃ. Mahaggatavipākāni pana vikapparahitānipi appanāpattakammavise",
  "anya-e0301n0:519_12": "sanibbattattā bhāvanābalanimmitāni paññattivisesāni ālambituṃ sakkontīti.",
  "anya-e0301n0:520": "[82] Vibhāvaniyaṃ pana",
  "anya-e0301n0:521_0": "Kāmataṇhādhinakammajanitattā kāmavipākāni kāmataṇhāya ārammaṇabhūte kāmadhammeeva",
  "anya-e0301n0:521_1": "ālambituṃ labhantīti adhippāyena “kāmataṇhādhinassa phalabhūtattā”ti vatvā dāsiputtopamāya",
  "anya-e0301n0:521_2": "tadatthaṃ vibhāveti. Taṃ vicāretabbaṃ.",
  "anya-e0301n0:522_0": "Evañhi sati mahaggatavipākānipi rūpārūpataṇhādhina kammajanitāni eva hontīti tānipi",
  "anya-e0301n0:522_1": "rūpārūpataṇhānaṃ ārammaṇabhūte mahaggata dhammeeva ālambeyyunti. Apica, kāmataṇhāpi",
  "anya-e0301n0:522_2": "kāmadhammeeva ārammaṇaṃ karoti. Na paññattidhammeti natthi. Naca itthipurisādi hattha",
  "anya-e0301n0:522_3": "pādādi paññattīsu assādavasena pavattā taṇhā kāmataṇhā nāma nahotīti atthi. Subheti",
  "anya-e0301n0:522_4": "kusale. Maneti niddhāraṇe bhummaṃ. Subhe kriye pāketi niddhāraṇīyaṃ daṭṭhabbaṃ. Sahetu.",
  "anya-e0301n0:522_5": "La. Mane dvādasadhāva saṅgahotivā yojetabbaṃ. Navijjantetthāti vajjitānaṃ saṅgaho.",
  "anya-e0301n0:522_6": "Etthāti sobhaṇacittesu. Dvayanti viratiappamaññādukaṃ. Anuttareti visesakānaṃ saṅgaho.",
  "anya-e0301n0:522_7": "Jhāna dhammāti vitakkādayo. Majjhime mahaggate appamaññāca jhānadhammā ca. Parittesu",
  "anya-e0301n0:522_8": "kāmasobhaṇesu appamaññāca virati ñāṇapīti yoca visesakā, saṅgahanaya bhedakārakāti attho.",
  "anya-e0301n0:523_0": "126. Sattarasadhammā lobhadiṭṭhīhi saddhiṃ ekūnavīsati hutvā saṅgahaṃ gacchantīti",
  "anya-e0301n0:523_1": "yojanā. Pītivajjitā aññasamānā dvādasa cetasikā akusalasādhāraṇā cattārocāti soḷasadhammā",
  "anya-e0301n0:523_2": "lobhadiṭṭhīhi saha aṭṭhārasa hutvā saṅgahaṃ gacchantīti yojanā. Issāmacchariya kukkuccāni",
  "anya-e0301n0:523_3": "kiccato ārammaṇato ca bhinnāni hontīti vuttaṃ issā.La. Yojetabbānīti. Sabbesupi akusalacittuppādesu",
  "anya-e0301n0:523_4": "sampayuttadhammā dhammato asadisāeva honti. Gaṇanato pana ekacce ekaccehi sadisā",
  "anya-e0301n0:523_5": "eva hontīti vuttaṃ dvādasa.La. Saṅgahitābhavantīti. Etthaca pañcasu asaṅkhārikesu",
  "anya-e0301n0:523_6": "pathamadutīyesu ekūnavīsati. Tatīyacatutthesu aṭṭhārasa. Pañcame vīsati. Pañcasu",
  "anya-e0301n0:523_7": "sasaṅkhārikesu pathamadutīyesu ekavīsati. Tatīyacatutthesu vīsati. Pañcame dvāvīsati.",
  "anya-e0301n0:523_8": "Momūhadvaye pannarasāti evaṃ akusalesu satta saṅgahā bhavanti. Tenāha ekūnavīsātiādiṃ.",
  "anya-e0301n0:523_9": "Sādhāraṇāti sabbā kusalasādhāraṇā. Samānāti aññasamānā. Apareti chandapītiadhimokkhe thapetvā ekacce.",
  "anya-e0301n0:524_0": "127. Hasanacitteti hasituppādacitte. Voṭṭhabbaneti manodvārāvajjane. Sukhasantīraṇeti",
  "anya-e0301n0:524_1": "somanassa santīraṇe. Mano dhātuttikā hetuka paṭisandhi yugaḷeti pañcadvārāvajjana",
  "anya-e0301n0:524_2": "sampaṭicchanadvayasaṅkhāte manodhātuttikeceva upekkhā santīraṇa dvayasaṅkhāte ahetuka",
  "anya-e0301n0:524_3": "paṭisandhiyugaḷeca. Sabbattha sabbesu ahetukesu satta, tato sesā pakiṇṇakā pana yathārahaṃ",
  "anya-e0301n0:524_4": "yujjanti, iti tettiṃsa vidhasaṅgaho mayā vuttoti yojanā.",
  "anya-e0301n0:525_0": "128. Idāni ayaṃ cetasikaniddesoti katvā cittassa viya ekassapi cetasikassa bhūmijāti",
  "anya-e0301n0:525_1": "sampayogādi bhedena vibhāgo kathetabboti taṃ dassetuṃ antimagāthamāha. Itthaṃ iminā",
  "anya-e0301n0:525_2": "yathāvuttappakārena cittāviyuttānaṃ cetasikānaṃ soḷasavidhaṃ sampayogañca tettiṃsavidhaṃ",
  "anya-e0301n0:525_3": "saṅgahañca ñatvā tesaṃ yathā yogaṃ cittena samaṃ bhedaṃ uddiseti yojanā. Phasso tāva",
  "anya-e0301n0:525_4": "ekūnanavutiyā ekavīsasatesuvā cittesu yuttattā ekūnanavuti ekavīsasatavidhevāti evaṃ",
  "anya-e0301n0:525_5": "dvipaññāsacetasike visuṃ visuṃ uddharitvā yathāyogaṃ bhūmijātisampayogādibhedehi",
  "anya-e0301n0:525_6": "tesaṃ vibhāgaṃ katheyyāti attho.",
  "anya-e0301n0:526": "Iti paramatthadīpaniyānāma abhidhammatthasaṅgahassa",
  "anya-e0301n0:527": "Catutthavaṇṇanāya cetasika saṅgahassa",
  "anya-e0301n0:528": "Paramatthadīpanā niṭṭhitā.",
  "anya-e0301n0:529": "Pakiṇṇaka saṅgaha paramatthadīpanī",
  "anya-e0301n0:530_0": "129. Evaṃ visuṃ visuṃ cittacetasikānaṃ niddesaṃ dassetvā idāni puna ubhinnaṃ niddesaṃ",
  "anya-e0301n0:530_1": "dassento sampayuttāyathāyogantiādimāha. Yathāyogaṃ sampayuttā sabhāvato tepaññāsa",
  "anya-e0301n0:530_2": "cittacetasikā ye dhammā mayā visuṃ visuṃ niddiṭṭhā. Idāni yathā rahaṃ tesaṃ ubhinnaṃ",
  "anya-e0301n0:530_3": "saṅgahonāma niyyateti yojanā. Tattha attano attano bhāvo sabhāvo. Dhammānaṃ āvenikalakkhaṇanti",
  "anya-e0301n0:530_4": "vuttaṃ hoti. Cittaṃ tāva bhūmijātisampayogādibhedena ekūna navutividhaṃpi attano",
  "anya-e0301n0:530_5": "ārammaṇa vijānanasaṅkhātena āvenikalakkhaṇena ekameva hoti. Phassopi bhūmijātisampayo",
  "anya-e0301n0:530_6": "gādibhedena ekūnanavutividhopi phusanalakkhaṇena ekova hoti tathā vedanāsaññādayoti",
  "anya-e0301n0:530_7": "evaṃ sabhāvato tepaññāsa eva hontīti. Vedanāhetuto kiccadvārālambaṇavatthuto pavatto",
  "anya-e0301n0:530_8": "saṅgahoti sambandho. Tattha vedanāhetutoti vedanābheda hetubhedato. Evaṃ kiccadvārālambaṇa",
  "anya-e0301n0:530_9": "vatthutoti etthapi. Cittuppādavasenevāti cittavaseneva niyyateti sambandho. Evasaddena",
  "anya-e0301n0:530_10": "cetasike nivatteti. Ettāvatā channaṃ pakiṇṇakasaṅgahānaṃ vacanattho idheva tāva therena",
  "anya-e0301n0:530_11": "dassito hoti vedanābhedena cittacetasikānaṃ saṅgaho vedanāsaṅgaho, hetubhedena cittacetasikānaṃ",
  "anya-e0301n0:530_12": "saṅgaho hetusaṅgahotiādinā.",
  "anya-e0301n0:531": "[83] Vibhāvaniyaṃ pana",
  "anya-e0301n0:532": "Cittuppādasaddena cetasikadhammepi gahetvā aññaṃ nivatte tabbaṃ apassanto “na katthaci taṃvirahenā”ti vadati. Taṃ nayujjatiyeva.",
  "anya-e0301n0:533_0": "Na hi idha ettakā cetasikā sukhasahagatā, ettakā dukkha sahagatātiādinā ekopi saṅgaho",
  "anya-e0301n0:533_1": "cetasikehi nīto nāma atthi. Sukhasahagataṃ kusalavipākaṃ kāyaviññāṇamekamevātiādinā",
  "anya-e0301n0:533_2": "pana cittenaeva nīhoti. Citte pana siddhe ceta sikāpi siddhāevāti katvā cittuppādavasenevāti",
  "anya-e0301n0:533_3": "idaṃ vuttanti daṭṭhabbaṃ.",
  "anya-e0301n0:534": "130. Tatthāti tesu chasu saṅgahesu. Vedanābhedena taṃsampayuttānaṃ cittacetasikānaṃ saṅgaho vedanāsaṅgaho.",
  "anya-e0301n0:535": "[84] Vibhāvaniyaṃ pana",
  "anya-e0301n0:536_0": "“Sukhādivedanānaṃ taṃsahagatacittuppādānañca vibhāgavasena saṅgaho vedanāsaṅgaho”ti",
  "anya-e0301n0:536_1": "vuttaṃ. Tattha casaddena vedanāsaṅgahoca vedanāsahagata cittuppāda saṅgahocāti imasmiṃ",
  "anya-e0301n0:536_2": "atthe vedanāsaṅgahoti ekasesaniddeso hotīti dasseti. Taṃ na sundaraṃ.",
  "anya-e0301n0:537_0": "Idha hi vedanābhedo imassa saṅgahassa nissayadhammapariggahatthaṃeva vutto. Na vedanānaṃca",
  "anya-e0301n0:537_1": "visuṃ saṅgahadassanatthanti. Tatthatividhā vedanāti kasmā vuttaṃ. Nanu saṃyuttake",
  "anya-e0301n0:537_2": "dvepi tissopi pañcapi chapi aṭṭhārasapi chattiṃsapi aṭṭhasataṃpi vedanā vuttāti.",
  "anya-e0301n0:537_3": "Saccaṃ. Anubhavanalakkhaṇena pana vedanā tividhāeva hoti. Ye hi keci yaṃkiñci ārammaṇaṃ",
  "anya-e0301n0:537_4": "anubhavanti. Te taṃ sātatovā anubhavanti asātatovā majjhattatovā. Tato añño pakāro",
  "anya-e0301n0:537_5": "natthīti. Aññe pana pabhedā tena tena pariyāyena vuttā. Tattha hi dve kāyikacetasikavasena",
  "anya-e0301n0:537_6": "vuttā. Yathāha-katamāca bhikkhave dve vedanā kāyikāca cetasikācāti. Sukhadukkha vasenavā",
  "anya-e0301n0:537_7": "upekkhaṃ sukhe saṅgahetvā. Yathāha-dve vedanā vuttā bhagavatā sukhāvedanā dukkhāvedanā.",
  "anya-e0301n0:537_8": "Yāyaṃ bhante adukkha masukhā vedanā. Santasmiṃ esāpaṇīte sukhe vuttā bhagavatāti.",
  "anya-e0301n0:538": "Vibhāvaniyaṃ pana",
  "anya-e0301n0:539": "Anavajjapakkhikaṃ upekkhaṃ sukhe sāvajjapakkhikañca dukkhe saṅgahetvā dve vuttāti vuttaṃ. Taṃ pāḷiyaṃ anāgataṃpi yujjatiyeva.",
  "anya-e0301n0:540_0": "Indriyabhedavasena pañca. Phassabhedavasena cha. Upavicārabheda vasena aṭṭhārasa.",
  "anya-e0301n0:540_1": "Cha gehassitāni cha nekkhammassitānīti evaṃ paccekaṃ dvādasannaṃ somanassa domanassaupekkhānaṃ",
  "anya-e0301n0:540_2": "vasena chattiṃsa. Tāyeva kālattayavasena aṭṭhasataṃ vedanā vuttāti. Yañca katthaci",
  "anya-e0301n0:540_3": "sutte yaṃkiñci vedayitaṃ sabbaṃ taṃ dukkhasminti vuttaṃ. Taṃ saṅkhāradukkhatāvasena",
  "anya-e0301n0:540_4": "vuttanti. Heṭṭhā pana cittaniddese cittāni indriyabhedavasena niddiṭṭhānīti katvā",
  "anya-e0301n0:540_5": "idhapi indriyabhedavaseneva cittāni saṅgahetuṃ puna sukhaṃ.La. Pañcadhā hotīti vuttaṃ.",
  "anya-e0301n0:540_6": "Ettha ca yesu dhammesu ādhi paccavasena sukhadukkhāni indriyāni nāma honti. Tesaṃ",
  "anya-e0301n0:540_7": "kāyika mānasikavasena duvidhattā tānipi sukhindriyaṃ somanassindriyaṃ dukkhindriyaṃ",
  "anya-e0301n0:540_8": "domanassindriyanti dvidhā vuttāni. Upekkhāya pana ādhipaccaṭṭhānabhūtā dhammā mānasikāeva",
  "anya-e0301n0:540_9": "hontītisā upekkhindriyanti ekadhāva vuttāti. Apica, tepi pariyāyena duvidhā honti.",
  "anya-e0301n0:540_10": "Cakkhādipasādakāya nissitānaṃpi sabbhāvato. Vedanāpana ekarasattā ekadhāva vuttāti.",
  "anya-e0301n0:541": "Vibhāvaniyaṃ pana",
  "anya-e0301n0:542": "“Kāyika mānasika sātabhedato sukhadukkhāni dvidhā vuttānī”ti vuttaṃ.",
  "anya-e0301n0:543_0": "Tattha sabhāvato iṭṭhāniṭṭhaphoṭṭhabbā nubhavanalakkhaṇāni sukha dukkhāni. Sabhāvatovā",
  "anya-e0301n0:543_1": "parikappanatovā iṭṭhāniṭṭhamajjhattānubhavana lakkhaṇāni itarānīti. Sesānīti yathāvutta",
  "anya-e0301n0:543_2": "sukhadukkhato manassa domanassayuttehi sesāni bāttiṃsa kāmāvacaracittāni tevīsati",
  "anya-e0301n0:543_3": "pañcamajjhānikacittānicāti sabbāni pañcapaññāsacittāni. Ekatthāti ekasmiṃ citte.",
  "anya-e0301n0:543_4": "Itarā hi upekkhāvedanā.",
  "anya-e0301n0:544": "131. Hetūnaṃ bhedena taṃsampayuttānaṃ cittacetasikāna saṅgaho hetusaṅgaho.",
  "anya-e0301n0:545": "[85] Vibhāvaniyaṃ pana",
  "anya-e0301n0:546": "“Lobhādihetūnaṃ vibhāgavasena taṃsampayuttadhammavasenaca saṅgaho hetusaṅgaho”ti vuttaṃ. Taṃ na sundaraṃ.",
  "anya-e0301n0:547_0": "Kāraṇaṃ vuttameva. Hetūnāma chabbidhā bhavantīti sambandho. Tattha hetukiccaṃnāma",
  "anya-e0301n0:547_1": "ārammaṇe sampayuttadhammānaṃ suppatiṭṭhitabhāva sādhanaṃ. Yathā hi rukkhassa mūlāni",
  "anya-e0301n0:547_2": "sayaṃ anto pathaviyaṃ vaddhitvā pathaviraseca āporaseca gahetvā rukkhaṃ yāva aggā",
  "anya-e0301n0:547_3": "abhiharanti. Vātevā mahoghevā āgate rukkhaṃ suṭṭhu ākaḍḍhitvā tiṭṭhanti, evaṃ rukkho",
  "anya-e0301n0:547_4": "vuddho viruḷho vipulo ciraṭṭhitikoca hoti. Evamevaṃ imepi dhammā sayaṃ ārammaṇesu",
  "anya-e0301n0:547_5": "thirapattā hutvā sampayuttadhamme tattha vuddhe viruḷhe vipule ciraṭṭhitikeca sādhentīti.",
  "anya-e0301n0:547_6": "Ahetukacittānipana jalatale amūlakasevā lāni viya ārammaṇe suṭṭhu patiṭṭhitāni na",
  "anya-e0301n0:547_7": "hontīti daṭṭhabbaṃ. Apare pana dhammānaṃ kusalādibhāvasādhanaṃ hetukiccanti vadanti.",
  "anya-e0301n0:547_8": "Evaṃsante yesaṃ sahajātahetu natthi. Tesaṃ akusalabhāvo abyākatabhāvoca nasampajjeyya.",
  "anya-e0301n0:547_9": "Yānica laddhahetupaccayāni rūpāni. Tesañca kusalādibhāvo āpajjeyyāti vatvā taṃvādaṃ",
  "anya-e0301n0:547_10": "paṭipakkhipanti. Yathā pana loke andhakāronāma kenaci paccaya visesena sādhetabbo",
  "anya-e0301n0:547_11": "na hoti. Yattha āloko natthi. Tattha so attano dhammatāya siddho hoti. Evamevaṃ dhammesu",
  "anya-e0301n0:547_12": "muyhanakriyābhūto mohandhakāropi attano dhammatāya eva akusalo bhavituṃ arahati.",
  "anya-e0301n0:547_13": "Tathā hi icchānāma atthi. Sāmuyhanakriyāya yuttā lagganabhāvaṃ patvā lobho akusalo",
  "anya-e0301n0:547_14": "nāma hoti. Saddhāya yuttā pana dhammacchandabhāvaṃ patvā kusalacchandonāma hoti.",
  "anya-e0301n0:547_15": "Tathā akkhantināma atthi. Sāpi muyhana kriyāya yuttā paṭighabhāvaṃ patvā doso akusalonāma",
  "anya-e0301n0:547_16": "hoti. Saddhāya yuttā pana uppannaṃ kāmavitakkaṃ nādhivāsetītiādinā nayena pāpadhamma",
  "anya-e0301n0:547_17": "pāpārammaṇa virodhabhāvaṃ patvā alobho kusalonāma hoti. Muyhanakriyā pana asukena",
  "anya-e0301n0:547_18": "yuttā akusalonāma. Asukena yuttā kusalonāmāti natthi. Ambilatthāya aññena saṃyogakiccarahito",
  "anya-e0301n0:547_19": "jātiambilaraso viya ekantaakusalajātikāeva hotīti. Yoca dhammo kusalo akusaloca na",
  "anya-e0301n0:547_20": "hoti. So abyākatoti ettakameva dhammānaṃ abyākatabhāvasiddhiyā kāraṇaṃ. Tasmā ahetukacittānaṃ",
  "anya-e0301n0:547_21": "rūpanibbānānañca abyākatabhāvopi attano dhamma tāyaeva siddho. Tattha moho sesamūlānaṃpi",
  "anya-e0301n0:547_22": "mūlaṃ hoti. Rajjanadussanānipi hi muyhananisandānieva honti. Alobhādīnañca kusalabhāvo",
  "anya-e0301n0:547_23": "avijjānusayena saheva siddhoti. Tāni pana lobhādīni lobhasahagatādīnaṃ visesamūlāni",
  "anya-e0301n0:547_24": "honti. Rajjanādi nisandāni hi diṭṭhimānādīni. Arajjanādinisandāni ca saddhādīnīti.",
  "anya-e0301n0:547_25": "Yasmā pana hetuyonāma sampayuttesu padhānadhammā honti. Tasmā sahetukavipākakriyānaṃ",
  "anya-e0301n0:547_26": "abyākatabhāvo pana hetu mukhenapi vattuṃ yutto.",
  "anya-e0301n0:548": "[86] Ettāvatā yaṃ vuttaṃ vibhāvaniyaṃ",
  "anya-e0301n0:549_0": "“Apare pana kusalādīnaṃ kusalādibhāvasādhanaṃ hetu bhāvo”ti vadanti. Evaṃ sati hetūnaṃ",
  "anya-e0301n0:549_1": "attano kusalā dibhāvasādhano añño hetu maggitabbo siyā. Atha sesasampayuttahetupaṭibaddho",
  "anya-e0301n0:549_2": "tesaṃ kusalādibhāvo, evampi momūha cittasampayuttassa hetuno akusala bhāvo appaṭibaddho",
  "anya-e0301n0:549_3": "siyā. Atha tassa sabhāvato akusalabhāvopi siyā. Evaṃsati sesahetūnampi sabhāvato",
  "anya-e0301n0:549_4": "kusalādibhāvoti tesaṃ viya sampayutta dhammānampi so hetupaṭibaddho nasiyā, yadica",
  "anya-e0301n0:549_5": "hetupaṭibaddho kusalādibhāvo. Tadā ahetukānaṃ abyākatabhāvo nasiyāti alamatinippīḷanenāti",
  "anya-e0301n0:549_6": "taṃ paṭikkhittaṃ hoti.",
  "anya-e0301n0:550_0": "Yathāca laddhajjhānapaccayesu rūpārūpadhammesu jhānaṅgāni arūpadhammesueva upanijjhānaṭṭhaṃ",
  "anya-e0301n0:550_1": "pharanti, na rūpadhammesu. Te pana jhānadhamma samuṭṭhi tattāeva jhānapaccayuppannesu",
  "anya-e0301n0:550_2": "vuttā. Evameva hetuyopi arūpa dhammesueva kusalādibhāvaṃ pharanti. Na rūpadhammesu.",
  "anya-e0301n0:550_3": "Te pana hetu samuṭṭhitattāeva hetupaccayuppannesu vuttāti na tesaṃ rūpadhammānaṃ",
  "anya-e0301n0:550_4": "kusalādibhāvāpatti codetabbāti.",
  "anya-e0301n0:551": "[87] Yañca vibhāvaniyaṃ",
  "anya-e0301n0:552": "“Kusalādibhāvo pana kusalākusalānaṃ yoniso ayoniso manasikārapaṭibaddho”ti vuttaṃ. Taṃpi vicāre tabbaṃ.",
  "anya-e0301n0:553_0": "Tathā hi sūriyāloke āgate divā balānaṃ haṃsādīnaṃ okāso hoti. Rattandhakāle āgate",
  "anya-e0301n0:553_1": "rattibalānaṃ ulūkādīnaṃ okāso hoti. Naca te ālokandhakārā tesaṃ vaṇṇādivisesaṃ sāmenti.",
  "anya-e0301n0:553_2": "Taṃ pana tesaṃ yoniyoeva sādhenti. Tattha āloko viya yonisomanasikāro daṭṭhabbo.",
  "anya-e0301n0:553_3": "Andhakāro viya itaro. Te sattā viya kusalākusalā. Vaṇṇādiviseso viya kusalādibhāvo.",
  "anya-e0301n0:553_4": "Yoniyo viya hetuyo daṭṭhabbāti. Abyākatānaṃ panāti sabbaṃ yo dhammo kusalo akusaloca",
  "anya-e0301n0:553_5": "na hoti. So abyākatoti vuttapakkhe patatiyevāti. Tatthāti hetusaṅgahe. Sahetukānaṃ",
  "anya-e0301n0:553_6": "pariggahasukhatthaṃ idha vajjetabbānipi ahetukāni pathamaṃ uddhaṭāni. Tenāha sesāni",
  "anya-e0301n0:553_7": "pana. La. Sahetukā nevāti. Tesaṃvā ahetukanāmaṃpi hetūnaṃ vaseneva visuṃ siddhanti",
  "anya-e0301n0:553_8": "tesaṃpi idha saṅgahaṇaṃ aviruddhaṃ hoti. Tenāha ahetu kāṭṭhārasekātiādi. Sabhāva",
  "anya-e0301n0:553_9": "bhedena chabbidhāpi hetuyo kusalā kusalā byākatajātibhedena navadhā hontīti vuttaṃ lobho dosocātiādi.",
  "anya-e0301n0:554": "132. Cuddasannaṃ kiccānaṃ bhedena taṃkiccavantānaṃ cittacetasikānaṃ saṅgaho kiccasaṅgaho.",
  "anya-e0301n0:555": "[88] Vibhāvaniyaṃ pana",
  "anya-e0301n0:556": "“Paṭisandhādīnaṃ kiccānaṃ vibhāgavasena taṃkiccavantānañca paricchedavasena saṅgaho kiccasaṅgaho”ti vuttaṃ. Taṃ na sundaraṃ.",
  "anya-e0301n0:557_0": "Yena ekakammena eko upapattibhavonibbattati. Tasmiṃ sarasenavā laddhavibādhanenavā",
  "anya-e0301n0:557_1": "parikkhīṇe so bhavo nirujjhati. Ekassa kammassa okāso hoti. Tasmā tato nibbatta bhavato",
  "anya-e0301n0:557_2": "cutassa antarā khaṇamattaṃpi aṭṭhatvā laddhokāsena ekena kammena puna bhavantarādi",
  "anya-e0301n0:557_3": "paṭisandhāna vasena abhinibbatti paṭisandhikiccaṃ. Tathā nibbattassa upapattibhavasantānassa",
  "anya-e0301n0:557_4": "yāva taṃ kammaṃ nakhiyyati. Tāva aviccheda pavattipaccayaṅgabhāvena pavatti bhavaṅgakiccaṃ.",
  "anya-e0301n0:557_5": "Tassa hi tathā pavattiyā sati āyupabandhāca usmā pabandhāca pavattantiyevāti ete",
  "anya-e0301n0:557_6": "tayo dhammā imaṃ kāyaṃ abhijjamānaṃ rakkhantīti. Yathāha –",
  "anya-e0301n0:558": "Āyu usmāca viññāṇaṃ, yadā kāyaṃ jahanti maṃ;",
  "anya-e0301n0:559": "Apaviddho tadā seti, niratthaṃva kaliṅgaranti.",
  "anya-e0301n0:560_0": "Āvajjanaṃ cittasantānassa āvaṭṭanaṃ, taṃvā āvajjeti āvaṭṭeti, āvaṭṭativā taṃ ettha",
  "anya-e0301n0:560_1": "etenātivā āvajjanaṃ. Bhavaṅga vīthito okkamitvā ārammaṇantarābhimukhaṃ pavattatīti",
  "anya-e0301n0:560_2": "attho. Āvajjetivā ārammaṇantare ābhogaṃ karotīti āvajjanaṃ. Dassanādīni pākaṭāni.",
  "anya-e0301n0:560_3": "Voṭṭhabbananti visuṃ avacchinditvā thapanaṃ idaṃ nīlantivā pītakantivā subhantivāasubhantivā",
  "anya-e0301n0:560_4": "asaṅkaratothapanaṃ niyamananti vuttaṃ hoti. Javanantivā javotivā vegotivā atthato",
  "anya-e0301n0:560_5": "ekaṃ. Asaninipāto viya vegasahitassa ekekassa pittassa pavatti javanakiccaṃ.",
  "anya-e0301n0:561": "[89] Yaṃpana vibhāvaniyaṃ",
  "anya-e0301n0:562": "“Ārammaṇe taṃtaṃkiccasādhanavasena anekakkhattuṃ ekakkhattuṃvā javamānassa viya pavatti javanakicca”nti vuttaṃ. Taṃ na sundaraṃ.",
  "anya-e0301n0:563_0": "Na hi javamānassa cittassa ekavāramattena nivattināma atthi. Maggātiññājavanānipi",
  "anya-e0301n0:563_1": "hi ekāvajjanaparikammacittato paṭṭhāya ekavegena pavattajavamānacittasantānapatitāni",
  "anya-e0301n0:563_2": "eva honti. Na pana tāni visuṃ siddhena javena javantīti.",
  "anya-e0301n0:564": "[90] Tattha ca",
  "anya-e0301n0:565_0": "Javamānassa viya pavattīti etena visuṃ visuṃ uppajjitvā niruddhā naṃ khaṇikadhammānaṃ",
  "anya-e0301n0:565_1": "sīghagamanasaṅkhāto javonāma visuṃ natthi. Bahukkhattuṃ pavattivasena pana sīghagacchantapurisa",
  "anya-e0301n0:565_2": "sadisattā eva javananti vuccatīti dassitaṃ hoti. Taṃpi na sundaraṃ.",
  "anya-e0301n0:566_0": "Asaninipāto viya vegasahitassa ekekassa cittassa pavattijavanakiccanti hi heṭṭhā",
  "anya-e0301n0:566_1": "vuttaṃ. Bhavaṅgacittañhi dīghaṃ addhānaṃ pūretvā pavattaṃpi nadisote vuyhamānaṃ sukkhapaṇṇaṃ",
  "anya-e0301n0:566_2": "viya vegarahitaṃ hoti. Javanacittaṃ pana ekamekaṃpi samānaṃ indena vissaṭṭha vajiraṃ",
  "anya-e0301n0:566_3": "viya vegasahitameva pavattatīti daṭṭhabbaṃ. Taṃ ārammaṇaṃ etassāti tadārammaṇaṃ.",
  "anya-e0301n0:566_4": "Yaṃ javanena gahitaṃ, tadevassa ārammaṇanti vuttaṃ hoti. Yaṃ javanena gahitārammaṇaṃ,",
  "anya-e0301n0:566_5": "tasseva gahitattā tadārammaṇaṃ nāmāti hi vuttaṃ. Tassavā javanassa ārammaṇaṃ assa",
  "anya-e0301n0:566_6": "ārammaṇanti tadārammaṇaṃ. Idha pana tadārammaṇabhāvo adhippeto. Nibbattamānabhavato",
  "anya-e0301n0:566_7": "vacanaṃ muccanaṃ parigaḷanaṃ cuti. Idāni tāni kiccāni aniyamato na pavattanti. Ṭhānaniyameneva",
  "anya-e0301n0:566_8": "pavattantīti dassetuṃ ṭhānabhedo vutto. Tiṭṭhati pavattati taṃtaṃ kiccavantaṃ cittaṃ",
  "anya-e0301n0:566_9": "etthāti ṭhānaṃ. Okāso. Taṃtaṃ antarākāloti vuttaṃ hoti. Kālopi hi kālavantānaṃ pavattivisayattā",
  "anya-e0301n0:566_10": "ṭhānanti vuccati. Paṭisandhiyā ṭhānaṃ paṭisandhiṭṭhānaṃ. Paṭisandhakālo paṭisandhikkhaṇoti",
  "anya-e0301n0:566_11": "vuttaṃ hoti. Evaṃ sesesupi.",
  "anya-e0301n0:567": "[91] Vibhāvaniyaṃ pana",
  "anya-e0301n0:568_0": "“Paṭisandhiyā ṭhānaṃ paṭisandhiṭṭhānanti vatvā kāmaṃ paṭisandhivini muttaṃ ṭhānaṃnāma",
  "anya-e0301n0:568_1": "natthi. Sukhaggahaṇatthaṃ pana silā puttakassa sarīrantiādīsu viya abhedepi bhedaparikappanāti",
  "anya-e0301n0:568_2": "daṭṭhabba”nti vuttaṃ. Taṃ na gahetabbaṃ.",
  "anya-e0301n0:569_0": "Kālo hi nāma sabhāvato avijjamānopi cittassa visuṃ ārammaṇabhūto eko paññattidhammo.",
  "anya-e0301n0:569_1": "Tathā hi aṭṭhakathāyaṃ imesaṃ aṭṭhannaṃ mahāvipākacittānaṃ vipaccanaṭṭhānaṃ veditabbaṃ.",
  "anya-e0301n0:569_2": "Etāni hi catūsu ṭhānesu vipaccanti. Paṭisandhiyaṃ bhavaṅge cutiyaṃ tadārammaṇeti",
  "anya-e0301n0:569_3": "vatvā taṃ vitthārentena paṭisandhiggahaṇakāle paṭisandhihutvā vipaccanti. Asaṅkhyeyyaṃpi",
  "anya-e0301n0:569_4": "āyu kālaṃ bhavaṅgaṃ hutvā maraṇa kāle cuti hutvāti kālova vuttoti. Itarathā kiccāni",
  "anya-e0301n0:569_5": "viya ṭhānānipi cuddasavidhānieva vattabbāni siyunti. Ṭhānānaṃ vitthārabhedo pana",
  "anya-e0301n0:569_6": "upari dvīsu pavattisaṅgahesu cittapavattividhānānusārena veditabboti. Yasmā omakaṃ",
  "anya-e0301n0:569_7": "dvihetukakusalaṃ sayaṃ so manassayuttaṃpi samānaṃ atidubbalattā somanassa paṭisandhiṃ",
  "anya-e0301n0:569_8": "dātuṃ nasakkoti. Tasmā somanassasantīraṇaṃ paṭisandhiṭṭhānaṃ nagacchatīti vuttaṃ",
  "anya-e0301n0:569_9": "dveupekkhāsahagatasantīraṇānicevāti. Tathā hi paṭṭhāne pītisahagatattike paṭiccavāre",
  "anya-e0301n0:569_10": "hetupaccanike taṃ paṭi sandhiṭṭhānena uddhaṭanti. Manodvārāvajjanaṃ parittārammaṇevā",
  "anya-e0301n0:569_11": "avibhūtā rammaṇevā dvattikkhattuṃ pavattamānaṃpi vipāka santānato laddhapaccayabhāvena",
  "anya-e0301n0:569_12": "dubbalattā javanavegarahitameva hotīti vuttaṃ āvajjana dvaya vajjitānīti.",
  "anya-e0301n0:570": "[92] Vibhāvaniyaṃ pana",
  "anya-e0301n0:571": "“Ārammaṇarasānubhavanā bhāvato”ti kāraṇaṃ vuttaṃ. Taṃ a kāraṇaṃ.",
  "anya-e0301n0:572_0": "Na hi ārammaṇa rasānubhavanaṃ javanakicca siddhiyā javananāma lābhassaca kāraṇaṃ",
  "anya-e0301n0:572_1": "hoti. Taṃ pana javanakiccasiddhiyā phalame vahotīti. Yasmā pana phalacittaṃ āsevanabhāvarahitaṃpi",
  "anya-e0301n0:572_2": "magga cetanāya mahānubhāvattā parikammabhāvanābalena ca pavattattā ārammaṇe vegasahitameva",
  "anya-e0301n0:572_3": "patatīti tassajavanesu gahaṇaṃkataṃ.",
  "anya-e0301n0:573": "[93] Vibhāvaniyaṃ pana",
  "anya-e0301n0:574_0": "Maggābhiññājavanānaṃ ekavārameva pavattattā javanakiccaṃ na sampajjatīti adhippāyena",
  "anya-e0301n0:574_1": "“ekacittakkhaṇikaṃpi lokuttara maggāditaṃ taṃsabhāvavantatāya javanakiccaṃ nāmā”ti",
  "anya-e0301n0:574_2": "vatvā sabbaññutaññāṇopamāya tamatthaṃ vibhāveti. Taṃ na yujjatiyeva.",
  "anya-e0301n0:575": "Idāni samānakiccagaṇanāni cittāni saṅgahetvā dassetuṃ tesu panātiādimāha. Paṭisandhādayo nāma cittuppādāti sambandho.",
  "anya-e0301n0:576": "[94] Vibhāvaniyaṃ pana",
  "anya-e0301n0:577": "Nāmakiccabhedenātipi yojeti. Taṃ na sundaraṃ.",
  "anya-e0301n0:578_0": "Nāmabhedassa visuṃ vattabbābhāvatoti. Ekakiccaṭṭhāna dvikiccaṭṭhāna tikiccaṭṭhāna",
  "anya-e0301n0:578_1": "catukiccaṭṭhāna pañcakiccaṭṭhānāni cittāni yathākkamaṃ aṭṭhasaṭṭhica tathā dveca",
  "anya-e0301n0:578_2": "navaca aṭṭhaca dveca niddiseti yojanā.",
  "anya-e0301n0:579": "133. Cakkhādīnaṃ dvārānaṃ bhedena cittacetasikānaṃ saṅgaho dvārasaṅgaho.",
  "anya-e0301n0:580": "[95] Vibhāvaniyaṃ pana",
  "anya-e0301n0:581": "“Dvārānañca dvārapavattacittānañca paricchedavasena saṅgaho dvārasaṅgaho”ti vuttaṃ. Taṃ na sundaraṃ.",
  "anya-e0301n0:582_0": "Dve janā aranti gacchanti etenāti dvāraṃ. Nagarassa anto janā bahijanāca yena chiddamaggena",
  "anya-e0301n0:582_1": "nikkhamanti pavisantica, tassetaṃ nāmaṃ. Dve janā aranti gacchanti etthāti dvārantipī",
  "anya-e0301n0:582_2": "vadanti. Apica, duvidhaṃ dvāraṃ ākāsadvāraṃ maṇḍadvāranti. Tattha ākāsadvāraṃnāma",
  "anya-e0301n0:582_3": "yathāvutto chiddamaggo. Maṇḍadvāraṃnāma ādāsa paṭṭamayo ālokamaggo. Taṃ pana puññavantānaṃ",
  "anya-e0301n0:582_4": "gehesu yojīyati. Yathā ca tesu, tathā sattānaṃ sarīresupi dveeva honti. Navadvāro",
  "anya-e0301n0:582_5": "mahāvaṇoti hi chiddadvāraṃ vuttaṃ. Navanavutilomakūpasahassā nipi chiddadvārānieva.",
  "anya-e0301n0:582_6": "Idha pana ādāsapaṭṭasadisaṃ maṇḍadvāraṃ adhippetaṃ. Taṃpi hi ārammaṇikadhammānaṃ",
  "anya-e0301n0:582_7": "ārammaṇadhammānañca niggamana pavisana mukhapathabhāvato dvārasadisattā dvāranti",
  "anya-e0301n0:582_8": "vuccatīti. Taṃ pana rūpamaṇḍa dvāraṃ arūpamaṇḍadvāranti duvidhaṃ. Rūpamaṇḍadvāraṃpi",
  "anya-e0301n0:582_9": "kammavisesamahābhūta visesasiddhena maṇḍabhāvavisesena pañcavidhanti dassetuṃ cakkhudvārantiādimāha.",
  "anya-e0301n0:582_10": "Tattha cakkhumevacakkhudvāranti yasmiṃ cakkhumhi canda maṇḍalādīni rūpa nimittāni",
  "anya-e0301n0:582_11": "paññāyanti. Āvajjanādīnica yamhi paññātāni tāni nimittāni gaṇhanti. Tasmā tadeva",
  "anya-e0301n0:582_12": "cakkhu tesaṃ dvinnaṃ visayavisa yibhāvupagamanassa mukhapathabhūtattā cakkhudvāraṃnāmāti",
  "anya-e0301n0:582_13": "attho. Athavā, yena cakkhumaṇḍena bahiddhā candamaṇḍalādīni rūpāni anto āvajjanādīnaṃ",
  "anya-e0301n0:582_14": "visayabhāvaṃ upagacchanti. Yenaca anto āvajjanādīni bahiddhā tesaṃ rūpānaṃ visayibhāvaṃ",
  "anya-e0301n0:582_15": "upagacchanti. Tameva yathāvutta kāraṇena cakkhudvāraṃ nāmāti attho. Evaṃ sesesupi.",
  "anya-e0301n0:583": "[96] Ṭīkāsu pana",
  "anya-e0301n0:584": "“Āvajjanādīnaṃ arūpadhammānaṃ pavattimukhabhāvato dvārasadisattā dvārānī”ti vuttaṃ. Taṃ na sundaraṃ.",
  "anya-e0301n0:585_0": "Rūpādīnaṃ ārammaṇānaṃpi pavattimukhabhūtattā. Vakkhati hi chabbidhā visayapavattiyoti.",
  "anya-e0301n0:585_1": "Etthaca visayānaṃ rūpādīnaṃ ārammaṇānaṃ dvāresu āpātā gamana saṅkhātā pavattiyo visayapavattiyoti",
  "anya-e0301n0:585_2": "vuccantīti. Tattha cakkhumeva cakkhudvāranti etena cakkhussa dvāraṃ cakkhudvāranti",
  "anya-e0301n0:585_3": "atthaṃ nivatteti. Tathā sotādayo sota dvārādīnīti etena sota meva sotadvāraṃ.La.",
  "anya-e0301n0:585_4": "Manoeva manodvāraṃ. Na manānaṃ dvāraṃ manodvāranti imamatthaṃ atidissati. Tassa pana",
  "anya-e0301n0:585_5": "manassa bahuvidhattā idha adhippetaṃ manaṃ dassento manodvāraṃ pana bhavaṅganti pavuccatīti vuttaṃ.",
  "anya-e0301n0:586": "[97] Vibhāvaniyaṃ pana",
  "anya-e0301n0:587": "“Āvajjanādīnaṃ manānaṃ dvāranti manodvāra”ntipi vuttaṃ. Taṃ na sundaraṃ.",
  "anya-e0301n0:588_0": "Kāraṇaṃ vuttameva. Tattha sabbaṃ ekūnanavutividhaṃpi cittaṃ manodvāra mevanāma hoti.",
  "anya-e0301n0:588_1": "Idha pana upapattidvārameva adhippetanti katvā bhavaṅganti pavuccatīti vuttaṃ. Paṭisandhito",
  "anya-e0301n0:588_2": "paṭṭhāya yāvatāyukaṃ nadisotamiva pavattamānaṃ ekūnavīsatividhaṃ bhavaṅgacittameva",
  "anya-e0301n0:588_3": "idha manodvāranti vuccati, kathīyatīti attho.",
  "anya-e0301n0:589": "[98] Vibhāvaniyaṃ pana",
  "anya-e0301n0:590_0": "Yathā gāmassa dvāraṃnāma gāmānantarameva hoti. Evaṃ āvajjanādīnaṃ manānaṃ pavattimukhaṭṭhena",
  "anya-e0301n0:590_1": "dvāraṃnāma āvajjanānantaraṃ bhavaṅgameva siyā. Na tato purimāni bhavaṅgānīti adhippāyena",
  "anya-e0301n0:590_2": "yaṃ vuttaṃ “bhavaṅganti āvajjānānantaraṃ bhavaṅga”nti. Taṃ na gahetabbaṃ.",
  "anya-e0301n0:591_0": "Evañhi sati yesu cakkhupasādādīsu rūpādīni āpātaṃ nāgacchanti. Tānipi āvajjanādīnaṃ",
  "anya-e0301n0:591_1": "vīthicittānaṃ pavattimukhāni eva na hontīti katvā dvārānināma nasiyuṃ. Na ca tathā",
  "anya-e0301n0:591_2": "sakkā vattuṃ. Pāḷiyameva tesaṃ dvārarūpabhāvassa vuttattā. Idhaca vakkhati pasādaviññattisaṅkhātaṃ",
  "anya-e0301n0:591_3": "sattavidhaṃpi dvārarūpaṃnāmāti.",
  "anya-e0301n0:592": "[99] Yañca tattha",
  "anya-e0301n0:593": "Sāvajjanaṃ bhavaṅgantu, manodvāranti vuccatīti –",
  "anya-e0301n0:594": "Sādhakavacanaṃ āhaṭaṃ; Taṃpi idha nayujjatiyeva.",
  "anya-e0301n0:595_0": "Tañhi āvajjanaṃpi manodvārapakkhikaṃ katvā dīpetīti. Yattha pana cakkhuñca paṭicca",
  "anya-e0301n0:595_1": "rūpeca uppajjati cakkhuviññāṇaṃ. Sotañca. La. Manañca paṭicca dhammeca uppajjati",
  "anya-e0301n0:595_2": "manoviññāṇanti vuttaṃ. Tattheva taṃ yuttaṃ. Tattha hi cakkhuviññāṇuppattiyā catūsu",
  "anya-e0301n0:595_3": "paccayesu cakkhurūpāni eva sarūpato vuttānīti itare āvajjanañca sampayuttakkhandhā",
  "anya-e0301n0:595_4": "cāti dve paccayā casaddena gahitā, evaṃ sotaviññāṇādīsupi. Manoviññāṇe pana manañcāti",
  "anya-e0301n0:595_5": "ettha bhavaṅgacittena saha āvajjanaṃ gahetvā casaddena sampayuttakkhandhā gahitā.",
  "anya-e0301n0:595_6": "Evañhi sati cattā ropaccayā hontīti. Vuttañhetaṃ dhātuvibhaṅgaṭṭhakathāyaṃ paṭiccāti",
  "anya-e0301n0:595_7": "nāma āgataṭṭhāne āvajjanaṃ visuṃ nakātabbaṃ. Bhavaṅganissitakameva kātabbanti. Tasmā",
  "anya-e0301n0:595_8": "idha manoti sahāvajjanakaṃ bhavaṅgaṃ. Mano viññāṇanti javanamanoviññāṇanti. Etthaca",
  "anya-e0301n0:595_9": "paṭiccātināma āgataṭṭhāneti etena aññattha pana āvajjanaṃ dvārapakkhikaṃ nakātabbanti",
  "anya-e0301n0:595_10": "siddhaṃ hoti. Paṭiccāti āgatattāyevaca bhavaṅgaṃpi āvajjanā nantaraṃ bhavaṅgadvayameva",
  "anya-e0301n0:595_11": "imissaṃ pāḷiyaṃ gahetabbaṃ. Sannihitapaccayānaṃ eva tattha adhippetattāti. Idha pana",
  "anya-e0301n0:595_12": "dvārabhāvā rahassa sabbassa upapattidhammassa pariggahitattā sabbaṃ bhavaṅgaṃ adhippetaṃ.",
  "anya-e0301n0:595_13": "Na hi kiñci bhavaṅgaṃ nāma atthi. Yaṃ manodvārabhāvārahaṃ na siyāti niṭṭhamettha",
  "anya-e0301n0:595_14": "gantabbanti. Tatthāti niddhāraṇe bhummaṃ, tesu chasu dvāresu cakkhu dvāreti sambandho.",
  "anya-e0301n0:595_15": "Yathārahanti ārammaṇabhūmipuggalamanasikārā dīnaṃ anurūpavasena. Sabbathāpīti visuṃ",
  "anya-e0301n0:595_16": "visuṃ chacattālīsa bhedasaṅkhātena sabbapakārenapi agahita gahaṇa vasena, catupaññā",
  "anya-e0301n0:595_17": "sāti sambandho. Sabbathāpītivā āvajjanādi tadārammaṇa pariyo sānavasena anekakiccabhedayuttena",
  "anya-e0301n0:595_18": "sabbapakārenapi, kāmāvacarānevāti sambandho. Yāni āvajjanādīni kiccāni dvāravikāraṃ",
  "anya-e0301n0:595_19": "paṭicca pavattanti, taṃ kiccavantānieva dvāre niyuttānīti atthena dvārikānināma honti.",
  "anya-e0301n0:595_20": "Paṭisandhi bhavaṅga cuti kiccānipana dvāravikārena vinā kevalaṃ kammavaseneva sijjhanti.",
  "anya-e0301n0:595_21": "Tasmā taṃkiccavantāni dvārikānināma nahontīti vuttaṃ ekūna.La. Dvāravimuttānīti ettha",
  "anya-e0301n0:595_22": "ca dvāravikāronāma attani ārammaṇānaṃ āpātāgamanavasena bhavaṅgassa calanaṃ, cakkhādīnañca",
  "anya-e0301n0:595_23": "attani viññāṇuppādana sattivisesa yogo daṭṭhabbo.",
  "anya-e0301n0:596": "[100] Vibhāvaniyaṃ pana",
  "anya-e0301n0:597": "“Cakkhādidvāresu apavattanato manodvārasaṅkhāta bhavaṅgato ārammaṇantaragahaṇavasena apavattitoca dvāravimuttānī”ti vuttaṃ, taṃ aṭṭhakathāyapi saha nasameti.",
  "anya-e0301n0:598_0": "Paṭisandhi bhavaṅga cuti vasenāti hi vuttaṃ. Etena hi kiccasīseneva cittānaṃ dvārika",
  "anya-e0301n0:598_1": "dvāravimuttabhāgo therena dassito. Teneva hi heṭṭhāpi pañcadvārāvajjana.La. Tadārammaṇavasenātiādinā",
  "anya-e0301n0:598_2": "kiccasīseneva cittānaṃ cakkhudvārikādibhāvo vuttoti. Nanu cakkhādidvāresu apavattanatoti",
  "anya-e0301n0:598_3": "iminā etadatthova vuttoti ce. Na. Adhippetatthavirahassa apasaṅga nivattakassaca",
  "anya-e0301n0:598_4": "saṃvaṇṇanā vākyassa payojanābhāvatoti. Chadvārikāniceva santīraṇa tadārammaṇakiccānaṃ",
  "anya-e0301n0:598_5": "vasena dvāravimuttānica paṭisandhādikiccānaṃ vasenāti adhippāyo. Pañcadvārikānica",
  "anya-e0301n0:598_6": "chadvārikānica pañcachadvārikāni. Kadāci chadvārikāniceva tāni kadāci dvāravimuttānicāti",
  "anya-e0301n0:598_7": "chadvārikavimuttāni. Dvārasaddo cetthaadhikāravasena yojīyati.",
  "anya-e0301n0:599": "[101] Vibhāvaniyaṃ pana",
  "anya-e0301n0:600": "“Chadvārikānica chadvārikavimuttānicā”tipi vuttaṃ. Taṃ na sundaraṃ.",
  "anya-e0301n0:601": "Heṭṭhā cuṇṇiyavākye tathā asutattāti. Ekadvārikacittāni. La. Sabbathā dvāravimuttānica yathākkamaṃ chattiṃsati.La. Navadhā ceti pañcadhā paridīpayeti yojanā.",
  "anya-e0301n0:602": "134. Rūpādīnaṃ ārammaṇānaṃ bhedena cittacetasikānaṃ saṅgaho ārammaṇasaṅgaho.",
  "anya-e0301n0:603": "[102] Ṭīkāsu pana",
  "anya-e0301n0:604": "“Ārammaṇānaṃ sarūpato vibhāgato taṃvisayacittato ca saṅgaho ārammaṇasaṅgaho”ti vuttaṃ. Taṃ na sundaraṃ.",
  "anya-e0301n0:605_0": "Ayañhi cittacetasikānaṃ eva saṅgaho. Na ārammaṇānanti. Rūpādīnaṃ vacanattho upari",
  "anya-e0301n0:605_1": "āgamissati. Dubbalapurisena daṇḍādiviya cittacetasikehi ālambīyati amuñcamānehi gaṇhīyatīti",
  "anya-e0301n0:605_2": "ālambaṇaṃ. Ārammaṇasadde pana sati cittacetasikāni āgantvā ettha ramantīti ārammaṇaṃ.",
  "anya-e0301n0:606": "[103] Yaṃpana vibhāvaniyaṃ",
  "anya-e0301n0:607": "“Dubbalapurisena daṇḍādiviya cittacetasikehi ālambīyati. Tānivā āgantvā ettha ramantīti ālambaṇa”nti vuttaṃ. Taṃ na sundaraṃ.",
  "anya-e0301n0:608_0": "Visuṃ siddhāni hi etāni padānīti. Rūpamevāti vaṇṇāyatanameva. Pañcārammaṇavimuttaṃ",
  "anya-e0301n0:608_1": "yaṃkiñci dhammajātaṃ vijjamānaṃpiavijjamānaṃpi bhūtaṃpi abhūtaṃpi dhammārammaṇameva.",
  "anya-e0301n0:608_2": "Taṃ pana sabhāga koṭṭhāsato saṅgayhamānaṃ chabbidhaṃ hotīti vuttaṃ dhammārammaṇaṃ",
  "anya-e0301n0:608_3": "pana.La. Chadhā saṅgayhatīti. Tatthāti tesu rūpādīsu chasu. Cakkhudvāre ghaṭṭayamāna",
  "anya-e0301n0:608_4": "rūpānusāreneva uppannāni cakkhudvārikacittāni aññāni ārammaṇāni ālambituṃ nalabhanti.",
  "anya-e0301n0:608_5": "Rūpānipi ghaṭṭanarahitāni atītānāgatāni ālambituṃ nalabhantīti vuttaṃ cakkhudvārikacittānaṃ",
  "anya-e0301n0:608_6": "sabbesaṃpi rūpameva ārammaṇaṃ. Tañha paccuppannanti. Sotadvārikā dīsupi esevanayo.",
  "anya-e0301n0:608_7": "Tattha taṃ taṃ kāraṇaṃ paṭicca uppannaṃ paccuppannaṃ. Vattamānanti attho. Chabbidhaṃpīti",
  "anya-e0301n0:608_8": "rūpādivasena chabbidhaṃpi. Atikkantabhāvaṃ itaṃ gataṃ pavattanti atītaṃ. Āgacchati",
  "anya-e0301n0:608_9": "āgacchitthāti āgataṃ. Paccuppannaṃ, atītañca. Na āgatanti anāgataṃ. Uppādajātikā",
  "anya-e0301n0:608_10": "saṅkhatadhammāeva tīsu kālesu anupatanti. Tasmā uppādarahitā asaṅkhatabhūtā nibbānapaññattiyo",
  "anya-e0301n0:608_11": "kālavimuttaṃnāmāti veditabbā.",
  "anya-e0301n0:609": "[104] Vibhāvaniyaṃ pana",
  "anya-e0301n0:610": "“Vināsābhāvato atītādikālavasena navattabbattā nibbānaṃ paññattica kālavimuttaṃnāmā”ti vuttaṃ. Taṃ vicāretabbaṃ.",
  "anya-e0301n0:611_0": "Sabbepi hi saṅkhatadhammā anāgatabhāva pubbakāeva honti. Tasmā te yadā paccayasāmaggiṃ",
  "anya-e0301n0:611_1": "labhitvā uppajjissantīti vattabbapakkhe tiṭṭhanti, tadā anāgatānāma. Yadā paccayasāmaggiṃ",
  "anya-e0301n0:611_2": "labhitvā uppannā, yadā paccuppannānāma. Yadā niruddhā, tadā atītānāma. Evaṃ uppādajātikānaññeva",
  "anya-e0301n0:611_3": "uppādamūlikā tekālikatā siddhā. Uppādarahitānaṃ pana anāgatāvatthāpi natthi. Kuto",
  "anya-e0301n0:611_4": "paccuppannātītā vatthāti. Tasmā nibbānapaññattīnaṃ kālattaya vimuttatā hotīti. Vināsābhāvatoti",
  "anya-e0301n0:611_5": "idaṃ pana atītakālavimuttiyāeva kāraṇanti na tena tāsaṃ itarakālavimuttiṃ sādhetīti",
  "anya-e0301n0:611_6": "daṭṭhabbaṃ. Yathārahavibhāgo pana idheva tesūtiādinā pacchā āgamissati. Dvāravimuttānañca",
  "anya-e0301n0:611_7": "chabbidhaṃpi ārammaṇaṃ hotīti sambandho. Yathā pana āvajjanādīnaṃ chadvārikacittānaṃ",
  "anya-e0301n0:611_8": "ārammaṇaṃ bhavantarepi imasmiṃ bhavepi purimabhāge kenaci dvārena gahitaṃpi agahitaṃpi",
  "anya-e0301n0:611_9": "hoti. Na tathā imesanti dassetuṃ bhavantare chadvāragahitanti vuttaṃ. Bhavavisesañhi",
  "anya-e0301n0:611_10": "patthetvā kammaṃ katvā tattha nibbattānaṃ ārammaṇaṃ bhavantarepi kenaci dvārena gahitaṃpi hoti yevāti.",
  "anya-e0301n0:612": "[105] Vibhāvaniyaṃ pana",
  "anya-e0301n0:613": "“Taṃ pana nesaṃ ārammaṇaṃ na āvajjanassa viya kenaci agahitameva gocarabhāvaṃ gacchatīti dassetuṃ chadvāra gahitanti vutta”nti vuttaṃ. Taṃ na yujjati.",
  "anya-e0301n0:614_0": "Pañcadvārā vajjanassapi hi ārammaṇaṃ pubbe kenaci dvārantarena gahitaṃpi agahitaṃpi",
  "anya-e0301n0:614_1": "hotiyeva. Tathā hi idaṃ nāma labhissāmi bhuñjissāmi passissāmīti pubbe gahitaṃ pacchā",
  "anya-e0301n0:614_2": "āvajjanassa ārammaṇaṃ na na hotīti. Naca ekāvajjanavīthiyaṃ pubbe kenaci cittena",
  "anya-e0301n0:614_3": "agahitabhāvo idha pamāṇanti. Yathā ca pañcadvārikacittānaṃ ārammaṇaṃ ekantapaccuppannameva",
  "anya-e0301n0:614_4": "hoti. Yathā ca manodvārikacittānaṃ ārammaṇaṃ tekālikaṃvā kālavimuttasā maññaṃvā hoti.",
  "anya-e0301n0:614_5": "Na tathā imesanti dassetuṃ paccuppannamatītaṃ paññattibhūtaṃvāti vuttaṃ. Yathā ca",
  "anya-e0301n0:614_6": "chadvārikacittānaṃ ārammaṇaṃ āgamasiddhavohārayuttaṃpi tabbohāravinimuttaṃpi hoti.",
  "anya-e0301n0:614_7": "Na tathā imesanti dassetuṃ kamma kamma nimitta gatinimitta sammatanti vuttaṃ.",
  "anya-e0301n0:615": "[106] Vibhāvaniyaṃ pana",
  "anya-e0301n0:616_0": "“Nāpi nesaṃ ārammaṇaṃ maraṇāsannato purimabhāgajavanānaṃ viya kammakammanimittādivasena",
  "anya-e0301n0:616_1": "āgamasiddhavohāravinimuttanti dassetuṃ kamma.La. Sammatanti āhā”ti vuttaṃ. Taṃpi na sundaraṃ.",
  "anya-e0301n0:617_0": "Maraṇā sannato purimabhāgepi hi sattā attanā katakammaṃvā cetiyādīni kamma, pakaraṇānivā",
  "anya-e0301n0:617_1": "ārammaṇaṃ karontiyeva. Tadāpi hi kammaṃ kammameva, kammupakaraṇānica kammanimittāniyeva.",
  "anya-e0301n0:617_2": "Kamma siddhiyānimittaṃ kāraṇaṃ kammanimittanti katvā. Kammassa nimittaṃ ārammaṇaṃ",
  "anya-e0301n0:617_3": "kammanimittantipi vadanti. Ajātasatturājā viyaca supinadassanādivasena gatinimittānipi",
  "anya-e0301n0:617_4": "ārammaṇaṃ karontiyeva. Rājā hi dvīsu bhavesu pitaraṃ māreti. Māritakālatoca paṭṭhāya",
  "anya-e0301n0:617_5": "tassa niddāyantassa gatinimittāni upaṭṭhahantīti. Tattha yathāsambhavanti taṃ taṃ",
  "anya-e0301n0:617_6": "paṭisandhādīnaṃ chadvāragahitādivasena sambhavantassa ārammaṇassa anurūpato. Yathāsambhavavibhāgo",
  "anya-e0301n0:617_7": "pana upari maraṇuppattiyaṃ āgamissati. Yebhuyyenāti bāhullena. Bhavantareti atītānantarabhave",
  "anya-e0301n0:617_8": "tatthaca maraṇāsannakāle. Chadvāra gahitanti chahi dvārehi maraṇāsannajavanehi gahitaṃ.",
  "anya-e0301n0:617_9": "Ettha ca yebhuyyenāti etena bhavantare chadvāragahitanti imassa vidhānassa anekaṃsabhāvaṃ",
  "anya-e0301n0:617_10": "viseseti. Kasmā. Agahitassapi sambhavato. Yañhi asaññibhavato cutānaṃ kamma kammanimitta",
  "anya-e0301n0:617_11": "gatinimitta sammataṃ arūpabhavato cutānañca gatinimittasammataṃ kāmapaṭisandhi bhavaṅgacutīnaṃ",
  "anya-e0301n0:617_12": "ārammaṇaṃ. Taṃ bhavantare kenaci dvārena agahita meva hotīti. Etthaca yasmā paṭṭhāne",
  "anya-e0301n0:617_13": "arūpabhave duvidhopi purejātapaccayo paṭisiddho. Aṭṭhakathāsuca tato cutānaṃ kāmapaṭisandhiyā",
  "anya-e0301n0:617_14": "paccuppannagatinimittārammaṇatāpi vuttā. Gatinimittañca nāma rūpārammaṇameva dīpenti.",
  "anya-e0301n0:617_15": "Tasmā tesaṃ kāmapaṭisandhiyāpi gatinimittasammataṃ bhavantare kenaci dvārena agahitameva",
  "anya-e0301n0:617_16": "hotīti veditabbaṃ. Apica, maraṇāsannakāle kammabalena kammādīnaṃ upaṭṭhānaṃnāma yebhuyyena",
  "anya-e0301n0:617_17": "saṃmuḷhamaraṇena marantānameva hoti. Itaresaṃ pana paresaṃ payogabalenapi attanā",
  "anya-e0301n0:617_18": "pakatiyā suṭṭhu āsevitānaṃ anussaraṇabalenapi dhammikaupāsakādīnaṃ viya devalokato",
  "anya-e0301n0:617_19": "āgantvā gaṇhantānaṃ devānaṃ ānubhāvenapi hotiyeva. Nirayapālāpi nirayato āgantvā",
  "anya-e0301n0:617_20": "gaṇhantiyeva. Revativimānañcettha vattabbaṃ. Tañhi dve nirayapālā gahetvā pathamaṃ",
  "anya-e0301n0:617_21": "tāvatiṃsābhavanaṃ netvā pacchā nirayaṃ nayiṃsu. Te hi yakkha jātikattā vessavaṇaparisāviya",
  "anya-e0301n0:617_22": "tāvatiṃsā bhavanaṃpi gantuṃ sakkontiyeva. Yamassa dūtā dve yakkhāti hi pāḷiyaṃ vuttaṃ.",
  "anya-e0301n0:617_23": "Vessavaṇadūtā idha yamassa dūtāti vuttātipi vadanti. Tasmā ye kasiṇāsubhādīni samathanimittāni",
  "anya-e0301n0:617_24": "suṭṭhu āsevitvā upacārajjhāne ṭhatvā tāneva nimittāni gahetvā maranti. Tesaṃpi kāmapaṭisandhiyā",
  "anya-e0301n0:617_25": "ārammaṇaṃ bhavantare kenaci dvārena agahitameva siyā. Upacārajjhānabaleneva brahmalokato",
  "anya-e0301n0:617_26": "idhauppajjantānaṃpi esevanayoti.",
  "anya-e0301n0:618": "Yaṃpana vibhāvaniyaṃ",
  "anya-e0301n0:619": "“Kevalaṃ kammabaleneva tesaṃ asaññibhavato cutānaṃ paṭisandhiyā kammanimittādikaṃ ārammaṇaṃ upaṭṭhātī”ti vuttaṃ.",
  "anya-e0301n0:620_0": "Tattha kammanimittādikanti ettha ādisaddena kammaṃpi gahetabba meva. Na hi tassa",
  "anya-e0301n0:620_1": "agahaṇe kāraṇaṃ atthīti. Tāni pana sabbānipi kevalaṃ paṭisandhijanakassa kammassa",
  "anya-e0301n0:620_2": "ānubhāveneva paṭisandhiyaṃ upaṭṭhahantīti veditabbaṃ. Anāgataṃ pana nimittaṃ upaṭṭhahamānaṃ",
  "anya-e0301n0:620_3": "gatinimittameva siyā. Naca tassa visuṃ upaṭṭhātabbakiccaṃ atthi. Paccuppanna gatinimitte",
  "anya-e0301n0:620_4": "siddhe siddhameva hotīti vuttaṃ paccuppannamatītaṃ paññatti bhūtaṃvāti.",
  "anya-e0301n0:621": "[107] Vibhāvaniyaṃ pana",
  "anya-e0301n0:622": "“Anāgataṃnāma atītaṃ viya anubhūtañca na hoti. Naca paccuppannagatinimittaṃ viya āpātamāgata”nti kāraṇaṃ vuttaṃ. Taṃ akāraṇaṃ.",
  "anya-e0301n0:623_0": "Pasaṅgassa anivattitattā. Gatinimittañhi nāma paccuppannaṃpi anubhūtaṃ na hoti. Taṃpi",
  "anya-e0301n0:623_1": "kammabaleneva āpātamāgataṃ. Evaṃsante anāgataṃpi kammabalena āpātamāgatameva siyāti",
  "anya-e0301n0:623_2": "ayaṃ pasaṅgo pākatikoeva hotīti. Tesūti yathāvuttesu ārammaṇikacittesu. Rūpādīsu",
  "anya-e0301n0:623_3": "pañcasu ekekaṃ ārammaṇaṃ etesanti samāso. Rūpādīni pañca ārammaṇāni etassāti viggaho.",
  "anya-e0301n0:623_4": "Sesānīti pañcaviññāṇasampaṭicchana dvayato sesāni santīraṇa mahāvipākāni. Sabbathāpi",
  "anya-e0301n0:623_5": "kāmāvacarā lambaṇānevāti paṭisandhādīhi nānākiccehi rūpādīsu nānārammaṇesu pavattena",
  "anya-e0301n0:623_6": "sabba pakārenapi kāmāvacarālambaṇikāniyeva. Tāni hi sabbaññubuddhānaṃ uppannānipi",
  "anya-e0301n0:623_7": "vikappasattirahitattā avijjamāne paññattidhammeca sukhume mahaggatadhammeca gambhīre",
  "anya-e0301n0:623_8": "lokuttaradhammeca ālambituṃ na sakkontīti. Tattha santīraṇattayaṃ tāva santīraṇakiccavasena",
  "anya-e0301n0:623_9": "rūpādipañcālambaṇe pavattati. Tadārammaṇādivasena pana sabbānipi ekādasavipākāni",
  "anya-e0301n0:623_10": "chasu parittārammaṇesu pavattantīti.",
  "anya-e0301n0:624": "[108] Vibhāvaniyaṃ pana",
  "anya-e0301n0:625": "“Vipākāni tāva santīraṇādivasena rūpādipañcālambaṇe”ti vuttaṃ. Tattha santīraṇādivasenāti navattabbaṃ. Santīraṇavasena icceva vattabbanti.",
  "anya-e0301n0:626_0": "Yo panettha cittānaṃ ārammaṇesu pavattivibhāgo vattabbo. So aṭṭhakathākaṇḍe gahetabbo.",
  "anya-e0301n0:626_1": "Lokuttaradhammā atigambhīrattā ñāṇasseva visayabhūtāti vuttaṃ. Akusala.La. Lokuttara",
  "anya-e0301n0:626_2": "vajjita sabbā rammaṇānīti. Tattha tāni laddhasamāpattīnaṃ uppannakāleeva mahaggatārammaṇāni.",
  "anya-e0301n0:626_3": "Tesuca dve dosamūlacittāni parihīnajjhānāni ārabbha uppannakāleti daṭṭhabbaṃ. Ñāṇaṃpi",
  "anya-e0301n0:626_4": "anadhigatāni lokuttarāni ālambituṃ na sakkotīti vuttaṃ ñāṇasampayutta.La. Vajjitasabbā",
  "anya-e0301n0:626_5": "rammaṇānīti. Tattha ñāṇasampayuttakāmakusalāni puthujjanānaṃ ajjhānalābhīnaṃ uppannakāle",
  "anya-e0301n0:626_6": "paññattiyā saha kāmāvacarārammaṇāni. Tāneva sotāpattimaggato pure gotrabhukkhaṇe",
  "anya-e0301n0:626_7": "puthujjanānaṃ nibbānārammaṇāni. Jhānalābhīnaṃ tāneva abhiññākusalañca mahaggatārammaṇānipi.",
  "anya-e0301n0:626_8": "Heṭṭhimaphalaṭṭhānaṃ attanā adhigata maggaphalanibbānā rammaṇānipīti veditabbāni.",
  "anya-e0301n0:626_9": "Yathā cettha ariyā attanā adhigata maggaphalāniyeva ālambituṃ sakkonti. Tathā jhānalābhinopi",
  "anya-e0301n0:626_10": "attanā adhigatajjhānānieva ālambituṃ sakkontīti veditabbaṃ. Ettha siyā-ye ca jhānāni",
  "anya-e0301n0:626_11": "patthenti. Jhānaparikammaṃpi karonti. Yeca jhānasuttāni saṃvaṇṇenti. Te alābhino",
  "anya-e0301n0:626_12": "mahaggatajjhānāni ālambituṃ sakkonti, nasakkontīti. Na sakkonti. Te hi jhānānināma",
  "anya-e0301n0:626_13": "evaṃ mahānubhāvāni evaṃ mahānisaṃsānīti sutvāvā sutapariyattibalena siddhe ākāra",
  "anya-e0301n0:626_14": "sallakkhaṇaññāṇe ṭhatvā vā anumānavaseneva tāni patthenti. Parikammaṃpi karonti.",
  "anya-e0301n0:626_15": "Suttānipi saṃvaṇṇentīti. Itarathā puthujjanāpi lokuttaradhamme patthenti, maggaparikammaṃpi",
  "anya-e0301n0:626_16": "karonti. Maggaphala nibbānavacanānivikathenti saṃvaṇṇentīti tesaṃpi te ārammaṇabhūtā",
  "anya-e0301n0:626_17": "eva siyunti. Tesaṃ pana cittāni jhānādīnaṃ paññattiguṇe eva anubhontīti veditabbāni.",
  "anya-e0301n0:626_18": "Paṇītadhammānañhi paññattiyopi paṇitarūpāeva hontīti. Mahiddhiko hi paracittavidū.",
  "anya-e0301n0:626_19": "Māro deva puttopi rūpajjhānacittaṃ vaṭṭanissitameva passati. Vivaṭṭanissitaṃ na passati.",
  "anya-e0301n0:626_20": "Arūpajjhānacittaṃ pana vaṭṭanissitaṃpi napassatīti aṅguttare navanipāte aṭṭhakathāyaṃ",
  "anya-e0301n0:626_21": "vuttaṃ. Ye pana aggamaggaphalāni paṭivijjhanti. Tesaṃ uppannāniññaṇasampayuttakāmakriyajavanāni",
  "anya-e0301n0:626_22": "kriyābhiññājavanañca puggalānurūpaṃ paññattiyā saha catubbhūmakadhammesu kiñci ārammaṇaṃ",
  "anya-e0301n0:626_23": "kātuṃ nasakkontīti natthi. Tathā tesaṃ purecāri kamanodvārāvajjanañcāti vuttaṃ ṭhāṇasampayutta.La.",
  "anya-e0301n0:626_24": "Sabbathāpisabbā rammaṇānīti. Tattha sabbathāpīti sabbakāmāvacara sabbamahaggata sabbalokuttara",
  "anya-e0301n0:626_25": "sabbapaññatti sabbapaccuppannādi pakārenapītiattho. Idañca sabbaññubuddhānaṃ uppannāni",
  "anya-e0301n0:626_26": "sandhāya vuttaṃ. Itarāni pana pacceka buddhānaṃ uppannānipi padesasabbārammaṇānieva",
  "anya-e0301n0:626_27": "honti. Tāni hi ekaṃ pathavidhātuṃpi sabbehi anavasesapakārehi jānituṃ nasakkontīti.",
  "anya-e0301n0:626_28": "Āruppesu dutīyacatutthāni pathamatatīyāruppa viññāṇā rammaṇattā mahaggatā rammaṇāni.",
  "anya-e0301n0:626_29": "Sesānīti abhiññā dvaya dutīyacatutthāruppehi avasesāni sabbānipi ekavīsatividhāni",
  "anya-e0301n0:626_30": "mahaggatacittāni kasiṇādi paññattārammaṇānīti attho. Pañcavīsāti pañcadvārāvajjana",
  "anya-e0301n0:626_31": "tevīsati kāmavipāka hasanacittāni sandhāya vuttaṃ. Parittamhīti kāmāvacarā lambaṇe",
  "anya-e0301n0:626_32": "evāti attho. Tañhi appānubhāvato paṭibandhakadhammehi parisamantato dīyati avakhaṇḍīyati",
  "anya-e0301n0:626_33": "nittejabhāvaṃ pāpīyatīti parittanti vuccati.",
  "anya-e0301n0:627": "135. Cakkhādīnaṃ vatthūnaṃ bhedena tabbatthukānaṃ cittacetasi kānaṃ saṅgaho vatthusaṅgaho.",
  "anya-e0301n0:628": "[109] Vibhāvaniyaṃ pana",
  "anya-e0301n0:629": "“Vatthuvibhāgato tabbatthukacittaparicchedavasenaca saṅgaho vatthusaṅgaho”ti vuttaṃ. Taṃ na sundaraṃ.",
  "anya-e0301n0:630_0": "Vasantipatiṭṭhahanti cittacetasikāetesūtivatthūni, cakkhuvatthuca. La. Kāyavatthucahadayavatthucātiyojanā.",
  "anya-e0301n0:630_1": "Cakkhumeva cakkhuvatthu tathā sotādīniyeva sotavatthādīni. Vākyasaṅkhepo hesa pāṭho.",
  "anya-e0301n0:630_2": "Peyyālanayotipi antadīpakanayotipi vattuṃ yujjati. Keci pana dvandasamāsaṃ maññanti.",
  "anya-e0301n0:630_3": "Tesaṃ casaddo nayujjati. Parato vatthusaddo casaddoca pubbapadesu ānetabbotipi vadanti.",
  "anya-e0301n0:630_4": "Tesaṃ hadayavatthūti samāsapadaṃ nayujjati. Avibhattikaniddesotipi apare. Tāni kāmaloke",
  "anya-e0301n0:630_5": "sabbānipi labbhantīti kāmataṇhā dhina kammanibbattānaṃ attabhāvānaṃeva paripuṇṇindriyatā",
  "anya-e0301n0:630_6": "sambhavato sabbānipi tāni cha vatthūni kāmalokeeva labbhanti. Tathā hi cakkhādīsu",
  "anya-e0301n0:630_7": "vatthūsu santesu evarūpādīnaṃ paribhogo sampajjati. Tasmā rūpādīsu kāmavatthūsu abhiratā",
  "anya-e0301n0:630_8": "kāmataṇhā sadā cakkhādīnaṃ pañcannaṃ vatthūnaṃpi sampattiṃ patthetiyeva. Yathāca",
  "anya-e0301n0:630_9": "sabbakammiko amacco sadā rañño icchameva pūrayamāno sabbāni rājakammāni sampādeti.",
  "anya-e0301n0:630_10": "Evameva kāmāvacarakammaṃpi sadā kāmataṇhāya icchameva pūrayamānaṃ paripuṇṇindriyaṃ",
  "anya-e0301n0:630_11": "attabhāvaṃ nibbatteti. Tasmā kāmataṇhādhinakammanibbattā kāmasattāeva paripuṇṇindriyā",
  "anya-e0301n0:630_12": "hontīti. Yathā ca dassanasavanānuttariya dhammabhūtāni cakkhusotāni buddhadassana",
  "anya-e0301n0:630_13": "dhammassavanā divasena sattānaṃ visuddhiyāpi honti, na tathā ghānādittayaṃ. Taṃ pana",
  "anya-e0301n0:630_14": "kevalaṃ kāmaparibhogatthāyaeva hoti. Tasmā taṃ kāmavirāgabhāvanā kammanibbattesu",
  "anya-e0301n0:630_15": "brahmattabhāvesu naupalabbhatīti vuttaṃ rūpaloke pana ghānādittayaṃ natthīti. Idañca",
  "anya-e0301n0:630_16": "pasādarūpattayaṃ sandhāya vuttaṃ. Sasambhāraghāna jivhā kāya saṇṭhānānipana suṭṭhuparipuṇṇānieva",
  "anya-e0301n0:630_17": "hontīti. Arūpalokepana sabbānipi nasaṃvijjantīti rūpavirāga bhāvanā kammanibbatte",
  "anya-e0301n0:630_18": "tasmiṃ loke ajjhattabahiddhāsantānesupi sabbena sabbaṃ rūpapavattiyāeva abhāvato.",
  "anya-e0301n0:630_19": "Tattha nibbattā hi sattā suddhe ākāsataleeva cittapabandhamattā hutvā tiṭṭhantīti.",
  "anya-e0301n0:630_20": "Imasmiṃ saṅgahe pana cittāni sattaviññāṇa dhātuvasena gahetuṃ tattha pañcaviññāṇadhātuyotiādi",
  "anya-e0301n0:630_21": "vuttaṃ. Tatthāti tesu chasu vatthūsu. Pañcaviññāṇāni eva nisattanijīvaṭṭhena dhātuyoti",
  "anya-e0301n0:630_22": "viggaho. Evaṃ sesesupi. Vijānanakiccābhāvato mananamattā dhātūti manodhātu. Pañcadvāre",
  "anya-e0301n0:630_23": "āvajjanamatta sampaṭicchanamatta kiccāni hi visesajānana kiccāni nahontīti. Pañcaviññāṇāni",
  "anya-e0301n0:630_24": "pana paccakkhato dassanādivasena thokaṃ visesajānanakiccāni honti. Avasesā pana santīraṇādayo",
  "anya-e0301n0:630_25": "ārammaṇasabhāva vicāraṇā divasena atireka visiṭṭhajānanakiccayuttattā na manodhātuyo",
  "anya-e0301n0:630_26": "viya mananamattā honti. Nāpi pañcaviññāṇadhātuyoviya vijānana mattā. Athakho mananaṭṭhena",
  "anya-e0301n0:630_27": "manoca taṃ vijānanaṭṭhena viññāṇañcāti katvā manoviññāṇadhātuyonāma. Atisaya visesajānana",
  "anya-e0301n0:630_28": "dhātuyoti attho. Pariyāyapadānañhi visesana samāse atisayattho viññāyati. Yathā padaṭṭhānanti.",
  "anya-e0301n0:631": "[110] Vibhāvaniyaṃ pana",
  "anya-e0301n0:632": "“Manoyeva viññāṇaṃ manoviññāṇanti vā. Manaso viññāṇaṃ manoviññāṇa”nti vā vuttaṃ. Tattha manoyeva viññāṇanti idaṃ tāva na yujjati.",
  "anya-e0301n0:633": "Na hi aññamaññaṃ visesetvā abhirekaṭṭhadīpake padaṭṭhānantiādike visesanasamāse avadhāraṇa viggaho katthaci dissati yujjaticāti.",
  "anya-e0301n0:634": "[111] Manaso viññāṇanti idaṃpi nayujjatiyeva.",
  "anya-e0301n0:635_0": "Manasoti hi manodhātuttikasaṅkhātassa manassa. Tattha sampaṭicchanadvayaṃ santīraṇādikassa",
  "anya-e0301n0:635_1": "manoviññāṇapabandhassa paccayabhūtaṃ hoti. Pañcadvārāvajjanaṃ pana parato dvārantare",
  "anya-e0301n0:635_2": "pavattamānaṃ tasseva manoviññāṇapabandhassa paccayuppannabhūtaṃ hotītikatvā ādimhi",
  "anya-e0301n0:635_3": "paccayabhūtassa ceva ante dvārantare paccayuppannabhūtassa ca manassa sambandhiviññāṇanti",
  "anya-e0301n0:635_4": "attho. Athavā, pañcaviññāṇavajjitāni sabbāni viññāṇāni mananakiccattā manonāma. Ārammaṇe",
  "anya-e0301n0:635_5": "pana abhinipāta mattāni pañcaviññāṇāni mananakiccāni nahontīti dassanādīni eva nāma.",
  "anya-e0301n0:635_6": "Pañcadvārāvajjanañca manato jātaṃpi manassa paccayo nahoti. Dassanādīnaṃ eva paccayo.",
  "anya-e0301n0:635_7": "Sampaṭicchanadvayañca manassa paccayo hontaṃpi manato jātaṃ nahoti. Dassanādito eva",
  "anya-e0301n0:635_8": "jātaṃ. Santīraṇādīni pana attano pure pacchāpavattānaṃ dvinnaṃ dvinnaṃ manānaṃ eva",
  "anya-e0301n0:635_9": "majjhe jātānīti attano paccaya paccayuppannabhūtassa manassa sambandhiviññāṇanti",
  "anya-e0301n0:635_10": "attho. Evañca sati pañcaviññāṇaṃpi dvinnaṃ manodhātūnaṃ antare pavattattā manaso",
  "anya-e0301n0:635_11": "paccaya paccayuppannabhūtassa sambandhiviññāṇaṃ manoviññāṇanti vattabbameva siyāti.",
  "anya-e0301n0:636": "[112] Ṭīkāyaṃ pana",
  "anya-e0301n0:637": "Manato jātaṃ viññāṇantipi vuttaṃ. Taṃpi vuttanayena nayujjatiyeva.",
  "anya-e0301n0:638_0": "Avasesā pana manoviññāṇadhātusaṅkhātāca santīraṇa.La. Pannarasarūpāvacaravasena tiṃsadhammā",
  "anya-e0301n0:638_1": "hadayaṃ nissāyeva pavattantīti yojanā. Casaddo panettha avasesānaṃ chasattati dhammānaṃ",
  "anya-e0301n0:638_2": "manoviññāṇadhātubhāvaṃ sambhāveti.",
  "anya-e0301n0:639": "[113] Vibhāvaniyaṃ pana",
  "anya-e0301n0:640": "Sampiṇḍanatthaṃ gahetvā “na kevalaṃ manodhātuyevā”ti vuttaṃ. Taṃ na yujjati.",
  "anya-e0301n0:641": "Evañhi sati avasesāca manoviññāṇadhātusaṅkhātāti vuttaṃ siyāti.",
  "anya-e0301n0:642": "[114] Yāca ṭīkāsu",
  "anya-e0301n0:643": "Santīraṇa.La. Rūpāvacaravasena pavattā, avasesā manoviññāṇa dhātusaṅkhātāca tiṃsa dhammāti yojanā. Sāpi na sundarā.",
  "anya-e0301n0:644_0": "Atthagatiyā avisadattāti. Tattha kasmā te nissāyeva pavattantīti. Āruppesu anuppajjanato,",
  "anya-e0301n0:644_1": "kasmāca tattha nuppajjantīti vuccate. Santīraṇamahāvipākāni tāva tattha nuppajjanti",
  "anya-e0301n0:644_2": "pañcannaṃ dvārānaṃ attano kiccānañca tattha abhāvato. Paṭighacittadvayaṃpi nuppajjati.",
  "anya-e0301n0:644_3": "Anīvaraṇāvatthassa paṭighassa abhāvato. Ekanta nīvaraṇānañca jhānabhūmīsu asambhavato.",
  "anya-e0301n0:644_4": "Ettha pana yadi anīvaraṇāvattho paṭigho natthi. Pāḷiyaṃ dutīyajjhāneeva domassindriyassa",
  "anya-e0301n0:644_5": "aparisesanirodhavacanaṃ aṭṭhakathāsuca dutīyajjhānūpacāre tassa uppattisambhavavacanaṃ",
  "anya-e0301n0:644_6": "viruddhaṃ siyā. Tasmā attano sahāyapaccaya bhūtassa oḷārikassa kāmarāgassa jhānabhūmīsu",
  "anya-e0301n0:644_7": "abhāvato paṭighacittadvayaṃ tattha nuppajjatīti yuttantipi vadanti. Ṭīkākārāpana",
  "anya-e0301n0:644_8": "dutīyajjhānūpacāre tassa uppattisambhava vacanaṃ parikappavacanamattanti katvā purimakāraṇameva",
  "anya-e0301n0:644_9": "icchanti. Yadi panetaṃ parikappavacanamattaṃ siyā pāḷivacanaṃpi parikappavacanamattameva",
  "anya-e0301n0:644_10": "siyā. Tasmā pacchimakā raṇameva yuttarūpanti amhākaṃ khanti. Hasanacittaṃpi nuppajjati",
  "anya-e0301n0:644_11": "arūpīnaṃ hasanakiccassa abhāvato. Kāyābhāvatotipi yujjati. Sotāpattimaggacittaṃpi",
  "anya-e0301n0:644_12": "nuppajjati. Paratoghosābhāvena tatthuppannassa puthujjanassa dhammābhisamayābhāvato",
  "anya-e0301n0:644_13": "buddhapaccekabuddhānañca tattha anuppajjanato. Teneva hi tatthuppanno puthujjano",
  "anya-e0301n0:644_14": "aṭṭhasu akkhaṇayuttesu vuttoti. Rūpāvacaracittānipi tattha nuppajjanti rūpavirāgabhāvanāya",
  "anya-e0301n0:644_15": "rūpanimittārammaṇānaṃ tesaṃ samatikkantattāti.",
  "anya-e0301n0:645_0": "Avasesā manoviññāṇadhātusaṅkhātā kusalākusalakriyānuttaravasena dve cattālīsadhammā",
  "anya-e0301n0:645_1": "hadayaṃ nissāyavā anissāyavā pavattantīti yojanā. Nissāyavā pañcavokāre anissāyavā",
  "anya-e0301n0:645_2": "catuvokāreti adhippāyo. Kusalānica akusalānica kriyānica anuttarānicāti viggaho.",
  "anya-e0301n0:645_3": "Tattha kusalānīti pañcarūpa kusalato avasesāni dvādasalokiyakusalāni. Akusalānīti",
  "anya-e0301n0:645_4": "paṭighadvayato avasesāni dasaakusalāni. Kriyānīti pañcadvārāvajjana hasana pañcarūpakrito",
  "anya-e0301n0:645_5": "avasesāni terasakriyacittāni. Anuttarānīti pathamamaggato avasesāni sattaanuttaracittāni.",
  "anya-e0301n0:645_6": "Kāme chavatthuṃ nissitā sattadhātuyo matā. Rūpe tivatthuṃ nissitā catubbidhā dhātuyo",
  "anya-e0301n0:645_7": "matā. Āruppe kiñcivatthuṃ anissitā ekā dhātu matāti yojanā. Tecattālīsāti pañcaviññāṇa",
  "anya-e0301n0:645_8": "manodhātuttikehi saddhiṃ santīraṇādike tiṃsadhamme sandhāya vuttanti.",
  "anya-e0301n0:646": "Iti paramatthadīpaniyānāma abhidhammatthasaṅgahassa",
  "anya-e0301n0:647": "Catutthavaṇṇanāya pakiṇṇakasaṅgahassa",
  "anya-e0301n0:648": "Paramatthadīpanā niṭṭhitā.",
  "anya-e0301n0:649": "Vīthi saṅgaha paramatthadīpanī",
  "anya-e0301n0:650_0": "136. Evaṃ cittappabheda saṅgaho, cetasikappabheda saṅgaho, ubhayappabheda saṅgahoti",
  "anya-e0301n0:650_1": "cittacetasikānaṃ kayopabheda saṅgahe dassetvā idāni vīthicittappavattisaṅgaho vīthimutta",
  "anya-e0301n0:650_2": "cittappavattisaṅgahoti te saññeva dve pavattisaṅgahe dassetuṃ cittuppādānamiccevantiādimāha.",
  "anya-e0301n0:650_3": "Tattha uppajjantīti uppādā. Tattha uppajjanti. Aññassa asu tattācitte icceva labbhati.",
  "anya-e0301n0:650_4": "Iti cittañca citteuppādācāti cittuppādā. Cittacetasikāti vuttaṃ hoti. Tesaṃ cittuppādānaṃ.",
  "anya-e0301n0:650_5": "Iccevantiādito paṭṭhāya vuttappakārena. Saṅgahamuttaranti jātiniddeso yaṃ. Uttare",
  "anya-e0301n0:650_6": "uttame tayo pabhedasaṅgahe katvāti sambandho. Bhūmipuggalabhedenāti sahatthe karaṇavacanaṃ.",
  "anya-e0301n0:650_7": "Kāmāvacarādibhūmibhedena duhetukādi puggalabhedena saddhinti attho. Pubbāparaniyāmitanti",
  "anya-e0301n0:650_8": "āvajjanādi cakkhuviññāṇādi pubba cittāparacittānukkamena niyāmitaṃ vavatthitaṃ. Pavattisaṅgahaṃnāmātipi",
  "anya-e0301n0:650_9": "jātiniddesoyeva. Evaṃ nāmake dve pavattisaṅgaheti attho. Paṭisandhipavattiyanti paṭisandhipavattīsu.",
  "anya-e0301n0:650_10": "Vacanavipallāso hesa. Paṭisandhikālepavattikālecāti attho. Paṭisandhikāle pavattisaṅgahañca",
  "anya-e0301n0:650_11": "pavattikāle pavattisaṅgahañcāti dve saṅgahepavatti pavakkhāmīti vuttaṃ hoti. Ayañca",
  "anya-e0301n0:650_12": "attho uparisaṅgahe ārabbha gāthāya pākaṭo. Keci pana niddhāraṇe bhummanti vadanti.",
  "anya-e0301n0:650_13": "Evaṃsati upari saṅgaho paṭisandhisaṅgahonāma siyā. Na pavatti saṅgaho nāma. Evañca",
  "anya-e0301n0:650_14": "sati upari vīthimuttasaṅgahe ārabbha gāthāyaṃ sandhiyaṃ pavattisaṅgahonāma idāni",
  "anya-e0301n0:650_15": "vuccatīti iminā na sameti.",
  "anya-e0301n0:651": "[115] Ṭīkāsu pana",
  "anya-e0301n0:652": "“Uttaraṃ vedanāsaṅgahādivibhāgato uttama”nti vuttaṃ. Taṃ vicāretabbaṃ.",
  "anya-e0301n0:653_0": "Evañhi sati pakiṇṇakasaṅgahova idha saṅgahasaddena gahito siyāti. Yasmāpana tiṇṇaṃ",
  "anya-e0301n0:653_1": "dvinnañca pabhedasaṅgahānaṃ majjhe ṭhatvā ayaṃ anusandhigāthā pavattā. Tasmā pubbe",
  "anya-e0301n0:653_2": "tayopi pabhedasaṅgahā idha saṅgahasaddena gahetuṃ yuttāti daṭṭhabbā. Ayaṃ pana pavattisaṅgaho",
  "anya-e0301n0:653_3": "vatthudvārālambaṇehi saddhiṃ yojetvā vutto suvuttoti tāni tīṇi chakkānipi puna idha nikkhittāni.",
  "anya-e0301n0:654": "[116] Vibhāvaniyaṃ pana",
  "anya-e0301n0:655": "“Vatthudvārālambaṇa saṅgahā heṭṭhā kathitāpi paripuṇṇaṃ katvā pavattisaṅgahaṃ dassetuṃ puna nikkhittā”ti vuttaṃ. Taṃ na sundaraṃ.",
  "anya-e0301n0:656_0": "Na hi sakalā vatthudvārālambaṇasaṅgahā idha nikkhittāti. Visayānaṃ dvāresu pavatti",
  "anya-e0301n0:656_1": "visayapavatti. Etthaca pavattīti āpātāgamanameva vuccati. Vakkhati hi ekacittakkhaṇā",
  "anya-e0301n0:656_2": "tītānivātiādiṃ. Sā pana kāci sīghatamā, kāci sīghatarā, sīghā, dandhā, dandhatarā,",
  "anya-e0301n0:656_3": "dandhatamāti chadhā hotīti. Kammādīnaṃ visayānaṃ dvāresu pavatti paccupaṭṭhānaṃ āpātāgamanaṃ",
  "anya-e0301n0:656_4": "visayappavatti. Vakkhati hi kammaṃvā kammanimittaṃvā gatinimittaṃvā kammabalena channaṃ",
  "anya-e0301n0:656_5": "dvārānaṃ aññatarasmiṃ paccupaṭṭhātīti.",
  "anya-e0301n0:657": "[117] Vibhāvaniyaṃ pana",
  "anya-e0301n0:658": "“Visayesuca cittānaṃ pavatti visayappavattī”tipi vuttaṃ. Taṃ na sundaraṃ.",
  "anya-e0301n0:659_0": "Evañhi sati atiparittārammaṇe visayappavattināma anupapannā āpajjatīti. Tatthāti",
  "anya-e0301n0:659_1": "tesu chakkesu. Dhātubhedaṃ patvādhātunānattaṃ pamāṇanti mananaṃ vijānanato visuṃ",
  "anya-e0301n0:659_2": "katvā manodhātu visuṃ vuttā. Viññāṇabhedaṃ patvā pana yaṃkiñci mananaṃ vijānane anto",
  "anya-e0301n0:659_3": "gadhamevāti vuttaṃ cakkhuviññāṇaṃ.La. Chaviññāṇānīti chavīthiyo pana dvārappavattā",
  "anya-e0301n0:659_4": "cittapavattiyo yojetabbāti sambandho. Cakkhudvāre pavattā vīthi cakkhudvāravīthi.",
  "anya-e0301n0:659_5": "Cakkhudvāravikāraṃ paṭicca pavatto cittappabandhoti attho. Evaṃ sesesu. Asādhāraṇena",
  "anya-e0301n0:659_6": "cakkhuviññāṇena upalakkhitā vīthi cakkhuviññāṇavīthi. Suddho pana manoviññāṇapabandho manoviññāṇavīthi.",
  "anya-e0301n0:660": "Vibhāvaniyaṃ pana",
  "anya-e0301n0:661": "“Cakkhuviññāṇasambandhinī vīthi tena saha ekārammaṇa eka dvārikatāya saha caraṇabhāvato cakkhuviññāṇa vīthī”ti vuttaṃ.",
  "anya-e0301n0:662_0": "Dvārappavattāti dvāre uppannā. Taṃ taṃ dvāravikāraṃ paṭicca uppannāti attho. Cittappavattiyoti",
  "anya-e0301n0:662_1": "cittapabandhā. Atimahantanti sāmi atthe paccattavacanaṃ. Atimahantassa pañcālambaṇassa",
  "anya-e0301n0:662_2": "pavatti.La. Atiparittassa pañcālambaṇassa pavatticāti pañcadvāre catudhā. Manodvāre",
  "anya-e0301n0:662_3": "pana vibhūtassa chaḷārammaṇassa pavatti avibhūtassa chaḷārammaṇassa pavatticāti dvidhāti",
  "anya-e0301n0:662_4": "chadhāvisayappavatti veditabbāti yojanā. Atimahantādibhāvo cettha ālokādi paccaya",
  "anya-e0301n0:662_5": "vasenavā vatthu atimahantādivasenavā veditabbo. Tattha saṇhasukhumaṃpi dūraṃpi rūpādīnaṃ",
  "anya-e0301n0:662_6": "adhiṭṭhānavatthunāma ālokādi paccaya sampattiyā sati atimahantameva. Tathā hi buddhassa",
  "anya-e0301n0:662_7": "bhagavato pathamāti nīhārakālādīsu loka vivaraṇa pāṭihāriyapavatti kāle avīcinirayepi",
  "anya-e0301n0:662_8": "akaniṭṭhepi paracakkavāḷesupi saṇhasukhumānica dūrānica rūpāni idha ṭhitāva passanti.",
  "anya-e0301n0:662_9": "Tadā hi uḷāro obhāso pāturahosi. Tassa vasena sabbepi pathavisineru cakkavāḷa siluccayādayo",
  "anya-e0301n0:662_10": "jātiphalikakkhandhā viya sampajjanti. Mahanto uḷāro obhāso pāturahosi atikammadevānaṃ",
  "anya-e0301n0:662_11": "devānubhāvanti hi vuttaṃ. Upapattidevabrahmādīnaṃ pana pasādanissayabhūtānaṃ obhāsajātatāyapi",
  "anya-e0301n0:662_12": "pathavipabbatādayo cakkhurūpādīnaṃ antaraṃ kātuṃ nasakkontīti. Tathā dūrepi pabbatādirūpāni",
  "anya-e0301n0:662_13": "vatthu atimahantatāya candasūriya tārakādi rūpāni visaya vatthu mahantatāya obhāsa",
  "anya-e0301n0:662_14": "jātatāya ca ati mahantāni nāma hontīti. Ālokādipaccayānaṃ pana adhiṭṭhānavatthūnañca",
  "anya-e0301n0:662_15": "dubbala dubbalatara dubbalatamānukkamena mahantādibhāvo vattabboti. Yāni pana pañcālambaṇāni",
  "anya-e0301n0:662_16": "ekacittakkhaṇaṃ atikkamma āpātaṃ āgacchanti, tāni atimahantārammaṇānināma. Yāni dvatticittakkhaṇāni",
  "anya-e0301n0:662_17": "atikkamma, tāni mahantārammaṇāni. Yāni catu pañca cha satta aṭṭha nava cittakkhaṇāni",
  "anya-e0301n0:662_18": "atikkamma, tāni parittārammaṇāni. Yānipana dasekādasadvādasa terasa cuddasa pannarasa",
  "anya-e0301n0:662_19": "cittakkhaṇāni atikkamma āpātaṃ āgacchanti. Tāni atiparittā rammaṇānīti. Pakkhatica",
  "anya-e0301n0:662_20": "ekacittakkhaṇātītānivātiādi. Vibhūtassāti pākaṭassa, avibhūtassāti apākaṭassa. Evaṃ",
  "anya-e0301n0:662_21": "chachakkāni sarūpato niddisitvā idāni tāni sabbāni ekato yojetvā vīthicittappavattiṃ",
  "anya-e0301n0:662_22": "vitthārento kathanti pucchitvā rūpārūpānaṃ tāva addhānaparicchedaṃ dassetuṃ uppādaṭṭhitītiādi",
  "anya-e0301n0:662_23": "māha. Tattha kathanti kena pakārena vīthicittappavatti hotīti attho.",
  "anya-e0301n0:663": "[118] Vibhāvaniyaṃ pana",
  "anya-e0301n0:664": "“Kathanti kena pakārena atimahantādivasena visaya vavatthānaṃ hotīti pucchitvā cittakkhaṇavasena taṃ pakāsetuṃ uppādaṭṭhitītiādi āraddha”nti vuttaṃ. Taṃ yuttaṃ viya na dissati.",
  "anya-e0301n0:665_0": "Evañhi satiādito pañcannaṃ chakkānaṃ okāsonāma nasiyā. Naca uppādaṭṭhiti.La. Rūpadhammānamāyūti",
  "anya-e0301n0:665_1": "idaṃ visaya vavatthānatthameva vuttanti sakkā viññātunti. Uppajjanaṃ uppādo. Sabhāva",
  "anya-e0301n0:665_2": "paṭilābhoti attho. Ṭhānaṃ ṭhiti. Yathāladdhasabhāvassa anivattīti attho. Bhañjanaṃ",
  "anya-e0301n0:665_3": "bhaṅgo. Tassa parihāyitvā antaradhānanti attho. Ekacittakkhaṇaṃnāmāti ekassa cittassa",
  "anya-e0301n0:665_4": "khaṇonāma. So pana khaṇo accharāsaṅghāṭakkhaṇassa akkhinimmilanakkhaṇassaca anekakoṭi",
  "anya-e0301n0:665_5": "satasahassabhāgo daṭṭhabbo. Accharāsaṅghāṭakkhaṇe anekakoṭisatasahassasaṅkhā vedanā",
  "anya-e0301n0:665_6": "uppajjantīti hi aṭṭhakathāyaṃ vuttaṃ. Ācariyānandattheramatena panettha uppādabhaṅga",
  "anya-e0301n0:665_7": "vasenakhaṇadvayaṃ ekacittakkhaṇaṃnāmāti vattabbaṃ. Yathā hi loke vijjunāma vaddhanānantarameva",
  "anya-e0301n0:665_8": "bhijjati. Na panassā vaddhanassa bhijjanassaca antarā ṭhitināma visuṃ paññāyati.",
  "anya-e0301n0:665_9": "Yathā ca uddhaṃ ujuṃ khittaṃ leḍḍu uppatitvā patati. Na pana uppatanassa patanassa",
  "anya-e0301n0:665_10": "ca antarā ṭhitināma visuṃ dissati. Tathā cittaṃpi. Taṃpi hi udaya bhāgānantarameva",
  "anya-e0301n0:665_11": "vayabhāge patati. Na panassa rūpadhammānaṃ viya tesaṃ dvinnaṃ bhāgānaṃ majjhe visuṃ",
  "anya-e0301n0:665_12": "eko gaṇanūpago ṭhitibhāgonāma upalabbhati. Evañca katvā yamakesu cittassa uppādabhaṅgāva",
  "anya-e0301n0:665_13": "tattha tattha vuttā. Visesato pana cittayamake uppannaṃ uppajjamānanti. Bhaṅgakkhaṇe",
  "anya-e0301n0:665_14": "uppannaṃ. No ca uppajjamānaṃ. Uppādakkhaṇe uppannañceva uppajjamānañcātiādinā bhaṅguppādāva",
  "anya-e0301n0:665_15": "cittassa vuttā. Kathāvatthumhica ekaṃ cittaṃ divasaṃ tiṭṭhatīti āmantā. Upaddhadivaso",
  "anya-e0301n0:665_16": "uppādakkhaṇo. Upaddhadivaso vayakkhaṇoti. Na hevaṃ vattabbe. Ekaṃ cittaṃ dve divase",
  "anya-e0301n0:665_17": "tiṭṭhatīti āmantā. Eko divaso uppādakkhaṇo. Eko divaso vayakkhaṇoti nahevaṃ vattabbe.",
  "anya-e0301n0:665_18": "Ekaṃ cittaṃ cattāro divase tiṭṭhatīti āmantā. Dve divasā uppādakkhaṇo. Dve divasā",
  "anya-e0301n0:665_19": "vayakkhaṇoti na hevaṃ vattabbe.La. Māsaṃ. Dve māse. Cattāromāse.La. Saṃvaccharaṃ,",
  "anya-e0301n0:665_20": "dve saṃvaccharāni. Cattāri saṃvaccharāni.La. Kappaṃ. Dve kappe. Cattāro kappetiādinā",
  "anya-e0301n0:665_21": "dve uppādavayabhāgāva cittassa vuttā. Na ṭhitibhāgo. Yadi so visuṃ upalabbheyya.",
  "anya-e0301n0:665_22": "Ekaṃ cittaṃ divasaṃ tiṭṭhatīti āmantā. Divasassa pathamo bhāgo uppādakkhaṇo. Dutīyo",
  "anya-e0301n0:665_23": "ṭhitikkhaṇo. Tatīyo vayakkhaṇoti evaṃ mahātherena vicārito siyā. Tayo divase tayo",
  "anya-e0301n0:665_24": "māse tīṇi saṃvaccharāni tayo kappeti imānipi avajje tabbānieva siyunti. Ettha siyā,",
  "anya-e0301n0:665_25": "nanu suttantesu tīṇi māni bhikkhave saṅkhatassa saṅkhata lakkhaṇāni. Katamānitīṇi,",
  "anya-e0301n0:665_26": "uppādo paññāyati. Vayo paññāyati. Ṭhitassa aññathattaṃ paññāyatīti vuttaṃ. Tathā",
  "anya-e0301n0:665_27": "vedanāya uppādo paññāyati. Vayo paññāyati. Ṭhitāya aññathattaṃ paññāyati. Saññāya.",
  "anya-e0301n0:665_28": "Saṅkhārānaṃ. Viññāṇassa uppādo.La. Paññāyatīti vuttaṃ. Tasmā cittassa tatīyo ṭhitibhāgo",
  "anya-e0301n0:665_29": "visuṃ upalabbhati yevāti.Na. Pabandhaṭhitiyā eva tattha vuttattāti. Kathaṃ viññāyatīti",
  "anya-e0301n0:665_30": "ce, uppādavaye pathamaṃ vatvā pacchā puna visuṃ ṭhitassa aññathatthaṃ paññāyatīti",
  "anya-e0301n0:665_31": "imassa vuttattāti. Itarathā uppādo paññāyati. Ṭhitassa aññathattaṃ paññāyati. Vayo",
  "anya-e0301n0:665_32": "paññāyatīti vuttaṃ siyāti. Nanu pabandhaṭhiti nāma paññatti hoti. Sāca asaṅkhatā,",
  "anya-e0301n0:665_33": "suttantānica saṅkhata lakkhaṇa visayāni. Tasmā sā pabandhaṭṭhiti tattha vuttāti nasakkā",
  "anya-e0301n0:665_34": "viññātunti ce. Na na sakkā. Abhidhammepi saṅkhatadhammaniddesesu samūha saṇṭhāna",
  "anya-e0301n0:665_35": "santati paññattīhipi niddesassa diṭṭhattā. Tathā hi rūpāyatananiddesādīsu dīghaṃ",
  "anya-e0301n0:665_36": "rassaṃ saṇhaṃ thulaṃ vaṭṭaṃ parimaṇḍalaṃ caturassaṃ chaḷaṃsaṃ aṭṭhaṃsaṃ soḷasaṃsaṃ",
  "anya-e0301n0:665_37": "ninnaṃ thalantiādinā, vibhaṅge ca kesā lomā nakhā dantātiādinā paññattisisena saṅkhatadhammā",
  "anya-e0301n0:665_38": "niddiṭṭhāti. Suttantesu vattabbameva natthi. Īdisesu hi ṭhānesu paññattivasena pavattāpi",
  "anya-e0301n0:665_39": "desanā saṅkhatadhammameva āhacca tiṭṭhati. Tasmā yathā uppādabhaṅgānaṃ paccekaṃ ekeko",
  "anya-e0301n0:665_40": "khaṇo cittassa labbhati. Na tathā ṭhitiyāti. Ayaṃ ācariyānandatthe rassa adhippāyo.",
  "anya-e0301n0:665_41": "Ayañca vādo saṃyuttaṭṭhakathāyaṃ eva āgato. Soca saṅgahakārena paṭikkhitto. Vuttañhi",
  "anya-e0301n0:665_42": "tattha, apare pana vadanti. Arūpadhammānaṃ jarākhaṇonāma nasakkā paññapetuṃ. Sammā",
  "anya-e0301n0:665_43": "sambuddhoca vedanāya uppādo paññāyati. Vayo paññāyati. Ṭhitāya aññathatthaṃ paññāyatīti",
  "anya-e0301n0:665_44": "vadanto arūpadhammānaṃpi tīṇi lakkhaṇāni paññapeti. Bhāniatthikkhaṇaṃ upādāya labbhantīti vatvā –",
  "anya-e0301n0:666": "Atthitā sabbadhammānaṃ, ṭhitināma pavuccati;",
  "anya-e0301n0:667": "Tasseva bhedo maraṇaṃ; Sabbadā sabbapāṇinanti.",
  "anya-e0301n0:668_0": "Imāya ācariyagāthāya tamatthaṃ sādhenti. Athavā, santativasena ṭhānaṃ veditabbantica",
  "anya-e0301n0:668_1": "vadanti. Imasmiṃ pana sutte ayaṃ viseso natthi. Tasmā ācariyagāthāya suttaṃ appaṭibāhetvā",
  "anya-e0301n0:668_2": "suttameva pamāṇaṃ kātabbanti. Tattha jarākhaṇonāma uppādakkhaṇabhaṅgakkhaṇānaṃ majjhe",
  "anya-e0301n0:668_3": "visuṃ jarāya khettabhūto ṭhītikkhaṇo vuccati. Aññathattanti jarāeva. Atthikkhaṇanti",
  "anya-e0301n0:668_4": "khaṇadvayameva. Paṭikkhittopi pana ayaṃ vādo kathāvatthu pāḷiyā saddhiṃ suṭṭhu sametiyeva.",
  "anya-e0301n0:668_5": "Apica, uddhaṃ uppatitassa leṭṭussa uppatananivatti viya yā cittassa udayasaṅkhātassa",
  "anya-e0301n0:668_6": "vaḍḍhanassa nivattināma atthi. Na hi udaye anivattante vayonāma sambhavatitī. Sā",
  "anya-e0301n0:668_7": "eva udaya pariyantamattabhūtā idha ṭhitipariyāyoti sakkā vattuṃ. So pana visuṃ gaṇanūpago",
  "anya-e0301n0:668_8": "eko khaṇonāma nahotīti katvā abhidhamme dveeva khaṇā cittassa vuttā. Udayabhāgassa",
  "anya-e0301n0:668_9": "pana ādi koṭiṃ vayabhāgassaantakoṭiñca thapetvā majjhebhāgadvayanissitā paripaccana",
  "anya-e0301n0:668_10": "lakkhaṇā jarānāma arūpadhammānaṃpi labbhatiyeva. Taṃ sandhāya dhātukathāyaṃ jarādvīhikhandhehisaṅgahitātivuttanti daṭṭhabbaṃ.",
  "anya-e0301n0:669": "[119] Yaṃ pana vibhāvaniyaṃ",
  "anya-e0301n0:670": "“Uppādabhaṅgāvatthāhi bhinnā bhaṅgābhimukhāvatthāpi icchitabbā. Sā ṭhitināmā”ti vuttaṃ. Taṃ kathāvatthupāḷiyā saha na sameti.",
  "anya-e0301n0:671_0": "Upaddhadivaso uppādakkhaṇo. Upaddhadivaso vayakkhaṇo. Pathamo divaso uppādakkhaṇo.",
  "anya-e0301n0:671_1": "Dutīyo vayakkhaṇoti hi vicārentena uppādabhaṅgāvatthā hi bhinnā tatīyā avatthā tassaṃ",
  "anya-e0301n0:671_2": "pāḷiyaṃ paṭikkhittāyeva hotīti.",
  "anya-e0301n0:672": "[120] Etena yañca tattha",
  "anya-e0301n0:673_0": "“Pāḷiyaṃ pana veneyyajjhāsayā nuromato nayadassanavasena sā na vuttā. Atidhammadesanāpi",
  "anya-e0301n0:673_1": "hi kadāci veneyyajjhāsayānurodhena pavattati. Yathā, rūpassa uppādo upacayo santatīti",
  "anya-e0301n0:673_2": "dvidhā bhinditvā desito”ti vuttaṃ. Taṃpi paṭikkhittaṃ hoti. Vibhāgārahassa hi dhammassa",
  "anya-e0301n0:673_3": "vibhāgakaraṇaṃnāma veneyyavasenātipi dhammavasenātipi yujjati. Vijjamāne sati visuṃ",
  "anya-e0301n0:673_4": "katvā vattabbassa abhidhamme avacanaṃ pana veneyyavasenāti na yuttametanti.",
  "anya-e0301n0:674": "[121] Yampi tattha",
  "anya-e0301n0:675_0": "“Sutteca tīṇi māni bhikkhave saṅkhatassa saṅkhatalakkhaṇāni. Katamāni tīṇi. Uppādo",
  "anya-e0301n0:675_1": "paññāyati. Vayo paññā yati. Ṭhitassa aññathattaṃ paññāyatīti evaṃ saṅkhatadhammasseva",
  "anya-e0301n0:675_2": "lakkhaṇadassanatthaṃ uppādādīnaṃ vuttattā nasakkā pabandhassa paññattisabhāvassa",
  "anya-e0301n0:675_3": "asaṅkhatassa ṭhiti tattha vuttāti viññātu”nti vuttaṃ. Taṃpi na gahetabbaṃ.",
  "anya-e0301n0:676": "Abhidhammepi heṭṭhā vuttanayena paññattisīsena saṅkhatadhammānaṃ niddesassa diṭṭhattāti.",
  "anya-e0301n0:677": "[122] Yampi tattha",
  "anya-e0301n0:678": "“Upasaggassaca dhātvattheyeva pavattanato paññāyatīti etassa viññāyatīti attho”ti vuttaṃ. Taṃpi na yuttaṃ.",
  "anya-e0301n0:679_0": "Yathānulomasāsanañhi suttaṃ. Tasmā tattha vineyyānaṃ suṭṭhu paññāyanameva adhippetanti.",
  "anya-e0301n0:679_1": "Arūpaṃ arūpisabhāvattā lahupariṇāmaṃ. Rūpaṃ pana rūpidhammattāyeva dandhapariṇāmanti",
  "anya-e0301n0:679_2": "vuttaṃ tānipana.La. Rūpadhammāna māyūti.",
  "anya-e0301n0:680": "[123] Vibhāvaniyaṃ pana",
  "anya-e0301n0:681": "“Gāhakagahetabba bhāvassa taṃtaṃ khaṇavasena nippajjanato”ti kāraṇaṃ vuttaṃ. Taṃ akāraṇaṃ.",
  "anya-e0301n0:682_0": "Na hi gāhakaṃ arūpaṃ gahetabbañca rūpaṃ gahaṇasampajjanatthaṃ lahuṃ pariṇamati garuṃ",
  "anya-e0301n0:682_1": "pariṇapatīti sakkā vattunti. Tāni tādisāni sattarasannaṃ cittānaṃ khaṇāni sattarasavā",
  "anya-e0301n0:682_2": "tāni cittakkhaṇāni rūpa dhammānamāyūti yojanā. Sattarasa cittakkhaṇasamapamāṇāni",
  "anya-e0301n0:682_3": "khaṇāni viññatti rūpalakkhaṇa rūpavajjānaṃ rūpadhammānaṃ āyunāmāti vuttaṃ hoti. Khaṇamattato",
  "anya-e0301n0:682_4": "pana aṭṭhakathānayena ekapaññāsakhaṇāni honti, mūlaṭīkānayena dvattiṃsakhaṇāni. Tatthaca",
  "anya-e0301n0:682_5": "ādimhi dve khaṇāni rūpadhammānaṃ ekaṃ uppādakkhaṇameva. Ante dve ekaṃ bhaṅgakkhaṇameva.",
  "anya-e0301n0:682_6": "Majjhe aṭṭhavīsa khaṇāni tesaṃ ekaṃ ṭhitikkhaṇamevāti daṭṭhabbaṃ. Na hi dandhapariṇatānaṃ",
  "anya-e0301n0:682_7": "rūpānaṃ uppādabhaṅgāpi cittassa viya lahukā bhavituṃ arahantīti. Tattha viññattidvayaṃ",
  "anya-e0301n0:682_8": "ekacittakkhaṇikaṃ. Upacayasantatiyo uppādamattā aniccatā bhaṅgamattā. Jaratā rūpa",
  "anya-e0301n0:682_9": "dhammānaṃ ṭhitikkhaṇamattāti daṭṭhabbā. Mūlaṭīkānayena panettha tāni pana soḷasacittakkhaṇāni",
  "anya-e0301n0:682_10": "rūpadhammānamāyūti vattabbaṃ. Ṭīkācariyo hi paṭiccasamuppādavibhaṅge āgataṃ mahāṭṭhakathāvacanaṃ",
  "anya-e0301n0:682_11": "patiṭṭhapento soḷasacittakkhaṇāyukabhāvaṃ sambhāveti, evaṃ santepi khandha vibhaṅgeyeva",
  "anya-e0301n0:682_12": "tāva rūpānaṃ uppādanirodhavidhānassa mahāaṭṭhakathā vādassa yamakapāḷivirodhaṃ dassetvā",
  "anya-e0301n0:682_13": "saṅgahakārena paṭisiddhattā na sakkā taṃ patiṭṭhapetunti. Tasmiṃ vāde hi paṭisiddhe",
  "anya-e0301n0:682_14": "tattha āgatā soḷasāyukatāvā atirekasoḷasāyukatāvā paṭisiddhāyeva hotīti.",
  "anya-e0301n0:683": "[124] Yaṃ pana vibhāvaniyaṃ",
  "anya-e0301n0:684_0": "Taṃ ṭīkānayaṃ tayidamasāranti paṭikkhipitvā tadatthaṃ sā dhentena “paṭisandhicittena",
  "anya-e0301n0:684_1": "sahuppannaṃ rūpaṃ tato paṭṭhāya sattarasamena saddhiṃ nirujjhati. Paṭisandhicittassa",
  "anya-e0301n0:684_2": "ṭhitikkhaṇe uppannaṃ rūpaṃ aṭṭhārasamassa uppādakkhaṇe nirujjhatītiādinā aṭṭhakathāyameva",
  "anya-e0301n0:684_3": "sattarasacittakkhaṇassa āgatattā”ti kāraṇaṃ vuttaṃ. Taṃ na sundaraṃ.",
  "anya-e0301n0:685_0": "Yañhi saṅgahakārassa sattarasāyukavacanaṃ ṭīkākārena vicāritaṃ. Tadeva dassetvā ṭīkānayo",
  "anya-e0301n0:685_1": "paṭikkhittoti na yuttame tanti. Ekacittassa khaṇaṃ viya khaṇaṃ ekacittakkhaṇaṃ. Atthato",
  "anya-e0301n0:685_2": "abhinnaṃpi hi khaṇaṃ idaṃ cittassa idaṃ rūpānanti kappanāvasena bhinnaṃ viya katvā",
  "anya-e0301n0:685_3": "upacarīyatīti. Ekacittakkhaṇaṃ atītaṃ etesanti ekacittakkhaṇātītāni. Atimahantabhūtāni pañcārammaṇāni.",
  "anya-e0301n0:686": "[125] Vibhāvaniyaṃ pana",
  "anya-e0301n0:687": "“Etānivā taṃ atītānīti ekacittakkhaṇātī kānī”tipi vuttaṃ. Taṃ na sundaraṃ.",
  "anya-e0301n0:688_0": "Na hi niruddhadhammavisayo atītasaddo kiñci atikkamitvā uddhaṃ āgatāni paccuppannarūpāni",
  "anya-e0301n0:688_1": "dīpetīti sakkā vattunti. Bahūni cittakkhaṇāni atītāni etesanti bahucittakkhaṇātītāni.",
  "anya-e0301n0:688_2": "Mahantādi bhūtāni pañcārammaṇāni. Rūpadhammānaṃ pana rūpadhammesveva āpātāgamane",
  "anya-e0301n0:688_3": "thokaṃ balavantatā icchitabbā. Teca ṭhitikkhaṇeyeva paripuṇṇapaccayupaladdhā hutvā",
  "anya-e0301n0:688_4": "balavantā hontīti vuttaṃ ṭhitipattānevāti. Evasaddena ṭīkākārassa vādaṃ nīvāreti.",
  "anya-e0301n0:688_5": "So hi uppajjamānameva rūpaṃ pasāde ghaṭṭetīti icchatīti. Pañcālambaṇāni pañcadvāre",
  "anya-e0301n0:688_6": "āpātamāgacchantīti ettha rūpasaddārammaṇāni asampatta vasena itarānica sampattavasena",
  "anya-e0301n0:688_7": "gocarabhāvaṃ upagacchanti. Ayañca visesoghaṭṭanavisesena veditabbo. Purimānihi dve",
  "anya-e0301n0:688_8": "nimittavaseneva ghaṭṭenti. Na vatthuvasena. Pacchimāni pana tīṇivatthuvasena ghaṭṭenti.",
  "anya-e0301n0:688_9": "Na nimittamattavasena nimittaghaṭṭanañcanāma asampattānaññeva na sampattānaṃ. Vatthughaṭṭanaṃ",
  "anya-e0301n0:688_10": "pana sampattānaññeva. No asampattā hoti. Nanti. Yathā hi tīre gacchantānaṃsarīranimittāni",
  "anya-e0301n0:688_11": "pokkharaṇi yāudake dissanti. Tasmiṃ udake orohantānaṃ pana tāni tattha na dissanti.",
  "anya-e0301n0:688_12": "Evameva sampattāni rūpasaddārammaṇāni naghaṭṭenti. Kasmā, visayavisayīnaṃ majjhe",
  "anya-e0301n0:688_13": "ālokassa ākāsassaca abhāvena nimittokāsassa abhāvato. Asampattāniyeva pana attano",
  "anya-e0301n0:688_14": "nimittupaṭṭhāpanavasena ghaṭṭenti. Kasmā, nimittokāsassa laddhattā. Itarāni pana",
  "anya-e0301n0:688_15": "tīṇi yathājātavatthuvaseneva ghaṭṭenti. Tasmā tāni sampattāniyeva ghaṭṭenti. No asampattānīti.",
  "anya-e0301n0:688_16": "Tattha yāni asampattāniyeva hutvā ghaṭṭenti. Tāni sayaṃ dūre ṭhatvā nimitta appanāvasena",
  "anya-e0301n0:688_17": "ghaṭṭitattā ekekasmiṃ pasāde candamaṇḍala sūriya maṇḍalādivasena asanisaddamaṇḍala",
  "anya-e0301n0:688_18": "meṇḍasaddamaṇḍalādivasena ca mahantānipi bahūnipi āpātamāgacchantiyeva. Itarāni pana",
  "anya-e0301n0:688_19": "tīṇi sampattāniyeva ghaṭṭentīti ekekasmiṃ pasāde ekekameva āpātamāgacchantīti daṭṭhabbaṃ.",
  "anya-e0301n0:688_20": "Idañca pañcadvāravasena vuttaṃ. Mano dvāre pana sabbānipi ārammaṇāni asampattāniyeva",
  "anya-e0301n0:688_21": "āpātamāgacchantīti. Etthaca pañcadvāreti idaṃ asādhāraṇa dvāradassanavasena vuttaṃ.",
  "anya-e0301n0:688_22": "Tāni pana pañcālambaṇāni yadāsakasakadvāre ghaṭṭenti. Tadā manodvārepi apāta māgacchantiyeva.",
  "anya-e0301n0:688_23": "Ekekaṃ ārammaṇaṃ dvīsu dvīsu dvāresu apāta māgacchatīti hi aṭṭhakathāyaṃ vuttaṃ.",
  "anya-e0301n0:688_24": "Tasmā yadā candaṃvā sūriyaṃvā pabbataṃvā rukkhaṃvā yaṃkiñcivā passanti. Tadā ekekasmiṃ",
  "anya-e0301n0:688_25": "cakkhupasāde ekekāni manodvāre ekanti anekāni candamaṇḍalādīni ekakkhaṇe upaṭṭhahanti,",
  "anya-e0301n0:688_26": "evaṃ sesārammaṇe sūti daṭṭhabbaṃ. Apātāgamanañcettha lañchakānaṃ tālapaṇṇe lañchanakhandhaṃ",
  "anya-e0301n0:688_27": "thapetvā muggarena paharaṇakāle lañchanakhandhassa tālapaṇṇe āpātetvā akkharupaṭṭhāpanaṃ",
  "anya-e0301n0:688_28": "viya daṭṭhabbaṃ. Yato dvārānaṃ vikārappatti hotīti.",
  "anya-e0301n0:689": "[126] Yaṃ pana vibhāvaniyaṃ",
  "anya-e0301n0:690": "“Ābhogānurūpaṃ anekakalāpagatāni āpātaṃ āgacchantī”ti vuttaṃ. Tattha ābhogānurūpanti idaṃ vicāretabbaṃ.",
  "anya-e0301n0:691_0": "Yattakāni hi pañcālambaṇāni cakkhādipathe ālokādi sahitāni hutvā ṭhitāni honti. Tattakāni",
  "anya-e0301n0:691_1": "sabbāni niddāyantassapi visaññi bhūtassapi aññavihitassapi yaṃkiñci jhānaṃvā phalaṃvā",
  "anya-e0301n0:691_2": "nirodhaṃvā samāpajjantassapi ābhogena vinā attano dvāresu āpātamāgacchantiyeva. Nakevalaṃ",
  "anya-e0301n0:691_3": "attanodvāresu eva. Athakho manodvārepi. Nakevalaṃ bhavaṅgamanodvāreeva. Āvajjanādīsu",
  "anya-e0301n0:691_4": "pana catubbhūmaka vīthicittesupi āpātaṃ āgacchantiyeva. Ayaṃnāma mano manodvāraṃ",
  "anya-e0301n0:691_5": "nahotīti navattabboti hi dvārakathāyaṃ vuttaṃ. Ayañca attho pathamajjhānassa saddo",
  "anya-e0301n0:691_6": "kaṇṭakoti iminā pāṭhena dīpetabbo. Pathamajjhānaṃ samāpannassa hi saddo sotamhi ghaṭṭetvā",
  "anya-e0301n0:691_7": "jhānacittasaṅkhāte manodvāre āpātamāgacchati. Tadā jhānacitta santati calitvā vocchijjati.",
  "anya-e0301n0:691_8": "Jhānā vuṭṭhāti. Bhavaṅgapāto hoti. Taṃ saddārammaṇaṃ vīthicittaṃ pavattatīti. Dutīyajjhānādīni",
  "anya-e0301n0:691_9": "samāpajjanto pana appakena saddena navuṭṭhāti. Adhimattasaddena pana vuṭṭhātiyeva.",
  "anya-e0301n0:691_10": "Na hi tāni āneñjapattānināma honti. Arūpajjhānānieva pana āneñjapattānināma honti.",
  "anya-e0301n0:691_11": "Tasmā tāni samāpajjanto adhimattasaddenapi navuṭṭhātiyevāti. Tesu pana tathā āpātamāgatesu",
  "anya-e0301n0:691_12": "tadārammaṇāni vīthicittāni pavattantiyevāti navattabbaṃ. Bhavaṅga santatiyāvā javanasantatiyāvā",
  "anya-e0301n0:691_13": "vocchinnāya pavattanti. Avocchinnāya napavattanti. Pavattamānānipi ārammaṇā dhimattādivasena",
  "anya-e0301n0:691_14": "laddhapaccayavisese ekekasmiṃ ārammaṇeeva pavattanti. Na ekakkhaṇe pañcasūti daṭṭhabbaṃ.",
  "anya-e0301n0:691_15": "Etthaca atthavasā vibhatti pariṇāmoti katvā ekacittakkhaṇātītāni ṭhitipattāneva pañcā",
  "anya-e0301n0:691_16": "lambaṇāni ekacittakkhaṇātīte ṭhitippatte eva pañcadvāre bahu cittakkhaṇātītāni bahucittakkhaṇātīteti yojetabbaṃ.",
  "anya-e0301n0:692": "[127] Vibhāvaniyaṃ pana",
  "anya-e0301n0:693": "“Te pana pasādā bhavaṅgacalanassa anantarapaccayabhūtena bhavaṅgena saddhiṃ uppannā”ti vuttaṃ.",
  "anya-e0301n0:694_0": "Evaṃ pana sati bahucittakkhaṇātītānipi pañcālambaṇāni ekacittakkhaṇātīteeva pañcadvāre",
  "anya-e0301n0:694_1": "āpātamāgacchantīti āpajjati. Eta rahi pana ekakkhaṇe sahuppannānaññeva vatthārammaṇānaṃ",
  "anya-e0301n0:694_2": "ghaṭṭanaṃ icchanti. Sahuppannānivā pana hontu nānuppannānivā, balavabhāvoyeva pamaṇanti",
  "anya-e0301n0:694_3": "amhākaṃ khanti. Sabbaṃ vicāretvā gahetabbaṃ.",
  "anya-e0301n0:695": "[128] Yaṃ pana vibhāvaniyaṃ",
  "anya-e0301n0:696": "“Āvajjanena saddhiṃ uppannāti apare”ti vuttaṃ. Taṃ na yujjati.",
  "anya-e0301n0:697_0": "Evañhi sati aññadeva pañcārammaṇānaṃ āpātāgamanavatthu. Aññadeva pañcaviññāṇānaṃ",
  "anya-e0301n0:697_1": "nissayavatthūti evaṃ viruddhassa atthassa āpajjanatoti. Evaṃ pañcadvāre visayapavattiyā",
  "anya-e0301n0:697_2": "ādilakkhaṇaṃ dassetvā idāni sabbapāripūraṃ visayapavattivibhāgaṃ vīthicittapavattiñca",
  "anya-e0301n0:697_3": "dassento tasmātiādimāha. Tatoti tasmā cakkhussa āpātāgamanapaccayā. Cakkhussa āpātāgamanena",
  "anya-e0301n0:697_4": "saheva bhavaṅgassapi āpātaṃ āgacchatiyevāti vuttaṃ dvikkhattuṃbhavaṅgecaliteti. Calanañcettha",
  "anya-e0301n0:697_5": "yathā gahitaṃ kammādi ārammaṇaṃ muñcitvā idāni attani āpātaṃ āgacchantaṃ abhinavārammaṇaṃ",
  "anya-e0301n0:697_6": "gahetuṃ ussāhajātassa viya bhavaṅgasantānassa vikārappatti daṭṭhabbaṃ. Etthaca cakkhussa",
  "anya-e0301n0:697_7": "āpātāgamanaṃ cakkhuviññāṇuppattiyā eva kāraṇaṃ. Na āvajjanuppattiyā. Bhavaṅgassa",
  "anya-e0301n0:697_8": "āpātāgamanameva pana āvajjanuppattiyāpi kāraṇaṃ hotīti daṭṭhabbaṃ.",
  "anya-e0301n0:698": "[129] Vibhāvaniyaṃ pana",
  "anya-e0301n0:699_0": "Manodvārepi āpātāgamanaṃ visuṃ apatvā rūpādīnaṃ cakkhādisu ghaṭṭanaṃnāma yogyadesāvaṭṭhānaṃ",
  "anya-e0301n0:699_1": "eva. Tamevaca bhavaṅgu pacchedassapi kāraṇaṃ hotīti katvā “pañcasu hi pasādesu yogyadesāvaṭṭhāna",
  "anya-e0301n0:699_2": "vasena ārammaṇe ghaṭṭite pasādaghaṭṭanānubhāvena bhavaṅgasantati vocchijjamānātiādi”",
  "anya-e0301n0:699_3": "vuttaṃ. Taṃ tathā na daṭṭhabbaṃ.",
  "anya-e0301n0:700_0": "Na hi yogyadesāvaṭṭhānameva ghaṭṭananti sakkā vattuṃ. Yogyadesepana ṭhatvā nimittaghaṭṭanavasena",
  "anya-e0301n0:700_1": "vatthughaṭṭanavasenaca asani nipātoviya pasādesu yujjhanaṃ manthanaṃ khobhakaraṇaṃ",
  "anya-e0301n0:700_2": "ghaṭṭananti ca āpātāgamananti ca vuccatīti daṭṭhabbaṃ. Ayañca attho heṭṭhā vuttoyeva.",
  "anya-e0301n0:700_3": "Etthaca ayaṃpi eko dhammaniyāmoyevāti katvā nānā ṭhāniyesu dvīsu dvīsu dvāresu saheva",
  "anya-e0301n0:700_4": "āpātāgamanaṃ paccetabbaṃ. Rūpādinā pasāde ghaṭṭite taṃ nissitasseva pañcaviññāṇassa",
  "anya-e0301n0:700_5": "calanaṃ siyā. Kathaṃ pana hadayavatthunissitassa bhavaṅgassāti na codetabbanti.",
  "anya-e0301n0:701": "[130] Vibhāvaniyaṃ pana",
  "anya-e0301n0:702_0": "Tameva codanaṃ samuṭṭhāpetvā taṃ pariharanto “santati vasena ekābaddhattā”tiādimāha.",
  "anya-e0301n0:702_1": "Tattha santativasenāti navattabbaṃ. Saṇṭhānavasenāti pana vattabbaṃ. Sabbañcetaṃ",
  "anya-e0301n0:702_2": "sārato na paccetabbaṃ.",
  "anya-e0301n0:703_0": "Kasmā, tādisassa anukkamacalanassa aṭṭhakathāyameva daḷhaṃ paṭikkhittattā. Vuttañhi",
  "anya-e0301n0:703_1": "tattha ekekaṃ ārammaṇaṃ dvīsu dvīsu dvāresu āpātamāgacchatīti. Rūpārammaṇañhi cakkhupasādaṃ",
  "anya-e0301n0:703_2": "ghaṭṭetvā taṅkhaṇeyeva manodvāre āpātaṃ āgacchati. Bhavaṅgacalanassa paccayo hotīti",
  "anya-e0301n0:703_3": "attho. Sadda gandha rasa phoṭṭhabbesupi eseva nayo. Yathā hi sakuṇo ākāsenāgantvā",
  "anya-e0301n0:703_4": "rukkhagge nilīyamānova rukkhasākhañca ghaṭṭeti. Chāyācassa pathaviyaṃ paṭihaññati.",
  "anya-e0301n0:703_5": "Sākhāghaṭṭana chāyāpharaṇāni apubbaṃ acarimaṃ ekakkhaṇeyeva bhavanti. Evaṃ paccuppannarūpādīnaṃ",
  "anya-e0301n0:703_6": "cakkhupasādādighaṭṭanañca bhavaṅgacālana samatthatāyamanodvāreāpātāgamanañcaapubbaṃ",
  "anya-e0301n0:703_7": "acarimaṃ ekakkhaṇeyeva hotīti. Evaṃ sakuṇopamāya sahataṅkhaṇeyevāti ca apubbaṃacarimaṃ",
  "anya-e0301n0:703_8": "ekakkhaṇe yevātica vatvā daḷhaṃ paṭibhiddhattā taṃ anukkamacalanaṃ acintetvā dhammaniyāmavasena",
  "anya-e0301n0:703_9": "ekappahāracalanameva paccetabbanti. Bhavaṅgasotaṃvocchinditvāti bhavaṅgapavāhaṃ sabbaso",
  "anya-e0301n0:703_10": "avacchinnaṃ katvā. Āvajjantanti adisvāva kiṃnāmetanti āvajja mānaṃ. Passantanti atta",
  "anya-e0301n0:703_11": "paccakkhaṃ kurumānaṃ. Sampaṭicchantanti muñcituṃ adatvā yathādiṭṭhaṃ rūpaṃ paṭi gaṇhantaṃ.",
  "anya-e0301n0:703_12": "Santīrayamānanti suṭṭhu tīrentaṃvicārentaṃ. Vavatthapentanti suṭṭhu asaṅkarato thapentaṃ",
  "anya-e0301n0:703_13": "sallakkhentanti attho. Yonisomanasikārādivasena laddhopaccayo yenāti laddhapaccayaṃ.",
  "anya-e0301n0:703_14": "Yaṃkiñci javanaṃ javatīti sambandho. Taṃ pana javanaṃ ārammaṇassa dubbalakālevā mucchā",
  "anya-e0301n0:703_15": "maraṇāsannakālesuvā chakkhattuṃ vā pañcakkhattumevavā javatīti vuttaṃ yebhuyyenāti.",
  "anya-e0301n0:703_16": "Javatīti asaninipātasadisena javena pavattati. Tattha pathamajavanaṃ aladdhā sevanattā",
  "anya-e0301n0:703_17": "sabbadubbalaṃ hoti. Tato dutīyaṃ balavaṃ. Tato tatīyaṃ. Tato catutthaṃ. Idaṃ pana",
  "anya-e0301n0:703_18": "sabbabalavaṃ muddhapattaṃ hoti. Ito paṭṭhāya anukkamena parihāyamānaṃ pavattati.",
  "anya-e0301n0:703_19": "Sattamavāre gate parikkhīṇajavaṃ hotīti veditabbaṃ. Javanā nubandhāniti yathā paṭisotaṃ",
  "anya-e0301n0:703_20": "gacchantiṃ nāvaṃ udakaṃ thokaṃ anubandhati anugacchati. Evaṃ javanaṃ anubandhāni.",
  "anya-e0301n0:703_21": "Dve tadārammaṇapākānīti dvikkhattuṃ tadārammaṇakiccāni vipākacittāni pavattanti.",
  "anya-e0301n0:703_22": "Yathārahanti ārammaṇajavana sattānurūpaṃ. Bhavaṅgapātoti imasmiṃ atihantārammaṇe",
  "anya-e0301n0:703_23": "āvajjanato pathamabhavaṅgacalanatoyevavā paṭṭhāya uṭṭhitaṃ samuṭṭhitaṃ cittasantānaṃ",
  "anya-e0301n0:703_24": "yāvacatutthajavanā samuṭṭhahitvā pañcamajavanato paṭṭhāya patitameva hoti. Evaṃ santepi",
  "anya-e0301n0:703_25": "samuṭṭhitavegassa sabbaso aparikkhīṇatāya patitanti navuccati. Dutīyatadārammaṇato",
  "anya-e0301n0:703_26": "paraṃ pana samuṭṭhitavegassa sabbaso parikkhīṇattā tadā eva taṃcittasantānaṃ patitaṃnāma",
  "anya-e0301n0:703_27": "hoti. Tasmā patanaṃ pāto. Bhavaṅgabhāvenacittasantānassa pāto bhavaṅgapāto, bhavaṅgaṃ",
  "anya-e0301n0:703_28": "hutvā pātoti attho daṭṭhabbo. Bhavaṅgakicce bhavaṅgaṭṭhāne bhavaṅgārammaṇeca pāto",
  "anya-e0301n0:703_29": "bhavaṅgapātotivā. Imasmiṃ ṭhāne dovārikopamā, gāmillopamā, ambopamāca vattabbā. Tāsabbāpi",
  "anya-e0301n0:703_30": "aṭṭhakathāyaṃ gahetabbā. Ettāvatā sattarassa cittakkhaṇāni paripūrepāti sambandho.",
  "anya-e0301n0:703_31": "Etthaca chachakkayojanā vattabbā. Yattha hi rūntī rammaṇaṃ ghaṭṭeti. Taṃ cakkhuvatthuṃ",
  "anya-e0301n0:703_32": "nissāya tattha ghaṭṭitaṃ rūpārammaṇaṃ ārabbha cakkhuviññāṇaṃ uppajjati. Itarāni pana",
  "anya-e0301n0:703_33": "āvajjanādīni mano viññāṇāni attano attano atītānantaracittena sahuppannaṃ hadayavatthuṃ",
  "anya-e0301n0:703_34": "nissāya tamevārammaṇaṃ ārabbha uppajjanti. Cakkhudvāra manodvārāni sabbesaṃpi vīthicittānaṃ",
  "anya-e0301n0:703_35": "dvārakiccaṃ sādhenti. Ayañca vīthi cakkhudvāre uppannattā cakkhudvāravīthīti. Cakkhuviññāṇena",
  "anya-e0301n0:703_36": "upalakkhitattā cakkhuviññāṇavīthītica vuccati. Ekacittakkhaṇaṃ atikkamma ghaṭṭanasamatthe",
  "anya-e0301n0:703_37": "atibalavā rammaṇe uppannattā atimahantārammaṇa vīthītica vuccatīti. Etthaca yattakāni",
  "anya-e0301n0:703_38": "rūpārammaṇāni cakkhupathe uppajjitvā ṭhitippattāni honti. Tāni tattakāni ṭhitippattesu",
  "anya-e0301n0:703_39": "pubbāparabhūtesu ekūna paññāsaparimāṇesu cakkhupasādesu kismiṃci naghaṭṭentīti navattabbāni.",
  "anya-e0301n0:703_40": "Tesu pana yadeva ekaṃ cakkhu imissā vīthiyā yathārahaṃ vatthubhāvaṃ dvārabhāvañca",
  "anya-e0301n0:703_41": "sādheti. Yatthaca ghaṭṭitaṃ rūpaṃ ārabbha ayaṃ vīthi pavattati. Etadeva kicca sādhanaṃ",
  "anya-e0301n0:703_42": "nāma hoti. Yaṃ majjhimāyukanti vadanti, itarāni pana mogha vatthūnināma honti, yānimandāyukānītiamandāyukānītica",
  "anya-e0301n0:703_43": "vadanti. Tānipana yathāvutta kicca sādhanato purimāni pacchimānīti duvidhāni honti,",
  "anya-e0301n0:703_44": "tadubhayānipi cakkhuviññāṇassa uppādakkhaṇe ṭhitibhāvena labbhamānāni aṭṭhacattālīsamattāni",
  "anya-e0301n0:703_45": "veditabbānīti. Avasesāni pana tato purimatarāni pacchimakarānica laddhaghaṭṭanānipi",
  "anya-e0301n0:703_46": "vatthudvārakiccasiddhibhāve anāsaṅkitabbattā idha nagahitānīti. Ettha siyā imāya",
  "anya-e0301n0:703_47": "vīthiyā uppattisamaye so puggalo ahaṃ idaṃ nāma passāmīti jānāti, na jānātīti. Najānāti.",
  "anya-e0301n0:703_48": "Kadā pana jānātīti. Sallakkhaṇavīthiyā pavattamānāya. Tathā hi sabbapathamaṃ cakkhudvāravīthi",
  "anya-e0301n0:703_49": "pavattati. Tato tadanuvattikā manodvāravīthi. Tato samudāyagāhikā. Tato vaṇṇasallakkhaṇā.",
  "anya-e0301n0:703_50": "Tato vatthugāhitā. Tato vatthusallakkhaṇā tato nāmagāhikā. Tato nāmasallakkhaṇāti.",
  "anya-e0301n0:703_51": "Tattha vaṇṇasallakkhaṇāya pavattamānāya ahaṃ nīlavaṇṇaṃ passāmītiādinā vaṇṇaṃ sallakkheti.",
  "anya-e0301n0:703_52": "Vatthusallakkhaṇāya saṇṭhānaṃ sallakkheti. Nāma sallakkhaṇāya nāmaṃ sallakkhetīti.",
  "anya-e0301n0:703_53": "Iti taṃtaṃ sallakkhaṇavīthi yā pavattamānāyaeva taṃtaṃpassāmīti jānātīti. Etthaca",
  "anya-e0301n0:703_54": "alātacakkassa gāhikāviya purimāhi dvīhi vīthīhi punappunaṃ gahitānaṃ rūpānaṃ samudāyato",
  "anya-e0301n0:703_55": "gāhikā tatīyā manodvāravīthi samudāya gāhikānāma, na hi samudāyagahaṇena vinā paribyattavaṇṇagahaṇaṃ",
  "anya-e0301n0:703_56": "sambhavatīti. Yāva tadārammaṇuppādā pana appahontātītakanti dvikkhattuṃ yāva tadārammaṇuppādā",
  "anya-e0301n0:703_57": "pavattituṃ appahontaṃ hutvā atītadvatticittakkhaṇikaṃ. Yassa hi dvevā tīṇivā cittakkhaṇāni",
  "anya-e0301n0:703_58": "atītāni honti. Taṃ yāva tadārammaṇuppādā pavattituṃ nappahoti na sakkoti. Evaṃ appahontaṃ",
  "anya-e0301n0:703_59": "hutvā atītakanti attho. Apātamāgatanti cakkhudvāre manodvāreca āpātaṃ āgataṃ. Natthi",
  "anya-e0301n0:703_60": "tadārammaṇuppādoti ettha yassa tīṇi cittakkhaṇāni atītāni honti. Tassa cuddasa cittakkhaṇāyukāvase",
  "anya-e0301n0:703_61": "sassa ārammaṇassa sattamajavanena saheva niruddhattā tasmiṃ natthi tadārammaṇuppādoti",
  "anya-e0301n0:703_62": "yuttametaṃ. Na hi ekāvajjanavīthiyaṃ cittāni dhammavasena viya kālavasenāpi nānārammaṇāni",
  "anya-e0301n0:703_63": "icchanti aṭṭhakathācariyāti. Yassa pana dve cittakkhaṇāni atītāni. Tasmiṃ sattamajavanato",
  "anya-e0301n0:703_64": "paraṃ ekacittakkhaṇāyukāvasese ārammaṇe ekena tadārammaṇena uppajjitabbanti ce.Na.",
  "anya-e0301n0:703_65": "Na hi tādisaṃ nirodhā sannaṃ ārammaṇaṃ ekavāraṃpi tadārammaṇuppattiyā paccayo bhavituṃ",
  "anya-e0301n0:703_66": "sakkotīti. Tathā hi mahāaṭṭhakathāyaṃ vipākuddhāre cittappavattigaṇanāyaṃ tadārammaṇāni",
  "anya-e0301n0:703_67": "dveti dveeva tadārammaṇa vārā āgatāti.",
  "anya-e0301n0:704": "Yaṃ pana vibhāvaniyaṃ",
  "anya-e0301n0:705_0": "“Dvikkhattumeva hi tadārammaṇuppatti pāḷiyaṃ niyamitā”ti vuttaṃ. Tattha pāḷiyanti",
  "anya-e0301n0:705_1": "aṭṭhakathātantiṃ sandhāya vuttanti gahetabbaṃ. Na hi sā nāma pāḷi atthi, yattha dvikkhattuṃ",
  "anya-e0301n0:705_2": "tadā rammaṇuppatti niyamitāti.",
  "anya-e0301n0:706_0": "Majjhimabhāṇakāpana tadārammaṇaṃ ekaṃpi icchanti. Saṅgahakārena pana taṃ paṭisiddhanti",
  "anya-e0301n0:706_1": "idhapi taṃ therena paṭikkhittanti daṭṭhabbaṃ. Yadi evaṃ kasmā paramatthavinicchaye",
  "anya-e0301n0:706_2": "sakiṃdvevā tadālambanti therena vuttanti. Majjhimabhāṇakānaṃ matena vuttanti daṭṭhabbanti.",
  "anya-e0301n0:706_3": "Ācariyānandatthero pana ekaṃpi icchatiyeva. Yathā hi āgantukabhavaṅgaṃ ekaṃ pavattati.",
  "anya-e0301n0:706_4": "Tathā tadārammaṇaṃpi ekaṃ napavattatīti nasakkā vattuṃ. Yañca cittappavattigaṇanāyaṃ",
  "anya-e0301n0:706_5": "tadārammaṇāni dveti vuttaṃ. Taṃpi ukkaṭṭhaparicchedavasena vuttanti, na nasakkā vattunti.",
  "anya-e0301n0:706_6": "Yāva javanuppādāpi pavattituṃ appahontātītakanti sambandho. Yassa hi ārammaṇassa",
  "anya-e0301n0:706_7": "cattāri pañca cha satta aṭṭhanava vā cittakkhaṇāni atītāni honti. Taṃ yāva javanuppādā",
  "anya-e0301n0:706_8": "pavattituṃ nappahoti. Evaṃ appahontaṃ hutvā atītakanti attho. Javanaṃpi anuppajjitvāti",
  "anya-e0301n0:706_9": "javanassapi anuppajjanato. Ayañhi tvāpaccayo bhāvattheeva daṭṭhabbo. Na kattuatthe.",
  "anya-e0301n0:706_10": "Kasmā. Attano padhānakriyāya samānakattukatāya abhāvatoti.",
  "anya-e0301n0:707": "[131] Vibhāvaniyaṃ pana",
  "anya-e0301n0:708": "“Hetumhicāyaṃ tvāpaccayo”ti vuttaṃ. Taṃ na sundaraṃ.",
  "anya-e0301n0:709_0": "Na hi bāhiratthabhūto hetuattho kitakapaccayānaṃ visayo hotīti. Tasmā idha bhāvattheeva",
  "anya-e0301n0:709_1": "tvāpaccayo. Tatoca hetuatthe paccattavacananti daṭṭhabbaṃ. Etena yā lakkhaṇe hetumhicamānantapaccayānaṃpi",
  "anya-e0301n0:709_2": "pavatti katthaci vuttā. Sāpipaṭikkhittā hoti. Nahi bāhiratthabhūtā lakkhaṇahetuyo",
  "anya-e0301n0:709_3": "tesaṃ visayā hontīti. Etthaca yassa ārammaṇassa navacittakkhaṇāni atītāni honti.",
  "anya-e0301n0:709_4": "Tassa avasesa aṭṭhacittakkhaṇā yukassa dutīya voṭṭhabbanena saheva niruddhattā tasmiṃ",
  "anya-e0301n0:709_5": "javanaṃpi anuppajjitvāti yuttametaṃ. Kāraṇaṃ vuttameva. Yassa pana cattāri.La. Aṭṭhavā",
  "anya-e0301n0:709_6": "cittakkhaṇāni atītāni. Tasmiṃ javanena uppannena bhavitabbanti ce.Na. Avasesachacittakkhaṇāyukaṃpi",
  "anya-e0301n0:709_7": "hi ārammaṇaṃ javanuppattiyā paccayo bhavituṃ na sakkoti. Javanañhi uppajjamānaṃ sattakkhattuṃ",
  "anya-e0301n0:709_8": "pavattituṃ pahonake ārammaṇe eva uppajjati. Pakatiniyāmena javanassa sattakkhattu",
  "anya-e0301n0:709_9": "paramatāya sambhavatoti. Ettha pana yathā visaññikāla mucchākāla maraṇakālesu vatthussa",
  "anya-e0301n0:709_10": "avisadatāya dubbalatā yaca javanaṃ chapañcavārepi pavattati. Tathā pakatikālepi ārammaṇassa",
  "anya-e0301n0:709_11": "dubbalabhāve sati chapañcavārepi pavattatiyevāti. Dvattikkhattunti dvikkhattuṃvā",
  "anya-e0301n0:709_12": "tikkhattuṃvā. Tathā hi aṭṭhakathāyaṃ voṭṭhabbane ṭhatvā ekaṃvā dvevā cittāni pavattanti.",
  "anya-e0301n0:709_13": "Tato āsevanaṃ labhitvā javanaṭṭhāne ṭhatvā puna bhavaṅgaṃ otaratīti vuttaṃ. Ettha",
  "anya-e0301n0:709_14": "hi tato āsevanaṃ labhitvā javanaṭṭhāne ṭhatvāti etena tatīyassa voṭṭhabbanassa pavattiṃ",
  "anya-e0301n0:709_15": "dasseti. Itarathā ekaṃvā dvevā cittāni pavattanti. Tato bhavaṅgaṃ otaratīti vuttaṃ",
  "anya-e0301n0:709_16": "siyāti. Ekaṃvāti pana vācā siliṭṭhamattaṃ daṭṭhabbaṃ. Yathā diratta tirattaṃti. Athavā,",
  "anya-e0301n0:709_17": "tatoti ekacittatovā dvicittatovāti attho. Tattha pathamena dvikkhattuṃ dutīyena tikkhattuṃ",
  "anya-e0301n0:709_18": "voṭṭhabbanassa uppatti vuttā hotīti. Āsevanaṃ labhitvāti idaṃ pana upacāravacanamattaṃ",
  "anya-e0301n0:709_19": "daṭṭhabbaṃ. Na hi voṭṭhabbanassa āsevanatā paṭṭhāne vuttāti. Ācariyānandattherena",
  "anya-e0301n0:709_20": "panettha voṭṭhabbanato paraṃ catupañca cittakkhaṇāvasese ārammaṇe catupañcajavanuppattiyā",
  "anya-e0301n0:709_21": "eva parittārammaṇavāro icchito. Na voṭṭhabbana pariyosānavasena. Paṭṭhānehi bhavaṅgaṃ",
  "anya-e0301n0:709_22": "āvajjanāya anantarapaccayena paccayo tvevavutto. Na pana vutto āvajjanā bhavaṅgassa",
  "anya-e0301n0:709_23": "anantarapaccayena paccayoti. Yathā ca mucchāmaraṇakālesu vatthudubbalatāya cha pañcajavanavārā",
  "anya-e0301n0:709_24": "icchitabbā. Tathā idhapi ārammaṇadubbalatāyāti na na sakkā vattunti. Ettha ca santīraṇato",
  "anya-e0301n0:709_25": "paraṃ ekacittakkhaṇā vasese ārammaṇe ekaṃ voṭṭhabbanaṃ dvicittakkhaṇāvasese dve taduttari",
  "anya-e0301n0:709_26": "tīṇīti yuttaṃ siyā. Etarahi pana dvivoṭṭhabbanikā chaparittārammaṇavīthiyoti voṭṭhabbanikā",
  "anya-e0301n0:709_27": "pañcāti yojesuṃ. Evaṃ sante kīdise parittārammaṇe dvivoṭṭhabbanikā, kīdise tivoṭṭhabbanikāti",
  "anya-e0301n0:709_28": "vicāretabbā siyunti. Yaṃ pana ārammaṇaṃ dvattikkhattuṃvoṭṭhabbanuppattiyā appahonakaṃ",
  "anya-e0301n0:709_29": "hoti. Taṃ āvajjanappattiyāpi paccayo na hotīti vuttaṃ tattha bhavaṅgacalanameva hoti.",
  "anya-e0301n0:709_30": "Natthi vīthicittuppādoti. Tattha bhavaṅgacalanamevāti dvikkhattuṃ bhavaṅgassa calanamattameva",
  "anya-e0301n0:709_31": "hoti. Iccevaṃ cakkhudvāreti iti evaṃ yadi ekacittakkhaṇātītakaṃ rūpārammaṇaṃ cakkhussa",
  "anya-e0301n0:709_32": "apātamāgacchatītiādinā vuttanayena cakkhudvāre catunnaṃ vārānaṃ vasena catudhā visayappavatti",
  "anya-e0301n0:709_33": "veditabbā, tathā sotadvārādīsu cātiyojanā. Sabbathāpi catudhā veditabbāti sambandho.",
  "anya-e0301n0:709_34": "Atiparittārammaṇaṃpi āpātāgatamattena moghavārassa ārammaṇaṃnāma hoti. Na ārammaṇakaraṇavasena.",
  "anya-e0301n0:709_35": "Itarāni pana ubhayathāpi itaresaṃ vārānaṃ ārammaṇānināma hontīti vuttaṃ catunnaṃ",
  "anya-e0301n0:709_36": "vārānaṃ yathākkamaṃ ārammaṇabhūtāti.",
  "anya-e0301n0:710": "Vibhāvaniyaṃ pana",
  "anya-e0301n0:711": "Ārammaṇabhūtāti imassa atiparittārammaṇaṃ sandhāya paccayabhūtāti attho vutto. Tañhi moghavāra paññā panāya paccayo hotīti.",
  "anya-e0301n0:712_0": "Pañcadvārevīthicittāni yathārahaṃ kiccavasena satteva. Cittuppādā cittānaṃ uppattikhaṇavasena",
  "anya-e0301n0:712_1": "catuddasa. Vitthārā cittasarūpavitthārato catupaññāsāti yojanā. Etthāti parittajavanavāre.",
  "anya-e0301n0:713_0": "137. Manodvāre pana ārammaṇadhammā parittakhaṇāpi atītānāgatāpi kālavimuttāpi āpātaṃ",
  "anya-e0301n0:713_1": "āgacchantiyeva. Tasmā tattha ekacittakkhaṇātītānivā bahucittakkhaṇātītānivā ṭhitippattāneva",
  "anya-e0301n0:713_2": "āpātamāgacchantīti idaṃ vidhānaṃ natthīti vuttaṃ manodvārepana yadivibhūtamālambaṇaṃ",
  "anya-e0301n0:713_3": "āpātamāgacchatīti. Tattha manodvāreti suddhamanodvāre. Cakkhādīsu hi ghaṭṭanena saheva",
  "anya-e0301n0:713_4": "yattha apātamāgacchati. Taṃ missakadvāranti vuccati. Idha pana suddhamevā dhippetanti.",
  "anya-e0301n0:713_5": "Taṃpi pañcadvārānubandhakaṃ visuṃ siddhanti duvidhaṃ hoti. Tattha yathā ghaṇḍe daṇḍakena",
  "anya-e0301n0:713_6": "ekavāraṃ pahaṭe ghaṇḍasarīrabhūtā rūpa kalāpā ciraṃpi kālaṃ aññamaññaṃ ghaṭṭetvā",
  "anya-e0301n0:713_7": "anuravasaddasantānaṃ pavattenti. Tathā pañcadvāre ārammaṇena ekavāraṃ ghaṭṭite pañca",
  "anya-e0301n0:713_8": "dvārikavīthiyā niruddhāyapi atītaṃ pañcālambaṇaṃ manodvāre yathā pātāgatameva hutvā",
  "anya-e0301n0:713_9": "anekasahassānipi manodvārikavīthicitta santānāni pavattetiyeva. Tesaṃ pana dvārabhūtaṃ",
  "anya-e0301n0:713_10": "bhavaṅgasantānaṃ anubandhakaṃnāma hoti. Tānica cittāni anubandhakavīthicittānināma",
  "anya-e0301n0:713_11": "honti. Yattha pana pañcadvāraghaṭṭanā nubandhabhāvena vinā kevalaṃ tathā tathā chaḷārammaṇadhammā",
  "anya-e0301n0:713_12": "āpātaṃ āgacchanti. Taṃ visuṃ siddhaṃ nāma hoti. Kathaṃ pana tasmiṃ visuṃ siddhe manodvāre",
  "anya-e0301n0:713_13": "ārammaṇa dhammā āpātaṃ āgacchantīti. Vuccate. Diṭṭhato diṭṭhasambandhato sutato sutasambandhato",
  "anya-e0301n0:713_14": "saddhāya ruciyā ākāraparivitakkena diṭṭhinijjhānakhantiyā nānākammabalena nānāiddhibalena",
  "anya-e0301n0:713_15": "dhātukkhota vasena devatopasaṃhāravasena anubodhavasena paṭivedhavasenāti evamādīhi",
  "anya-e0301n0:713_16": "kāraṇehi āpātaṃ āgacchantīti. Tattha diṭṭhaṃnāma pubbe pañcahidvārehi gahitaṃ pañcālambaṇaṃ.",
  "anya-e0301n0:713_17": "Taṃpi kālantare kāraṇalābhe sati suddhe manodvāre āpātaṃ āgacchatiyeva. Diṭṭhasambandhaṃnāma",
  "anya-e0301n0:713_18": "diṭṭhasadisaṃ vuccati. Pubbe hi kiñci disvā aññaṃ yaṃkiñci anumānentassa adiṭṭhaṃpi",
  "anya-e0301n0:713_19": "taṃsadisaṃ atītaṃpi anāgataṃpi paccuppannaṃpi bahuāpātaṃ āgacchatiyeva. Sutaṃnāma",
  "anya-e0301n0:713_20": "parato sutvā gahitaṃ chaḷārammaṇaṃ. Taṃ pana mahāvisayaṃ hoti. Sabbaññudesanaṃ sutvā",
  "anya-e0301n0:713_21": "gahitaṃ na kiñci anārammaṇaṃnāma atthīti. Sutasambandhaṃnāma sutasadisaṃ. Saddhānāma",
  "anya-e0301n0:713_22": "parassa saddahanā. Rucināma attano mati. Ākāra parivitakko nāma atthacchāyaṃ byañjanacchāyaṃ",
  "anya-e0301n0:713_23": "kāraṇacchāyañca nissāya tathā tathā parivitakkanaṃ. Diṭṭhinijjānakhantināma paññāyavā",
  "anya-e0301n0:713_24": "attano laddhiyāvā punappunaṃ upaparikkhitvā evamevāti sanniṭṭhānaṃ pāpetvā gahaṇaṃ.",
  "anya-e0301n0:713_25": "Sesaṃ pākaṭameva. Etthaca anantarūpanissaya paccayabhāvonāma cittasantānassa mahāvipphāro",
  "anya-e0301n0:713_26": "hoti. Sakiṃpi ārammaṇaṃ suṭṭhu āsevitvā niruddhakālato paṭṭhāya vassasatepi vassasahassepi",
  "anya-e0301n0:713_27": "bhavantarepi taṃārammaṇaṃ paṭicca bhavaṅga calanassa paccayo hoti. Cittañcanāma diṭṭhādīhi",
  "anya-e0301n0:713_28": "yathāvuttakāraṇehi saṃvaddhitaṃ mahāvipphāraṃ hoti. Kiñci nimittaṃ labhitvā ekasmiṃ",
  "anya-e0301n0:713_29": "khaṇe anekasahassesupi diṭṭhādīsu ārammaṇesu pharamānaṃ pavattati. Tehica kāraṇehi",
  "anya-e0301n0:713_30": "niccaṃ codīyamānaṃ cittasantānaṃ kāyagelaññādike cittadubbalapaccaye asati niccakālaṃpi",
  "anya-e0301n0:713_31": "bhavaṅgato vuṭṭhātuṃ ajjhāsayayuttaṃ hoti. Na hi cittaṃnāma avibhūte ārammaṇe ramati.",
  "anya-e0301n0:713_32": "Vibhūteeva ramati. Tasmā bhavaṅgasampayutto manasikāro punappunaṃ bhavaṅgaṃ cāletvā",
  "anya-e0301n0:713_33": "laddhapaccayesu ārammaṇesu punappunaṃ āvajjanaṃ niyojetiyeva. Tadā tāni ārammaṇāni",
  "anya-e0301n0:713_34": "tadabhininnākāra pavattamanasikāra sampayuttassa bhavaṅga cittassa āpātaṃ āgacchanti.",
  "anya-e0301n0:713_35": "Na hi aññaṃ ārammaṇaṃ gahetvā pavattamānassa cittassa ārammaṇantare abhininnākāronāma",
  "anya-e0301n0:713_36": "natthīti sakkā vattunti. Tadārammaṇapākāni pavattantīti idaṃ kāmasattavasena vuttaṃ.",
  "anya-e0301n0:713_37": "Rūpārūpasattānaṃ pana vibhūtārammaṇepi tadārammaṇuppādo natthiyeva. Yathā cettha.",
  "anya-e0301n0:713_38": "Evaṃ pañcadvārepi rūpasattānaṃ atimahantārammaṇesu tadārammaṇuppādo natthīti. Avibhūte",
  "anya-e0301n0:713_39": "panā lambaṇe javanāvasāne bhavaṅgapātova hotīti idañca ukkaṭṭha paricchedavasena",
  "anya-e0301n0:713_40": "vuttanti daṭṭhabbaṃ. Ñāṇavibhaṅgaṭṭhakathāyaṃ pana dvattikkhattuṃ voṭṭhabbanappavattivasena",
  "anya-e0301n0:713_41": "avibhute ālambaṇe voṭṭhabbanavāropi āgato. Yoca pañcadvārebhavaṅgacalanamattavasena",
  "anya-e0301n0:713_42": "moghavāro nāma catuttho vāro vutto. Sopi idha laddhuṃ vaṭṭatiyeva. Suddhamanodvārepi",
  "anya-e0301n0:713_43": "hi ārammaṇe āpātamāgate vīthicittaṃ anuppajjitvā dvikkhattuṃ bhavaṅge calite nivattanakavārānaṃ",
  "anya-e0301n0:713_44": "pamāṇaṃ nabhavissatiyeva, visayeca āpātāgate bhavaṅgeca calite sati visayappavattināma",
  "anya-e0301n0:713_45": "na na hotīti. Iti imasmiṃ manodvārepi tadārammaṇa javana voṭṭhabbana moghavāra saṅkhātānaṃ",
  "anya-e0301n0:713_46": "catunnaṃ vārānaṃ yathākkamaṃ āraṇabhūtā visayappavatti catudhā veditabbāti. Tattha",
  "anya-e0301n0:713_47": "tadārammaṇavārassa ārammaṇabhūtā abhivibhūtānāma javana vārassa vibhūtānāma. Voṭṭhabbanavārassa",
  "anya-e0301n0:713_48": "avibhūtānāma. Moghavārassa ārammaṇabhūtā atiavibhūtānāmāti yojetabbā.",
  "anya-e0301n0:714_0": "Etthaca ārammaṇassavā cittassavā atibalavatāya abhivibhūtatā veditabbā. Dubbalepi",
  "anya-e0301n0:714_1": "hi citte pathavipabbatādivasena atibalavantaṃ ārammaṇaṃ ativibhūtaṃnāma hoti. Atibalavante",
  "anya-e0301n0:714_2": "ca citte atisukhumaṃpi nibbānaṃ ativibhūtaṃnāma hotīti. Evaṃ sesesupīti. Vārabhedo",
  "anya-e0301n0:714_3": "panettha anubandhako, visuṃ siddhoti duvidho. Tattha anubandhako cakkhudvārānubandhakādivasena",
  "anya-e0301n0:714_4": "pañcavidho. Ekekasmiñcettha atītagahaṇaṃ, samudāya gahaṇaṃ, vatthugahaṇaṃ, nāmagahaṇanti",
  "anya-e0301n0:714_5": "cattāro cattāro vārā. Tesuca tadārammaṇavārādayo yathārahaṃ yojetabbā. Visuṃ siddho",
  "anya-e0301n0:714_6": "pana diṭṭha vāro, diṭṭhasambandhavāro, sutavāro, sutasambandhavāro, viññātavāro,",
  "anya-e0301n0:714_7": "viññātasambandhavāroti chabbidho hoti. Etthaca saddhā ruci ākāra parivitakkādi vasena",
  "anya-e0301n0:714_8": "pavattavārā viññātavāro, viññāta sambandhavāroti vuttāti daṭṭhabbā. Aṭṭhasāliniyaṃ",
  "anya-e0301n0:714_9": "pana saddhāruciyādiva senagahitaṃ ārammaṇaṃ tathāpi hoti. Aññathāpi hoti. Tasmā aṭṭhakathāyaṃ",
  "anya-e0301n0:714_10": "na gahitanti vuttaṃ. Tathāvā hotu aññathāvā. Vīthicittapavattiyā sati gahetabbameva.",
  "anya-e0301n0:714_11": "Tattha ekekasmiṃvāre tadārammaṇavārādivasena cattāro cattāro vārā. Tesuca kāma mahaggatā",
  "anya-e0301n0:714_12": "nuttara paññatti vasena paccuppannātītānāgatakāla vimuttavasenaca ārammaṇadhammā",
  "anya-e0301n0:714_13": "yathārahaṃ yojetabbāti. Etarahi pana atītabhavaṅgavasena tadārammaṇavasena ca vārabhedaṃ",
  "anya-e0301n0:714_14": "kappenti. Tattha atītabhavaṅgavasena vārabhedakappanaṃ niratthakaṃ. Na hi manodvāre",
  "anya-e0301n0:714_15": "pañcadvāre viya ārammaṇānaṃ khaṇavasena balava dubbalatā sambhavo atthi. Tadā avijjamānānaṃpi",
  "anya-e0301n0:714_16": "atītānāgatānaṃ kālavimuttānañca tattha āpātāgamanatoti. Ettha siyā, ekāvajjanavīthiyā",
  "anya-e0301n0:714_17": "ārammaṇaṃnāma dhammatoca kālatoca abhinna meva icchanti aṭṭhakathācariyā. Imeca sattā",
  "anya-e0301n0:714_18": "taṃ taṃ ākāraṃ sallakkhetvā aññamaññassa cittaṃ jānantiyeva. Paracittaviduniyo pana",
  "anya-e0301n0:714_19": "devatā ākārasallakkhaṇena vināpi jānanti. Tattha paccuppannaṃ parassa cittaṃ jānanakāle",
  "anya-e0301n0:714_20": "āvajjanaṃ bhāvayaṃ parassa cittaṃ attanā sahuppannaṃ. Taṃ vā āvajjati. Udāhu parato",
  "anya-e0301n0:714_21": "taṃ taṃ javanena sahuppannaṃvā. Javanānica yaṃ āvajjanena sahuppannaṃ taṃ vā jānanti,",
  "anya-e0301n0:714_22": "paccekaṃ attanā sahuppannaṃvāti. Kiñcettha, yadi tāva āvajjanena sahuppannaṃ āvajjati",
  "anya-e0301n0:714_23": "jānantica. Evaṃ sati dhammato abhinnaṃ hoti. Kālato bhinnaṃ. Tañhi cittaṃ āvajjanassa",
  "anya-e0301n0:714_24": "paccuppannaṃ hoti. Javanānaṃ pana atītanti. Atha paccekaṃ attanā sahuppannaṃ āvajjati",
  "anya-e0301n0:714_25": "jānantica. Evañca sati kālato abhinnaṃ hoti. Dhammato bhinnameva. Athapi yaṃ paccekaṃ",
  "anya-e0301n0:714_26": "sahuppannaṃ jānanti. Tadeva āvajjati. Evaṃpi bhinnameva hotīti. Ettha aṭṭhakathāyaṃ",
  "anya-e0301n0:714_27": "tāva yaṃ āvajjanena sahuppannaṃ. Tadeva āvajjati jānanticāti dhammato abhinnaṃ vatvā",
  "anya-e0301n0:714_28": "taṃ cittaṃ niruddhaṃpi addhāvasena santativasenaca gahitaṃ javanānaṃpi paccuppannameva",
  "anya-e0301n0:714_29": "hotīti vinicchitaṃ. Ācariyānandamatena pana parassa taṃ taṃ ākāraṃ sallakkhetvā taṃ",
  "anya-e0301n0:714_30": "taṃ adhippāyajānanakāle āvajjanajavanāni paccekaṃ attanā sahuppannaṃ cittaṃ āvajjati",
  "anya-e0301n0:714_31": "jānanti ca. Na cettha dhammato kālatoca bhinnaṃnāma hoti. Sabbesaṃpi hi ārammaṇaṃ",
  "anya-e0301n0:714_32": "cittameva hoti paccuppannañcāti. Naca javanāni nirāvajjanānināma honti. Āvajjanenapi",
  "anya-e0301n0:714_33": "hi cittanteva āvajjitaṃ hoti. Javanānica cittanteva jānantīti. Yadi pana āvajjane",
  "anya-e0301n0:714_34": "na cittanti āvajjite javanāni rūpanti jānanti. Rūpantivā āvajjite cittanti jānanti,",
  "anya-e0301n0:714_35": "nīlantivā āvajjite pītanti jānanti. Evaṃ sati javanāni dhammato nirāvajjanāni nāma",
  "anya-e0301n0:714_36": "honti. Tathā atītanti āvajjite paccuppannanti. Evañca sati tāni kālato nirāvajjanānināma",
  "anya-e0301n0:714_37": "hontīti. Yasmā ca atīto dhammo paccuppannassa dhammassa anantarapaccayena paccayoti",
  "anya-e0301n0:714_38": "paṭṭhāne vutto. Tasmā idha khaṇavaseneva paccuppannaṃ vattuṃ yuttaṃ. Na addhāsantati",
  "anya-e0301n0:714_39": "vasenāti. Itarathā sabba vīthicittavāresupi ārammaṇānaṃ atītādibhāvo addhāsantativaseneva",
  "anya-e0301n0:714_40": "vattabbo siyāti. Gāthāyaṃ tīṇevāti kiccavasena tīṇi eva. Cittuppādā daseritāti cittuppattikkhaṇavasena",
  "anya-e0301n0:714_41": "dasa īritāni kathitāni. Vitthā renāti cittasarūpavitthārena. Etthāti manodvāre. Ekacattālīsāti",
  "anya-e0301n0:714_42": "pañcaviññāṇamanodhātūhi vajjitānaṃ kāmāvacaracittānaṃ vasena ekacattālīsaṃ. Etthāti",
  "anya-e0301n0:714_43": "parittajavanavāre. [Parittavāro]",
  "anya-e0301n0:715_0": "138. Vibhūtāvibhūtabhedo natthi ekaṃ vibhūtameva labbhatīti adhippāyo. Na hi avibhūte",
  "anya-e0301n0:715_1": "ārammaṇe appanānāma sambhavatīti. Tathā tadārammaṇuppādoca natthi. Na hi atisantataraṃ",
  "anya-e0301n0:715_2": "appanājavanaṃ tadārammaṇaṃ anubandhatīti. Tattha hi chabbīsati mahaggata lokuttara",
  "anya-e0301n0:715_3": "javanesu yaṃkiñci javanaṃ appanāvīthimotaratīti sambandho. Ñāṇarahitaṃ dvihetukajavanaṃ",
  "anya-e0301n0:715_4": "athirasabhāvattā appanāya anantarūpanissayo nahotīti vuttaṃ ñāṇasampayutta kāmāvacarajavanānamaṭṭhannanti.",
  "anya-e0301n0:715_5": "Parikammopacārānulomagotratunāmenāti ettha indriyasamatādīhi paritobhāgehi appanā",
  "anya-e0301n0:715_6": "karīyati sajjīyati etenāti parikammaṃ. Appanaṃ upecca caratīti upacāro. Samīpacāroti",
  "anya-e0301n0:715_7": "attho. Samīpacaraṇañcettha āsannekāle appanāvahasamatthabhāvena daṭṭhabbaṃ. Yassa",
  "anya-e0301n0:715_8": "pavattiyā aciraṃ kālaṃ appanā sambhavo hotīti. Anulomanti appanāpavattiyā paccanīkadhammavidhamanena",
  "anya-e0301n0:715_9": "appanāya anukūlaṃ appanāhitaṃ appanā vahanticceva attho, yassa pavattiyā appanā vibandhako",
  "anya-e0301n0:715_10": "paccanī konāma natthīti. Gamīyati bujjhīyati attho etenātivo. Abhidhānaṃ buddhica.",
  "anya-e0301n0:715_11": "Taṃ duvidhaṃpi gavaṃ tāyati rakkhatīti gottaṃ. Paritta jātisaṅkhāto anvayo. Gottaṃ",
  "anya-e0301n0:715_12": "abhibhuyyati chijjati etthāti gotrabhu. Ettha ca cattāripi javanāni parikammajavanānīti",
  "anya-e0301n0:715_13": "vā upacārajavanānitivā anulomajavanānītivā vuccantiyeva. Gotrabhūti pana pacchimasseva",
  "anya-e0301n0:715_14": "nāmaṃ. Idha pana catunnaṃpi nāmānaṃ saṅgahaṇatthaṃ parikammo pacārānuloma gotrabhunāmenāti",
  "anya-e0301n0:715_15": "evaṃ vuttanti daṭṭhabbaṃ. Evañca katvā kasmā pathamameva parikammaṃnāma. Nanu itarānipi",
  "anya-e0301n0:715_16": "appanaṃ parisaṅkharontiyevāti evamādikā codanā anokāsā hotīti. Catukkhattuṃ tikkhattumevavāti",
  "anya-e0301n0:715_17": "catukkhattumevavā tikkhattumevavā. Tattha pathamena eva saddena pañcamaṃ gotrabhusambhavo",
  "anya-e0301n0:715_18": "paṭikkhitto hoti. Tadā hi javanaṃ patitaṃnāma hoti. Pavedhati kampati. Kāmagottaṃ",
  "anya-e0301n0:715_19": "abhikkamitvā uparibhūmantarappattiyā paccayo bhavituṃ na sakkotīti. Dutīyena dutīyaṃ",
  "anya-e0301n0:715_20": "gotrabhu sambhavo paṭikkhitto hoti. Tadā hi aladdhāsevanaṃ anulomaṃ attano anantare",
  "anya-e0301n0:715_21": "cittaṃ gotrabhubhāvaṃ pāpetuṃ na sakkotīti. Eteneva pañcamato paraṃ catutthatoca",
  "anya-e0301n0:715_22": "oraṃ appanāya asambhavo sādhito hotīti. Vāsaddena pana mandapaññassa catukkhattumeva.",
  "anya-e0301n0:715_23": "Na tikkhattuṃ. Tikkhapaññassa tikkhattumeva. Na catukkhattunti dassitaṃ hoti. Aṭṭhasāliniyaṃ",
  "anya-e0301n0:715_24": "pana mandamajjhima mahāpaññavasena tidhā bhinditvā pañcakkhattuṃpi parikammajavanānaṃ",
  "anya-e0301n0:715_25": "uppatti anuññātā viya dissati. Itaraṭṭhakathāsu pana suṭṭhu vicāretvā paṭisiddhattā",
  "anya-e0301n0:715_26": "sā na gahetabbāvāti.",
  "anya-e0301n0:716": "Yaṃ pana vibhāvaniyaṃ",
  "anya-e0301n0:717": "“Chaṭṭhaṃ sattamaṃ bhavaṅgassa āsannabhāvena papātāsannapuriso viya appanāvasena patiṭṭhātuṃ na sakkotī”ti vuttaṃ.",
  "anya-e0301n0:718_0": "Tattha bhavaṅgassa āsannabhāvenāti bhavaṅgabhāvassa āsanna bhāvenāti attho. Pañcamajavanato",
  "anya-e0301n0:718_1": "hi paṭṭhāya javanasantānaṃ anupubbena parikkhīṇajavaṃ hoti. Bhavaṅgabhāvatthāya pariṇamatīti.",
  "anya-e0301n0:718_2": "Evañca katvā papātāsannapurisopamāpi upapannā hotīti. Niruddhānantaramevāti niruddhe",
  "anya-e0301n0:718_3": "anantaramevāti padacchedo. Kassa anantaranti, aññassa asutattā niruddhassāti atthato",
  "anya-e0301n0:718_4": "laddhamevāti. Yasmā pana appanānāma uppajjamānā catutthatovā pañcamatovā paṭṭhāya",
  "anya-e0301n0:718_5": "uppajjati. Na chaṭṭhatovā sattamatovā. Sāhi vasībhūtāpi catuttha pañcamesu uppattiṃ",
  "anya-e0301n0:718_6": "alabhamānā sabbaso nuppajjatiyeva. Labhamānā pana divasaṃpi nirantaraṃ pavattatiyeva.",
  "anya-e0301n0:718_7": "Tasmā catutthaṃvā pañcamaṃvāti idaṃ ādimattaniyamanatthaṃ vuttanti daṭṭhabbaṃ. Teneva",
  "anya-e0301n0:718_8": "hi appanāvīthimotaratīti ca tatoparaṃ appanāvasāne bhavaṅgapātova hotīti ca vakkhatīti.",
  "anya-e0301n0:718_9": "Yadi pana pañcamato paṭṭhāya javanaṃ patitaṃ nāma hoti. Evaṃ sati kasmā tato paṭṭhāya",
  "anya-e0301n0:718_10": "patanakhette appanājavanaṃ pavattatīti. Vuccate, hatthe thapitaleḍḍussa patanakhettaṃnāma",
  "anya-e0301n0:718_11": "hatthato muttamatte hoti. Evaṃ santepi hatthabalena khipitaṃ leḍḍu dūraṃpi gacchatiyeva.",
  "anya-e0301n0:718_12": "Ettha ca leḍḍussa javonāma hatthajavamūlako hoti. Hatthajavoca sarīrabalamūlako.",
  "anya-e0301n0:718_13": "Tattha leḍḍu viya appanājavanaṃ daṭṭhabbaṃ. Leḍḍussa patanakhettaṃ viya catutthato",
  "anya-e0301n0:718_14": "pacchākālo. Hatthajavoviya gotrabhujavo. Sarīrabalaṃ viya purimānaṃ parikammajavanānaṃ",
  "anya-e0301n0:718_15": "balaṃ daṭṭhabbaṃ. Uttānaseyyassa bāladārakassa balaṃ viya ādikammikavīthiyaṃ kāmajavanānaṃ",
  "anya-e0301n0:718_16": "balaṃ. Vuddhipattassa purisassabalaṃ viya samāpattivīthiyaṃ kāmajavanānaṃ balaṃ.",
  "anya-e0301n0:718_17": "Yathā ca bāladārakena khittaṃ leḍḍu hatthato muttamattepi patati. Evaṃ ādikammikavīthiyaṃ",
  "anya-e0301n0:718_18": "appanājavanaṃ ekavāraṃ javitvā patati. Yathāvuddhipattena khittaṃ leḍḍu patanakhettepi",
  "anya-e0301n0:718_19": "apatitvā dūraṃpi dūrataraṃpi gacchati. Tathā samāpattivīthiyaṃ appanājavanaṃ ciraṃpi",
  "anya-e0301n0:718_20": "cirataraṃpi pavattatīti. Mūlaṭīkāyaṃ pana appanājavanaṃ patanakhette pavattaṃpi bhūmantarapattiyāvā",
  "anya-e0301n0:718_21": "ārammaṇantaraladdhiyāvā patitaṃnāma nahotīti vuttaṃ. Ettha siyā, kasmā pañcamato",
  "anya-e0301n0:718_22": "paṭṭhāya javanaṃ patitanti vuttaṃ. Nanu apati tattā eva suṭṭhu balavabhāvato sattamajavanacetanā",
  "anya-e0301n0:718_23": "sīghaṃ anantare bhave vipākadāyinīca ānantariyakammañca hoti. Majjhe pañcacetanā",
  "anya-e0301n0:718_24": "tathā balavabhāvābhāvato cirena tatīyabhavādīsu vipākadāyinīca honti, anantariyabhāvañca",
  "anya-e0301n0:718_25": "na gacchantīti. Nakho panetaṃ evaṃ daṭṭhabbaṃ. Yadi hi sīghaṃ vipākadānatāya balavatīnāma",
  "anya-e0301n0:718_26": "siyā. Evaṃsati paṭhamacetanā sabbabalavatīnāma siyā. Sā hi imasmiṃyeva bhave vipākaṃ",
  "anya-e0301n0:718_27": "detīti. Idaṃ panettha sanniṭṭhānaṃ. Eka vassajīvīnaṃ tiṇarukkhānaṃ pariṇāmoviya pathamacetanāya",
  "anya-e0301n0:718_28": "pariṇāmo daṭṭhabbo. Dvivassajīvīnaṃ viya sattamacetanāya. Mahāsālānaṃ viya majjhimacetanānanti.",
  "anya-e0301n0:718_29": "Tattha ekavassajīvino tiṇarukkhānāma asārā honti. Asārattāca dubbalā anaddhaniyā",
  "anya-e0301n0:718_30": "aciraṭṭhikā. Tasmā tesaṃ sīghatarapariṇāmo hoti. Te hi sīghataraṃ ruhanti. Vuddhiṃ",
  "anya-e0301n0:718_31": "viruḷhiṃ āpajjanti. Sīghataraṃ pupphanti phalanti patanti antaradhāyanti. Ekaṃ nidāghasamayaṃ",
  "anya-e0301n0:718_32": "atikkamituṃ nasakkonti. Dutīyaṃ vassaṃ na pāpuṇanti. Etthaca nidāghasamayo viya maraṇakālo",
  "anya-e0301n0:718_33": "veditabbo. Dvivassajīvino pana thokaṃ sārabhūtā honti. Sārabhūtattāca thokaṃ balavantā",
  "anya-e0301n0:718_34": "addhaniyā. Tato yevacatesaṃ cirapariṇāmo hoti. Te hi pathamaṃ vassaṃ ruhanti vuddhiṃ",
  "anya-e0301n0:718_35": "viruḷhiṃ āpajjanti. Pupphituṃvā phalituṃvā nasakkonti. Dutīyavasseeva pupphanti phalanti",
  "anya-e0301n0:718_36": "patanti antaradhāyanti. Dutīyaṃ pana nidāgha samayaṃ atikkamituṃ na sakkonti. Tatīyaṃ",
  "anya-e0301n0:718_37": "vassaṃ na pāpuṇanti. Mahāsālā pana sabbasārabhūtā honti. Balavantā cirataraṭṭhāyino.",
  "anya-e0301n0:718_38": "Tasmā te saṇikameva pariṇāmaṃ gacchanti. Te hi eka dve vassāni vidatthiratanamattāva",
  "anya-e0301n0:718_39": "honti. Vuddhiṃ viruḷhiṃ nāpajjanti. Pupphituṃvā phalituṃvā na sakkonti. Aticiraṭṭhāyino",
  "anya-e0301n0:718_40": "pana honti. Cha pañca vassasatāni ṭhatvāva patanti. Evameva pathamajavanacetanā sabbaso",
  "anya-e0301n0:718_41": "aladdhāsevanatāya asārā abalā hoti. Visuṃ ekaṃ bhavaṃ nibbattetuṃ ekañca maraṇakālaṃ",
  "anya-e0301n0:718_42": "atikkamituṃ na sakkoti. Imasmiṃ bhaveeva vipaccitvāvā avipaccitvāvā khiyyati. Sattama",
  "anya-e0301n0:718_43": "javanacetanā pana laddhāsevanatāya thokaṃ sārabhūtā hoti. Visuṃ ekaṃ bhavaṃ nibbattetuṃ",
  "anya-e0301n0:718_44": "sakkoti. Sārabhūtattā yevaca saṇikameva pariṇāmaṃ gacchati. Imasmiṃ bhave vipaccituṃ",
  "anya-e0301n0:718_45": "na sakkoti. Bhavantaraṃ patvāva vipaccati. Patitajavanesu pana antima javanatāya",
  "anya-e0301n0:718_46": "dubbalattā dutīyaṃ maraṇakālaṃ atikkamituṃ na sakkoti. Dutīyabhaveeva vipaccitvāvā",
  "anya-e0301n0:718_47": "avipaccitvāvā khiyyati. Avasesānaṃ pana pañcannaṃ majjhimacetanānaṃ suṭṭhu laddhāsevanānaṃ",
  "anya-e0301n0:718_48": "saṇika tara pariṇatabhāvo vuttanayānusārena veditabboti. Naṃ kevalañcettha tiṇa rukkho",
  "anya-e0301n0:718_49": "pamāya pāṇopamāyāpi ayamattho dīpetabbo. Yehikeci gabbhaseyyakā pāṇā appāyukajātikā",
  "anya-e0301n0:718_50": "honti. Te sīghataraṃ gabbhavāsaṃ vasanti, sīghataraṃ vijāyanti. Aṅgamaṅgānica nesaṃ",
  "anya-e0301n0:718_51": "sīghataraṃ thāmagatāni honti. Indriyānica sīghataraṃ paripākagatāni honti. Tadaheva",
  "anya-e0301n0:718_52": "uṭṭhahitvā gacchanti. Gocaraṃ gaṇhanti. Attano attano visaye sīghataraṃ viññuttaṃ",
  "anya-e0301n0:718_53": "āpajjanti. Sīghataraṃ jiṇṇā honti maranti. Dīghāyukajātikānaṃ pana gabbhavāsādīni",
  "anya-e0301n0:718_54": "sabbāni saṇika meva sijjhantīti. Etthaca mahaggata kusalāni sattama javanaṭṭhāne",
  "anya-e0301n0:718_55": "ṭhitānīti veditabbāni. Parikammajavanāni hi ciraṭṭhitikaṭṭhena supakka sālidhaññasadisāni.",
  "anya-e0301n0:718_56": "Appanājavanāni aciraṭṭhitikaṭṭhena supakka sālibhattasadisānīti tānipi acirataraṭṭhitikānieva",
  "anya-e0301n0:718_57": "honti. Dutīye bhave vipaccitvāvā avipaccitvāvā khiyyanti. Imasmiṃ bhavepi appakena",
  "anya-e0301n0:718_58": "kāmacchandādinā paccanīkadhammena paṭibāhitāni sabbaso avipākabhāvaṃ āpajjanti. Tasmātāni",
  "anya-e0301n0:718_59": "tena pariyāyena dubbalāni nāma hontīti.",
  "anya-e0301n0:719_0": "Yasmā ca ānantariyakammānaṃ phaladānaniyatatānāma kālaniyamena vinā na sambhavati.",
  "anya-e0301n0:719_1": "Kālaniyamocanāma ekantena sattamajavanasseva hoti. Na majjhimajavanānaṃ. Tesañhi",
  "anya-e0301n0:719_2": "asukasmiṃ bhaveeva vipaccantīti evaṃ niyamo natthīti. Tasmā duvidhassa niyamassa",
  "anya-e0301n0:719_3": "siddhattā eva sattamajavanacetanāya anantariyakammatā siddhā hoti. Na balavataratāyāti",
  "anya-e0301n0:719_4": "niṭṭhametthagantabbanti. Mūlaṭīkāyaṃ pana nanuca sattamajavanacetanāya balavatāya",
  "anya-e0301n0:719_5": "upapajjavedanīyabhāvo hoti ānantariyatāpīti codanaṃ samuṭṭhāpetvā tatthāyaṃ adhippāyo",
  "anya-e0301n0:719_6": "siyā. Paṭisandhiyā anantarapaccayabhāvino vipākasantānassa anantarapaccayabhāvena",
  "anya-e0301n0:719_7": "antimajavanacetanāya susaṅkhatattāsā sattamajaganacetanā upapajjavedanīyā ānantariyakāca",
  "anya-e0301n0:719_8": "hoti. Na apatitajavanacetanā viya balavatāyāti uttaraṃ vadati. Taṃ yuttaṃ viya na",
  "anya-e0301n0:719_9": "dissati. Evañhi sati pathamajavanacetanā kassa anantarapaccayabhāvena susaṅkhatattā",
  "anya-e0301n0:719_10": "diṭṭhadhammavedanīyānāma jātāti vattabbā hotīti. Mahāṭīkāyaṃ pana dubbalāpi antimajavana",
  "anya-e0301n0:719_11": "cetanā sanniṭṭhānakiccavisesayuttatāya phalavipaccane sattivise sayuttā hotīti upapajjavedanīyā",
  "anya-e0301n0:719_12": "ānantariyakāca sā hotīti vuttaṃ. Yathārahanti taṃ taṃ puggalānurūpaṃ. Yathābhinīhāra",
  "anya-e0301n0:719_13": "vasenāti tassa tassa parikammabhāvanā cittassa kasiṇanimittā dīsuvā aniccalakkhaṇādīsuvā",
  "anya-e0301n0:719_14": "abhinīharaṇānurūpaṃ. Appanāvīthinti appanāpabandhaṃ. Idañca anekavāre pavattānaṃ",
  "anya-e0301n0:719_15": "appanājavanānaṃ saṅgahaṇatthaṃ vuttaṃ. Tenevāha tatoparaṃ appanāvasāne bhavaṅgapātova",
  "anya-e0301n0:719_16": "hotīti. Tattha tatoti catutthatovā pañcamato vā. Imasmiṃ atthe sati pañcamevā chaṭṭhevā",
  "anya-e0301n0:719_17": "ekantena bhavaṅgapāto hotīti āpajjati. Tasmā puna appanāvasāneti vuttaṃ. Bhavaṅgapātovahoti.",
  "anya-e0301n0:719_18": "Natthi tadārammaṇuppādoti adhippāyo.",
  "anya-e0301n0:720": "Vibhāvaniyaṃ pana",
  "anya-e0301n0:721": "“Katthaci appanāvāre sattajavana paripūraṇatthaṃ appanāvasānepi kāmāvacarajavanappavattiṃ vadantānaṃ nikāyantarikānaṃ vādo idha evasaddena nivattito”ti vuttaṃ.",
  "anya-e0301n0:722": "Tatthāti tasmiṃ appanājavanavāre. Nirantarapavattānaṃ javanānaṃ bhinnavedanatānāma natthīti vuttaṃ somanassasahagata javanā nantarantiādi.",
  "anya-e0301n0:723": "[132] Vibhāvaniyaṃ pana",
  "anya-e0301n0:724": "“Bhinnavedanānaṃ aññamaññaṃ āsevanapaccayabhāvassa anuddhaṭattā”tikāraṇaṃ vuttaṃ. Taṃ na sundaraṃ.",
  "anya-e0301n0:725_0": "Na hi idha āsevanapaccayabhāvo pamāṇaṃ. Kasmā, āsevana paccanikānaṃ phalajavanānaṃpi",
  "anya-e0301n0:725_1": "parikammajavanehi aññamaññañca abhinnavedanatāya icchitabbattāti. Pāṭikaṅkhitabbāti avassaṃ icchitabbā.",
  "anya-e0301n0:726": "[133] Vibhāvaniyaṃ pana",
  "anya-e0301n0:727": "“Pasaṃsitabbā”ti vuttaṃ. Taṃ na sundaraṃ.",
  "anya-e0301n0:728_0": "Na hi tādiso saṃvaṇṇanāpadeso dissatīti. Arahatta phale maggavīthiyaṃ maggakusalānantaraṃ",
  "anya-e0301n0:728_1": "pavattamānepi ayaṃ pubbāpara niyamo parikammajavanehi eva saha appanājavanānaṃ hotīti",
  "anya-e0301n0:728_2": "katvā kriyajavanānantaraṃ arahattaphalañcāti vuttaṃ. Sukhapuññamhā paraṃ dvattiṃsa",
  "anya-e0301n0:728_3": "appanājavanāni sambhavanti. Upekkhakā puññamhā paraṃ dvādasa, sukhitakriyato paraṃ",
  "anya-e0301n0:728_4": "aṭṭha. Upekkhakā kriyato paraṃ cha appanājavanāni sambhavantīti yojanā. Tattha dvattiṃsāti",
  "anya-e0301n0:728_5": "arahattaphalasabbapañcamajjhānavajjitānaṃ catunnaṃ rūpakusalānaṃ soḷasannaṃ maggakusalānaṃ",
  "anya-e0301n0:728_6": "dvādasannaṃ heṭṭhimaphalānañca vasena dvattiṃsa. Dvādasāti pañcamajjhānikānaṃ rūpārūpamaggakusalānaṃ",
  "anya-e0301n0:728_7": "heṭṭhimaphalānañca vasena dvādasa. Aṭṭhāti pañcamajjhānavajjitānaṃ catunnaṃ rūpakriyānaṃ",
  "anya-e0301n0:728_8": "catunnaṃ arahattaphalānañca vasena aṭṭha. Chāti pañcamajjhānikānaṃ pañcannaṃ rūpārūpakriyānaṃ",
  "anya-e0301n0:728_9": "arahattaphalassaca vasena cha. Puthujjanānaṃ sekkhānañca kāmapuññatihetuto paraṃ",
  "anya-e0301n0:728_10": "catucattālīsa appanā sambhavanti. Vītarāgānaṃ arahantānaṃ tihetukāmakriyato paraṃ",
  "anya-e0301n0:728_11": "cuddasa appanā sambhavantīti yojanā.",
  "anya-e0301n0:729_0": "139. Sabbathāpīti atimahantādinā sabbapakārenapi. Etthāti etesu yathāvuttesu pañcadvāra",
  "anya-e0301n0:729_1": "manodvāresu. Sabbatthāpi pana aniṭṭhe tivā pāṭho. Teneva ṭīkāsu sabbatthāpīti pañcadvāra",
  "anya-e0301n0:729_2": "manodvārepīti vuttaṃ. Icchitabbanti iṭṭhaṃ. Kena icchitabbanti. Lokiyamahājanena.",
  "anya-e0301n0:729_3": "Tattha ca atiukkaṭṭhe atiduggateca jane agahetvā majjhimakena mahājanena. Evañhi",
  "anya-e0301n0:729_4": "sati iṭṭhāniṭṭhānaṃ suṭṭhuvavatthānaṃ hotīti aṭṭhakathāyaṃ vuttaṃ. Yasmiṃ ārammaṇekusala",
  "anya-e0301n0:729_5": "vipākaṃ uppajjati, tadeva iṭṭhaṃnāma. Yasmiṃ pana akusalavipākaṃ uppajjati, tadeva",
  "anya-e0301n0:729_6": "aniṭṭhaṃnāma. Na hi sakkā iṭṭhaṃvā aniṭṭhaṃvā ārammaṇaṃ vipākacittaṃ vañcetuntica.",
  "anya-e0301n0:729_7": "Apica dvāravasenāpi iṭṭhāniṭṭhatā veditabbāti ca vuttaṃ. Tasmā indriyānindriyabaddhasantānagate",
  "anya-e0301n0:729_8": "eke kasmiṃ rūpakalāpe vaṇṇādīsu rūpesu kiñci iṭṭhaṃ hoti. Kiñci aniṭṭhaṃ. Kadāci",
  "anya-e0301n0:729_9": "iṭṭhaṃ hoti. Kadāci aniṭṭhaṃ, tattha kiñci iṭṭhaṃ hoti kiñci aniṭṭhanti yathā kiṃsmiṃci",
  "anya-e0301n0:729_10": "ekasmiṃ pupphe vaṇṇo iṭṭho. Gandho aniṭṭho, raso aniṭṭho, phoṭṭhabbo aniṭṭho, kharasamphasso.",
  "anya-e0301n0:729_11": "Kiṃsmiṃci vaṇṇopi iṭṭho, gandhopi iṭṭho, rasādayo aniṭṭhāyeva. Tathā buddhassa sarīragatepi",
  "anya-e0301n0:729_12": "ekasmiṃ kalāpe vaṇṇo iṭṭho hoti. Gandho aniṭṭho. Matakaṇhasunakhassa uddhumātasarīrepi",
  "anya-e0301n0:729_13": "vaṇṇo iṭṭho hoti. Gandho aniṭṭho. So hi vaṇṇo yadi nivatthapārutassa vatthassa bhaveyya.",
  "anya-e0301n0:729_14": "Taṃ vatthaṃ mahagghaṃ hotīti. Kadāci iṭṭhaṃ kadāci aniṭṭhanti aggināma hemante iṭṭho",
  "anya-e0301n0:729_15": "sukhavipākassa paccayo. Gimhe aniṭṭho dukkhavipākassa paccayo. Sītudakaṃ gimhe iṭṭhaṃ.",
  "anya-e0301n0:729_16": "Hemante aniṭṭhaṃ. Tathā sukha samphassaṃ vatthaṃ pakatikāye iṭṭhaṃ hoti. Vaṇaṃ patvā",
  "anya-e0301n0:729_17": "aniṭṭhaṃ. Tenavā saṇikaṃ phusantassa iṭṭhaṃ, gāḷhaṃ phusantassa aniṭṭhanti. Naiṭṭhanti",
  "anya-e0301n0:729_18": "aniṭṭhaṃ. Tasmiṃ aniṭṭhe. Iṭṭheti iṭṭhamajjhatte, kusalavipākāni pañcaviññāṇa sampaṭicchana",
  "anya-e0301n0:729_19": "santīraṇa tadārammaṇānīti sambandho. Santīraṇa tadārammaṇāni cettha upekkhāsahagatānieva",
  "anya-e0301n0:729_20": "veditabbāni. Tenevāha atiiṭṭhepanātiādi. Tattha abhiiṭṭheti suvaṇṇa rajata maṇivaṇṇādike",
  "anya-e0301n0:729_21": "haritālavaṇṇādike koseyya vatthavaṇṇādi ke devaccharāvaṇṇādikeca ativiya lokiyamahājanena",
  "anya-e0301n0:729_22": "icchitabbe chaḷārammaṇe. Yasmā cettha aniṭṭhārammaṇa samāyogo akusalakammasseva vipaccanokāso",
  "anya-e0301n0:729_23": "hoti. Iṭṭhārammaṇasamāyogoca kusalakammasseva, tasmā aniṭṭhe akusalavipākāneva. Iṭṭhe",
  "anya-e0301n0:729_24": "kusalavipākānevāti ayaṃ niyamo siddho. Vedanāniyamo pana ādāse mukhanimittassa viya",
  "anya-e0301n0:729_25": "attano ussāha balena vinā kevalaṃ kammabalena nibbattānaṃ vipākānaṃ paridubbalattā",
  "anya-e0301n0:729_26": "tathā tathā kappetvā pakappetvā gahaṇā bhāvato yathārammaṇameva siddho hotīti daṭṭhabbaṃ.",
  "anya-e0301n0:729_27": "Na kevalañca vipākānaṃ eva. Athakho vipallāsarahite khiṇāsavasantāne pavattānaṃ kāmakriyajavanānaṃ",
  "anya-e0301n0:729_28": "viyathārammaṇameva vedanāyogo hotīti adhippāyena vuttaṃ tatthāpi somanassasahagata",
  "anya-e0301n0:729_29": "kriyajavanāvasāne tiādi. Tatthāpīti tesu vipākesupi. Somanassasahagata kriya javanā",
  "anya-e0301n0:729_30": "vasāneti buddhavaṇṇādike atiiṭṭhārammaṇe pavattānaṃ somanassa sahagata kriyajavanānaṃ",
  "anya-e0301n0:729_31": "avasāne. Upekkhāsahagata kriya javanā vasāneti aniṭṭhe iṭṭhamajjhatteca pavattānaṃ",
  "anya-e0301n0:729_32": "upekkhāsahagatakriyajavanānaṃ avasāne. Ayañca kriyajavanāvasāne tadārammaṇaniyamo",
  "anya-e0301n0:729_33": "aṭṭhakathāyaṃpi vuttoyeva. Vuttañhi tattha kāmāvacara tihetuka somanassa sahagatakriyadvayaṃ",
  "anya-e0301n0:729_34": "tadārammaṇavasena pañcannaṃ somanassasahagata vipākānaṃ anantarapaccayotiādi. Idañca",
  "anya-e0301n0:729_35": "pakatinīhārena pavattānaṃ kriyajavanānaṃ vasena vuttaṃ. Tathā rūpena pana cittātisaṅkhārena",
  "anya-e0301n0:729_36": "pavattānaṃ kriyajavanānaṃ iṭṭhepi upekkhāvedanāyogo aniṭṭhepi somanassa vedanāyogo hotiyeva. Yathāha –",
  "anya-e0301n0:730_0": "Kathañcānanda ariyo hoti bhāvitindriyo. Idhānanda bhikkhuno cakkhunā rūpaṃ disvā",
  "anya-e0301n0:730_1": "uppajjati manāpaṃ uppajjati amanāpaṃ. Uppajjati manāpāmanāpaṃ. So sace ākaṅkhati",
  "anya-e0301n0:730_2": "paṭikūle appaṭikūlasaññī vihareyyanti. Appaṭikūlasaññī tattha viharati. Sace ākaṅkhati",
  "anya-e0301n0:730_3": "appaṭikūle paṭikūla saññī vihareyyanti. Paṭikūlasaññī tattha viharatīti.",
  "anya-e0301n0:731_0": "Sabbaṃ uparipaṇṇāsake indriyabhāvanāsuttaṃ āharitabbaṃ. Tattha uppajjati manāpaṃ",
  "anya-e0301n0:731_1": "uppajjati amanāpaṃ. Uppajjati manāpāmanāpanti etena khīṇāsavānaṃ kāmakriyajavanānaṃ",
  "anya-e0301n0:731_2": "pakatinīhārena iṭṭhe so manassayogo aniṭṭhe upekkhā yogo dassito hoti. Sosace ākaṅkhati",
  "anya-e0301n0:731_3": "paṭikūle appaṭikūlasaññī vihareyyanti. Appaṭikūlasaññī tattha viharatītiādinā pana",
  "anya-e0301n0:731_4": "tesaṃ tathārūpe cittābhisaṅkhāre sati iṭṭhepi upekkhāyogo aniṭṭhepisomanassa yogo",
  "anya-e0301n0:731_5": "vutto hotīti. Yaṃ pana khīṇāsavānaṃ satatavihārasutte idha bhikkhunā rūpaṃ disvā",
  "anya-e0301n0:731_6": "neva sumano hoti. Na dummano. Upekkhako viharati sato sampajānotiādinā chasudvāresu",
  "anya-e0301n0:731_7": "somanassa paṭikkhipanaṃ vuttaṃ. Taṃpi tesaṃ tathā rūpacittābhisaṅkhārabāhullavasena",
  "anya-e0301n0:731_8": "vuttanti gahetabbaṃ. Yasmā vā khīṇālavāpi buddharūpadassanādīsu padhānasāruppaṭṭhānadassanādīsu",
  "anya-e0301n0:731_9": "ca somanassitā hontiyeva. Tasmā kevalaṃ rāgādivatthu bhūtāni rūpārammaṇādīni iṭṭhāniṭṭhāni",
  "anya-e0301n0:731_10": "sandhāya idaṃ vuttantipi yuttaṃ. Ettha ca. Kathaṃ paṭikūle appaṭikūlasaññī viharati.",
  "anya-e0301n0:731_11": "Aniṭṭhasmiṃ vatthusmiṃ mettāyavā pharati. Dhātutovā upasaṃharati. Evaṃ paṭikūle appaṭikūlasaññī",
  "anya-e0301n0:731_12": "viharati. Kathaṃ appaṭikūle paṭikūlasaññī viharati iṭṭhasmiṃ vatthusmiṃ asubhāyavā",
  "anya-e0301n0:731_13": "pharati. Aniccato vā upasaṃharati. Evaṃ appaṭikūle paṭikūlasaññī viharatītiādinā",
  "anya-e0301n0:731_14": "paṭisambhidāmagganayena idha tathārūpo cittābhisaṅkhāro nāma veditabbo. Apare pana",
  "anya-e0301n0:731_15": "vadanti-khīṇāsavā yadā devaccharā vaṇṇādikaṃ atiiṭṭhārammaṇaṃ āpātamā gacchati. Tadā",
  "anya-e0301n0:731_16": "tattha asubhāyavāpharanti. Aniccatovā upasaṃharanti tattha aniṭṭhabhūtaṃ asubha lakkhaṇaṃvā",
  "anya-e0301n0:731_17": "aniccalakkhaṇaṃvā upekkhā kriya javanānaṃ ārammaṇaṃ hoti. Na atiiṭṭhārammaṇabhūtaṃ",
  "anya-e0301n0:731_18": "devaccharāvaṇṇādikaṃ.",
  "anya-e0301n0:732_0": "Tathā yadā kudhibhakuṭṭhasarīrādikaṃ atianiṭṭhārammaṇaṃ āpātamāgacchati. Tadā tattha",
  "anya-e0301n0:732_1": "mettāyavā pharanti. Dhātutovā upasaṃharanti. Tattha iṭṭhabhūtaṃ averatāvādilakkhaṇameva",
  "anya-e0301n0:732_2": "somanassakriyajavanānaṃ ārammaṇaṃ hoti. Na atianiṭṭhabhūtaṃ kudhita kuṭṭhasarīrādikaṃ.",
  "anya-e0301n0:732_3": "Tasmā tāni javanāni kāmavipākāniviya sabbadāpi ārammaṇānurūpameva vedanāyuttāni hontīti.",
  "anya-e0301n0:732_4": "Taṃ nayujjati. Na hi tāni lakkhaṇāni devaccharāvaṇṇādīhi vinā visuṃ labbhanti. Tehi",
  "anya-e0301n0:732_5": "pana saheva labbhanti. Tasmā yathā ānisaṃsadassanena bhāvanāya pubbāpariyavisesadassanenaca",
  "anya-e0301n0:732_6": "uddhumātakādīsu ati aniṭṭhesupi somanassuppatti aṭṭhakathāyaṃ vuttā. Yathāca mahā",
  "anya-e0301n0:732_7": "moggalānattherassa buddhasubuddhatādassanena attasampattidassanenaca aniṭṭhabhūtepi",
  "anya-e0301n0:732_8": "aṭṭhikaṅkalikapetarūpe somanassuppatti pāḷiyaṃ vuttā. Yathā ca mahākassapattherassa",
  "anya-e0301n0:732_9": "tathārūpena cittābhi saṅkhārena kuṭṭhino hatthato laddhe aniṭṭhabhūte pūtikummāsepi",
  "anya-e0301n0:732_10": "somanassuppatti aṭṭhakathāyaṃ vuttā. Evamevaṃ idhapi asubhapharaṇādiko cittābhisaṅkhāro",
  "anya-e0301n0:732_11": "atiiṭṭhe upekkhājavanānaṃ atianiṭṭheca somanassajavanānaṃ uppattiyā paccayo hotīti",
  "anya-e0301n0:732_12": "daṭṭhabbaṃ. Ayañhi ārammaṇānaṃ iṭṭhāniṭṭhabhāvonāma lokiyamahājanānaṃ icchāvasena",
  "anya-e0301n0:732_13": "siddho hoti agambhīro vipallāsadhammānaṃ kilesānañca vatthubhūto. Yathāha-tattha",
  "anya-e0301n0:732_14": "katamaṃ rūpaṃ hīnaṃ. Yaṃ rūpaṃ tesaṃ tesaṃ sattānaṃ uññātaṃ avaññātantiādi. Ettha",
  "anya-e0301n0:732_15": "hi tesaṃ tesaṃ sattānanti etena ārammaṇadhammānaṃ iṭṭhāniṭṭhabhāvo nāma lokiyamahājana",
  "anya-e0301n0:732_16": "sammutiyā siddhoti dasseti. Tasmā yañca appahīnavipallāsānaṃ lokiyamahājanānaṃ devaccharāvaṇṇā",
  "anya-e0301n0:732_17": "dīsu ati iṭṭhesu atiiṭṭhākārato gahaṇaṃ. Yañca buddhavaṇṇā dīsu atiiṭṭhesu aniṭṭhākārato",
  "anya-e0301n0:732_18": "gahaṇaṃ. Tadubhayaṃpi tesaṃ vipallāsavaseneva hoti. Yaṃpana paññavantānaṃ buddhasāvakānaṃ",
  "anya-e0301n0:732_19": "devaccharāvaṇṇādīsu aniṭṭhākārato gahaṇaṃ. Yañca buddhavaṇṇādīsu atiiṭṭhākārato gahaṇaṃ.",
  "anya-e0301n0:732_20": "Tadubhayaṃpi paññābaleneva hotīti veditabbaṃ.",
  "anya-e0301n0:733": "[134] Yaṃ pana vibhāvaniyaṃ",
  "anya-e0301n0:734": "“Kusalākusalānaṃ pana appahīnavipallāsesu santānesu pavattiyā atiiṭṭhepi iṭṭhamajjhattaaniṭṭhākārato aniṭṭhepi iṭṭhaiṭṭhamajjhattākārato gahaṇaṃ hotīti” vuttaṃ.",
  "anya-e0301n0:735": "Yañca tattha",
  "anya-e0301n0:736": "“Khīṇāsavānaṃ cittavipallāsābhāvena kriyajavanānipi yathārammaṇameva pavattantī”ti vuttaṃ. Taṃ vicāretabbameva.",
  "anya-e0301n0:737_0": "Ye hi te dhamma cakkhurahitā honti. Teyeva vipallāsa vasena cittavasānugā ārammaṇavasānugāca",
  "anya-e0301n0:737_1": "hontīti kusalā kusalāniyeva yebhuyyena yathārammaṇaṃ pavattanti. Na pana kriya javanāni.",
  "anya-e0301n0:737_2": "Na hi khīṇāsavā lokiyamahājanasammatesu iṭṭhāniṭṭhesu cittavasānugā ārammaṇavasānugāca hontīti. Yathāha –",
  "anya-e0301n0:738": "Rūpā saddā gandhā rasā, phoṭṭhabbāca manoramā;",
  "anya-e0301n0:739": "Iṭṭhadhammā aniṭṭhāca, na pavedhanti paṇḍitāti.",
  "anya-e0301n0:740_0": "Tasmā somanassa kriya javanānantaraṃpi tadārammaṇāni somanassupekkhā vedanāyuttāni",
  "anya-e0301n0:740_1": "eva siyuṃ. Tathā upekkhākriyajavanānantaraṃpīti. Mūlaṭīkāyaṃ panettha paṭṭhāne-kusalākusale",
  "anya-e0301n0:740_2": "niruddhe vipāko tadārammaṇatāuppajjatīti kusalakusalānantaraṃ eva tadārammaṇaṃ vuttaṃ.",
  "anya-e0301n0:740_3": "Na abyākatānantaraṃ naca katthaci kriyānantaraṃ tadārammaṇassa vuttaṭṭhānaṃ dissati.",
  "anya-e0301n0:740_4": "Vijjamāneca tasmiṃ avacane kāraṇaṃnatthi. Bhavaṅgañcanāmetaṃ nadisotoviya paṭisotagāmināvaṃ",
  "anya-e0301n0:740_5": "savipphārikaṃ evajavanaṃ anubandhatīti yuttaṃ. Na pana chaḷaṅgupekkhāvato khīṇāsavassa",
  "anya-e0301n0:740_6": "santavuttikriyajavanaṃ. Tasmā kriyajavanānantaraṃ tadārammaṇavidhānaṃ upaparikkhitabbanti",
  "anya-e0301n0:740_7": "vuttaṃ. Paṭṭhāne pana kusalattike pañhā vāre ārammaṇapaccayavibhaṅge tīsu abyākatapadāvasānavāresu",
  "anya-e0301n0:740_8": "sekkhaputhujjanānaṃ tadārammaṇameva padhānaṃ hoti. Na kusalā kusalajavanaṃ. Tasmā",
  "anya-e0301n0:740_9": "dvīsupi vāresu sekkhāvā puthujjanāvā kusalaṃ aniccato vipassanti kusalaṃ assādentītiādikaṃ",
  "anya-e0301n0:740_10": "vatvā punaca kusale niruddhe akusale niruddhe vipāko tadārammaṇatā uppajjatīti vuttaṃ.",
  "anya-e0301n0:740_11": "Arahato pana javanaṃpi tadārammaṇaṃpi padhāna meva hoti. Tasmā arahā kusalaṃ aniccato",
  "anya-e0301n0:740_12": "dukkhato anattato vipassati icceva vuttaṃ. Napana vuttaṃ kriyābyākate niruddhe vipāko",
  "anya-e0301n0:740_13": "tadārammaṇatā uppajjatīti. Yadi cetaṃ vucceyya tadārammaṇameva padhānaṃ kataṃnāma",
  "anya-e0301n0:740_14": "siyā. Avuttepica tasmiṃ vipassatīti iminā tadārammaṇaṃpi gahitameva hotīti. Tasmā",
  "anya-e0301n0:740_15": "yaṃ vuttaṃ paṭṭhāne kusalā.La. Uppajjatīti kusalākusalānantarameva tadārammaṇaṃ vuttaṃ.",
  "anya-e0301n0:740_16": "Na abyākatānantarantica. Vijjamāneca tasmiṃ avacane kāraṇaṃ natthīti ca vuttaṃ. Taṃ",
  "anya-e0301n0:740_17": "na yujjatiyeva. Anantarapaccayavibhaṅgesu pana kusalaṃ vuṭṭhānassa akusalaṃ vuṭṭhānassa",
  "anya-e0301n0:740_18": "kriyaṃ vuṭṭhānassātica vipākadhammadhammā khandhā vuṭṭhānassa nevavipāka nāvipākadhammadhammā",
  "anya-e0301n0:740_19": "khandhā vuṭṭhānassātica evamādinā kriyajavanānantaraṃ bhavaṅgena saha tadārammaṇassapi",
  "anya-e0301n0:740_20": "vuṭṭhānanāmena vuttaṭṭhānaṃ dissatiyeva. Tasmā yañca vuttaṃ na katthaci kriyānantaraṃ",
  "anya-e0301n0:740_21": "tadārammaṇassa vuttaṭṭhānaṃ dissatīti. Taṃpi na yujjatiyeva. Naca chaḷaṅgupekkhāva",
  "anya-e0301n0:740_22": "to khīṇāsavassa santavuttipi kriyajavanaṃ savipphārikaṃ na hoti. Kusalajavanassa",
  "anya-e0301n0:740_23": "viya tassapi oḷārikakāyavacī payogasamuṭṭhā panatoti.",
  "anya-e0301n0:741": "[135] Vibhāvaniyaṃ pana",
  "anya-e0301n0:742_0": "Ṭīkāvādassa uttaraṃ vadantena yaṃ vuttaṃ “yadi abyākatā nantaraṃpi tadārammaṇaṃ vucceyya.",
  "anya-e0301n0:742_1": "Parittārammaṇe voṭṭhabbanā nantaraṃpi tassa pavattiṃ maññeyyunti kriyajavanānantaraṃ",
  "anya-e0301n0:742_2": "tadā rammaṇaṃ na vutta”nti. Taṃ na sundaraṃ.",
  "anya-e0301n0:743_0": "Na hi paṭṭhāne imasmiṃ vutte idaṃnāma maññeyyunti avuttaṃnāma atthi. Na ca arahā",
  "anya-e0301n0:743_1": "kusalaṃ aniccato dukkhato anattato vipassatītiādinā vipassanācāravasena vuttaṭṭhāne",
  "anya-e0301n0:743_2": "pañcadvārika parittārammaṇa vārapasaṅgo atthīti. Domanassa.La. Upekkhā sahagatāneva",
  "anya-e0301n0:743_3": "bhavanti. Na somanassasahagatāni. Kasmā, somanassa domanassānaṃ aññamaññaviruddhattā.",
  "anya-e0301n0:743_4": "Teneva hi paṭṭhāne tesaṃ itarītarānantarapaccayatā navuttāti. Etthaca kriyajavana",
  "anya-e0301n0:743_5": "domanassajavanāna meva anantaraṃ tadārammaṇa niyamaṃ dassentena therena itaresaṃ",
  "anya-e0301n0:743_6": "kusalākusalajavanānaṃ anantaraṃ pana tādiso niyamo natthīti dassito hoti. Tasmā aṭṭhannaṃ",
  "anya-e0301n0:743_7": "kāmakusalānaṃ aṭṭhannaṃ lobhamūlānaṃ dvinnaṃ mohamūlānanti aṭṭhārasannaṃ javanānaṃ",
  "anya-e0301n0:743_8": "anantaraṃ ārammaṇānurūpaṃ sabbāni tadārammaṇāni bhavaṅgāni ca pavattanti. Yebhuyyena",
  "anya-e0301n0:743_9": "pana akusalajavanānantaraṃ tadārammaṇaṃ ahetukameva. Dvihetukajavanānantaraṃ dvihetukameva.",
  "anya-e0301n0:743_10": "Tihetukajavanānantaraṃ tihetukamevāti ayaṃ yebhuyyaniyamo. Yassa pana dvihetukānivā",
  "anya-e0301n0:743_11": "tihetukānivā kusalajavanāni bahulaṃ samudācaranti. Tassa kadāci akusalajavanesu javitesu",
  "anya-e0301n0:743_12": "akusalānantaraṃpi dvihetukānivā tihetukānivātadārammaṇāni pavattanti. Yassa akusalajavanāni",
  "anya-e0301n0:743_13": "bahulaṃ samudācaranti. Tassa kadāci dvihetukesuvā tihetukesuvā kusalajavanesu javitesu",
  "anya-e0301n0:743_14": "kusalānantaraṃpi ahetukatadārammaṇāni pavattanti. Vuttañhetaṃ paṭṭhāne-ahetuke khandhe",
  "anya-e0301n0:743_15": "aniccato.La. Domanassaṃ uppajjati. Kusalākusale niruddhe sahetuko vipāko tadā rammaṇatā",
  "anya-e0301n0:743_16": "uppajjati. Ahetuko vipāko tadārammaṇatā uppajjatīti. Ekānihi tadārammaṇānināma paṭisandhijanakena",
  "anya-e0301n0:743_17": "ekena kammena nibbattānipi nānāvīthīsu nānāppakārāni honti. Pavatti vipākajanakehi",
  "anya-e0301n0:743_18": "pana nānākammehi nibbatthesu vattabbameva natthīti. Tasmāti yasmā domanassānantaraṃ",
  "anya-e0301n0:743_19": "somanassuppatti nāma natthi, tasmā. Somanassapaṭisandhikassāti catūsu somanassamahā",
  "anya-e0301n0:743_20": "vipākesu ekamekena gahita paṭisandhikassa sattassa. Tadā rammaṇasambhavoti tadārammaṇuppatti",
  "anya-e0301n0:743_21": "kāraṇaṃ. Tadārammaṇuppatti yevavā. Yaṃkiñcīti iṭṭhāniṭṭhabhūtesu rūpārammaṇādīsu",
  "anya-e0301n0:743_22": "yaṃkiñci. Paricitapubbanti imasmiṃ bhaveyeva taṅkhaṇato purimakhaṇesu gahaṇa bahulatā",
  "anya-e0301n0:743_23": "vasena paricitaṃ. Abhiṇhasevitanti attho. Parittārammaṇanti parittadhammabhūtaṃ ārammaṇaṃ.",
  "anya-e0301n0:743_24": "Ārabbhāti ālambitvā. Upekkhāsahagata santīraṇanti dvīsu upekkhāsahagatasantī raṇesu",
  "anya-e0301n0:743_25": "iṭṭhe kusalavipākaṃ aniṭṭhe akusalavipākaṃ upekkhā sahagata santīraṇaṃ. Yesaṃ pana",
  "anya-e0301n0:743_26": "pakatiyā itarāni cattāri upekkhāsahagata vipākāni bahulaṃ pavattanti. Tesaṃ tānipi",
  "anya-e0301n0:743_27": "āgantukabhavaṅgaṃ nahontīti na vattabbāni. Aṭṭhakathāyaṃ pana mahādhammarakkhitattheravāde",
  "anya-e0301n0:743_28": "yebhuyyaniyamasote patitattā akusalajavanānurūpaṃ ahetukaṃ upekkhā santīraṇa dvaya",
  "anya-e0301n0:743_29": "meva vuttaṃ. Teneva hi parato theravādānaṃ vicāritaṭṭhāne akusalajavanānantaraṃ ahetuka",
  "anya-e0301n0:743_30": "tadārammaṇa meva dīpentassa tassa theravādassa aparipuṇṇavādabhāvaṃ dassetvā yadā",
  "anya-e0301n0:743_31": "kusalajavanānaṃ antarantarā akusalaṃ javati, tadā kusalāvasāne āciṇṇa sadisameva",
  "anya-e0301n0:743_32": "akusalāvasāne sahetukaṃ tadārammaṇaṃ yuttanti aṭṭhakathāyaṃ vuttaṃ. Tadārammaṇecayutte",
  "anya-e0301n0:743_33": "etaṃpi yujjatiyeva. Tasmā chapi upekkhāsahagatavipākāni āgantukabhavaṅgaṃ hontiyevāti",
  "anya-e0301n0:743_34": "daṭṭhabbaṃ. Etthaca upekkhāpaṭisandhikassa tāva atimahantāti vibhūtesupi buddhavaṇṇādīsu",
  "anya-e0301n0:743_35": "abhiiṭṭhārammaṇesu domanassaṃ uppādentassa tadārammaṇasambhavo natthīti domanassa",
  "anya-e0301n0:743_36": "javanānantaraṃ bhavaṅgapātova hoti. Somanassapaṭisandhikassa pana sabbesupi iṭṭhāniṭṭhabhūtesu",
  "anya-e0301n0:743_37": "mahantesu avibhūtesuca chaḷārammaṇesu domanassa uppādentassa neva tadārammaṇasambhavo",
  "anya-e0301n0:743_38": "atthi. Nacamūlabhavaṅga sambhavoti katvā domanassānantaraṃ chasu upekkhāsahagatavipākesu",
  "anya-e0301n0:743_39": "yathārahaṃ ekaṃ āgantuka bhavaṅgabhāvena pavattati. Tathā tasseva buddhavaṇṇādīsu",
  "anya-e0301n0:743_40": "atiiṭṭhabhūtesu atimahantesu ativibhūtesuca chaḷārammaṇesuvā mahaggatapaññattīsuvā",
  "anya-e0301n0:743_41": "domanassaṃ uppādentassāti. Ettha ca yasmā abhidhamme dhātuvibhaṅge sabbadhammesuvā",
  "anya-e0301n0:743_42": "pana pathama samannāhāroti vuttaṃ. Mahāhatthipadopama sutteca ajjhatti kañceva āvuso",
  "anya-e0301n0:743_43": "cakkhu aparibhinnaṃ hoti. Bāhirāca rūpāāpātaṃ āgacchanti. Noca tajjo samannāhāro",
  "anya-e0301n0:743_44": "hoti. Neva tāva tajjassa viññāṇabhāgassa pātubhāvo hoti. Yatoca kho āvuso ajjhattikañceva",
  "anya-e0301n0:743_45": "cakkhu aparibhinnaṃ hoti. Bāhirāca rūpā āpāta māgacchanti. Tajjoca samannāhāro hoti.",
  "anya-e0301n0:743_46": "Evaṃ tajjassa viññāṇabhāgassa pātubhāvo hoti. Ajjhattikañceva āvuso sotaṃ.La. Ghānaṃ.La.",
  "anya-e0301n0:743_47": "Jivhā.La. Kāyo.La. Mano aparibhinno hoti. Bāhirāca dhammā āpātaṃ āgacchanti. Noca",
  "anya-e0301n0:743_48": "tajjo samannāhāro hoti. Neva tāva tajjassa viññāṇabhāgassa pātubhāvo hoti. Yatoca",
  "anya-e0301n0:743_49": "kho āvuso ajjhattikoceva mano aparibhinno hoti. Bāhirāca dhammā āpātaṃ āgacchanti.",
  "anya-e0301n0:743_50": "Tajjoca samannāhāro hoti. Evaṃ tajjassa viññāṇabhāgassa pātubhāvo hotīti vuttaṃ.",
  "anya-e0301n0:743_51": "Tasmā vīthicittānināma āvajjanenavinānauppajjanti. Sace āvajjanena dhammatovā kālabhovā",
  "anya-e0301n0:743_52": "yaṃyaṃ niyametvā āvajjitaṃ hoti. Taṃ tadeva tānipi gaṇhanti. Yadi aniyametvā yaṃkiñci",
  "anya-e0301n0:743_53": "āvajjitaṃ hoti. Tānipi āvajji tappakārameva gaṇhanti. Na pana ekāvajjana vīthiyaṃ",
  "anya-e0301n0:743_54": "sabbāni vīthicittāni āvajjanenavā aññamaññaṃvā dhammatovā kālatovā bhinnā lambaṇāni",
  "anya-e0301n0:743_55": "hontīti veditabbanti.",
  "anya-e0301n0:744_0": "Ettha siyā. Yadi ce taṃ āgantukabhavaṅgaṃ ekavīthiyaṃ ādimhi āvajjanena āvajjitaṃ",
  "anya-e0301n0:744_1": "ārammaṇaṃ agahetvā aññaṃ yaṃ kiñci paricitapubbaṃ parittārammaṇaṃ ārabbha uppajjati.",
  "anya-e0301n0:744_2": "Evaṃ sati nirāvajjanaṃnāma etaṃ siyā. Āvajjanādīhica saddhiṃ dhammato kālato ca bhinnārammaṇaṃnāma",
  "anya-e0301n0:744_3": "siyāti. Saccaṃ, yathā pana maggavīthiyaṃ gotrabhuvodānāni phalasamāpattivīthiyaṃ",
  "anya-e0301n0:744_4": "phalāni nirodhato vuṭṭhahantassaca phalacittaṃ nirāvajjanameva honti bhinnārammaṇañca.",
  "anya-e0301n0:744_5": "Evametassapi natthi nirāvajjanatāya bhinnārammaṇatāyaca dosoti. Yañca ekasmiṃbhave",
  "anya-e0301n0:744_6": "bhavaṅgassa paṭisandhiyā saha dhammatoca ārammaṇa toca abhinnattaṃ tattha tattha",
  "anya-e0301n0:744_7": "vuttaṃ. Taṃpi mūlabhavaṅgaṃ sandhāya vuttaṃ. Idañca āgantukabhavaṅganti natthi dosoti.",
  "anya-e0301n0:744_8": "Tamanantaritvāti taṃ āgantukabhavaṅgaṃ attano anantarapaccayaṃ katvā. Vadanti ācariyā.",
  "anya-e0301n0:744_9": "Pāḷiyaṃ pana mahāaṭṭhakathāyaṃca etaṃ vidhānaṃ natthīti adhippāyo. Kāmāvacarajavanāvasāneyeva",
  "anya-e0301n0:744_10": "tadārammaṇaṃ icchanti. Na mahaggatānuttarajavanāvasāne. Kasmā iti ce. Kāmāvacara",
  "anya-e0301n0:744_11": "javanānaṃ eva savipphandanattā. Itaresañca avipphandanattā.",
  "anya-e0301n0:745": "[136] Vibhāvaniyaṃ pana",
  "anya-e0301n0:746": "“Kāmataṇhā nidāna kammanibbattattā”ti kāraṇaṃ vuttaṃ. Taṃ akāraṇaṃ.",
  "anya-e0301n0:747_0": "Apica abhiññāvajjitāni mahaggatānuttarajavanāni aparittārammaṇāni honti. Tadārammaṇāni",
  "anya-e0301n0:747_1": "pana parittārammaṇānevāti natesaṃ avasāne tadārammaṇuppatti pasaṅgo atthi. Abhiññājavanānica",
  "anya-e0301n0:747_2": "kānici parittārammaṇānipi santatarāni hontīti tesaṃpi avasāne taduppatti natthiyevāti.",
  "anya-e0301n0:748": "[137] Etena",
  "anya-e0301n0:749": "Ajanakattā janaka samānattābhāvatotiādipi paṭikkhittaṃ hoti.",
  "anya-e0301n0:750_0": "Kāmāvacarasattānaṃeva tadārammaṇaṃ icchanti. Na rūpārūpasattānaṃ. Na hi tesu uppannānaṃ",
  "anya-e0301n0:750_1": "parittārammaṇānaṃpi kāmāvacarajavanānaṃ avasāne tadārammaṇuppatti atthi. Tadārammaṇūpa",
  "anya-e0301n0:750_2": "nissayassa kāma bhavaṅgassa abhāvato mahaggata bhavaṅgassa ca santa tarassa tadārammaṇa",
  "anya-e0301n0:750_3": "kiccā bhāvatoti. Cakkhuviññāṇa sota viññāṇāni pana rūpasattānaṃ cakkhusotaindriya",
  "anya-e0301n0:750_4": "pavattiānubhāvato sampaṭicchanasantīraṇānica dvāravīthibhede cittaniyamasiddhito",
  "anya-e0301n0:750_5": "rūpasattesu pavattanti yevāti. Kāmāvacaradhammesveva ārammaṇabhūtesu tadārammaṇaṃ",
  "anya-e0301n0:750_6": "icchanti, na mahaggatānuttarapaññattidhammesu. Ekantaparittārammaṇattā tadārammaṇānaṃ.",
  "anya-e0301n0:750_7": "Tesaṃ pana ekantaparittā rammaṇabhāve kāraṇaṃ heṭṭhā vuttamevāti.",
  "anya-e0301n0:751": "[138] Vibhāvaniyaṃ pana",
  "anya-e0301n0:752": "“Aparicitattā”ti kāraṇaṃ vuttaṃ. Taṃ akāraṇaṃ.",
  "anya-e0301n0:753": "Cittañhi nāma vikappabalevā appanāpattabhāvanākammavisese vā sati nibbāne viya aparicitepi ārammaṇe pavattatiyevāti.",
  "anya-e0301n0:754": "[139] Yañca vibhāvaniyaṃ",
  "anya-e0301n0:755_0": "“Kāmataṇhāyattakammajanitattāpī”ti kāraṇaṃ vuttaṃ. Taṃpi heṭṭhā paṭikkhittameva.",
  "anya-e0301n0:755_1": "Teneva hi aṭṭhakathāyaṃ kiṃvā etāya yutticintāyāti vatvā sabbāni vibhāvaniyaṃ vutta",
  "anya-e0301n0:755_2": "kāraṇāni paṭikkhittānīti.",
  "anya-e0301n0:756_0": "Kāme javana sattālambaṇānaṃ niyamesatīti kāmabhūmipariyāpannānaṃ javanānaṃ sattānaṃ",
  "anya-e0301n0:756_1": "ārammaṇānañca vasena tividhe niyame sati. Vibhūte timahanteca tadārammaṇamīritanti",
  "anya-e0301n0:756_2": "etena tadārammaṇaṃnāma pavattamānaṃ vibhūtārammaṇevā atimahantārammaṇe vā pavattatīti",
  "anya-e0301n0:756_3": "ayameva niyamo dassito. Na pana yattha tadā rammaṇaṃ pavattati. Etadeva vibhūtañca",
  "anya-e0301n0:756_4": "atimahantañca nāmāti niyamo. Tasmā uḷārakammanibbattānaṃ suvisadavatthukānaṃ rūpabrahmānaṃ",
  "anya-e0301n0:756_5": "uppannāvīthiyo yebhuyyena vibhūtārammaṇāeva atimahantā rammaṇāevaca hontīti veditabbā.",
  "anya-e0301n0:756_6": "Keci pana imamatthaṃ asallakkhetvā rūpārūpabhūmīsu vibhūtārammaṇavīthiyo atimahantārammaṇavīthiyoca",
  "anya-e0301n0:756_7": "nalabbhantīti vadanti. [Tadārammaṇaniyamo].",
  "anya-e0301n0:757_0": "140. Javanesucāti casaddo pana saddattho. Chakkhattu mevavā javanti. Pakatikālepi",
  "anya-e0301n0:757_1": "ārammaṇassa dubbalabhāve satīti adhippāyo. Aṭṭhakathāyaṃpi hi pakatikāle ārammaṇadubba",
  "anya-e0301n0:757_2": "laṭṭhāneeva kāmāvacarajavanānaṃ chakkhattuṃ pavatti vuttāti. Keci pana chakkhattunti",
  "anya-e0301n0:757_3": "idaṃ mucchākālavasena vuttanti maññanti. Mandavattiyanti maraṇāsannakāle bahucittakkhaṇātītakassa",
  "anya-e0301n0:757_4": "vatthussa dubbalattā itarakālesuca mudutarabhāvena kenaci upadduta bhāvena ajjhotthaṭabhāvenaca",
  "anya-e0301n0:757_5": "vatthussa dubbalattā tannissitānaṃ javanānaṃ mandībhūtavegatā vasena pavattikāle.",
  "anya-e0301n0:757_6": "Maraṇakālādīsūti maraṇāsannakāle mucchākāle visaññibhūta kāle atitaruṇakāleca, tattha",
  "anya-e0301n0:757_7": "mucchākālonāma asayha rūpehi dukkhadhammehi atibhūtānaṃ adhimattato karajakāyassa",
  "anya-e0301n0:757_8": "vihaññappattikālo. Visaññi bhūtakālonāma pītivegenavā niddābhibhūtatāyavā yakkhagahaṇenavā",
  "anya-e0301n0:757_9": "surāmadādi vasenavā pakatisaññāya vigatakālo. Atitaruṇakālonāma gabbhagatassavā sampatijātassavā",
  "anya-e0301n0:757_10": "dārakassa ajjhatta vatthūnaṃ atimudukālo. Tādisesu hi kālesu antarantarā chadvārikavīthiyo",
  "anya-e0301n0:757_11": "pavattamānāpi yebhuyyena paripuṇṇajavanavārā na pavattanti. Dvattivoṭṭhabbanikāvā",
  "anya-e0301n0:757_12": "catupañcajavanikāevavā pavattantīti. Etthaca dvattivoṭṭhabbanikavārā aṭṭhakathāyaṃ",
  "anya-e0301n0:757_13": "vuttā. Catupañca javanikavārā mūlaṭīkāyaṃ vuttā. Pañcavāramevāti idaṃ pana maraṇā",
  "anya-e0301n0:757_14": "sannakālavasena vuttaṃ. Namucchākālādivasena. Tañca khopākatikasattānaṃ vaseneva.",
  "anya-e0301n0:757_15": "Ye pana jhānasamanantaraṃvā paccavekkhaṇa samanantaraṃvā abhiññāsamanantaraṃvā cavantivā",
  "anya-e0301n0:757_16": "parinibbāyantivā. Tesaṃ jhānādīniyeva pañcavārato adhikānivā ūnānivā maraṇā sannajavanānināma",
  "anya-e0301n0:757_17": "hontīti daṭṭhabbaṃ. Ayañca attho upari maraṇuppattiyaṃ āvibhavissatīti. Bhagavato",
  "anya-e0301n0:757_18": "pana yamakapāṭihāriya kālādīsūti ettha aññesaṃpi mahāmoggalānattherādīnaṃ evarūpo",
  "anya-e0301n0:757_19": "lahuppavattikālo ādisaddena saṅgahitoti daṭṭhabbo. Vuttañhi visuddhimagge ayaṃ pana",
  "anya-e0301n0:757_20": "matthakapattā vasī bhagavato yamakapāṭihāriye labbhati. Aññesaṃvā evarūpe kāleti.",
  "anya-e0301n0:757_21": "Sakalena pana vākyena thapetvā yamakapāṭihāriyasadisaṃ lahuka pavattikālaṃ aññasmiṃ",
  "anya-e0301n0:757_22": "kāle bhagavatopi chavā sattavā paccavekkhaṇacittāni pavattanti. Aññesaṃ pana vattabbameva",
  "anya-e0301n0:757_23": "natthīti dasseti. Cattāri pañcavā paccavekkhaṇacittāni bhavantīti etthapi bhagavatopi",
  "anya-e0301n0:757_24": "lahukappavattiyaṃ pañca paccavekkhaṇacittāni bhavanti. Lahukatarapavattiyaṃ cattārīti",
  "anya-e0301n0:757_25": "atthopi yujjatiyeva.",
  "anya-e0301n0:758": "Vibhāvaniyaṃ pana",
  "anya-e0301n0:759": "Bhagavato cattāri aññesaṃ pañcapīti yuttaṃ viya dissatīti vuttaṃ.",
  "anya-e0301n0:760_0": "Tattha yamakapāṭihāriyaṃ karonto bhagavā aggikkhandhaudaka dhārādīnaṃ dvinnaṃ dvinnaṃ",
  "anya-e0301n0:760_1": "pāṭihāriyānaṃ pavattanatthaṃ pathamaṃ tejokasiṇe pādakajjhānaṃ samāpajji. Tato dve",
  "anya-e0301n0:760_2": "jhānaṅgāni paccavekkhi. Tato uparimakāyato aggikkhandho pavattatūti adhiṭṭhāsi. Tato",
  "anya-e0301n0:760_3": "tasmiṃyeva kasiṇe abhiññaṃ samāpajji. Abhiññāvasena uparimakāyato aggikkhandho pavattati.",
  "anya-e0301n0:760_4": "Tato āpokasiṇe pādakajjhānaṃ samāpajji. Tato dve jhānaṅgāni paccavekkhi. Tato heṭṭhimakāyato",
  "anya-e0301n0:760_5": "udakadhārā pavattantūti adhiṭṭhāsi. Tato tasmiṃyeva kasiṇe abhiññaṃ samāpajji. Abhiññāvasena",
  "anya-e0301n0:760_6": "heṭṭhima kāyato udakadhārā pavattanti. Sesayamakesupi eseva nayo. Etthaca lahukappavattiyā",
  "anya-e0301n0:760_7": "icchitattā dve dve paccavekkhaṇavārā catupañcajavanikāeva bhavanti. Dvinnañca javanavārānaṃ",
  "anya-e0301n0:760_8": "antarā dve eva bhavaṅgāni bhavanti. Tānica dve pāṭihāriyāni passantānaṃ ekappahāreneva",
  "anya-e0301n0:760_9": "pavattāni viya paññāyantīti. Etarahi pana keci ādikammikajjhānapaccavekkhaṇesupi",
  "anya-e0301n0:760_10": "cattāri pañcavājavanāni vadanti. Ādikammikassāti yogakammasiddhiyā ādimhi niyuttassa.",
  "anya-e0301n0:760_11": "Pathamaṃ uppannā appanā pathamakappanā. Tassaṃ pathamakappanāyaṃ. Ādikammikaappanāvīthiyanti",
  "anya-e0301n0:760_12": "attho. Tadā hi sabbānipi mahaggatajavanāni puna āsevanābhāvato paridubbalāni hontīti",
  "anya-e0301n0:760_13": "ekavārameva javantīti. Abhiññājavanāni pana iddhivikubbanādi. Kiccasiddhiyāeva payuttānīti",
  "anya-e0301n0:760_14": "kiccasiddhito paraṃ kattabbābhāvato ādikammikakālepi vasībhūtakālepi ekavārameva",
  "anya-e0301n0:760_15": "javantīti vuttaṃ abhiññājavanānica sabbadāpīti. Yathāca abhiññājavanādi evaṃ maggajavanānipi",
  "anya-e0301n0:760_16": "taṃ taṃ kilesappahānakiccasiddhito paraṃ kattabbā bhāvato ekavārameva javantīti vuttaṃ",
  "anya-e0301n0:760_17": "cattāro pana.La. Eka cittakkhaṇikāvāti. Athavā, maggacetanāya anantarikaphalattā",
  "anya-e0301n0:760_18": "sakiṃ uppanneyeva magge phalassavāro āvatoti natthi maggacittassa punuppattiyā okāsoti",
  "anya-e0301n0:760_19": "vuttaṃ cattāro pana.La. Ekacittakkhaṇikāvāti. Javanuppattiyā pakatiyā sattakkhuparamattā",
  "anya-e0301n0:760_20": "mandassa pañcamaṃ uppannamaggato paraṃ dve phalacittāni uppajjanti. Tikkhassa catutthaṃ",
  "anya-e0301n0:760_21": "uppannamaggato paraṃ tīṇīti vuttaṃ tato paraṃ.La. Uppajjantīti. Nirodhasamāpattikāle",
  "anya-e0301n0:760_22": "pana pubbabhāgeyeva tādi sassa payogābhisaṅkhārassa katattā dvinnaṃ vārānaṃ upari",
  "anya-e0301n0:760_23": "cittappavatti natthīti vuttaṃ nirodha.La. Javatīti. Etthaca dvikkhattunti idaṃ ukkaṭṭha",
  "anya-e0301n0:760_24": "niddesavasena vuttaṃ. Ekaṃvā dvevā cittavāre atikkamitvā acittako hotīti hi vuttaṃ.",
  "anya-e0301n0:760_25": "Catutthāruppajavananti anāgāmino kusalabhūtaṃ arahato kriyabhūtaṃ nevasaññānāsaññā",
  "anya-e0301n0:760_26": "yatana javanaṃ. Vuṭṭhānakāleca nirodhassa nisandamattattā ekavārameva vajanaṃ pavattatīti",
  "anya-e0301n0:760_27": "vuttaṃ vuṭṭhānakālecātiādi. Tattha anāgāmi phalaṃvā arahattaphalaṃvāti anāgāmiphalevā",
  "anya-e0301n0:760_28": "arahattaphalevā. Bhāvena bhāvalakkhaṇe hetaṃ paccattavacanaṃ. Tenāha niruddheti.",
  "anya-e0301n0:760_29": "Sabbatthāpi samāpattivīthiyanti jhānasamāpatti phalasamāpattivasena sakalāyapi samāpattivīthiyaṃ.",
  "anya-e0301n0:760_30": "Bhavaṅgasotoviya vīthiniya mo natthīti idaṃ ciṇṇavasībhūtakālaṃ sandhāya vuttaṃ.",
  "anya-e0301n0:760_31": "Akatā dhikārassa pana jhānasamāpattiyaṃ ādito paṭṭhāya dve tīṇi cattārītiādinā jhānajavanāni",
  "anya-e0301n0:760_32": "anukkamena vaddhamānāni pavattanti. Katā dhikārānaṃ pana mahāpurisajātikānaṃ paṭiladdhakālato",
  "anya-e0301n0:760_33": "paṭṭhāya ciṇṇavasībhāvāneva honti. Tathā phalajavanānica sabbesaṃpi phalaṭṭhānanti",
  "anya-e0301n0:760_34": "daṭṭhabbaṃ. Bahūnipīti pisaddo sampiṇḍanattho. Tena ādikammikakālādīsu ekavārādivasenapi",
  "anya-e0301n0:760_35": "avasesānaṃ pavattiṃ sampiṇḍetīti. [Jānaniyamo].",
  "anya-e0301n0:761_0": "141. Evaṃ pubbāparaniyāmavasena vīthicittānaṃ pavattiṃ dassetvā idāni puggalabhedavasena",
  "anya-e0301n0:761_1": "bhūmibhedavasenaca tesaṃ pavattiṃ dassento duhetukānantiādimāha. Paṭisandhiviññāṇasahagatā",
  "anya-e0301n0:761_2": "dve hetuyo etesanti duhetukā. Catūhi ñāṇavippa yuttamahāvipākehi gahitapaṭisandhikā.",
  "anya-e0301n0:761_3": "Dvīhi pana ahetuka vipākehi gahita paṭisandhikā ahetukā natthi paṭisandhihetu etesanti",
  "anya-e0301n0:761_4": "katvā. Tesaṃ dvinnaṃpi vipākāvaraṇasabbhāvato mahagga tajjhānānipi tāva nuppajjanti.",
  "anya-e0301n0:761_5": "Kuto lokuttarāni. Kriyajavanāni pana khīṇāsavānameva āvenika bhūtānīti vuttaṃ kriyajavanāni",
  "anya-e0301n0:761_6": "cevaappanājavanānica na labbhantīti. Tattha vipākā varaṇaṃ nāma ahetuka paṭisandhikatā",
  "anya-e0301n0:761_7": "dvihetuka paṭisandhikatāca. Tathā ñāṇasampayuttavipākānica sugatiyanti sugati bhave",
  "anya-e0301n0:761_8": "pariyāpannānaṃ tesaṃ dvinnaṃ tathā ñāṇampayuttamahāvipākānica na labbhantīti attho.",
  "anya-e0301n0:761_9": "Etthaca sugatiyanti etena duggatipariyāpanne ahetuka puggale nivatteti. Na hi tesaṃ",
  "anya-e0301n0:761_10": "imasmiṃ vākye itaresaṃ anuññātāni ñāṇavippayuttavipākānipi labbhantīti. Tenāha duggati",
  "anya-e0301n0:761_11": "yaṃ panātiādi. Tattha duggatiyaṃ pariyāpannānaṃ ahetukānaṃ ñāṇasampayuttavipākānica",
  "anya-e0301n0:761_12": "ñāṇavippayuttāni mahāvipākānica na labbhantīti paripuṇṇa yojanā daṭṭhabbā. Ettha",
  "anya-e0301n0:761_13": "siyā. Kasmā panettha sugatipariyāpannānaṃ ahetukānaṃ cattāri ñāṇasampayuttavipākāni",
  "anya-e0301n0:761_14": "duggatipariyāpannānañca aṭṭhapi sahetuka mahāvipākāni na labbhantīti vuttaṃ. Nanu",
  "anya-e0301n0:761_15": "paṭṭhāne sahetukaṃ bhavaṅgaṃ ahetukassa bhavaṅgassa anantarapaccayena paccayoti vuttaṃ.",
  "anya-e0301n0:761_16": "Ettha hi ekasmiṃ bhave ekassa sattassa kadāci sahetukaṃ bhavaṅgaṃ kadāci ahetukaṃ",
  "anya-e0301n0:761_17": "bhavaṅganti evaṃ mūlabhavaṅge pavattibhedo natthīti katvā sahetukaṃ bhavaṅganti idaṃ",
  "anya-e0301n0:761_18": "tadārammaṇasaṅkhātaṃ āgantukabhavaṅgaṃ sandhāya vuttanti viññāyati. Sahetukantica",
  "anya-e0301n0:761_19": "sāmaññavacanattā dvihetukaṃ tihetukañca tadārammaṇaṃ viññātabbaṃ hoti. Ahetukassa",
  "anya-e0301n0:761_20": "bhavaṅgassāti idha pana tassa tadārammaṇassa anantaraṃ uppannaṃ mūlabhavaṅgameva",
  "anya-e0301n0:761_21": "adhippetaṃ. Idhapi sāmaññavacanattā dvīsu a- ahetukabhavaṅgesu yaṃkiñci gahetabbamevāti.",
  "anya-e0301n0:761_22": "Tasmā dvinnaṃ ahetukānaṃpi aṭṭhasahetuka tadārammaṇānipi labbhamānānieva siyuṃ. Duhetukānaṃ",
  "anya-e0301n0:761_23": "pana vattabbameva natthīti. Vuccate, ahetu kesu tāva duggatipariyāpannānaṃ sahetukatadārammaṇasambhavo",
  "anya-e0301n0:761_24": "sabbaaṭṭhakathāsu paṭikkhitto. Tasmā ahetukassa bhavaṅgassāti idaṃ kusalavipākabhūtaṃ",
  "anya-e0301n0:761_25": "ahetukabhavaṅgaṃ sandhāya vuttanti yuttaṃ. Ayañhi paṭṭhāne dhammatā. Yadidaṃ yathālābhagahaṇanti.",
  "anya-e0301n0:761_26": "Itarathā sabbaaṭṭhakathāvirodho siyāti. Yathāca kusalānaṃ yogasādhanīyattā pavattiyaṃpi",
  "anya-e0301n0:761_27": "yogakammavasena ñāṇayogo hoti. Na tathā vipākānaṃ. Tesaṃ pana ayogasādhanī yattā",
  "anya-e0301n0:761_28": "pavattiyaṃ bhavaṅgañāṇasaṅkhātena upanissayaññāṇena vinā ñāṇayogo na sambhavati.",
  "anya-e0301n0:761_29": "Tasmā sahetukaṃ bhavaṅganti idhapi ñāṇavippayuttabhūtaṃ sahetukatadārammaṇameva gahetuṃ",
  "anya-e0301n0:761_30": "yuttanti katvā dvihetukānaṃ ahetukānañca ñāṇasampayuttatadārammaṇa paṭikkhepo therena",
  "anya-e0301n0:761_31": "katoti. Ācariyabuddhadattattherena pana yena vipākacittena paṭisandhiṃ gaṇhanti.",
  "anya-e0301n0:761_32": "Tena sadisaṃ vā tato hīnaṃ vā tadārammaṇaṃ tesaṃ sambhavati. Na paṇītanti katvā dvinnaṃpi",
  "anya-e0301n0:761_33": "ahetukānaṃ aṭṭhamahāvipākāni paṭikkhipitvā sattatiṃsacittapaṭi lābho vutto. So pana",
  "anya-e0301n0:761_34": "yathā vuttapaṭṭhānapāḷiyā virujjhati. Apare pana yathā ahetukānaṃ sugatipariyāpannānaṃ",
  "anya-e0301n0:761_35": "dvihetuka tadārammaṇaṃ hoti. Evaṃ dvihetukānaṃpi tihetukatadārammaṇaṃ sambhavatīti",
  "anya-e0301n0:761_36": "vadanti. Taṃ yuttaṃviya dissati. Aṭṭhakathāyañhi katthaci tesaṃ dvinnaṃpi avisesena",
  "anya-e0301n0:761_37": "aṭṭhamahāvipākapavatti vuttāti. Paṭisandhiviññāṇa sahagatā tayo hetū etesanti tihetukā.",
  "anya-e0301n0:761_38": "Te pana kāmarūpārūpavasena tividhā honti. Puthujjano aṭṭhaariyācāti navavidhā. Tesu",
  "anya-e0301n0:761_39": "khīṇāsavānaṃ kusalākusala javanānica nalabbhanti. Sabbaso anusayapahānena sabbesaṃ",
  "anya-e0301n0:761_40": "kusalākusalānaṃ saha niruddhattā anusaya paṭibaddho hi tesaṃ tabbhāvoti. Tathāsaddo",
  "anya-e0301n0:761_41": "pakkhantarattho. Apariniṭṭhitasikkhākiccatāya sikkhanasīlayuttā sattaariyā sekkhānāma.",
  "anya-e0301n0:761_42": "Idha pana tayo heṭṭhimaphalaṭṭhā adhippetā. Tesañhi ādito sotāpattimaggeneva diṭṭhivicikicchānaṃ",
  "anya-e0301n0:761_43": "pahīnattā taṃ sahagatāni pañcajavanāni nalabbhantīti. Anāgāmipuggalānaṃ pana paṭighajavanānica",
  "anya-e0301n0:761_44": "na labbhanti. Anāgāmimaggena pahīnattā. Maggassa pana ekacittakkhaṇikattā. Catunnaṃ",
  "anya-e0301n0:761_45": "maggaṭṭhānaṃ paccekaṃ yathāsakaṃ maggajavanānieva labbhanti. Uparimānañca phalānaṃ",
  "anya-e0301n0:761_46": "heṭṭhimehi puggalehi anamigatattā heṭṭhimānañca uparimesu puggalantaresu anuppajjanato",
  "anya-e0301n0:761_47": "catunnaṃ phalaṭṭhānaṃpi paccekaṃ yathāsakaṃ phalajavanānieva labbhantīti vuttaṃ lokuttara.La.",
  "anya-e0301n0:761_48": "Samuppajjantīti. Etthaca uparimagge āgate heṭṭhimamaggānubhāvassa sabbaso paṭipassaddhivasena",
  "anya-e0301n0:761_49": "uparimānaṃ puggalantaratāsiddhi veditabbāti. Idāni tesaṃ tesaṃ puggalānaṃ pārisesato",
  "anya-e0301n0:761_50": "labbhamānavīthicittāni dassetuṃ gāthamāha. Pariniṭṭhi tasikkhākiccattā natthi sikkhitabbakiccaṃ",
  "anya-e0301n0:761_51": "etesanti asekkhā. Khīṇāsavā. Tesaṃ tevīsatikāmavipāka vīsatikriya arahattaphala vasena",
  "anya-e0301n0:761_52": "catucattālīsa vīthicittāni sambhavā yathāsambhavaṃ uddise. Sattannaṃ sekkhānaṃ diṭṭhivicikicchājavanavajjitānaṃ",
  "anya-e0301n0:761_53": "sattannaṃ akusalānaṃ ekavīsatiyā kusalānaṃ tevīsatiyā kāmavipākānaṃ tiṇṇaṃ heṭṭhimaphalānaṃ",
  "anya-e0301n0:761_54": "āvajjanadvayassaca vasena chapaññāsa vīthicittāni sambhavā uddise. Avasesānaṃ catunnaṃ",
  "anya-e0301n0:761_55": "puthujjanānaṃ kāmavipāka lokiyakusalākulāvajjana dvayavasena catupaññāsa vīthicittāni",
  "anya-e0301n0:761_56": "sambhavā uddiseti yojanā. Puggala bhedena vīthicittānaṃ bhedo puggalabhedo.",
  "anya-e0301n0:762_0": "142. Sabbānipi vīthicittāni upalabbhanti puggalānaṃ dvārānañca ettheva paripuṇṇasambhavato.",
  "anya-e0301n0:762_1": "Yathārahanti taṃ taṃ bhūmipuggalānaṃ uppattiarahānurūpaṃ. Rūpāvacarabhūmiyaṃ vajjitabbesu",
  "anya-e0301n0:762_2": "soḷasavīthi cittesu channaṃ cittānaṃ uparivākye vuccamānattā paṭighajavana tadārammaṇa",
  "anya-e0301n0:762_3": "vajjitānīti vuttaṃ. Arūpāvacarabhūmiyaṃ pathamamagga rūpāvacarahasana heṭṭhimāruppavajjitāni",
  "anya-e0301n0:762_4": "paṭighajavana tadārammaṇavajjitānica vīthi cittāni labbhantīti yojanā. Etthāpi vajjitabbesu",
  "anya-e0301n0:762_5": "aṭṭhatiṃsa vīthicittesu soḷasannaṃ cittānaṃ uparivuccamānatā daṭṭhabbā. Sabbatthāpīti",
  "anya-e0301n0:762_6": "sabbāsupi rūpārūpabhūmīsu. Taṃtaṃ pasādarahitānaṃ taṃtaṃdvārika vīthicittāni na labbhantevāti",
  "anya-e0301n0:762_7": "rūpāvacarabhūmiyaṃ tāva ghānādittayaṃ natthīti ghānajivhākāyapasāda rahitānaṃ rūpībrahmānaṃ",
  "anya-e0301n0:762_8": "ghāna jivhākāyadvārikāni cha vīthicittāni nalabbhanteva. Yāni sandhāya channaṃ cittānaṃ",
  "anya-e0301n0:762_9": "uparivākye vuccamānattāti heṭṭhā vuttaṃ. Arūpabhūmiyaṃ pana pañcapi pasādā natthīti",
  "anya-e0301n0:762_10": "pañcadvārikāni dvipañcaviññāṇa manodhā tuttika santīraṇattayavasena soḷasavīthicittāni",
  "anya-e0301n0:762_11": "nalabbhanteva. Yāni sandhāya soḷasannaṃ cittānaṃ upari vuccamānatāti vuttaṃ. Kāmabhūmiyaṃ",
  "anya-e0301n0:762_12": "pana taṃtaṃ pasādarahitatā jaccandhādīnaṃ vasena yo jetabbā. Kāme asīti vīthicittāni",
  "anya-e0301n0:762_13": "yathārahaṃ labbhare labbhanti. Rūpe catusaṭṭhi tathā yathārahaṃ labbhare. Arūpe dve",
  "anya-e0301n0:762_14": "cattālīsa yathārahaṃ labbhareti yojanā. Etthaca brahmalokevā upari chakāmāvacara",
  "anya-e0301n0:762_15": "devalokesuvā aniṭṭhārammaṇāni nāma natthi. Tasmā rūpāvacarabhūmiyaṃ catunnaṃ akusalavipākānaṃ",
  "anya-e0301n0:762_16": "labbhamānatāvacanaṃ tattha ṭhatvāvā idha āgantvāvā idha anaṭṭhehi rūpasaddehi samāgacchantānaṃ",
  "anya-e0301n0:762_17": "vasena daṭṭhabbaṃ. Keci pana idha āgatānaṃyeva brahmānaṃ aniṭṭhārammaṇasamāyogo hotīti",
  "anya-e0301n0:762_18": "thāni cattāri rūpabhūmiyaṃ laddhānināma na honti. Tasmā tattha saṭṭhiyeva vīthicittānīti",
  "anya-e0301n0:762_19": "vadanti. Taṃ na yujjati. Idha āgatānaṃyeva uppannānipi brahmattabhāve uppannattā",
  "anya-e0301n0:762_20": "brahmaloke uppannāni icceva vattabbattā. Naca tattha ṭhitāpi idha aniṭṭhāni nagaṇhanti.",
  "anya-e0301n0:762_21": "Dūrepi ārammaṇaṃ gahetuṃ samatthattā brahmānanti.",
  "anya-e0301n0:763": "[140] Yañca vibhāvaniyaṃ",
  "anya-e0301n0:764_0": "Tassa vādassa paṭikkhipanatthaṃ vuttaṃ “idha pana tattha ṭhatvāpi imaṃ lokaṃ passantānaṃ",
  "anya-e0301n0:764_1": "aniṭṭhārammaṇassa asambhavo na sakkā vattu”nti. Tena tattha ṭhatvā imaṃ lokaṃ passantānaṃ",
  "anya-e0301n0:764_2": "uppannāni tāni cattāri cittāni tattha laddhānināma honti. Idha āgatānaṃ uppannāni",
  "anya-e0301n0:764_3": "idha laddhānināma hontīti anuññātaṃ hoti. Tañca na yuttaṃ.",
  "anya-e0301n0:765_0": "Taṃ taṃ bhūmipariyāpanne sattasantāne uppannānieva taṃtaṃbhūmiyaṃ uppannānīti siddhattā.",
  "anya-e0301n0:765_1": "Iccevantiādi mahānigamanaṃ. Yathāsambhavanti taṃ taṃ bhūmipuggaladvārārammaṇesu sambhavānurūpaṃ.",
  "anya-e0301n0:765_2": "Bhavaṅgena antaritā bhavaṅgantaritā. Yāvatāyukanti tasmiṃ tasmiṃ bhave bhavanikanti",
  "anya-e0301n0:765_3": "vīthito paṭṭhāya yattakaṃ kālaṃ jīvitasantānaṃ pavattati. Tattakaṃ kālanti attho.",
  "anya-e0301n0:765_4": "Abbhocchinnā pavattati asati nirodha samāpattiyanti adhippāyo.",
  "anya-e0301n0:766": "Iti paramatthadīpaniyānāma abhidhammatthasaṅgahassa",
  "anya-e0301n0:767": "Catutthavaṇṇanāya vīthi saṅgahassa",
  "anya-e0301n0:768": "Paramatthadīpanā niṭṭhitā.",
  "anya-e0301n0:769": "Vīthimutta saṅgaha paramatthadīpanī",
  "anya-e0301n0:770_0": "143. Evaṃ pavattikāle pavattisaṅgahaṃ dassetvā idāni paṭisandhiyaṃ pavattisaṅgahaṃ",
  "anya-e0301n0:770_1": "dassetuṃ ādigātha māha. Evaṃ vuttanayena pavattiyaṃ pavattisaṅgahonāma vīthicittavasena",
  "anya-e0301n0:770_2": "udīritokathito. Idāni sandhiyaṃ pavattisaṅgaho nāma vīthimutta cittānaṃ vasena vuccatīti",
  "anya-e0301n0:770_3": "yojanā. Etthaca paṭisandhiyaṃ cittacetasikānaṃ pavattiyā kathitāya tato paraṃ bhavaṅgakāleca",
  "anya-e0301n0:770_4": "cutikāleca tesaṃ pavatti kathitāyeva hotīti katvā sandhiyamicceva vuttaṃ.",
  "anya-e0301n0:771": "[141] Vibhāvaniyaṃ pana",
  "anya-e0301n0:772_0": "Parato maraṇuppattiyaṃ pathamaṃ cutiṃ dassetvā pacchā anantare paṭisandhiyā vakkhamānattā",
  "anya-e0301n0:772_1": "idha sandhiggahaṇena atītā nantara cutipi gahetabbāti adhippāyena yaṃ vuttaṃ “tadāsannatāya",
  "anya-e0301n0:772_2": "taṃgahaṇeneva gahitacutikālecā”ti. Taṃ na yujjatiyeva.",
  "anya-e0301n0:773_0": "Vīthimuttānañhi visayappavattināma atītānantarabhave maraṇuppattiyaṃeva siddhāti",
  "anya-e0301n0:773_1": "ekasmiṃ bhave visayappapattiyā saha tesaṃ paṭisandhipamukhānaṃ vīthimuttacittānaṃ",
  "anya-e0301n0:773_2": "pavattidassanatthaṃeva tāya atītānantaracutiyā saddhiṃ maraṇuppattividhānaṃ therena",
  "anya-e0301n0:773_3": "dassitanti. Bhavanti sattā saṅkhārāca etāsūti bhūmiyo. Ayoti vaḍḍhi. Atthato pana",
  "anya-e0301n0:773_4": "sukhaṃca sukhahetu sukhapaccayāca veditabbā. Yebhuyyena tato ayato apagatā ettha",
  "anya-e0301n0:773_5": "nibbattā sattāti apāyo. Soeva bhūmīti apāyabhūmi. Oḷārikena kāmarāgena kāmīyatīti",
  "anya-e0301n0:773_6": "kāmo. Gantabbā upagantabbāti gati. Gacchanti sattā etthātivā gati. Anekavidhasampattīnaṃ",
  "anya-e0301n0:773_7": "adhiṭṭhānatāya sobhaṇāgati sugati. Kāmoca so sugaticāti samāso. Natthi yathāvutto",
  "anya-e0301n0:773_8": "ayo etthāti nirayo. Niccaṃ vā rayanti kampanti phandanti sattā dukkhappattā etthāti",
  "anya-e0301n0:773_9": "nirayo. Manussā viya uddhaṃ uccā ahutvā tiro añcitā āyatāti tiracchānā. Yuvanti nānā",
  "anya-e0301n0:773_10": "vaṇṇasaṇṭhānāpi sattā samānajātitāya ekībhūtāviya honti etāyāti yoni. Jāti.",
  "anya-e0301n0:774": "Vibhāvaniyaṃ pana",
  "anya-e0301n0:775": "Khandhānaṃ pavattivisesoti vuttaṃ.",
  "anya-e0301n0:776_0": "Tiracchānānaṃ yoni tiracchānayoni. Pecca itā gatāti petā. Ito apakkamma cavitvā bhavantare",
  "anya-e0301n0:776_1": "gatāti attho. Yekeci kālaṅkatā. Divaṅgatāpi hi loke kālaṅkatā petāti vuccanti. Idha",
  "anya-e0301n0:776_2": "pana sukhasamussayato pecca pakaṭṭhaṃ pavāsaṃ dūraṃ gatāti atthena yāva tato na muccanti.",
  "anya-e0301n0:776_3": "Tāva niccaṃ dukkhappattā lakkhaṇasaṃyuttādīsu āgatā tatīyā apāyikasattā adhippetā.",
  "anya-e0301n0:776_4": "Petānaṃ samūho petti. Pettiyā visayoti petti visayo. Visayotica pavattideso vuccati.",
  "anya-e0301n0:776_5": "Asurakāyoti ettha surā vuccanti upari devā suranti iddhivisesehi dibbanti, suṭṭhuvā",
  "anya-e0301n0:776_6": "ramanti kāmasukharatiṃ paccanubhavantīti katvā. Na surāti asurā. Vepacitti pahārādādayo",
  "anya-e0301n0:776_7": "sandhāya surapaṭipakkhā sura sadisāvāti attho. Viyaṅkaramātā uttaramātādayo vini",
  "anya-e0301n0:776_8": "pātike sandhāya khuddakasurā cūḷakasurāti attho. Yamarājā dayo vemānikapete sandhāya",
  "anya-e0301n0:776_9": "ekadesena surasadisāti attho. Vemānikapetāpi hi katthaci asurakāyāti āgatā. Lokantarika",
  "anya-e0301n0:776_10": "nerayike sandhāya sabbaso suraguṇa rahitāti attho. Tepi hi buddhavaṃsanidānaṭṭhakathāyaṃ",
  "anya-e0301n0:776_11": "jātidukkha niddesesuca asurakāyāti vuttā. Tathā kālakañcikapete sandhāya sabbaso",
  "anya-e0301n0:776_12": "surabhāvarahitāti attho. Iti pañcannaṃ asurānaṃ vasena atthavibhāgo veditabbo. Dibbā",
  "anya-e0301n0:776_13": "vata bhokāyā parihāyissanti, paripūrissanti asurakāyāti imasmiṃ suttapade cattāropi",
  "anya-e0301n0:776_14": "apāyā asurakāyāti aṭṭhakathāyaṃ vaṇṇitā.",
  "anya-e0301n0:777_0": "Tattha vepacitti pahārādādayo asurā tāva tiṃsesu devesu saṅgahitā. Vinipātikāsurā",
  "anya-e0301n0:777_1": "cātumahārājikadevesu. Tathā vemānikapetāsurā. Tepi hi vinipātikāsurā viya tihetukāpi",
  "anya-e0301n0:777_2": "duhetukāpi ahetukāpi hontīti aṭṭhakathāsu vuttā. Yamarājāno pana vessabhū nottica",
  "anya-e0301n0:777_3": "petti rājā somo yamo vessavaṇoca rājāti evaṃ kathā vatthupāḷiyaṃ āgatā vessabhūādayo",
  "anya-e0301n0:777_4": "sayaṃ mahiddhikā mahānubhāvā vemānikapetarājāno hutvāpi nerayikesu sattesu kāruññataṃ",
  "anya-e0301n0:777_5": "paṭicca heṭṭhā nirayalokesupi rajjaṃ kārentiyeva. Teneva hi sabbe petalokāpi nirayalokāpi",
  "anya-e0301n0:777_6": "yamalo kātica yamavisayātica vuccantīti. Yeca cātumahārājikapari yāpannā pāpajjhāsayā",
  "anya-e0301n0:777_7": "kururakammakārino revativimāne yakkhāti āgatā saṃkiccajātake rakkhasāti āgatā yakkharakkhasānāma",
  "anya-e0301n0:777_8": "ito gantvā ussadanirayesu nerayikānaṃ nānākamma kāraṇāyo karonto vicaranti. Tesaṃpi",
  "anya-e0301n0:777_9": "kālo upakāloti evamādīhi nāmehi nāradajātake āgatānaṃ niraya pālānaṃ upariyamarājānaṃ",
  "anya-e0301n0:777_10": "āṇāpavattatiyevāti. Lokantarikā surā niraye saṅgahitā. Idha pana kālakañcikādayo",
  "anya-e0301n0:777_11": "petāsurāva adhippetā. Tesaṃ asurānaṃ kāyo samūhoti asurakāyo. Etthaca nirayabhūmināma",
  "anya-e0301n0:777_12": "paccekaṃ soḷasussadapari vārānaṃ aṭṭhannaṃ mahānirayānaṃ vasena anto pathaviyaṃ ṭhitāti",
  "anya-e0301n0:777_13": "veditabbā. Arañña pabbata samudda dīpakādīsupi nānāniraya bhūmiyo hontiyeva. Tasmā",
  "anya-e0301n0:777_14": "tādisassa visuṃ vavatthitassa okāsassa atthitāya nirayotveva vuttā. Sesānaṃ pana",
  "anya-e0301n0:777_15": "tissannaṃ apāyabhummīnaṃ tādisassa okāsassa natthitāya yoni visaya kāya saddehi yojetvā",
  "anya-e0301n0:777_16": "khandhāvā khandhappavattipadesāvā gahitāti. [Apāyabhūmi]",
  "anya-e0301n0:778_0": "Ussito uggato ussannovā mano etesanti manussā. Tehi anantesu cakkavāḷesupi itarabhūmikānaṃ",
  "anya-e0301n0:778_1": "sattānaṃ tikkhatarasūra vicitracittā honti. Paripuṇṇānaṃ kusalākusalakamma pathānaṃ",
  "anya-e0301n0:778_2": "ānantariyakammānañca ettheva sambhavatoti. Tesupi pana jambudīpavāsinoeva atisayena",
  "anya-e0301n0:778_3": "ussitamanā honti. Itare pana tehi samānavaṇṇāditāya manussā icceva vuccanti. Imasmiṃ",
  "anya-e0301n0:778_4": "cakkavāḷe pana vattabbameva natthi, yathāha-tīhi bhikkhave ṭhāne hi jambudīpakā manussā",
  "anya-e0301n0:778_5": "uttarakuruke manusse adhiggaṇhanti. Deveca tāvatiṃse. Katamehi tīhi ṭhānehi. Sūrāca",
  "anya-e0301n0:778_6": "sati mantoca idha brahmacariyavāsocāti. Akkharacintakā pana vadanti manūti mahāsammatarājā",
  "anya-e0301n0:778_7": "vuccati. Imeca janā tena thapitesu mariyādadhammesu ṭhitā tassa puttaṭṭhāniyā honti.",
  "anya-e0301n0:778_8": "Tasmā manuno apaccā puttāti manussāti. Idha pana bhūmipariyāyoti katvā manussāti",
  "anya-e0301n0:778_9": "itthiliṅgaṃ ekavacanañca katanti daṭṭhabbaṃ. Evaṃ sese supi. Yesu pana cattāro mahārājāno",
  "anya-e0301n0:778_10": "rajjaṃ kārenti. Te devā cātumahārājikā. Tattha dhataraṭṭho gandhappānaṃ rājā hoti.",
  "anya-e0301n0:778_11": "Viruḷhako kumbhaṇḍānaṃ. Virūpakkho nāgānaṃ. Kuvero yakkhānaṃ. Tattha paṭisandhivasena",
  "anya-e0301n0:778_12": "gandharukkhesu appenti upagacchantīti gandhappā. Gandharukkhādhivatthā devā. Te mūlagandhādivasena",
  "anya-e0301n0:778_13": "dasadhā pāḷiyaṃ āgatā. Kumbhaṇḍāti dānavarakkhasā. Nāgā yakkhāca pākaṭā. Sabbe te",
  "anya-e0301n0:778_14": "yebhuyyena pāpajjhāsayā kururakammakārino ca honti. Tasmā cattāro mahārājāno aññamaññaṃvā",
  "anya-e0301n0:778_15": "manussānaṃ vā aviheṭhanatthāya tesu nānārājānaṃvā nānāsenāpatiṃvā thapesuṃ.",
  "anya-e0301n0:779_0": "Āṭānāṭiyasuttaṃcetthavattabbaṃ. Tattha hi yakkhoyakkhinīgandhappo gandhappī kumbhaṇḍo",
  "anya-e0301n0:779_1": "kumbhaṇḍī nāgo nāgīticatasso avaruddhakajātiyo āgatā. Tattha sarīrobhāsasirisampattiyutto",
  "anya-e0301n0:779_2": "amanusso yakkhotica devotica devatātica vuccati. Sarīro bhāsa sirisampattirahito",
  "anya-e0301n0:779_3": "vigaccharūpo amanusso yakkhotveva vuccati. Rukkhaṭṭhakavimāne jāto rukkhadevatānāma.",
  "anya-e0301n0:779_4": "Rukkhassa abbhantare jāto gandhapponāma. Yo loke kaṭṭhayakkhoti vuccati. Pubbe nihīnakammakatā",
  "anya-e0301n0:779_5": "kāci gandhappiyo manussitthīnaṃ sarīrabbhantaresupi jāyanti. Yā vedaganthesu yoginītica",
  "anya-e0301n0:779_6": "loke joginītica vuccanti. Abhilakkhitarattīsu gocarapasuta kāle jutiatthena juṇhātica",
  "anya-e0301n0:779_7": "vuccanti, kubbhaṇḍānāma mahodarā visālakkhā rakkhasāeva. Ye loke dhana rakkhakāti",
  "anya-e0301n0:779_8": "vuccanti. Te hi vepullapabbate maṇiratanaṃ rakkhanti. Anto himavante abbhantara ambarukkhe",
  "anya-e0301n0:779_9": "rakkhanti. Evaṃ ratanaṭṭhānānivā vanappati rukkhevā dibbosadharukkhevā dibbagandharukkhevā",
  "anya-e0301n0:779_10": "udakasarevā rakkhitvā asanti bhakkhanti. Tasmā rakkhasāti vuccanti. Nāgo nāgīti ettha",
  "anya-e0301n0:779_11": "anto pabbatevā anto pathaviyaṃvā nibbattā vasundharadevayakkhajātiyopi idha nāgātveva",
  "anya-e0301n0:779_12": "vuccanti. Yā mahāparinibbāna sutte bhūmicālasuttapade pathavī devatāti vuttā. Yāsaṃ",
  "anya-e0301n0:779_13": "kīḷāpasuta vasena kadāci bhūmicālo hoti. Yāsañca mantapadāni vatthu vijjātica bhūmivijjātica",
  "anya-e0301n0:779_14": "brahmajālasutte vuttāni. Tesuca nānā iddhimantā avaruddhakā pāpātiratā kibbisakammakārino",
  "anya-e0301n0:779_15": "kīḷā soṇḍavasenavā ghāsasoṇḍavasenavā petesucanirayesuca pakati vaṇṇenavā soṇagijjhakākādivaṇṇenavā",
  "anya-e0301n0:779_16": "satte viheṭhayantā vicaranti. Sabbañce taṃ suttantesuvā jātakesuvā vedaganthesuvā",
  "anya-e0301n0:779_17": "kusalehi veditabbanti.",
  "anya-e0301n0:780_0": "Saha puññakārino tettiṃsa janā māghenanāma jeṭṭhapurisena saha ettha nibbattāti tettiṃsā.",
  "anya-e0301n0:780_1": "Sāeva tāvatiṃsā nirutti nayena. Kāmañcettha sabbacakkavāḷesupi ayaṃ dutīyadeva loko",
  "anya-e0301n0:780_2": "janavasatasutte āgata nayena sakkaṭṭhāniyānaṃ pajāpati varuṇa īsānādīnaṃ tettiṃsa",
  "anya-e0301n0:780_3": "devarājūnaṃ nibandhano kāso hoti. Sahassaṃ cātumahārājikānaṃ. Sahassaṃ tāvatiṃsānanti",
  "anya-e0301n0:780_4": "hi aṅguttare vuttaṃ. Māghapurisā pana tesu samudāgatesu devarājaṭṭhānesu paccājātā",
  "anya-e0301n0:780_5": "honti. Etarahi dharamānāca tasmā tesaṃ vasena ayaṃ vacanattho katoti veditabbo. Apare",
  "anya-e0301n0:780_6": "pana yathā indagopakavaṇṇābhā. Tāva dissanti tiṃsatīti imasmiṃ vidhurajātake tāva",
  "anya-e0301n0:780_7": "saddo tiṃsasaddaparivāramatto hoti. Tathā idhāpīti katvā tiṃsamattānaṃ sakkaṭṭhāniyānaṃ",
  "anya-e0301n0:780_8": "devarājakulānaṃ nivāsaṭṭhā nattā tāvatiṃsānāmāti yuttaṃ siyā. Aṭṭhakathāsu pana yathāvuttaṃ",
  "anya-e0301n0:780_9": "niruttinayaṃ kappetvā māghavatthūsuca tesu tesuca ṭhānesu sakkānaṃ tettiṃsa saṅkhāeva",
  "anya-e0301n0:780_10": "vuttātipi vadanti. Taṃ na yujjati. Pāḷiyaṃeva brahmāsanaṅkumāro tettiṃse attabhāve",
  "anya-e0301n0:780_11": "abhinimminitvā devānaṃ tāvatiṃsānaṃ pallaṅkesu nisīditvāti vuttattā. Yāmoti tasmiṃ",
  "anya-e0301n0:780_12": "devaloke issaradevakulassa nāmaṃ. Tathā suyāmotica. Taṃ sahacaritattā pana so deva",
  "anya-e0301n0:780_13": "lokopi tattha nibbattadevāpi yāmātveva vuccanti. Vipulāya sirisampattiyā samannāgatattā",
  "anya-e0301n0:780_14": "niccaṃ tusanti ativiya haṭṭhatuṭṭhamukhā honti etthāti tusitā. Yathārucite bhoge",
  "anya-e0301n0:780_15": "sayameva nimminitvā nimminitvā ramanti etthāti nimmānaratī. Attano ruciṃ ñatvā parehi",
  "anya-e0301n0:780_16": "nimmitesu bhogesu vasaṃ vattenti etthāti paranimmitavasavattī. Brūhanti vaḍḍhanti",
  "anya-e0301n0:780_17": "atipaṇītehi jhānādi guṇehi vuddhiṃ viruḷhiṃ vepullaṃ āpajjantīti brahmāno. Mahantā",
  "anya-e0301n0:780_18": "brahmāno mahābrahmānoti vattabbe mahāsaddassa lopo.",
  "anya-e0301n0:781_0": "Parisati bhavāti pārisajjā. Parisāsu jātātivā pārisajjā. Paricārikāti attho. Mahābrahmānaṃ",
  "anya-e0301n0:781_1": "pārisajjāti brahma pārisajjā. Pure ucce ṭhāne odahanti tiṭṭhantīti purohitā. Mahābrahmānaṃ",
  "anya-e0301n0:781_2": "purohitāti brahmapurohitā. Mahantā brahmāno mahābrahmāno. Sahassobrahmā dvisahassobrahmā.",
  "anya-e0301n0:781_3": "Tisahassobrahmātiādinā saṅkhārupapattisutte āgatā adhipatibrahmānoti attho. Tattha",
  "anya-e0301n0:781_4": "sahassobrahmāti cakkavāḷasahassamhi issaro brahmā. Dvisahassoti dvīsu cakkavāḷa sahassesu",
  "anya-e0301n0:781_5": "issaroti attho. Tayopete ekatala vāsino honti. Tattha loke mahājanā visuṃ visuṃ kuladevatāyonāma",
  "anya-e0301n0:781_6": "upaṭṭhahanti. Keci mahādevaṃnāma upaṭṭhahanti. Keci vāsudevaṃnāma. Keci mahesaraṃnāma.",
  "anya-e0301n0:781_7": "Keci paramesvāraṃ nāmāti. Gharadevatā gāmadevatā rukkhadevatādayopi tesaṃ mahādevarājānaṃ",
  "anya-e0301n0:781_8": "upaṭṭhakāeva sampajjanti. Tattha mahādevarā jānoviya mahābrahmāno daṭṭhabbā. Gharadevatādayoviya",
  "anya-e0301n0:781_9": "brahma purohitādaṭṭhabbā, manussāviya brahmapārisajjādaṭṭhabbā. Tatthaca ghara devatādayo",
  "anya-e0301n0:781_10": "mahādevarā jāno adisvāva upaṭṭhahanti. Manussā ca teubhopi adisvāva upaṭṭhahanti.",
  "anya-e0301n0:781_11": "Evamevaṃ brahmapurohitā mahābrahmānopi napassanti. Mahābrahmānaṃ nivāsaṭṭhānaṃpi",
  "anya-e0301n0:781_12": "najānanti. Brahmapārisajjāubhopi napassanti. Ubhinnaṃnivāsaṭṭhānaṃpi najānanti. Yadā",
  "anya-e0301n0:781_13": "pana oḷārikaṃ rūpaṃ māpetvā attānaṃ dassenti. Tadā eva passanti. Esanayo uparibhūmīsupi.",
  "anya-e0301n0:781_14": "Yaṃ pana brahmanimantana suttaṭṭhakathāyaṃ vuttaṃ brahmānaṃ pakatirūpaṃ kassaci āpātaṃ",
  "anya-e0301n0:781_15": "na gacchatīti. Taṃ brahmapuro hitā dīnaṃ uparimānaṃ brahmānaṃ pakatirūpaṃ kassaci",
  "anya-e0301n0:781_16": "brahmapārisajjādinovā devassavā manussassavāāpātaṃ nagacchatīti katvā vuttaṃ. Heṭṭhimānaṃ",
  "anya-e0301n0:781_17": "pana pakatirūpaṃ uparimassa āpātaṃ āgacchissatiyeva. Teneva hi janavasabhasuttaṭṭhakathāyaṃ",
  "anya-e0301n0:781_18": "heṭṭhimaheṭṭhimāhi devā uparimadevānaṃ oḷārikaṃ katvā māpitameva attabhāvaṃ passituṃ",
  "anya-e0301n0:781_19": "sakkontīti vuttaṃ. Tatthadutīyatale parittābhāti brahmapārisajjāeva. Appamāṇābhāti",
  "anya-e0301n0:781_20": "brahmapurohitā eva. Ābhassarāti mahābrahmānoeva. Tasmiṃ tale adhipati brahmānoevāti",
  "anya-e0301n0:781_21": "attho. Heṭṭhimatalato pana visesa karaṇatthaṃ ābhāvasena nāmagahaṇaṃ hotīti daṭṭhabbaṃ.",
  "anya-e0301n0:782_0": "Tattha parittā ābhā etesanti parittābhā. Appamāṇā ābhā etesanti appamāṇābhā. Ābhāsaranti",
  "anya-e0301n0:782_1": "niccharanti etesūti ābhassarāti. Tatīyatale parittasubhāti brahmapārisajjāeva. Appamāṇasutāti",
  "anya-e0301n0:782_2": "brahmapurohitāeva. Sutakiṇṇāti mahābrahmanoeva. Tasmiṃ tale adhipatibrahmāno evāti",
  "anya-e0301n0:782_3": "attho. Tattha subhāti ekagghanā acalasaṇṭhitā ābhāeva vuccanti. Parittā subhā etesanti",
  "anya-e0301n0:782_4": "parittasubhā. Appamāṇā subhā etesanti appamāṇasubhā. Sutehi ākiṇṇāti subhākiṇṇā.",
  "anya-e0301n0:782_5": "Subhakiṇhātipi paṭhanti. Tesaṃ ākārassa rasso antimaṇakārassa ca hakāro daṭṭhabbo.",
  "anya-e0301n0:782_6": "Imesu pana dvīsu talesu pakatikāyappabhā adhimattā honti. Tasmā tāsaṃ vasena parittābhātiādikaṃ",
  "anya-e0301n0:782_7": "nāmaṃ siddhaṃ. Na brahmapāri sajjātiādikaṃ. Evañca katvā verañjasutte pathamatalavāsino",
  "anya-e0301n0:782_8": "brahmakāyikā devāti āgatā. Dutīyatalavāsino ābhādevāti. Tatīyatalavāsino subhādevāti",
  "anya-e0301n0:782_9": "catutthatale vipulaṃ phalaṃ etesanti vehapphalā. Athavā iñjanajātikehi somanassajjhānehi",
  "anya-e0301n0:782_10": "nibbattānaṃ tiṇṇaṃ heṭṭhimatalānaṃ tejosaṃ vaṭṭādikena antarāyena bhūmitalena saha",
  "anya-e0301n0:782_11": "āyukappanivattivasena iñjitaṃ puññaphalaṃ atthi. Tesu hi yaṃ subhākiṇṇānaṃ devānaṃ",
  "anya-e0301n0:782_12": "catusaṭṭhikappānīti vuttaṃ. Taṃ tasmiṃ tale ādikappikānaṃ vasena vuttaṃ. Pacchimikānaṃ",
  "anya-e0301n0:782_13": "pana tesaṭṭhikappa dvāsaṭṭhikappa ekasaṭṭhi kappādi vasena iñjitaṃ paṭilīnaṃ puññaphalaṃ",
  "anya-e0301n0:782_14": "hotīti. Āneñjajātikena upekkhājhānena nibbattānaṃ pana kenaci antarāyena tādisaṃ",
  "anya-e0301n0:782_15": "iñjitaṃ puññaphalaṃ nāma natthi. Tasmā jhāna sāmatthiyānurūpaṃ visesena īhitaṃ abhivaḍḍhitaṃ",
  "anya-e0301n0:782_16": "puññaphalaṃ ettha atthīti vehapphalā.",
  "anya-e0301n0:783_0": "Natthi saññāmukhena gahitā cattāro arūpakkhandhā etesanti asaññā. Asaññāca te sattācāti",
  "anya-e0301n0:783_1": "asaññasattā. Cittace tasikānaṃ pana natthitāya tesaṃ asattapasaṅgatā sambhavatīti",
  "anya-e0301n0:783_2": "sattagahaṇaṃ katanti daṭṭhabbaṃ. Ete dvepi ekatalavāsino eva honti. Etthapi nibbattakajjhānassa",
  "anya-e0301n0:783_3": "hīnamajjhimapaṇītatā visesassa atthitāya tadanurūpaṃ brahmānaṃpi pārisajja purohita",
  "anya-e0301n0:783_4": "mahābrahmatta viseso sambhavatiyeva. Āyuvemattatāya pana aññamañña adassanādīnañca",
  "anya-e0301n0:783_5": "natthitāya pārisajjādivasena bhūmivibhāgo natthīti veditabbo. Evaṃ avihādīsupi. Oḷārikānaṃ",
  "anya-e0301n0:783_6": "kāmarāgapaṭighānusayānaṃ natthitāya suddhānaṃ anāgāmiarahantānameva āvāsāti suddhāvāsā.",
  "anya-e0301n0:783_7": "Tattha pathamabhūmivāsino appakena kālena attano ṭhānaṃ navijahantīti avihā. Athavā,",
  "anya-e0301n0:783_8": "oḷārikānaṃ pañcannaṃ saṃyojanānaṃ pahīnattā natthi cittassa vihaññanaṃ samathavipassa",
  "anya-e0301n0:783_9": "nādhammesu avipphārikatāpatti etesanti avihā. Dutīyabhūmi vāsino na kenaci cittapariḷāhena",
  "anya-e0301n0:783_10": "tappantīti atappā. Tatīya talavāsino parisuddhehi pasādacakkhu dibbacakkhu dhammacakkhu",
  "anya-e0301n0:783_11": "paññā cakkhūhi sampannattā suṭṭhu passantīti sudassā. Catutthabhūmivāsino pana tato",
  "anya-e0301n0:783_12": "atisayena suṭṭhu dassanabhāvena samannāgatāti sudassino. Atisayatthe hi ayaṃ īkāroti.",
  "anya-e0301n0:783_13": "Pañcamabhūmi vāsino upari aññassa bhūmantaragatassa rūpibrahmuno natthitāya natthi",
  "anya-e0301n0:783_14": "rūpīnaṃ sattānaṃ majjhe kenaci guṇena kaniṭṭhabhāvo etesanti akaniṭṭhā.",
  "anya-e0301n0:784_0": "Ākāsānañcāyatanabhūmīti ettha yattakaṃ ākāsapadesaṃ pharitvā ākāsānañcāyatana saññitā",
  "anya-e0301n0:784_1": "catukkhandhā pavattanti. So khandhasahito ākāsapadeso ākāsānañcāyayanabhūmi. Evaṃ",
  "anya-e0301n0:784_2": "sesāsu. Puthujjanā sotāpannā sakadāgāminocāpi puggalā suddhāvāsesu sabbathā sabbapakārenapi",
  "anya-e0301n0:784_3": "nalabbhantīti yojanā. Etthaca sakadāgāmīnaṃ paṭikkhepena anāgāmi maggaṭṭhassapi tattha",
  "anya-e0301n0:784_4": "paṭikkhepo siddho hotīti uparimānaṃ tiṇṇaṃ ariyānameva tattha paṭilābho imāya gāthāya",
  "anya-e0301n0:784_5": "vuttoti veditabbo. Sesaṭṭhānesūti pañcasuddhāvāsato asaññāpāyatoca avasesesu ekavīsatiyā",
  "anya-e0301n0:784_6": "ṭhānesu, anariyāti puthujjanā. [Bhūmicatukkaṃ]",
  "anya-e0301n0:785_0": "144. Okkantikkhaṇeti paṭisandhikkhaṇe. Paṭisandhihi bhavantare okkamanaṃ anupavisananthi",
  "anya-e0301n0:785_1": "atthena okkantīti vuccati. Tato paraṃ bhavaṅgaṃ hutvāti yojanā. Keci pana bhavaṅgapariyosāneti",
  "anya-e0301n0:785_2": "paṭhanti. Taṃ na yujjati. Jātiyā andho jaccandho. Ādisaddena jāti badhira jaccaghānaka",
  "anya-e0301n0:785_3": "jātimūga jacceḷa jaccummattaka paṇḍaka ubhato byañjanaka napuṃsaka mammādayo saṅgaṇhāti.",
  "anya-e0301n0:785_4": "Tattha yassa cakkhuṃ uppādetuṃ asamatthena kammena paṭisandhi laddhā. So jaccandho",
  "anya-e0301n0:785_5": "nāma. Esanayo sesesupi. Tattha pasādasota rahito jātibadhiro nāma. Pasāda ghānarahito",
  "anya-e0301n0:785_6": "jacca ghānako nāma. Pasādajivhārahito nāma natthi. Vacanarahito jātimūgonāma. Disāvidisāmattaṃpi",
  "anya-e0301n0:785_7": "saññāpetuṃ asakkuṇeyyo jātieḷo nāma. Sabbakālaṃpi vipallaṭṭhacitto jaccummattakonāma.",
  "anya-e0301n0:785_8": "Kāmahetu āsittakādibhāvena vippakārapatto paṇḍakonāma. Dvīhi byañjanehi samannāgato",
  "anya-e0301n0:785_9": "ubhato byañjanakonāma. Bhāvadvaya rahito napuṃsakonāma. Pakativacanepi ekamekaṃ akkharaṃ",
  "anya-e0301n0:785_10": "mahussāhena uppādento vibacchavacano mammonāma. Etthaca cakkhuṃ uppādetuṃ samatthena",
  "anya-e0301n0:785_11": "kammena laddhapaṭisandhikassa pavattikāle taṃvā aññaṃvā kammaṃ cakkhuṃ uppādeti.",
  "anya-e0301n0:785_12": "Asamatthenakammena laddhapaṭisandhi kassa pana vatthuvipannassa pavattikāle aññaṃpi",
  "anya-e0301n0:785_13": "kammaṃ cakkhuṃ uppādetīti natthi. Tasmā gabbhaseyyakānaṃpi jaccandhabhāvo paṭisandhikkhaṇeyeva",
  "anya-e0301n0:785_14": "siddhoti veditabbo. Esanayo sesesu jāti badhirādīsu. Āyatanānaṃ paṭilābho jātīti",
  "anya-e0301n0:785_15": "vuttattā cakkhussa uppajjanārahakālo cakkhussa jātikālonāma. Tadā anuppanna cakkhuko",
  "anya-e0301n0:785_16": "jaccandhonāmāti evaṃ attano attano uppajjanāraha kālavasena tassa tassa āyatanassa",
  "anya-e0301n0:785_17": "jātikālo veditabbo. Evañhisati jātimūgādayopi upapanno hontītica vadanti. Vibhāvani",
  "anya-e0301n0:785_18": "yaṃpi ayamattho vibhāvitoti.",
  "anya-e0301n0:786": "[142] Yaṃ pana vibhāvaniyaṃ",
  "anya-e0301n0:787_0": "“Apare pana jaccandhoti pasutiyaṃyeva andho. Mātu kucchiyaṃ andho hutvā nikkhantoti",
  "anya-e0301n0:787_1": "attho. Tena duhetukatihetukānaṃ mātukucchiyaṃ cakkhussa avipajjanaṃ siddhanti vadantīti”",
  "anya-e0301n0:787_2": "vuttaṃ. Taṃ na yuttaṃ.",
  "anya-e0301n0:788_0": "Loke mātukucchiyaṃyeva andho hutvā nikkhantassapi ekaccassa taṃ taṃ sippavijjāṭhānesu",
  "anya-e0301n0:788_1": "paññāveyyattiyabhāvassa diṭṭhattā. Thapetvā hi mahābodhisatte aññeca pacchimabhavike",
  "anya-e0301n0:788_2": "satte avasesānaṃ dvihetuka tihetukānaṃpi mātukucchimhi parūpakkamenavā mātuyā visamapayogenavā",
  "anya-e0301n0:788_3": "nānābādhenavā uppannānaṃpi cakkhusotānaṃ vipattināma natthīti na sakkā niyametunti.",
  "anya-e0301n0:788_4": "Bhummassitānañca vinipātikāsurānanti ettha bhūmiyaṃ jātāti bhummā. Bhūmisambandhesu",
  "anya-e0301n0:788_5": "rukkhaṭṭhaka pabbataṭṭhaka vimānesu nibbattā āḷavaka sātāgira hemavatādayo mahiddhikā",
  "anya-e0301n0:788_6": "bhummādevā. Ye loke baliharaṇa vasena pūjanīyaṭṭhena yakkhātipi vuccanti. Ye pana",
  "anya-e0301n0:788_7": "bhummadevajātikāpi samānā attano puññanibbattassa kassaci bhogasukhassa abhāvā kicchajīvi",
  "anya-e0301n0:788_8": "kappattā vicaranti. Te tesaṃ mahiddhikānaṃ bhummadevānaṃ paraṃpara pārisajjesu pariyāpannattā",
  "anya-e0301n0:788_9": "bhumme deve sitā nissitāti atthena bhummassitānāma honti. Bhummissitātipi pāṭho.",
  "anya-e0301n0:788_10": "Puññanibbattassa nivāsaṭṭhānassa abhāvā rukkhagumbaleṇaguhāsusānā dīsu vivittesu",
  "anya-e0301n0:788_11": "bhūmipadesesu nissāya vasantīti attho. Teyeva virūpā hutvā bhavantare nipatantīti",
  "anya-e0301n0:788_12": "vinipātikā. Vinipātikāca te heṭṭhāvuttaṭṭhena asurācāti vinipātikā surā. Te pana",
  "anya-e0301n0:788_13": "gāmasamīpevā antogāmevā vivittaṭṭhānesu vasitvā gāmavāsīhi chaḍḍitāni bhattasitthapūvakhajjamacchamaṃsādīni",
  "anya-e0301n0:788_14": "pariyesitvāvā tāni alabhitvā dārakevā gilānevā pīḷetvāvā sakkontā pana aññepi manusse",
  "anya-e0301n0:788_15": "tāsetvā pīḷetvāvā jīvitaṃ kappentīti. Tesaṃ vinipātikāsurānaṃ. Ekaccānanti adhippāyo.",
  "anya-e0301n0:788_16": "Na hi sabbe vinipātikā surānāma ahetu kāevāti sakkā vattuṃ. Dvihetukatihetukānaṃpi",
  "anya-e0301n0:788_17": "sabbhāvato. Evañca katvā tesaṃ ekaccānaṃ piyaṅkaramātā uttaramātā dhammaguttā phussamittādīnaṃ",
  "anya-e0301n0:788_18": "dhammābhisamayopi aṭṭhakathāsu vuttoti. Ekacce yakkhajātikāpi rakkhasajātikāpi vemānikapetāpi",
  "anya-e0301n0:788_19": "paradattupajīvi petāpi ettha saṅgahitāti daṭṭhabbā.",
  "anya-e0301n0:789_0": "Tesūti yathāvuttapaṭisandhi yuttesu puggalesu. Yasmā āyuparicchedonāma ekabhūmipariyāpannānaṃ",
  "anya-e0301n0:789_1": "sabbasattānaṃ asesasā dhāraṇaniyamaparimāṇavasena pavatto. Apāyānaṃ manussānaṃ bhumma",
  "anya-e0301n0:789_2": "devānañca tādiso niyamaparimāṇonāma natthi. Na hi sakalacakka vāḷapariyāpannā ekabhūmakā",
  "anya-e0301n0:789_3": "sabbanirayā ekaāyuparicchedā honti. Tiracchānādīsupi esevanayo. Tasmā vuttaṃ catunnaṃ",
  "anya-e0301n0:789_4": "apāyānantiādi. Catunnaṃ apāyānaṃ āpāyikapuggalānaṃ āyuppamāṇa gaṇanāya niyamo natthi,",
  "anya-e0301n0:789_5": "tattha yebhuyyena kammapamāṇattā. Tattha nirayesu abbudādīnaṃ dasannaṃ nirayānaṃ",
  "anya-e0301n0:789_6": "bhagavatā vutto āyuparicchedopi tattha tattha nibbattakena kammenevasiddhoti veditabbo.",
  "anya-e0301n0:789_7": "Manussānanti idaṃ jambudīpagāsīnaṃ vasena vuttanti vadanti. Te saññeva hi āyukappassa",
  "anya-e0301n0:789_8": "ārohaṇaṃ orohaṇañca atthi. Na itaradīpavāsīnaṃ. Tesu hi uttarakuruvāsīnaṃ niyamato",
  "anya-e0301n0:789_9": "vassa sahassaṃ hoti. Itaresaṃ dvinnaṃ pañcavassa satānītica vadanti. Evaṃ sante tesu",
  "anya-e0301n0:789_10": "dīpesu ādikappikānaṃpi soeva paricchedoti āpajjati. Jambudīpavāsīnaṃ pana samavisamācāranisandabhūtā",
  "anya-e0301n0:789_11": "candasūriyanakkhattādīnaṃ visamasamagatimūlikāutuāhārānaṃ sampatti vipattiyo tesaṃpi",
  "anya-e0301n0:789_12": "sādhāraṇāeva honti. Tasmā tesupi āyuparicchedānaṃ ārohaṇaṃ orohaṇañca natthīti navattabbaṃ.",
  "anya-e0301n0:789_13": "Nisandamattattā jambudīpagatiyā ekagatikā nahontīti pana vattabbaṃ. Tathā hi pāḷiyaṃ",
  "anya-e0301n0:789_14": "uttarakurukā manussā amamā apariggahā. Niyatāyukā avasesāyunāti vuttaṃ. Tattha avasesāyunāti",
  "anya-e0301n0:789_15": "asaṅkhyeyyato orohitvā niccalaṃ ṭhitena vassasahassenāti atthoti.",
  "anya-e0301n0:790_0": "Vinipātikāsurānanti idaṃ nidassanamattaṃ daṭṭhabbaṃ. Sabbesaṃpi mahesakkhānaṃ appesakkhānañca",
  "anya-e0301n0:790_1": "bhummadevānaṃ vemānikapetādīnañca idha adhippetattā. Tesañhi sabbesaṃpi kammameva",
  "anya-e0301n0:790_2": "pamāṇanti. Cātumahārājikānaṃpanadevānanti idaṃ uparime cātumahārājike sandhāya vuttaṃ.",
  "anya-e0301n0:790_3": "Dibbānīti tasmiṃ devaloke siddhāni. Pañca vassasatānīti idañca yebhuyyavasena vuttanti",
  "anya-e0301n0:790_4": "gahetabbaṃ. Yasmā pana kassapabuddhassa sāvakabhūtā sotāpannadeva puttā ākāsaṭṭhaka",
  "anya-e0301n0:790_5": "vimānesu nibbattā yāva nimirājakālāpi tiṭṭhantīti jātakaṭṭhakathāyaṃ vuttā. Tasmā",
  "anya-e0301n0:790_6": "kesañci ākāsaṭṭhakadevānaṃpi kammapamāṇatā siddhā hotīti veditabbaṃ. Na cettha punappunaṃ",
  "anya-e0301n0:790_7": "nibbatti cintetabbā. Na hi sotā pannānaṃ sattakkhattuto paraṃ kāmabhave paṭisandhināma",
  "anya-e0301n0:790_8": "atthi. Na ca tasmiṃ devaloke sahassakkhattuṃ nibbattamānāpi tattakaṃ kālaṃ saṃpāpuṇituṃ",
  "anya-e0301n0:790_9": "sakkontīti. Manussagaṇanāyāti manussānaṃ vassagaṇanāya. Manussaloke hi paññāsavassāni",
  "anya-e0301n0:790_10": "cātumahārājike eko dibbarattidivo hoti. Tiṃsarattidivā eko dibbamāso. Dvādasamāsā",
  "anya-e0301n0:790_11": "ekaṃ dibbavassaṃ. Tena dibbavassena tesaṃ pañcavassasatāni manussagaṇanāya navutivassasatasahassaṃ",
  "anya-e0301n0:790_12": "hotīti. Tatoti cātumahārājikānaṃ devānaṃ āyuppamāṇato. Catuguṇanti āyupamāṇassa diguṇavuddhiyāceva",
  "anya-e0301n0:790_13": "dibbassa rattidivassa diguṇavuddhiyāca vasena catūhi bhāgehi guṇitaṃ vaḍḍhitanti",
  "anya-e0301n0:790_14": "attho. Esanayo sesesupi. Tattha āyupamāṇassa diguṇavuddhināma heṭṭhimānaṃ devānaṃ",
  "anya-e0301n0:790_15": "āyupamāṇato uparimānaṃ devānaṃ āyupamāṇassa diguṇavuddhi. Etena tāvatiṃsānaṃ dibbaṃ",
  "anya-e0301n0:790_16": "ekaṃ vassasahassaṃ. Yāmānaṃ dvevassasahassāni. Tusitānaṃ cattāri, nimmānaratīnaṃ",
  "anya-e0301n0:790_17": "aṭṭha. Vasavattīnaṃ dibbāni soḷasavassa sahassāni āyuppamāṇaṃ hotīti siddhaṃ hoti.",
  "anya-e0301n0:791_0": "Dibbassa rattidivassa diguṇavuddhināma heṭṭhimānaṃ devānaṃ rattidivato uparimānaṃ",
  "anya-e0301n0:791_1": "rattidivassa diguṇavuddhi. Etena manussaloke ekaṃ vassasataṃ tāvatiṃse eko dibbarattidivo.",
  "anya-e0301n0:791_2": "Dvevassasatāni yāme. Cattāri tusite. Aṭṭha nimmānaratiyaṃ. Sahassaṃ cha cavassasatāni",
  "anya-e0301n0:791_3": "vasavattiyaṃ eko dibbarattidivoti siddhaṃ hoti. Rattidivānañca diguṇavuddhiyā siddhāya",
  "anya-e0301n0:791_4": "māsasaṃvaccharānaṃpi diguṇavuddhi siddhāva hotīti. Evañcasati yathāvuttāni tāvatiṃsādīnaṃ",
  "anya-e0301n0:791_5": "dibbavassasahassādinipi attano attano rattidivamāsasaṃvaccharetieva veditabbānīti",
  "anya-e0301n0:791_6": "siddhaṃ hoti. Tathāca sati uparimānaṃ āyuparimāṇāni heṭṭhimānaṃ āyuparimāṇato catuguṇānīti",
  "anya-e0301n0:791_7": "siddhaṃ hoti. Tena vuttaṃ. Tato catuguṇaṃ tāvatiṃsānaṃ. Tato catuguṇaṃ yāmānantiādi.",
  "anya-e0301n0:791_8": "Dibbagaṇanāya ca tathā siddhāya sati manussagaṇanāyapi catuguṇabhāvo siddhoyeva hoti.",
  "anya-e0301n0:791_9": "Tasmā manussagaṇanāyapi heṭṭhimānaṃ navutivassasatasahassādīni catūhi uparūpariguṇitāni",
  "anya-e0301n0:791_10": "uparimānaṃ tikoṭisaṭṭhivassasata sahassādini bhavantīti katvā tāni sabbānipi ādiantadassana",
  "anya-e0301n0:791_11": "vasena niddisanto navasatanti gāthamāha. Vassānaṃ navasataṃ koṭiyo ca ekavīsa koṭiyo",
  "anya-e0301n0:791_12": "ca tathāsaṭṭhivassa satasahassāni ca vasavattīsu devesu āyuppamāṇaṃ hotīti yojanā.",
  "anya-e0301n0:792_0": "Yasmā avitakkavicāramattaṃ jhānaṃ oḷārikassa vitakkassa samatikkamā pathamajjhānato",
  "anya-e0301n0:792_1": "suṭṭhubalavaṃ hoti. Tatoyeva tatīyajjhānatopi nātidubbalañca hoti. Tasmā taṃ tatīyajjhānena",
  "anya-e0301n0:792_2": "ekato hutvā samatale bhūmantare vipākaṃ detīti vuttaṃ dutīyajjhānavipākaṃ tatiyajjhānavipākañca",
  "anya-e0301n0:792_3": "dutīyajjhānabhūmiyanti. Tenevaca bhūmīnaṃ ṭhitikkamopi catutthajjhāna vaseneva siddho.",
  "anya-e0301n0:792_4": "Therena pana heṭṭhā pañcakanayavaseneva jhānāni vuttāni. Tasmā idhapi teneva nayena",
  "anya-e0301n0:792_5": "vipākāni gahetvā catutthajjhānavipākaṃ tatīyajjhānabhūmiyantiādi vuttaṃ. Tesūti tāhi",
  "anya-e0301n0:792_6": "chahi paṭisandhīti gahitapaṭisandhikesu. Kappassāti idaṃ asaṅkhyeyyakappaṃ sandhāya",
  "anya-e0301n0:792_7": "vuttaṃ. Catubbidhā hi kappāmahākappo asaṅkhyeyyakappo antarakappo āyukappoti, tattha",
  "anya-e0301n0:792_8": "āyukapponāma tesaṃ tesaṃ sattānaṃ taṃtaṃ āyuparicchedo vuccati. Antarakapponāma ekassavivaṭṭaṭṭhāyiasaṅkhyeyyassa",
  "anya-e0301n0:792_9": "abbhantare manussānaṃ āyukappassa hāyanavaḍḍhanavasena dissamānantarā catusaṭṭhipabhedā",
  "anya-e0301n0:792_10": "cūḷakappā vuccanti. Pīsatibhedāti keci. Asītibhedāti apare. Cuddasappa bhedāti vedavidu.",
  "anya-e0301n0:792_11": "Ye loke manvantarakappāti vuccanti. Ekamekena manunāmakena mahāsammatarājena upalakkhitā",
  "anya-e0301n0:792_12": "antarakappāti vuttaṃ hoti. Keci pana ekasmiṃ vivaṭṭaṭṭhāyimhi mahāsammatarā jānaṃ",
  "anya-e0301n0:792_13": "ekameva icchanti. Catusaṭṭhiantarakappā pana eko asaṅkhye kapponāma. So catubbidho",
  "anya-e0301n0:792_14": "saṃvaṭṭo saṃvaṭṭaṭṭhāyī vivaṭṭo vivaṭṭaṭṭhāyīti. Tattha vinassamāno kappo saṃvaṭṭo.",
  "anya-e0301n0:792_15": "Yathā vinaṭṭhaṃ tiṭṭhamāno kappo saṃvaṭṭaṭṭhāyī. Vaḍḍhamāno kappo vivaṭṭo. Yathā",
  "anya-e0301n0:792_16": "vivaṭṭaṃ tiṭṭhamāno kappo vivaṭṭaṭṭhāyīti veditabbo. Te pana cattāro asaṅkhyeyyakappā",
  "anya-e0301n0:792_17": "eko mahākapponāma. Etthaca yo janāyāmavitthāre setasāsaparāsimhi vassasata vassasataccayena",
  "anya-e0301n0:792_18": "ekekabījaharaṇena parikkhīṇepi eko mahākappo parikkhayaṃ nagacchati. Evaṃ digho mahākappoti veditabbo.",
  "anya-e0301n0:793_0": "Tattha yadā kappo tejena saṃvaṭṭati. Ābhassarato heṭṭhā agginā dayhati. Yadā āpena",
  "anya-e0301n0:793_1": "saṃvaṭṭati. Subhākiṇṇato heṭṭhā udakena vilīyati. Yadā vāyunā saṃvaṭṭati. Vehapphalato",
  "anya-e0301n0:793_2": "heṭṭhā vātena viddhaṃsatīti evaṃ aṭṭhakathāyaṃ vuttattā ayaṃ loko nirantaraṃ sattasu",
  "anya-e0301n0:793_3": "vāresu agginā vinassati. Aṭṭhame vāre udakena vinassati. Puna sattasu agginā. Aṭṭhame",
  "anya-e0301n0:793_4": "udakenāti evaṃ aṭṭhannaṃ aṭṭhakānaṃ vasena catusaṭṭhivāresu antime udakavāre udakaṃ",
  "anya-e0301n0:793_5": "pahāya vātavāro hotīti ayamattho siddho hoti. Kathaṃ. Yaṃ vuttaṃ ābhassarānaṃ aṭṭhakappānīti.",
  "anya-e0301n0:793_6": "Etena aṭṭhame vāre āposaṃvaṭṭo hoti. Antarā sattasu sattasu vāresu tejosaṃvaṭṭā hontīti",
  "anya-e0301n0:793_7": "siddhaṃ. Yañca vuttaṃ subhākiṇṇānaṃ catusaṭṭhikappānīti. Etena catusaṭṭhime catusaṭṭhime",
  "anya-e0301n0:793_8": "vāre vātasaṃvaṭṭohoti. Antarā tesaṭṭhiyā vāresu tejosaṃvaṭṭā āposaṃvaṭṭāca hontīti",
  "anya-e0301n0:793_9": "siddhaṃ hotīti. Tenāhu porāṇā –",
  "anya-e0301n0:794": "Agginā bhassarā heṭṭhā, āpena subhākiṇṇato;",
  "anya-e0301n0:795": "Vehapphalato vātena, evaṃ loko vinassati.",
  "anya-e0301n0:796": "Sattasattagginā vārā, aṭṭhame aṭṭhame dakā;",
  "anya-e0301n0:797": "Catusaṭṭhi yadā puṇṇā, eko vāyuvāro siyāti.",
  "anya-e0301n0:798_0": "Evañca vinaṭṭhe loke ekasmiṃ kappepi pathamajjhānabhūmi avinaṭṭhānāma natthi. Tasmā",
  "anya-e0301n0:798_1": "brahmapārisajjānaṃdevānaṃ kappassatatīyo bhāgo āyuppamāṇaṃ, brahmapurohitānaṃupaḍḍhakappo,",
  "anya-e0301n0:798_2": "mahā brahmānaṃekokappoti ettha asaṅkhyeyya kappova sambhavati. Namahākappo. Tena",
  "anya-e0301n0:798_3": "vuttaṃ kappassāti idaṃ asaṅkhyeyyakappaṃ sandhāya vuttanti. Āyukappaṃ sandhāya vuttantipi",
  "anya-e0301n0:798_4": "yujjatiyeva. Tejosaṃvaṭṭakappesu hi pathamajjhānatalaṃ vivaṭṭamānaṃ sabbapathamaṃ",
  "anya-e0301n0:798_5": "vivaṭṭati. Saṃvaṭṭamānaṃ sabbapacchā saṃvaṭṭati. Tasmā vivaṭṭassa pacchimaḍḍhena",
  "anya-e0301n0:798_6": "saṃvaṭṭassaca pubbaḍḍhena saha ekaṃ vivaṭṭaṭṭhāyikappaṃ gahetvā dve asaṅkhyeyyāni",
  "anya-e0301n0:798_7": "tasmiṃ tale eko āyukappoti sakkā vattunti. Dutīya talato paṭṭhāya pana mahākappova",
  "anya-e0301n0:798_8": "gahetabbo. Appakaṃ ūnakaṃvā adhikaṃvā gaṇanūpagaṃ na hotīti katvā upaḍḍhehi saha",
  "anya-e0301n0:798_9": "sattakappāni sandhāya ābhassarānaṃ aṭṭhakappānīti vuttaṃ. Evaṃ catusaṭṭhikappānīti",
  "anya-e0301n0:798_10": "etthapīti. Ākāsānañcāyatanabhavaṃ upagacchantīti ākāsānañcāyatanupagā, tesaṃ. Ekova",
  "anya-e0301n0:798_11": "visayo ārammaṇaṃ yassa taṃ ekavisayaṃ. Ekajātiyanti ekasmiṃ bhave. [Paṭisandhicatukkaṃ.]",
  "anya-e0301n0:799_0": "145. Janetīti janakaṃ upatthambhetīti upatthambhakaṃ. Upapīḷetīti upapīḷakaṃ. Upaghātetīti",
  "anya-e0301n0:799_1": "upaghātakaṃ. Tattha janakaṃ nāma paṭisandhipavattīsu vipākakkhandha kaṭattārūpānaṃ",
  "anya-e0301n0:799_2": "nibbattikā kusalākusalacetanā. Tattha paṭisandhinibbattikā kammapathapattāva daṭṭhabbā.",
  "anya-e0301n0:799_3": "Pavattinibbattikā pana kammapathaṃ pattāpi apattāpi antamaso pañcadvārikajavanacetanāpi",
  "anya-e0301n0:799_4": "supinante kusalākusalacetanāpīti. Upatthambhakaṃnāma vipaccituṃ aladdhokāsāvā vipakkavipākā",
  "anya-e0301n0:799_5": "vā sabbāpi kusalākusalacetanā. Sā hi janakabhūtāpi samānā attanovipākavārato purevā",
  "anya-e0301n0:799_6": "pacchāvā sabhāṅgaṃ kammanta raṃvākammanibbattakkhandhasantānaṃvāupatthambhamānā pavattati.",
  "anya-e0301n0:799_7": "Yathā ganthārabbhe ratanattayapaṇāmacetanāti. Yaṃ pana visuddhimagge upatthambhakaṃ",
  "anya-e0301n0:799_8": "pana vipākaṃ janetuṃ nasakkotīti vuttaṃ. Taṃ aladdhavipākavāraṃ sandhāya vuttanti",
  "anya-e0301n0:799_9": "gahetabbaṃ. Na hi paccayasāmaggiyaṃ sati kiñcikammaṃ pavattivipākamattassapi ajanakaṃnāma",
  "anya-e0301n0:799_10": "atthīti. Tattha kammantarassa upatthambhanaṃnāma aladdhokāsassa aññassa janakakammassa",
  "anya-e0301n0:799_11": "okāsakaraṇaṃ. Taṃ pana maraṇāsannakāle pākaṭaṃ. Tadā hi kusale javite aññaṃ paṭisandhijanakaṃ",
  "anya-e0301n0:799_12": "kusalakammaṃ okāsaṃ labhati. Akusale javite aññaṃ akusalakammanti. Vuttañhetaṃ iti vuttake –",
  "anya-e0301n0:800": "Imasmiṃ cāyaṃ samaye, kālaṅkariyātha puggalo;",
  "anya-e0301n0:801": "Saggamhi upapajjeyya, cittañhissa pasāditaṃ.",
  "anya-e0301n0:802": "Imasmiṃ cāyaṃ samaye, kālaṅkariyātha puggalo;",
  "anya-e0301n0:803": "Niraye upapajjeyya, cittañhissa padūsitanti.",
  "anya-e0301n0:804_0": "Pavattikālepi etaṃ bahulaṃ labbhatiyeva. Kammanibbattakhandhasantānassa upatthambhanaṃnāma",
  "anya-e0301n0:804_1": "aññena laddhokāsena kusalakammenavā akusalakammenavā nibbattassa khandhasantānassa",
  "anya-e0301n0:804_2": "jīvitantarāye apanetvā jīvitaparikkhāre samudānetvā ciratara pavattikaraṇaṃ. Yathāha –",
  "anya-e0301n0:805": "Abhivādanasīlissa, niccaṃ vuddhāpacāyino;",
  "anya-e0301n0:806": "Cattāro dhammā vaḍḍhanti, āyu vaṇṇo sukhaṃ balanti.",
  "anya-e0301n0:807_0": "Ettha pana kusalaṃpi akusalakammanibbattassa khandhasantānassa akusalaṃpi kusalakammanibbattassa",
  "anya-e0301n0:807_1": "upatthambhakaṃnāma natthīti navattabbaṃ. Akusala kamma nibbattassapi hi mahiddhikānaṃ",
  "anya-e0301n0:807_2": "nāgasupaṇṇādīnaṃ khandhasantānassa pavattikāle pubbakataṃ kusalaṃ vuttanayena upabrūhanaṃ",
  "anya-e0301n0:807_3": "karotiyeva. Tathākusalakammanibbattassapi kesañci vinipātikāsurādīnaṃ khandhasantānassa",
  "anya-e0301n0:807_4": "pavattikāle pubbakataṃ akusalaṃ ciratarappavattiṃ karotiyevāti. Upapīḷakaupaghātakānipi",
  "anya-e0301n0:807_5": "vuttappakārā kusalākusala cetanāyoeva. Tāpi hi janakabhūtāpi samānā attano vipākavārato",
  "anya-e0301n0:807_6": "purevā pacchā vā vipākavāra gahaṇa kālepi vā kammantaraṃvā kammanibbatta khandhasantānaṃvā",
  "anya-e0301n0:807_7": "dubbalataraṃ katvāvā vibādhayamānā sabbasovā upacchindamānā pavattantīti. Tattha",
  "anya-e0301n0:807_8": "upapīḷake tāva kammantarassa vibādhanaṃnāma aññassa janakakammassa dubbalabhāvakaraṇaṃ.",
  "anya-e0301n0:807_9": "Kammañhi nāma āyūhanakāle balavantaṃpi pacchā katena ujupaṭipakkhena kammantarena",
  "anya-e0301n0:807_10": "vibādhiyamānaṃ puna vihatasāmatthiyaṃ hoti. Uparibhūmi nibbattakaṃpi samānaṃ heṭṭhābhūmiyaṃ",
  "anya-e0301n0:807_11": "nibbatteti. Mahesakkhesu mahiddhikesu nibbattakaṃpi samānaṃ appesakkhesu nibbatteti.",
  "anya-e0301n0:807_12": "Tathā uccakulesu nibbattakaṃpi nīcakulesu. Dīghāyukesu nibbattakaṃpi appāyukesu.",
  "anya-e0301n0:807_13": "Mahābhogesu nibbattakaṃpi appabhogesu. Purisatta bhāvanibbattakaṃpi samānaṃ itthattabhāvaṃvā",
  "anya-e0301n0:807_14": "napuṃsakabhāvaṃ vā nibbatteti. Vaṇṇasampattinibbattakaṃpi dubbaṇṇabhāvaṃ. Indriyasampattinibbattakaṃpi",
  "anya-e0301n0:807_15": "andhaṃvā badhiraṃvā yaṃkiñci indriyavekallaṃ. Aṅgapaccaṅga sampattijanakaṃpi hatthapādādi",
  "anya-e0301n0:807_16": "aṅgavekallaṃ janeti. Tathā āyūhanakāle mahānirayesu nibbattakaṃpi akusalaṃ pacchākatena",
  "anya-e0301n0:807_17": "balavakusalena vibādhiyamānaṃ ussadesuvā petesuvā nibbatteti. Ajātasattu rājā cettha",
  "anya-e0301n0:807_18": "nidassanaṃ. Ussadesu nibbattakaṃpi petesuvā tiracchā nesuvāti ādisabbaṃ vattabbaṃ.",
  "anya-e0301n0:808_0": "Upatthambhakaṃpi tabbipariyāyena veditabbameva. Tathā hi kammaṃ nāma katakāledubbalaṃpisamānaṃ",
  "anya-e0301n0:808_1": "pacchāsabhāgenabalavatākusalenavā akusalenavā upatthambhīyamānaṃ suṭṭhu balavaṃ hotīti.",
  "anya-e0301n0:808_2": "Kammanibbatta khandhasantānassa vibādhanaṃnāma aññena kammena nibbattassa sattassa",
  "anya-e0301n0:808_3": "gahitapaṭisandhito paṭṭhāya yadākadāci sarīre nānāantarāye uppādetvāvā ṭhānantarakhettavatthu",
  "anya-e0301n0:808_4": "gomahiṃsa dhana dhaññabhoga sampattīnaṃ puttadārañāti mittānañca vipattiṃ katvāvā",
  "anya-e0301n0:808_5": "dukkhuppatti karaṇaṃ. Duvidhañhi kammaphalaṃnāma vipākaphalaṃ nisandaphalanti. Tattha",
  "anya-e0301n0:808_6": "vipākaphalaṃnāma kammakārakasseva hoti. Na aññassa. Nisanda phalaṃ pana aññesaṃpi",
  "anya-e0301n0:808_7": "sādhāraṇameva. Dhammapade ānandaseṭṭhivatthu ettha vattabbaṃ. Cakkhādīsu pana kammajasantathisīsesu",
  "anya-e0301n0:808_8": "yena kammena yaṃkiñci ekaṃvā dvevā tīṇivā sabbaso bhijjanti. Cakkhupālatthe rādīnaṃ",
  "anya-e0301n0:808_9": "viya. Taṃ kammaṃ upaghātake saṅgahitanti yuttaṃ. Upaghā takanti pana upacchedakantica",
  "anya-e0301n0:808_10": "atthato ekaṃ. Tathā hi majjhimaṭṭha kathāyaṃ pathamaṃ upacchedakanāmena vatvā upaghātakantipi",
  "anya-e0301n0:808_11": "etasseva nāmanti vuttaṃ. Aṅguttaraṭṭhakathāyaṃ pathamaṃ upaghātakanāmena vatvā upacchedakantipi",
  "anya-e0301n0:808_12": "tassevetaṃ nāmanti vuttaṃ. Visuddhi maggepi maraṇassatiniddese tadeva kammupacchedakakammanti",
  "anya-e0301n0:808_13": "vuttaṃ. Idhaca parato upacchedakakammunāti vakkhati.",
  "anya-e0301n0:809_0": "Imassapi kammantarupacchedanaṃ maraṇāsannakāle pākaṭaṃ. Tadāhi pathamaṃ pāpakammabalena",
  "anya-e0301n0:809_1": "duggatinimitte upaṭṭhahante puna kalyāṇa kammaṃ taṃ paṭibāhitvā sugatinimittaṃ dassetvā",
  "anya-e0301n0:809_2": "sagge nibbatteti. Kalyāṇakammabalena sugatinimitte upaṭṭhahante puna pāpakammaṃ taṃ",
  "anya-e0301n0:809_3": "paṭibāhitvā duggatinimittaṃ dassetvā apāye nibbatteti. Duṭṭha gāmaṇirañño soṇattherapituca",
  "anya-e0301n0:809_4": "vatthūni kathetabbāni. Aṅguttaraṭṭhakathāyaṃ pana kusalākusalakammakkhaya karassa",
  "anya-e0301n0:809_5": "maggakammassapi kammantarupacchedakahā vuttā. Aṅgulimālattherādīnaṃ viyāti. Imasmiṃ",
  "anya-e0301n0:809_6": "bhave laddhāni mahaggatakammāni yena akusalena parihāyanti. Tassapi kammantarupacchedake",
  "anya-e0301n0:809_7": "saṅgaho yutto. Devadattassa viyāti. Kammanibbattakhandhasantānupacchedanaṃ pana tasmiṃ",
  "anya-e0301n0:809_8": "tasmiṃ bhave āyu kammesu vijjamānesu laddhokāsassa kassaci aparādhakammassa balena",
  "anya-e0301n0:809_9": "kalalakālato paṭṭhāya antarāva kenacirogenavā bhayenavā upakkamenavā marantānaṃ vasena veditabbaṃ.",
  "anya-e0301n0:810_0": "Etthaca kammantarassavā kammanibbattakhandhasantānassavā upatthambhanā dīni sandhāya",
  "anya-e0301n0:810_1": "imesaṃ catunnaṃpi kammānaṃ kusalākusalabhāvo visuddhimagge aṅguttaraṭṭhakathāyañca",
  "anya-e0301n0:810_2": "vutto. Majjhimaṭṭhakathāyaṃ pana saṃvaṇṇetabbasuttānurūpaṃ kammanibbattakhandhasantānasseva",
  "anya-e0301n0:810_3": "upatthambhanādīni sandhāya upatthambhakassa kusalabhāvo upapīḷakaupaghātakānaṃ akusalabhāvo",
  "anya-e0301n0:810_4": "vutto. So pana majjhimaṭīkāyaṃ aṅguttaraṭīkāyañca aruccamāno viya vutto. Mahāṭīkāyaṃ",
  "anya-e0301n0:810_5": "pana so keci vādopi kato. Tatthapana saṃvaṇṇetabbasuttānurūpaṃ vuttattā visuṃ pāḷinayoti",
  "anya-e0301n0:810_6": "daṭṭhabbo. Na ca kecivādo kattabbo. Suttasmiṃhi appāyukasaṃvattanikāesā māṇavapaṭipadā,",
  "anya-e0301n0:810_7": "yadidaṃ pāṇātipātī hotītiādinā upaghātakaṃ pāṇātipātavaseneva vuttaṃ. Upapīḷakañca",
  "anya-e0301n0:810_8": "batvābādhasaṃvattanikā esā māṇava paṭipadā, yadidaṃ sattānaṃ viheṭhakajātiko hotītiādinā",
  "anya-e0301n0:810_9": "vihiṃsādīnaṃ vasena vuttaṃ. Upatthambhakañca dīghāyukasaṃvattanikā esā māṇava paṭipadā.",
  "anya-e0301n0:810_10": "Yadidaṃ pāṇātipātaṃ pahāya pāṇātipātā paṭivirato hotītiādinā pāṇātipātaviratiādīnaṃ",
  "anya-e0301n0:810_11": "vasena vuttaṃ. Sabbañcetaṃ manussattaṃ āgatasseva sattassa vasenāti evaṃ visuṃ pāḷinayo",
  "anya-e0301n0:810_12": "veditabboti. Mahāṭīkāyaṃ pana aṅguttaraṭīkāyañca kammantarupatthambhanādīni anicchantehi",
  "anya-e0301n0:810_13": "janakādibhāvonāma vipākaṃ paṭiicchitabbo. Nakammanti vipākasseva upaghātakatā yuttā",
  "anya-e0301n0:810_14": "viya dissatīti vuttaṃ.",
  "anya-e0301n0:811_0": "Kiccavasenāti jananaṃ upatthambhanaṃ upapīḷanaṃ upacchindananti catunnaṃ kiccānaṃ",
  "anya-e0301n0:811_1": "vasena. Tattha ekā pāṇātipātacetanā cattāri kiccāni sādheti. Sā hi yāva vipaccituṃ",
  "anya-e0301n0:811_2": "okāsaṃ nalabhati. Tāva upatthambhanādīsu tīsu kiccesu yaṃkiñci laddhapaccayaṃ kiccaṃ",
  "anya-e0301n0:811_3": "karoti. Yadā vipaccituṃ okāsaṃ labhati. Tadā ekāya cetanāya ekāeva paṭisandhi hotīti",
  "anya-e0301n0:811_4": "evaṃ sāketapañhe vuttanayena ekaṃ apāyabhavaṃ janeti. Tato paraṃ pana paṭisandhijananakiccaṃ",
  "anya-e0301n0:811_5": "natthi. Pavatti vipākajananena saha itarāni tīṇi kiccāni bhavasatasahassepi kappasatasahassepi",
  "anya-e0301n0:811_6": "sādhetiyeva. Dhammadinnāyanāma uggasena rañño deviyā vatthu ettha vattabbaṃ. Sā pana",
  "anya-e0301n0:811_7": "yadā attano vipākavārato pure ariyabhūtassavā puthujjanabhūtassapi kalyāṇa cittasamaṅginovā",
  "anya-e0301n0:811_8": "upacchedanaṃ karoti. Tadā upacchinditvā kammanta rasseva okāsaṃ karoti. Sayaṃ vipākaṃ",
  "anya-e0301n0:811_9": "najaneti. Yadā pana pāpacittasamaṅgino khandhasantānaṃ upacchindati. Tadāeva upacchinditvā",
  "anya-e0301n0:811_10": "attano vipākaṃ janeti. Sakiṃ laddhapaṭisandhivārato pana paṭṭhāya anekesu attabhāva",
  "anya-e0301n0:811_11": "satasahassesupi upacchedanādīniyeva karoti. Ettha mahāmoggalāna tthera vatthu sāmāvati",
  "anya-e0301n0:811_12": "vatthu vaggumudātīriyabhikkhu vatthu dussimāra kalāburājavatthūni kathetabbāni. Yasmā",
  "anya-e0301n0:811_13": "pana idaṃ upacchedakakammaṃ nāma tiracchānagatānaṃ bahulaṃ labbhati. Tasmā suṭṭhu",
  "anya-e0301n0:811_14": "balavaṃ akusalakammaṃ dubbalassa akusalakammassavā akusalakammanibbattakhandhasantānassavā",
  "anya-e0301n0:811_15": "upacchedakaṃnāma na hotīti na vattabbaṃ. Teneva hi majjhimaṭṭhakathāyaṃ bahukasmiñhi",
  "anya-e0301n0:811_16": "akusalakamme āyūhite balavakammaṃ dubbala kammassa vipākaṃ paṭibāhitvā attano vipākassa",
  "anya-e0301n0:811_17": "okāsaṃ karotīti vuttaṃ.",
  "anya-e0301n0:812_0": "Apica pavattiyaṃpi kammantarajanitaṃ bhavaṅgasantānaṃ anupacchinditvā pañcasu cakkhu",
  "anya-e0301n0:812_1": "sota ghāna jivhā bhāva dasaka saṅkhātesu santati sīsesu aññatarassa santatisīsassa",
  "anya-e0301n0:812_2": "sabbaso upacchindanaṃpi imasseva kiccanti yuttaṃ. Yaṃ pana mahāṭīkāyaṃ aṅguttaraṭīkāyañca",
  "anya-e0301n0:812_3": "upapīḷikaṃ aññassa vipākaṃ chindati. Na sayaṃ attano vipākaṃ janetīti vuttaṃ. Taṃ",
  "anya-e0301n0:812_4": "aṭṭhakathāyaṃ sukhadukkhaṃ pīḷeti, addhānaṃ pavattituṃ na detīti idaṃ disvā vuttaṃ",
  "anya-e0301n0:812_5": "siyā. Addhānaṃ pavattituṃ nadetīti ettha pana sukhasantānaṃvā dukkhasantānaṃvā cirakālaṃ",
  "anya-e0301n0:812_6": "pavattituṃ nadeti iccevattho. Na pana upaghātakaṃ viya bhavaṅgasantānena saha aññassa",
  "anya-e0301n0:812_7": "kammassa vipākaṃ chindatīti.",
  "anya-e0301n0:813": "[143] Yaṃpana vibhāvaniyaṃ",
  "anya-e0301n0:814": "“Janakaṃ kammantarassa vipākaṃ anupacchinditvāva vipākaṃ janeti. Upaghātakaṃ upacchedanapubbakanti idaṃ tāva aṭṭhakathāsu sanniṭṭhānanti vuttaṃ”. Taṃ na sundaraṃ.",
  "anya-e0301n0:815": "Idha pubbakatena upacchedanakakammena maritvā sagge nibbattānaṃ vatthūnaṃ aṭṭhakathāsuyeva āgatattāti.",
  "anya-e0301n0:816": "[144] Yañca tattha",
  "anya-e0301n0:817": "Apare pana ācariyā vadantītiādinā upaghātakassa sayaṃ vipākanibbattakattā bhāvavacanaṃ vuttaṃ. Taṃpi na sundaraṃ.",
  "anya-e0301n0:818": "Teneva kammena apāye nibbattānaṃ dussimāra kalāburājā dīnaṃ tassa kammassa upacchedakakammabhāvena aṭṭhakathāsu āgatattāti. [Janakacatukkaṃ]",
  "anya-e0301n0:819_0": "146. Garukanti aññena kammena paṭibāhituṃ asakkuṇeyyaṃ kusalapakkhe mahaggatakammaṃ",
  "anya-e0301n0:819_1": "akusalapakkhe niyatamicchādiṭṭhiyā saha pañcānantariyakammaṃ. Ettha siyā. Mahaggatakammanti",
  "anya-e0301n0:819_2": "kasmā vuttaṃ. Tañhi pamādavasenavā nīvaraṇadhammapavattiyāvā parihāyiyamānaṃ nikantibalenavā",
  "anya-e0301n0:819_3": "paṭibāhiyamānaṃ vipākaṃ na detīti. Tathā ekassa bahūsu ānantariyakammesu katesu ekasmiṃ",
  "anya-e0301n0:819_4": "vipaccante sesāni na vipaccantīti. Vuccate, mahaggatakammaṃ tāvathapetvā pamādadhammanīvaraṇadhammanikantidhamme",
  "anya-e0301n0:819_5": "attano balavatarañca mahaggatakammantaraṃ aññena puññakammena appaṭibāhaniyaṭṭhena",
  "anya-e0301n0:819_6": "garukaṃ nāma hoti. Ānantariyakammāni pana thapetvā attano balavataraṃ ānantariyakammaṃ",
  "anya-e0301n0:819_7": "aññena kenaci dhammena appaṭibāhaniyaṭṭhenāti evaṃ yathārahaṃ tesaṃ garukatā veditabbāti.",
  "anya-e0301n0:819_8": "Āsannanti maraṇakāle anussaritaṃ tadā katañca. Tattha tadākatanti antima javanavīthito",
  "anya-e0301n0:819_9": "pubbabhāge āsanne kataṃ yaṃkiñci kusalākusalakammaṃ. Micchādiṭṭhikammaṃ pana vipassanādivasena",
  "anya-e0301n0:819_10": "pavattaṃ sammādiṭṭhikammañca antimajavanavīsiyaṃpi katanti gahetabbaṃ. Yathāha-maraṇakāle",
  "anya-e0301n0:819_11": "vāssa hoti micchādiṭṭhi sammādiṭṭhi samattā samādinnāti. Etena tato micchādiṭṭhikammato",
  "anya-e0301n0:819_12": "aññaṃ antimajavanavīthiyaṃ pavattaṃ kammaṃ paṭisandhiṃ janetuṃ na sakkotīti siddhaṃ",
  "anya-e0301n0:819_13": "hotīti. Āciṇṇanti dīgharattaṃ abhiṇhaso kataṃ. Sakiṃ karitvāpivā pacchā punappunaṃ",
  "anya-e0301n0:819_14": "somanassajanakaṃ santāpajanakañca. Kaṭattākammanti kāriyitthāti kammanti evaṃ katakāraṇāeva",
  "anya-e0301n0:819_15": "kammanti vattabbaṃ kammaṃ. Garukādibhāvena vattabbaṃ kammaṃ na hotīti attho. Tattha",
  "anya-e0301n0:819_16": "purimāni tīṇi imasmiṃ bhave katāni upapajjavedanīyakammānieva. Kaṭattākammaṃ pana",
  "anya-e0301n0:819_17": "atītabhavesu katehi aparapariyāyavedanīyehi saha imasmiṃ bhave kataṃ garukā sannāciṇṇabhāvarahitaṃ",
  "anya-e0301n0:819_18": "kammapathapattaṃ yaṃkiñci upapajjavedanīyakammaṃ. Mahāṭīkāyaṃ pana kaṭattākammaṃ",
  "anya-e0301n0:819_19": "purima jātīsu kataṃeva gahitaṃ. Taṃ aṭṭhakathāya na sameti. Etehi pana tīhi muttaṃ",
  "anya-e0301n0:819_20": "punappunaṃ laddhāsevanaṃ kaṭattāvā pana kammaṃnāma hotīti hi vuttaṃ. Na ca atītabhavesu",
  "anya-e0301n0:819_21": "katāni mātughātakādīnipi aparapariyāya kammāni etehi tīhi muttānītivā amuttānītivā",
  "anya-e0301n0:819_22": "punappunaṃ laddhāsevanānītivā aladdhāsevanānītivā sakkā visesetuṃ. Tadā hi tāni garuka",
  "anya-e0301n0:819_23": "kammasantāne pavattānipi honti. Āsannavaciṇṇakammasantāne pavattānipīti.",
  "anya-e0301n0:820_0": "Aṅguttaraṭṭhakathāyañca etehi pana tīhi muttaṃ aññāṇavasenakataṃ kaṭattāvā pana kammaṃnāmāti",
  "anya-e0301n0:820_1": "vuttaṃ. Na tāni aññāṇavasena kabhānīti sakkā visesetuṃ. Tāni hi purimabhavesu aññāṇa",
  "anya-e0301n0:820_2": "vasena katānipi honti. Ñāṇavasena katānipīti. Tāni pana visesanāni imasmiṃ bhave",
  "anya-e0301n0:820_3": "katānaṃ garukādīhi tīhi muttānaṃ sattamajavana kammānaṃ vasena vuttānīti tehi saha",
  "anya-e0301n0:820_4": "purimajātīsu katāni aparapariyāya kammāni kaṭattā kammaṃnāmāti veditabbāni. Evañca",
  "anya-e0301n0:820_5": "katvā yattha taṃpubbakataṃ kammanti āgataṃ. Tatthapi imasmiṃ bhavevā atītabhavesuvā",
  "anya-e0301n0:820_6": "pubbakāle katanti attho veditabboti. Imesu pana catūsu kammesu vijjamānesu garukameva",
  "anya-e0301n0:820_7": "anantare bhave paṭisandhiṃ deti. Garuke asati āsannaṃ. Āsanne asati āciṇṇaṃ. Āciṇṇe",
  "anya-e0301n0:820_8": "asati kaṭattākammaṃ. Tenāha pākadānapariyāyenāti. Pākadānavārenāti attho. Ettha siyā.",
  "anya-e0301n0:820_9": "Kasmā idha āsannaṃ āciṇṇato pathamaṃ vuttaṃ. Nanu pāḷiyaṃ āsannato āciṇṇameva pathamaṃ",
  "anya-e0301n0:820_10": "vuttaṃ. Yathāha-yaṃ garukaṃ yaṃ bahulaṃ. Yadāsannaṃ. Kaṭattāvā pana kammanti. Aṭṭhakathāsuca",
  "anya-e0301n0:820_11": "teneva kamena pākadānavāro vihitoti. Vuccate, sabhāvato balavadubbalakkamena pāḷiyaṃ",
  "anya-e0301n0:820_12": "āciṇṇaṃ pathamaṃ vuttaṃ. So pana kamo kadāci pākadānapariyāyopi sambhavatīti katvā",
  "anya-e0301n0:820_13": "aṭṭhakathāsu teneva kamena pākadānavāro vihito. Āsannaṃpi hisamānaṃ cittaṃ tosetuṃvā",
  "anya-e0301n0:820_14": "santāpetuṃvā asakkontaṃ hutvā dubbalaṃ balavato āciṇṇassa nivattakaṃ na hotīti. Yasmā",
  "anya-e0301n0:820_15": "pana mahākammavibhaṅgasutte pubbevāssataṃ kataṃ hoti kalyāṇakammaṃ sukhavedanīyaṃ.",
  "anya-e0301n0:820_16": "Pacchāvāssataṃ kataṃ hoti kalyāṇakammaṃ sukhavedanīyaṃ. Maraṇakālevāssa hoti sammādiṭṭhi",
  "anya-e0301n0:820_17": "samattā samādinnāti evaṃ āciṇṇaduccaritassapi ekaccassa āsannena kalyāṇa kammena",
  "anya-e0301n0:820_18": "saggagamanaṃ vuttaṃ. Tathā pubbevāssataṃ kataṃ hoti pāpakammaṃ dukkhavedaniyaṃ.La.",
  "anya-e0301n0:820_19": "Micchādiṭṭhi samattā samādinnāti evaṃ āciṇṇa sucaritassapi ekaccassa āsannena pāpakammena",
  "anya-e0301n0:820_20": "apāyagamanaṃ vuttaṃ. Yasmāca ubhinnaṃpi balavabhāve sati āsannameva pariyattaṃ bhavituṃ",
  "anya-e0301n0:820_21": "arahati. Tasmā idha therena āsannameva pathamaṃ vuttanti daṭṭhabbaṃ. Etthaca pubbevāssakataṃ",
  "anya-e0301n0:820_22": "hotīti idaṃ āsannānussaritakammavasena vuttanti veditabbaṃ. Tambadāṭhikanāmassa coraghātakassa",
  "anya-e0301n0:820_23": "mahāvātakālanāmassaca upāsakassa vatthu ettha kathetabbanti.",
  "anya-e0301n0:821": "[145] Vibhāvaniyaṃ pana",
  "anya-e0301n0:822": "Aṭṭhakathāyaṃ āgataṃ jaraggavopamaṃ dassetvā āsannameva pathamaṃ vipākaṃ detīti ekaṃsena vuttaṃ. Taṃ na sundaraṃ.",
  "anya-e0301n0:823": "Na hi aṭṭhakathāyaṃ evaṃ ekaṃsena vuttaṃ. Naca uṭṭhātuṃpi asakkonto so jaraggavo pajadvārassa āsanne ṭhitopi pathamataraṃ nikkhamissatīti. [Garukacatukkaṃ]",
  "anya-e0301n0:824": "147. Diṭṭhadhammo vuccati paccakkhabhūto paccuppanno attabhāvo. Veditabbaṃ anu bhavitabbanti vedanīyaṃ. Phalaṃ. Diṭṭhadhamme vedanīyaṃ phalaṃ etassāti diṭṭhadhammavedanīyaṃ.",
  "anya-e0301n0:825": "[146] Vibhāvaniyaṃ pana",
  "anya-e0301n0:826": "“Diṭṭhadhamme veditabbaṃ vipākānubhavana vasenāti diṭṭhadhammavedanīya”nti vuttaṃ. Taṃ na sundaraṃ.",
  "anya-e0301n0:827_0": "Diṭṭheva dhamme vipākaṃ paṭisaṃvedetīti hi pāḷiyaṃ vuttaṃ. Ettha hi vipākaṃ paṭisaṃvedetīti",
  "anya-e0301n0:827_1": "etena idha vedanīyasaddo kammasādhano vipākātidheyyoca hotīti dasseti. Evañca sati",
  "anya-e0301n0:827_2": "idha aññapadatthasamāso eva labbhati. Na uttarapadatthasamāsoti. Diṭṭhadhammaṃ upecca",
  "anya-e0301n0:827_3": "tassa anantare pajjitvā pāpuṇitvā veditabbaṃ phalaṃ etassāti upapajjavedanīyaṃ. Teneva",
  "anya-e0301n0:827_4": "hi aṭṭhakathāyaṃ upapajja saddassa atthaṃ vadantena upapajjitvāti vuttaṃ. Suttapadesu",
  "anya-e0301n0:827_5": "pana upapajjevāti pāṭho diṭṭho. Tasmā diṭṭhadhammassa samīpe anantare pajjitabbo",
  "anya-e0301n0:827_6": "gantabboti upapajjo. Dutīyo attabhāvo upapajjeveditabbaṃ phalaṃ etassāti upapajjavedanīyanti",
  "anya-e0301n0:827_7": "evamattho pāṭhassa vasena veditabbo. Upapajjātivā anantare bhave pavatto eko nipāto. Yathā paccāti.",
  "anya-e0301n0:828": "[147] Vibhāvaniyaṃ pana",
  "anya-e0301n0:829": "“Diṭṭhadhammato anantaraṃ upapajjitvā veditabbanti upavajjavedanīya”nti vuttaṃ. Taṃ na sundaraṃ.",
  "anya-e0301n0:830_0": "Upapajjavā vipākaṃ paṭisaṃvedetīti hi pāḷiyaṃ vuttaṃ. Pariyāyati punappunaṃ āgacchatīti",
  "anya-e0301n0:830_1": "pariyāyo. Aparoca so pariyā yocāti aparapariyāyo. Diṭṭhadhammā nāgatā nantara bhavehi",
  "anya-e0301n0:830_2": "añño atta bhāva parivatto. Te neva hi mahāṭīkāyaṃ aṅgutta raṭīkāyañca aparapariyāyeti",
  "anya-e0301n0:830_3": "diṭṭhadhammānantarānāgatato aññasmiṃ attabhāvapariyāye attabhāvaparivatteti vuttaṃ.",
  "anya-e0301n0:830_4": "Suttapadesu pana aparevā pariyāyetica aparāparevā pariyāyetica dvidhā pāṭho diṭṭho.",
  "anya-e0301n0:830_5": "Tattha pacchimasmiṃ pāṭhesati idha majjhe ekassa aparasaddassa lopo daṭṭhabbo. Saṅgahapoṭṭhakesu",
  "anya-e0301n0:830_6": "pana majjhe dīgho yākāranaṭṭhoca aparāpariyasaddo dissati. So bahūsu aṭṭhakathāsu",
  "anya-e0301n0:830_7": "natthi. Pāḷiyāca na sameti.",
  "anya-e0301n0:831": "[148] Yañca vibhāvaniyaṃ",
  "anya-e0301n0:832": "“Apare apare diṭṭhadhammato aññasmiṃ yatthakatthaci attabhāve veditabbaṃ kammaṃ aparāpariya vedanīya”nti vuttaṃ. Tattha diṭṭhadhammatoti idaṃ tāva nayujjati.",
  "anya-e0301n0:833": "Na hi majjhe upapajjabhavaṃ vajjetvā pathamo diṭṭhadhammova idha tatīye pade adhikatoti yutto.",
  "anya-e0301n0:834": "[149] Atthato pana byañjanatoca sabbaṃ pāḷiyā na sameti.",
  "anya-e0301n0:835_0": "Aparevā pariyāye vipākaṃ paṭisaṃvedetīti hi pāḷiyaṃ vuttaṃ. Aparāparevā pariyāyetivā.",
  "anya-e0301n0:835_1": "Ahosināmakaṃ kammaṃ ahosikammaṃ. Ahosikammaṃ. Bhavissatikammaṃ. Atthikammaṃ. Natassa",
  "anya-e0301n0:835_2": "vipākoti evaṃ vuttapāṭhavasena ācariyehi tathāgahitanāma dheyyaṃ sabbaso aladdhavipākavāraṃ",
  "anya-e0301n0:835_3": "kammanti vuttaṃ hoti. Tattha sattasu kusalākusalajavanesu pathamajavanacetanā diṭṭhadhammave",
  "anya-e0301n0:835_4": "danīyaṃnāma. Sā hi aladdhāsevanatāya sabbadubbalattā aciraṭṭhi tikāca hoti appataravipākācāti.",
  "anya-e0301n0:835_5": "Paccayaṃ laddhā diṭṭhadhammeeva ahetukamattaṃ phalaṃ datvā vigacchati. Na ekaṃpi",
  "anya-e0301n0:835_6": "maraṇakālaṃ atikkamma santānaṃ anubandhituṃ sakkoti. Paccayaṃ pana alabhamānā ahosikaṃnāma",
  "anya-e0301n0:835_7": "hoti. Paccayotica attano phaluppattiyā okāsadāyako nānā iriyāpathesu iṭṭhāniṭṭhārammaṇasamā",
  "anya-e0301n0:835_8": "gamādiko yokoci paccayopi yujjatiyeva. Ṭīkāsu pana paṭipakkhehi anabhibhūtatāyātiādinā",
  "anya-e0301n0:835_9": "mahantaṃ katvā paccayo vutto. So kākavaliyādīnaṃ viya pākaṭataraphaladānaṃ sandhāya",
  "anya-e0301n0:835_10": "vuttoti veditabbo. Na hi kammapathajavanasantāne pavattamānā itarāpivā pathamajavanacetanā",
  "anya-e0301n0:835_11": "iṭṭhāniṭṭhasamāyogavasenapi laddha paccayā kāci attano balānurūpaṃ phalaṃ na detīti",
  "anya-e0301n0:835_12": "atthi. Nacatāya diyyamānaṃ sabbaṃpi phalaṃ mahājanassavā kammakārakasseva vāpākaṭameva",
  "anya-e0301n0:835_13": "siyāti sakkā vattunti. Yaṃ pana ñāṇavibhaṅgaṭṭha kathāyaṃ ekaṃ diṭṭhadhammavedanīyaṃ",
  "anya-e0301n0:835_14": "vipākaṃ deti. Sesāni avipākānīti vuttaṃ. Taṃ aladdhapaccayāni sesāni sandhāya vuttanti",
  "anya-e0301n0:835_15": "gahetabbaṃ. Na hi eko diṭṭhadhammo ekasseva diṭṭhadhammavedanī yassa okāsoti sakkā",
  "anya-e0301n0:835_16": "viññātunti. Atthasādhikā pana sanniṭṭhāpakabhūtā satthamajavanacetanā upapajja vedanīyaṃnāma.",
  "anya-e0301n0:835_17": "Sā hi laddhāsevanatāya thokaṃ sārabhūtā hotīti pathamacetanā viya sīghataraṃ vipaccituṃ",
  "anya-e0301n0:835_18": "nasakkoti. Balavatīca hotīti ekaṃ bhavaṃ janetuṃ sakkoti. Patita java nesu pana antimajavanatāya",
  "anya-e0301n0:835_19": "majjhimacetanāyo viya ciraṭṭhitikā na hotīti paccayaṃ laddhā anantare eva bhave paṭisandhiṃvā",
  "anya-e0301n0:835_20": "pavatti phalamevavā datvā vigacchati. Aladdhā pana ahosikammameva hoti. Na dutīyaṃ",
  "anya-e0301n0:835_21": "maraṇakālaṃ atikkamituṃ sakkoti. Yaṃpana ñāṇavibhaṅgaṭṭhakathāyaṃ ekaṃ upapajjavedanīyaṃ",
  "anya-e0301n0:835_22": "paṭisandhiṃ ākaḍḍhati. Sesāni avipākānīti vuttaṃ. Taṃpi paṭisandhivipākaṃ sandhāya",
  "anya-e0301n0:835_23": "vuttanti gahetabbaṃ. Sesānipi hi yāva dutīyacuti nāgacchati. Tāva laddhapaccayāni",
  "anya-e0301n0:835_24": "pavatti vipākaṃ dentiyeva. Idha missaka kammāni katvā anantarabhave missakakammaphalaṃ",
  "anya-e0301n0:835_25": "anubhontāni vemānika petavatthūni aññānica taṃtaṃkammaṃ katvā anantarabhave eva sugati",
  "anya-e0301n0:835_26": "yaṃ kabbipākabhūtaṃ vipattiṃ anubhavantāni duggatiyaṃvā tabbipākabhūtaṃ sampattiṃ",
  "anya-e0301n0:835_27": "anubhavantāni anekāni vatthusatāni ettha kathe tabbānīti.",
  "anya-e0301n0:836": "[150] Yaṃ pana vibhāvaniyaṃ",
  "anya-e0301n0:837": "“Sāca paṭisandhiṃ datvāva pavattivipākaṃ deti. Paṭisandhiyā pana adinnāya pavattivipākaṃ detīti natthī”ti vuttaṃ. Taṃ na yujjati.",
  "anya-e0301n0:838": "Yathāvuttavatthūhi saddhiṃ virujjhanato.",
  "anya-e0301n0:839": "[151] Yañca tattha",
  "anya-e0301n0:840": "“Cuti anantarañhi upapajjavedanīyassa okāso”ti kāraṇaṃ vuttaṃ. Taṃpi akāraṇaṃ.",
  "anya-e0301n0:841": "Putianantarato paṭṭhāya yāvajīvaṃpi okāsasambhavato.",
  "anya-e0301n0:842": "[152] Yañca tattha",
  "anya-e0301n0:843": "“Paṭisandhiyā pana dinnāya jātisatepi pavattivipākaṃ detīti vuttaṃ”. Taṃpi na gahetabbaṃ.",
  "anya-e0301n0:844_0": "Kammasaṅkarāpattito. Aṅguttaraṭṭhakathāyañca diṭṭhadhammavedanīyaṃ upapajjavedanīyaṃ",
  "anya-e0301n0:844_1": "aparapariyāya vedanīyanti tesaṃ saṅkamanaṃ natthi. Yathāṭhāneyeva patiṭṭhantīti vuttaṃ.",
  "anya-e0301n0:844_2": "Na cettha paṭisandhivasena evaṃ vuttanti sakkā vattuṃ. Tadatthasādhakassa aṭṭhakathāpadesassavā",
  "anya-e0301n0:844_3": "vatthussavā yuttiyāvā abhāvatoti. Majjhe pana pañcajavana cetanā aparapariyāya vedanīyaṃnāma.",
  "anya-e0301n0:844_4": "Etā hi suṭṭhu balavantī sārabhūtāca hontīti na sīghaṃ vipaccituṃ sakkonti. Ciraṭṭhitikā",
  "anya-e0301n0:844_5": "pana honti. Tasmā tatīyabhavato paṭṭhāya yadā okāsaṃ labhanti. Tadā pañcavāre paṭisandhiṃ",
  "anya-e0301n0:844_6": "datvā saṃsārapavattiyā sati kappasatasahassepi pavattivipākaṃ dentīti. Imāniyeva",
  "anya-e0301n0:844_7": "pana tīṇi kammāni attano attano khette sabbaso vipākavāraṃ alabhamānāni ahosikammaṃnāma.",
  "anya-e0301n0:844_8": "Khettañca nesaṃ pathamassa diṭṭha dhammacutiyā paricchinnaṃ. Dutīyassa anāgatānantarabhavacutiyā.",
  "anya-e0301n0:844_9": "Tatīyassa parinibbānacutiyāti daṭṭhabbaṃ. [Diṭṭhadhammacatukkaṃ]",
  "anya-e0301n0:845_0": "148. Pākaṭṭhānavasenāti apāyādikassa vipaccanaṭṭhānassa vasena tathā cattāri kammānināma",
  "anya-e0301n0:845_1": "hontīti yojanā. Tatthāti tesu akusalādīsu catūsu kammesu. Kammadvāravasenāti kammasiddhiyā",
  "anya-e0301n0:845_2": "aṅgabhūtānaṃ kāyādi kammadvārānaṃ vasena. Pāṇaṃ atipātenti etenāti pāṇātipāto. Atipātanañcettha",
  "anya-e0301n0:845_3": "sarasato patituṃ adatvā antarāeva payogabalena pātanaṃ daṭṭhabbaṃ. Adinnaṃ ādiyanti",
  "anya-e0301n0:845_4": "etenāti adinnādānaṃ. Agamanī yavatthusaṅkhātesu vatthukāmesu micchā caranti etenāti",
  "anya-e0301n0:845_5": "kāmesumicchācāro. Tattha parapāṇe pāṇasaññino tassa jīvitindriyasantānupacchedakassa",
  "anya-e0301n0:845_6": "kāyavacīpayogassa samuṭṭhāpikā vadhakacetanā pāṇātipātonāma. Sayameva attano jīvitindriyaṃ",
  "anya-e0301n0:845_7": "pātentassa pāṇātipātonāma natthi. Parapariggahite parapariggahitasaññino tato viyogakāraṇassa",
  "anya-e0301n0:845_8": "kāya vacīpayogassa samuṭṭhāpikā acchindakacetanā adinnādānaṃnāma. Agamanīyavatthūsu",
  "anya-e0301n0:845_9": "maggenamaggapaṭipādakassa kāyapayogassa samuṭṭhāpikā assādacetanā kāmesumicchācāronāma.",
  "anya-e0301n0:845_10": "Keci panaetthapi agamanīya vatthusaññinoti padaṃ icchanti. Taṃ aṭṭhakathāya na sameti.",
  "anya-e0301n0:845_11": "Agamayanīvatthu tasmiṃ sevanacittanti hi tattha vuttaṃ. Etena agamanīyavatthumhi",
  "anya-e0301n0:845_12": "sati gamanīya saññāyavā agamanīya saññāyavā sevantassa kammapatho hoti yevāti siddhaṃ",
  "anya-e0301n0:845_13": "hoti. Itarathā agamanīyavatthu tathā saññitā tasmiṃ sevanacittanti vuttaṃ siyāti.",
  "anya-e0301n0:846_0": "Apare pana sayaṃ payogaṃ katvā attani parena karīyamānaṃ maggena maggapaṭipādanaṃ",
  "anya-e0301n0:846_1": "assādentassa sevanacitte satipi natthi kammappathabhedo. Payogassa abhāvāti vadanti.",
  "anya-e0301n0:846_2": "Sevanacitte pana sati payogo appamāṇanti eke. Evañca sati tiyaṅgikova micchācāro,",
  "anya-e0301n0:846_3": "na caturaṅgikoti āpajjati. Aṭṭhakathāyaṃ pana sevana payogena saha caturaṅgikova",
  "anya-e0301n0:846_4": "vuttoti aññe. Sevanapayogo pana yebhuyyena labbhamānattāyeva vutto. Na pana ekantaaṅgabhāvato.",
  "anya-e0301n0:846_5": "Itarathā itthīnaṃ yebhuyyena payogakiccaṃ natthīti tāsaṃ micchācāro dullabho siyāti",
  "anya-e0301n0:846_6": "ca vadanti. Bhikkhunidūsanaṃpi ettheva saṅgayhati. Sā hi rakkhitāsu saṅgahitāti.",
  "anya-e0301n0:846_7": "Ṭīkāsu pana sā dhammarakkhitāpi na hoti. Kuto mātādirakkhitā. Dhammoti hi idha pāsaṇḍiyadhammova",
  "anya-e0301n0:846_8": "aṭṭhakathāyaṃ vuttoti vadanti. Sāsanadhammopi nana yutto. Sabrahmacāri niyopi upajjhāyinī",
  "anya-e0301n0:846_9": "ādikā tassā mātādiṭṭhāniyāeva honti. Tathā hi sikkhāpadavibhaṅgaṭṭhakathāyaṃ micchācāropi",
  "anya-e0301n0:846_10": "dussīlāya.La. Sāmaṇeriyā, puthujjanabhikkhuniyā, sotāpannāya, sakadāgāminiyā, tato",
  "anya-e0301n0:846_11": "anāgāminiyā vītikkamo mahāsāvajjo. Khīṇāsavāya pana ekantamahāsāvajjovāti vuttaṃ.",
  "anya-e0301n0:847_0": "Kasmāpanettha surāpānaṃ nagahi taṃ. Taṃpihi apāyasaṃvattani kabhāvena vuttaṃ. Yathāha-surāmerayapānaṃ",
  "anya-e0301n0:847_1": "bhikkhave āsevitaṃ bhāvitaṃ bahulīkataṃ nirayasaṃvattanikaṃ tiracchānayonisaṃvattanikaṃ",
  "anya-e0301n0:847_2": "pettivisayasaṃvattanikaṃ. Yoca sabbalahuko surāmeraya pānassa vipāko. So manussabhūtassa",
  "anya-e0301n0:847_3": "ummattakasaṃvattaniko hotīti. Aṭṭhakathāsupi koṭṭhāsato pañcapi pāṇātipātā dayo kammapathāevāti",
  "anya-e0301n0:847_4": "vuttanti. Vuccate, mūlaṭīkāyaṃ tāva tassa sabhāgattena micchācāre upakārakattena",
  "anya-e0301n0:847_5": "dasasupi kammapathesu anupavesoti vuttaṃ. Tattha sabhāgattaṃ gahetvā vibhāvaniyaṃ",
  "anya-e0301n0:847_6": "surāpānaṃpi ettheva saṅgayhatīti vadanti rasasaṅkhātesu kāmesu micchācārabhāvatoti",
  "anya-e0301n0:847_7": "vuttaṃ. Upakārakattaṃ gahetvā paṭisambhidāmaggaṭīkāyaṃ kusalākusalāpica paṭisandhijanakāyeva",
  "anya-e0301n0:847_8": "kammapathāti vuttā. Vuttāvasesā paṭisandhijanane anekanti kattā kamma pathāti na",
  "anya-e0301n0:847_9": "vuttāti imassa vākyassa saṃvaṇṇanāyaṃ vuttāvase sāti surāpānādayo tabbiramaṇādayoca.",
  "anya-e0301n0:847_10": "Surāpānañhi madassa paccayo. Mado apuññapathassa. Tabbiratipi nimmadatāya. Sāca puññapathassāti",
  "anya-e0301n0:847_11": "kammapathūpanissayāni tāni tadāsannakammavasena sandhijanakānipi hontīti vuttaṃ.",
  "anya-e0301n0:847_12": "Tattha tadāsannakammavasenāti tassa surāpānassavā surāpānaviratiyāvā āsanne pavattānaṃ",
  "anya-e0301n0:847_13": "tammūlakānaṃ apuññakammānaṃvā puññakammānaṃvā vasenāti attho. Idaṃ vuttaṃ hoti-yo",
  "anya-e0301n0:847_14": "suraṃ pivitvā surāmadahetu pāṇā pātādīsu yaṃkiñci kammaṃ karoti, tassa surāpānaṃ",
  "anya-e0301n0:847_15": "tassati kammassa balavūpanissayo hoti pubbacetanāṭhāniyañca. Tadeva visuṃ paṭisandhiṃ",
  "anya-e0301n0:847_16": "janeti, na itaranti. Yathā hi pubbāparacetanā yopi kammapathapattassa kammassa parivārabhūtāeva",
  "anya-e0301n0:847_17": "paṭisandhiṃ janenti, na itarā. Evamidaṃpīti. Na hi kammapathasuttesu sarūpato āgatānieva",
  "anya-e0301n0:847_18": "paṭisandhiṃ janenti. Na itarānīti sakkā niyametuṃ. Yāni pana ekantena paṭisandhijananasāmatthiya",
  "anya-e0301n0:847_19": "yuttāni, tāneva tattha sarūpato vuttāni. Yānipana paṭisandhijanane anekantikāni honti.",
  "anya-e0301n0:847_20": "Tāni tatthasarūpato na vuttānīti sakkā viññātuṃ. Tathā hi paṭisambhidā maggaṭṭhakathāyaṃ",
  "anya-e0301n0:847_21": "kusalākusalāpica paṭisandhijanakāyeva kammapathāti vuttā. Vuttāvasesā paṭisandhijanane",
  "anya-e0301n0:847_22": "anekanti kattā kammapathāti na vuttāti vuttaṃ. Tasmā idaṃpi paṭisandhijanane anekantikattā",
  "anya-e0301n0:847_23": "tattha sarūpato na vuttantica. Yaṃ tadā sannakammavasena paṭisandhijanakanti pubbe",
  "anya-e0301n0:847_24": "vuttaṃ. Taṃ tattha sarūpato vuttesu tadā sannakammesu anupaviṭṭhantica sakkā vattunti.",
  "anya-e0301n0:847_25": "Tassa pana duvidhaṃ kiccaṃ paṭisandhijananaṃ kammajananañcāti. Tattha paṭijananato",
  "anya-e0301n0:847_26": "kammajananamevassa mahantaṃ mahāvipphārañca hotīti katvā sakkena devānamindena kumbhajātake –",
  "anya-e0301n0:848": "Yaṃ ve vivitvā duccaritaṃ caranti,",
  "anya-e0301n0:849": "Kāyena vācāya cetasāca;",
  "anya-e0301n0:850": "Nirayaṃ vajanti duccaritaṃ caritvā,",
  "anya-e0301n0:851": "Tassā puṇṇaṃ kumbhamimaṃ kiṇāthāti.",
  "anya-e0301n0:852_0": "Evaṃ tadāsannakammavaseneva tassa apāyagāmitā vuttā. Tadubhayaṃ panassa kiccaṃ gahetvā",
  "anya-e0301n0:852_1": "surāmerayapānaṃ bhikkhave āsevitaṃ.La. Saṃvattanikanti aṅguttare vuttanti veditabbaṃ.",
  "anya-e0301n0:852_2": "Ayañhisuttapadesu dhammatā. Yadidaṃ saṃvattanikanti vuttaṭṭhāne yathālābhayojanāti.",
  "anya-e0301n0:852_3": "Tathāhi mūlaṭīkāyaṃpunabbhavaṃdetipunabbhavāya saṃvattetīti pāṭhe kammasahajātā punabbhavaṃdeti.",
  "anya-e0301n0:852_4": "Kammasahāyabhūtā akammasahajā tāpunabbhavaṃ saṃvattetīti vuttaṃ. Keci pana imamatthaṃ",
  "anya-e0301n0:852_5": "anupadhāretvā imāya pāḷiyā tassa visuṃ ekantakammapathabhāvaṃ maññanti. Yaṃ pana",
  "anya-e0301n0:852_6": "koṭṭhāsato pañcapi kammapathāevāti aṭṭhakathāvākyaṃ. Tattha evasaddena tesaṃ cetanādhammattā",
  "anya-e0301n0:852_7": "jhānādikoṭṭhāsikattaṃ nivatteti. Cetanā hi kammapathaṃ pattāpi apattāpi koṭṭhāsato",
  "anya-e0301n0:852_8": "kamma pathakoṭṭhāsikāeva hotīti. Teneva mūlaṭīkāyaṃ kammapathā evāti kammapathakoṭṭhāsikāevāti",
  "anya-e0301n0:852_9": "vuttaṃ. Anuṭīkāyañca kamma pathakoṭṭhāsikāeva. Na jhānādikoṭṭhāsikāti vuttaṃ. Kecipana",
  "anya-e0301n0:852_10": "imamatthaṃ asallakkhetvā iminā vākyena tassa visuṃ kammapathabhāvaṃ vadanti.",
  "anya-e0301n0:853_0": "Khuddakapāṭhaṭṭhakathāyaṃ pana sabbenasabbaṃ tassa kammapathabhāvo paṭikkhittoyeva,",
  "anya-e0301n0:853_1": "tattha hi purimānaṃ catunnaṃ kāyakammādibhāvañca kammapathabhāvañca visuṃ vatvā surāpānaṃpatvā",
  "anya-e0301n0:853_2": "kāyakammamevāti vuttaṃ. Etena vacīkammabhāvañca kammapathabhāvañca paṭikkhipatīti.",
  "anya-e0301n0:853_3": "Dhātusaṃyuttaṭṭhakathā yañca paṭikkhitto. Yathāha-tatīyaṃpañcakammavasena bujjhanakānaṃ",
  "anya-e0301n0:853_4": "ajjhāsayavasena vuttaṃ. Catutthaṃ sattakammapathavasena pañcamaṃ dasa kammapathavasenāti.",
  "anya-e0301n0:853_5": "Tattha hi tatīye surāpānamissakattā pañcakammavasena icceva vuttaṃ. Na pañcakammapathavasenāti.",
  "anya-e0301n0:853_6": "Etāsupica paṭisandhijanane anekanti kattāeva paṭikkhittoti na nasakkā vattuṃ evañhi",
  "anya-e0301n0:853_7": "sati sabbā pāḷiṭṭhakathāṭīkāyo saṃsanditā hontīti. Kāyakammanti ettha kāyo tividho",
  "anya-e0301n0:853_8": "sasambhārakāyo pasādakāyo copanakāyoti. Idha kāyaviññattisaṅkhāto copanakāyo adhippetoti",
  "anya-e0301n0:853_9": "vuttaṃ kāyaviññattisaṅkhāteti. Copanakāyo hi kadāci kāyaṅgena attanoadhippāyaṃ parassa",
  "anya-e0301n0:853_10": "viññā panatthāyapi karīyatīti kāyaviññattīti vuccatīti. So yevaca kammānaṃ pavattimukhattā",
  "anya-e0301n0:853_11": "dvāranti kāyadvāraṃ. Tasmiñhi tena tena upakkama kiccena pavattamāneeva jīvitindriyupacchedādikiccasiddhito",
  "anya-e0301n0:853_12": "taṃjana kassa cetanādhammassa āyūhana kiccanibbattica kāyakammanāma lābhoca hotīti.",
  "anya-e0301n0:853_13": "Tasmiṃ kāyadvāre. Etthaca yasmāsabbānipi kammāni pubbaṅgamabhūtena sampayuttamanena",
  "anya-e0301n0:853_14": "vinā nasijjhanti. Manopubbaṅgamā dhammā. Manoseṭṭhā manomayāti hi vuttaṃ. Dhammāti",
  "anya-e0301n0:853_15": "cettha sucaritaduccaritadhammā vuccanti. Tasmā manodvāraṃ sabbakammasādhāraṇattā",
  "anya-e0301n0:853_16": "kammāni visesetuṃ nasakkoti. Asādhāraṇabhūtā pana kāyavacīyo eva sakonti. Yasmāca",
  "anya-e0301n0:853_17": "purimāni sattavidhāni kammāni kevalaṃ manomattena nasijjhanti. Taṃsamuṭṭhitehi pana",
  "anya-e0301n0:853_18": "kāya vacīpayogehi eva sijjhanti. Tasmā teeva tesaṃ kammānaṃ pavattimukhasaṅkhyaṃ",
  "anya-e0301n0:853_19": "gacchantīti vuttaṃ kāyadvāreti. Parato vacīdvāreti ca.",
  "anya-e0301n0:854_0": "Yasmā pana kāyadvāre vuttito kāyakammaṃ nāma. Vacīdvāre vuttito vacīkammaṃnāmāti",
  "anya-e0301n0:854_1": "ettakamatte vutte pāṇātipātādīni tīṇi kāyakammaṃnāma. Musāvādādīni cattāri vacīkammaṃnāmāti",
  "anya-e0301n0:854_2": "evaṃ dvārena kammānaṃ nāmavavatthānaṃ asiddhaṃ siyā. Kathaṃ. Yadā hi purimāni dve",
  "anya-e0301n0:854_3": "āṇattivasena appakena vacīdvāre bhijjhanti. Tadā tāni kāyakammanti nāmaṃ jaheyyuṃ.",
  "anya-e0301n0:854_4": "Vacīkammanti saṅkhyaṃ gaccheyyuṃ kasmā vacīdvāre vuttito vacīkammaṃnāmāti vuttattā.",
  "anya-e0301n0:854_5": "Dvevā nesaṃ nāmāni bhaveyyuṃ. Ubhayadvāresupi sandissanato. Yadāpana majjhimāni cattāri",
  "anya-e0301n0:854_6": "hatthamuṭṭhādivasena appakena kāyadvāre sijjhanti. Tadā tānipi vacīkammanti nāmaṃ",
  "anya-e0301n0:854_7": "jaheyyuṃ. Kāyakammanti saṅkhyaṃ gaccheyyuṃ. Kasmā kāyadvāre vuttito kāyakammaṃnāmāti",
  "anya-e0301n0:854_8": "vuttattā. Dvevā nesaṃ nāmāni bhaveyyuṃ. Ubhayadvāresupi sandissanato. Evañcasati",
  "anya-e0301n0:854_9": "pāṇātipāto.La. Micchācāroceti kāyakammaṃnāmāti idaṃ vavatthānameva niratthakaṃ siyā.",
  "anya-e0301n0:854_10": "Tathā parato musāvādo.La. Ppalāpoceti vacīkammaṃnāmāti. Bāhullavuttitoti vuttepana",
  "anya-e0301n0:854_11": "ekamekena bāhullasaddena chabbidhāni tāni vajjāni vajjetvā vuttappakāraṃ dvārena",
  "anya-e0301n0:854_12": "kammavavatthānaṃ siddhaṃ bhavati. Yathā vanacarako saṅgāmāvacaroti.",
  "anya-e0301n0:855_0": "Manokammāni pana dvārantaresu carantānipi caraṇamattāni eva honti. Na dvārantarāni",
  "anya-e0301n0:855_1": "tesaṃ kammasiddhiyā aṅgaṃ honti. Tasmā tāni visuṃ katānīti veditabbaṃ. Yasmā pana",
  "anya-e0301n0:855_2": "kāyadvārassa kāyoti nāmaṃ anekesu suttasahassesu sayameva siddhaṃ pākaṭañca. Tathā",
  "anya-e0301n0:855_3": "vacīdvārassa vācāti nāmaṃ. Kusalākusala javanacittasaṅkhākassa manodvārassaca manoti",
  "anya-e0301n0:855_4": "nāmaṃ. Tasmā sabbattha kāyadvāraṃ vacīdvāraṃ manodvāranti vutte kammena dvārassa",
  "anya-e0301n0:855_5": "vavatthāna kiccaṃnāma natthi. Yattha pana kāyakammadvāraṃ vacīkammadvāraṃ manokammadvāranti",
  "anya-e0301n0:855_6": "āgataṃ. Tattheva dvārakathādīsu kammena dvāravavatthānaṃpi visuṃ vattabbaṃ hotīti daṭṭhabbaṃ.",
  "anya-e0301n0:856": "[153] Etena yaṃ vuttaṃ vibhāvaniyaṃ",
  "anya-e0301n0:857": "“Kāyakammassaca pavattimukhabhūtaṃ kāyadvāranti vuccatīti”. Taṃ paṭikkhittaṃ hoti.",
  "anya-e0301n0:858": "[154] Yañca tattha",
  "anya-e0301n0:859": "“Tathā musāvādādiṃ kāyavikārena karontassa vacīkammaṃ kāyadvārepi pavattatīti kammena dvāravavatthānaṃpi nasiyāti” vuttaṃ. Taṃpi na yujjati.",
  "anya-e0301n0:860": "Na hi kāyavikārena karīyamānaṃ vacīkammaṃ kāyadvāre pavattamānaṃpi tassa dvārassa nāmaṃ bhindituṃvā attano nāmaṃ dātuṃvā sakkoti. Sabhāva siddhattā tassa nāmassāti.",
  "anya-e0301n0:861": "[155] Eteneva yañca tattha",
  "anya-e0301n0:862_0": "Vuttaṃ “tathā kāyakammameva yebhuyyena kāyadvāre pavattati. Na itarāni. Tasmā kāyakammassa",
  "anya-e0301n0:862_1": "yebhuyyena ettheva pavattanato kāyakammadvārabhāvo siddho. Brāhmaṇagāmādīnaṃ brāhmaṇagāmādi",
  "anya-e0301n0:862_2": "bhāvoviyāti”. Taṃpi paṭikkhittaṃ hoti.",
  "anya-e0301n0:863": "Na hi kāyakammadvāranti nāmaṃ idha vuttaṃ atthīti. [Kāyakammaṃ]",
  "anya-e0301n0:864_0": "149. Musāti abhūtatthe nipāto. Musā vadanti etenāti musāvādo. Visati paresaṃ aññamaññasammodabhāvasaṅkhātaṃ",
  "anya-e0301n0:864_1": "sāmaggirasaṃ saṃcuṇṇeti paribhindati mithu bhedaṃ karoti etāyāti pisuṇā. Attano piyabhāvaṃ",
  "anya-e0301n0:864_2": "paresañca mittasuññabhāvaṃ karoti etāyātivā pisuṇā. Niruttinayena. Vadanti etāyāti",
  "anya-e0301n0:864_3": "vācā. Pisuṇāca sā vācācāti pisuṇavācā. Yena suyyati, tassa hadayaṃ pharamānā usati",
  "anya-e0301n0:864_4": "dahatīti pharusā. Pharusāca sā vācācāti pharusavācā. Sādhujanehi adhigantabbaṃ saṃsukhaṃ",
  "anya-e0301n0:864_5": "hitañca phalati visarati vināseti hitasukhamaggaṃ bhindatīti samphaṃ. Taṃvā phalati",
  "anya-e0301n0:864_6": "bhijjati etenāti samphaṃ. Atthadhammāpagatassa paṭibhāṇacittassa bhāratayuddhasītāharaṇā",
  "anya-e0301n0:864_7": "dikassa vācā vatthumattassetaṃ nāmaṃ. Yattha diṭṭhadhammahitabuddhiyāvā samparāyika",
  "anya-e0301n0:864_8": "hitabuddhiyāvā upāyadīpakaṃ kiñci atthadhammavinayapadaṃ natthi. Samphaṃ palapantipakārena",
  "anya-e0301n0:864_9": "kathayanti etenāti sapphappalāpo. Tattha parassavisaṃ vādanapurekkhārena visaṃ vādaka",
  "anya-e0301n0:864_10": "kāyavacīpayogasamuṭṭhāpikā akusalacetanā musāvādo. So parassa atthabhañjanakova kammapathabhedo.",
  "anya-e0301n0:864_11": "Itaro kammameva. Ettha ca kamma pathoti paṭisandhijanakānaṃ kammānaṃ uṭṭhānamukhamaggo",
  "anya-e0301n0:864_12": "vuccati. Yathā hi rajānaṃ uṭṭhānapadeso rajapathoti vuccati. Tathā loke sandissamānesu",
  "anya-e0301n0:864_13": "sattānaṃ kāyavacīcittābhisaṅkharaṇakiccesuyehi kiccehi paṭisandhijanakāni kammāni",
  "anya-e0301n0:864_14": "uṭṭhahanti. Yesuvā kiccesu tāni uṭṭhahanti pavattanti. Tāni kāyavacīcittā bhisaṅkharaṇakiccāni",
  "anya-e0301n0:864_15": "paṭisandhijanakānaṃ kammānaṃ uṭṭhānamukhamaggattā kammapathoti vuccanti. Katamāni",
  "anya-e0301n0:864_16": "pana tānīti. Aṅgasampannāni akusalesu pāṇaghāta kiccādīni kusalesu tabbiramaṇakiccādīni",
  "anya-e0301n0:864_17": "dasavidhāni kiccānīti. Kammāniyeva sugatiduggatīnaṃ taduppajjanakasukhadukkhānañca",
  "anya-e0301n0:864_18": "pathabhūtattā kammapathonāmātipi vadanti.",
  "anya-e0301n0:865_0": "Parassa bhedapurekkhārena bhedakakāyagacīpayogasamuṭṭhā pikā saṃkiliṭṭhacetanā pisuṇāvācā.",
  "anya-e0301n0:865_1": "Sāpi pare bhinneyeva kammapathabhedo. Abhinne kammameva. Parassa mammacchedakakāya",
  "anya-e0301n0:865_2": "vacīpayogasamuṭṭhāpikā duṭṭhacetanā pharusavācā. Etthaca maranti sattā, maraṇamattaṃvā",
  "anya-e0301n0:865_3": "dukkhaṃ nigacchanti etasmiṃ ghaṭṭiyamāneti mammaṃ. Duṭṭhavaṇo. Mammaṃ chindati bhindati",
  "anya-e0301n0:865_4": "ghaṭṭetīti mammacchedako. Vaṇaghaṭṭanapayogo. Idha pana mammaṃviyāti mammaṃ. Jātiādīsu",
  "anya-e0301n0:865_5": "dasasu akkosavatthūsu yaṃkiñci. Mammacchedakoti jātiādīsu ghaṭṭana vasena pavatto",
  "anya-e0301n0:865_6": "pharusa kāyavacī payogo. Aya mattho sīlakkhandha ṭīkā vasena veditabbo. Athavā. Mamāyatīti",
  "anya-e0301n0:865_7": "mamo. Mitto. Mamassa bhāvo mammaṃ. Mettācittaṃ. Mammaṃ chindatīti mammacchedako.",
  "anya-e0301n0:865_8": "Ayaṃpi akkositabbassa sammukhāeva kammapathabhedoti keci. Parammukhāpīti apare. Yathā",
  "anya-e0301n0:865_9": "pana paraṃ akkositvā khamāpentassa khamāpanakammaṃ parassa dūre ṭhitassapi matassapi",
  "anya-e0301n0:865_10": "sampajjati. Evaṃ akkosanakammaṃpīti dīghamajjhimaṭīkākārā icchanti. Akkosādhippāyena",
  "anya-e0301n0:865_11": "caṇḍā mahiṃsī taṃ anubandhatūtivā corā taṃ khaṇḍā khaṇḍikaṃ karontūtivā muddhā te",
  "anya-e0301n0:865_12": "phalatu sattadhātivā evamādinā nayena paraṃ abhisapantassapi kammapathabhedo hotiyevātica vadanti.",
  "anya-e0301n0:866_0": "Anatthaviññāpana kāyavacīpayoga samuṭṭhāpikā pāpacetanā samphappalāpo. Sopi bhāratayuddha",
  "anya-e0301n0:866_1": "sītāharaṇādikesu paṭibhāṇacittesu vācāvatthumattesueva kammapathabhedo. Socakho pare",
  "anya-e0301n0:866_2": "taṃ anatthaṃ saccato gaṇhanteyeva. Agaṇhante pana kammameva. Tathā rājakathādīsu",
  "anya-e0301n0:866_3": "dvattiṃsa tiracchāna kathāpabhedesupi kammameva. Tañca kho tadassādavasena kathentasseva.",
  "anya-e0301n0:866_4": "Atthadhammavinayanissitaṃ katvā kathentassa pana sabbaṃpi satthakameva hotīti veditabbaṃ.",
  "anya-e0301n0:866_5": "Vacīkammanti ettha vacīti vācāyeva. Sā catubbidhā saddavācā virativācā cetanāvācā",
  "anya-e0301n0:866_6": "copanavācāti. Idha pana saddasahitā vacīviññattisaṅkhātā copana vācā adhippetāti",
  "anya-e0301n0:866_7": "vuttaṃ vacīviññattisaṅkhāteti. Copanavācā hi kadāci vācaṅgena attano adhippāyaṃ parassa",
  "anya-e0301n0:866_8": "viññāpanatthāyapi karīyatīti vacīviññattīti vuccatīti. Sāyevaca kammānaṃ pavatti",
  "anya-e0301n0:866_9": "mukhattā dvāranti vacīdvāraṃ. Tāya hi taṃtaṃvacīpayogakiccena pavattamānāya eva visaṃvādanādikiccasiddhito",
  "anya-e0301n0:866_10": "taṃsamuṭṭhāpakassa cetanādhammassa āyūhanakriyānibbattica vacīkammanāmalābhoca hotīti.",
  "anya-e0301n0:866_11": "Tasmiṃ vacīdvāre. Yamettha vattabbaṃ, taṃ kāyakamme vuttamevāti. [Vacīkammaṃ]",
  "anya-e0301n0:867_0": "150. Abhijjhāyanti assādamatte aṭṭhatvā parabhaṇḍassa attano pariṇāmanavasena atirekataraṃ",
  "anya-e0301n0:867_1": "jhāyanti nijjhāyanti etāyāti abhijjhā. Byāpādenti parasatte vināsaṃ āpanne katvā",
  "anya-e0301n0:867_2": "cintenti etenāti byāpādo. Micchādiṭṭhīti ettha micchāti viparītatthe nipāto. Atthidinnantiādinayapavattaṃ",
  "anya-e0301n0:867_3": "sabbaṃ sappurisa maggaṃ sappurisapaññattaṃ bhinditvā natthi dinnantiādinayena tabbiparī",
  "anya-e0301n0:867_4": "tato passanti etāyāti micchādiṭṭhi. Tattha parasantakaṃ disvā kevalaṃ assādanābhinandanarajjanamattesu",
  "anya-e0301n0:867_5": "aṭṭhatvā ahovata idaṃ mamassāti evaṃ attano katvā cittena pariṇāmentasseva abhijjhākammapathabhedo",
  "anya-e0301n0:867_6": "hoti. Parasantakabhāveyeva thapetvā lābhāvatime. Ye īdisaṃ paribhuñjanti. Ahovatāhaṃpi",
  "anya-e0301n0:867_7": "tāvakālikaṃ paribhuñjeyyaṃ. Yācitvāvā kiṇitvāvā attano kareyyaṃ. Aññaṃvā īdisaṃ labheyyanti",
  "anya-e0301n0:867_8": "evaṃ assādentassa kammameva. Vuttañhetaṃ aṭṭhakathāsu parabhaṇḍavatthuke hi lobhe",
  "anya-e0301n0:867_9": "uppannepi na tāva kammapathabhedo hoti. Yāva na ahovata idaṃ mamassāti attano pariṇāmetīti.",
  "anya-e0301n0:867_10": "Antamaso ḍaṃsamakasādikepi ārabbha ime nassantu vinassantu. Ahovatime nasseyyuṃ vinasseyyuṃ.",
  "anya-e0301n0:867_11": "Avaḍḍhitāvā bhaveyyuṃ ciraṃvā natiṭṭheyyuṃ. Kadāvā nassanti vinassantīti evaṃ para",
  "anya-e0301n0:867_12": "sattassa khandhajīvavināsaṃ cintentasseva byāpādo. Itaro kammameva. Vuttañhetaṃ parasattavatthuke",
  "anya-e0301n0:867_13": "hi kodhe uppannepi na tāva kammapathabhedo hoti. Yāva na ahovatāyaṃ ucchijjeyya vināseyyāti",
  "anya-e0301n0:867_14": "tassa vināsaṃ cintetīti. Kammassavā kammavipākassavā sabbaso paṭibāhikā natthikāhe",
  "anya-e0301n0:867_15": "tukākriyavasena tividhā niyata micchādiṭṭhieva kammapathabhedo. Dasavatthukamicchādiṭṭhi",
  "anya-e0301n0:867_16": "pana natthikadiṭṭhipabhedāeva. Sabbaññudesanaṃ paṭibāhitvā pavattā ariṭṭhakaṇṭakādīnaṃ",
  "anya-e0301n0:867_17": "diṭṭhiyopi kammapathāevāti vadanti. Vīsativatthukā sakkāyadiṭṭhivā dvāsaṭṭhidiṭṭhigatānivākammamevāti.",
  "anya-e0301n0:868_0": "Niyatāti cettha yathā tīṇi lakkhaṇāni yattakaṃ passitvā saddhādhimokkhena sanniṭṭhānaṃ",
  "anya-e0301n0:868_1": "gacchantassa cittuppādo attano anantaraṃ phaladānaniyamena niyato hoti. Tattakaṃ",
  "anya-e0301n0:868_2": "passanto kusalesu dhammesu niyāmaṃ okkamatīti vutto. Tathādiṭṭhiṭṭhā nāni kāraṇa",
  "anya-e0301n0:868_3": "paṭirūpakāni yattakaṃ passitvā micchādhimokkhena sanniṭṭhānaṃ gacchantassa cittuppādocutianantarephaladānaniyamena",
  "anya-e0301n0:868_4": "niyato hoti. Tattakaṃ passitvā sanniṭṭhānaṃ gacchanto akusalesu dhammesu niyāmaṃ",
  "anya-e0301n0:868_5": "okkamati, atekicchonāma hoti. Tathā pana apassitvā kevalaṃ micchādhimokkhamattena",
  "anya-e0301n0:868_6": "evameva bhavissatīti sanniṭṭhānaṃ gantvā sakaṃ ācariyakaṃ samayaṃ paggaṇhitvā ṭhito",
  "anya-e0301n0:868_7": "atekicchonāma nahoti. Kasmā, phaladāna niyamābhāvāti. Ayañca attho micchattattikena",
  "anya-e0301n0:868_8": "dīpetabbo. Tattha hi phaladāna niyamavaseneva ubhinnaṃpi sammattamicchattadhammānaṃ",
  "anya-e0301n0:868_9": "niyatasaññāpaṭilābho aṭṭhakathāyaṃ vuttoti. Suttantasaṃvaṇṇanāsu pana gahaṇaniyamavasenāpi",
  "anya-e0301n0:868_10": "tassā niyatabhāvo vuttoti.",
  "anya-e0301n0:869_0": "Aññatrāpiviññattiyāti viññattidvayena vināpi. Viññattidvayaṃ asamuṭṭhāpetvāpīti attho.",
  "anya-e0301n0:869_1": "Apisaddena pana viññattidvayena sahāpīti dasseti. Imāni hi tīṇi kammāni yadā kāyaṅgavā",
  "anya-e0301n0:869_2": "caṅgāni acopetvā manasmiṃeva sijjhanti. Tadāviññattiyā vināva pavattanti. Yadā pana",
  "anya-e0301n0:869_3": "tāni copetvā kāyavacīdvāresu sijjhanti, tadā viññattiyā saheva pavattantīti. Etena",
  "anya-e0301n0:869_4": "imesaṃ tīsupi dvāresu pavattiṃ dīpeti. Evaṃsantepi imāni manodvāreeva bahulaṃ pavattanti.",
  "anya-e0301n0:869_5": "Kāyavacīdvāresu pana appakameva pavattantīti vuttaṃ manasmiṃyevabāhullavuttitoti.",
  "anya-e0301n0:869_6": "Tattha manasmiṃ yevāti kusalā kusalajavanacittasaṅkhāte manodvāreeva. Etena purimesupi",
  "anya-e0301n0:869_7": "kāyadvāre vacīdvāreti padesu evasaddasambhavo dīpito hoti. Evañhi sati tatthapi dvārena",
  "anya-e0301n0:869_8": "kammavavatthānaṃ suṭṭhutaraṃ upapannaṃ hotīti. Itarathā upalakkhaṇādivasena atthantarapasaṅgopi",
  "anya-e0301n0:869_9": "siyāti. Apica, idha evasaddena ayaṃpi visesattho dīpito hoti. Pāṇavadhādīsu hi vadhāmi",
  "anya-e0301n0:869_10": "naṃ avaharāmi na ntiādinā saṃvidhānākārena pavattā cetayitakriyāeva padhānaṃ hoti.",
  "anya-e0301n0:869_11": "Sāca kāyavacīpayogehi vinā nasijjhati. Tasmā tesu kāya vacī payogā kammasiddhiyā",
  "anya-e0301n0:869_12": "ekaṃ aṅgaṃ honti. Taṃ sahajātāca abhijjhādayo cetanāpakkhikāeva hutvā abbohārikattaṃ",
  "anya-e0301n0:869_13": "gacchanti. Parabhaṇḍā bhijjhāyanādīsu pana abhijjhādīnaṃ attapadhānānaṃ kāyavacīdvāresu",
  "anya-e0301n0:869_14": "pavattānaṃpi kāya vacīpayogākammasiddhiyā aṅgameva nahonti. Tathā cintāpavatti matteneva",
  "anya-e0301n0:869_15": "tattha kammasiddhito. Iti imesu kammesu kāya vacīdvārānaṃ sabbenasabbaṃ aṅgabhāvapaṭikkhipanatthaṃ",
  "anya-e0301n0:869_16": "manasmiṃ yevāti eva gahaṇaṃ idheva katanti daṭṭhabbaṃ. Tesu pana dvāresu pavattimatta",
  "anya-e0301n0:869_17": "sabbhāvaṃ sandhāya bāhullasaddopi idha gahitoti.",
  "anya-e0301n0:870": "[156] Yaṃ pana vibhāvaniyaṃ",
  "anya-e0301n0:871": "“Viññattisamuṭṭhāpaka cittasampayuttācettha abhijjhādayo cetanāpakkhikāva hontīti” vuttaṃ. Taṃ idha na yujjati.",
  "anya-e0301n0:872": "Na hi viññattisamuṭṭhāpakacittasampayuttāpi kevalaṃ manokamma kiccavisesena pavattamānā abhijjhādayo cetanāpakkhikā honti. Cetanāeva pana abhijjhādipakkhikā hotīti. [Manokammaṃ]",
  "anya-e0301n0:873_0": "151. Ettha ca dasannaṃpi imesaṃ kammapathānaṃ pubbāparacetanāyo paṭisandhiākaḍḍhane",
  "anya-e0301n0:873_1": "anekantikapakkhaṃ gatāti paṭisambhidā maggaṭīkāyaṃ vuttā. Tasmā tāpi imaṃ sattaṃ",
  "anya-e0301n0:873_2": "māressāmi imaṃ bhaṇḍaṃ adinnaṃ ādiyissāmītiādinā nayena ādito paṭṭhāya pavattā balavapaccaye",
  "anya-e0301n0:873_3": "laddhā paṭisandhiṃ ākaḍḍhanti. Aladdhā nākaḍḍhantīti yuttā. Yāni pana kusalākusalāni",
  "anya-e0301n0:873_4": "kammapathabhedaṃ appattāni honti. Tāni kāyadvāre dissamānāni kāyakammānināma honti.",
  "anya-e0301n0:873_5": "Vacīdvāre dissamānāni vacīkammānināma. Suddhe manodvāre dissamānāni manokammānināmāti",
  "anya-e0301n0:873_6": "veditabbānīti. Dosamūlenāti dosasaṅkhātamūlena dosamūlakacittenāti dvidhā attho.",
  "anya-e0301n0:873_7": "Tattha purimo byāpādavajjehi dvīhi yujjati, pacchimo tīhipi. Lobhamūlenāti ettha",
  "anya-e0301n0:873_8": "esanayo. Tatthāpiti purimo abhijjhāvajjehi dvīhi yujjati. Pacchimo tīhīti. Dvīhi",
  "anya-e0301n0:873_9": "mūlehīti kadāci dosamūlena kadāci lobhamūlenāti evaṃ dvīhi mūlehi sambhavanti. Moho",
  "anya-e0301n0:873_10": "pana sabbasādhāraṇattā visesakaro na hotīti idha na gahito.",
  "anya-e0301n0:874": "[157] Yaṃ pana vibhāvaniyaṃ",
  "anya-e0301n0:875_0": "“Nidhipāṭhakapamāṇato duṭṭhaniggahatthaṃ parasantakaṃ harantānaṃ rājūnaṃ brāhmaṇānañca",
  "anya-e0301n0:875_1": "sabbamidaṃ brāhmaṇānaṃ rājūhi dinnaṃ. Tesaṃ pana sabbadubbalabhāvena aññe bhuñjanti.",
  "anya-e0301n0:875_2": "Attasantakameva brāhmaṇā paribhuñjantīti evamādīni vatvā sakasaññāya eva yaṃkiñci",
  "anya-e0301n0:875_3": "harantānaṃ kammaphalasambandhāpavādīnañca mohamūlenā”ti vuttaṃ. Taṃ idha na yujjati.",
  "anya-e0301n0:876_0": "Sahajātamūlañhi idha adhippetaṃ asādhāraṇabhūtañca. Tesañca tathāharantānaṃ haraṇaṃ",
  "anya-e0301n0:876_1": "haraṇakāle kadācidosamūlena kadāci lobhamūlenāti evaṃ dvīhi mūlehi eva sambhavatīti.",
  "anya-e0301n0:876_2": "Yo pana moho mahāsammatādīnaṃdhammikarājūnaṃ kāle pavattaṃ porāṇaka nidhisatthaṃ",
  "anya-e0301n0:876_3": "thapetvā pacchā adhammikānaṃrājūnaṃ kāle pavattesu yebhuyyena adhammikesu dhammasattha",
  "anya-e0301n0:876_4": "rājasattha saṅkhātesu nidhipāṭhesu dhammikasaññīnaṃ rājūnaṃ uppanno. Yoca rājūnaṃ",
  "anya-e0301n0:876_5": "abhisekakāle dinnaññevasamaṇabrāhmaṇānaṃtiṇakaṭṭhodakanti vacanaṃ upādāya sabbamidaṃ",
  "anya-e0301n0:876_6": "brāhmaṇānaṃ rājūhi dinnanti evaṃ saññīnaṃ brāhmaṇānaṃ uppanno. Yoca natthi sukata",
  "anya-e0301n0:876_7": "dukkaṭānaṃ kammānaṃ phalaṃ vipākoti evaṃ diṭṭhikānaṃ kammaphalasambandhā pavādīnaṃ",
  "anya-e0301n0:876_8": "uppanno. Sosabbopi upanissayamoho nāma hoti. So idha nādhippeto. Itarathā lobho nidānaṃ",
  "anya-e0301n0:876_9": "kammānaṃ samudayāya. Doso nidānaṃ kammānaṃ samudayāya. Moho nidānaṃ kammānaṃ samudayāyāti",
  "anya-e0301n0:876_10": "vacanato sabbepi akusalakamma pathāti mūlakāeva idha vattabbā siyunti. Evaṃpanettha",
  "anya-e0301n0:876_11": "vattabbaṃ siyā, kammesuca kammaphalesuca sañjātakaṅkhānaṃ janānaṃ kaṅkhā pariyuṭṭhāna",
  "anya-e0301n0:876_12": "cittenasahevatadanurūpāniadinnādānādīni cattārikammāni karontānaṃ tāni kammāni suddhena",
  "anya-e0301n0:876_13": "mohamūlena jāyantīti. Evañhi sati parato vicikicchā cetanāya paṭisandhijanakesu gahaṇaṃpi",
  "anya-e0301n0:876_14": "upapannaṃ hotīti. [Akusalakammaṃ].",
  "anya-e0301n0:877_0": "152. Kāmāvacarakusalaṃpi kāyadvāre pavattaṃ kāya kammanti ettha dve pariyāyā veditabbā.",
  "anya-e0301n0:877_1": "Kathaṃ, vakkhamānesu hi puññakriyavatthūsu yaṃkiñci puññakriyavatthuṃ kāyaṅgaṃ copetvā",
  "anya-e0301n0:877_2": "pavattitaṃ kāyakammaṃ nāma. Vācaṅgaṃ copetvā pavattitaṃ vacīkammaṃ nāma. Kāyaṅga",
  "anya-e0301n0:877_3": "vācaṅgāni acopetvā manodvāreeva pavattitaṃ manokammaṃ nāmāti ayameko pariyāyo. Ayaṃ",
  "anya-e0301n0:877_4": "pana mettaṃ kāyakammaṃ paccupaṭṭhitaṃ hoti sabrahmacārīsu āviceva raho ca. Mettaṃ",
  "anya-e0301n0:877_5": "vacīkammaṃ paccupaṭṭhitaṃ hoti sabrahmacārīsu āviceva rahoca. Mettaṃ manokammaṃ paccupaṭṭhitaṃ",
  "anya-e0301n0:877_6": "hoti sabrahmacārīsu āviceva rahocātica. Sabbaṃ kāyakammaṃ ñāṇapubbaṅgamaṃ ñāṇānuparivattaṃ.",
  "anya-e0301n0:877_7": "Sabbaṃ vacīkammaṃ ñāṇapubbaṅgamaṃ ñāṇānuparivattaṃ. Sabbaṃ manokammaṃ ñāṇapubbaṅgamaṃ",
  "anya-e0301n0:877_8": "ñāṇānuparivattanti ca.",
  "anya-e0301n0:878": "Padakkhiṇaṃ kāyakammaṃ, vācākammaṃ padakkhiṇaṃ;",
  "anya-e0301n0:879": "Padakkhiṇaṃ manokammaṃ, paṇīhite padakkhiṇe tica.",
  "anya-e0301n0:880_0": "Evamādīsu suttapadesu āgato. Apica, aṭṭhasāliniyaṃ sakalāya navakammadvārakathāya",
  "anya-e0301n0:880_1": "ayamattho dīpetabbo. Tattha hi dānamayaṃpi kāyavacī manokammavasena tidhā vibhattaṃ.",
  "anya-e0301n0:880_2": "Tathā sīlamayaṃ bhāvanāmayañcāti. Yasmiṃ pana dussilye pavattamāne kāyo aparisuddho",
  "anya-e0301n0:880_3": "hoti. Kāyasaṃvaro bhijjati. Yaṃ pana kusalaṃ pavattamānaṃ tadaṅgapahānādivasena taṃ",
  "anya-e0301n0:880_4": "dussilyaṃ pajahitvā kāyadvāraṃ sodhayamānaṃ kāyasaṃvaraṃ pūrayamānaṃ pavattati. Taṃ",
  "anya-e0301n0:880_5": "kāyacopana rahitaṃpi kāyaṅga saṃvaraṇa kiccattā kiccasīsena kāyadvāre pavattaṃ kāyakammaṃnāma.",
  "anya-e0301n0:880_6": "Kāyasucaritantipi vuccati. Etthaca taṃ dussilyaṃ pajahitvāti yasmiṃ citte uppajjamāne",
  "anya-e0301n0:880_7": "pāṇaghātādikaṃ kāyadussilyaṃ uppajjeyya. Tassa cittassa uppajjituṃ appadānavasena",
  "anya-e0301n0:880_8": "taṃ kāyadussilyaṃ pajahitvā. Kāyadvāraṃ sodha yamānanti yasmiṃ dussilye uppajjamāne",
  "anya-e0301n0:880_9": "kāyaṅgaṃ asuddhaṃ hoti. Tassa uppajjituṃ appadānavasena kāyadvāraṃ sodhayamānaṃ.",
  "anya-e0301n0:880_10": "Kāyasaṃvaraṃ pūrayamānanti sayaṃ kāyaṅgasaṃvaraṇakiccasampādanena kāyasaṃvaraṃ pūrentanti",
  "anya-e0301n0:880_11": "attho. Vacīkammepi eseva nayo. Avayesaṃ pana sabbaṃpi kalyāṇakammaṃ tīsu dvāresu",
  "anya-e0301n0:880_12": "pavattaṃpi manodvāraṃeva sodhayamānaṃ manosaṃvaraṃeva pūrayamānaṃ pavattatīti manodvāre",
  "anya-e0301n0:880_13": "pavattaṃ manokammaṃnāma. Manosucaritantipi vuccati. Ayameko pariyāyo. Ayaṃ pana anekasatesu",
  "anya-e0301n0:880_14": "kammapathasuttesu āgato. Apica, aṭṭhasāliniyaṃ sakalāya dvārakathāka ayamattho dīpetabboti.",
  "anya-e0301n0:880_15": "Imesu pana dvīsu pariyāyesu sattusāsane kalyāṇadhammapūraṇaṃnāma yāvadeva pāpadhammapahānatthāya",
  "anya-e0301n0:880_16": "eva hotīti pacchimoyeva padhānanti veditabboti. Diyyati etenāti dānaṃ. Vatthupariccāgacetanā.",
  "anya-e0301n0:880_17": "Sīlayatīti sīlaṃ. Kāya vacīkammāni sāvajjāni nīvāretvā anavajjāni susamāhitāni katvā",
  "anya-e0301n0:880_18": "sammādahati thapeti, uparime kusaladhammeca upadhāreti. Tesaṃ patiṭṭhā hutvā dhāretīti",
  "anya-e0301n0:880_19": "attho. Bhāventi etāyāti bhāvanā. Adhikusaladhamme anuppannevā uppādenti uppannevā",
  "anya-e0301n0:880_20": "vaḍḍhentīti attho. Apacāyanti etenāti apacāyanaṃ. Pūjenti kāyavācāhi attānaṃ nīcavuttiṃ dassentīti attho.",
  "anya-e0301n0:881_0": "Visesena āvaranti ussukkaṃ āpajjantīti byāvaṭānaṃ bhāvo kammaṃvā veyyāvaccaṃ. Pajjitthāti",
  "anya-e0301n0:881_1": "patti. Attani laddhapuññakoṭṭhāsassa nāmaṃ. Pāpīyatītivā patti. Parehi anumodantehi",
  "anya-e0301n0:881_2": "laddhabbassa puññānisandassetaṃ nāmaṃ. Pattiṃ dadanti etenāti pattidānaṃ. Tadeva",
  "anya-e0301n0:881_3": "parehi dinnaṃ anumodanti. Sādhukāraṃ dadanti etenāti pattānumodanaṃ. Dhammaṃ suṇanti",
  "anya-e0301n0:881_4": "etenāti dhammasavanaṃ. Dhammaṃ desenti etāyāti dhammadesanā. Atthi dinnaṃ, atthi",
  "anya-e0301n0:881_5": "yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipākotiādinā dasavatthukaṃ",
  "anya-e0301n0:881_6": "sammādiṭṭhiṃ ujuṃ karonti etenāti diṭṭhijukammaṃ. Sabbāni pana tāni punenti cittasantānaṃ",
  "anya-e0301n0:881_7": "sodhenti etehīti puññāni. Pūjanīyabhāvaṃ nibbattentīti puññānītipi vadanti. Tānieva",
  "anya-e0301n0:881_8": "avassaṃ kattabbaṭṭhena kriyānicāti puññakriyāni. Tāniyeva sukhavisesānaṃ adhiṭṭhānaṭṭhena",
  "anya-e0301n0:881_9": "vatthūnicāti puññakriyavatthūnīti. Ettha ekamekaṃ tividhaṃ hoti purimaṃ majjhimaṃ",
  "anya-e0301n0:881_10": "pacchimanti. Tattha dāne tāva paṭiggāhakassa pariccāgakaraṇaṃ majjhimaṃnāma. Tato",
  "anya-e0301n0:881_11": "pubbe iminā paccayena dānamayaṃ puññaṃ pavattayissāmīti evaṃ paccayuppādanato paṭṭhāya",
  "anya-e0301n0:881_12": "dānaṃ ārabbha dānaṃ uddissa tīsu dvāresu pavattā kusalacetanā purimaṃnāma. Pacchā",
  "anya-e0301n0:881_13": "bhāge pana attanā dinnadānaṃ ārabbha punappunaṃ attamanacittaṃ uppādentassa pavattā",
  "anya-e0301n0:881_14": "kusalacetanā pacchimaṃnāmaṃ. Sabbaṃpi cetaṃ akusale vuttanayena balavapaccaye laddhā",
  "anya-e0301n0:881_15": "paṭisandhiṃ deti. Aladdhā na detīti veditabbaṃ.",
  "anya-e0301n0:882_0": "Puna hīna majjhimapaṇītavasena tividhaṃ hoti. Tattha hīnena chandena cittena vīriyena",
  "anya-e0301n0:882_1": "vīmaṃsāyavā pavattitaṃ hīnaṃ, majjhimena chandādinā pavattitaṃ majjhimaṃ, paṇītena",
  "anya-e0301n0:882_2": "paṇītaṃ. Yasakāmatāyavā pavattitaṃ hīnaṃ. Puññaphalakāmatāyavā pavattitaṃ majjhimaṃ.",
  "anya-e0301n0:882_3": "Kattabbame vidanti ariyabhāvaṃ nissāya pavattitaṃ paṇītaṃ. Attukkaṃsana paravambhanādīhi",
  "anya-e0301n0:882_4": "upakkiliṭṭhaṃvā hīnaṃ. Anupakkiliṭṭhaṃ lokiyasukhabhāgitāya pavattitaṃ majjhimaṃ.",
  "anya-e0301n0:882_5": "Maggaphalasukhabhāgitāya pavattitaṃ paṇītaṃ. Taṇhāvasenavā bhavabhogatthāya pavattitaṃ",
  "anya-e0301n0:882_6": "hīnaṃ. Attano vimokkhatthāya pavattitaṃ majjhimaṃ. Sabbasattavimokkhatthāya pavattitaṃ",
  "anya-e0301n0:882_7": "pāramitādānaṃ paṇītanti ayamattho visuddhimagge sīlaniddesaṃ nissāya veditabboti.",
  "anya-e0301n0:882_8": "Yathā cettha, evaṃ sesesupiyathā sambhavaṃ tikadvayaṃ vibhajitvā vattabbanti. Tattha",
  "anya-e0301n0:882_9": "sīlaṃ nāmabhikkhusīlaṃ, bhikkhunisīlaṃ, sāmaṇerasīlaṃ, gahaṭṭhasīlanti catubbidhaṃ",
  "anya-e0301n0:882_10": "hoti. Tattha purimānaṃ dvinnaṃ samādānakiccaṃ kammavācāya siddhaṃhoti. Antimavatthuajjhāpannenavā",
  "anya-e0301n0:882_11": "sikkhāpaccakkhānenavā kammavācāya bhinnāya sabbaṃ samādānaṃ bhinnaṃ hoti. Sabbāni",
  "anya-e0301n0:882_12": "upasampanna sīlāni bhinnāni honti. Tadā bhikkhupaṭiññaṃ avijahitvā ṭhito dussīlonāma",
  "anya-e0301n0:882_13": "hoti. Thapetvāpana antimavatthuṃ aññasikkhā padāni vītikkamantassa yaṃ vītikkamati.",
  "anya-e0301n0:882_14": "Tasmiṃyeva saṃvarabhedo hoti. Na samādāna bhedo. Na hi taṃ puna kammavācāya samādātabbanti",
  "anya-e0301n0:882_15": "atthīti. Paṭikammaṃ karontassa pana saṃvaro pākatiko hoti. Sañcicca vītikkamantovā",
  "anya-e0301n0:882_16": "paṭikammaṃ akarontovā alajjīnāma hoti. Na dussīloti. Esanayo sāmaṇerasīlepi. Tattha",
  "anya-e0301n0:882_17": "pana saraṇagamaneneva samādānaṃsiddhaṃ hoti. Liṅganāsanaṅgaṃ katvā saraṇagamane bhinne",
  "anya-e0301n0:882_18": "sabbaṃ samādānaṃ bhijjati. Itaresu pana yaṃ vītikkamati, tasmiṃyeva saṃvarabhedo hotīti veditabbaṃ.",
  "anya-e0301n0:883_0": "Gahaṭṭhasīle pana pakati gahaṭṭhānaṃ gahaṇavaseneva samādānaṃ siddhaṃ hoti. Tasmā",
  "anya-e0301n0:883_1": "ekatogaṇhante sabbāni samādinnāni honti. Ekasmiṃca bhinne sabbāni bhinnāni honti.",
  "anya-e0301n0:883_2": "Sabbāni puna samādātabbāni. Visuṃ visuṃ gaṇhante pana yaṃ vītikkamati, etadevabhijjati.",
  "anya-e0301n0:883_3": "Tadeva puna samādātabbaṃ hotīti. Paricchinnakālā tikkamane pana sabbaṃ samādānaṃ",
  "anya-e0301n0:883_4": "vūpasammatiyeva. Dussīlabhāvo panettha pañcannaṃ niccasīlānaṃ bhedena veditabbo.",
  "anya-e0301n0:883_5": "Niccāniccesu pana yaṃ niccameva vaṭṭati. Aniccaṃ navaṭṭati sāvajjaṃ hoti. Taṃ niccasīlaṃ",
  "anya-e0301n0:883_6": "nāma. Yaṃ pana niccaṃpi vaṭṭati. Mahantaṃ puññābhisandaṃ hoti. Aniccaṃpi vaṭṭati",
  "anya-e0301n0:883_7": "sāvajjaṃ na hoti. Taṃ aniccasīlaṃnāma. Tattha bhikkhu bhāve ṭhitassa bhikkhusīlaṃ",
  "anya-e0301n0:883_8": "sāmaṇerabhāve ṭhitassa sāmaṇerasīlaṃ pakatigahaṭṭhānaṃpañcasīlaṃ pabbajitasaṅkhepagatānaṃ",
  "anya-e0301n0:883_9": "upāsakānaṃ tāpasaparibbājakānañca dasasīlaṃ niccasīlaṃnāma. Tesañhi taṃ taṃ yathāsakaṃ",
  "anya-e0301n0:883_10": "sīlaṃ niccaṃ suddhaṃ katvā rakkhitumeva vaṭṭati. Arakkhantānaṃ bhikkhubhāvādiko sāvajjo",
  "anya-e0301n0:883_11": "hoti asuddho. Kasmā, attano anurūpassa ācārassa vipattito. Pakatigahaṭṭhānaṃ pana",
  "anya-e0301n0:883_12": "aṭṭhaṅguposathasīlaṃ aniccasīlaṃnāma. Tañhi tesaṃ vuttanayena niccaṃpi vaṭṭati. Aniccaṃpi",
  "anya-e0301n0:883_13": "vaṭṭati. Tathā dasasīlañca. Tañhi pakati gahaṭṭhānaṃ aniccasīlameva hoti. Gihinivatthaṃ",
  "anya-e0301n0:883_14": "pahāya kāsāyavatthadhāraṇena pabbajitasaṅkhepagatānaṃ eva niccasīlaṃ. Yathā hi pakatimanussānaṃ",
  "anya-e0301n0:883_15": "pañcasīlaṃ samādinnaṃpi asamādinnaṃpi niccaṃ rakkhitumeva vaṭṭati. Vītikkamituṃ navaṭṭati.",
  "anya-e0301n0:883_16": "Tathā pabbajitavesadhārīnaṃ dasasīlaṃ samādinnaṃpi asamādinnaṃpi niccaṃ rakkhitumeva",
  "anya-e0301n0:883_17": "vaṭṭati. Vītikkamituṃ navaṭṭati. Vesadhāraṇena saha siddhattāti.",
  "anya-e0301n0:884_0": "Upari vuccamānā samathavipassanāvasena duvidhā bhāvanā bhāvanānāma. Sā idha appanaṃ",
  "anya-e0301n0:884_1": "apattāva adhippetā. Dhammavinayapari yattiyā saha anavajjakammasippavijjāṭhānesu",
  "anya-e0301n0:884_2": "paricayakaraṇa cetanāpi ettheva saṅgayhati. Ratanattaye pana mātāpitūsu kulejeṭṭhesu",
  "anya-e0301n0:884_3": "ācariyesu dhammikasamaṇabrāhmaṇesu aññesuca guṇavayavuddhesu yathārahaṃ paccuṭṭhānaṃ",
  "anya-e0301n0:884_4": "vandanaṃ añjalikaraṇaṃ sāmicikaraṇaṃ vattapaṭivattakaraṇanti evamādisabbaṃ apacāyanaṃnāma.",
  "anya-e0301n0:884_5": "Tesaññeva aññesañca āgantukagamikaaddhikānaṃ gilānānaṃ jiṇṇānaṃ kicca karaṇīyesu",
  "anya-e0301n0:884_6": "sabrahmacārīnaṃ cīvarakammādīsu paresaṃ taṃtaṃpuñña kammesuca parisuddhena hitapharaṇacittena",
  "anya-e0301n0:884_7": "attanokiccesu viya kāyavācāhi vāyāmakaraṇaṃ veyyāvaccaṃnāma. Attanā katassa yassakassaci",
  "anya-e0301n0:884_8": "puññassa parehi sādhāraṇakaraṇaṃ pattidānaṃnāma. Parehi dinnāya pattiyā anumodanaṃ",
  "anya-e0301n0:884_9": "attamanatāpavedanaṃ pattā numodanaṃnāma. Adinnassa puññassa anumodanaṃ pana anumodanameva",
  "anya-e0301n0:884_10": "hoti. Na pattānumodanaṃ. Pattiyāeva abhāvato. Pattica duvidhā uddisikā anuddisikāti.",
  "anya-e0301n0:884_11": "Tattha attānaṃ uddisikaṃ anumodantasseva diṭṭhadhammavedanīyaṃ jātanti veditabbaṃ.",
  "anya-e0301n0:884_12": "Idaṃ pana dvayaṃ dānapuññesueva visesato pākaṭaṃ. Tañhi uddisakaṃ katvā devatānaṃvā",
  "anya-e0301n0:884_13": "paradattupajīvipetānaṃvā vemānikapetānaṃvā vinipātikāsurānaṃvā dinnaṃ anumoditañca",
  "anya-e0301n0:884_14": "tesaṃ taṅkhaṇeeva diṭṭhadhamma vedanīyaṃ jātanti. Atthahita paṭisaṃyuttāya dhammakathāya",
  "anya-e0301n0:884_15": "yoniso manasikāre ṭhatvā savanañca kathanañca dhammasavanaṃ dhamma desanācanāma.",
  "anya-e0301n0:884_16": "Niravajjakammasippavijjāṭhānānaṃ savanakathanacetanāca etthevasaṅgayhanti.",
  "anya-e0301n0:885_0": "Natthi dinnaṃ natthiyiṭṭhantiādinayapavattāya dasavatthukāya micchā diṭṭhiyāvā issaranimmānādidiṭṭhiyāvā",
  "anya-e0301n0:885_1": "diṭṭhamaṅgalādidiṭṭhiyāvā visuddhaṃ katvā tehi tehi vatthūhivā yuttīhivā kāraṇehivā",
  "anya-e0301n0:885_2": "kammasakatā ñāṇasaṅkhātāya sammādiṭṭhiyā vodānakaraṇaṃ diṭṭhujukammaṃnāmāti. Yattha",
  "anya-e0301n0:885_3": "pana tividhameva puññakriyavatthu āgataṃ. Tattha pattidānānumodanāni dāne saṅgayhanti.",
  "anya-e0301n0:885_4": "Issāmaccherānaṃ paṭipakkhabhāvena taṃ sabhāvattā. Apacāyanaveyyāvaccāni sīle saṅgayhanti.",
  "anya-e0301n0:885_5": "Tesaṃ cāritta sīlattā. Sesāni tīṇi bhāvanāmaye saṅgayhanti. Taṃ sabhāvattā. Kammaṭṭhānavinimutto",
  "anya-e0301n0:885_6": "dhammonāma natthīti hi vuttaṃ. Diṭṭhujukammañca ñāṇa vaḍḍhanamevāti. Tīsvevavā etaṃ",
  "anya-e0301n0:885_7": "saṅgayhati. Diṭṭhujukammaṃ sabbesaṃ niyama lakkhaṇantiti aṭṭhakathāyaṃ vuttaṃ. Satiyeva",
  "anya-e0301n0:885_8": "hi kammasakatāñāṇe dānādīni tīṇi sampajjantīti. Manokammamevāti manasmiṃeva kammapatha",
  "anya-e0301n0:885_9": "kiccasiddhito manokammaṃeva.",
  "anya-e0301n0:886": "[158] Vibhāvaniyaṃ pana",
  "anya-e0301n0:887": "“Viññattisamuṭṭhāpakattā bhāvena kāya dvārādīsu appavattanatoti” vuttaṃ. Taṃ na sundaraṃ.",
  "anya-e0301n0:888_0": "Na hi viññattisamuṭṭhāpakaṃ abhiññākusalaṃ kāyadvārādīsu pavattamānaṃpi kāyavacīkammasaṅkhyaṃ",
  "anya-e0301n0:888_1": "gacchati, kāyavācānaṃ kammapatha aṅgabhāvāsambhavatoti. Tañca bhāvanāmayanti dānasīlavasena",
  "anya-e0301n0:888_2": "appavattanato. Kevalaṃ bhāvanākammavisesattā tañca mahaggata kusalaṃ bhāvanākamma",
  "anya-e0301n0:888_3": "meva hoti. Yaṃ pana paṭisambhidā magge pathamajjhānena nīvaraṇānaṃ. Dutīyena vitakkavicārānaṃ.",
  "anya-e0301n0:888_4": "Tatīyena pītiyā. Catutthena sukhadukkhānaṃ pahānaṃ sīlaṃ. Veramaṇi sīlaṃ. Cetanā",
  "anya-e0301n0:888_5": "sīlaṃ. Saṃvaro sīlaṃ. Avītikkamo sīlanti vuttaṃ. Taṃ pariyāyena vuttanti veditabbaṃ.",
  "anya-e0301n0:888_6": "Appanāpattanti bhāvanā balena ārammaṇe anupavisitvā acalaṭṭhitibhāvena pavattanato",
  "anya-e0301n0:888_7": "appanāpattaṃ kammaṃ hoti.",
  "anya-e0301n0:889": "[159] Vibhāvaniyaṃ pana",
  "anya-e0301n0:890": "“Pubbabhāgapavattānaṃ kāmāvacarabhāvatoti” kāraṇaṃ vuttaṃ. Taṃ na sundaraṃ.",
  "anya-e0301n0:891_0": "Na hi tesaṃ kāmāvacaratāmattaṃ appanāpattiyā kāraṇaṃ hotīti. Jhānaṅgabhedenāti vuttaṃ.",
  "anya-e0301n0:891_1": "Jhānabhedenāti pana vattabbaṃ. Jhānaṅgabhedenātivā jhānaṅgasamudāyabhedenāti attho,",
  "anya-e0301n0:891_2": "jhānabhedena icceva vuttaṃ hoti. Kusalakammaṃ",
  "anya-e0301n0:892_0": "153. Etthāti etasmiṃ pākaṭṭhānacatukke. Uddhaccarahitanti uddhaccasahagatacetanāvajjitaṃ.",
  "anya-e0301n0:892_1": "Kasmā pana uddhaccacetanā idha pajjitāti. Paṭisandhianākaḍḍhanato. Kathaṃ viññāyatīti",
  "anya-e0301n0:892_2": "ce. Dhammasaṅgahe dassanena pahātabbesu taṃ avatvā bhāvanāya pahātabbesu eva vuttattā.",
  "anya-e0301n0:892_3": "Yathāha-cattāro diṭṭhigatasampayuttacittuppādā vicikicchāsahagato cittuppādo, ime",
  "anya-e0301n0:892_4": "dhammā dassanena pahātabbātica, uddhaccasahagato cittuppādo, imedhammā bhāvanāyapahā",
  "anya-e0301n0:892_5": "tabbātica, sesā pana cattāro diṭṭhigatavippayuttacittuppādā dve paṭighasampayuttacittuppādāca",
  "anya-e0301n0:892_6": "siyā dassanenapahātabbā siyā bhāvanāya pahātabbāti tattha vuttā. Kathañca viññāyati.",
  "anya-e0301n0:892_7": "Yo dassanenapahātabbesu na vutto, so akusaladhammo paṭisandhiṃ nākaḍḍhatīti. Paṭṭhāne",
  "anya-e0301n0:892_8": "dassanenapahātabbadhammesueva nānākkhaṇika kammapaccayassa uddhaṭattā itarattha tassa",
  "anya-e0301n0:892_9": "anuddhaṭattāti. Yathāha-sahajātā dassanenapahātabbā cetanā sampayuttakānaṃ dhammānaṃ",
  "anya-e0301n0:892_10": "cittasamuṭṭhānānañca rūpānaṃ kammapaccayenapaccayo. Nānākkhaṇikā dassanena pahātabbā",
  "anya-e0301n0:892_11": "cetanā vipākānaṃ khandhānaṃ kaṭattāca rūpānaṃ kammapaccayena paccayotica sahajātā",
  "anya-e0301n0:892_12": "bhāvanāya pahātabbā cetanāsampayuttakānaṃdhammānaṃ cittāsamuṭṭhānānañcarūpānaṃ kammapaccayena",
  "anya-e0301n0:892_13": "paccayotica. Naca nānākkhaṇika kammapaccayasattiyā vinā vipākuppādanaṃnāma atthīti.",
  "anya-e0301n0:892_14": "Yadievaṃ sā pavattivipākaṃpi najanetīti sakkā vattuntice.Na. Paṭisambhidāvibhaṅge",
  "anya-e0301n0:892_15": "tassā vipākassa uddhaṭattā. Yathāha-katame dhammā akusalā. Yasmiṃ samaye akusalaṃ",
  "anya-e0301n0:892_16": "cittaṃ uppannaṃ hoti upekkhāsahagataṃ uddhaccasampayuttaṃ rūpārammaṇaṃvā.La. Ime",
  "anya-e0301n0:892_17": "dhammā akusalā. Imesu dhammesu ñāṇaṃ dhammapaṭisambhidā. Tesaṃ vipāke ñāṇaṃ atthapaṭisambhidāti.",
  "anya-e0301n0:892_18": "Tenāha pavattiyaṃ pana sabbaṃpi dvādasavidhantiādi.",
  "anya-e0301n0:893": "[160] Yaṃ pana vibhāvaniyaṃ",
  "anya-e0301n0:894": "“Adhimokkhavirahena sabbadubbalaṃpi vicikicchāsahagataṃ paṭisandhiṃ ākaḍḍhati. Adhimokkhasampayogena tato balavantaṃpi uddhaccasahagataṃ nākaḍḍhatīti” vuttaṃ. Taṃ na sundaraṃ.",
  "anya-e0301n0:895_0": "Na hi adhimokkhavirahamattena vicikicchāsahagataṃ sabbadubbalantica adhimokkhasampayogamattena",
  "anya-e0301n0:895_1": "uddhaccasahagataṃ tato balavantantica sakkā vattuṃ. Satthari kaṅkhati dhamme kaṅkhatīti",
  "anya-e0301n0:895_2": "evamādinā nayena vuttāya vicikicchāya attano visaye mahāhatthināgassa viya balavatarattā",
  "anya-e0301n0:895_3": "ativiya kāḷakadhammattācāti. Tathā hisā ekantena dassanenapahātabbesu padhānabhāvena",
  "anya-e0301n0:895_4": "vuttā. Tatoyevaca paṭisandhiākaḍḍhanaṃpi tassā viññātabbaṃ hotīti. Sabhāvaviruddhattāyeva",
  "anya-e0301n0:895_5": "pana vicikicchāsahagataṃ adhimokkharahitaṃ hotīti yuttaṃ. Tasmā uddhaccasahagatameva",
  "anya-e0301n0:895_6": "sabbadubbalanti veditabbaṃ. Sabbatthāpīti sugatiduggativasena sabbasmiṃpi. Yathārahanti",
  "anya-e0301n0:895_7": "tesu lokesu laddhavatthudvārānurūpaṃ. Vipaccatīti vipāceti vipakkabhāvaṃ āpādeti.",
  "anya-e0301n0:895_8": "Sabbaṃpivādvādasavidhaṃ akusalakammaṃ sattā kusalapākāni hutvā vipaccati, vipakkabhāvaṃ gacchatīti attho.",
  "anya-e0301n0:896_0": "Yasmā kusalakammāni apāyabhūmiyaṃpi pavattiyaṃ mahāsampattiyo samuṭṭhāpetvā mahiddhikānaṃ",
  "anya-e0301n0:896_1": "nāgasupaṇṇādīnaṃ santāne sayameva attanovipākassa okāsaṃ katvā sukhavipākaṃ janayanti.",
  "anya-e0301n0:896_2": "Aññesaṃpi āpāyikānaṃ tena tena kāraṇena iṭṭhārammaṇa samāyoge sati attano vipākassa",
  "anya-e0301n0:896_3": "okāsaṃ labhitvā sukhavipākaṃ janayanti. Tasmā tathāpavattiyañcātiādi māha. Na hi",
  "anya-e0301n0:896_4": "tāni sukhavipākāni akusakammassa vipākāni bhavituṃ arahanti. Vutteñhetaṃ vibhaṅge",
  "anya-e0301n0:896_5": "aṭṭhānametaṃ anavakāso, yaṃ kāyaduccaritassa iṭṭho kanto manāpo vipāko nibbatteyyātiādi.",
  "anya-e0301n0:896_6": "Tattha mahāvipākāni sugati kāmaloke ahetukāni aṭṭhapi sabbasmiṃ kāmaloke tesuca pañcacakkhuviññāṇa",
  "anya-e0301n0:896_7": "sotaviññāṇa sampaṭicchana santīraṇa yugaḷāni rūpaloke vipaccatīti vuttaṃ yathārahaṃ",
  "anya-e0301n0:896_8": "vipaccatīti. Rūpāvacara kusalañhi kammasamuṭṭhānarūpāni janayantaṃpi sayaṃ vipaccamānaṃ",
  "anya-e0301n0:896_9": "ārammaṇantare aññabhūmika vipākabhāvena navipaccati. Kāmavirāgabhāvanābhāvena pana",
  "anya-e0301n0:896_10": "appanāpatta kamma visesattā kāmataṇhāya avisayabhūte nimittā rammaṇe attanā sabbaso",
  "anya-e0301n0:896_11": "sadisena mahaggatabhāvapattena rūpa vipākabhāveneva vipaccati. Tasmā rūpalokepi tāni",
  "anya-e0301n0:896_12": "pañcavipākāni kāmāvacarakusalassevāti veditabbānīti. Dvīsu kammassa vipaccanaṭṭhānesu",
  "anya-e0301n0:896_13": "paṭisandhināma mahantaṃṭhānaṃ hoti. Tasmā tadā vipaccantaṃ kammaṃ attano sāmatthiyānurūpaṃ",
  "anya-e0301n0:896_14": "nātihīnaṃ vipākaṃ janetuṃ sakkoti. Pavattiyaṃ pana nānāṭhānesu nānākiccehi vipaccati.",
  "anya-e0301n0:896_15": "Tasmā tadā vipaccantaṃ kammaṃ attano sāmatthiyānurūpaṃ vipaccetuṃ nasakkoti. Pañcaviññāṇaṭṭhānādīsu",
  "anya-e0301n0:896_16": "parittakesu vipaccamānaṃ ṭhānā nurūpaṃ vipaccati. Tadārammaṇaṭṭhāne vipaccamānaṃ",
  "anya-e0301n0:896_17": "yebhuyyena javanā nurūpaṃ vipaccati. Tasmā soḷasakamaggo dvādasakamaggo ahetu kaṭṭhakanti",
  "anya-e0301n0:896_18": "evaṃekekassa kammassa vipākappabhedo pavattotitaṃ pabhedaṃdassetuṃ tatthāpītiādimāha.",
  "anya-e0301n0:897_0": "Kusalaṃ duvidhaṃ sampajānakataṃ asampajānakatanti. Tattha kammā yūhanakāle antamaso",
  "anya-e0301n0:897_1": "heṭṭhā vuttaṃ diṭṭhujukammañāṇaṃpi suṭṭhu yojetvā kataṃ sampajānakataṃnāma. Yathāha-kammañca",
  "anya-e0301n0:897_2": "kammaphalañca saddahitvā kataṃ sampajānakataṃ nāmāti. Diṭṭhujukammañāṇa mattaṃpi",
  "anya-e0301n0:897_3": "ayojetvā taṃ asampajānakataṃ nāma. Yathāha-kammaṃpi kammaphalampi ajānitvā kataṃ",
  "anya-e0301n0:897_4": "asampajānakataṃ nāmāti. Tattha sampajānakataṃ tihetukaṃ hoti. Asampajānakataṃ duhetukaṃ.",
  "anya-e0301n0:897_5": "Yathāha-sampajānakaraṇaṃ pana catuñāṇasampayuttehi hoti. Asampajāna karaṇaṃ catūhi",
  "anya-e0301n0:897_6": "ñāṇavippayuttehīti. Tattha ekamekaṃ ukkaṭṭhaṃ omakanti duvidhaṃ hoti. Tattha kusalasamaye",
  "anya-e0301n0:897_7": "pariyuṭṭhite nīvaraṇadhammevā attukkaṃsana paravambhanādike pāpadhammevā suṭṭhu sodhetvā",
  "anya-e0301n0:897_8": "kataṃ ukkaṭṭhaṃ nāma. Asodhetvā kataṃ tehivokiṇṇaṃ omakaṃnāma. Apica, yaṃ katvā pacchā",
  "anya-e0301n0:897_9": "lābhā vata me. Naca vata me alābhā. Suladdhaṃ vata me. Naca vata me dulladdhaṃ. Yassa",
  "anya-e0301n0:897_10": "me īdisaṃ puññaṃ pasutanti evaṃ punappunaṃ anumoditaṃ. Taṃ ukkaṭṭhaṃ. Yaṃ katvā pacchā",
  "anya-e0301n0:897_11": "yenakenaci kāraṇena duṭṭhukataṃ mayāti vippaṭisāro uppajjati. Taṃomakaṃ. Evaṃ catubbidhassa",
  "anya-e0301n0:897_12": "kammassa vasena catubbidhaṃ vipāka koṭṭhāsaṃ vibhajitvā dassetuṃ tathāpītiādi māha.",
  "anya-e0301n0:897_13": "Tatthāpīti tasmiṃ kāmāvacarakusalepi. Tihetukamukkaṭṭhanti ukkaṭṭhabhūtaṃ paṇītabhūtaṃ",
  "anya-e0301n0:897_14": "catubbidhaṃ tihetukaṃ. Tihetukapaṭisandhinti catubbidhaṃ tihetuka paṭisandhivipākaṃ.",
  "anya-e0301n0:897_15": "Etthaca ekacetanā ekameva paṭisandhiṃ deti. Pavattivipākaṃ pana asaṅkhyeyyesupi bhavesu",
  "anya-e0301n0:897_16": "detiyeva. Ettha siyā –",
  "anya-e0301n0:898": "Ekapupphaṃ yajitvāna, sahassakappakoṭiyo;",
  "anya-e0301n0:899": "Devesuca manussesu, sesena parinibbutoti hi vuttaṃ.",
  "anya-e0301n0:900_0": "Tasmā ekā cetanā ekameva paṭisandhiṃ detīti idaṃ na yujjatīti. Na na yujjati. Pubbāparacetanāhi",
  "anya-e0301n0:900_1": "saddhiṃ sahassakappa koṭi parimāṇassa vattabbattā. Cittañhināma ekaccharakkhaṇepi",
  "anya-e0301n0:900_2": "anekasata sahassa koṭisaṅkhaṃ uppajjati. Tatociratarekālevattabbameva natthīti. Sahassa",
  "anya-e0301n0:900_3": "kappakoṭiyoti ca sahassaāyukappakoṭiyo sahassa attabhāvakoṭiyoti nettiaṭṭhakathāyaṃ",
  "anya-e0301n0:900_4": "vuttaṃ. Pubbāparacetanānañca paṭisandhidānabhāvo kosalasaṃyuttakena dīpetabbo. Ekapiṇḍapātadānasmiṃhi",
  "anya-e0301n0:900_5": "ekācetanādve paṭisandhiyo na deti. Pubbapacchimacetanāvasena sattakkhattuṃ sagge",
  "anya-e0301n0:900_6": "sattakkhattuṃ seṭṭhikule nibbattoti hi saṃyuttaṭṭhakathāyaṃ vuttaṃ. Tihetu kaṃpi",
  "anya-e0301n0:900_7": "kammaṃ paṭipakkhehi abhibhuyyamānaṃ vihatasāmatthiyaṃ hutvā tihetukavipākaṃ janetuṃ",
  "anya-e0301n0:900_8": "na sakkoti. Naca taṃ atidubbalaṃpi samānaṃ kosallasaṅkhātena ñāṇena yuttattā atibyāmuḷhapaccaya",
  "anya-e0301n0:900_9": "bhūhaṃ jaccandhādivipattisahitaṃ ahetukavipākaṃ janetīti vuttaṃ tihetukamomakantiādi.",
  "anya-e0301n0:900_10": "Dvādasavipākānivipaccati. Ayaṃ dvāda sakamaggonāma ahetukavipākāneva vipaccati. Idaṃ",
  "anya-e0301n0:900_11": "ahetu kaṭṭhakaṃnāma. Evaṃ tipiṭakacūḷanāgattheravādavasena vipākappavattiṃ dassetvā",
  "anya-e0301n0:900_12": "idāni moravāpivāsi mahādattattheravādaṃ dassetuṃ gāthamāha. So hi therovipākānaṃ",
  "anya-e0301n0:900_13": "asaṅkhārikatā sasaṅkhārikatāca kammavaseneva siddhāpi katvā asaṅkhāraṃ kammaṃ sasaṅkhāravipākāni",
  "anya-e0301n0:900_14": "na paccati. Sasaṅkhāraṃkammaṃ asaṅkhāravipākāni navaccatīti vadati.",
  "anya-e0301n0:901_0": "Yathā mukhanimittaṃ nāma mukhe sannisinne sannisīdati. Calante calati. Evaṃ payogena",
  "anya-e0301n0:901_1": "asādhanīyānaṃ vipākānaṃ tikkhamandatā visesabhūto saṅkhārabhedo kammavaseneva vattabbo.",
  "anya-e0301n0:901_2": "Na payogavasena. Itarathā kammavisesena tikkhamandajātānaṃ tesaṃ sannihitapaccayamattena",
  "anya-e0301n0:901_3": "mandatikkhatāpattināma siyāti. Ahetu kavipākānaṃ pana paridubbalattā aparibyattova",
  "anya-e0301n0:901_4": "tikkhamandatā visesoti ubhayakammanibbattanti adhippāyo. Yasmā pana tesaṃ sasaṅkhārāsaṅkhārabhāvo",
  "anya-e0301n0:901_5": "paṭisandhivasenavā tadārammaṇavasenavā uppattikāle pubbapayogasaṅkhātassa paccayavisesassa",
  "anya-e0301n0:901_6": "bhāvābhāvena vattuṃ yutto. Na kammāgamanavasena, na hi kammabhave saṅkhāro bhavantare",
  "anya-e0301n0:901_7": "vipākāni visesetuṃ yutto. Tasmā imaṃ vādaṃ kecivādaṃnāma karonto kecanāti āha.",
  "anya-e0301n0:902_0": "Imasmiṃ kecivāde asaṅkhārikakamme sasaṅkhārika vipākāni sasaṅkhārikakammeca asaṅkhārikavipākāni",
  "anya-e0301n0:902_1": "vajjetvā catūsu tihe tukukkaṭṭhesu kammesu asaṅkhārikadvaye vipākāni paṭisandhiyaṃ",
  "anya-e0301n0:902_2": "dve, pavattiyaṃ dvādasa. Sasaṅkhārikadvaye paṭisandhiyaṃ dve, pavattiyaṃ dvādasa.",
  "anya-e0301n0:902_3": "Catūsu dvihetukomakakammesu asaṅkhārikadvaye paṭisandhiyaṃ dve, pavattiyaṃ dasa.",
  "anya-e0301n0:902_4": "Sasaṅkhārikadvaye paṭisandhiyaṃ dve, pavattiyaṃ dasa. Tathā catūsu dvihetukukkaṭṭhesu.",
  "anya-e0301n0:902_5": "Catūsu dvihetukomakesu pana paṭisandhiyaṃ ekaṃ ahetukaṃ pavattiyaṃ aṭṭhaahetukānīti",
  "anya-e0301n0:902_6": "evaṃ vipākānaṃ dve dvādasakamaggā cattāro dasakamaggā ekaṃ ahetukaṭṭhakañca honti,",
  "anya-e0301n0:902_7": "taṃsabbaṃ saṅgahetvā dassetuṃ tesanti gāthamāha.",
  "anya-e0301n0:903_0": "Tesanti tesaṃ kesañci therānaṃ vāde. Aṭṭhasāliniyaṃ pana tihetukena kammena paṭisandhitihetukāva",
  "anya-e0301n0:903_1": "hoti. Na duhetukā nacaahetukā. Duhetukena kammena paṭisandhi duhetukāpi hoti ahetukāpi.",
  "anya-e0301n0:903_2": "Tihetukā pana nahotīti evaṃ pavatto mahādhammarakkhitattheravādopi āgato. Tattha",
  "anya-e0301n0:903_3": "yathā duhetukena hīnena kammena ahetukā paṭisandhi avassaṃ icchitabbā hoti. Tathā",
  "anya-e0301n0:903_4": "tihetukenapi hīnena kammena duhetukāpi paṭisandhi avassaṃ icchitabbāyevāti katvā",
  "anya-e0301n0:903_5": "idha ayaṃvādo therena na gahitoti veditabbo. Paṭisambhidāmagge pana-gatisampattiyā",
  "anya-e0301n0:903_6": "ñāṇasampayutte aṭṭhannaṃ hetūnaṃ paccayā upapatti hoti. Kusalassa kammassa javanakkhaṇe",
  "anya-e0301n0:903_7": "tayo hetū kusalā. Nikantikkhaṇe dve hetū kusalā. Paṭisandhikkhaṇe tayo hetū abyākatātica",
  "anya-e0301n0:903_8": "gati sampattiyā ñāṇa vippayutte channaṃ hetūnaṃ paccayā upapatti hohi. Kusalassa",
  "anya-e0301n0:903_9": "kammassa javanakkhaṇe dve hetū kusalā. Nikantikkhaṇe dve hetū akusalā. Paṭisandhikkhaṇe",
  "anya-e0301n0:903_10": "dve hetū abyākatātica evaṃ tihetukena kammena paṭisandhi tihetukāva vuttā. Dvihetukena",
  "anya-e0301n0:903_11": "kammena dvihetukāva. Na pana gatisampattiyā ñāṇavippayutte sattannaṃ hetūnaṃ paccayātiādinā",
  "anya-e0301n0:903_12": "tihetukena kammena dvihetukā paṭisandhi vuttā. Naca catunnaṃ hetūnaṃ paccayātiādinā",
  "anya-e0301n0:903_13": "dvihetukena kammena ahetukā paṭisandhīti.",
  "anya-e0301n0:904_0": "Tattha pana tīsu khaṇesu sahajāta hetūnaṃ vasena hetu mūlakova ayaṃ desanāvāroti",
  "anya-e0301n0:904_1": "katvā anokāsatāya ahetukapaṭisandhi tattha navuttā. Na pana alabbhamānatāya. Dvihetuka",
  "anya-e0301n0:904_2": "paṭisandhi pana anokāsāyeva nahoti. Alabbha mānattāyeva sā navuttāti sakkā viññātuṃ.",
  "anya-e0301n0:904_3": "Tasmā yuttito pāḷiyeva balavatarāti katvā mahādhammarakkhitattheravādova pāḷiyā sametīti",
  "anya-e0301n0:904_4": "paṭisambhidāmaggaṭṭhakathāyaṃ vutto. Ṭīkākārā pana kammasarikkhaka vipākadassanatthaṃ",
  "anya-e0301n0:904_5": "sāvasesa pāṭhova mahātherena vuttoti icchanti. Evañca katvā aṭṭhasāliniyaṃpi tipiṭakacūḷanāgattheravādova",
  "anya-e0301n0:904_6": "pamāṇaṃ katvā vuttoti.",
  "anya-e0301n0:905": "Vibhāvaniyaṃ idāni ekāya cetanāya dvādasavipākāni ettheva dasakamaggopi ahetukaṭṭhakampiti āgatassa moravāpivāsi mahādhammarakkhitattherassāti pāṭho.",
  "anya-e0301n0:906_0": "Moravāpivāsimahādattattherassāti pana vattabbo. Mahādhamma rakkhitattheravādopi pana",
  "anya-e0301n0:906_1": "ettha ekadesena saṅgahitoyeva. Tasmiṃpi hi asaṅkhārikaṃ kammaṃ asaṅkhārikavipākameva",
  "anya-e0301n0:906_2": "deti. No sasaṅkhārikaṃ. Sasaṅkhārikaṃ kammaṃ sasaṅkhārikavipākameva deti. No asaṅkhārikanti",
  "anya-e0301n0:906_3": "āgatamevāti. [Kāmāvacarakammaṃ]",
  "anya-e0301n0:907_0": "154. Rūpāvacarakamme parittanti duvidhaṃ parittaṃ apaguṇatā yavā hīnatāyavā. Tattha",
  "anya-e0301n0:907_1": "yaṃ paṇītehi chandādīhi yuttaṃpi abhāvitaṃ hoti paṭiladdhamattaṃ, taṃ apaguṇatāya",
  "anya-e0301n0:907_2": "parittaṃnāma. Yaṃ sandhāya yaṃ apaguṇaṃ hoti, upari jhānassa paccayo bhavituṃ na",
  "anya-e0301n0:907_3": "sakkoti, idaṃ parittaṃnāmāti aṭṭhasāliniyaṃ vuttaṃ. Yaṃ pana subhāvitaṃpi samānaṃ",
  "anya-e0301n0:907_4": "hīnehi chandādīhi yuttaṃ hoti. Taṃ hīnatāya parittaṃnāma. Yaṃ sandhāya yassa āyūhanakkhaṇe",
  "anya-e0301n0:907_5": "chandovā hīno hoti. Vīriyaṃvā, cittaṃvā, vīmaṃsāvā, taṃ hīnaṃnāmāti tattheva vuttaṃ.",
  "anya-e0301n0:907_6": "Majjhimaṃpi duvidhaṃ. Tattha nātipaguṇa tāya majjhimaṃ sandhāya nātisubhāvito majjhimoti",
  "anya-e0301n0:907_7": "visuddhimagge vuttaṃ. Majjhimehi chandādīhi yuttatāya majjhimaṃ sandhāya yassa āyūhanakkhaṇe",
  "anya-e0301n0:907_8": "te dhammā majjhimā honti. Taṃ majjhimanti aṭṭha sāliniyaṃ vuttaṃ. Paṇītaṃpi duvidhaṃ.",
  "anya-e0301n0:907_9": "Tattha atipaguṇatāya paṇītaṃ sandhāya subhāvito vasippatto paṇītoti visuddhimagge",
  "anya-e0301n0:907_10": "vuttaṃ. Paṇītehi pana chandādīhi yuttatāya paṇītaṃ sandhāya yassa āyūhanakkhaṇe te",
  "anya-e0301n0:907_11": "dhammā paṇītā honti. Taṃ paṇītanti aṭṭhasāliniyaṃ vuttaṃ. Tattha yāni apaguṇatādi",
  "anya-e0301n0:907_12": "vasena parittādīni vuttāni, tāni idha nādhippetāni. Yāni pana hīnādīhi chandādīhi",
  "anya-e0301n0:907_13": "yuttatāya parittādīni vuttāni, tāneva idhādhippetāni. Imāneva hi tividhāsu bhūmīsu",
  "anya-e0301n0:907_14": "tividhaṃ brahmupapattibhedaṃ sādhentīti. Itthīnaṃ jhānesu vasīpattānaṃpi chandādīnaṃ",
  "anya-e0301n0:907_15": "apaṇītatāya mahābrahmesu anuppajjanañcettha sādhakaṃ. Tenevaca aṭṭhakathāyaṃ chandādivasena",
  "anya-e0301n0:907_16": "siddhāni hīna majjhima paṇītāni aṭṭhārasapabhedena vibhajitvā imāni aṭṭhārasa kammadvārāni",
  "anya-e0301n0:907_17": "nāma imehi pabhāvitattā imesaṃ vasena aṭṭhārasakhattiyā aṭṭhārasa brāhmaṇā aṭṭhārasa",
  "anya-e0301n0:907_18": "vessā aṭṭhārasa suddā aṭṭhacattā līsa gotta caraṇāni veditabbānīti vuttaṃ. Etena",
  "anya-e0301n0:907_19": "hi devānaṃpi brahmūnaṃpi labbhamānaṃ upapattibhedaṃ upalakkhetīti.",
  "anya-e0301n0:908": "[161] Vibhāvaniyaṃ pana",
  "anya-e0301n0:909_0": "“Paṭiladdhamattaṃ anāsevitaṃ parittanti avisesatova aṭṭhakathāyaṃ vuttaṃ. Tathā nāti",
  "anya-e0301n0:909_1": "subhāvitaṃ amaripuṇṇavasībhāvaṃ majjhimaṃ. Ativiyasubhāvitaṃ pana sabbaso paripuṇṇa",
  "anya-e0301n0:909_2": "vasībhāvaṃ paṇīta”nti vuttaṃ. Taṃ sabbaṃ idha nayujjatiyeva.",
  "anya-e0301n0:910": "Tañhi upari jhānassa paccayo bhavituṃ samatthāsamatthaṃvā hāna bhāgiyatādi visesaṃ vā sandhāya vuttaṃ. Na pana upapatti bhedajanaka visesanti.",
  "anya-e0301n0:911": "[162] Yañca tattha",
  "anya-e0301n0:912": "“Ācariyena panettha parittaṃpi īsakaṃ laddhāsevanameva adhippetanti dissati. Tathā hānena nāmarūpaparicchede-",
  "anya-e0301n0:913": "Samānāsevane laddhe, vijjamāne mahabbale;",
  "anya-e0301n0:914": "Aladdhā tādisaṃ hetu, mabhiññā na vipaccatīti.",
  "anya-e0301n0:915": "Samānabhūmikatova āsevana lābhena balava bhāvato mahaggatadhammānaṃ vipākadānaṃ vatvā tadabhāvato abhiññāya avipaccanaṃ vutta”nti vuttaṃ. Taṃpi vicāretabbameva.",
  "anya-e0301n0:916_0": "Yathā hi ariyamaggacetanā attanā samānabhūmakajavanato aladdhāsevanāpi samānā vipākaṃ",
  "anya-e0301n0:916_1": "na detīti natthi. Tathā ādi kammikavīthiyaṃ ekavāramattabhūtā sabbasamāpatti vīthīsuca",
  "anya-e0301n0:916_2": "sabbapatha mabhūtā mahaggatacetanāpi samānabhūmakadhammato aladdhāsevana tāya dubbalattā",
  "anya-e0301n0:916_3": "vipākaṃ nadetīti natthīti na na sakkā viññātunti. Ettha siyā- tasseva rūpāvacarassa",
  "anya-e0301n0:916_4": "kusalassa kammassa katattā upacitattā vipākaṃ.La. Pathamaṃ jhānaṃ upasampajja viharatīti",
  "anya-e0301n0:916_5": "vuttaṃ. Na ca sā cetanā upacitānāma hoti. Samānabhūmaka dhammato aladdhāsevanattāti.Na.",
  "anya-e0301n0:916_6": "Maggacetanāyapi avipākatāpattito. Sāpihi tasseva lokuttarassa kusalassa jhānassa",
  "anya-e0301n0:916_7": "katattā bhāvitattā vipākaṃ. La. Pathamaṃ jhānaṃ upasampajja viharatīti vuttā. Naca",
  "anya-e0301n0:916_8": "sāpi samānabhūmakadhammato laddhāsevanā hotīti. Ubhayattha pana pathamasamannāhārato",
  "anya-e0301n0:916_9": "paṭṭhāya upacinitvā bhāvetvā āgatattā asamānabhūmika javanehipi laddhāsevana bhāvaṃ",
  "anya-e0301n0:916_10": "paṭicca upacitatā bhāvitatāca vuttāti sakkā vattunti. Tasmā ādi kammikabhūtāpi mahaggatacetanā",
  "anya-e0301n0:916_11": "maraṇā sanne laddhā abbhuṇhā āsannakammabhūtā vipākaṃ nadetīti na vattabbā. Abhiññācetanā",
  "anya-e0301n0:916_12": "ca samānabhūmakehipi nānāvajjanavīthijavanehi suṭṭhutaraṃ laddhāsevanattā tikkhatarabhūtā",
  "anya-e0301n0:916_13": "kathaṃ dubbalānāma siyā. Teneva ayaṃ vādo anuṭīkāyaṃ paṭikkhitto. Vuttañhi tattha",
  "anya-e0301n0:916_14": "keci pana samāna bhūmakato āsevanalābhena balavantāni jhānānīti tāni vipākaṃ denti.",
  "anya-e0301n0:916_15": "Abhiññā pana satipi jhānabhāve tadabhāvato tasmiṃ tasmiṃ ārammaṇe āgantukattāvā dubbalā.",
  "anya-e0301n0:916_16": "Tasmā vipākaṃ na dentīti vadanti. Taṃ akāraṇaṃ. Punappunaṃ parikammavasena abhiññā",
  "anya-e0301n0:916_17": "yapi vasībhāvasambhavatoti. Catutthajjhānasamādhissa pana ānisaṃsabhūtā abhiññācetanā",
  "anya-e0301n0:916_18": "tassa phalasadisā phalaṭṭhāne ṭhitā, tasmā sā vipākaṃ nadetīti icchanti ṭīkākārā.",
  "anya-e0301n0:916_19": "Tassa pana iddhi vikubbanādikiccaṃ vipaccanakiccatopi mahantataraṃ hoti. Sabbathā",
  "anya-e0301n0:916_20": "menaca vikubbanādikiccaṃ sādhentiyā vipaccanathāmepi tena thāmena saha parikkhayaṃ",
  "anya-e0301n0:916_21": "gacchati. Tasmā sā puna vipākaṃ nadetītipi yujjatiyeva. Pañcamajjhānanti abhiññābhāvaṃ",
  "anya-e0301n0:916_22": "apattaṃ parittādibhedena tividhaṃ pañcamajjhānaṃ. Tadevāti pañcamajhānameva. Saññāvirāgaṃ",
  "anya-e0301n0:916_23": "bhāvetvāti citte sati rajjana dussana muyhanāni honti. Tasmiṃ asati diṭṭhadhammanibbānappattonāma",
  "anya-e0301n0:916_24": "hotīti evaṃ citte eva ādīnavaṃ disvā acittakabhavapatthanā sahitaṃ vāyokasiṇevā kesañci",
  "anya-e0301n0:916_25": "matena paricchinnākāsa kasiṇevā saññāvirāgaṃ bhāvetvā. Asaññasattesu uppajjantīti",
  "anya-e0301n0:916_26": "yena yena iriyāpathena idha maranti, teneva tattha uppajjanti. Kammakiriyavādititthiyā",
  "anya-e0301n0:916_27": "evāti adhippāyo. Na hi akammakiriyavādīnaṃ jhānabhāvanā nāma atthīti. Anāgāmino pana",
  "anya-e0301n0:916_28": "suddhāvāsesu uppajjantīti suddhāvāsesu pana anāgāmino eva uppajjanti. Na aññe sakadāgāmiādayoti",
  "anya-e0301n0:916_29": "attho. Etena anāgāmīnaṃ aññasmiṃpi brahmaloke uppatti appaṭisiddhā hoti. Anāgāmīsuca",
  "anya-e0301n0:916_30": "saddhādhiko avihesu uppajjati, vīriyādhiko atappesu. Satādhiko sudassesu. Samādhādhiko",
  "anya-e0301n0:916_31": "sudassīsu. Paññādhiko akaniṭṭhesūti. Yathākkamaṃ bhāvetvā yathākkamaṃ arūpesu uppajjantīti",
  "anya-e0301n0:916_32": "yojanā. Etthaca pathamajjhānaṃ parittaṃ bhāvetvātiādi sabbaṃ pathamajjhānādīnaṃ yathā",
  "anya-e0301n0:916_33": "sakaṃ vipaccanabhūmi vavatthānavasena vuttaṃ. Samāpattilābhino pana puthujjana sotāpanna",
  "anya-e0301n0:916_34": "sakadāgāmino attanā laddhasamāpattīnaṃ vipaccanabhūmīsu icchitabhūmiyaṃ nibbattanti.",
  "anya-e0301n0:916_35": "Tesu puthujjano nikantiyā sati kāmalokepi nibbattatiyeva. Itare pana jhāne apari",
  "anya-e0301n0:916_36": "hīne sati kāmalokepi nibbattatiyeva. Itare pana jhāne aparihīne sati kāmabhave nikantināma",
  "anya-e0301n0:916_37": "tesaṃ na sambhavatīti parihīnajjhānāeva tattha nibbattanti.",
  "anya-e0301n0:917": "[163] Vibhāvaniyaṃ pana",
  "anya-e0301n0:918_0": "Tesaṃpi sotāpannasakadāgāmīnaṃ nikantivasena kāmabhavenibbattiṃ icchantena “tathā",
  "anya-e0301n0:918_1": "kāmabhavepi kāmāvacara kammabalena. Ijjhati bhikkhave sīlavato cetopaṇidhi visuddhattāti",
  "anya-e0301n0:918_2": "hi vutta”nti vuttaṃ. Taṃ na yujjati.",
  "anya-e0301n0:919_0": "Tehi jhāne aparihīne ekantena brahmalokagāminoeva honti. Yato te jhānaanāgāminonāmāti",
  "anya-e0301n0:919_1": "vuccanti. Jhānapari hānica tesaṃ taṃtaṃ palibodha vaseneva hoti. Na pana kāma rāgādivasena.",
  "anya-e0301n0:919_2": "Kasmā, maggasahāyena jhānena suṭṭhu vikkhambhitattā. Vuttañhetaṃ aṅguttare-sahadassanuppādā",
  "anya-e0301n0:919_3": "bhikkhave ariyasāvakassa tīṇi saṃyojanāni mahīyanti.La. So vivicceva.La. Pathamaṃ",
  "anya-e0301n0:919_4": "jhānaṃ upasampajja viharati. Tasmiṃ ce samaye bhikkhave ariyasāvako kālaṅkareyya.",
  "anya-e0301n0:919_5": "Natthi tassa saṃyojanaṃ. Yena saṃyojanena saṃyutto ariyasāvako puna yimaṃ lokaṃ āgaccheyyāti.",
  "anya-e0301n0:919_6": "Etthaca tasmiṃ ce samayetiādinā so laddhajjhānaṃ aparihāpetvā ce kālaṅkaroti. Ekantena",
  "anya-e0301n0:919_7": "brahmalokameva gamissati. Parihāpentassa pana taṃ saṃyojanaṃ pākatimevāti dasseti.",
  "anya-e0301n0:919_8": "Paṭisambhidāmaggaṭṭhakathāyañca jhānalābhīnaṃ pana anāgāmissaca brahmalokeyeva paṭisandhidānato",
  "anya-e0301n0:919_9": "paccayo nahotīti vuttaṃ. Tattha jhānalābhīnanti mahaggatajjhānalābhīnaṃ sotāpanna",
  "anya-e0301n0:919_10": "sakadāgāmīnaṃ. Paccayo nahotīti tesaṃ vipassanānikanti taṇhā kāmasugatipaṭisandhiyā na hotīti attho.",
  "anya-e0301n0:920_0": "Tasmā tesaṃ dvinnaṃ sekhānaṃ kuppadhammānaṃpi sataṃ jhāne vijjamāne kāmabhave nikanti",
  "anya-e0301n0:920_1": "nāma natthīti veditabbaṃ. Anāgāmissa pana niddāyantasseva satthena gīvaṃ chinditvā",
  "anya-e0301n0:920_2": "mārīyamānassapi jhānaṃ alabhitvā cavanaṃnāma natthi. So hi samādhismiṃ paripūrakārīti",
  "anya-e0301n0:920_3": "vutto. Itthiyo pana aṭṭhasamāpattiyo labhitvā anantare bhave akaniṭṭhe nibbattamānāpi",
  "anya-e0301n0:920_4": "adhipatibhūtesu mahābrahmesu na nibbattanti. Hīnajjhāsayattā purohita pārisajjesueva",
  "anya-e0301n0:920_5": "nibbattanti. Tathāhi aṭṭhakathāsu yaṃ itthī brahmattaṃ kareyya, netaṃ ṭhānaṃ vijjatīti",
  "anya-e0301n0:920_6": "suttapadassa atthavacane brahmattanti mahābrahmattaṃ adhippetaṃ. Itthī ca idha jhānaṃ",
  "anya-e0301n0:920_7": "bhāvetvā kālaṃ katvā brahmapārisajjānaṃ sahabyataṃ upapajjati, na mahābrahmānanti",
  "anya-e0301n0:920_8": "vuttaṃ. Brahmapārisajjānanti cettha brahmapurohitānaṃpi saṅgahaṇaṃ veditabbaṃ. Te",
  "anya-e0301n0:920_9": "hi brahmānaṃ parisabhūtā hontīti. Vuttañhetaṃ saṃyuttake –",
  "anya-e0301n0:921": "Athakho bhikkhave sikhībhagavā abhituṃ bhikkhuṃ āmantesi. Paṭibhātu taṃ brāhmaṇa brahmunoca brahmaparisāyaca brahmapārisajjānañca dhammikathāti.",
  "anya-e0301n0:922_0": "Parisabhāveca sati parisāsu jātāpināma hontīti. Tattha brahmunoti mahābrahmuno. Brahmaparisāyāti",
  "anya-e0301n0:922_1": "brahmapurohita gaṇassāti attho. Nanu brahmapārisajjānanti vuttattā na mahābrahmānanti",
  "anya-e0301n0:922_2": "ettheva tesaṃ saṅgahaṇaṃ yuttanti ce. Na. Yaṃ itthī sakkattaṃ kareyya, mārattaṃ kareyya,",
  "anya-e0301n0:922_3": "brahmattaṃ kareyya, netaṃṭhānaṃ vijjatīti evaṃ adhipati bhūtehi sakkādīhi saha vuttattā",
  "anya-e0301n0:922_4": "idha adhipatipaṭikkhipanasseva sambhavato. Teneva hi nettiyaṃ-itthī mahābrahmā siyāti,",
  "anya-e0301n0:922_5": "netaṃ ṭhānaṃ vijjatīti vuttaṃ. Ettāvatā vehapphalādīsu uparibrahmalokesupi purohitapārisajjabrahmānaṃ",
  "anya-e0301n0:922_6": "atthitā siddhā hoti. Teneva saṃyuttaṭṭhakathāyaṃ therānañhi bhaṇḍagāhakadaharā viya",
  "anya-e0301n0:922_7": "brahmānaṃpi pārisajjabrahmāno nāma hontīti vuttaṃ.",
  "anya-e0301n0:923": "Vibhāvaniyaṃ pana",
  "anya-e0301n0:924": "“Itthiyopi pana ariyāvā anariyāvā aṭṭhasamāpattilā bhiniyo brahmapārisajjesuyeva nibbattantīti aṭṭhakathāyaṃ vutta”nti vuttaṃ.",
  "anya-e0301n0:925": "Tattha brahmapārisajjesuyevāti akaniṭṭhe nibbattamānāpi brahmānaṃ paricārika brahmesueva nibbattanti. Na mahābrahmesūti attho daṭṭhabbo.",
  "anya-e0301n0:926": "Maṇimañjūsāyaṃ pana",
  "anya-e0301n0:927": "Brahmapārisajjesuyeva nibbattanti, na brahmapurohitādīsūti vuttaṃ. Taṃ na gahetabbaṃ.",
  "anya-e0301n0:928": "Yañca tattha",
  "anya-e0301n0:929": "Sāmāvatiyādīnaṃ pathamaṃ brahmapārisajjesu nibbattanaṃ vuttaṃ. Taṃpi aṭṭhakathāya na sameti.",
  "anya-e0301n0:930_0": "Yasmā pana tā imasmiṃ attabhāve ariyaphalāni sacchākaṃsu. Tasmā tattha anāgāminiyo",
  "anya-e0301n0:930_1": "suddhāvāsesu uppannā. Itarā kāci tāvatiṃsesu kāci paranimmitavasavattīsu uppannā",
  "anya-e0301n0:930_2": "icceva udānaṭṭhakathāyaṃ vuttanti. Apicettha vehapphale akaniṭṭhe catutthāruppeti",
  "anya-e0301n0:930_3": "tīsu bhavaggesu nibbattā ariyā aññattha nuppajjanti. Sesabrahmalokesu nibbattā heṭṭhābhūmīsu",
  "anya-e0301n0:930_4": "nuppajjantīti. [Kammacatukkaṃ].",
  "anya-e0301n0:931_0": "155. Āyukkhayena maraṇaṃ kammakkhayena maraṇantiādinā yojetabbaṃ. Tattha aparikkhīṇeyeva",
  "anya-e0301n0:931_1": "kammānubhāve tasmiṃ tasmiṃ sattanikāye yathāniyamitassa āyuparimāṇassa parikkhayena",
  "anya-e0301n0:931_2": "paripuṇṇena maraṇaṃ āyukkhaya maraṇaṃnāma. Tasmiṃ tasmiṃ bhave dubbalena kammena",
  "anya-e0301n0:931_3": "nibbattassa sattassa aparikkhīṇeyeva āyuparimāṇe kevalaṃ kammasattiparikkhayena antarāva",
  "anya-e0301n0:931_4": "maraṇaṃ kammakkhaya maraṇaṃnāma. Tadubhayassa samaṃ parikkhayena maraṇaṃ ubhayakkhaya",
  "anya-e0301n0:931_5": "maraṇaṃnāma. Dharamānepi tadubhaye purimabhavesuvā imasmiṃvābhave katena upaghātakakammena",
  "anya-e0301n0:931_6": "ajjhattabahiddhābhūte nānārogābādha pathavīpavesa asanipātādike jīvitantarāye samuṭṭhāpetvā",
  "anya-e0301n0:931_7": "dussimārakalāburājādīnaṃviya antarāva uparodhita khandhasantānassa sattassa maraṇaṃ",
  "anya-e0301n0:931_8": "upacchedaka maraṇaṃnāma. Nanu cettha marantānaṃ nāma sabbesaṃpi taṃtaṃbhavaṃ janentaṃ",
  "anya-e0301n0:931_9": "kammaṃ khiyyatiyeva. Athakasmā itarepi vuttāti. Vuccate, sarasavaseneva hi kammasāmatthiyassa",
  "anya-e0301n0:931_10": "khayo idha kammakkhayoti adhippeto. Ye pana dasavassa vīsativassa yāva asaṅkhyeyya",
  "anya-e0301n0:931_11": "vassādi vasena nānāāyukappavidhāyakā tasmiṃ tasmiṃ sattanikāye sabbajana sādhāraṇā",
  "anya-e0301n0:931_12": "sattānaṃ ajjhattabahiddhasambhūtā utuāhārānāma honti. Te tassa tassa āyukappassa",
  "anya-e0301n0:931_13": "ṭhitikarā vuddhikarā hānikarācāti tividhā honti. Tattha akusalamūlesu vaḍḍhamānesu",
  "anya-e0301n0:931_14": "hānikarā vaḍḍhanti. Kusalamūlesu vaḍḍhamānesu buddhikarā vaḍḍhanti. Ubhayamūlesu",
  "anya-e0301n0:931_15": "samaṃ ṭhitesu ṭhitikarā samaṃ pavattanti. Tesaṃ vasena sattānaṃ āyukappo katthaci",
  "anya-e0301n0:931_16": "sadā ṭhitibhāgo hoti. Katthaci kadāci hānibhāgo kadāci vuddhibhāgo hoti. Tayopi cete",
  "anya-e0301n0:931_17": "ṭhitikarādayo taṃtaṃsattanikāyaṃ ajjhottharamānā āyuṃ paricchindantā pavattantīti",
  "anya-e0301n0:931_18": "asaṅkhyeyyāyuka saṃvattanikaṃ cakkavattisampatti saṃvattanikañca kammaṃ dasavassike",
  "anya-e0301n0:931_19": "kāle vipaccamānaṃ tadanurūpaṃeva bhogañca issariyañca datvā dasavasena khiyyati.",
  "anya-e0301n0:931_20": "Taṃ taṃ sattanikāya pariyāpannā sattā santānabhūtā rūpadhammā sabbaññu buddhānaṃ",
  "anya-e0301n0:931_21": "khandhasantāna bhūtāpi taggatikā tadanūvattikā eva hutvā pariṇamanti aññatra iddhimaya",
  "anya-e0301n0:931_22": "vijjāmaya rasāyanavidhi jīvita saṅkhāra vidūhīti. Vuttañhetaṃ mahāpadānasuttaṭṭhakathāyaṃ –",
  "anya-e0301n0:932": "Sabbepi sabbaññubuddhā asaṅkhyeyyāyukā. Kasmā te asaṅkhyeyyaṃ na aṭṭhaṃsūti. Utubhojanavipattiyā. Utubhojanavasena hi āyu hāyatipi vaḍḍhatipīti.",
  "anya-e0301n0:933_0": "Tasmā padhānanissayabhūtesu dvisamuṭṭhānika rūpadhammesu taṃ taṃ āyukappavasena pariṇamantesu",
  "anya-e0301n0:933_1": "jiyyamānesu yāvamahantaṃpi kammaṃ attano vipākādhiṭṭhānassa abhāvā khiyyatiyeva.",
  "anya-e0301n0:933_2": "Socassa khayo na sarasena hoti. Athakho āyusaṅkhāravipattiyā eva hotīti idha āyukkhayo",
  "anya-e0301n0:933_3": "visuṃ gahitoti. Esanayo upacchedakamaraṇepi netabbo. Tattha upacchedakamaraṇanti",
  "anya-e0301n0:933_4": "akālamaraṇaṃ vuccati. Tañhipavattamānaṃ upacchedakakammunāvā pavattati. Aññehivā",
  "anya-e0301n0:933_5": "aneka sahassehi kāraṇehi. Tāni pana pāḷiyaṃ mūlabhedato saṃkhipitvā aṭṭhadhā vuttāni.",
  "anya-e0301n0:933_6": "Katamāni pana tānīti. Atthi vātasamuṭṭhānā ābādhā. Atthi vittasamuṭṭhānā. Atthi semha",
  "anya-e0301n0:933_7": "samuṭṭhānā. Atthi sannipātikā. Atthi utusamuṭṭhānā. Atthi visamaparihārajā. Atthi",
  "anya-e0301n0:933_8": "opakkamikā. Atthi kammavipākajā ābādhāti. Tattha kammavipākajā keci upapīḷakakammajākeci",
  "anya-e0301n0:933_9": "upacchedakakammajā. Yasmā pana vāto kuppamāno sītuṇhādīhi dasahi kāraṇehi kuppati.",
  "anya-e0301n0:933_10": "Tesuca ekameva kamma vipākajaṃ hoti. Sesāni pana akammavipākajānīti milinda pañhe",
  "anya-e0301n0:933_11": "vuttaṃ. Yasmāca kammavipākajāpi ābādhā uppajjamānā vāta kuppanādīhi vinā na uppajjanti.",
  "anya-e0301n0:933_12": "Tasmā keci vātasamuṭṭhānādayopi kammavipākajā hontiyevāti daṭṭhabbā.",
  "anya-e0301n0:934_0": "Tattha sannipātikāti vātādīnaṃ dvinnaṃ tiṇṇaṃvā sannipatitānaṃ vasena pavattā. Ye",
  "anya-e0301n0:934_1": "pana loke sattānaṃ payogamuttā sayaṃ jātā nānābhayupaddavā. Te utusamuṭṭhānesu saṅgahitāti",
  "anya-e0301n0:934_2": "daṭṭhabbā. Visamaparihārajāti anisammakārīnaṃ anekavidhe visame vipattimukhe attānaṃ",
  "anya-e0301n0:934_3": "payojantānaṃ tato tatovā tattha tattha vā patana pakkhalanādivasena pavattā. Opakkamikāti",
  "anya-e0301n0:934_4": "attanāvā parehi rājacoraverīhivā amanussavāḷayakkhadevatāhivā vāḷamigādīhivā katānaṃ",
  "anya-e0301n0:934_5": "payogānaṃ vasena pavattā. Kuppitā hi devatā sakalaṃ rajjaṃvā raṭṭhaṃvā dīpakaṃvā",
  "anya-e0301n0:934_6": "ekappahārena asesaṃ katvā vināsenti daṇḍakaraṭṭha majjharaṭṭha kaliṅgaraṭṭha mātaṅgaraṭṭhesu",
  "anya-e0301n0:934_7": "viya. Anekasahassevā vāḷayakkhe vissajjanti vesāliyaṃ viya. Rakkhasevā vissajjanti",
  "anya-e0301n0:934_8": "suvaṇṇabhūmiyaṃviya. Vuttañhetaṃ aṅguttare yakkhā vāḷe amanusse ossajjanti. Tena",
  "anya-e0301n0:934_9": "bahumanussā kālaṃ karontīti. Aṭṭhakathāyaṃpi yakkhāti yakkhādhipatino. Vāḷe amanusse",
  "anya-e0301n0:934_10": "ossajjantīti caṇḍe yakkhe manussapathe vissajjanti. Te laddhokāsā mahājanaṃ jīvitakkhayaṃ",
  "anya-e0301n0:934_11": "pāpentīti vuttaṃ. Tattha vissajjantīti visamācāra bahule manusse disvā bhinnasaddhā",
  "anya-e0301n0:934_12": "yakkhasenāpatino manussānaṃ atthāya pubbeviya ārakkhaṃna gaṇhantīti attho. Janapadanagaranigamagāmesuceva",
  "anya-e0301n0:934_13": "tasmiṃ tasmiṃ puggaleca vattabbameva natthi. Aṅguttare vuttā satthadubbhikkharoga",
  "anya-e0301n0:934_14": "kappāpi idha vattabbāti. Kammavipākajāti upapīḷakopaghātakānaṃ kammānaṃ vipaccanavasena",
  "anya-e0301n0:934_15": "pavattā ābādhāti attho. Evaṃ akālamaraṇaṃ upacchedakammunāvā aññehivā anekasahassehi",
  "anya-e0301n0:934_16": "kāraṇehi hotīti. Yehi keci loke dissanti. Pāṇaharā jīvitavināsakā nānārogāvā nānābādhāvā",
  "anya-e0301n0:934_17": "nānābhayā nivā nānā daṇḍāvā nānā upaddavu pasaggāvā. Sabbe te sakakamma samuṭṭhitāeva",
  "anya-e0301n0:934_18": "attano sādhāraṇāti natthi. Parakammasamuṭṭhitāpi attano sādhāraṇāeva. Sakakammasamuṭṭhitāpi",
  "anya-e0301n0:934_19": "paresaṃ sādhāraṇāeva. Kammena vinā yato kutoci samuṭṭhitāpi attano vā paresaṃvā sādhāraṇāeva.",
  "anya-e0301n0:934_20": "Sabbasādhāraṇakammasamuṭṭhitesu vattabbameva natthi. Yathāha-visuddhimagge.",
  "anya-e0301n0:935": "Yathā catumahāpathe thapite lakkhamhi sabbadisāhi āgatā sarasattitomarapāsāṇādayo nipatanti. Evaṃ kāyepi sabbupaddavā nipatantīti.",
  "anya-e0301n0:936_0": "Yesuca rajjaraṭṭhādīsu te uppajjanti. Tattha yejanā upāya kusalāvā na honti. Naca",
  "anya-e0301n0:936_1": "paṭikārakusalā. Nāpi parihāra kusalā. Kammañca yesaṃ dubbalaṃ hoti. Uppanno anattho",
  "anya-e0301n0:936_2": "bala vā. Tejanā vināpi upacchedakakammunā tato na muccanti. Maraṇaṃ vā maraṇamattaṃvā",
  "anya-e0301n0:936_3": "dukkhaṃ pāpuṇantiyeva. Kalyāṇabhūtaṃpi hi kammaṃ attano balavataraṃ yatokutoci samuṭṭhitaṃ",
  "anya-e0301n0:936_4": "rogaṃvā ābādhaṃ vā bhayaṃvā daṇḍaṃvā upaddavupasaggaṃvā paṭibāhituṃ nasakkoti. Rogādayoeva",
  "anya-e0301n0:936_5": "taṃkhepentā pavattanti. Yathā hi udakaṃ attano balavataraṃ aggiṃ paṭibāhituṃ na sakkoti.",
  "anya-e0301n0:936_6": "Aggieva taṃ khepento pavattatīti evaṃ sampadamidaṃ daṭṭhabbaṃ. Imesañca sattānaṃ",
  "anya-e0301n0:936_7": "pakatiyāpi kammassa dubbalabhāvo mahāniddese jarā suttaniddesena visuddhi maggeca",
  "anya-e0301n0:936_8": "maraṇassati niddese āyu dubbalatoti padassa niddese na dīpetabbo. Yathāha –",
  "anya-e0301n0:937": "Āyunāmetaṃ abalaṃ dubbalaṃ. Tathā hi sattānaṃ jīvitaṃ assāsapassāsupanibandhañceva iriyāpathupanibandhañca sītuṇhu panibandhañca mahābhūtupanibandhañca āhārupanibandhañcātiādi.",
  "anya-e0301n0:938_0": "Tathā kāyabahusādhāraṇato animittatoti imesaṃ padānaṃ niddesenapi pākaṭoyeva. Kammanibbattassa",
  "anya-e0301n0:938_1": "hi āyuno tiṇagge ussāvabindusseva paridubbalabhāve pāḷiyaṃ aṭṭhakathā yañca vutte",
  "anya-e0301n0:938_2": "kammasāpi tatheva paridubbalatā siddhā hotīti. Evañcetaṃ sampaṭicchitabbaṃ. Itarathā",
  "anya-e0301n0:938_3": "sabbaṃ pubbekatahetudiṭṭhināma siyā. Yathāha –",
  "anya-e0301n0:939": "Idhekacco samaṇovā brāhmaṇovā evaṃvādī hoti evaṃ diṭṭhī. Yaṃ kiñcāyaṃpurisapuggalo paṭisaṃvedeti sukhaṃvā dukkhaṃvā adukkhamasukhaṃvā. Sabbaṃ taṃ pubbekatahetūti.",
  "anya-e0301n0:940_0": "Ayañca attho milindapañhe tīsu ṭhānesu vitthārato āgato. Yathāvuttehi pana anekasahassehi",
  "anya-e0301n0:940_1": "kāraṇehi pavattamaraṇaṃpi akālamaraṇatāsāmaññena idha upacchedakamaraṇe saṅgahitanti daṭṭhabbaṃ.",
  "anya-e0301n0:941": "Vibhāvaniyaṃ",
  "anya-e0301n0:942": "“Idaṃ pana nerayikānaṃ uttarakuruvāsinaṃ kesañci devānañca nahotīti” vuttaṃ.",
  "anya-e0301n0:943_0": "Yathā pana mahāṭīkāyaṃ kesañci petānaṃ ito ñātake hi dinnaṃ puññapatti anumoditvā",
  "anya-e0301n0:943_1": "taṅkhaṇeyeva cavitvā sugatiyaṃ nibbattānaṃ kusalabhūtaṃ upacchedakaṃ vuttaṃ. Tathā",
  "anya-e0301n0:943_2": "kesañci nerayi kānaṃpi yamarañño samanuyuñjanakālādīsu attanā katapuññaṃ anussaritvā",
  "anya-e0301n0:943_3": "taṅkhaṇeyeva cavitvā sugatiyaṃ nibbattānaṃ upacche dakamaraṇaṃnāma na na sakkā vattuṃ.",
  "anya-e0301n0:943_4": "Kesañci tāvatiṃsādīnaṃ devānañca taṃ upacchedakamaraṇaṃ hotiyeva. Tathā hi subrahmadeva",
  "anya-e0301n0:943_5": "putta saṃyuttaṭṭhakathāyaṃ atha rukkhaṃ abhiruḷhā upacchedakakammādi vasenaekappahāreneva",
  "anya-e0301n0:943_6": "kālaṅkatvā avīcimhi nibbattāti vuttaṃ. Tattha rukkhanti tāvatiṃse pāricchattakarukkhaṃ.",
  "anya-e0301n0:943_7": "Abhiruḷhāti āruḷhā pañca satadevaccharāyo. Manopadosika khiṭṭāpadosika devānaṃ maraṇaṃ",
  "anya-e0301n0:943_8": "mahābodhisattānaṃ dighāyuke devalokevā brahmalokevā nibbattānaṃ adhimutti kālaṅkiriyā",
  "anya-e0301n0:943_9": "channattheragodhikattherādīnaṃviya sayameva satthaṃ āharitvā parinibbāyantānaṃ maraṇañca",
  "anya-e0301n0:943_10": "ettheva saṅgayhatīti daṭṭhabbaṃ. Tathācāti tehi pakārehica. Marantānaṃ channaṃ dvārānaṃ",
  "anya-e0301n0:943_11": "aññatarasmiṃ paccupaṭṭhātīti sambandho. Maraṇakāleti maraṇāsannakāle. Yathārahanti",
  "anya-e0301n0:943_12": "sugatiduggatigāmīnaṃ arahānurūpaṃ. Yepana khīṇāsavā katthaci nuppajjanti. Tesu sukkhavipassakānaṃ",
  "anya-e0301n0:943_13": "pakatiyā yatho paṭṭhitaṃ nāmarūpa meva antima javanānaṃ ārammaṇaṃhoti. Samāpattilābhīnaṃ",
  "anya-e0301n0:943_14": "pana jhānasamanantare parinibbāyantānaṃ kasiṇanimittādikaṃ. Paccavekkhanasamanantare",
  "anya-e0301n0:943_15": "parinibbāyantānaṃ jhānaṅgāni abhiññāsamanantare parinibbāyantānaṃ attano karajarūpaṃ.",
  "anya-e0301n0:943_16": "Jīvita samasīsīnaṃ pana aggamaggassa paccavekkhanasamanantare parinibbāyantānaṃ maggaṅgādini",
  "anya-e0301n0:943_17": "antimajavanānaṃ ārammaṇaṃ hotīti. Parinibbānacuticittassa pana sabbesaṃpi ādito attano",
  "anya-e0301n0:943_18": "attano paṭisandhiyāyathāgahitaṃ kammādīsu aññatarameva ārammaṇaṃ hotīti daṭṭhabbaṃ.",
  "anya-e0301n0:943_19": "Yepana anejosanti mārabbhayaṃ kālamakarīmunīti imaṃ suttapadaṃ disvā nibbānameva",
  "anya-e0301n0:943_20": "bhagavato parinibbānacutiyā ārammaṇanti vadanti. Te tena sayameva abhidhamme ārammaṇattikesu",
  "anya-e0301n0:943_21": "attano akovidataṃ dassenti. Yathāha –",
  "anya-e0301n0:944": "Katame dhammā parittārammaṇā, sabbo kāmāvacaravipāko kriyamanodhātu kriyāhetuka manoviññāṇa dhātu somanassasahagatā. Ime dhammā parittārammaṇāti.",
  "anya-e0301n0:945_0": "Yasmā pana parinibbānaṃnāma santi atthāyeva hoti. Ajjhāsayo cassa ekantena santininnoyeva",
  "anya-e0301n0:945_1": "hoti. Tasmā anejosanti mārabbhāti suttapadaṃ vuttaṃ. Tathā hi aṭṭhakathāyaṃ santimārabbhāti",
  "anya-e0301n0:945_2": "anupādisesaṃ nibbānaṃ ārabbha paṭicca sandhāyāti vuttaṃ. Na pana vuttaṃ ārabbha ālambitvā",
  "anya-e0301n0:945_3": "ārammaṇaṃ katvāti. Theragāthaṭṭhakathāyaṃ pana santimārabbhāti santiṃ anupādisesaṃ",
  "anya-e0301n0:945_4": "nibbānaṃ ārammaṇaṃ katvāti vuttaṃ. Taṃ mahāparinibbānapāḷiyā tadaṭṭhakathāyaca nasameti.",
  "anya-e0301n0:945_5": "Tāsu hi bhagavato parinibbānaṃ jhānaṅga paccavekkhanasamanantaranti vuttaṃ. Etthaca",
  "anya-e0301n0:945_6": "purimāni dve samanantarāni parinibbānasuttaṭṭhakathāsu vuttāni. Abhiññāsamanantaraṃ",
  "anya-e0301n0:945_7": "udānaṭṭhakathādisu āgataṃ. Yathāha-vuṭṭhahitvā parinibbāyīti iddhicittato vuṭṭhahitvā",
  "anya-e0301n0:945_8": "bhavaṅgacittena parinibbāyīti. Aggamaggassa paccavekkhanasamanantaraṃ puggalapaññattiṭṭhakathādīsu",
  "anya-e0301n0:945_9": "āgataṃ. Yathāha-ekūnavīsati me paccavekkhanaññāṇe patiṭṭhāya bhavaṅgaṃ otaritvā parinibbāyatīti.",
  "anya-e0301n0:945_10": "Saṃyuttaṭṭhakathāyaṃ pana arahattamaggānantaraṃ phalaṃ. Phalānantaraṃ bhavaṅgato",
  "anya-e0301n0:945_11": "vuṭṭhāya paccavekkhanaṃ. Taṃ pana paripuṇṇaṃvā hoti aparipuṇṇaṃvā. Tikhiṇena asinā",
  "anya-e0301n0:945_12": "sīse chijjamānepi ekaṃvā dvevā paccavekkhanāni uppajjantiyevāti vuttaṃ.",
  "anya-e0301n0:946": "[164] Vibhāvaniyaṃ pana",
  "anya-e0301n0:947_0": "Evaṃ vavatthānaṃ akatvā yaṃ vuttaṃ. “Katthaci pana anuppajjamānassa khīṇāsavassa",
  "anya-e0301n0:947_1": "yathopaṭṭhitaṃ nāmarūpadhammādikameva cutipariyosānānaṃ gocarabhāvaṃ gacchati. Na",
  "anya-e0301n0:947_2": "kamma kammani mittādayoti.” Taṃ na sundaraṃ.",
  "anya-e0301n0:948_0": "Na hi tassa cuticittaṃ kammakammanimittādayo ārammaṇaṃ nakaroti. Naca cutiyā gahitāni",
  "anya-e0301n0:948_1": "kammādīnināma sabbasattānaṃpi bhavantarassa atthāya bhavantīti. Abhimukhībhūtanti",
  "anya-e0301n0:948_2": "kammantarassa okāsaṃ adatvā attano okāsaṃ katvā paccupaṭṭhitaṃ. Kammaṃvā paccupaṭṭhātīti",
  "anya-e0301n0:948_3": "sambandho. Upaladdhapubbanti tassa kammassa ārammaṇa bhūtāni deyyadhamma vatthādīni",
  "anya-e0301n0:948_4": "parapāṇādīnica sandhāya vuttaṃ. Upakaraṇabhūtanti kammasiddhiyā upakaraṇabhūtāni",
  "anya-e0301n0:948_5": "parivārabhūtānica paṭiggāhakādīni āvudhabhaṇḍādinica sandhāya vuttaṃ. Yasmāca lakkhaṇa",
  "anya-e0301n0:948_6": "saṃyutte gavādīni vadhitvā rāsikatāni aṭṭhipuñjādīni kammanimittāni hutvā upaṭṭhahantīti",
  "anya-e0301n0:948_7": "aṭṭhakathāyaṃ vuttaṃ. Tasmā kammasambandhāni yāni kānici vatthūni vā ārammaṇānivā",
  "anya-e0301n0:948_8": "idha upakaraṇe saṅgahi tānīti daṭṭhabbāni. Upalabhitabbanti duggatinimittaṃ sandhāya",
  "anya-e0301n0:948_9": "vuttaṃ. Upabhogabhūtanti sugatinimittaṃ. Ubhayaṃpi vā yaṃ kāyapaṭibaddhaṃ hutvā labhitabbaṃ",
  "anya-e0301n0:948_10": "hoti. Taṃ upalabhitabbaṃnāma. Apaṭibaddhaṃ hutvā kevalaṃ sukhadukkhānubhavanatthāya",
  "anya-e0301n0:948_11": "labhitabbaṃ upabhoga bhūtaṃnāma. Etthaca aggijāla lohakumbhi nirayapāla nirayasunakhādīni",
  "anya-e0301n0:948_12": "nirayanimittaṃ. Taṃ pana kesañci janānaṃ attano vasanaṭṭhāneviya upaṭṭhāti. Kesañci",
  "anya-e0301n0:948_13": "tato tato āgantvā attānaṃ saṃparivārentaṃ viya upaṭṭhāti. Yathāha-tassa gilānaseyyāya",
  "anya-e0301n0:948_14": "nippannassa nirayo upaṭṭhāti. Soṇagiripādato mahantā mahantā sunakhā āgantvā khāditukāmāviya",
  "anya-e0301n0:948_15": "saṃparivāresunti. Tathā deva nimittepi. Yathāha-nandavana cittalatāvana missakavana",
  "anya-e0301n0:948_16": "phārusakavana vimānāniceva devanāṭakānica parivāretvā ṭhitāniviya ahesunti. Kesañci",
  "anya-e0301n0:948_17": "pana sayaṃ tattha tattha patvā diṭṭhaṃviya upaṭṭhāti. Kambalayānasadiso mātukucchivaṇṇo",
  "anya-e0301n0:948_18": "manussanimittaṃ. Pabbatapāda vanasaṇḍa narakapapātādīni tiracchānagatānaṃ nimittānīti.",
  "anya-e0301n0:948_19": "Kammabalenāti idāni paṭisandhiṃ janetuṃ paccupaṭṭhitassa kammassa ānubhāvena. Idañca",
  "anya-e0301n0:948_20": "yebhuyyavasena vuttaṃ. Pakatiyā pana āciṇṇa bhūtaṃvā taṅkhaṇakataṃvā parena sarāpitaṃvā",
  "anya-e0301n0:948_21": "sayameva anussaritaṃvā pakatiyāva kukkuccaṃvā somanassaṃvā janetvā ṭhitaṃvā kammaṃvā",
  "anya-e0301n0:948_22": "tassanimittaṃvā aññenapi kāraṇabalena paccupaṭṭhātiye vāti daṭṭhabbaṃ. Tameva tatopaṭṭhitaṃ",
  "anya-e0301n0:948_23": "ārammaṇaṃ ārabbhāti idañca yebhuyyavasena vuttaṃ. Tato hi kesañci pathamaṃ kammabalenavā",
  "anya-e0301n0:948_24": "kāraṇantarenavā pāpapakkhiyesu upaṭṭhahantesu puna duṭṭha gāmaṇi rañño viya pubbakataṃ",
  "anya-e0301n0:948_25": "balavantaṃ puññaṃ anussarantānaṃvā soṇatthera vitu viya taṅkhaṇeyeva pasādajanakaṃ",
  "anya-e0301n0:948_26": "puññaṃ karontānaṃvā pacchā kalyāṇapakkhiyāni upaṭṭhahanti. Tathā kesañci pathamaṃ",
  "anya-e0301n0:948_27": "kalyāṇa pakkhiyesu upaṭṭhahantesu dhammāsokarañño viya pacchā kenaci kāraṇena domanassaṃ",
  "anya-e0301n0:948_28": "uppādetvā pāpakammassa okāsaṃ karontānaṃ pāpapakkhiyāni upaṭṭhahantīti. Vipaccamānaka",
  "anya-e0301n0:948_29": "kammānurūpanti yassa vipaccamānakaṃ kammaṃ kusalaṃ hoti. Tassa parisuddhaṃ kusalacittasantānaṃ",
  "anya-e0301n0:948_30": "abhiṇhaṃ pavattati. Yassa taṃ akusalaṃ hoti. Tassa upakiliṭṭhaṃ akusala cittasantānaṃ",
  "anya-e0301n0:948_31": "abhiṇhaṃ pavattatīti attho. Tathā hi aṭṭhakathāyaṃpi sugatigāmīnaṃ kusaluppatti hetubhūtaṃ",
  "anya-e0301n0:948_32": "paṇītaṃ ārammaṇaṃ āpātamāgacchatītica duggatigāmīnaṃ akusaluppatti hetubhūtaṃ hīnārammaṇaṃ",
  "anya-e0301n0:948_33": "āpāta māgacchatī tica vuttaṃ. Mūlaṭīkāyaṃ mahāṭīkāyañca āsanne akusalaṃ duggatiyaṃ",
  "anya-e0301n0:948_34": "kusalañca sugatiyaṃ paṭisandhiyā upanissayo hotīti vuttaṃ. Ettha siyā, yadā devaccharādīni",
  "anya-e0301n0:948_35": "sagganimittāni upaṭṭhahanti. Tadā tāni taṇhāya assādentasseva sato cavantassa kathanti.",
  "anya-e0301n0:948_36": "Vuccate. Upakiliṭṭhaṃyeva tassa cittaṃ. Tasmā duggatieva tassa pāṭikaṅkhitabbāti",
  "anya-e0301n0:948_37": "vadanti. Yasmā pana paṭisambhidā magge tādisiyā taṇhāya kusalakammassa sahakāri kāraṇa",
  "anya-e0301n0:948_38": "bhāvo vutto. Yathāha-nikantikkhaṇe dve hetū akusalāti. Tasmā sugatibhavanibbattanepi",
  "anya-e0301n0:948_39": "ayaṃ taṇhā ekantena kusala kammassa niyāmakasahakāripaccayabhūtāti katvā tassa tānivā",
  "anya-e0301n0:948_40": "devaccharādīni kusalakamma kammanimittānivā assādentasseva sato cavantassa sātaṇhā",
  "anya-e0301n0:948_41": "tadupatthambhikāeva bhavituṃ arahati. Na taṃ paṭibāhikāti sakkā viññātuṃ. Yañca nimittassādagadhitaṃvā",
  "anya-e0301n0:948_42": "bhikkhave viññāṇaṃ tiṭṭhamānaṃ tiṭṭhati, anubyañjanassādagadhitaṃ vā. Tasmiṃ ce bhikkhave",
  "anya-e0301n0:948_43": "samaye kālaṅkareyya, ṭhānametaṃ vijjati. Yaṃ dvinnaṃgatīnaṃ aññataragatiṃ gaccheyya,",
  "anya-e0301n0:948_44": "nirayaṃvā tiracchāna yoniṃvātiādittapariyāye vuttaṃ. Taṃpi attano paresaṃ vā hatthapādādīsu",
  "anya-e0301n0:948_45": "gadhitaṃ taṇhaṃ sandhāya vuttaṃ. Nakammādīsūti sakkā vattunti. Upalabhitabba bhavānurūpanti",
  "anya-e0301n0:948_46": "upalabhitabbo bhavo yadi sugatibhavo hoti, taṃ assādanākārena. Yadi duggatibhavo",
  "anya-e0301n0:948_47": "hoti, taṃ anassādanākārenāti evaṃ upalabhi tabbassa bhavassa anurūpaṃ. Tatthoṇataṃvāti",
  "anya-e0301n0:948_48": "tasmiṃ yatho paṭṭhite ārammaṇe oṇamantaṃeva. Tathā hi bālapaṇḍitasutte tānissa tasmiṃ",
  "anya-e0301n0:948_49": "samaye olambanti ajjholambanti abhippalambantīti vuttaṃ. Tattha tānissāti assa puggalassa",
  "anya-e0301n0:948_50": "tāni puññāpuñña kammāni. Kammasīsena vuttāni kammanimitta gatinimittānica. Olambantīti",
  "anya-e0301n0:948_51": "tassa cittasantānaṃ attanieva oṇamantaṃ ajjhoṇamantaṃ abhimukhībhūtaṃ katvā lambanti",
  "anya-e0301n0:948_52": "palambanti. Bandhitvā ākaḍḍhantāni viya upaṭṭhahantīti attho. Evaṃ pana tesu tathā",
  "anya-e0301n0:948_53": "olambantesu taṃcittasantānaṃ tesu ninnapoṇapabbhārameva hotīti vuttaṃ tatthoṇataṃvāti.",
  "anya-e0301n0:948_54": "Tathā hi aṭṭhakathāyaṃ kilesabalavināmitaṃ sutvā tadevaṃ pavattamānaṃ taṇhāavijjānaṃ",
  "anya-e0301n0:948_55": "appahīnattā avijjāya paṭicchā ditādīnave tasmiṃ visaye taṇhā nāmeti sahajāta saṅkhārā",
  "anya-e0301n0:948_56": "khipantīti vuttaṃ. Tattha tanti viññāṇaṃ. Cittasantānaṃ icceva attho. Tasmiṃvisayeti",
  "anya-e0301n0:948_57": "kammādiārammaṇe. Taṇhānāmetīti vaṭṭamūlaka taṇhā taṃ tasmiṃ oṇamantaṃ katvā niyojetīti attho.",
  "anya-e0301n0:949": "[165] Vibhāvaniyaṃ pana",
  "anya-e0301n0:950": "“Tatthoṇataṃvāti tasmiṃ upapajjitabbabhave oṇataṃ viya oṇataṃeva vā”ti vuttaṃ. Taṃ aṭṭhakathāya na sameti.",
  "anya-e0301n0:951": "Abhiṇhanti nirantaraṃ. Tathāpavatti pana saṇikaṃ marantānaṃ eva labbhati. Lahuka maraṇena marantānaṃ pana na labbhatīti vuttaṃ. Bāhullenāti",
  "anya-e0301n0:952": "[166] Yaṃ pana vibhāvaniyaṃ",
  "anya-e0301n0:953": "“Bāhullenātiettha adhippāyo yebhuyyena bhavantareti ettha vuttanayena daṭṭhabbo”ti vuttaṃ. Taṃ na yujjati.",
  "anya-e0301n0:954_0": "Na hi tasmiṃ vuttānaṃ asaññisattānaṃ cittasantānassa abhiṇhappagattipasaṅgonāma atthi.",
  "anya-e0301n0:954_1": "Cittasantānasseva tesaṃ abhāvatoti. Idāni aparena pakārena kammu paṭṭhānaṃ dassetuṃ",
  "anya-e0301n0:954_2": "tamevavā pana.La. Dvārapattaṃ hotīti vuttaṃ. Tattha abhinavakaraṇavasena dvārappattaṃ",
  "anya-e0301n0:954_3": "hotīti pubbe katasaññaṃ ajanetvā taṅkhaṇe eva karaṇākāraṃ janetvā attānaṃ abhinavaṃ",
  "anya-e0301n0:954_4": "viya katvā manodvāre taṃsadisajavanappavattivasena pattaṃ pātubhūtaṃ hotīti attho.",
  "anya-e0301n0:954_5": "Yathā hi imasmiṃbhavepavattaṃ kiñci pākaṭaṃ kammaṃ asukasmiṃ kāle idaṃnāmamayākatanti",
  "anya-e0301n0:954_6": "evaṃ pubbekatasaññaṃ janetvāpi upaṭṭhāti. Na tathā bhavantare pavattaṃ bhavapaṭicchannaṃñca",
  "anya-e0301n0:954_7": "imasmiṃ bhave pavattaṃ apākaṭañcāti. Apica, idhekacce buddhādīsu tīsu vatthusu dānapūjādivasena",
  "anya-e0301n0:954_8": "āciṇṇabahulā honti. Te maraṇanti kābādhabalena visīdappattā kiñci dukkhaṃajānitvā",
  "anya-e0301n0:954_9": "visīdantare pubbe viya bhikkhusaṅghassa dānaṃ dentācetiyaṃ vandantā pūjaṃ karontā",
  "anya-e0301n0:954_10": "vippasannacittā pamodacittā eva honti. Tabbiparītena pāpakammabahulāpi vattabbāti.",
  "anya-e0301n0:954_11": "Idaṃpi dvārapattamevāti. Sabbañcetaṃ lakkhaṇa saṃyuttaṭṭhakathāya dīpetabbaṃ. Tattha",
  "anya-e0301n0:954_12": "asilomapetādi patthūsu tassa ukkhittāsikabhāvova nimittaṃ ahosīti ca. Tassa sattiyā",
  "anya-e0301n0:954_13": "vijjhanaka bhāvova nimittaṃ ahosītica. Tassa usunā vijjhanakabhāvova nimittaṃ ahosītica.",
  "anya-e0301n0:954_14": "Tassa patodasūciyā vijjhanakabhāvova nimittaṃ ahosītica. Tassa sūcīhi patodanadukkhaṃ",
  "anya-e0301n0:954_15": "paccanubhavituṃ kammameva nimittaṃ katvā sūcilomapeto jātotica evaṃ bahuṃdvāra pattavasena",
  "anya-e0301n0:954_16": "kammupaṭṭhānaṃ vuttanti. Tattha hi tassa ukkhittāsika bhāvova nimittaṃ ahosīti tassa",
  "anya-e0301n0:954_17": "niraye pacitvā puna āsanna maraṇassa taṃkammaṃ tadā tassa ukkhittāsikasaññaṃ janetvā",
  "anya-e0301n0:954_18": "dvāra pattavasena nimittaṃ ahosīti attho. Esanayo sesesupīti. Soca dvārappattākāro",
  "anya-e0301n0:954_19": "kammakoṭṭhāsiko eva hoti. Tassa sattassaca apākaṭonāma natthīti tassa paṭisandhiyā",
  "anya-e0301n0:954_20": "gahaṇayogyatā jātāti. Paccāsanna maraṇassāti antima javanapavattivasena puna āsannamaraṇassa.",
  "anya-e0301n0:954_21": "Vīthicittā vasānevāti kāmabhavato cavitvā kāmabhaveyeva uppajjamānānaṃ javana pariyosānānaṃvā",
  "anya-e0301n0:954_22": "tadārammaṇa pariyosānānaṃvā vīthicittānaṃ avasāne. Itaresaṃ pana javanapariyosānānaṃeva",
  "anya-e0301n0:954_23": "vīthicittānaṃ avasāneti attho. Ayamattho aṭṭhakathāyaṃpi vuttoyeva. Yathāha-taṃ ārabbha",
  "anya-e0301n0:954_24": "uppannāya tadārammaṇapariyosānāya suddhāyavā javanavīthiyā anantaraṃ cuticittaṃ uppajjatīti.",
  "anya-e0301n0:955": "[167] Vibhāvaniyaṃ pana",
  "anya-e0301n0:956": "“Tattha kāmabhavato cavitvā tattheva uppajjamānānaṃ tadārammaṇapariyosānāni sesānaṃ javanapariyosānānīti dhammānusāraṇiyaṃ vutta”nti vuttaṃ. Taṃ na sundaraṃ.",
  "anya-e0301n0:957_0": "Aṭṭhakathāyañhi paripuṇṇaṃ katvā vutte kiṃaparipuṇṇāya dhammā nusāraṇiyāti. Bhavaṅgakkhayevāti",
  "anya-e0301n0:957_1": "bhavaṅgāvasānevā iccevattho. Yadi duvidhapīthicittato paraṃ pañcavokāre vatthurūpaṃ",
  "anya-e0301n0:957_2": "catuvokāre cittasantānaṃ dvicittakkhaṇāyusesaṃ hoti. Tadā ekassa bhavaṅgassa avasāneti",
  "anya-e0301n0:957_3": "vuttaṃ hoti. Etthaca somanassa paṭisandhikassa domanassacittena cavantassa āgantukabhavaṅga",
  "anya-e0301n0:957_4": "sambhavo. Taṃ sambhaveca sati aññabhavaṅgasambhavopi avāri toti suvuttametaṃ bhavaṅgakkhayevāti.",
  "anya-e0301n0:957_5": "Tasmiṃniruddhāvasāneti tasmiṃ niruddhe tassa niruddhassa avasāne. Ye pana loke cuti",
  "anya-e0301n0:957_6": "paṭisandhīnaṃ antare eko antarābhavonāma atthi. Yattha uppanno satto dibbacakkhuko",
  "anya-e0301n0:957_7": "viya iddhimā viya ca khaṇena icchitaṃ ṭhānaṃ gantuṃ samattho. Ito cutā keci tattha",
  "anya-e0301n0:957_8": "uppajjitvā mātāpitu samāgamādīni āgamentā sattāhaṃvā atireka sattāhaṃvā tiṭṭhantīti",
  "anya-e0301n0:957_9": "laddhiṃ gaṇhanti. Tesaṃ taṃnisedhetuṃ tassānantaramevāti vuttaṃ. Savatthukaṃ pañcavokāre",
  "anya-e0301n0:957_10": "avatthukamevavā catuvokāre. Yathārahanti kusalabhūtassavā akusalabhūtassa vā saṅkhārassa",
  "anya-e0301n0:957_11": "arahānurūpaṃ. Avijjātaṇhānusayā kusalabhūtassa appahīnaṭṭhena akusalabhūtassa pana",
  "anya-e0301n0:957_12": "sahajātabhāvenāpi parivārabhūtā mūlabhūtāca hontīti attho. Pariyuṭṭhānāvatthaṃ apatvā",
  "anya-e0301n0:957_13": "kusalābyākatacittasantānenapi aviruddhabhāvena anurūpaṃ. Anubandhamānovā seti, anuanuvānirantaraṃ",
  "anya-e0301n0:957_14": "setīti anusayo. Anusayabhūtāya avijjāya parikkhittoti avijjānusayaparikkhitto. Taṇhānusayo",
  "anya-e0301n0:957_15": "mūlaṃ etassāti taṇhānusaya mūlako. Avijjānusaya mūlakena taṇhānusaya parikkhittenāti",
  "anya-e0301n0:957_16": "pana vutte suṭṭhutaraṃ yujjati. Avijjā hi taṇhāyapi mūlabhūtā hoti. Tāya paṭicchāditādīnave",
  "anya-e0301n0:957_17": "eva ārammaṇe taṇhāpavattisambhavato. Taṇhā ca pana sahakāri kāraṇa bhāvena taṃ taṃ",
  "anya-e0301n0:957_18": "saṅkhāraṃ niyojentī pavattatīti saṅkhārassa parivārabhūtā balavaāsanna sahāyabhūtā hotīti.",
  "anya-e0301n0:958_0": "Etthaca akusalakamma sahajātānaṃvā kammanikanti nimittanikanti sahajātānaṃvā vippaṭisāra",
  "anya-e0301n0:958_1": "saha jātānaṃvā maraṇāsanna javana sahajātānaṃvā avijjātaṇhānaṃpi dhammato anusayasadisatāya",
  "anya-e0301n0:958_2": "anusaya vohārasambhavo veditabbo. Apica, anusayānāma paṭisandhijanane kusalasaṅkhārassapi",
  "anya-e0301n0:958_3": "balavasahāyabhūtā honti. Tasmā idha ekantānusayabhūtāeva pariyattāti kiṃsahajātānaṃ",
  "anya-e0301n0:958_4": "gahaṇenāti. Teneva aṭṭhakathāyaṃpi taṇhā avijjānaṃ appahīnattāti evaṃ appahīnasaddena",
  "anya-e0301n0:958_5": "ekantānusayāeva gahitāti. Saṅkhārenāti paṭisandhijanakakammasaṅkhātena cetanāsaṅkhārena.",
  "anya-e0301n0:958_6": "Taṃ sahajātaphassādidhammasamūhenapivā. Sopi hi upanissayabhāve na paṭisandhiṃ janetiyevāti.",
  "anya-e0301n0:958_7": "Athavā, saṅkhārenāti maraṇasanna javanaviññāṇa sahajātena cetanāsaṅkhārena. Taṃ sahajāta",
  "anya-e0301n0:958_8": "phassādidhammasamūhenapivā. Tadubhayaṃpi hi kammādivisaye khipanaka saṅkhārabhāvena",
  "anya-e0301n0:958_9": "paṭisandhiṃ janetīti. Tathā hi aṭṭhakathāyaṃ taṇhā avijjānaṃ appahīnattā avijjāya",
  "anya-e0301n0:958_10": "paṭicchāditādīnave tasmiṃ visaye taṇhā nāmeti. Sahajātasaṅkhārā khipantīti vuttaṃ.",
  "anya-e0301n0:958_11": "Mūlaṭīkāyañca sahajātasaṅkhārāti cutiāsannajavanaviññāṇasahajātā cetanā. Sabbepivā",
  "anya-e0301n0:958_12": "phassādayoti vuttaṃ. Sakalena pana vacanena aggamaggena appahīnā avijjākammādivisayevā",
  "anya-e0301n0:958_13": "bhavantarevā ādīnavaṃ paṭicchādeti, tathā rūpāyeva taṇhā tadubhayasmiṃ cittasantānaṃ",
  "anya-e0301n0:958_14": "nāmeti. Yathāvuttasaṅkhārā taṃ tattha khipanti. Tasmiṃ abhinava viññāṇapātubhāvaṃ",
  "anya-e0301n0:958_15": "sādhentīti dassetīti.",
  "anya-e0301n0:959_0": "Sampayuttehi pariggayhamānanti phassādīhi sampayuttadhammehi parivāretvā gayhamānaṃ.",
  "anya-e0301n0:959_1": "Sahajātānanti nāmarūpadhammānaṃ. Adhiṭṭhāna bhāvenāti nissayabhāvena. Pubbaṅgamabhūtanti",
  "anya-e0301n0:959_2": "padhānabhūtaṃ. Pada dvayena vijānanadhātuyā ativiya mahānubhāvabhāvaṃ dasseti. Yathā",
  "anya-e0301n0:959_3": "hi loke ekasmiṃ mahānubhāve purisavisese jāyamāne parivārabhūtā sahajātajanāca tassa",
  "anya-e0301n0:959_4": "upabhoga paribhogabhūtā pāsādakapparukkhādayova tena saha jāyanti. Evaṃ sampadamidaṃ",
  "anya-e0301n0:959_5": "daṭṭhabbaṃ. Bhavantarapaṭisandhānavasenāti ekasmiṃbhave niruddhe tena saha nirantaraṃ",
  "anya-e0301n0:959_6": "katvā bhavantarassa paṭisandahana vasena. Uppajjamānameva patiṭṭhāti na purimabhave",
  "anya-e0301n0:959_7": "uppajjitvā anirujjhitvā ṭhitibhāvena gantvā bhavantare patiṭṭhātīti adhippāyo. Na",
  "anya-e0301n0:959_8": "hi uppannuppannā dhammā pakatikālepi desantaraṃvā khaṇantaraṃvāsaṅkantā nāma atthi.",
  "anya-e0301n0:959_9": "Kuto maraṇakāle bhavantaraṃ. Yañca anamataggo yaṃ bhikkhave saṃsāro. Pubbakoṭi napaññāyati",
  "anya-e0301n0:959_10": "avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsaratanti vuttaṃ, taṃpi",
  "anya-e0301n0:959_11": "pariyāyena vuttaṃ. Yesañhi avijjā taṇhāsaṅkhārānaṃ vasena bhavantare paṭisandhi pātubhavati.",
  "anya-e0301n0:959_12": "Teca pubbe yassa santāne pavattanti, so tesaṃ hetuphalasambandhena bhavantaraṃ sandhāvati",
  "anya-e0301n0:959_13": "saṃsaratīti vuccatīti. Tatoyevaca tassā paṭisandhiyā purimabhavapari yāpannehi hetūhi",
  "anya-e0301n0:959_14": "vinā anuppajjanaṃpi siddhaṃ hotīti. Paṭighosa padīpamuddhādīni cettha nidassanānīti.",
  "anya-e0301n0:960_0": "Etthāti maraṇuppattiṭṭhāne. Mandappavattānīti kammadubbalabhāvena vatthudubbalabhāvenaca",
  "anya-e0301n0:960_1": "mandaṃ hutvā pavattāni. Tasmā paccuppannā lambaṇakā labbhatīti sambandho. Dharantesvevāti",
  "anya-e0301n0:960_2": "tiṭṭhantesu eva. Paṭisandhi bhavaṅgānaṃpīti paṭisandhiyāpi katipayabhavaṅgānaṃpi.",
  "anya-e0301n0:960_3": "Iti katvāti iminā kāraṇena. Kāmañcettha aṭṭhakathāyaṃ gatinimittaṃnāma nibbattanakaokāse",
  "anya-e0301n0:960_4": "eko vaṇṇo upaṭṭhātīti vatvā sabbesu gatinimittavāresu gabhinimittaṃ vaṇṇāyatanameva",
  "anya-e0301n0:960_5": "manodvāra gahitameva paccuppannamevaca dassitaṃ. Tathāpi chadevalokato attano santikaṃ",
  "anya-e0301n0:960_6": "āgate dibbaratheyeva gatinimittaṃ katvā cavantānaṃ dhammikaupāsaka duṭṭhagāmaṇi abhayarājādīnaṃ",
  "anya-e0301n0:960_7": "vasena taṃpi kammanimittaṃviya chabbidhaṃpi chadvāragahitaṃpi paccuppannamatītaṃpi",
  "anya-e0301n0:960_8": "sambhavatīti adhippāyena taṃkammanimittena nibbisesaṃ katvā kāmāvacarapaṭisandhiyā.La.",
  "anya-e0301n0:960_9": "Upalabbhatīti vuttaṃ. Tathā cavantā hi dibbavaṇṇopi devatānaṃ ānubhāvena cakkhunā",
  "anya-e0301n0:960_10": "diṭṭhoyeva hoti. Dibbo rathasaddovā tūriyasaddovā vacanasaddovā sotena sutoyeva.",
  "anya-e0301n0:960_11": "Dibbagandhopi ghānena ghāyitoyeva. Nirayato uggatena aggijālena dayhamānakāyena cavantānaṃ",
  "anya-e0301n0:960_12": "devadatta nandayakkha nandamāṇa vakādīnaṃ khuracakke āsajjamānānaṃ mittavindakādīnañca",
  "anya-e0301n0:960_13": "vasena phoṭṭhabbaṃpi sambhavatiyeva. Rasadhammāpi yathā sambhavaṃ yojetabbāti. Vuttañca saccasaṅkhepe –",
  "anya-e0301n0:961": "Pañcadvāre siyā sandhi, vinā kammaṃ dvigocareti.",
  "anya-e0301n0:962_0": "Mahāṭīkāyaṃpi ayamattho vuttoyeva. Yadā pana antima javanavīthito pubbabhāge yathopaṭṭhitaṃ",
  "anya-e0301n0:962_1": "gatinimittaṃ antimajavanassa ārammaṇaṃ hoti. Tadā taṃ atītaṃpi hotiyevāti. Aṭṭhakathāyaṃ",
  "anya-e0301n0:962_2": "pana santativasena tassa paccuppannatāva vuttā. Tathā vaṇṇārammaṇabhāvo manodvārena",
  "anya-e0301n0:962_3": "gahitabhāvoca yebhuyyena vuttoti veditabbo. Itarathā kammanimittaṃpi paccuppannabhūtaṃ",
  "anya-e0301n0:962_4": "pañcadvāreeva aṭṭhakathāyaṃ dassitanti taṃpi manodvāragahitaṃ paccuppannabhūtaṃ pañcārammaṇaṃvā",
  "anya-e0301n0:962_5": "dhammārammaṇaṃvā nasambhavatīti vattabbaṃ siyā. Naca sakkā tathā vattuṃ. Kasmā, cakkhuṃ",
  "anya-e0301n0:962_6": "aniccato dukkhato anattato vipassantītiādinā paṭṭhāne vuttassa chaḷārammaṇa bhūtassa",
  "anya-e0301n0:962_7": "purejātapaccayassa manodvārika maraṇāsanna javanānampi icchitabbattā. Tatoyevaca",
  "anya-e0301n0:962_8": "tadanubandhāya paṭisandhiyāpi sambhava toti.",
  "anya-e0301n0:963": "[168] Vibhāvaniyaṃ pana",
  "anya-e0301n0:964": "Tathā avicāretvā yaṃvuttaṃ “paccuppannārammaṇesu āpātamāgatesu manodvāre gatinimittavasena pañcadvāre kammanimittavasenā”ti. Taṃ na sundaraṃ.",
  "anya-e0301n0:965": "[169] Yañca tattha",
  "anya-e0301n0:966": "“Chadvāragahitanti kammanimittaṃ chadvāragahitaṃ gatinimittaṃ chaṭṭhadvāragahitanti yathāsambhavaṃ yojetabba”nti vuttaṃ. Taṃpi na yujjati.",
  "anya-e0301n0:967": "Evañhi sati kammaṃ viya gatinimittaṃpi therena bhinditvā vuttaṃ siyā. Naca taṃ vuttanayena pañcadvāragahitaṃ na sambhavatīti.",
  "anya-e0301n0:968": "[170] Yañca tattha",
  "anya-e0301n0:969_0": "Aṭṭhakathāyaṃ mūla ṭīkādīsuca yebhuyyavasena vuttaṃ sāvasesapāṭhaṃ avicāretvā “aṭṭhakathāyaṃ",
  "anya-e0301n0:969_1": "pana gatinimittaṃ manodvāre āpātamāgacchatīti vuttattā tadārammaṇāyaca pañcadvārikapaṭisandhiyā",
  "anya-e0301n0:969_2": "adassitattā mūlaṭīkādīsuca kamma balena upaṭṭhāpitaṃ vaṇṇāyatanaṃ supinaṃ passantassaviya",
  "anya-e0301n0:969_3": "dibba cakkhussa viyaca manodvāreyeva gocarabhāvaṃ gacchatīti niyametvā vuttattā tesaṃ",
  "anya-e0301n0:969_4": "vacanaṃ nasampaṭicchanti ācariyā”ti vuttaṃ. Tatthapi asampaṭicchantānaṃ aññaṃ kāraṇaṃ",
  "anya-e0301n0:969_5": "natthi aññatra avicāraṇāyāti.",
  "anya-e0301n0:970_0": "Paccuppannamatītanti ettha yassa javanāvasānāya pañcadvārikavīthiyā cavanaṃ hoti.",
  "anya-e0301n0:970_1": "Tassa paṭisandhiyā dvinnañca bhavaṅgānaṃ paccuppannā rammaṇatā upalabbhati. Yassa",
  "anya-e0301n0:970_2": "tadārammaṇāvasānāya, tassa paṭisandhiyā eva. Yassa pana javanāvasānāya paccuppannārammaṇāya",
  "anya-e0301n0:970_3": "manodvārikavīthiyā cavanaṃ hoti, tassa paṭisandhiyā channañca bhavaṅgānaṃ. Yassa",
  "anya-e0301n0:970_4": "pana tadāraṇāvasānāya, tassa paṭisandhiyā catunnañca bhavaṅgānanti. Etthaca ārammaṇe",
  "anya-e0301n0:970_5": "bahutarāyuke balavantepi vatthudubbalabhāve sati kāmasattānaṃpi javanāvasānā vīthi",
  "anya-e0301n0:970_6": "hotiyevāti daṭṭhabbaṃ. Aṭṭhakathāyaṃ pana tadārammaṇāvasānāya eva yojitattā manodvāre",
  "anya-e0301n0:970_7": "paṭisandhito paraṃ catunnaṃ bhavaṅgānaṃ pañcadvāre paṭisandhiyāeva paccuppannārammaṇatā",
  "anya-e0301n0:970_8": "vuttā. Tadārammaṇa pariyosānāyavā suddhāyavā javanavīthiyāti vuttattā pana idha javanāvasānāpi yojitāti veditabbā.",
  "anya-e0301n0:971": "[171] Vibhāvaniyaṃ pana",
  "anya-e0301n0:972": "Evaṃ avicāretvā yaṃ vuttaṃ “manodvāre tāva paṭisandhiyā catunnaṃ bhavaṅgānañca pañcadvāre paṭisandhiyāeva paccuppannārammaṇatā labbhatī”tiādi. Taṃ anupapannaṃ.",
  "anya-e0301n0:973_0": "Etthaca yasmā paṭisandhijanakasseva kammassa ārammaṇaṃvā upakaraṇaṃvā kammanimittanti",
  "anya-e0301n0:973_1": "adhippetaṃ. Pañcadvārikakammañca paṭisandhijanakameva na hoti. Tasmā tadā paṭisandhijanakaṃ",
  "anya-e0301n0:973_2": "kammaṃ purimabhāgeeva manodvāravasena siddhaṃ hoti. Tassaca ārammaṇabhūtameva upakaraṇabhūtamevavā",
  "anya-e0301n0:973_3": "ekantena kammanimittaṃnāma hoti. Yaṃ pana pañcadvārikassa antimajavanassa ārammaṇaṃ",
  "anya-e0301n0:973_4": "hoti. Taṃ purimena niruddhena ārammaṇena vatthuto abhinnattāvā tassadisattāvā kammanimittanteva",
  "anya-e0301n0:973_5": "vuccatīti. Tathā hi vuttaṃ mūlaṭīkāyaṃ pañcadvāre āpātaṃ āgacchantaṃ paccuppannaṃ",
  "anya-e0301n0:973_6": "kammanimittaṃ āsannakatakammārammaṇa santatiyaṃ uppannaṃ taṃsadisañca daṭṭhabbanti.",
  "anya-e0301n0:973_7": "Tattha yesu deyyadhammavatthūsu cetiyādīsuvā yehi satthādīhivā pubbe kammaṃ siddhaṃ.",
  "anya-e0301n0:973_8": "Tesaṃ paccakkhe dharamānataṃ sandhāya santatiyaṃ uppannanti vuttaṃ. Tehi sadi savatthūnaṃ",
  "anya-e0301n0:973_9": "dharamānataṃ sandhāya taṃsadisañcāti vuttaṃ. Sadisavatthūnipi hi kammassa laddhokāsakāraṇāni",
  "anya-e0301n0:973_10": "hontiyeva. Yathā taṃ ito parittakena pāpakammena niraye ussadasāmante nibbattānaṃ",
  "anya-e0301n0:973_11": "pubbe puññakaraṇakāle laddhanimittasadisaṃ nirayaggijālānaṃ saddaṃ sutvāvā vaṇṇaṃ",
  "anya-e0301n0:973_12": "disvāvā puññaṃ saritvā cavitvā sagge nibbattānaṃ aggijālāni viyāti.",
  "anya-e0301n0:974": "[172] Vibhāvaniyaṃ pana",
  "anya-e0301n0:975_0": "Mūlaṭīkāpāṭhaṃ avicāretvā taṃsadisañcātiettha naṭṭhacakāraṃ pāṭhaṃ disvā “manodvārika",
  "anya-e0301n0:975_1": "javanānaṃ ārammaṇabhūtena saha samānattā tadekasantatipatitaṃ cutiāsannajavanagahi",
  "anya-e0301n0:975_2": "taṃpi paccuppannaṃ vaṇṇādikaṃ kammanimitta bhāvena vutta”nti vuttaṃ. Taṃ anupapannameva.",
  "anya-e0301n0:976_0": "Apica, aṭṭhakathāyaṃ aparassa maraṇasamaye ñātakā ayaṃ tāta tavatthāya buddhapūjā",
  "anya-e0301n0:976_1": "karīyati. Cittaṃ pasādehīti vatvā pupphadāmadhajapaṭākādivasena rūpārammaṇaṃvā dhammasavanatūriyapūjādi",
  "anya-e0301n0:976_2": "vasena saddārammaṇaṃvā dhūmavāsagandhādivasena gandhārammaṇaṃvā idaṃ tāva sāyassu,",
  "anya-e0301n0:976_3": "tavatthāya dātabbaṃ deyyadhammanti vatvā madhuphāṇi tādivasena rasārammaṇaṃvā idaṃ",
  "anya-e0301n0:976_4": "tāva phusassu, tavatthāya dātabbaṃ deyyadhammanti vatvā cīnapaṭa somārapaṭādivasena",
  "anya-e0301n0:976_5": "phoṭṭhabbā rammaṇaṃvā pañcadvāre upasaṃharantīti vuttaṃ. Tattha rūpasaddagandhārammaṇāni",
  "anya-e0301n0:976_6": "sandhāya ṭīkāyaṃ santatiyaṃ uppannanti vuttaṃ. Rasaphoṭṭhabbā rammaṇāni sandhāya",
  "anya-e0301n0:976_7": "taṃsadisañcāti vuttaṃ. Tāni hi pathamaṃ sāyita phusitāni aññāni honti. Pacchā dinnāni",
  "anya-e0301n0:976_8": "aññānīti etthaca evaṃ upasaṃhaṭāni rūpārammaṇādīni pathamaṃ pañcadvārena gahetvā",
  "anya-e0301n0:976_9": "acavitvā pacchā puna atthi dāni evarūpānīti suddhena manodvārena gahetvā cavantānaṃ",
  "anya-e0301n0:976_10": "tāni manodvāragahitāni paccuppannabhūtāni kammanimittāni hontīti veditabbānīti. Pathamatatīyāruppa",
  "anya-e0301n0:976_11": "paṭisandhīnaṃ paññatti bhūtaṃ dutīyacatutthāruppapaṭisandhīnaṃ mahaggatabhūtanti",
  "anya-e0301n0:976_12": "vuttaṃ yathārahanti. Āruppesu uparibhūminibbattānaṃ arūpīnaṃ heṭṭhimajjhānāni paṭipassambhanti.",
  "anya-e0301n0:976_13": "Na ca te tāni puna āyūhantīti vuttaṃ heṭṭhimāruppa vajjitāti. Pamādapakkhe patitvā",
  "anya-e0301n0:976_14": "vissaṭṭhajjhānānaṃ tatoyevaca appahīnehi orambhāviya saṃyojanehi heṭṭhabhāgaṃ ākaḍḍhita",
  "anya-e0301n0:976_15": "mānasānaṃ kāmabhave uppajjamānānaṃ tesaṃ thapetvā tihetu kukkaṭṭhabhūtaṃ upacārajjhānacetanaṃ",
  "anya-e0301n0:976_16": "aññaṃ dubbalakammaṃ okāsaṃ nalabhatīti vuttaṃ tathā kāmatihetukāti. Tathā hi aṅguttaraṭṭha",
  "anya-e0301n0:976_17": "kathāyaṃ-na hi tassa upacārajjhānato balavataraṃnāma kammaṃ atthīti vuttaṃ. Ṭīkāyañca",
  "anya-e0301n0:976_18": "na hi tassa.La. Atthīti iminā tato cavantānaṃ upacārajjhānameva paṭisandhijanakaṃ",
  "anya-e0301n0:976_19": "kammanti dīpetīti vuttanti. Rūpāvacarapaṭisandhi pana tesaṃ natthiyeva. Evañca katvā",
  "anya-e0301n0:976_20": "yamakearūpadhātuyā cutassa arūpadhātuṃ upapajjantassātivā arūpa dhātuyā cutassa kāmadhātuṃ",
  "anya-e0301n0:976_21": "upapajjantassātivā vuttaṃ. Na pana vuttaṃ arūpadhātuyā cutassa rūpadhātuṃ upapajjantassāti.",
  "anya-e0301n0:976_22": "Rūpa lokato cavantānaṃ pana aññaṃ dubbalakammaṃ okāsaṃ nalabhatīti navattabbaṃ. Evaṃsantepi",
  "anya-e0301n0:976_23": "suṭṭhu vikkhambhitanīvaraṇānaṃ tesaṃ appanā pattajjhānavisesena suparibhāvitacittasantānattā",
  "anya-e0301n0:976_24": "jaccandhādivipatti janakaṃ dvihetukomakakammaṃpi okāsaṃ na labhati. Kuto apāyagāmikammanti",
  "anya-e0301n0:976_25": "vuttaṃ ahetuka rahitā siyunti.",
  "anya-e0301n0:977": "[173] Vibhāvaniyaṃ pana",
  "anya-e0301n0:978": "“Upacārajjhānā nubhāveneva duhetuka tihetuka paṭisandhiyo siyu”nti vuttaṃ. Taṃ vicāretabbaṃ.",
  "anya-e0301n0:979_0": "Yadi hi taṃ paṭisandhidānaṃ sandhāya vuttaṃ siyā. Duhetukapaṭi sandhi na yujjati.",
  "anya-e0301n0:979_1": "Na hi suṭṭhu vikkhambhitanīvaraṇānaṃ appanāvīthiyaṃ pavattaṃ upacārajjhānaṃ tihetukomakaṃnāma",
  "anya-e0301n0:979_2": "sambhavatīti. Atha kammantarassa upatthambhanaṃ sandhāya vuttaṃ siyā. Sayaṃ balavatarassapi",
  "anya-e0301n0:979_3": "sato paṭisandhiṃ adatvā dubbalassa kammantarassa upatthambhane kāraṇaṃ natthīti.",
  "anya-e0301n0:979_4": "Yasmā pana rūpabrahmānaṃ upacārajjhānato aññānipi kāyavacīmanokammakusalāni uppajjantiyeva",
  "anya-e0301n0:979_5": "tāniyevaca kānici tihetukomakānipi kānici dvihetukukkaṭṭhānipi bhavanti. Oḷārikānaṃ",
  "anya-e0301n0:979_6": "pana nīvaraṇānaṃ suṭṭhu vikkhambhitattā savipattikapaṭi sandhijanakāni dvihetukomakāni",
  "anya-e0301n0:979_7": "tesaṃ nuppajjanti. Aparapariyāya bhūtānica tādisāni tesaṃ okāsaṃ nalabbhanti. Nānārammaṇesuca",
  "anya-e0301n0:979_8": "nesaṃ chandovā nikantivā pavattatiyeva. Yena nānākammānipi vipaccituṃ okāsaṃ labhanti.",
  "anya-e0301n0:979_9": "Yenaca te cakkhu sotadvārehipi tato cavanti. Tasmā ettha upacārajjhānena kāraṇaṃ",
  "anya-e0301n0:979_10": "avatvā vuttanayeneva taṃkāraṇaṃ vattuṃ yuttanti daṭṭhabbaṃ. Kāmatihetumhā cutiyā",
  "anya-e0301n0:979_11": "paraṃ sabbā vīsati paṭisandhiyo siyuṃ. Itarā duhetukāhetukacutito paraṃ kāmesveva",
  "anya-e0301n0:979_12": "bhavesu dasapaṭisandhiyo siyunti yojanā. Evaṃ paṭisandhikkhaṇe visayappavattiyā saha",
  "anya-e0301n0:979_13": "vīthimuttacittānaṃ pavattākāraṃ dassetvā idāni pavattikāle paraṃparabhavesuca dassetuṃ",
  "anya-e0301n0:979_14": "iccevantiādimāha. Paṭisandhinirodhānantaratoti paṭisandhiyā nirodhassa bhaṅgassa",
  "anya-e0301n0:979_15": "anantarakālato. Tamevacittanti tassadise tabbohāro daṭṭhabbo. Yathā tāniyeva osadhānīti.",
  "anya-e0301n0:979_16": "Yāva cuticittuppādāti ettha cutiggahaṇena tadāsanna vīthicittānampi gahaṇaṃ daṭṭhabbaṃ.",
  "anya-e0301n0:979_17": "Asati vīthicittuppādeti antarantarā vīthicittānaṃ uppattiyā asati. Bhavassaaṅgabhāvenāti",
  "anya-e0301n0:979_18": "upapattibhavassa aviccheda kāraṇabhāvena. Tasmiṃti avattamāne pacchājātapaccayarahitānaṃ",
  "anya-e0301n0:979_19": "rūpadhammānaṃ vassodaka rahitānaṃ taruṇasassānaṃ viya milāta bhāvapattiyā upapattibhavo",
  "anya-e0301n0:979_20": "occhijjatīti. Cuticittaṃ hutvā nirujjhati tameva cittanti sambandho. Yathākkamaṃ",
  "anya-e0301n0:979_21": "eva parivattantā pavattantīti yāva parinibbānacutiyā yathākkamaṃ parivattantā pavattantieva.",
  "anya-e0301n0:979_22": "Na pana parasamaye viya kadāci katthaci nivattiṃ pāpuṇantīti attho.",
  "anya-e0301n0:980": "[174] Vibhāvaniyaṃ pana",
  "anya-e0301n0:981": "“Yāva vaṭṭa mūla samucchedā”ti vuttaṃ, vaṭṭamūlasamucchedo vuccati arahattamaggo. Tato paraṃpi yāvakhandhaparinibbānā pavattantiyeva.",
  "anya-e0301n0:982_0": "Ihāti imasmiṃ bhave. Iccayanti iti ayaṃ. Itisaddo ādiattho. Yathā iha paṭisandhica",
  "anya-e0301n0:982_1": "bhavaṅgañca āvajjanādi vīthiyoca cuticāti ayaṃ cittasantati pavattati. Tathā puna",
  "anya-e0301n0:982_2": "bhavantarepi sandhibhavaṅgādikā ayaṃcittasantati parivattati parivattamānā pavattatīti",
  "anya-e0301n0:982_3": "attho. Idāni yassa vipassanā maggaphalanibbānassa atthāya cittacetasikānaṃ pabhedapavattisaṅgahā",
  "anya-e0301n0:982_4": "paṭṭhapiyanti. Tadatthaṃ dassento gāthamāha. Tattha paṭisaṅkhāyāti paṭisaṅkhāna saṅkhātena",
  "anya-e0301n0:982_5": "vipassanā ñāṇena punappunaṃ ñatvā. Etanti yathāvuttaṃ cittacetasikānaṃ pabhedapavattividhānaṃ.",
  "anya-e0301n0:982_6": "Adhuvanti aniccaṃ. Adhigantvāti adhigamasaṅkhātena catumaggaññāṇena patilabhitvā",
  "anya-e0301n0:982_7": "sacchikatvā. Padanti saupādisesaṃ nibbānaṃ. Budhāti paṇḍitā. Suṭṭhu anusaya mattaṃpi",
  "anya-e0301n0:982_8": "asesetvā sesakilesehi saddhiṃ ucchinnaṃ yathā vuttesu cittacetasikesu adhisayitaṃ",
  "anya-e0301n0:982_9": "taṇhāsineha saṅkhātaṃ bandhanaṃ etehīti susamucchinna sineha bandhanā. Samanti vūpasamanti",
  "anya-e0301n0:982_10": "vaṭṭadukkhasantāpā etasminti samo. Anupādisesanibbānaṃ. Essantīti gamissanti. Cirāyāti",
  "anya-e0301n0:982_11": "cirakālaṃ. Sundaraṃ adhigamāvahaṃ sīla dhutaṅgasaṅkhātaṃ vataṃ etesanti subbatā.",
  "anya-e0301n0:982_12": "Suparisuddhasīlasallekha vuttinoti attho. Cirāya subbatā budhā etaṃ adhuvaṃ paṭisaṅkhāya",
  "anya-e0301n0:982_13": "accutaṃ padaṃ adhigantvā susamucchinnasinehabandhanā samaṃ essantīti yojanā.",
  "anya-e0301n0:983": "Iti paramatthadīpaniyānāma abhidhammatthasaṅgahassa",
  "anya-e0301n0:984": "Catutthavaṇṇanāya vīthimutta saṅgahassa",
  "anya-e0301n0:985": "Paramatthadīpanā niṭṭhitā.",
  "anya-e0301n0:986": "Rūpa saṅgaha paramatthadīpanī",
  "anya-e0301n0:987_0": "156. Evaṃ cittacetasike dvīhi pabhedappavattīhi dassetvā idāni yathānuppattaṃ rūpaṃ",
  "anya-e0301n0:987_1": "dassento ādigātha māha. Tattha etaṃ parimāṇaṃ assāti ettāvaṃ. Tena ettavatā. Nipātapadaṃvā",
  "anya-e0301n0:987_2": "etaṃ. Hi saddo padapūraṇe. Pabhedoca pavattica pabhedappavattiyo. Tāhi saha ye vattanti",
  "anya-e0301n0:987_3": "te sappabhedappavattikā. Ettāvatā sappabhedappavattikā cittacetasikā dhammā mayā",
  "anya-e0301n0:987_4": "vibhattā. Idāni rūpaṃ pavuccatīti yojanā. Saṅkhepato uddisanaṃ kathanaṃ samuddeso.",
  "anya-e0301n0:987_5": "Samuddiṭṭhassa rūpassa puna vibhajanaṃ vibhāgo. Samuṭṭhāti rūpaṃ etenāti samuṭṭhānaṃ.",
  "anya-e0301n0:987_6": "Kammādi. Kalā vuccanti avayavā. Tā appenti pavisanti etthāti kalāpo. Piṇḍīti attho.",
  "anya-e0301n0:987_7": "Pavattikkamatoti uppattikkamato. Salakkhaṇato sasambhāratoca mahantāni hutvā bhavanti",
  "anya-e0301n0:987_8": "pātubhavantīti mahābhūtāni. Tāni hi attano sabhāvatopi mahantānieva hutvā pātubhavanti",
  "anya-e0301n0:987_9": "upādārūpāni upādāyāti.",
  "anya-e0301n0:988": "[175] Vibhāvaniyaṃ pana mahāṭīkāyañca",
  "anya-e0301n0:989": "“Sasambhāradhātuvasenāti” vuttaṃ. Taṃ anupapannaṃ.",
  "anya-e0301n0:990_0": "Na hi sasambhāravatthuvaseneva tesaṃ ayaṃ vohāro pavattoti sakkā vattuṃ. Naca salakkhaṇato",
  "anya-e0301n0:990_1": "mahattena vinā tesaṃ sasambhārato mahattaṃnāma sambhavatīti. Tasmā yaṃ tesaṃ indriyānindriyabaddhasantānesu",
  "anya-e0301n0:990_2": "pathavipabbatādivasena samudde macchakacchapādivasena sasambhārato mahattaṃ. Taṃpi",
  "anya-e0301n0:990_3": "salakkhaṇamahattamūlakamevāti daṭṭhabbaṃ. Mahābhūtātivā loke visaṃvāda kaṭṭhena māyākārāvā",
  "anya-e0301n0:990_4": "āvisanagahaṇesu acinteyyaṭṭhānaṭṭhena yakkhādayovā vañcakaṭṭhena yakkhiniyovā vuccanti.",
  "anya-e0301n0:990_5": "Tenevaṭṭhena tehi sadisattā imānipi mahābhūtāviyāti mahābhūtāni. Ubhayatthapica mahantāni",
  "anya-e0301n0:990_6": "abhūtāni abbhutānivā etesūti nibbacanaṃ yujjatiyeva.",
  "anya-e0301n0:991": "[176] Vibhāvaniyaṃ pana",
  "anya-e0301n0:992_0": "Yakkhiniṃ visuṃ upamāmattaṃ katvā “manāpavaṇṇasaṇṭhānā dīhivā sattānaṃ vañcikā yakkhinīādayo",
  "anya-e0301n0:992_1": "viya manāpa itthipurisarūpadassanādinā sattānaṃ vañcakattā mahantāni abhūtāni etesūti",
  "anya-e0301n0:992_2": "mahābhūtāti” vuttaṃ. Taṃ aṭṭhakathā ya na sameti.",
  "anya-e0301n0:993_0": "Aṭṭhakathāyañhi mahābhūtasāmaññatoti padassa vitthāre eva māyākāro yakkho yakkhinīti",
  "anya-e0301n0:993_1": "tayo mahābhūtā vuttāti. Catunnañcamahābhūtānanti upayogatthe sāmivacanaṃ. Upādāyāti",
  "anya-e0301n0:993_2": "daḷhaṃ nissāya. Pavattanti pāṭhaseso. Upādāya rūpantivā samāsapadaṃ daṭṭhabbaṃ.",
  "anya-e0301n0:994": "[177] Vibhāvaniyaṃ pana",
  "anya-e0301n0:995": "“Upādāya pavattaṃ rūpaṃ upādārūpanti” vuttaṃ. Taṃ idha na yujjati.",
  "anya-e0301n0:996_0": "Na hi imasmiṃ pāṭhe katthaci yakāraviraho diṭṭho. Tathā hi mūlaṭīkāyaṃ upādāyati",
  "anya-e0301n0:996_1": "nissayatīti upādāyaṃ. Tameva rūpantipi vuttaṃ. Pathayatīti pathavī. Sahajātarūpānaṃ",
  "anya-e0301n0:996_2": "patiṭṭhāna bhāvena pakkhāyati upaṭṭhātīti attho. Puthu mahantī hutvā jāyatītipi pathavī.",
  "anya-e0301n0:996_3": "Pakārena thavīyati sabbesaṃ rūpasambhārānaṃ adhiṭṭhānattā. Ayaṃ tesaṃ adhiṭṭhānā",
  "anya-e0301n0:996_4": "patiṭṭhānā vatthubhūtā bhūmi bhūtātiādinā nānāppakārena guṇapadena abhitthavīyatīti",
  "anya-e0301n0:996_5": "pathavī. Sāeva nisattanijīvaṭṭhena dhātūti pathavīdhātu. Āpeti sahajātarūpāni byāpetvā",
  "anya-e0301n0:996_6": "tiṭṭhati, appāyati vā tāni suṭṭhu brūheti vaḍḍhetīti āpo. Tānivā avippakiṇṇāni katvā",
  "anya-e0301n0:996_7": "bhuso pāti rakkhati, pivativā vivanto viya tāni saṅgaṇhati sampiṇḍetīti āpo. Soyeva",
  "anya-e0301n0:996_8": "dhātūti āpodhātu. Te jati tikkhabhāvena samujjalanto viya sahajātadhammānaṃ majjhe",
  "anya-e0301n0:996_9": "pakāsati, tejetivā niseti sahajātadhamme tikkhathāma bale karoti, paripācetivā usmāpetīti",
  "anya-e0301n0:996_10": "tejo, so eva dhātūti tejodhātu. Vāyati samīreti desantaruppatti hetubhāvena bhūtasaṅghāṭaṃ",
  "anya-e0301n0:996_11": "desantaraṃ gametīti vāyo. Vāyati vā sahajātadhamme apatamāne katvā vahatīti vāyo.",
  "anya-e0301n0:996_12": "Soeva dhātūti vāyodhātu. Tattha kakkhaḷalakkhaṇā pathavī. Ābandhanalakkhaṇo āpo.",
  "anya-e0301n0:996_13": "Uṇhattalakkhaṇo tejo. Vitthambhanalakkhaṇo vāyo. Ettha siyā, kasmā pathavī kakkhaḷalakkhaṇāti",
  "anya-e0301n0:996_14": "vuttā. Nanu sā mudubhūtāpi hotīti. Saccaṃ, mudubhūtāpi pana sā sesabhūtattayaṃ upādāya",
  "anya-e0301n0:996_15": "kakkhaḷā tveva saṅkhyaṃ gacchati. Aññamaññaṃ upādāyeva pana ayaṃmudu ayaṃ kakkhaḷāti",
  "anya-e0301n0:996_16": "bhavati. Teneva mudukakkhaḷānaṃ dīgharassānaṃ viya anavaṭṭhānatā hoti. Mudubhūtāpi",
  "anya-e0301n0:996_17": "hi tato mudutaraṃ patvā kakkhaḷānāma jātā. Kakkhaḷāpi kakkhaḷataraṃ patvā mudubhūtānāma",
  "anya-e0301n0:996_18": "jātāti. Ābandhanalakkhaṇo āpoti vutto. Soca pakatiudake adhimattoti pakatiudakaṃ",
  "anya-e0301n0:996_19": "baddhaṃ ghanībhūtameva siyāti ce. Na. Ābandhitabbāya pathaviyā tattha paridubbalattāti,",
  "anya-e0301n0:996_20": "yattha pana pathavī balavatī hoti tattheva so baddhataraṃ ābandhatīti. Uṇhatta lakkhaṇo",
  "anya-e0301n0:996_21": "tejoti vutto. Evañcasati sītabhāvo tejoyeva na siyāti ce. Na. Usati dahati paripāceti",
  "anya-e0301n0:996_22": "pariṇa tabhāvaṃ gametīti uṇhonāma. Sītabhāvoca dahati paripāceti tabbhāvaṃ gametiyevāti.",
  "anya-e0301n0:996_23": "Vuttañca mūlaṭīkāyaṃ tejoeva hi sītaṃ. Himapātasamayādīsu sītassa paripācakatādassana",
  "anya-e0301n0:996_24": "toti. Vitthambhana lakkhaṇo vāyoti vutto. So pana ghana thaddhesu silāthambhādīsu",
  "anya-e0301n0:996_25": "nalabbhatīti ce. Na. Tattha hi pathavī attanā sahajātavāyuvitthambhanaṃ labhitvā",
  "anya-e0301n0:996_26": "thāmappattā thiratarappattāca hutvā vahatīti. Cakkhatīti cakkhu. Samavisamaṃ ācikkhati",
  "anya-e0301n0:996_27": "samavisamajānanassa tammūlakattā. Rūpaṃvā assādeti āpātaṃ āgatāgatassa rūpassa anirākaraṇato.",
  "anya-e0301n0:996_28": "Taṃvā vibhāvetīti attho. Suṇātīti sotaṃ. Suṇanti suyyantivā ete nāti sotaṃ. Ghāyatīti",
  "anya-e0301n0:996_29": "ghānaṃ. Ghāyanti ghāyiyantivā etenāti ghānaṃ. Jīvitanimittaṃ raso jīvitanti vuccati.",
  "anya-e0301n0:996_30": "Tasmiṃ ninnatāya taṃ avhāyatīti jivhā. Athavā. Jīvitaṃ vahati etāyavā taṃ vahanti",
  "anya-e0301n0:996_31": "pavattenti jīvitavuttisampādanattāti jivhā. Jītivā jayo parājayovā vuccati. Tadubhayaṃ",
  "anya-e0301n0:996_32": "vahati vahantivā etāyāti jivhā. Sasambhārajivhā. Yathāha –",
  "anya-e0301n0:997": "Purisassa hi jātassa, kudārī jāyate mukhe;",
  "anya-e0301n0:998": "Yāya chindati attānaṃ, naro dubbhāsitaṃ bhaṇanti.",
  "anya-e0301n0:999_0": "Idha pana taṃ sahacaritattā jivhāti pasādarūpamo vuccati. Kucchitānaṃ kesādīnaṃ pāpadhammānañca",
  "anya-e0301n0:999_1": "āyo uppattiṭṭhānanti kāyo. Sasambhārakāyo. Idha pana taṃ sahacarito pasāda kāyoeva",
  "anya-e0301n0:999_2": "adhippeto. Pasīdantīti pasādā. Pasīdanti vā ettha candamaṇḍalādīni ārammaṇanimittāni",
  "anya-e0301n0:999_3": "tattha saṃsīdamānāni viya sarūpato sandissantīti pasādā, suparisuddhaādāsamaṇḍasadisā",
  "anya-e0301n0:999_4": "kammajamaṇḍā. Ime pana pañca daṭṭhukāmatādi nidāna kammasamuṭṭhāna bhūtapasāda lakkhaṇā",
  "anya-e0301n0:999_5": "rūpādi abhighātāraha bhūtapasādalakkhaṇā vā cakkhupasādādayo daṭṭhabbā. Tattha cakkhu",
  "anya-e0301n0:999_6": "tāva setamaṇḍala parikkhittassa kaṇhamaṇḍalassa majjhe ūkāsirapamāṇe atimukhe ṭhitānaṃ",
  "anya-e0301n0:999_7": "sarīrasaṇṭhānuppatti padesabhūte diṭṭhamaṇḍale telamiva sattapicupaṭalāni sattaakkhipaṭalāni",
  "anya-e0301n0:999_8": "byāpetvā tiṭṭhati. Sotaṃ sotabilabbhantare aṅguliveṭhanākāraṃ upacitatanutambalomaṃ",
  "anya-e0301n0:999_9": "padesaṃ byāpetvā tiṭṭhati. Ghānaṃ nāsikabbhantare ajapadasaṇṭhānaṃ padesaṃ byāpetvā",
  "anya-e0301n0:999_10": "tiṭṭhati. Jivhā sasambhāra jivhāmajjhe uppala dalagga saṇṭhānaṃ padesaṃ byāpetvā",
  "anya-e0301n0:999_11": "tiṭṭhati. Kāyo pana mahanti yā kappāsa paṭalavaṭṭiyaṃ āsittatelaṃviya thapetvā pācaka",
  "anya-e0301n0:999_12": "tejassa patiṭṭhānaṭṭhānaṃ kesagga lomagga nakhagga sukkhacammānica avasesaṃ sakalasarīraṃ",
  "anya-e0301n0:999_13": "byāpetvā tiṭṭhatīti. Te pana pañca yathārahaṃ pañcadvārikacittānaṃ vatthudvārabhāvaṃ",
  "anya-e0301n0:999_14": "sādhenti. Tesuca ekekassa catasso catasso dhātuyo sandhāraṇaābandhana paripācana",
  "anya-e0301n0:999_15": "samudīraṇa kiccehi upakāraṃ karonti. Yathākhatti yakumārassa catasso dhātiyo dhāraṇa",
  "anya-e0301n0:999_16": "nahāpana maṇḍana bījana kiccehīti. Utucittāhārāca naṃ upatthambhenti. Yathā taṃ khattiyakumāraṃ",
  "anya-e0301n0:999_17": "pitu jeṭṭhabhātu jeṭṭhabhaginiyoviya. Āyuca naṃ suṭṭhu anupāleti. Yathā taṃ khattiyakumāraṃ",
  "anya-e0301n0:999_18": "disāpāmokkho rājasammato mahābhisakkoviya. Vaṇṇādayoca naṃ parivārenti. Yathā taṃ",
  "anya-e0301n0:999_19": "khattiyakumāraṃ sahajātā amaccaputtā viyāti. Yasmā pana sattānaṃ cittaṃ nāma vicittaṃ",
  "anya-e0301n0:999_20": "hoti. Cittavicittatāya saññāvicittā. Saññāvicittatāya taṇhāvicittā. Taṇhāvicitta",
  "anya-e0301n0:999_21": "tāya kammāni vicittāni. Kammavicittatāya kammasamuṭṭhānāni bhūtāni vicittāni. Bhūtavicittatāya",
  "anya-e0301n0:999_22": "ime pasādā vicittā. Aññamaññaṃ asadisā honti. Tehi pasādamaṇḍabhūtāpi samānā keci",
  "anya-e0301n0:999_23": "rūpasseva abhighātārahā honti, na saddādīnaṃ. Keci saddādīnaṃ eva, na rūpassāti.",
  "anya-e0301n0:999_24": "Tasmā tesaṃ aññamaññañca aññarūpehica lakkhaṇato asaṃmissatā veditabbāti.",
  "anya-e0301n0:1000_0": "Rūpayatīti rūpaṃ. Vaṇṇavisesaṃ āpajjitvā hadayaṅgatabhāvaṃ pakāseti. Pakatiyāpi vā",
  "anya-e0301n0:1000_1": "yaṃkiñcidabbaṃ samavisamaṃvā pakāse tīti attho. Sappati sotaviññeyyabhāvaṃ gacchatīti",
  "anya-e0301n0:1000_2": "saddo. Saddayatīti saddo. Taṃ taṃ atthaṃvā attano vatthuṃvā ācikkhatīti attho. Sadativā",
  "anya-e0301n0:1000_3": "taṃ taṃ disaṃvā desaṃvā khaṇena vissarati vippharatīti saddo. Gandhayatīti gandho.",
  "anya-e0301n0:1000_4": "Attano vatthuṃsūcetīti attho. Gacchatīti go. Vāto. Tena dhārīyatīti gandho. Rasīyati",
  "anya-e0301n0:1000_5": "assādīyatīti raso. Rasantivā taṃ assādentīti raso. Phusīyatīti phoṭṭhabbaṃ. Phusanañcettha",
  "anya-e0301n0:1000_6": "pasādena saha ghaṭṭanaṃ kalāpantarabhūtehi saddhiṃ paṭihananañca veditabbaṃ. Tadubhayaṃpi",
  "anya-e0301n0:1000_7": "āpo dhātuyā natthīti vuttaṃ āpodhātuvivajjitanti. Kasmā pana taṃ tassā natthi. Nanu",
  "anya-e0301n0:1000_8": "sītatāvā dravatāvā phusitvā gayhatīti. Vuccate, sītatā hi tejoyeva, na āpo. Yadi",
  "anya-e0301n0:1000_9": "hi sā āpoyeva siyā. Pakkumite santatte loharasepissa sītatā labbhamānā siyā. So hi",
  "anya-e0301n0:1000_10": "raso āpādhiko hotīti. Evaṃ pana nalabbhati. Tasmā sā tejoyeva, na āpoti. Apica, sītuṇhānaṃ",
  "anya-e0301n0:1000_11": "ekasmiṃ kalāpe saha appavattanato orapārānaṃ viya tesaṃ anavaṭṭhānatoca viññāyati.",
  "anya-e0301n0:1000_12": "Na hi sītakalāpe uṇhaṃ, uṇhakalāpevā sītaṃ saha pavattati. Yasmiṃca vatthumhi pubbe",
  "anya-e0301n0:1000_13": "sītasaññā saṇṭhāti. Pacchā tato sītatare āgate tasmiṃyeva puna uṇhasaññā saṇṭhāti.",
  "anya-e0301n0:1000_14": "Pubbe uṇhasaññāyaṃpi eseva nayo. Tathā uṇhe mande sītasaññā saṇṭhāti. Sīte mande uṇhasaññāti.",
  "anya-e0301n0:1001_0": "Atha pana dravabhāvabhūto āpo phusitvā gayhati. Ayo piṇḍādīsu ābandhanabhūtopi phusitvāva",
  "anya-e0301n0:1001_1": "gayheyya. Evañca sati yathā tesu itarāni tīṇi bhūtāni vinā itarītarena visuṃ visuṃ",
  "anya-e0301n0:1001_2": "kāyika sukhadukkhānaṃ ārammaṇabhūtāni honti. Tathā sopi vinā itarehi visuṃ kāyikasukhadukkhānaṃ",
  "anya-e0301n0:1001_3": "ārammaṇabhūtoeva siyā. Na pana hoti. Yañhi tāni ayopiṇḍādīni phusantānaṃ kāyikaṃ",
  "anya-e0301n0:1001_4": "sukhaṃvā dukkhaṃvā uppajjati, taṃ saṇhathaddhatā vasenavā uppajjati. Sītuṇhatāvasenavā",
  "anya-e0301n0:1001_5": "abbhantarathambhanassa mandagāḷhatāvasenavā. No aññathāti. Tasmā purimabhāge tīṇi",
  "anya-e0301n0:1001_6": "bhūtāni phusitvāvā vaṇṇaṃ disvāvā pacchā bhāge suddhena mano viññāṇasantānena dīgharassādisaṇṭhānaṃvā",
  "anya-e0301n0:1001_7": "rattiyaṃ alātacakkaṃ vā taṃtaṃchiddavivaraṃvā jānantā viya pathamaṃ dravatāsahitāni",
  "anya-e0301n0:1001_8": "vilīnāni mudūni tīṇi bhūtāni pathaviṃ eva vā phusitvā pacchā suddhena mano viññāṇasantānena",
  "anya-e0301n0:1001_9": "visuṃ dravabhāvaṃ addatintabhāvaṃ jānanti. Evaṃ santepi taṃ phusitvā jānantā icceva",
  "anya-e0301n0:1001_10": "maññanti avisesavidunoti. Gunnaṃ abhiṇhaṃ caraṇaṭṭhānaṃ gocaro. Gocarasadisattā idha",
  "anya-e0301n0:1001_11": "gocaro. Gotivā idha cakkhādīni indriyāni vuccanti. Tāni viññāṇādhiṭṭhitāni hutvā",
  "anya-e0301n0:1001_12": "etesu caranti. Etānivātesu caranti pavattanti ghaṭṭentīti gocarā. Teyeva idha ekattaṃ",
  "anya-e0301n0:1001_13": "upanetvā gocararūpanti vuttaṃ. Imānipana pañca yathākkamaṃ cakkhādīsu paṭihanana",
  "anya-e0301n0:1001_14": "lakkhaṇāni rūpādīnīti veditabbāni.",
  "anya-e0301n0:1002_0": "Itthī vuccati avisadākārasaṇṭhitaṃ khandhapañcakaṃ. Yassa pana dhammassa ānubhāvena",
  "anya-e0301n0:1002_1": "taṃ tathā saṇṭhāti pavattati. So itthi yā bhāvoti itthattaṃ. Puriso vuccati visadākārasaṇṭhitaṃ",
  "anya-e0301n0:1002_2": "khandhapañcakaṃ. Sesaṃ vuttanayameva. Tattha itthiliṅga itthinimitta itthi kutta",
  "anya-e0301n0:1002_3": "itthākappānaṃ hetubhāva lakkhaṇaṃ itthattaṃ. Purisaliṅga purisanimitta purisakutta",
  "anya-e0301n0:1002_4": "purisākappānaṃ hetubhāva lakkhaṇaṃ purisattaṃ. Tattha liṅganti padhānaṅgabhūtaṃ mahāsaṇṭhānaṃ.",
  "anya-e0301n0:1002_5": "Nimittanti paccaṅgabhūtaṃ khuddakasaṇṭhānaṃ. Kuttanti kīḷālilādi kriyāviseso. Ākappoti",
  "anya-e0301n0:1002_6": "gamanādiko ākāravikāro. Sabbepete khandhapañcakassa pavattivisesāeva. Ye saddasatthesu",
  "anya-e0301n0:1002_7": "liṅganti vuccanti. Yesañca vasena ayaṃ itthīeva, na puriso. Ayaṃ purisoeva, na itthīti",
  "anya-e0301n0:1002_8": "sañjānanti. Yasmā panettha saṇṭhānādīnaṃ avisadādibhāvoeva atthato itthipurisatā",
  "anya-e0301n0:1002_9": "hoti. Tadubhayamuttabhāvoca napuṃsakatā. Soca akkharapada saṅkhātesu vacanesu ca",
  "anya-e0301n0:1002_10": "vacanatthesuca yathārahaṃ sandissatiyeva. Tasmā indriyarahitesupi padesuca rukkhādīsu",
  "anya-e0301n0:1002_11": "padatthesuca pariyāyena itthipumanapuṃsakatāsiddhi veditabbāti.",
  "anya-e0301n0:1003": "[178] Yaṃ pana vibhāvaniyaṃ",
  "anya-e0301n0:1004": "“Itthīnaṃ aṅgajātaṃ itthiliṅga”nti vuttaṃ. Taṃ na sundaraṃ.",
  "anya-e0301n0:1005": "Na hi katthaci pāḷiyaṃ aṭṭhakathāsuca nimittasaddoviya liṅgasaddo aṅgajāte pākaṭo diṭṭhoti.",
  "anya-e0301n0:1006": "[179] Yañca tattha",
  "anya-e0301n0:1007": "“Itthisaṇṭhānaṃ itthākappo”ti vuttaṃ. Taṃpi na sundaraṃ.",
  "anya-e0301n0:1008_0": "Na hi liṅgasaddo viya ākappasaddo saṇṭhāne pākaṭo diṭṭhoti. Sesaṃpana tattha vuttaṃ",
  "anya-e0301n0:1008_1": "yaṃkiñci aṭṭhakathāya asamentaṃpi tena pariyāyena yujjatiyeva. Bhavanti pavattanti",
  "anya-e0301n0:1008_2": "taṃsahite khandhasantāne esā itthī, eso purisoti evaṃ pavattā sadda buddhiyo etenāti",
  "anya-e0301n0:1008_3": "bhāvo bhavantivā pātubhavanti taṃsahite khandhasantāne liṅgādīni etasmiṃ satīti bhāvo.",
  "anya-e0301n0:1008_4": "So eva rūpanti bhāvarūpaṃ. Hadanti sattā taṃtaṃatthaṃvā anatthaṃvā pūrenti etenāti",
  "anya-e0301n0:1008_5": "hadayaṃ. Hadantivā sattā ito nānāvikakke osajanti muñcantīti hadayaṃ. Harantivā pariharanti",
  "anya-e0301n0:1008_6": "taṃ sattā jīvitaṃviya dayanti rakkhanticāti hadayaṃ. Vasanti nivasanti cittaceta",
  "anya-e0301n0:1008_7": "sikādhammā etthāti vatthu. Hadayañca taṃ vatthucāti hadayavatthu. Dhātudvayanissayalakkhaṇaṃ",
  "anya-e0301n0:1008_8": "vatthurūpaṃ. Taṃ pana hadayakosabbhantare aḍḍhapasatamattaṃ lohitaṃ byāpetvā tiṭṭhatīti",
  "anya-e0301n0:1008_9": "veditabbaṃ. Dhammasaṅgaṇiyaṃ pana desanābhedarakkhanatthaṃ avatvā paṭṭhāneeva taṃ",
  "anya-e0301n0:1008_10": "vuttaṃ. Yathāha-vatthu kusalānaṃ khandhānaṃ nissayapaccayena paccayo. Vatthu akusalānaṃ",
  "anya-e0301n0:1008_11": "khandhānaṃ nissayapaccayena paccayotiādi. Etthaca chahi vatthūhi aññaṃ vatthunāma",
  "anya-e0301n0:1008_12": "natthi. Tesuca purimāni pañca kusalādīnaṃ nissayāeva na honti. Tasmā tesaṃ nissayabhāvena",
  "anya-e0301n0:1008_13": "tattha vuttaṃ vatthunāma visuṃ ekaṃ vatthurūpamevāti siddhanti.",
  "anya-e0301n0:1009": "[180] Vibhāvaniyaṃ pana",
  "anya-e0301n0:1010_0": "Yaṃ rūpaṃ nissāyāti pāṭhassa uddhaṭattā rūpasāmaññapasaṅgo hotīti taṃ visodhetuṃ",
  "anya-e0301n0:1010_1": "yuttināma vuttā. Paṭṭhāne pana bahūsu anaññasādhāraṇesu ṭhānesu vatthunāmena visesetvā",
  "anya-e0301n0:1010_2": "vuttattā sopasaṅgo natthiyevāti daṭṭhabbaṃ.",
  "anya-e0301n0:1011_0": "Jīvanti sahajātadhammā yenāti jīvitaṃ. Tesaṃ jīvane ādhipaccayogena tesu indaṃ issaraṃ",
  "anya-e0301n0:1011_1": "attānaṃ karotīti indriyaṃ. Jīvitañca taṃ indriyañcāti jīvitindriyaṃ. Sahajātā nupālana",
  "anya-e0301n0:1011_2": "lakkhaṇaṃ jīvitindriyaṃ. Yathā hi bījanibbattāni uppalādīni bījevinaṭṭhepi udakānupālitāni",
  "anya-e0301n0:1011_3": "ciraṃpi kālaṃ jīvanti. Evamevaṃ niruddha kammanibbattāni kammajarūpāni kamme asantepi",
  "anya-e0301n0:1011_4": "jīvitānupālitāni santativasena vassasataṃpi vassasahassaṃpi kappaṃpi soḷasakappasahassānipi",
  "anya-e0301n0:1011_5": "jīvantiyeva, tathā hi jīvitarahitāni itararūpāni jīvantānināma nahonti. Tāni hi yena",
  "anya-e0301n0:1011_6": "ekena cittenavā utunāvā āhārenavā jāyanti. Tasmiṃ niruddhe nirujjhanti, paraṃ muhuttamattaṃpi",
  "anya-e0301n0:1011_7": "santānaṃ ghaṭetuṃ nasakkonti. Tesu hi cittajarūpānaṃ santatipaccuppannaṃ ekavīthi",
  "anya-e0301n0:1011_8": "ekajavanavāra ekasamāpattivārena paricchinnaṃ hoti. Utujāhārajānañca sabhāgeka utuāhāra",
  "anya-e0301n0:1011_9": "vasena paricchinnaṃ hoti. Kammajarūpānaṃ pana visuṃ santatipaccuppannaṃnāma natthi.",
  "anya-e0301n0:1011_10": "Tesaṃ ekabhavaparicchinnaṃ addhāpaccuppannameva hotīti. Yadi evaṃ arūpadhammānaṃ",
  "anya-e0301n0:1011_11": "kathanti. Tehi jīvitayogena jīvantāeva honti. Evaṃsantepi tesaṃ santatipaccuppannaṃ",
  "anya-e0301n0:1011_12": "dissatīti. Vuccate, arūpadhammesu vipākāni tāva kammajarūpasadisāni. Tānipi hi asati",
  "anya-e0301n0:1011_13": "vīthicittuppāde yāvajīvaṃpi ekasantativasena pavattissantiyeva. Itarāni pana yassa",
  "anya-e0301n0:1011_14": "ārammaṇassa āpātāgatattā uppajjanti. Tasmiṃ niruddhe tadabhāvepi tadārammaṇā bahū",
  "anya-e0301n0:1011_15": "cittasantatiyo jīvitassaaddhānapharaṇānubhāvena pavattantiyeva. Apica, yāvakhandhaparinibbānā",
  "anya-e0301n0:1011_16": "anantarapaccayupanibandhena abbocchinnaṃ pavattamānāya cittasantatiyāvasenapi ayamattho",
  "anya-e0301n0:1011_17": "vattabbo. Teneva hi kilesasīsaṃ avijjā. Pavattasīsaṃ jīvitindriyanti vuttaṃ.",
  "anya-e0301n0:1012": "[181] Vibhāvaniyaṃ pana",
  "anya-e0301n0:1013_0": "Āhārajādīnaṃ āhārādiyeva uppattiyāpi ṭhitiyāpi kāraṇaṃ hoti. Kasmā, taṅkhaṇe dharamānattā.",
  "anya-e0301n0:1013_1": "Kamma jānaṃ pana kammaṃ uppattiyāeva kāraṇaṃ, na ṭhitiyā. Kasmā, taṅkhaṇābhāvato.",
  "anya-e0301n0:1013_2": "Jīvitena pana anupālitattā eva tesaṃ khaṇaṭṭhiti siddhāti iminā dhippāyena yaṃ vuttaṃ",
  "anya-e0301n0:1013_3": "“yathāsakaṃ khaṇamattaṭṭhāyīnaṃpi hi sahajātānaṃ pavattihetubhāvena anupālakaṃ. Na",
  "anya-e0301n0:1013_4": "hi tesaṃ kammaṃyeva ṭhitikāraṇaṃ hoti. Āhārajādīnaṃ āhārādi viya kammassa taṅkhaṇābhāva",
  "anya-e0301n0:1013_5": "toti”. Taṃ na yuttaṃ.",
  "anya-e0301n0:1014_0": "Dhammānañhi khaṇaṭṭhitināma ekakalāpagatasahajātapaccayā yattāeva hoti. Na nānākalāpagatajanakapaccayāyattā.",
  "anya-e0301n0:1014_1": "Itarathā uppādakkhaṇe labbhamānānaṃ upacayasantatīnaṃ viya ṭhitikkhaṇe labbhamānāya",
  "anya-e0301n0:1014_2": "jaratāyapi kutocisamuṭṭhānatā pāḷiyaṃ vuttā siyāti. Apica, khaṇaṭṭhitināma sabhāvasiddhāeva.",
  "anya-e0301n0:1014_3": "Na hi uppannā dhammā paccayavekallena attano khaṇesu paripuṇṇaṃ aṭṭhatvā antarāva",
  "anya-e0301n0:1014_4": "bhijjantīti atthi. Naca paccayādhimattena atire kataraṃ tiṭṭhantīti atthi. Tasmā",
  "anya-e0301n0:1014_5": "khaṇaṭṭhitiyaṃ upatthambhayamānāpi āhārādayo anupālayamānañca jīvitaṃ pacchā balavarūpasantati",
  "anya-e0301n0:1014_6": "pavattiatthāyaeva upatthambhenti pāletica. Na khaṇaṭṭhitipavattiyāti. Ettāvatā sabbesaṃpi",
  "anya-e0301n0:1014_7": "khaṇaṭṭhitināma dharamānajanakāyattā vā jīvitāyattāvā nahotīti siddhaṃ hoti. Yadi",
  "anya-e0301n0:1014_8": "pana taṃ santatipavattimeva sandhāya vuttaṃ siyā, evaṃsati yujjeyyāti. Aṭṭha kathāyaṃpi",
  "anya-e0301n0:1014_9": "santepica anupālana lakkhaṇādimhi vidhāne atthikkhaṇeyeva taṃ tedhamme pāletītiādivacane",
  "anya-e0301n0:1014_10": "yathāsantatiṭṭhiti labbhati. Tathā vicāretvā gahetabbāti. Idaṃ pana pācakagginā saha",
  "anya-e0301n0:1014_11": "sakalaṃ upādinnakasarīraṃ byāpetvā tiṭṭhatīti. Kabaḷaṃ karīyatīti kabaḷīkāro. Āharīyati",
  "anya-e0301n0:1014_12": "ajjhoharīyatīti āhāro. Kabaḷīkāroca so āhārocāti kabaḷīkārāhāro. Kabaḷīkāro āhārotipi",
  "anya-e0301n0:1014_13": "pāṭho. Idañca savatthuka vacanaṃ daṭṭhabbaṃ. Athavā, kabaḷīkārāhārabhakkhānaṃ sattānaṃ",
  "anya-e0301n0:1014_14": "attabhāvaṃ bhuso harati addhānaṃ pavattetīti āhāro. Khajja bhojjādike kabaḷīkāre",
  "anya-e0301n0:1014_15": "āhāro tannissitattā tappariyā pannattācāti kabaḷīkārāhāro. Imasmiṃatthe sati nibbattita",
  "anya-e0301n0:1014_16": "ojā eva labbhati. Atthato pana aṅgamaṅgānusārino rasassa sārabhūto upatthambhabalakāro",
  "anya-e0301n0:1014_17": "bhūtanissito paramasiniddhasi neho idha āhārarūpaṃnāma. Tattha aṅgamaṅgānusārino",
  "anya-e0301n0:1014_18": "rasassāti ajjhoharitvā āmāsaye patiṭṭhitāni āhāravatthūni pācakatejena vivecitāni",
  "anya-e0301n0:1014_19": "rasādibhāvena pañcadhā vibhāgaṃ gacchanti. Tattha paṇīta siniddha lahuka sineha koṭṭhāso",
  "anya-e0301n0:1014_20": "rasonāma. Ye loke rasadhātūti vuccati. So pācaka tejabalena tato uttaritvā rasaharaṇidhamanijālānusārena",
  "anya-e0301n0:1014_21": "heṭṭhāca uddhañca sakalasarīre aṅgamaṅgāni anusaranto anupharanto aṅgamaṅgānusārīti",
  "anya-e0301n0:1014_22": "vuccati. Tassa sārabhūto upatthambhaṃ balaṃ karotīti upatthambhabalakāro. So hi āmāsaye",
  "anya-e0301n0:1014_23": "patiṭṭhita mattova sakalasarīre bhūtesu upatthambhakabalaṃ janetīti.",
  "anya-e0301n0:1015": "[182] Vibhāvaniyaṃ pana",
  "anya-e0301n0:1016": "“Aṅgamaṅgā nasāri rasahara saṅkhātāti” pāṭho. So duppāṭho.",
  "anya-e0301n0:1017_0": "Taṃ pana sendriyakāyopatthambhanalakkhaṇaṃ āhārarūpaṃ. Ojālakkhaṇaṃ vā. Tattha udayati",
  "anya-e0301n0:1017_1": "pasavatīti ojā. Avasaddovā rakkhaṇe. Rakkhaṇañcettha upatthambhanameva. Avati janeticāti",
  "anya-e0301n0:1017_2": "ojā. Kiṃ avati. Attano nissayavatthuṃ. Kiṃca janeti. Āhārasamuṭṭhānarūpaṃ. Udayānantaraṃ",
  "anya-e0301n0:1017_3": "rūpaṃ janetīti ojātipi vadanti. Aññāpadesarahitena kakkhaḷattādinā attano bhāvena",
  "anya-e0301n0:1017_4": "siddhaṃ rūpaṃ sabhāvarūpaṃ. Uppādādinā aniccatādināca saṅkhahalakkhaṇena sahitaṃ",
  "anya-e0301n0:1017_5": "rūpaṃ salakkhaṇarūpaṃ. Ujukatova kammādīhi paccayehi nipphāditaṃ rūpaṃ nipphannarūpaṃ.",
  "anya-e0301n0:1017_6": "Ruppanalakkhaṇasampannaṃ nippariyāyarūpaṃ rūparūpaṃ. Yathā dukkhadukkhaṃ ajjhattaajjhattanti.",
  "anya-e0301n0:1017_7": "Saṅkhatalakkhaṇayutta tāya aniccatādikaṃ lakkhaṇattayaṃ āropetvā sammasanārahaṃ rūpaṃ",
  "anya-e0301n0:1017_8": "sammasanarūpaṃ. Te te dabbasambhārāvā rūpakalāpāvā visuṃvisuṃ bhuso kāsanti pakāsanti",
  "anya-e0301n0:1017_9": "etenāti ākāso. Nisatta nijīvaṭṭhena dhātu. Ākāsasaṅkhātā dhātūti ākāsadhātu. Parito",
  "anya-e0301n0:1017_10": "samantato chindati kalāpantarabhūtāni kalāpantara bhūtehi saddhiṃ asaṃmissaṃ ekattaṃ",
  "anya-e0301n0:1017_11": "anupagamanaṃ karotīti paricchedo. Tehivā paricchindīyati attanovā paresaṃvā akatvāmajjhe",
  "anya-e0301n0:1017_12": "visuṃ thapīyati. Tesaṃvā chiddavivaramattabhūto. Na visuṃ eko uppādasahito sabhāvadhammo.",
  "anya-e0301n0:1017_13": "Nāpi kassaci rūpakalāpassa pakkhabhūtoti paricchedo. Vikāralakkhaṇarūpāni hi asabhāvadhammabhūtānipi",
  "anya-e0301n0:1017_14": "taṃtaṃ rūpakalāpesu sandissamānatā taṃtaṃrūpakalāpapakkhikānieva honti. Ayaṃ pana",
  "anya-e0301n0:1017_15": "tehi rūpa kalāpehi sabbaso vimuttabhāvena bahibhūtattā kassaci rūpa kalāpassa pakkhabhūto",
  "anya-e0301n0:1017_16": "na hotīti. Asabhāvadhammattāca pana kenaci rūpena phusana pariyāyopi tassa sabbaso",
  "anya-e0301n0:1017_17": "natthīti katvā so asaṃphuṭṭhaṃ catūhi mahābhūtehīti pāḷiyaṃ vutto. Aṭṭhakathāyaṃ",
  "anya-e0301n0:1017_18": "pana ghanapiṇḍavatthūsu paṭighaphoṭṭhabbasabhāvānaṃ nānā kalāpagatabhūtānaṃ aññamaññasaṃphuṭṭhatā",
  "anya-e0301n0:1017_19": "atthīti katvā asaṃphuṭṭhaṃ catūhi mahābhūtehīti etehi asaṃphuṭṭhaṃ ajaṭākāsaṃ kaṃthitanti",
  "anya-e0301n0:1017_20": "vuttaṃ. Ṭīkāyaṃ pana ayaṃ niddeso ajaṭākāsaniddeso nahoti, paricchedarūpaniddesoyeva.",
  "anya-e0301n0:1017_21": "Soca ghanapiṇḍa vatthūsueva veditabbo. Tesuca bhūtānaṃ asaṃphuṭṭhatānāma natthi.",
  "anya-e0301n0:1017_22": "Tasmā bhūtānaṃ aññamaññaabyāpitā ekattaṃ anupagatatāeva. Tattha asaṃphuṭṭhatānāma",
  "anya-e0301n0:1017_23": "yuttā siyāti adhippāyena abyāpikatā hi asaṃphuṭṭhatāti vuttaṃ. Atthato pana nānākalāpagatānaṃ",
  "anya-e0301n0:1017_24": "bhūtānaṃ pariyantatā saṅkhāto antarāḷadhammo. Rūpaparicchedalakkhaṇaṃ paricchedarūpaṃ.",
  "anya-e0301n0:1017_25": "Yā pana calamānena kāyaṅgena attānañca attasamaṅgino puggalassa adhippāyañca paccakkhe",
  "anya-e0301n0:1017_26": "ṭhite jane viññāpeti pākaṭaṃ katvā dasseti. Sayañca tena kāyaṅgena tehi janehi viññāyati.",
  "anya-e0301n0:1017_27": "Sā kāyaviññattināma. Yā uccārīyamānena vācaṅgena saddena attānañca attasamaṅgino",
  "anya-e0301n0:1017_28": "puggalassa adhippāyañca sotapathe ṭhite jane viññāpeti. Sayañca tenavācaṅgena tehi",
  "anya-e0301n0:1017_29": "janehi viññāyati. Sā vacīviññattināma. Athavā, viññāpenti janā viññāyantivā janehi",
  "anya-e0301n0:1017_30": "aññamaññassa cittāni etāyāti viññatti. Sasambhāre aṅgapaccaṅgabhūte kāye pavattā",
  "anya-e0301n0:1017_31": "viññatti kāyaviññatti. Copana kāyasaṅkhāto kāyo evavā viññatti kāyaviññatti. Cittajasaddasaṅkhātāya",
  "anya-e0301n0:1017_32": "vācāya pavattā viññatti vacīviññatti. Copanavācā saṅkhātā vācā evavā viññatti vacīviññatti.",
  "anya-e0301n0:1017_33": "Tattha cittavasena yaṃkiñci kāyaṅgavikāraṃ karontassa taṃtaṃaṅgaṃ santambhantā sandhārentā",
  "anya-e0301n0:1017_34": "cālentā aṅgamaṅgānusārisaṅkhātā cittajavātakalāpā taṃtaṃaṅgaṃ pūretvā uppajjanti.",
  "anya-e0301n0:1017_35": "Uppajjantāca yathāvā tathāvā anuppajjitvā yassa tehi cittajavātakalāpeti sahajātassa",
  "anya-e0301n0:1017_36": "copanakāyassa ānubhāvena sabbe te kalāpā yathādhippetadisābhimukhāeva uppajjanti.",
  "anya-e0301n0:1017_37": "Ayaṃ copanakāyasaṅkhāto ākāravikāro kāyaviññatti nāma. Niyāmakasadisī hi ayaṃ kāyaviññatti.",
  "anya-e0301n0:1017_38": "Teca nāvāsadi sāti. Yathā hi niyāmako nāvāya mūlabhāge ṭhatvā ekaṃ mahāphiyaṃ daḷhaṃ",
  "anya-e0301n0:1017_39": "gahetvā nadisote cāretvā sakalaṃ mahānāvaṃ icchitadisābhimukhaṃ niyojeti. Na yaṃvā",
  "anya-e0301n0:1017_40": "taṃvā disaṃ gantuṃ deti. Evaṃ sampadamidaṃ daṭṭhabbaṃ. Ekacittakkhaṇikā hi viññatti",
  "anya-e0301n0:1017_41": "tesaṃ mūlabhāgeeva labbhamānā te yathādhippetadisābhimukhe evaṃ katvā niyojetīti",
  "anya-e0301n0:1017_42": "sā niyāmakasadisī hotīti. Etthaca yadetaṃ aṭṭhakathāyaṃ. Ekajavanavīthiyaṃ sattasu",
  "anya-e0301n0:1017_43": "javanesu pathama javanasamuṭṭhitā vāyodhātu attanā sahajātarūpakāyaṃ saṃthambhetuṃ",
  "anya-e0301n0:1017_44": "sandhāretuṃ sakkoti. Aparāparaṃ pana cāletuṃ nasakkoti. Dutīyādīsupi eseva nayo.",
  "anya-e0301n0:1017_45": "Sattamacittena pana samuṭṭhitā vāyodhātu heṭṭhā chahicittehi samuṭṭhitaṃ vāyodhātuṃ",
  "anya-e0301n0:1017_46": "upatthambhanapaccayaṃ labhitvāattanāsahajātaṃ rūpakāyaṃ saṃthambhetuṃ sandhāretuṃ",
  "anya-e0301n0:1017_47": "cāletuṃ abhikkamāpetuṃ sakkotīti vuttaṃ. Taṃ abhikkamāmīti kāyaṃ paggaṇhantānaṃ anekasahassesu",
  "anya-e0301n0:1017_48": "javana vāresu pavattamānesu yasmiṃvāre calanasaṅkhātaṃ desantarapāpanaṃ jāyati, taṃ",
  "anya-e0301n0:1017_49": "sandhāya vuttaṃ. Na hi katipayajavanavārehi calanaṃ jāyati. Yadi jāyeyya, iddhimantānaṃ",
  "anya-e0301n0:1017_50": "iddhiyāgamanaṃ viya sabbesaṃpi sīghataraṃ gamanaṃ paññāyeyya. Kasmā, ekaccharakkhaṇepi",
  "anya-e0301n0:1017_51": "anekakoṭisatasahassacikkapavattiyā sambhavato. Ayañca attho upari akkharuppattivicāraṇāyaṃ",
  "anya-e0301n0:1017_52": "pākaṭo bhavissatīti. Tasmā tato purimavāresu saṃthambhanasandhāraṇānieva sampajjantīti",
  "anya-e0301n0:1017_53": "veditabbaṃ. Yā cettha sattayugasakaṭopamā vuttā, sāpi nānājavanavīthīsu samuṭṭhitānaṃ",
  "anya-e0301n0:1017_54": "vāyodhātūnaṃ aparāparaṃ upatthambhaneca yujjatiyeva. Tathā hi calanacittajarūpasantatiyaṃ",
  "anya-e0301n0:1017_55": "pavattāni utujarūpasaṅghāṭānipi viññattisahitāni viya tadākāravantāni savegāni savipphārānieva",
  "anya-e0301n0:1017_56": "pavattanti. Tasmā pubbāparapavattānaṃ nānā javanavīthīnaṃ antarantarā bhavaṅgasamayesupi",
  "anya-e0301n0:1017_57": "abhikkamanādikaṃ calanaṃ sampajjatiyeva. Ekābaddhapavattānica catusamuṭṭhānikarūpānināma",
  "anya-e0301n0:1017_58": "ekassa visaye itarāni ekasamuṭṭhānāni viya sabbaso tadanu parivattīni hontīti cittaje",
  "anya-e0301n0:1017_59": "calante itarānipi calanti yevāti daṭṭhabbaṃ. Calanañcettha pacchimapacchimānaṃ rūpakalāpasaṅghāṭānaṃ",
  "anya-e0301n0:1017_60": "purima purimānaṃ uppannadesato desantare yathāpavattasannivesākārena aparāparaṃ uppajjamānaṃ",
  "anya-e0301n0:1017_61": "veditabbaṃ. Na hi rūpārūpadhammānaṃ uppanna dese anirujjhitvā kesaggamattaṃpi desantara",
  "anya-e0301n0:1017_62": "saṅkamanaṃnāma atthi. Itarathā khaṇikadhammatā abyāpāradhammatā avasavattitāca tesaṃ",
  "anya-e0301n0:1017_63": "nasiyāti. Yaṃkiñci vacībhedaṃ karontassa kaṇṭhaṭṭhānādi gataupādinnaka pathavīdhātūsu",
  "anya-e0301n0:1017_64": "calamānakaṇṭhapadesādigatacittaja pathavīdhātūnaṃ saṅghaṭṭanasaṅkhātena ṭhānakaraṇasannipātena",
  "anya-e0301n0:1017_65": "sahevayo vacīghosasaṅkhāto cittajasaddo jāyati. So yena attanā saha jātena ākāravikārena",
  "anya-e0301n0:1017_66": "yathādhippāyaṃ taṃtaṃ vaṇṇavisesattaṃ upagacchati. Yenaca suṇantānaṃ taṃtaṃatthajotako",
  "anya-e0301n0:1017_67": "akkharasannipātabhūto padabyañjanaviseso upalabbhati. So copanavācāsaṅkhāto ākāravikāro",
  "anya-e0301n0:1017_68": "vacīviññattināma. Aṭṭhakathāyaṃ pana tassā pana cittasamuṭṭhānāya pathavīdhātuyā",
  "anya-e0301n0:1017_69": "upādinnaghaṭṭanassa paccayabhūto eko ākāravikāro vacī viññattināmāti vuttaṃ. Tattha",
  "anya-e0301n0:1017_70": "upādinnaghaṭṭanassa paccayabhūtoti kammajabhūtāya catujabhūtāyaevavā upādinnapathavīdhātuyā",
  "anya-e0301n0:1017_71": "sahaghaṭṭanaṃ paṭicca saddavisesapavattiyā paccayabhūtoti attho. Ghaṭṭanassa paccayo",
  "anya-e0301n0:1017_72": "pana calamānakaṇṭhapadesādivikārabhūto kāyaṅgavisesoeva siyā. Vikāradvayañca asaṃmissaṃ",
  "anya-e0301n0:1017_73": "katvā veditabbanti. Etthaca upādinnakapathavīhi saha ghaṭṭanaṃ cittajapathavīnaṃ",
  "anya-e0301n0:1017_74": "kiccaṃ. Yaṃ pana tāsaṃ yathāvā tathāvā aghaṭṭetvā yathā icchitakkharaṃ sampajjati.",
  "anya-e0301n0:1017_75": "Tathā ghaṭṭanapakāravidhānaṃ. Idaṃ kāyaviññattiyā kiccaṃ. Ghaṭṭanena saheva uppannasaddānaṃ",
  "anya-e0301n0:1017_76": "taṃtaṃvaṇṇatta pattiyā vidahanameva vacīviññattiyā kiccaṃ. Kumbhathunatalaṃ viyaca",
  "anya-e0301n0:1017_77": "upādinnakapathavī. Paharaṇahattho viya cittajapathavī. Hatthapari vattana vikāro",
  "anya-e0301n0:1017_78": "viya kāyaviññatti. Saddavikāro viya vacīviññatti. Kumbhathunassa nānāsaddapabhedoviya",
  "anya-e0301n0:1017_79": "nānāvaṇṇabhedoti. Etthaca yadetaṃ aṭṭhakathāyaṃ idaṃ vakkhāmi etaṃ vakkhāmīti uppajjamānaṃ",
  "anya-e0301n0:1017_80": "cittaṃ aṭṭharūpāni samuṭṭhāpeti. Tesaṃ abbhantare citta samuṭṭhānā pathavīdhātu upādinnakaṃ",
  "anya-e0301n0:1017_81": "ghaṭṭayamānāva uppajjati. Tena dhātughaṭṭanena saheva saddo uppajjatītica purimacittasamuṭṭhā",
  "anya-e0301n0:1017_82": "nāya upatthambhanakiccaṃpi natthītica vuttaṃ. Taṃpi anekasatesu javanavāresu pavattamānesu",
  "anya-e0301n0:1017_83": "yasmiṃvāre paribyattaṃ akkharaṃ pavattati, taṃ sandhāya vuttanti gahetabbaṃ. Teneva",
  "anya-e0301n0:1017_84": "hi mūla ṭīkāyaṃ upatthambhanakiccaṃ natthi laddhāsevanena citteneva ghaṭṭanassa balavabhāvatoti",
  "anya-e0301n0:1017_85": "vuttaṃ. Etthaca laddhāsevanenāti etena pubbabhāge nānājavanavīthīhi laddhāsevanabhāvaṃ",
  "anya-e0301n0:1017_86": "dasseti. Pathama javanacittassapi laddhāsevanatāya adhippetattā. Naca ekajavana vāramattena",
  "anya-e0301n0:1017_87": "paribyattaṃ ekakkharaṃ sampajjatīti sakkā viññātuṃ. Kasmā, tassa ekadviaccharakkhaṇamattena",
  "anya-e0301n0:1017_88": "kālena vattabbattā ekaccharakkhaṇeca anekasatasahassānaṃ javanavīthīnaṃ pavattisambhavato. Vuttañca –",
  "anya-e0301n0:1018": "Ekamattā tayo rassā, dvimattā dīghamuccare;",
  "anya-e0301n0:1019": "Timatto tu gīto ñeyyo, byañjanā aḍḍhamattikāti.",
  "anya-e0301n0:1020_0": "Milindapañheca sādhike vīhivāhasate vīhibījāni ekaccharakkhaṇe uppannassa cittassa",
  "anya-e0301n0:1020_1": "kalaṃpi naupenti. Kalabhāgaṃpi naupentīti dīpitaṃ. Ekakkharaṃ uccārentassaca tattakaṃpi",
  "anya-e0301n0:1020_2": "kālaṃ uccāraṇacittabyāpāro sandissatiyeva. Naca paramatthato ekameva saddaṃ uccāremītivā",
  "anya-e0301n0:1020_3": "suṇomītivā sakkā niyametvā uccāretuṃ sotuñca. Tathā niyamentassapi saddānaṃ pubbāparato",
  "anya-e0301n0:1020_4": "anekasatasahassasseva uccāraṇa savana sambhavato. Ekamevāti abhimāno pana samūhaghana",
  "anya-e0301n0:1020_5": "santatighanehi paṭicchannattāeva hotīti daṭṭhabbaṃ. Sesamettha kāyaviññattiyaṃ vuttana",
  "anya-e0301n0:1020_6": "yena yathāsambhavaṃ veditabbanti. Etthaca viññattisaddo kāyena viññāpeti vācāya viññāpetītiādisu",
  "anya-e0301n0:1020_7": "bodhanattho. Sudinna kaṇḍe tikkhattuṃ viññāpetītiādīsu pavattanattho. Idha pana duvidhopi",
  "anya-e0301n0:1020_8": "yujjati. Evañhi sati paraṃ bodhetukāmatārahi tesu sabbesu kāyaṅgavācaṅgacopanesupi",
  "anya-e0301n0:1020_9": "pavattakaviññattiyā labbhamānatā veditabbā hotīti. Mūlaṭīkāyaṃ pana paraṃ bodhetukāmatāya",
  "anya-e0301n0:1020_10": "vināpi abhikkamanādipavattanena so citta sahabhūvikāro adhippāyaṃ viññāpeti. Sayañca",
  "anya-e0301n0:1020_11": "viññāyatīti dvidhāpi viññattiyevāti vuttaṃ, tattha dvīsu bodhanaviññattīsu purimā",
  "anya-e0301n0:1020_12": "kāyaviññatti aṅgapaccaṅgassa calamānavaṇṇaṃ cakkhuviññāṇavīthiyā calamānaṅgapaccaṅgaṃ",
  "anya-e0301n0:1020_13": "kāyaviññāṇavīthiyā gahetvā pacchā suddhena manodvārikajavanenaeva viññāyati pacchimāca",
  "anya-e0301n0:1020_14": "vacīviññatti uccāriyamānaṃ saddaṃ sotaviññāṇavīthiyā gahetvā pacchā suddhena manodvārikajavanenaeva",
  "anya-e0301n0:1020_15": "viññāyati, na pañcadvārikajavanena. Sā hi attānaṃ jānanteeva parasatte attanā samaṅgino",
  "anya-e0301n0:1020_16": "puggalassa cittaṃ viññāpeti, na ajānante. Ñāpaka hetu hi nāma attānaṃ jānanteeva",
  "anya-e0301n0:1020_17": "ñāpetabbaṃ ñāpeti, no ajānante. Evañca katvā kāyaṅga copanaṃ disvāvā parāmasitvāvā",
  "anya-e0301n0:1020_18": "saddaṃ sutvāvā parassa taṃtaṃadhippāyaṃ jānantānaṃ tiracchāna gatānaṃpi pathadhaṃ",
  "anya-e0301n0:1020_19": "viññattijānanaṃ siddhaṃ bhavati. Taṃjānanena vinā adhippāyajānanassa asambhavato.",
  "anya-e0301n0:1020_20": "Viññattiṃ jānantānaṃca purimasiddhasaṅketa sambandha jānanena vinā adhippāyajānanaṃ",
  "anya-e0301n0:1020_21": "na sambhavatīti majjhe visuṃ pubbasaṅketa sambandhagahanaṃpi icchanti, dvīsu pana",
  "anya-e0301n0:1020_22": "pavattakaviññattīsu paraṃ abhikkamantaṃ cakkhuviññāṇavīthiyā disvā abhikkamanaviññattiñca",
  "anya-e0301n0:1020_23": "abhikkamanacittañca manoviññāṇavīthiyā jānanti. Esanayo paṭikkamanādīsu. Tathā parassa",
  "anya-e0301n0:1020_24": "kathaṃ sotaviññāṇavīthiyā sutvā kathanaviññattiñca kathanacittañca manoviññāṇavīthiyā",
  "anya-e0301n0:1020_25": "jānanti. Paraṃ rattacittena kāyaṅgaṃ cālentaṃ disvā calanaviññattiñca rāgacittañca",
  "anya-e0301n0:1020_26": "jānanti. Rattassa kathaṃ sutvā kathana viññattiñca rāgacittañca jānanti. Esanayo",
  "anya-e0301n0:1020_27": "sabbāsu kāyikavācasikakriyāsūti. Lahuno bhāvo lahutā. Muduno bhāvo mudutā. Kammani",
  "anya-e0301n0:1020_28": "sādhu kammaññaṃ. Kammayogyanti attho. Kammaññassa bhāvo kammaññatā.",
  "anya-e0301n0:1021_0": "Adandhatālakkhaṇā rūpassa lahutā. Athaddhatā lakkhaṇā rūpassa mudutā. Sarīrakriyānukūlakammaññabhāvalakkhaṇā",
  "anya-e0301n0:1021_1": "rūpassa kammaññatā. Aññamaññaṃ avijahantiyopi etā viruddhapaccayasappāya paccayānaṃ",
  "anya-e0301n0:1021_2": "vasena asaṃmissato veditabbā. Tathā hi attano kāyaviruddhaṃ utuṃvā āhāraṃvā cittakriyaṃvā",
  "anya-e0301n0:1021_3": "sevantānaṃ sarīragatā dhātuyo kadāci sakalasarīraṃvā sarīrekadesaṃvā khobhetvā visesato",
  "anya-e0301n0:1021_4": "pūtimukha sappasaṅkhātaāpo pariyuṭṭhānaṃ katvā kāyaṃ asayhabhāraṃ viya garuṃ bhāriyaṃ",
  "anya-e0301n0:1021_5": "karonti. Iriyā pathaparivattane kāyabhāriyanimittaṃ dukkhaṃ uppādenti. Tadārūpassa",
  "anya-e0301n0:1021_6": "lahutā napavattati. Puna attano sarīrasappāyaṃ utuṃvā āhāraṃvā cittakiriyaṃvā sevantānaṃ",
  "anya-e0301n0:1021_7": "so dhātukkhobho vūpasammati. Kāyo sallahuko hoti. Iriyāpathaparivattane kāya bhāriyanimittaṃ",
  "anya-e0301n0:1021_8": "dukkhaṃnāma natthi. Tadā sā pavattati. Esanayo sesāsupi. Visesanato panettha mudubhāyaṃ",
  "anya-e0301n0:1021_9": "kaṭṭhamukhasappasaṅkhāta pathavīpariyuṭṭhānaṃ katvā sukkhakaṭṭhaṃviya kāyaṃ thaddhaṃ",
  "anya-e0301n0:1021_10": "kakkhaḷaṃkaronti. Iriyāpathaparivattane aṅgamaṅgānaṃchijjanabhijjanākārapattaṃ thaddhaṃ",
  "anya-e0301n0:1021_11": "kakkhaḷanimittaṃ dukkhaṃ uppādentīti vattabbaṃ. Kammaññatāyaṃ satthamukhasappasaṅkhāta",
  "anya-e0301n0:1021_12": "vāyo pariyuṭṭhānaṃ vāyovisamaṃ katvā dāmarikacorapariyuṭṭhitaṃ paccantaraṭṭhaṃ viya",
  "anya-e0301n0:1021_13": "kāyaṃ vivaṭṭamānaṃ karonti, sabbairiyāpathesu sukhaṃnāma natthīti vattabbaṃ. Tejodhātu",
  "anya-e0301n0:1021_14": "pana tāsaṃ sabbāsaṃpi mūlabhūtā hotīti veditabbā.",
  "anya-e0301n0:1022_0": "Imā pana arogino kallabhāvoviya suparimadditacammassa mudubhāvoviya sudandhasuvaṇṇassa",
  "anya-e0301n0:1022_1": "kammakkhamabhāvoviya rūpakāyassa iriyāpathaparivattane sallahukatādivasena sandissamānā",
  "anya-e0301n0:1022_2": "visesākārā hontīti katvā vikārarūpaṃ nāma. Cayanaṃ cayo. Piṇḍavasena abhinibbattīti",
  "anya-e0301n0:1022_3": "attho. Ādito uparitoca cayo upacayo. Pathamābhinibbatti uparuparivaḍḍhicāti attho.",
  "anya-e0301n0:1022_4": "Ayañhi upasaddo upaññattantiādīsu viya pathamattho upasittantiādīsu viyaca upari",
  "anya-e0301n0:1022_5": "atthoti. Vuttañca mūlaṭīkāyaṃ upasaddo pathamattho upariatthoca hotīti. Tenevahi",
  "anya-e0301n0:1022_6": "pāḷiyaṃ yo āyatanānaṃ ācayo, so rūpassa upacayo. Yorūpassa upacayo, sā rūpassa santatīti",
  "anya-e0301n0:1022_7": "vuttaṃ. Tananaṃ vitthāraṇaṃ tati. Sambandhā tati punappunaṃvā tati santati. Yathā",
  "anya-e0301n0:1022_8": "pavattānaṃ āyatanānaṃ addhānapūraṇavasena pavattīti attho. Tattha gabbhaseyyakānaṃ",
  "anya-e0301n0:1022_9": "sattānaṃ paṭisandhikkhaṇe rūpānaṃ uppādo pathamānibbattiatthena upacayonāma. Tato",
  "anya-e0301n0:1022_10": "paraṃ yāva sabbapathamaṃ uppannānaṃ cakkhu sota ghānajivhānaṃ uppādo, etthantare",
  "anya-e0301n0:1022_11": "rūpānaṃ uppādo upari vaḍḍhiatthena upacayonāma. Tato paraṃ yāvajīvaṃ catusantatirūpānaṃ",
  "anya-e0301n0:1022_12": "uppādo santatināma. Vuttañhetaṃ aṭṭhakathāyaṃ nadītīre nikhātakūpasmiṃ udakuggamanakāloviya",
  "anya-e0301n0:1022_13": "ācayo nibbatti. Paripuṇṇakāloviya upacayo vaḍḍhi. Ajjhottharitvā gamanakālo viya santati pavattīti.",
  "anya-e0301n0:1023": "Vibhāvaniyaṃ pana",
  "anya-e0301n0:1024": "Paṭisandhito paṭṭhāya yāvacakkhādi dasakānaṃ uppatti. Etthantare rūpuppādo upacayonāma. Tato paraṃ santati nāmāti vuttaṃ. Taṃpi tena pariyāyena yujjatiyeva.",
  "anya-e0301n0:1025_0": "Saṃsedajopavātikānaṃ pana paṭisandhikkhaṇe rūpānaṃ uppādo pathamā bhinibbatti atthena",
  "anya-e0301n0:1025_1": "paripuṇṇa vaḍḍhi atthenaca upacayo nāma, tato paraṃ rūpānaṃ uppādo santatināma. Apica,",
  "anya-e0301n0:1025_2": "tisamuṭṭhānika rūpānaṃpi visuṃ visuṃ santatipaccuppannaṃnāma atthi. Tassaca ekekassa",
  "anya-e0301n0:1025_3": "nibbatti vaḍḍhi pavatti vasena tisso tissoavatthā honti. Tattha ekekasantatiyaṃ ādimhi",
  "anya-e0301n0:1025_4": "santatisīsarūpānaṃ sabbapathamaṃ uppādo nibbattināma. Tato vaḍḍhanarūpānaṃ uppādo",
  "anya-e0301n0:1025_5": "vaḍḍhīnāma. Vaḍḍhane samatte avaḍḍhitvā pabandhaṭṭhitivasena vattanavasenauppādopavattināma.",
  "anya-e0301n0:1025_6": "Tattha ca nibbattivaḍḍhiyo upacayonāma. Pavattisantati nāma. Saṅkhepato pana loke",
  "anya-e0301n0:1025_7": "sabbāsu indriyānindriyabaddharūpapavattīsu sandissamāne jāyana vaḍḍhana pavattanasaṅkhāte",
  "anya-e0301n0:1025_8": "avatthābhede disvā upacayasanta tiyo veditabbā. Tatrāyaṃ nayo-rukkhatiṇādīnivā sākhā",
  "anya-e0301n0:1025_9": "pattapupphaphalādīnivā ādimhi jāyanti. Jāyitvā vaḍḍhanti. Vaḍḍhane samatte avaḍḍhitvā",
  "anya-e0301n0:1025_10": "pabandhavasena pavattitvā bhijjantīti. Jīraṇaṃ jarā, jīranti jiṇṇabhāvaṃ gacchanti",
  "anya-e0301n0:1025_11": "etāyāti jarā. Sāyeva jaratā. Uppādajarābhaṅgehi niccalati nakampatīti nicco asaṅkhata",
  "anya-e0301n0:1025_12": "dhammo. Na nicco anicco, saṅkhatadhammo. Aniccassa bhāvo aniccatā, bhaṅgo.",
  "anya-e0301n0:1026": "[183] Vibhāvaniyaṃ pana",
  "anya-e0301n0:1027": "“Niccadhuvabhāvena na iccaṃ anugantabbanti anicca”nti vuttaṃ. Taṃ na sundaraṃ.",
  "anya-e0301n0:1028_0": "Niccasaddo hi sāsane lokeca pākaṭo. So eva idha nakārayutto aniccoti vuttoti. Lakkhīyanti",
  "anya-e0301n0:1028_1": "sallakkhīyanti vinicchīyanti dhammā ime saṅkhatāti etenāti lakkhaṇaṃ. Saṅkhata bhāvajānananimitanti",
  "anya-e0301n0:1028_2": "attho. Yathāha- aṅguttare tīṇi māni bhikkhave saṅkhatassa saṅkhatalakkhaṇāni. Katamāni",
  "anya-e0301n0:1028_3": "tīṇi, uppādo paññāyati, vayo paññāyati, ṭhitassa aññathattaṃ paññāyatīti. Nanu pāḷiyaṃ",
  "anya-e0301n0:1028_4": "jātināma āgatā. Tasmā sāpi idha vattabbāti vuttaṃ jātirūpamevātiādi. Etthāti rūpasamuddese.",
  "anya-e0301n0:1028_5": "Jananaṃ pātubhavanaṃ jāti. Jāyantivā etāyāti jāti, upacaya santati nāmenapavuccati",
  "anya-e0301n0:1028_6": "tassājātiyātathā avatthābhedayogatoti adhippāyo. Sā hi ādito paṭisandhirūpāni pātubhavantāni",
  "anya-e0301n0:1028_7": "karoti. Puna aparipuṇṇānica āyatanāni pūreti. Pūritāni ca dīghaṃpi addhānaṃ abbocchinnaṃ",
  "anya-e0301n0:1028_8": "katvā pavatteti pabandhayatīti. Ekā dasavidhaṃpīti mahābhūtādibhāvena ekattaṃ upanayanavasena",
  "anya-e0301n0:1028_9": "ekā dasapabhedaṃpi. Kathaṃ sarūpavasena aṭṭhavīsatividhaṃ hotīti pucchitvā bhūtappasāda",
  "anya-e0301n0:1028_10": "visayātiādinā ekādasavidhasseva sarūpato dassanaṃ antogadhabhedānaṃ pubbe vuttabhāvena",
  "anya-e0301n0:1028_11": "supākaṭattāti daṭṭhabbaṃ. Tenāha-aṭṭhārasavidhanti.",
  "anya-e0301n0:1029_0": "Cattāri bhūtāni pañcapasādā agahitagahaṇena cattāro visayā gocarā. Duvidho bhāvo.",
  "anya-e0301n0:1029_1": "Ekaṃ hadayaṃ. Iti idaṃ soḷasavidhaṃ rūpaṃ jīvitāhārarūpehi saha aṭṭhārasavidhaṃ hoti",
  "anya-e0301n0:1029_2": "tathā eko paricchedo. Duvidhā viññatti. Agahitagahaṇena tividho vikāro. Catubbidhaṃ",
  "anya-e0301n0:1029_3": "lakkhaṇanti dasa anipphannācāti rūpaṃ sarūpato aṭṭhavīsatividhaṃ bhaveti yojanā.",
  "anya-e0301n0:1029_4": "Etthaca pacchimāni dasarūpāni sabhāvato anupalabbhamānattā paccayehi nipphāditāni",
  "anya-e0301n0:1029_5": "rūpāni na hontīti anipphannāni nāma. Api cettha abhidhamme visuṃ uddiṭṭhāni niddiṭṭhānica",
  "anya-e0301n0:1029_6": "etāni sabhāvato anupalabbhamānānīti vā paramatthato avijjamānānītivā nasakkā vattuṃ.",
  "anya-e0301n0:1029_7": "Vohārasiddha mattabhāvaṃ atikkamma tādisena suddhadhammagatiyā siddhena paramattha",
  "anya-e0301n0:1029_8": "lakkhaṇena upaladdhattā. Itarathā nibbattilakkhaṇarahitaṃ asaṅkhata nibbānaṃpi sabhāvato",
  "anya-e0301n0:1029_9": "anupalabbhamānaṃ paramatthato avijjamānañca nāma siyāti. Tasmā nibbatti lakkhaṇarahitattāeva",
  "anya-e0301n0:1029_10": "etāni anipphannānināma. Na sabhāvato anupalabbhamānattāti yuttaṃ siyāti. [Rūpasamuddeso]",
  "anya-e0301n0:1030_0": "157. Rūpavibhāgesabbañca pana etaṃ yathāsamuddiṭṭhaṃ aṭṭhavīsati vidhaṃ rūpaṃ ahetukaṭṭhena",
  "anya-e0301n0:1030_1": "ekavidhameva. Na sahetukā hetuka vasena duvidhaṃ. Tathāsappaccayaṭṭhena ekavidhameva.",
  "anya-e0301n0:1030_2": "Na sappaccayāpaccaya vasena duvidhanti evaṃ pavattaṃ ekavidhanayaṃ tāva dassetuṃ",
  "anya-e0301n0:1030_3": "sabbañcātiādimāraddhaṃ.",
  "anya-e0301n0:1031": "[184] Vibhāvaniyaṃ pana",
  "anya-e0301n0:1032": "Ekavidhanayopi rūpavibhāgoevāti katvā “yathā uddiṭṭha rūpānaṃ ekavidhādinayaṃ dassanatthaṃ sabbañca panetantiādi vutta”nti vuttaṃ. Taṃ na sameti.",
  "anya-e0301n0:1033": "Vakkhati hi –",
  "anya-e0301n0:1034": "Ajjhattikādibhedena, vibhajanti yathārahanti.",
  "anya-e0301n0:1035": "Etena ajjhattikādibhedo eva rūpavibhāgonāmāti viññāyati.",
  "anya-e0301n0:1036_0": "Tattha sabbaṃpi rūpaṃ hetusampayogā bhāvato ahetuka meva, na kiñci sahetukaṃ. Kiñci",
  "anya-e0301n0:1036_1": "ahetukanti evaṃ vibhāgo atthīti adhippāyo. Sappaccayaṃ sāsavaṃ saṅkhataṃ lokiyanti",
  "anya-e0301n0:1036_2": "pāṭho. Sappaccayaṃ saṅkhataṃ lokiyaṃ sāsavanti pana yutto. Pāḷiyaṃpi tathā diṭṭhattā",
  "anya-e0301n0:1036_3": "sabhāgayugaḷasambhavatocāti. Itarāni pana pāḷikamena asamentānipi sabhāga yugaḷattā",
  "anya-e0301n0:1036_4": "bhāgato yuttānieva. Tattha attano janakena paccayena saheva vattatīti sapaccayaṃ.",
  "anya-e0301n0:1036_5": "Paccayehi saṅgamma karīyatīti saṅkhataṃ. Pañcupādā nakkhandhasaṅkhāte lokeeva pariyāpannanti",
  "anya-e0301n0:1036_6": "lokiyaṃ. Attānaṃ ārabbha pavattehi āsavehi saheva vattatīti sāsavaṃ. Akaniṭṭha brahmasantāna",
  "anya-e0301n0:1036_7": "bhūtaṃpi rūpaṃ kāmataṇhā visayabhāvena kāmeeva pariyāpannattā kāmāvacaraṃ. Natthi",
  "anya-e0301n0:1036_8": "attanā gahitaṃ kiñci ārammaṇaṃnāma assāti anārammaṇaṃ. Yo dhammo aññena payogena",
  "anya-e0301n0:1036_9": "pahīnopi samudayapahāne asati apahīnova hoti. Puna avassaṃ uppajjamānattā. Appahīnopi",
  "anya-e0301n0:1036_10": "tasmiṃ sati pahīnova hoti. Puna anuppajjamānattā. Tādiso dhammo pahānavāyāmassa aṭṭhānattā",
  "anya-e0301n0:1036_11": "appahātabbonāma. Rūpaṃpi edisameva hotīti vuttaṃ appahātabba mevāti. Aṭṭhānattā pahāna",
  "anya-e0301n0:1036_12": "vāyāmaṃ na arahatīti attho. Athavā, vinā samudayapahānena pahātuṃ asakkuṇeyyoti attho.",
  "anya-e0301n0:1036_13": "Yadi evaṃ rūpaṃ bhikkhave na tumhākaṃ. Taṃ pajahatha. Taṃ vo pahīnaṃ dīgharattaṃ",
  "anya-e0301n0:1036_14": "atthāya hitāya sukhāya bhavissatīti idaṃ kathanti. Taṃpi tabbisayassa rāgassa pahānaṃ",
  "anya-e0301n0:1036_15": "sandhāya vuttanti daṭṭhabbaṃ. Yathāha –",
  "anya-e0301n0:1037": "Rūpe kho rādha yo chando, yo rāgo, yānandī, yā taṇhā, taṃ pajahatha. Evaṃ taṃrūpaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammanti.",
  "anya-e0301n0:1038_0": "Ayaṃ nayo aññesupi kusalādīsu appahātabbesu veditabboti. Evasaddo cettha purimapadesupi",
  "anya-e0301n0:1038_1": "yojetabbo. Itisaddo ādiattho, pakāratthovā. Tena pāḷiyaṃ āgataṃ na hetu hetuvippayuttantiādiṃ",
  "anya-e0301n0:1038_2": "saṅgaṇhāti. Tassa tassa puggalassa attabhāvapariyāpanno dhammasamūho ajjhattaṃnāma.",
  "anya-e0301n0:1038_3": "Tasmiṃpica yattha taṇhāya atirekataraṃ daḷhapariggaho hoti. So cakkhādiko cittena",
  "anya-e0301n0:1038_4": "saha chabbidho dhammo ajjhattiko nāma. Ajjhatte vidito pākaṭoti katvā. Tathā hi so",
  "anya-e0301n0:1038_5": "ajjhattajjhattantipi vutto. Itarāni pana rūpādini phassādīnica tadupādāya taṇhāpariggahassa",
  "anya-e0301n0:1038_6": "mandattā bāhirāni nāma. Yathā hi loke maṇivā suvaṇṇaṃvā rajataṃvā bahigehe nidahitvā",
  "anya-e0301n0:1038_7": "thapitaṃ hoti. Pacchivā suppaṃvā ghaṭovā sarāvovā anto gehe thapito. Tattha pacchimāni",
  "anya-e0301n0:1038_8": "chaḍḍetvāpi purimāni rakkhanti. Tasmā tāneva taṇhāpariggahadaḷhatāya antoparibhogātveva",
  "anya-e0301n0:1038_9": "vuccanti. Pacchimāni pana bāhira paribhogātveva. Evaṃ sampadamidaṃ daṭṭhabbaṃ. Idhapi",
  "anya-e0301n0:1038_10": "hi yadi sakkuṇeyya. Rūpādīni phassādinica sabbāni chaḍḍetvāpi cakkhādikaṃ chabbidhameva",
  "anya-e0301n0:1038_11": "avassaṃ rakkhissantīti. Iti taṇhā pariggahassa daḷhamandatā vaseneva tesaṃ dvinnaṃ",
  "anya-e0301n0:1038_12": "ajjhattika bāhiratā vuttā. Na pavattidesavasenāti niṭṭhamettha gantabbaṃ.",
  "anya-e0301n0:1039": "[185] Yaṃ pana vibhāvaniyaṃ",
  "anya-e0301n0:1040_0": "“Ajjhattikarūpaṃ atthabhāvasaṅkhātaṃ attānaṃ adhikicca uddissa pavattattā. Kāmaṃ",
  "anya-e0301n0:1040_1": "aññepi ajjhattasambhūtā atthi. Ruḷhīvasena pana cakkhādikameva ajjhattikanti” vuttaṃ. Taṃ na sundaraṃ.",
  "anya-e0301n0:1041": "[186] Yañca tattha",
  "anya-e0301n0:1042": "“Attasaṅkhātaṃpā cittaṃ adhikicca tassa dvārabhāvena pavattatīthi ajjhattaṃ. Tadeva ajjhattikanti” vuttaṃ. Taṃpi na sundaraṃ.",
  "anya-e0301n0:1043": "Tasmiṃ atthe hi sati cittassa ajjhattatā na sampajjati. Ajjhattadhamma ajjhattikammonañca aviseso āpajjatīti.",
  "anya-e0301n0:1044": "Yaṃ pana tattha",
  "anya-e0301n0:1045": "Athavā yadi mayaṃ na homa, tvaṃ kaṭṭhakaliṅgarūpamo bhavissatīti vadantā viya attabhāvassa sātisayaṃ upakārakattā cakkhādineva visesato ajjhattikānīti vuttaṃ. Taṃ yuttataraṃ.",
  "anya-e0301n0:1046_0": "Tathā upakārātisayattāeva hi tesu sattānaṃ pariggaha daḷhatā hotīti. Sattavidhaṃpi",
  "anya-e0301n0:1046_1": "dvārarūpaṃnāma. Yathākkamaṃ vīthi cittānaṃ pāṇātipātādikammānañca pavattimukhattā.",
  "anya-e0301n0:1046_2": "Tattha pana pañca vidhaṃ pasādarūpaṃ upapattidvāraṃnāma. Viññattidvayaṃ kammadvāraṃnāmāti",
  "anya-e0301n0:1046_3": "oḷārikarūpaṃ pakatiyā thūlasabhāvattā ghaṭṭanasaṅkhātassaca attano kiccassa oḷārikattā.",
  "anya-e0301n0:1046_4": "Santikerūpaṃ dūre pavattassapi sīghataraṃ ñāṇena gahaṇayogyattā. Sappaṭigharūpañcāti",
  "anya-e0301n0:1046_5": "ettha paṭihananaṃ paṭigho. So duvidho visayavisayīnaṃ paṭighaṭṭanaṃ mahā bhūtānaṃ",
  "anya-e0301n0:1046_6": "aññamaññapaṭighaṭṭananti. Tattha yena paṭighaṭṭanena pasāda dvārānaṃ bhavaṅgassaca",
  "anya-e0301n0:1046_7": "vikārappatti hoti. Idaṃ visayavisayīnaṃ paṭighaṭṭanaṃnāma. Yena ruppanalakkhaṇānaṃ",
  "anya-e0301n0:1046_8": "rūpadhammānaṃ ruppana kuppana ghaṭṭana pīḷana bhijjanādayo pavattanti. Idaṃ mahābhūtānaṃ",
  "anya-e0301n0:1046_9": "aññamaññapaṭighaṭṭanaṃ nāma. Paṭighena saha vattatīti sappaṭighaṃ.",
  "anya-e0301n0:1047": "[187] Vibhāvaniyaṃ pana",
  "anya-e0301n0:1048_0": "“Yo sayaṃ nissayavasenaca sampattānaṃ asampattānañca paṭimukhabhāvo aññamaññapatanaṃ.",
  "anya-e0301n0:1048_1": "So paṭigho viyāti paṭigho. Yathāhi paṭighāte sati dubbalassa calanaṃ hoti. Evaṃ aññamaññapaṭimukhabhāve",
  "anya-e0301n0:1048_2": "sati arūpasabhāvattā dubbalassa bhavaṅgassa calanaṃ hotīti” evaṃ mahābhūtaghaṭṭanaṃ",
  "anya-e0301n0:1048_3": "upamāmattaṃ katvā visayavisayighaṭṭanameva gahitaṃ. Taṃ anupapannaṃ.",
  "anya-e0301n0:1049_0": "Evañhi sati yāni loke ajjhattabahiddhāsantānesu ghaṭṭanāni dissanti. Yesaṃ vasena",
  "anya-e0301n0:1049_1": "rūpadhammesu aññamaññaṃ laggana bandhana thambhana dhāraṇa calanādīnivā vaḍḍhana",
  "anya-e0301n0:1049_2": "hāyana chedana bhedana vilīna vikiraṇādīnivā pavattanti. Tāni idha asaṅgahitāni siyuṃ.",
  "anya-e0301n0:1049_3": "Naca tāni anuggaha upaghāta vasena pavattibhūta sannipāta saṅkhātaṃ ghaṭṭanaṃvinā",
  "anya-e0301n0:1049_4": "aññapakārānieva sakkā bhavitunti. Itaraṃ soḷasavidhaṃ vuttapaṭipakkhavasena sukhumarūpaṃ",
  "anya-e0301n0:1049_5": "dūrerūpaṃ apaṭigharūpañca. Upādinnarūpaṃ nāma katthaci yaṃkiñci sarīraṭṭhakarūpaṃ",
  "anya-e0301n0:1049_6": "vuccati. Katthaci kammasamuṭṭhāna meva tadubhayaṃpi taṇhādiṭṭhīhi tusaṃ ādinnaparāmaṭṭhattā",
  "anya-e0301n0:1049_7": "upādinnaṃ nāma nippariyāyato pana kammasamuṭṭhānameva upādinnaṃnāma. Kasmā tasseva",
  "anya-e0301n0:1049_8": "sattasantāne niccakālaṃ pavattivasena sātisayaṃ bhusaṃ ādinnagahitaparāmaṭṭhatāsambhavatoti",
  "anya-e0301n0:1049_9": "vuttaṃ kammajaṃupādinnarūpanti. Etaṃ mamātiādinā taṇhādiṭṭhīhi bhusaṃ ādiyatīti upādinnaṃ.",
  "anya-e0301n0:1049_10": "Aṭṭhakathāyaṃ pana taṇhādiṭṭhīhi upetena kammunā attano phalabhāvena ādinnaṃ gahitanti",
  "anya-e0301n0:1049_11": "imamatthaṃ dasseti. Saha nidassanena sanidassanaṃ. Nidassananti cakkhuviññāṇena daṭṭhabbabhāvo",
  "anya-e0301n0:1049_12": "vuccati. So pana dhammato anaññattepi aññe viya katvā upacarīyati. Evañhi sati atthavisesabodho",
  "anya-e0301n0:1049_13": "hotīti. Nidassanantivā cakkhuviññāṇakiccaṃ vuccati. Tena saha vattatīti sanidassanantipi",
  "anya-e0301n0:1049_14": "yujjatiyeva. Cakkhādidvayaṃ asampattavasena gocaraggāhikaṃ. Ghānādittayaṃ sampattavasena",
  "anya-e0301n0:1049_15": "gocaraggāhikanti pañcavidhaṃpi gocaraggāhikarūpanti yojanā. Tattha pasāde allīyitvā",
  "anya-e0301n0:1049_16": "laggitvā uppannaṃ ārammaṇaṃ sampattaṃnāma. Kesaggamattaṃpi muñcitvā uppannaṃ asampattaṃnāma.",
  "anya-e0301n0:1049_17": "Kasmā panettha cakkhādidvayaṃ asampattameva gaṇhāti. Ghānādittayaṃ sampattamevāti,",
  "anya-e0301n0:1049_18": "paccayavisesato. Āloko hi rūpagahaṇe cakkhussa paccayo. Ākāsoca saddagahaṇe sotassāti",
  "anya-e0301n0:1049_19": "cakkhurūpesuca aññamaññaṃ laggitvā uppajjamānesu ālokaparivārassa okāso natthi. Tathā",
  "anya-e0301n0:1049_20": "sotasaddesuca ākāsaparivārassāti. Vāyuāpapathaviyo pana ghānādittayassa gandhādigahaṇe",
  "anya-e0301n0:1049_21": "paccayā honti. Tattha vāyunāma gandhākaḍḍhanako nāsavātoyeva, soca sampattasseva",
  "anya-e0301n0:1049_22": "paccayo. Āponāma jivhātemanako āpo, sopi sampattasseva paccayo. Na hi raso sukkhajivhāya",
  "anya-e0301n0:1049_23": "pharatīti. Pathavīca ghaṭṭanatthāya paccayo. Na hi dubbalapathavīsannissayo ālokovā",
  "anya-e0301n0:1049_24": "rajovākāye patamānopi pasāde ghaṭṭetīti. Iti paccayavisesato tesaṃ sampattāsampattavasena",
  "anya-e0301n0:1049_25": "gahaṇa viseso hotīti. Tattha cakkhussa tāva asampattagahaṇaṃ pākaṭaṃ. Tañhi samīpe",
  "anya-e0301n0:1049_26": "akkhivaṇṇaṃvā bhamukamūlaṃvā napassati. Dūre pana mahantaṃ candamaṇḍalādikaṃvā phalikāditirohitaṃvā",
  "anya-e0301n0:1049_27": "vaṇṇaṃ passati. Disādesavavatthānañcassa paññāyatīti. Sotassa pana kathanti, tattha",
  "anya-e0301n0:1049_28": "hi dūre saddo cirena suyyamāno dissati pacchimadisābhāge uppannopi saddo antarā mahante",
  "anya-e0301n0:1049_29": "cetiyādike antarite sati dakkhiṇapassatovā suyyati. Uttarapassatovā. Asuyyamānovā",
  "anya-e0301n0:1049_30": "hotīti. Vuccate, uppanno saddasaṅghāṭo āsanne ṭhitānaṃ ādito paṭṭhāya yāva avasānā",
  "anya-e0301n0:1049_31": "kamena pākaṭībhūto hoti. Paṭighaṭṭanānighaṃsoca balavā hoti. Ahaṃ suṇomīti pavattā",
  "anya-e0301n0:1049_32": "sallakkhaṇavīthiyo sīghataraṃ nirantaraṃ viya pavattanti. Dūre ṭhitānaṃ pana paṭighaṭṭanānighaṃso",
  "anya-e0301n0:1049_33": "mandataro hoti. Ādito apākaṭo. Majjhevā avasānevā piṇḍavasena pākaṭībhūto. Sallakkhaṇavīthiyo",
  "anya-e0301n0:1049_34": "cirena parena pavattanti. Tasmā tesaṃ lahuṃ suto. Cirena sutoti atimāno hotīti. Apica,",
  "anya-e0301n0:1049_35": "saddonāma nissayadhātuparaṃparāya pavattitvā dūraṃpi desaṃ gacchatiyeva. Evaṃ gacchantoca",
  "anya-e0301n0:1049_36": "gatagataṭṭhāneeva ṭhatvā savanūpacāre ṭhitānaṃ sotasahassaṃpi ghaṭṭeti. Mahante pana",
  "anya-e0301n0:1049_37": "cetiyādike antarite sati yato ākāso ujuṃ vivaṭo hoti. Tato dakkhiṇapassatovā uttarapassatovā",
  "anya-e0301n0:1049_38": "gatagataṭhānatovasotaṃ ghaṭṭeti. Mandataro pana saddoasuyya mānopi hoti. Evaṃ gacchantoca",
  "anya-e0301n0:1049_39": "yāva sotapasāde allīyitvā nuppajjati. Tāva asampattoyeva hoti. Yo pana allī yitvā",
  "anya-e0301n0:1049_40": "uppajjati. So sampattonāma hoti. Na so suyyatīti. Yadi pana sotaṃ sampattavisayaṃ",
  "anya-e0301n0:1049_41": "siyā. Yathā anto kucchigato gandho bahi naghāyiyati. Tathā anto kucchigato saddopi",
  "anya-e0301n0:1049_42": "bahi nasuyeyya. Gandhassa viya disādesavavatthānaṃ vissana siyāti.",
  "anya-e0301n0:1050": "[188] Vibhāvaniyaṃ pana",
  "anya-e0301n0:1051": "“Gantvā visayadesaṃ taṃ, pharitvā gaṇhatīti ce. Adhiṭṭhāna vidhā nepi, tassa so gocaro siyā.” Tipi vicāritaṃ. Taṃ na sundaraṃ.",
  "anya-e0301n0:1052": "Na hi cakkhādidvayassa bahiddhā visayadesagamanasaṅgo atthīti. Gocaraṃ gaṇhātīti gocaraggāhikaṃ. Pasāda maṇḍabhūtattā āpātamāgataṃ ārammaṇanimittaṃ sampaṭicchatīti attho.",
  "anya-e0301n0:1053": "Vibhāvaniyaṃ pana",
  "anya-e0301n0:1054": "Viññāṇādhiṭṭhitaṃ hutvā taṃtaṃ gocaragahaṇa sabhāvattāti vuttaṃ.",
  "anya-e0301n0:1055_0": "Vaṇṇoti rūpārammaṇassetaṃ nāmaṃ. Ojāti āhāra rūpa māha. Vinibhujjatīti vinibbhogo.",
  "anya-e0301n0:1055_1": "Ṭhānato desato uppattikāraṇato visuṃvisuṃ vavatthapīyatīti attho. Navinibbho goti",
  "anya-e0301n0:1055_2": "avinibbhogo. So eva rūpanti avinibbhogarūpaṃ. Ācariyānandattherenapanettha gandharasaojā",
  "anya-e0301n0:1055_3": "katthaci vinībhuttā dissantīti pañcavidhameva avinibbhogarūpaṃ icchitaṃ. Taṃ parato",
  "anya-e0301n0:1055_4": "āgamissatīti. [Rūpavibhāgo].",
  "anya-e0301n0:1056_0": "158. Kammanti ekā cetanāeva. Sāyeva hi paṭṭhāne nānākkhaṇika kammapaccayabhāvena",
  "anya-e0301n0:1056_1": "vuttā. Yathāha-nānākkhaṇikā kusalākusalā cetanā vipākānaṃ khandhānaṃ kaṭattāca rūpānaṃ",
  "anya-e0301n0:1056_2": "kammapaccayena paccayoti. Cittanti pana sasampayuttadhammaṃ adhippetaṃ. Paṭṭhāne",
  "anya-e0301n0:1056_3": "cetasikadhammānaṃpi rūpasamuṭṭhāpanabhāvena vuttattā. Yathāha-hetū hetusampayuttakānaṃ",
  "anya-e0301n0:1056_4": "dhammānaṃ taṃ samuṭṭhānānañca rūpānaṃ hetu paccayena paccayotiādi. Utūti tejoyeva.",
  "anya-e0301n0:1056_5": "So hi kappasaṇṭhāpanavasena sakalaṃ okāsa lokaṃpi nānāsarīrasaṇṭhāpanavasena saka",
  "anya-e0301n0:1056_6": "laṃ rūpamayaṃ kāyaṃ sattalokaṃpi nānārukkhatiṇādīnaṃ abbhapaṭalameghavuṭṭhijalaaggi",
  "anya-e0301n0:1056_7": "vātādīnañca saṇṭhāpanavasena sakalaṃ saṅkhāralokaṃpi udayati pasavati janeti vaḍḍheti.",
  "anya-e0301n0:1056_8": "Tasmā utūti vuccatīti. Arati gacchati pavattatīti utūtipi vadanti. Āhāroti ojāeva.",
  "anya-e0301n0:1056_9": "Rūpavirāgabhāvanābhūtaṃ arūpakusalaṃ kammajarūpaṃ najanetīti vuttaṃ pañcavīsatividhaṃpīti.",
  "anya-e0301n0:1056_10": "Atisaṅkhatanti atītakāle yathākā lantare rūpaṃ janeti, tathā visesetvā suṭṭhukataṃ.",
  "anya-e0301n0:1056_11": "Ajjhatti kasantāneti vuttaṃ, ajjhattasantāneti pana vattabbaṃ. Ajjhatta meva ajjhattikantivā",
  "anya-e0301n0:1056_12": "ikasaddassa attho daṭṭhabbo. Paṭisandhimupādāyāti paṭisandhicittassa uppādakkhaṇaṃ",
  "anya-e0301n0:1056_13": "upādāya. Khaṇekhaṇeti ekekassa cittassa tīsu tīsu khaṇesu. Ācariyānandatthero pana",
  "anya-e0301n0:1056_14": "sabbesaṃpi catusamuṭṭhānikarūpānaṃ ekekassa cittassa uppādakkhaṇeeva uppādaṃ bhaṅgakkhaṇeeva",
  "anya-e0301n0:1056_15": "nirodhañca āha. Ahaṃ panassā dhippāyo-sabbānipi catusamuṭṭhānikarūpāni cittassa uppādakkhaṇeeva",
  "anya-e0301n0:1056_16": "uppajjanti, na bhaṅgakkhaṇe. Yathāha –",
  "anya-e0301n0:1057": "Yassavā pana samudayasaccaṃ nirujjhati, tassa dukkhasaccaṃ uppajjatīti. Noti.",
  "anya-e0301n0:1058": "Tathā tāni cittassa bhaṅgakkhaṇeeva nirujjhanti. Na uppādakkhaṇe. Yathāha –",
  "anya-e0301n0:1059": "Yassa kusalā dhammā akusalā dhammā uppajjanti, tassa abyākatā dhammā nirujjhantīti. Noti.",
  "anya-e0301n0:1060": "Arūpabhavaṃ sandhāya etaṃ yamakadvayaṃ vuttaṃ. Rūpāni pana cittassa bhaṅgakkhaṇepi uppajjanti. Uppādakkhaṇepi nirujjhantīti ce. Na. Evañhi sati –",
  "anya-e0301n0:1061_0": "Yassavā pana samudayasaccaṃ nirujjhati, tassa dukkhasaccaṃ uppajjatīti. Arūpe taṇhāya",
  "anya-e0301n0:1061_1": "bhaṅgakkhaṇe tesaṃ samudayasaccaṃ nirujjhati. Noca tesaṃ dukkhasaccaṃ uppajjati.",
  "anya-e0301n0:1061_2": "Pañcavokāre taṇhāya bhaṅgakkhaṇe tesaṃ samudayasaccañca nirujjhati, dukkhasaccañca uppajjatītica.",
  "anya-e0301n0:1062": "Itaratthaca",
  "anya-e0301n0:1063_0": "Arūpe kusalānaṃ uppādakkhaṇe tesaṃ kusalā dhammā uppajjanti. Noca tesaṃ abyākatā",
  "anya-e0301n0:1063_1": "dhammā nirujjhanti. Pañcavokāre kusalānaṃ uppādakkhaṇe tesaṃ kusalā dhammāca uppajjanti.",
  "anya-e0301n0:1063_2": "Abyākatā dhammāca nirujjhantītica.",
  "anya-e0301n0:1064_0": "Evaṃ paripuṇṇapañhāeva uddhaṭā siyuṃ. Noti pana paṭisedhova uddhaṭo. Tasmā nayidaṃ",
  "anya-e0301n0:1064_1": "arūpabhavaṃ sandhāya vuttanti sakkā vattunti. Cittajarūpaṃ sandhāya vuttanti ce.",
  "anya-e0301n0:1064_2": "Tampi na. Kammajarūpassa vigahaṇe virodhassa yamakapāṭhantarassa abhāvato. Anulomassevaca bhāvato. Yathāha –",
  "anya-e0301n0:1065_0": "Yassavāpana yattha manindriyaṃ na uppajjati. Tassa tattha jīvitindriyaṃ nauppajjatīti.",
  "anya-e0301n0:1065_1": "Asaññasattānaṃ tesaṃ tattha manindriyaṃ na uppajjati. Noca tesaṃ tattha jīvitindriyaṃ na uppajjati.",
  "anya-e0301n0:1066": "Sabbesaṃ cavantānaṃ pavatte cittassa bhaṅgakkhaṇe tesaṃ tattha manindriyañca nauppajjati. Jīvitindriyañca nauppajjatīti.",
  "anya-e0301n0:1067_0": "Ettha hi asaññasattānanti etena rūpajīvitindriya meva vuttaṃ. Yadica taṃ cittassa",
  "anya-e0301n0:1067_1": "bhaṅgakkhaṇepi uppajjeyya, purimakoṭṭhāse pavatte cittassa bhaṅgakkhaṇe asaññasattānaṃ",
  "anya-e0301n0:1067_2": "tesaṃ.La. Jīvitindriyaṃ nauppajjatīti vuttaṃ siyā, pacchimakoṭṭhāseca sabbesaṃ cavantānaṃ",
  "anya-e0301n0:1067_3": "icceva vuttaṃ siyāti. Pacchimakoṭṭhāse pana arūpa jīvitindriyaṃ sandhāya vuttanti",
  "anya-e0301n0:1067_4": "ce. Na. Tathā gahaṇatthaṃ yamaka pāṭhantarābhāvato sabbaññuvisayeca ṭhāne pāḷiyo",
  "anya-e0301n0:1067_5": "saṃsanditvā balavatiyā pāḷiyuttiyāeva ṭhātabbatoti. Yasmāca rūpadhammā nāma dandhapavattino",
  "anya-e0301n0:1067_6": "honti. Arūpadhammā lahupavattino ṭhitikkhaṇoca tesaṃ visuṃ gaṇanūpago natthi. Tasmā",
  "anya-e0301n0:1067_7": "aññoyeva rūpa dhammānaṃ khaṇapabandho. Añño arūpadhammānaṃ. Tattha sabbepi rūpadhammā",
  "anya-e0301n0:1067_8": "ekacittakkhaṇaparimāṇena attano uppādakkhaṇena yuttā khaṇe khaṇe nirantarameva uppajjanti.",
  "anya-e0301n0:1067_9": "Paṭisandhito paṭṭhāya sahuppannattāca pana dvinnaṃ tesaṃ uppādādivā nirodhantovā",
  "anya-e0301n0:1067_10": "yāvajīvaṃpisaheva hotītipi tassa adhippāyoti. Yamaka pāḷiyo pana nānātthā, nānābyañjanā,",
  "anya-e0301n0:1067_11": "gambhīroca satthu adhippāyo. Tasmā suṭṭhu vicāretvā sallakkhetabbo. Na pana dhammatā",
  "anya-e0301n0:1067_12": "esā yamakassa. Yadidaṃ yathālābhayojanāti katvā attano adhippāye ṭhatvā diṭṭhaṃ diṭṭhaṃ",
  "anya-e0301n0:1067_13": "yamakapāṭhaṃ yathālābhayo janāyaeva sakkā yojetunti. Rūpavirāgabhāvanāvisesabhūtaṃ",
  "anya-e0301n0:1067_14": "arūpakusalaṃ tasmiṃ loke rūpasahitaṃ paṭisandhiṃ najaneti. Suddhaarūpameva janeti.",
  "anya-e0301n0:1067_15": "Tasmā rūpasantatisīsassa sabbaso abhāvā tatruppannāni sabbāni chacattālīsacittāni",
  "anya-e0301n0:1067_16": "rūpaṃ janetuṃ na na sakkonti. Arūpavipākā pana tattheva niyamuppannāti arūpapākasseva",
  "anya-e0301n0:1067_17": "gahaṇaṃ kataṃ, teneva aṭṭhakathāyaṃ, aññānipi bahūni āruppe uppannāni anokāsatthā",
  "anya-e0301n0:1067_18": "rūpaṃ nasamuṭṭhāpentīti vuttaṃ tattha anokāsatānāma ādito paṭṭhāya uppannassa rūpasantatisīsassa",
  "anya-e0301n0:1067_19": "abhāvo eva daṭṭhabboti.",
  "anya-e0301n0:1068": "[189] Vibhāvaniyaṃ pana",
  "anya-e0301n0:1069": "“Rūpavirāgabhāvanānibbattattā hetuno tabbidhuratāyā”tipi kāraṇaṃ vuttaṃ. Taṃ akāraṇaṃ.",
  "anya-e0301n0:1070_0": "Rūpārūpavirāgabhāvanābhūtamagganibbattassa lokuttaravipākassa rūpokāse sati rūpajanakatādassanatoti.",
  "anya-e0301n0:1070_1": "Jhānaṅgavirahena aṅgadubbalānipi rūpaṃ na janentīti dvipañcaviññāṇagahaṇaṃ kataṃ.",
  "anya-e0301n0:1070_2": "Itarā nipi pana pannarasakāmarūpa paṭisandhicittāni khīṇāsavānaṃ parinibbānacuti",
  "anya-e0301n0:1070_3": "cittanti imāni cittāni rūpaṃ na samuṭṭhāpentiyeva. Evaṃsantepi tāni sabbānipi bhavaṅgakāle",
  "anya-e0301n0:1070_4": "akhīṇāsavānañca cutikāle samuṭṭhāpentīti tesaṃ idha agahaṇaṃ daṭṭhabbaṃ.",
  "anya-e0301n0:1071": "[190] Vibhāvaniyaṃ pana",
  "anya-e0301n0:1072": "Paṭisandhicittaṃ pana cuticittañca ekūnavīsati bhavaṅgasseva antogadhattā cittantaraṃ na hotīti na tassa vajjanaṃ kata”nti vuttaṃ. Tattha ekūnavīsati bhavaṅgassevāti na vattabbaṃ.",
  "anya-e0301n0:1073_0": "Arūpavipākassa sarūpato vajjitattāti. Kasmā pana yathā vuttāni pannarasa paṭisandhicittāni",
  "anya-e0301n0:1073_1": "paṭisandhikkhaṇe rūpaṃ na samuṭṭhāpentīti, paridubbalattā. Cittañhināma uppādakkhaṇeeva",
  "anya-e0301n0:1073_2": "paripuṇṇaṃ paccayaṃ labhitvā balavaṃ hoti. Rūpañca ṭhitikkhaṇeva.",
  "anya-e0301n0:1074_0": "Tasmā attano balavantakkhaṇe uppajjamānabhāvena dubbalaṃ vatthuṃ nissāya uppannattā",
  "anya-e0301n0:1074_1": "sayaṃpi paridubbalaṃ hotīti sabbānipi tāni tadā rūpaṃ nasamuṭṭhā pentīti. Etthaca",
  "anya-e0301n0:1074_2": "keci anantarāsevanādipaccayā cittassa uppādakkhaṇeeva pharanti. Rūpassa pana upatthambhakabhūtā",
  "anya-e0301n0:1074_3": "utuāhārā pacchājātapaccayadhammāca ṭhitikkhaṇeevapharantīti tesaṃ yathākkamaṃ uppādakkhaṇe",
  "anya-e0301n0:1074_4": "ṭhitikkhaṇeca paripuṇṇapaccayalābho veditabbo.",
  "anya-e0301n0:1075": "[191] Vibhāvaniyaṃ pana",
  "anya-e0301n0:1076_0": "“Pacchājāta paccayarahitaṃ pana āhārādīhica anupatthaddhaṃ dubbalavatthuṃ nissāya",
  "anya-e0301n0:1076_1": "pavattattā attanoca āgantukatāya kammajarūpehica cittasamuṭṭhānarūpānaṃ ṭhānaṃ gahetvā",
  "anya-e0301n0:1076_2": "ṭhitattā”ti kāraṇaṃ vuttaṃ. Tattha pacchājāta paccaya rahitanti idaṃ vicāretabbaṃ.",
  "anya-e0301n0:1077_0": "Paṭisandhicittassa ṭhitikkhaṇe pacchājāta paccaya rahitassa piutussa rūpajanakabhāvassa",
  "anya-e0301n0:1077_1": "vakkhamānattā. Na hi attanā avijjamānaṃ pacchimacittaṃ purimacittakkhaṇe ṭhitassa",
  "anya-e0301n0:1077_2": "kassaci rūpassa pacchājāta paccayo hoti. Atthi paccayekadesattā tassa paccayassāti.",
  "anya-e0301n0:1077_3": "Khīṇāsavānaṃ cuticittaṃ pana pakatiyāva vūpasantavaṭṭamūle santāne pavattattā santataraṃ",
  "anya-e0301n0:1077_4": "hoti. Puna āyusaṅkhārānaṃ parikkhayena dubbalatare pariyantagate ca vatthumhi nissitattā",
  "anya-e0301n0:1077_5": "dubbalatarañca hotīti taṃ rūpaṃ nasamuṭṭhāpetīti, ācariyānandatthero pana sabbasattānaṃpi",
  "anya-e0301n0:1077_6": "cuticittaṃ rūpaṃ nasamuṭṭhāpetīti icchati. Yathāha-khīṇāsavānaṃ cuticittanti visesetvā vuttaṃ.",
  "anya-e0301n0:1078_0": "Kāmāvacarānaṃ pacchimacittassa uppādakkhaṇe yassa cittassa anantarā kāmāvacarānaṃ",
  "anya-e0301n0:1078_1": "pacchimacittaṃ uppajjissati. Rūpāvacare arūpāvacare pacchimabhavikānaṃ yeca rūpāvacaraṃ",
  "anya-e0301n0:1078_2": "arūpāvacaraṃ upapajjitvā parinibbāyissanti, tesaṃ, cavantānaṃ tesaṃ vacī saṅkhāro",
  "anya-e0301n0:1078_3": "nirujjhissati, noca tesaṃ kāyasaṅkhāro nirujjhatīti –",
  "anya-e0301n0:1079_0": "Pana vacanato aññesaṃpi cuticittaṃ rūpaṃ nasamuṭṭhāpetīti viññāyati. Na hi rūpasamuṭṭhāpaka",
  "anya-e0301n0:1079_1": "cittassa gabbhagamanādi vinibaddhābhāve kāyasaṅkhārāsamuṭṭhāpanaṃ atthi, na ca yuttaṃ",
  "anya-e0301n0:1079_2": "cutoca cittasamuṭṭhānañcassa pavattatīti. Nāpi cuticittaṃ rūpaṃ samuṭṭhāpetīti pāḷi atthīti.",
  "anya-e0301n0:1080": "Anuṭīkāyaṃ pana",
  "anya-e0301n0:1081_0": "Tasmiṃ pāṭhe tesaṃ cavantānaṃ noca kāyasaṅkhāro nirujjhatīti vacanaṃ na kevalaṃ cuticittasseva",
  "anya-e0301n0:1081_1": "rūpasamuṭṭhāpanābhāvaṃ sādheti, athakho tato purimānaṃ sabbesaṃ maraṇāsanna cittānaṃ",
  "anya-e0301n0:1081_2": "rūpasamuṭṭhāpanābhāvaṃpi sādhetiyevāti dīpeti. Cuti cittasmiṃhi kāyasaṅkhārassa nirodhe",
  "anya-e0301n0:1081_3": "paṭisiddhe tato pubbe yāva sattarasamacittā etthantare tassa uppādopi paṭisiddhoeva",
  "anya-e0301n0:1081_4": "hotīti. Sabbañcetaṃ vicāretabbaṃ.",
  "anya-e0301n0:1082": "Kāyasaṅkhāroti hi assāsapassāso vuccati. Soca suṭṭhu oḷāriko rūpadhammoti nacuticitte tannirodhābhāva vacanena itarāni sukhumānipi rūpāni cuticittaṃ najanetīti sakkā vattuṃ.",
  "anya-e0301n0:1083": "[192] Yañca tattha",
  "anya-e0301n0:1084": "Na hi rūpasamuṭṭhāpakacittassa gabbhagamanādi vinibaddhābhāve kāyasaṅkhārāsamuṭṭhāpanaṃ atthīti vuttaṃ. Taṃpi na yujjati.",
  "anya-e0301n0:1085": "Tānieva hi gabbhagamanādīni imassatthassa sādhakāni bhavituṃ arahanti oḷārikassa kāyasaṅkhārassa asamuṭṭhāpakaṃpi cittaṃ itaraṃ sukhumarūpaṃ pana samuṭṭhāpetiyevāti.",
  "anya-e0301n0:1086": "[193] Yaṃpi tattha",
  "anya-e0301n0:1087": "Na ca yuttaṃ cutoca cittasamuṭṭhānañcassa pavattatīti vuttaṃ. Taṃpi akāraṇaṃ.",
  "anya-e0301n0:1088": "Na hi cutito paraṃ katipayakhaṇamattaṃ cittajarūpapavattiyā koci virodho atthīti.",
  "anya-e0301n0:1089": "Yañca tattha",
  "anya-e0301n0:1090": "Nāpi cuticittaṃ rūpaṃ samuṭṭhāpetīti pāḷi atthīti vuttaṃ. Tatthapi cuticittaṃ rūpaṃ nasamuṭṭhāpetītipi natthi, aññatra kāyasaṅkhārāti na na sakkā vattunti.",
  "anya-e0301n0:1091_0": "Evaṃ pana yuttaṃ siyā, yathā rūpadhammā ādito paṭisandhikāle ekacittakkhaṇamatte",
  "anya-e0301n0:1091_1": "paccayaparittatāyavā attano dandhavutti tāyavā dubbalā honti, tathā pariyosānepi",
  "anya-e0301n0:1091_2": "maraṇakāle parikkhīyamānapaccayatāyavā nirodhāsannatāyavā paridubbalāeva hontīti",
  "anya-e0301n0:1091_3": "sakkā vattuṃ. Tasmā vatthussa ādiantanissitāni paṭisandhicuticittāni samadubbalānieva",
  "anya-e0301n0:1091_4": "hontīti sakkā viññātunti.",
  "anya-e0301n0:1092": "Vibhāvaniyaṃ pana",
  "anya-e0301n0:1093": "Abhidhammatthavikāsaniyañca pāḷivirodhaṃ maññamāno kiñcimattampi avicāretvā ṭīkāsu vuttanayameva suṭṭhu vikāsayitvā gatoti.",
  "anya-e0301n0:1094_0": "Pathamabhavaṅgamupādāyāti pathama bhavaṅgacittassa uppādakkhaṇato paṭṭhāya. Jāyantamevāti",
  "anya-e0301n0:1094_1": "uppādakkhaṇe uppādakkhaṇe uppajja mānameva, na tiṭṭhantaṃ. Naca bhijjamānanti attho.",
  "anya-e0301n0:1094_2": "Kāraṇaṃ vuttameva. Tatthāti tasmiṃ pañcasattatividhe citte. Appanājavananti abhiññādvayavajjitaṃ",
  "anya-e0301n0:1094_3": "chabbīsatividhaṃ appanājavanacittaṃ. Iriyāpathanti gamanavajjitaṃ tividhaṃpi iriyāpathaṃ.",
  "anya-e0301n0:1095": "[194] Vibhāvaniyaṃ pana",
  "anya-e0301n0:1096": "“Gamanādī”ti vuttaṃ. Taṃ na yujjati.",
  "anya-e0301n0:1097_0": "Na hi aṅgapaccaṅgānaṃ calanaphandanamattaṃpi viññattiyā vinā sijjhati. Kuto gamanaṃ.",
  "anya-e0301n0:1097_1": "Naca yathāvuttaṃ appanājavanaṃ viññattiṃ samuṭṭhāpetuṃ sakkotīti. Pi saddena taṃ",
  "anya-e0301n0:1097_2": "nakevalaṃ rūpasamuṭṭhāpakamattaṃti dasseti. Sannāmetīti sandhāreti ayamevavā pāṭho",
  "anya-e0301n0:1097_3": "siyā, vakkhamānehi cittehi abhisaṅkhataṃ yathāpavattaṃ iriyāpathaṃ apatamānaṃ acalamānaṃ",
  "anya-e0301n0:1097_4": "dhāreti upatthambhetīti attho. Upatthambhanañcettha yathāpavattassa iriyāpathassa",
  "anya-e0301n0:1097_5": "rakkhanamattaṃ daṭṭhabbaṃ. Naukkhipitvā viya abhinīharaṇaṃ. Itarathā thambhanaviññattiyā",
  "anya-e0301n0:1097_6": "pasaṅgo siyāti. Etthaca yathānisinnassavā ṭhitassavā bhavaṅga citte abbokiṇṇe pavattamāne",
  "anya-e0301n0:1097_7": "aṅgāni osīdanti patanti. Na tathā imasmiṃ chabbīsatividhe jāgaraṇacitte vakkhamānesucadvattiṃsa",
  "anya-e0301n0:1097_8": "vidhesu jāgaraṇacittesupavattamānesu. Tesu pana pavattamānesu aṅgāni upatthaddhāni",
  "anya-e0301n0:1097_9": "honti. Na osīdanti na patanti. Pubbe yathā thapitāneva pavattantīti veditabbaṃ.",
  "anya-e0301n0:1098": "[195] Vibhāvaniyaṃ pana",
  "anya-e0301n0:1099": "“Na eva metesu dvattiṃsavidhesu vakkhamānesu ca chabbīsati yā jāgaraṇacittesu pavattamānesū”ti pāṭho.",
  "anya-e0301n0:1100_0": "Na evametesu chabbīsatiyā jāgaraṇacittesu vakkhamāne suca dvattiṃsa vidhesu pavattamānesūti",
  "anya-e0301n0:1100_1": "pana pāṭho yutto. Voṭṭhabbananti manodvāre āvajjanamāha. Na hi pañcadvārikāni javana",
  "anya-e0301n0:1100_2": "cittānipi viññattiṃ samuṭṭhāpenti. Iriyāpathupatthambhana mattaṃ vā pisaddena gahithaṃ",
  "anya-e0301n0:1100_3": "sandhāya voṭṭhabbanādīni pañcadvārikānipi gahitāniti daṭṭhabbaṃ. Etthaca iriyāpathonāma",
  "anya-e0301n0:1100_4": "gamanādinā tena tena avatthāvisesena pavattā rūpadhammāeva. Evaṃ santepi kiñcicittaṃ",
  "anya-e0301n0:1100_5": "rūpa sāmaññameva janeti na tatoparaṃ. Kiñci aññacittassa vasena yathāpavattaṃ iriyāpathaṃ",
  "anya-e0301n0:1100_6": "rakkhituṃeva sakkoti, na appavattaṃ iriyāpathaṃ pavattetuṃ. Kiñci viññattiṃ samuṭṭhāpetvā",
  "anya-e0301n0:1100_7": "appavattañca iriyāpathaṃ pavattetuṃ sakkoti. Aññānica kāyika vācasika vikārāni janetuṃ",
  "anya-e0301n0:1100_8": "sakkoti. Yānica cittāni uttarakiccaṃ janetuṃ sakkonti. Tāni heṭṭhimaheṭṭhimaṃ kiccaṃ",
  "anya-e0301n0:1100_9": "janetuṃ sakkontiyevāti dassanatthaṃ ayaṃ vibhāgo katoti veditabbo.",
  "anya-e0301n0:1101": "[196] Yaṃ pana vibhāvaniyaṃ",
  "anya-e0301n0:1102": "“Yaṃpana cittaṃ viññattijanakaṃ, taṃ ekaṃsato iriyāpathu patthambhakaṃ. Iriyā pathassa viññattiyā saha avinābhāvato”ti vuttaṃ. Taṃ na yujjati.",
  "anya-e0301n0:1103_0": "Idha hi iriyāpathupatthambhanaṃnāma viññattirahitamevā dhippetaṃ, na viññattisahitaṃ.",
  "anya-e0301n0:1103_1": "Itarathā appanājavanānaṃpi viññattijanakatā āpajjeyyāti. Somanassajavanāni terasāti",
  "anya-e0301n0:1103_2": "hasituppādena saddhiṃ lobhamūlato mahā kusalato mahā kriyato ca cattāricattārīti",
  "anya-e0301n0:1103_3": "terasa somanassajavanāni. Tesupana kusalā kusalato aṭṭhaputhujjanānaṃ. Diṭṭhivippayuttā",
  "anya-e0301n0:1103_4": "kusalakusalato chasekkhānaṃ. Kriyato pañcakhīṇāsavānanti daṭṭhabbaṃ. Sabbaṃ kāyavacīmanokammaṃ",
  "anya-e0301n0:1103_5": "ñāṇapubbaṅgamaṃ ñāṇānuparivattanti vacanato vicāraṇakiccarahito hasituppādo sabbaññubuddhānaṃ",
  "anya-e0301n0:1103_6": "nasambhavatīti evaṃ pavatto vādo aṭṭhakathāyaṃ paṭikkhittoyeva. Tasmiṃvāde hi sati",
  "anya-e0301n0:1103_7": "itaresaṃpi ahetukacittānaṃ ñāṇavippayuttamahā kriyajavanānañca buddhānaṃ asambhavo",
  "anya-e0301n0:1103_8": "āpajjati. Tasmā tesaṃ hasituppādacittena pavattassa sitakammassa pubbāparapavattānaṃ",
  "anya-e0301n0:1103_9": "ñāṇānaṃ vasena ñāṇapubbaṅgamatā ñāṇānuparivattatā ca veditabbāti. Sītuṇhotu samaññātāti",
  "anya-e0301n0:1103_10": "idaṃ sītaṃ idaṃ uṇhanti evaṃ sabba lokiyamahājanehi suṭṭhu paricchinditvā ñātā. Ṭhitippattāvāti",
  "anya-e0301n0:1103_11": "attano ṭhitibhāvaṃ ṭhitikkhaṇaṃvā pattāeva. Na pana cittamiva jāyanta mattāti attho. Kāraṇaṃ vuttameva.",
  "anya-e0301n0:1104": "[197] Yaṃ pana vibhāvaniyaṃ",
  "anya-e0301n0:1105": "“Pacchājātādipaccayupatthambhalābhena ṭhitikkhaṇeeva utuojānaṃ balavabhāvoti vuttaṃ tejodhātu ṭhitippattātiādi”. Tattha pacchājātapaccayavacanaṃ heṭṭhā vicāritameva.",
  "anya-e0301n0:1106_0": "Apica, yadi utuno balavabhāvo rūpuppādanañca pacchājātapaccayāyattaṃ siyā. Evaṃ sati",
  "anya-e0301n0:1106_1": "so paṭisandhicittassa ṭhitikkhaṇe rūpaṃ na samuṭṭhāpeyya, tadā pacchājātapaccayasseva",
  "anya-e0301n0:1106_2": "abhāvato. Vakkhatica ṭhitikālamupādāya utusamuṭṭhānāti. Etthaca ṭhitikālanti paṭisandhicittassa",
  "anya-e0301n0:1106_3": "ṭhītikālo vuttoti. Tasmā pacchājātapaccayavacanaṃ vicāretvā sampaṭicchitabbanti.",
  "anya-e0301n0:1106_4": "Ojāsaṅkhāto āhāroti kammasamuṭṭhānādivasena catubbidho ajjhattasantāna gatoasitapītakhāyitasāyitavasena",
  "anya-e0301n0:1106_5": "catubbidho, bahiddhasantā nagatoca ojāsaṅkhāto duvidhāhāro. Tadubhayāpica saṃsagga",
  "anya-e0301n0:1106_6": "vasena laddhupatthambhā evarūpaṃ samuṭṭhāpentīti vuttaṃ ajjhoharaṇa kāleti. Etthaca",
  "anya-e0301n0:1106_7": "bahiddhāsambhūtena utunā saha ajjhatta sambhūtānaṃ catusamuṭṭhānānaṃ utuojānaṃ viya",
  "anya-e0301n0:1106_8": "bahiddhāsambhūtāya ojāyapi ajjhattaṃ rūpasamuṭṭhānaṃ sabbaaṭṭhakathāsu vuttaṃ.",
  "anya-e0301n0:1107": "Yathāha-majjhimaṭṭhakathāyaṃ",
  "anya-e0301n0:1108": "Kabaḷīkārāhāro tāva mukhe thapitamatto eva aṭṭharūpāni samuṭṭhāpeti. Dantavicuṇṇitaṃ pana ajjhoharīyamānaṃ ekekaṃ sitthaṃ aṭṭha aṭṭha rūpāni samuṭṭhāpetīti.",
  "anya-e0301n0:1109_0": "Ācariyadhammapālattherena pana yadi bahiddhasambhūtā ojā rūpaṃ samuṭṭhāpeyya, evaṃ",
  "anya-e0301n0:1109_1": "sati yathā bahiddhasambhūto utu ajjhattañca bahiddhāca rūpaṃ samuṭṭhāpeti. Tathā",
  "anya-e0301n0:1109_2": "sā bahiddhāpi rūpaṃ samuṭṭhāpeyya. Na pana samuṭṭhāpeti. Tasmā sā ajjhattaṃ patvāpi",
  "anya-e0301n0:1109_3": "rūpaṃ na samuṭṭhā petiyeva. Ekantena pana ajjhattaojāeva samuṭṭhāpeti. Sā pana tassā",
  "anya-e0301n0:1109_4": "upatthambhanapaccayoeva hotīti adhippāyena mukhe thapitamattoeva. Na saṅkhādito.",
  "anya-e0301n0:1109_5": "Tattakenapi abbhantarassa paccayo hotiyeva, kenāha aṭṭha aṭṭha rūpāni samuṭṭhāpetīti",
  "anya-e0301n0:1109_6": "majjhimaṭīkāyaṃ vuttaṃ. Yasmā pana upādinnakā utu ojānāma suṭṭhu paṇītarūpā honti,",
  "anya-e0301n0:1109_7": "tasmā bahiddhā ojāpi ajjhattaṃ patvā tena utunā suṭṭhu sediyamānā tāyaca ojāya suṭṭhu",
  "anya-e0301n0:1109_8": "upatthambhīya mānā sarīre medasinehupacayavasena rūpaṃ samuṭṭhāpetiyevāti yuttaṃ.",
  "anya-e0301n0:1109_9": "Ajjhoharaṇakāleti idañca suṭṭhu balavabhāvappatta kālaṃ sandhāya vuttaṃ. Visuddhimagge",
  "anya-e0301n0:1109_10": "pana mātarā paribhuttāhāropi dārakassa sararaṃ pharitvā rūpaṃ samuṭṭhāpeti. Sarīre",
  "anya-e0301n0:1109_11": "makkhitāhā ropi rūpaṃ samuṭṭhāpetīti vuttaṃ. Mukhe thapitamattoeva aṭṭharūpāni samuṭṭhāpetītica",
  "anya-e0301n0:1109_12": "pubbe vuttanti. Ṭhāna pattovāti attano ṭhitikkhaṇaṃ pattoeva. Etthaca catūsu samuṭṭhānesu",
  "anya-e0301n0:1109_13": "utueva mahanto mahāthāmo mahāvipphāroca hoti. So hi sakalassapi okāsalokassa bahiddhā",
  "anya-e0301n0:1109_14": "saṅkhāralokassaca samuṭṭhā pako vināsako ca hoti. Sattalokassaca soeva mahanto ajjhattasambhārabhūto",
  "anya-e0301n0:1109_15": "hoti. Itarāni pana tīṇi tassa parivāramattānieva sampajjantīti.",
  "anya-e0301n0:1110_0": "Hadaya indriya rūpāni kammajāneva, na cittajādini. Yadievaṃ vippasannāni kho te āvuso",
  "anya-e0301n0:1110_1": "sāriputta indriyāni. Katarena tvaṃ etarahi vihārena viharasīti kasmā vuttanti. Indriyasambhārānaṃ",
  "anya-e0301n0:1110_2": "vaṇṇānaṃ samāpatti cittasamuṭṭhitānaṃ visadavippasannatāvasena upacari tattāti. Tathā",
  "anya-e0301n0:1110_3": "hi ekābaddhapavattāni catujarūpāni ekasmiṃ vippasanne sabbāni vippasannāneva honti.",
  "anya-e0301n0:1110_4": "Milāteca milātānevāti. Utucittāhārā pana tesaṃ navannaṃ upatthambhanapaccayā hontīti",
  "anya-e0301n0:1110_5": "veditabbaṃ. Ettha ca uppalapadumāni viya kammajarūpāni daṭṭhabbāni. Tesaṃ bījaṃ viya",
  "anya-e0301n0:1110_6": "kammaṃ. Kaddamodakāni viya utuāhārādīni. Viññatti dvayaṃ cittajameva. Tathā hi taṃ",
  "anya-e0301n0:1110_7": "cittasahabhū cittānuparivattidhammesu bhagavatā niddiṭṭhanti. Saddocittotujoti kasmā",
  "anya-e0301n0:1110_8": "vuttaṃ. Nanunidhikaṇḍasutte suvaṇṇatā susaratā susaṇṭhānaṃ surūpatātiādinā tādisena",
  "anya-e0301n0:1110_9": "kammavisesena saddasampattināma vuttāti. Saccaṃ, kammavisesena pana yathā suvisado",
  "anya-e0301n0:1110_10": "sumadhuro saddo pavattati, tathā ṭhānakaraṇagatānaṃ upādinnakasarīrānaṃ susaṇṭhitatā",
  "anya-e0301n0:1110_11": "vāta semhādīhi apalibuddhatāca hoti. Tasmā tammūlikāsaddasampatti kammaphalesu pakkhipitvā",
  "anya-e0301n0:1110_12": "susaratāti vuttā. Na ekantena saddassa kammajanitattāti veditabbā.",
  "anya-e0301n0:1111_0": "Lahutādittayaṃ utucittāhārehi sambhotīti kasmā vuttaṃ. Nanu appābādhasaṃvattanikā",
  "anya-e0301n0:1111_1": "esā māṇava paṭipadā, yadidaṃ avihiṃsāti vuttaṃ. Appābādha paccayasamuṭṭhitañca etaṃ",
  "anya-e0301n0:1111_2": "rūpattayaṃ. Tathā hi dandhattādi kara dhātukkhota paṭipakkhapaccaya samuṭṭhānatā",
  "anya-e0301n0:1111_3": "etassa vuttāti. Vuccate, kammajarūpānināma udake pakkhittāni satapākatelāni viya",
  "anya-e0301n0:1111_4": "pakatiyāva kammānurūpaṃ lahu mudu kammañña bhūtāni honti. Tasmā tesaṃ visuṃ lahutādi",
  "anya-e0301n0:1111_5": "vikāronāma natthi. Yato tesaṃ ekasmiṃbhave ekāaddhā paccuppannatāva labbhatīti. Evañca",
  "anya-e0301n0:1111_6": "katvā yamakesupi tesaṃ kālabhedo paṭisandhivutiparicchinnena addhā paccuppanneneva",
  "anya-e0301n0:1111_7": "gahitoti. Yasmā pana cittaṃnāma nānānīvaraṇabhedavasenavā sukha dukkha pīti passaddhi",
  "anya-e0301n0:1111_8": "saddhā paññādi vasenavā nānā khaṇesu nānā avatthā yuttaṃ hoti. Tathā utuāhārāca sappāyā",
  "anya-e0301n0:1111_9": "sappāyabhedavasena. Tasmā tehi tīhi samuṭṭhita rūpānieva nānākhaṇesu garukalahukādi",
  "anya-e0301n0:1111_10": "vasena nānāvikārayuttāni honti. Yato tesaṃ santati samaya vasena kālabhedo labbhati.",
  "anya-e0301n0:1111_11": "Evañca katvā yamakesupi akammajānaṃ pavattikāle khaṇasantativasenapi kālabhedo gahitoti.",
  "anya-e0301n0:1111_12": "Nanu kammavipākajā ābādhāti vuttaṃ. Satica kamma samuṭṭhāne ābādharūpe tatovuṭṭhānabhūto",
  "anya-e0301n0:1111_13": "kammajo lahutādi guṇopi visuṃ labbhamāno siyāti. Na. Yesañhi vasena imasmiṃ sarīre",
  "anya-e0301n0:1111_14": "kammavipākajānāma ābādhā uppajjanti. Tāni upapīḷakupa ghātakakammānipi gatikālapayoga",
  "anya-e0301n0:1111_15": "vipattiyo labhamānāni eva sarīraṭṭhakā pathavādayo vātapittādayoca utusamuṭṭhānā",
  "anya-e0301n0:1111_16": "dhātuyo khobhetvā nānābādhe uppādenti. Utusamuṭṭhānāsu pana khubbhitāsu itarāni tadanugatikāni",
  "anya-e0301n0:1111_17": "eva honti. Teneva hi sītenapi ruppati, uṇhenapi ruppati, jigacchāyapi ruppati, vipāsāyapi",
  "anya-e0301n0:1111_18": "ruppatītiādinā utupadhānova rūpadhammānaṃ ruppanapaccayo vuttoti. Tasmā kevalaṃ kammasamuṭṭhāno",
  "anya-e0301n0:1111_19": "ābādhonāma natthi. Yato yathāvutto kammajo lahutādiguṇonāma visuṃ labbhamāno siyāti.",
  "anya-e0301n0:1112_0": "Yasmā pana avihiṃsā kammanibbattā sattā tesaṃ upapīḷakādīnaṃ kammānaṃ suvidūratāyaceva",
  "anya-e0301n0:1112_1": "sarīrakoṭṭhāsānaṃ ghanasiniddhasaṇṭhitiyā dukkhobhaniyatāyaca nibbattabhave nirābādhā",
  "anya-e0301n0:1112_2": "honti. Tasmā tadatthaṃ sandhāya appābādhasaṃvattanikā esā māṇavapaṭipadā. Yadidaṃ",
  "anya-e0301n0:1112_3": "avihiṃsāti vuttaṃ, na pana appābādhanimittassa lahutādittayassa kammasamuṭṭhānatāya.",
  "anya-e0301n0:1112_4": "Evañca katvā rūpakaṇḍena kammassakaṭattārūpesu eva etaṃ rūpattayaṃ niddiṭṭhanti daṭṭhabbaṃ.",
  "anya-e0301n0:1112_5": "Rūpakalāpānāma ekasmiṃ paramāṇusmiṃpi bahuvidhā hutvā pavattanti. Tasmā catujarūpa",
  "anya-e0301n0:1112_6": "kalāpesu ghanabhāvena pavattamānesu kalāpantarabhūtā ākāsadhātupi dissamānāeva hotīti",
  "anya-e0301n0:1112_7": "katvā catujesu tassā gahaṇaṃ kataṃ. Kāmaṃ sabbānipi anipphannarūpāni kenaci paccayena",
  "anya-e0301n0:1112_8": "anipphāditāni honti. Tesu pana na tathā lakkhaṇarūpāni. Yathā itarāni cittādi paccaya",
  "anya-e0301n0:1112_9": "visesena dissamāna visesāni hontīti vuttaṃ lakkhaṇarūpāni na kutoci jāyantīti. Jāyamānādi",
  "anya-e0301n0:1112_10": "rūpānanti jāyamāna jiyyamāna miyyamānānaṃ rūpakalāpānaṃ. Sabhāvattāti jātijarāmaraṇasaṅkhātalakkhaṇasabhāvamattattā.",
  "anya-e0301n0:1112_11": "Etthaca rūpakaṇḍe utusamuṭṭhānanti ca āhārasamuṭṭhānanti ca vuttaṃ natthi. Paṭṭhāne eva vuttaṃ.",
  "anya-e0301n0:1113_0": "Ettha siyā, jaratā aniccatā pāḷiyameva na kutoci samuṭṭhānāti vuttā. Tasmā idhapi",
  "anya-e0301n0:1113_1": "tāsaṃ nakutoci samuṭṭhānesu gahaṇaṃ yuttaṃ. Upacayasantatiyo pana pāḷiyaṃpi kutoci",
  "anya-e0301n0:1113_2": "samuṭṭhānesu vuttā. Aṭṭhakathāyaṃpi tāhi saddhiṃ visati kammajarūpāni sattarasa cittajarūpāni",
  "anya-e0301n0:1113_3": "cuddasa utujarūpāni terasa āhāraja rūpāni vuttāni. Tasmā idha tāsaṃ nakutocisamuṭṭhānatā",
  "anya-e0301n0:1113_4": "navattabbāti. Vuccate, rūpajanakānaṃ jananabyāpāronāma attanā janitarūpānaṃ uppādakkhaṇe",
  "anya-e0301n0:1113_5": "eva pharati. Na-tato paraṃ, tasmā tasmiṃ khaṇe labbhamānā upacayasantatiyoyeva kutoci",
  "anya-e0301n0:1113_6": "jātapariyāyaṃ arahanti, na jaratā aniccatāyoti katvā pāḷiyaṃ aṭṭhakathā yaṃca tāsaṃeva",
  "anya-e0301n0:1113_7": "kutoci samuṭṭhānesu gahaṇaṃ kataṃ. Apica, pubbe ajātā dhammā paccaye sati jāyanti.",
  "anya-e0301n0:1113_8": "Asati na jāyantīti atthi. Jātā pana dhammā paccaye sati jiyyanti, miyyanti. Asati",
  "anya-e0301n0:1113_9": "najiyyanti namiyyantīti natthi, tasmā purimānaṃ dvinnaṃ pavatti ekantena paccayāyattā",
  "anya-e0301n0:1113_10": "hoti. Pacchimānaṃ dvinnaṃ pavatti pana ekantena paccaya nirapekkhā hotīti iminā pariyāyena",
  "anya-e0301n0:1113_11": "tāsaṃ tesu gahaṇaṃ agahaṇañca veditabbaṃ. Yaṃ pana suttapadesu jarāmaraṇaṃ bhikkhave",
  "anya-e0301n0:1113_12": "saṅkhataṃ paṭicca samuppannanti vuttaṃ. Taṃ jātiyā satieva tadubhayaṃ paññāyati.",
  "anya-e0301n0:1113_13": "Asati na paññāyatīti iminā pariyāyena vuttanti veditabbaṃ. Idha pana pubbe vuttanayena",
  "anya-e0301n0:1113_14": "itara anipphannarūpāni viya cattāripi etāni cittādipaccayavisesena dissamānavisesāni",
  "anya-e0301n0:1113_15": "na hontīti catunnaṃpi na kutoci jātatā vuttā. Evaṃsantepi sārataraṃ pāḷinayaṃ atidhāvanto",
  "anya-e0301n0:1113_16": "viya hotīti upacayasanta tīnaṃ kutoci samuṭṭhānesu saṅgahoeva seyyoti. [Rūpasamuṭṭhānanayo]",
  "anya-e0301n0:1114_0": "159. Eko eva jāti saṅkhāto uppādo etesanti ekuppādā. Ekoeva aniccatāsaṅkhāto nirodho",
  "anya-e0301n0:1114_1": "etesanti ekanirodhā. Ekasaddo cettha saṅkhāne pavatto. Tasmā tena yāni rūpāni ekāyaeva",
  "anya-e0301n0:1114_2": "jātiyā jāyanti. Ekāya eva aniccatāya nirujjhanti. Tesaṃ piṇḍi idha rūpakalāponāmāti",
  "anya-e0301n0:1114_3": "dasseti. Ye pana kalāpagata rūpagaṇanāya ekasmiṃ kalāpepi anekāni jātiādīni kappenti,",
  "anya-e0301n0:1114_4": "tesaṃ mūlaṭīkāya nasameti. Yuttica natthi. Vuttañhi tattha ekekakalāpa pariyāpannānaṃ",
  "anya-e0301n0:1114_5": "rūpānaṃ saheva uppādādipavattito ekekakalāpassa uppādādayo ekekāva hontīti yathā",
  "anya-e0301n0:1114_6": "ekekassa kalāpassa jīvitindriyaṃ kalāpā nupālakaṃ upādāya rūpanti vuccati. Evaṃ kalāpuppādādi",
  "anya-e0301n0:1114_7": "sabhāvā jātiādayo upādāyarūpānicceva vuccanti. Evaṃ vikārapariccheda rūpānica yojetabbānīti.",
  "anya-e0301n0:1114_8": "Yadica yo āyatanānaṃ ācayo. So rūpassa upacayotica yo rūpassa upacayo. Sārūpassa",
  "anya-e0301n0:1114_9": "santatītica vuttattā tāni jātiādīni lakkhaṇarūpāni visuṃvisuṃ rūpānaṃeva, nakalāpassāti",
  "anya-e0301n0:1114_10": "vucceyyuṃ. Catunnaṃ mahābhūtānaṃ upādāya pasādo rūpīnaṃ dhammānaṃ āyūtiādinā vuttattā",
  "anya-e0301n0:1114_11": "cakkhādi jīvitādīnipi ekasmiṃ kalāpe anekānieva āpajjeyyuṃ. Tasmā tathā kappanaṃ",
  "anya-e0301n0:1114_12": "akatvā ekasmiṃ kalāpe aññāni upādārūpāni viya lakkhaṇarūpānipi ekekānievāti niṭṭhaṃ gantabbanti.",
  "anya-e0301n0:1115_0": "Eko samāno mahābhūtasaṅkhāto nissayo etesanti ekanissayā. Ettha pana samānatthe ekasaddo",
  "anya-e0301n0:1115_1": "yutto. Catunnaṃ bhūtānaṃ nissayatāsambhavato. Yānicaekuppādatādīhitīhilakkhaṇehi",
  "anya-e0301n0:1115_2": "yuttāni. Tāni ekantena sahavuttīni nāma hontīti vuttaṃ sahavuttinoti. Dasaparimāṇāniassātidasakaṃ.",
  "anya-e0301n0:1115_3": "Dasannaṃ samūho vā dasakaṃ. Cakkhunā upalakkhitaṃ dasakanti cakkhudasakaṃ. Cakkhupadhānaṃvā",
  "anya-e0301n0:1115_4": "dasakaṃ cakkhudasakaṃ. Esanayo sesesupi. Yasmā pana cittajo saddo viññattivikārena",
  "anya-e0301n0:1115_5": "vinā napavattati. Viññattivikāroca tena saddena vinā napavattati. Tasmā cittajaṃ",
  "anya-e0301n0:1115_6": "saddanavakaṃvā vacīviññattinavakaṃvā nasambhavatīti adhippāyena vacīviññatti sadde",
  "anya-e0301n0:1115_7": "hi ca sahavacīviññatti dasakanti vuttaṃ. Ettha pana viññatti vikāro saddena vinā",
  "anya-e0301n0:1115_8": "napavattatīti idaṃ tāva yujjati. Yā tāya vācāya viññatti viññāpanā viññāpitattaṃ.",
  "anya-e0301n0:1115_9": "Idaṃ taṃrūpaṃ vacīviññattīti hi vuttaṃ. Viññattivikārarahitaṃ pana cittajaṃ saddanavakaṃ.",
  "anya-e0301n0:1115_10": "Aṭṭhakathāsu āgatameva. Yathāha-paṭiccasamuppāda niddesesu paṭisandhikkhaṇato uddhaṃ",
  "anya-e0301n0:1115_11": "pavattaututoceva cittatoca saddanavakanti.",
  "anya-e0301n0:1116_0": "Mahāaṭṭhakathā nayena viññatti rahito vitakka vipphāra saddonāma asota viññeyyo cittajo",
  "anya-e0301n0:1116_1": "saddo labbhati. So pana saṅgahakārena paṭisiddho. Yathāha-paṭṭhānepi cittasamuṭṭhānaṃ",
  "anya-e0301n0:1116_2": "saddāyatanaṃ sotaviññāṇassa ārammaṇapaccayena paccayoti āvataṃ. Tasmā vinā viññattighaṭṭanāya",
  "anya-e0301n0:1116_3": "uppajjamāno asota viññeyyo vitakkavipphārasaddonāma natthīti. Visuddhimagge assāsa",
  "anya-e0301n0:1116_4": "passāse cittajaṃ saddanavakaṃ vuttaṃ. Yathāha-cittaje assāsa passāsa koṭṭhāsepi ojaṭṭhamakañceva",
  "anya-e0301n0:1116_5": "saddocāti navāti, saddanavakeca āgate saddalahutādi dvādasakaṃpi āgatameva hoti.",
  "anya-e0301n0:1116_6": "Tasmā suddhaṭṭhakaṃ, saddanavakaṃ, kāyaviññatti nākaṃ, vacīviññatti dasakaṃ, lahutādekā",
  "anya-e0301n0:1116_7": "dasakaṃ, saddalahutādidvādasakaṃ, kāyaviññatti lahutādi dvādasakaṃ, vacīviññattisaddalahutādi",
  "anya-e0301n0:1116_8": "te rasakanti aṭṭhacittajakalāpā paccetabbāti. Saccasaṅkhepe pana sadda lahutādi dvādasakaṃ",
  "anya-e0301n0:1116_9": "visuṃ agahetvā cittaja kalāpā satteva vuttā.",
  "anya-e0301n0:1117": "Ṭīkāsu panassa porāṇaṭīkāyaṃ",
  "anya-e0301n0:1118_0": "Mahāṭṭhakathānayena viññattirahite asota viññeyye vitakka vipphārasadde saddanavakaṃ",
  "anya-e0301n0:1118_1": "dassetvā puna vādantaraṃ dassentena. Apica, mahājanasannipātassa dūrato apaññāyamānakkharapadabyañjanattho",
  "anya-e0301n0:1118_2": "cittasamuṭṭhānanighosasaddo aviññattiko evāti vadanti. Tathā migapakkhīnaṃca aññamaññaṃ",
  "anya-e0301n0:1118_3": "bhāsaṃ ajānantānaṃ andhadamiḷādinaṃ aviññattiko cittasamuṭṭhānasaddo atthīti vuttaṃ.",
  "anya-e0301n0:1119_0": "Tattha viññattirahito asotaviññeyyo vitakkavipphāra saddo aṭṭhasāliniyaṃ paṭikkhitto.",
  "anya-e0301n0:1119_1": "Mahājanasannipātassa citta samuṭṭhāna nighosasaddopi āsanne ṭhitānaṃ paññāyamānakkharapada",
  "anya-e0301n0:1119_2": "byañjanattho saviññattikoeva hoti. Itarathā sabbepi citta jasaddā dūratare ṭhitānaṃ",
  "anya-e0301n0:1119_3": "apaññāyamāna padabyañjanāeva hontīti sabbepi viññattirahitā siyunti. Naca migapakkhiādīnaṃ",
  "anya-e0301n0:1119_4": "cittajo saddo viññattirahito hoti. Samānajātiyānaṃ paresaṃ adhippāyattha viññāpanatoti.",
  "anya-e0301n0:1120": "Pacchima ṭīkāyaṃ panassa",
  "anya-e0301n0:1121": "Saddanavakaṃ panettha accharā saṅghāta pāṇippahārādi sadda sahitaṃ aṭṭhakamevāti vuttaṃ. Taṃpi na yuttaṃ.",
  "anya-e0301n0:1122_0": "Tādiso hi saddo cittapaccayo utusamuṭṭhānoeva. Tasmā visuddhimagge vuttanayena assāsapassāsevā",
  "anya-e0301n0:1122_1": "avacīghosesu kadāci cittasahitesu ukkāsita khipita vamita chaḍḍitasaddādīsu pivā",
  "anya-e0301n0:1122_2": "etaṃ saddanavakaṃ veditabbanti. Utujakalāpesu pacchimā dvepi kasmā bahiddhā nalabbhanti.",
  "anya-e0301n0:1122_3": "Nanu bahiddhāpi rūpānaṃ lahu garu mudu thaddha kammaññatā dissantīti. Saccaṃ, tā",
  "anya-e0301n0:1122_4": "pana bhūtānaṃ omattādhimatta vasena honti, na pana lahutādittayavasenāti daṭṭhabbaṃ.",
  "anya-e0301n0:1122_5": "Kasmā pana ākāsadhātuca lakkhaṇarūpānica rūpakalāpesu nagahitānīti vuttaṃ kalāpānantiādi.",
  "anya-e0301n0:1122_6": "Ākāsadhātukalāpānaṃ pariccheda mattattā kassaci rūpakalāpassa aṅgabhūtā avayavabhūtā",
  "anya-e0301n0:1122_7": "na hoti, lakkhaṇarūpānica sabbesaṃpi kalāpānaṃ uppādādi lakkhaṇa mattattā vikārarūpāni",
  "anya-e0301n0:1122_8": "viya kalāpānaṃ bhedakarāni aṅgabhūtāni kalāpavisesapaññāpanassa kāraṇabhūtāni na",
  "anya-e0301n0:1122_9": "honti. Tasmā tāni tesu nagahitānīti dasseti. Etena ekuppādātiādinā pubbe vuttaniyamo",
  "anya-e0301n0:1122_10": "nipphannarūpānaññeva, na anipphannarūpānaṃ. Tesaṃ pana kalāpa bheda karaṇa meva kalāpaṅganti",
  "anya-e0301n0:1122_11": "ca dīpeti. Evañca katvā ekanirodhaṅgarahitassapi viññattidvayassa kalāpabheda karattāeva",
  "anya-e0301n0:1122_12": "tesu gahaṇaṃ suṭṭhu upapannaṃ hotīti veditabbanti. [Kalāpayojanā]",
  "anya-e0301n0:1123": "160. Yathārahanti sabhāvakā bhāvakānaṃ paripuṇṇāpari puṇṇindriyānañca arahānurūpato. Anūnānīti paripuṇṇāni. Nañhi idaṃ nāmarūpaṃ kāmaloke pavattiyaṃ na labbhatīti atthīti.",
  "anya-e0301n0:1124": "[198] Vibhāvaniyaṃ pana",
  "anya-e0301n0:1125": "“Yathārahanti sabhāvakaparipuṇṇāyatanānaṃ anurūpato”ti vuttaṃ, taṃ na sundaraṃ.",
  "anya-e0301n0:1126": "Na hi anūnānīti idaṃ puggalavasena visesanaṃ hotīti. Saṃsedajānañcevaopapātikānañcāti ettha mahāsīhanādasutte-",
  "anya-e0301n0:1127_0": "Catasso kho imā sāriputta yoniyo. Katamā catasso, aṇḍajā yoni jalābujā yoni saṃsedajāyoni",
  "anya-e0301n0:1127_1": "opapātikā yonīti. Ye kho te sāriputta sattā aṇḍakosaṃ abhinibbhijja abhinibbhijja",
  "anya-e0301n0:1127_2": "jāyanti, ayaṃ vuccati sāriputta aṇḍajā yoni. Ye kho te sāriputta sattā vatthikosaṃ",
  "anya-e0301n0:1127_3": "abhinibbhijja abhinibbhijja jāyanti. Ayaṃ vuccati sāriputta jalābujā yoni. Ye kho",
  "anya-e0301n0:1127_4": "tesāri puttasattāpūtimacchevā jāyanti. Pūtikuṇapevā pūtikummāsevā candanikāyavā oḷigallevā",
  "anya-e0301n0:1127_5": "jāyanti, ayaṃ vuccati sāriputta saṃsedajā yoni. Devā nerakā ekacce ca manussā ekacceca",
  "anya-e0301n0:1127_6": "vinipātikā ayaṃ vuccati sāriputta opapātikā yonīti vuttaṃ.",
  "anya-e0301n0:1128_0": "Aṭṭhakathāyañca aṇḍe jātā aṇḍajā. Jalābumhi jātā jalābujā. Saṃsede jātā saṃsedajā.",
  "anya-e0301n0:1128_1": "Vinā etehi kāraṇehi uppattitvā viya nibbattā abhinibbattāti opapātikā. Abhinibbhijja",
  "anya-e0301n0:1128_2": "jāyantīti bhinditvā nikkhamanavasena jāyanti. Pūti kuṇapetiādīhi aniṭṭhaṭṭhānāneva",
  "anya-e0301n0:1128_3": "dassitāni. Iṭṭhesu sappi telamadhuphāṇitādīsu sattā jāyantievāti vuttaṃ. Etthaca",
  "anya-e0301n0:1128_4": "purimesu dvīsu pāḷinayena aṇḍaṃ vuccati aṇḍakoso. Jalābuvuccati vatthikoso, tato",
  "anya-e0301n0:1128_5": "jātā vijātā nikkhantāti aṇḍajā jalābujātica vuccantīti veditabbā. Tattha jaraṃ jīraṇaṃ",
  "anya-e0301n0:1128_6": "bhedaṃ yāti upetīti jalābūti saddanītiyaṃ vuttaṃ. Jalaṃ vuccati kalalaṃ. Taṃ āvunāti",
  "anya-e0301n0:1128_7": "paṭicchādeti avativā rakkhatīti jalābu, gabbhapaliveṭhanāsayo. Saṃsīdanti etthāti",
  "anya-e0301n0:1128_8": "saṃsedo. Pūtimacchā diko sappitelādiko padumagabbhaveḷugabbharukkhasusirapupphaphalādi",
  "anya-e0301n0:1128_9": "koca allakilinnapadeso. Upapattikkhaṇeeva paripuṇṇaaṅgapaccaṅgattā tato tato uppatitvā",
  "anya-e0301n0:1128_10": "viya jāyantīti opapātikā.",
  "anya-e0301n0:1129": "Vibhāvaniyaṃ pana",
  "anya-e0301n0:1130_0": "Aṇḍajādayopi aṇḍakosādimhi okkamantā uppatantā eva nāma hontīti tesaṃpi opapātikattapasaṅgaṃ",
  "anya-e0301n0:1130_1": "maññamāno upapāto nesaṃ atthīti opapātikāti vatvā ukkaṃsagati paricchedavasena cettha",
  "anya-e0301n0:1130_2": "visiṭṭhaopapāto gahito. Yathā abhirūpassa kaññā dātabbāti vadati.",
  "anya-e0301n0:1131_0": "Ukkaṭṭhavasenāti paripuṇṇāyatanabhāvasaṅkhātena ukkaṃsatāvena, tattha opapātikā aṅgapaccaṅgehi",
  "anya-e0301n0:1131_1": "saha sabbaso paripuṇṇena attabhāvena jāyanti. Puna tesaṃ vaḍḍhanakiccaṃ natthi. Saṃsedajānaṃ",
  "anya-e0301n0:1131_2": "pana āyatanāni eva paripuṇṇāni honti. Aṅgapaccaṅgāni pana puna vaḍḍhitvāeva paripuṇṇāni",
  "anya-e0301n0:1131_3": "jātānīti veditabbaṃ. Omakavasenāti avakaṃsavasena. Cakkhusotaghānabhāvasekānikadācipi",
  "anya-e0301n0:1131_4": "na labbhanti jātibadhira jaccaghānakānaṃ abhāvakānañca sambhavatoti appoyo. Tattha",
  "anya-e0301n0:1131_5": "tāni sabbānipi sugati duggati jātiyānaṃ ahetukasaṃsedajānaṃ kadāci nalabbhanti. Sugatiyaṃ",
  "anya-e0301n0:1131_6": "pana opapātikabhāvonāma seṭṭho attabhāva paṭilābhoti nayena kenaci omakena kammena",
  "anya-e0301n0:1131_7": "labbhati. Tasmā sugatijāti yānaṃ opapātikānaṃ aparipuṇṇindriyatānāma natthi aññatra",
  "anya-e0301n0:1131_8": "abhāvakehi ādikappikehiti. Duggatijātiyānaṃpi pana tesaṃ kadāci cakkhu sota bhāva",
  "anya-e0301n0:1131_9": "vekallatāeva vattabbā. Na ghānavekallatā. Kāmadhātuyaṃ pana aghānako opapātiko natthīti",
  "anya-e0301n0:1131_10": "hi aṭṭha kathāyaṃ vuttaṃ. Jivhāvekallatānāma sabbesaṃpi natthi yevāti veditabbaṃ.",
  "anya-e0301n0:1131_11": "Tathā hi dhammahadayavibhaṅge –",
  "anya-e0301n0:1132": "Kāmadhātuyā upapattikkhaṇe kassaci ekādasā yatanāni pātubhavanti. Kassaci dasa. Kassaciaparāni dasa. Kassaci nava. Kassaci sattāyatanāni pātubhavantīti vuttaṃ.",
  "anya-e0301n0:1133_0": "Tattha kāmadhātuyanti kāmaloke. Upapattikkhaṇeti paṭisandhicittassa uppādakkhaṇe.",
  "anya-e0301n0:1133_1": "Kassaci ekādasā yatanānītiādisu catūsu vākyesu saṃsedajopapātikā vuttā. Kassaci sattāyatanānīti",
  "anya-e0301n0:1133_2": "ettha pana gabbhaseyyakova vutto. Tattha yasmā sattāyatanaṃ nāma paṭisandhikkhaṇe",
  "anya-e0301n0:1133_3": "na labbhati. Pavatti kāleyeva labbhati. Tasmā ekādasayatanānīti vuttaṃ. Kassaci dasāti",
  "anya-e0301n0:1133_4": "cakkhuvekallavasena. Kassaci aparāni dasāti sota vekallavasena. Kassaci navāti cakkhusota",
  "anya-e0301n0:1133_5": "dvaya vekalla vasena vuttaṃ. Yadica aghānako opapātikonāma siyā. Tadā suddhajaccaghānakena",
  "anya-e0301n0:1133_6": "saddhiṃ tayo dasakavārā vuttā siyuṃ. Tathā jaccandhaghānaka jaccabadhiraghānakehi",
  "anya-e0301n0:1133_7": "saddhiṃ tayo navakavārā ekoca aṭṭhakavāro vutto siyā tiṇṇaṃ vipannānaṃ vasena. Tathā",
  "anya-e0301n0:1133_8": "avuttattā pana natthi aghānako opapāti koti viññāyatīti. Tasmiṃ pana vibhaṅge indriyavāre",
  "anya-e0301n0:1133_9": "napuṃsakānaṃ opapātikānanti avuttattā thapetvā ādikappike abhāvakopi opapātiko natthiyevāti.",
  "anya-e0301n0:1133_10": "Pāḷiyaṃ avuttaṃpi pana saṃsedajānaṃ vuttapakāraṃ cakkhādivekallaṃ aṭṭhakathāvasena",
  "anya-e0301n0:1133_11": "veditabbaṃ. Yathāha-sattati ukkaṃsatova rūpāni saṃsedajopapāta yonīsu. Athavā, avakaṃsato",
  "anya-e0301n0:1133_12": "tiṃsāti. Tattha tiṃsāti jivhākāya vatthu dasakānaṃ vasena tiṃsarūpānīti ca vuttaṃ.",
  "anya-e0301n0:1133_13": "Idañhi vacanaṃ saṃsedajānaṃ vasena vuttanti mahāṭīkāyaṃ vuttaṃ. Ācariyā nandattherena",
  "anya-e0301n0:1133_14": "pana yamake ghānajivhānaṃ aññamaññaṃ avinābhāva vuttitā vuttāti jivhā vekallatā viya",
  "anya-e0301n0:1133_15": "ghānavekallatāpi natthīti icchitaṃ. Indriya yamake pana –",
  "anya-e0301n0:1134_0": "Yassavā pana itthindriyaṃ uppajjati, tassa ghānindriyaṃ uppajjatīti. Aghānakānaṃ",
  "anya-e0301n0:1134_1": "itthīnaṃ upapajjantīnaṃ tāsaṃ itthindriyaṃ uppajjati, noca tāsaṅghānindriyaṃ uppajjatītica.",
  "anya-e0301n0:1134_2": "Yassavā pana purisindriyaṃ uppajjati, tassa ghānindriyaṃ uppajjatīti. Aghānakānaṃ",
  "anya-e0301n0:1134_3": "purisānaṃ upapajjantānaṃ tesaṃ purisindriyaṃ uppajjati, noca tesaṃ ghānindriyaṃ uppajjatītica vuttaṃ.",
  "anya-e0301n0:1135": "Tasmā aṭṭhakathāyaṃ vuttanayena ghānavekallatāpi atthīti yuttaṃ.",
  "anya-e0301n0:1136": "Vibhāvaniyaṃ pana",
  "anya-e0301n0:1137_0": "Apare pana yamake ghānajivhānaṃ sahacāritā vuttāti ajivhassa asambhavato aghānakassapi",
  "anya-e0301n0:1137_1": "abhāvameva vaṇṇenti. Tatthāpi yathā cakkhusotāni rūpabhave ghāna jivhāhi vinā pavattanti.",
  "anya-e0301n0:1137_2": "Na evaṃ ghānajivhā aññamaññaṃ vinā pavattanti. Dvinnaṃpi rūpabhave anuppajjanatoti",
  "anya-e0301n0:1137_3": "evaṃ visuṃ visuṃ kāmabhave apavatti vasena tesaṃ sahacāritā vuttāti na na sakkā vattunti vuttaṃ. Taṃ yuttaṃ.",
  "anya-e0301n0:1138_0": "Okāsavāre hi ekantasahacāritā vuttamattena puggalesu ekantasahacāritā na sakkā vattunti.",
  "anya-e0301n0:1138_1": "Gabbhe mātukucchimhi sentīti gabbhaseyyakā. Rūpādīsu khandhesu sañjanti laggantīti",
  "anya-e0301n0:1138_2": "sattā. Yathāha-rūpe kho rādha yo chando, yo rāgo, yā nandi, yā taṇhā, tatra satto,",
  "anya-e0301n0:1138_3": "tatra visatto, tena sattoti vuccatītiādi. Gabbhaseyyāca te sattācāti samāso. Aṇḍajāceva",
  "anya-e0301n0:1138_4": "jalābujāca. Tīṇidasakāni pātu bhavanti. Yāni kalalanti vuccanti. Bhāvadasakaṃ kadāci",
  "anya-e0301n0:1138_5": "nalabbhati napuṃsakassāti adhippāyo. Evañcakatvā dhammahadayavibhaṅge gabbhaseyyakānaṃ",
  "anya-e0301n0:1138_6": "sattānaṃ ahetukānaṃ napuṃsakānaṃ upapattikkhaṇe cattārindriyāni pātubhavanti kāyindriyaṃ",
  "anya-e0301n0:1138_7": "manindriyaṃ jīvitindriyaṃ upekkhindriyanti vuttaṃ. Tatoparanti gabbhaseyyakānaṃ paṭisandhikkhaṇato",
  "anya-e0301n0:1138_8": "paraṃ. Pavattikāleti ekadasame sattāhe. Tathā hi kathāvatthuaṭṭhakathāyaṃ sesāni",
  "anya-e0301n0:1138_9": "cattāri sattasattati rattimhi jāyantīti vuttaṃ. Tattha sesānīti kāyāyatana manāyatanato",
  "anya-e0301n0:1138_10": "avasesāni cattāri cakkhusotaghānajivhā yatanāni. Sattasattatirattimhīti ekādasamasattāhassa",
  "anya-e0301n0:1138_11": "pariyosānarattimhi. Ayañca attho yamakaṭīkāya dīpetabbo. Vuttañhi tattha –",
  "anya-e0301n0:1139": "Gabbhaseyyakassa pacchimabhavikassa upapajjantassa ekadasa masattāhā orato ṭhitassa rūpāyatanaṃ nuppajjissati, noca cakkhāyatanaṃ nuppajjissatīti.",
  "anya-e0301n0:1140_0": "Yaṃ pana yassavā pana yattha rūpāyatanaṃ uppajjittha, tassa tattha ghānāyatanaṃ uppajjatīti.",
  "anya-e0301n0:1140_1": "Kāmāvacarā cavantānaṃ aghānakānaṃ kāmāvacaraṃ upapajjantānaṃ rūpāvacarānaṃ tesaṃ",
  "anya-e0301n0:1140_2": "tattha rūpāyatanaṃ uppajjittha. Noca tesaṃ tattha ghānāyatanaṃ uppajjatīti ettha",
  "anya-e0301n0:1140_3": "aghānakānaṃ kāmāvacaraṃ upapajjantānanti vuttaṃ.",
  "anya-e0301n0:1141_0": "Taṃ ye ekādasamasattāhā orato kālaṅkarissanti. Tesaṃ ghānāyatanānibbattakakammena",
  "anya-e0301n0:1141_1": "gahitapaṭisandhikānaṃ vasena vuttantica vuttaṃ. Etthaca cakkhughānesu vuttesu sotajivhā",
  "anya-e0301n0:1141_2": "avuttāpi atthato siddhāeva hontīti.",
  "anya-e0301n0:1142": "[199] Yaṃ pana vibhāvaniyaṃ",
  "anya-e0301n0:1143": "“Pavattikāleti sattame sattāheti” vuttaṃ. Taṃ na gahetabbaṃ.",
  "anya-e0301n0:1144": "Aṭṭhakathā virodhato īdisesu ca ṭhānesu aṭṭhakathā pamāṇatoti.",
  "anya-e0301n0:1145": "[200] Yañca tattha",
  "anya-e0301n0:1146": "“Ṭīkākāramatena ekādasame sattāhe vāti” vuttaṃ. Tampi na sundaraṃ.",
  "anya-e0301n0:1147": "Nahi aṭṭhakathāyaṃ niddiṭṭhato vutto vinicchayo ṭīkākāra matonāma sakkā vattunti.",
  "anya-e0301n0:1148": "[201] Yañca tattha",
  "anya-e0301n0:1149_0": "“Kamenāti cakkhudasakapātubhāvato sattāhātikkamena sotadasakaṃ. Tato sattāhātikkamena",
  "anya-e0301n0:1149_1": "ghāna dasakaṃ. Tato sattāhā tikkamena jivhādasakanti evaṃ anukkamenāti vuttaṃ”. Taṃpi na daṭṭhabba.",
  "anya-e0301n0:1150": "Yathāvutta aṭṭhakathāvirodhattā eva.",
  "anya-e0301n0:1151": "[202] Yaṃpi tattha",
  "anya-e0301n0:1152": "“Aṭṭhakathāyaṃpi hi ayamattho dassito vā”ti vuttaṃ. Taṃpi na yuttaṃ.",
  "anya-e0301n0:1153_0": "Na hi sānāma aṭṭhakathā atthi. Yattha īdiso uppattikkamo dassito siyā. Nanu paṭiccasamuppādaṭṭhakathāsu",
  "anya-e0301n0:1153_1": "gabbhaleyyakavasenavā purimaṃbhavacakkaṃ vuttaṃ. Anupubbapavattidīpanatoti vuttanti",
  "anya-e0301n0:1153_2": "ce.Na. Tañhi viññāṇādīnaṃ pañcannaṃ aṅgānaṃ paccayapaccayuppannabhāvapavattikkamena",
  "anya-e0301n0:1153_3": "pāḷiyaṃ āgataṃ pañcapadaṃ sandhāya vuttanti. Āyatananiddesaṭṭhakathāsu pana so paṭikkhittoyeva.",
  "anya-e0301n0:1153_4": "Naca aṭṭhakathāsu paṭikkhitto uppattikkamo therena idha kamenāti iminā pāṭhena dassitoti",
  "anya-e0301n0:1153_5": "sakkā vattunti. Tasmā kamenāti idhapi desanakkamenāti attho. Desitānīti sambandhoca veditabbo.",
  "anya-e0301n0:1154": "Saccasaṅkhepa ṭīkāyaṃ pana",
  "anya-e0301n0:1155": "Sākhāvatthaṃ atikkamma pacchā sattame sattāhe cakkhu sotaghānajivhādasakāca uppajjanti. Ṭīkākāropana ekādasame sattāheti āhāti vuttaṃ. Taṃpi nayujjati yevāti.",
  "anya-e0301n0:1156": "Ettha ca kalalādīnaṃ uppattikkamo saṃyuttake vutto. Yathāha –",
  "anya-e0301n0:1157": "Pathamaṃ kalalaṃ hoti, kalalā hoti abbudaṃ;",
  "anya-e0301n0:1158": "Abbudā jāyate pesi, pesiyā nibbattate ghano;",
  "anya-e0301n0:1159": "Ghanā pasākhā jāyanti, kesā lomā nakhāpicāti.",
  "anya-e0301n0:1160_0": "Aṭṭhakathāyañca vuttaṃ. Tattha pathamanti pathamena paṭisandhiviññāṇena tissoti vā",
  "anya-e0301n0:1160_1": "phussotivā nāmaṃ natthi. Athakho tīhi jātiuṇṇaṃsūhi katasuttagge saṇṭhitatelabindupamāṇaṃ",
  "anya-e0301n0:1160_2": "kalalaṃ hoti. Yaṃ sandhāya vuttaṃ –",
  "anya-e0301n0:1161": "Tilatelassa yathā bindu, sappimaṇḍo anāvilo;",
  "anya-e0301n0:1162": "Evaṃ vaṇṇapaṭibhāgaṃ, kalalaṃ saṃpavuccatīti.",
  "anya-e0301n0:1163": "Kalalā hoti abbudanti tasmā kalalā sattāhaccayena maṃsadhovanaudakavaṇṇaṃ abbudaṃnāma hoti, kalalanti nāmaṃ anta radhāyati. Vuttaṃpi cetaṃ –",
  "anya-e0301n0:1164": "Sattāhaṃ kalalaṃ hoti, paripakkasamūhakaṃ;",
  "anya-e0301n0:1165": "Vivattamānaṃ tabbhāvaṃ, abbudaṃnāma jāyatīti.",
  "anya-e0301n0:1166_0": "Abbudā jāyate pesīti tasmāpi abbudā sattāhaccayena vilīna tipusadisā pesināma sañjāyati.",
  "anya-e0301n0:1166_1": "Sā maricaphāṇitena dīpetabbā. Gāmadārakā hi supakkāni maricāni gahetvā sāṭakantare",
  "anya-e0301n0:1166_2": "bhaṇḍikaṃ katvā pīḷetvā maṇḍaṃ ādāya kapāle pakkhipitvā ātape thapenti. Taṃ sukkhamānaṃ",
  "anya-e0301n0:1166_3": "sukkhamānaṃ sabbabhāgehi muccati. Evarūpā pesi hoti. Abbudanti nāmaṃ antaradhāyati. Vuttaṃpi cetaṃ –",
  "anya-e0301n0:1167": "Sattāhaṃ abbudaṃ hoti, paripakkasamūhakaṃ;",
  "anya-e0301n0:1168": "Vivattamānaṃ tabbhāvaṃ, pesināma pajāyatīti.",
  "anya-e0301n0:1169": "Pesiyā nibbattate ghanoti tato pesito sattāhacca yena kukkuṭaṇḍasaṇṭhāno ghanonāma maṃsapesi piṇḍo nibbattati. Pesītināmaṃ antaradhāyati. Vuttaṃpi cetaṃ –",
  "anya-e0301n0:1170": "Sattāhaṃ pesi bhavati, paripakkaṃ samūhakaṃ;",
  "anya-e0301n0:1171": "Vivattamānaṃ tabbhāvaṃ, ghanotināma jāyatīti;",
  "anya-e0301n0:1172": "Yathā kukkuṭiyā aṇḍaṃ, samantaṃ parimaṇḍalaṃ;",
  "anya-e0301n0:1173": "Evaṃ ghanassa saṇṭhānaṃ, nibbattaṃ kammapaccayātica.",
  "anya-e0301n0:1174_0": "Ghanā pasākhā jāyantīti pañcame sattāhe dvinnaṃ hatthapādānaṃ sīsassaca atthāya pañcapīḷakā",
  "anya-e0301n0:1174_1": "jāyanti. Yaṃ sandhāyetaṃ vuttaṃpañcame kho bhikkhave sattāhe pañcapīḷakā jāyanti.",
  "anya-e0301n0:1174_2": "Saṇṭhanti kamma toti. Kesā lomā nakhāpicāti dvācattālīsame sattāhe etāni jāyantīti.",
  "anya-e0301n0:1174_3": "Ettha ca chaṭṭhasattāhādayo chasattāhā pasādanissayānaṃ aṅgapaccaṅgānaṃ anukkamena",
  "anya-e0301n0:1174_4": "vaḍḍhitvā pariṇatakālā honti. Cakkhādīni pana ekādasama sattāhassa pariyo sānadivase",
  "anya-e0301n0:1174_5": "ekato jāyantīti niṭṭhamettha gantabbaṃ. Yaṃ panettha tilatelassa yathābindūtiādinā",
  "anya-e0301n0:1174_6": "kalalassa vaṇṇasaṇṭhānaṃ vuttaṃ. Taṃ thokaṃ vaḍḍhitaṃ sandhāya vuttaṃ. Na paṭisandhikkhaṇe",
  "anya-e0301n0:1174_7": "pavattamānaṃ. Na hi tadā tādisaṃ pakaticakkhunā diṭṭhaṃ vaṇṇajātaṃvā saṇṭhānaṃvā",
  "anya-e0301n0:1174_8": "tassa paññāyeyyāti. Anumānato pana evaṃ veditabbaṃ. Ekāya ūkāya sattamo bhāgo likkhānāma.",
  "anya-e0301n0:1174_9": "Likkhāya chattiṃsatimo bhāgo rathareṇunāma. Rathareṇussa chattiṃsatimo. Tajjārī nāma.",
  "anya-e0301n0:1174_10": "Tajjāriyā chattiṃsatimo aṇunāma. Aṇussa chattiṃsatimo bhāgo paramāṇunāma. So pana",
  "anya-e0301n0:1174_11": "ākāsakoṭṭhāsiko maṃsacakkhussa āpātaṃ nāgacchati. Dibbacakkhusseva āgacchatīti aṭṭhakathāyaṃ",
  "anya-e0301n0:1174_12": "vuttaṃ. Tesaṃ chattiṃsa parimāno aṇu pana titticchidda tālacchiddehi paviṭṭhasūriyarasmīsu",
  "anya-e0301n0:1174_13": "vaṭṭivaṭṭi hutvā paribbhamanto paññāyatīti vuttaṃ. Sakalaṃ pana kalāpattayaparimāṇamattabhūtaṃ",
  "anya-e0301n0:1174_14": "paṭisandhikkhaṇe paramāṇutopi parittakameva siyā. So hi santānānubandhavasena pavattattā",
  "anya-e0301n0:1174_15": "khaṇe khaṇe upacitarūpakalāpasamūhoeva hotīti heṭṭhima koṭiyā ekūnapaññāsakalāpaparimāṇoeva",
  "anya-e0301n0:1174_16": "siyā. Tato parittake sati santāna ghaṭanasseva asambhavatoti. Yaṃ pana mahāṭīkāyaṃ",
  "anya-e0301n0:1174_17": "te pana kalāpā paramāṇuparimāṇā hontīti vuttaṃ. Taṃ dhātūnaṃ cuṇṇamanasikārānurūpamattavasena",
  "anya-e0301n0:1174_18": "vuttanti gahetabbaṃ. Dutīyacittanti pathama bhavaṅgacittaṃ. Ṭhitikālanti paṭisandhi",
  "anya-e0301n0:1174_19": "cittassa ṭhitikālaṃ. Ojāpharaṇamupādāyāti gabbhaseyyakānaṃ tāva abbudabhāva pesibhāva",
  "anya-e0301n0:1174_20": "ghanabhāvādi pattakāle mātuyā āmāsayagatāya ajjhohaṭāhāra sinehabhūtāya ojāya jalābumūlā",
  "anya-e0301n0:1174_21": "nusārena vatthusmiṃ pharaṇakālaṃ upādāya, yathāha –",
  "anya-e0301n0:1175": "Yañcassa bhuñjati mātā, annaṃ pānañca bhojanaṃ;",
  "anya-e0301n0:1176": "Tena so tattha yāpeti, mātukucchigato tiroti.",
  "anya-e0301n0:1177_0": "Aṭṭhakathāyañca tena so tattha yāpetīti tassa hi nātito uṭṭhito nāḷo mātuudara paṭalena",
  "anya-e0301n0:1177_1": "ekābaddho hoti. So uppaladaṇḍako viya chiddo. Tena āhāraraso saṃsaritvā āhārasamuṭṭhānarūpaṃ",
  "anya-e0301n0:1177_2": "samuṭṭhāpeti. Evaṃ so dasamāse yāpeti. Mātukucchigato tiroti mātuyā tiro kucchigato.",
  "anya-e0301n0:1177_3": "Mātukucchiyā abbhantaragatoti atthoti vuttaṃ. Tattha pana nābhināḷassa uṭṭhitakālaṃ",
  "anya-e0301n0:1177_4": "sandhāya nātito uṭṭhito nāḷoti vuttanti gahetabbaṃ. Na hi abbudādikāle tassa nātināḷonāma",
  "anya-e0301n0:1177_5": "uṭṭhito siyāti. Saṃsedajopapātikānaṃ pana yaṃkiñci laddhaṃvā attano kheḷaṃvā ajjhoharaṇakāle",
  "anya-e0301n0:1177_6": "ojāpharaṇaṃ upādāya. Tena vuttaṃ ojāpharaṇamupādāyaāhārasamuṭṭhānāti. Cuticittopari",
  "anya-e0301n0:1177_7": "sattarasamacittassāti cuticittato upari pubbakāle sattarasamassa bhavaṅgacittassa.",
  "anya-e0301n0:1177_8": "Kammajarūpāni na uppajjanti tesaṃ tato paṭṭhāya anuppannattāyeva tato satta rasamaṃ",
  "anya-e0301n0:1177_9": "cuticittaṃnāma hoti. No aññathāti. Puretaranti tassa sattarasamassa cittassa uppādakkhaṇaṃeva",
  "anya-e0301n0:1177_10": "sandhāya vuttaṃ. Tatoparanti cuticittato parasmiṃ soḷasacittakkhaṇaparimāṇe khaṇe.",
  "anya-e0301n0:1177_11": "Cittajāhārajarūpañcāti cittajarūpasantānaṃ āhāraja rūpasantānañca vocchijjati anupādinnakasantāne",
  "anya-e0301n0:1177_12": "tesaṃ uppattiyā asambhavato. Yamettha vattabbaṃ taṃ rūpasamuṭṭhāne vuttameva. Bhāvadasakaṃnāma",
  "anya-e0301n0:1177_13": "kāmarāganidānakammasamuṭṭhānaṃ hotīti tabbirāga bhāvanākammanibbatte rūpaloke tassa",
  "anya-e0301n0:1177_14": "alābho vutto. Āhārajakalāpānica na labbhanti ajjhohaṭā hārā bhāvato, tatoyevaca sarīragatassa",
  "anya-e0301n0:1177_15": "ajjhattāhārassapi rūpasamuṭṭhānā bhāvato. Ācariyānandatthero pana tattha labbhamāna",
  "anya-e0301n0:1177_16": "rūpakalāpesupi gandharasānaṃ ojāyaca abhāvaṃ vaṇṇeti. Rūpadhātuyā upapattikkhaṇe",
  "anya-e0301n0:1177_17": "pañcāyatanāni pātubhavanti cakkhāyatanaṃ rūpāyatanaṃ, sotā yatanaṃ, manā yatanaṃ,",
  "anya-e0301n0:1177_18": "dhammāyatananti ca, pañcadhātuyo pātubhavanti cakkhudhātu, rūpadhātu, sotadhātu,",
  "anya-e0301n0:1177_19": "manoviññāṇa dhātu, dhammadhātūtica, tayo āhārā pātubhavanti phassāhāro, manosañcetanā",
  "anya-e0301n0:1177_20": "hāro, viññāṇā hāroti ca vibhaṅgevuttattā. Etthaca pāḷiyaṃ rūpaloke phoṭṭhabbe paṭikkhittepi",
  "anya-e0301n0:1177_21": "kiccantarasabbhāvā mahābhūtānaṃ tattha paṭilābho avārito eva hoti. Gandhādīnaṃ pana",
  "anya-e0301n0:1177_22": "kiccantarameva natthi. Yena te dhammamattabhāvepi tiṭṭheyyaṃ tasmā tesaṃ avacanaṃ",
  "anya-e0301n0:1177_23": "tattha abhāvameva dīpetīti ācariyassa adhippāyo. Tathā pana bhūtacatukkaṃ tattha",
  "anya-e0301n0:1177_24": "atthiyeva, yathāha-asaññasattānaṃ ekaṃ mahābhūtaṃ paṭicca tayo mahābhūtātiādi. Phoṭṭhabbāyatanaṃ",
  "anya-e0301n0:1177_25": "pana phoṭṭhabba dhātuca tattha paṭikkhittā. Tasmā sabbesaṃ sabhāvadhammānaṃ dhammabhāve",
  "anya-e0301n0:1177_26": "samānepi yena kiccavisesena gandho raso phoṭṭhabbaṃ kabaḷīkārāhārotica vuccati. Tassa",
  "anya-e0301n0:1177_27": "natthitāya tesaṃ tena nāme na tattha anupalabbhamānataṃ sandhāya vibhaṅge kathāvatthumhi",
  "anya-e0301n0:1177_28": "yamake sūti sabbattha tesaṃ tattha paṭikkhepo. Mahābhūtānaṃ pana nisanda dhammamattabhāvena",
  "anya-e0301n0:1177_29": "vijjamānānaṃ tesaṃ dhammāyatanadhammadhātūsu anupavesoti yutto siyāti vadanti. Tīṇidasakāni",
  "anya-e0301n0:1177_30": "jīvitanavakañcāti ettha ācariyānanda matiyā cakkhusattakaṃ sotasattakaṃ vatthusattakanti",
  "anya-e0301n0:1177_31": "evaṃ tīṇi sattakāni jīvitachakkañcāti vattabbaṃ. Abhiricchatīti alabbhamāne pathamaṃ",
  "anya-e0301n0:1177_32": "vajjite tattha labbhamānatāvasena avasissati. Atirekaṃvā hotīti attho. Etthaca rūpaloke",
  "anya-e0301n0:1177_33": "viya kāmaloke jīvitanavakaṃ kasmā visuṃ na vuttanti. Rūpaloke pana āhārupatthambhakassa",
  "anya-e0301n0:1177_34": "aññassaca sakalasarīrabyāpino anupālaka jīvitassa abhāvā etadeva tadubhayaṭṭhāne",
  "anya-e0301n0:1177_35": "ṭhatvā sakalasarīraṃ anupāletīti pākaṭaṃ tattha jīvitanavakanti visuṃ vuttaṃ. Kāmaloke",
  "anya-e0301n0:1177_36": "pana aññāni upatthambhakā nupālakāni bahūni pākaṭānica honti. Tasmā jīvitanavakaṃ",
  "anya-e0301n0:1177_37": "apākaṭanti katvā visuṃ na vuttaṃ siyā. Kāmalokepi pana etaṃ asitādipācakaggivasena",
  "anya-e0301n0:1177_38": "tassevaca udayabhūtassa sakalasarī rānupālakassa usmāsaṅkhātassa kāyaggino vasena",
  "anya-e0301n0:1177_39": "pākaṭameva. Yaṃ sandhāya –",
  "anya-e0301n0:1178": "Āyu usmāca viññāṇaṃ, yadā kāyaṃ jahantimaṃ;",
  "anya-e0301n0:1179": "Apaviddho tadā seti, niratthaṃva kaliṅgaranti vuttaṃ.",
  "anya-e0301n0:1180_0": "Tattha āyūti tesu dvīsu aggīsu patiṭṭhitaṃ jīvitameva vuccati. Usmāti te dve aggayo",
  "anya-e0301n0:1180_1": "vuccanti. Yesu tikkhamandavasena visama bhūtesu kāye nānābādhā uppajjanti. Yathāha-bahvābādho",
  "anya-e0301n0:1180_2": "hoti bahvātaṅko. Visamavepākiniyā gahaṇiyā samannā gato hoti atiuṇhāyaatisītalāyāti.",
  "anya-e0301n0:1180_3": "Samabhūtesu pana sattā nirābādhā honti. Yathāha-appābādho hoti. Appātaṅko. Samavepākiniyāgahaṇiyā",
  "anya-e0301n0:1180_4": "samannāgatohoti. Nātisītāya naccuṇhāya majjhimāya padhānakkhamāyāti. Keci pana asitādipācakaggismiṃ",
  "anya-e0301n0:1180_5": "eva etaṃmaññanti. Therenacanāmarūpaparicchedejīvitanavakaṃ nāma, rūpaloke visuṃ siyāti vuttaṃ.",
  "anya-e0301n0:1181_0": "Visuddhimagge pana sesesu catusamuṭṭhānesu aṭṭhasu jīvitanava kañceva tīṇi ojaṭṭhamakāni",
  "anya-e0301n0:1181_1": "cāti tettiṃsa tettiṃsa rūpāni pākaṭāni hontīti vuttaṃ. Tattha aṭṭhasūti pācakaggiassāsa",
  "anya-e0301n0:1181_2": "passāsavajjitesu tīsu tejokoṭṭhāsesu pañcasu vāyo koṭṭhāsesūti aṭṭhasu. Iti kāmalokepi",
  "anya-e0301n0:1181_3": "sakalasarīrabyāpīsu tejovāyo koṭṭhāsesu labbhamānattā etaṃ sakala sarīreeva daṭṭhabbanti.",
  "anya-e0301n0:1181_4": "Ettha siyā, kasmā panettha kāmaloke viya rūpaloke rūpakalāpānaṃ nirodhakkamo na vuttoti.",
  "anya-e0301n0:1181_5": "Visesābhāvato, rūpalokepi hi maraṇakāle pana cuticitto pari sattarasamacittassa ṭhitikāla",
  "anya-e0301n0:1181_6": "mupādāya kammajarūpāni nuppajjantītiādiko nirodhakkamo kāmalokasadisoyeva. Kevalaṃ",
  "anya-e0301n0:1181_7": "panettha āhārajarūpa nirodhonāma natthi, tathā kaḷevara nikkhepoca. Tasmā tatthapi",
  "anya-e0301n0:1181_8": "cuticittato paraṃ soḷasacittakkhaṇa parimāṇe ekasmiṃ khaṇe cittajarūpasantānaṃ vocchijjati.",
  "anya-e0301n0:1181_9": "Tato paraṃ utusamuṭṭhānarūpaparaṃparā ekadviti accharākālamattaṃpi pavattitvā vocchijjatīti",
  "anya-e0301n0:1181_10": "yuttaṃ. Naca ettakamattena kālena pavattamānāyapi rūpasantatiyā matakaḷevaraṃnāma",
  "anya-e0301n0:1181_11": "sakkā laddhuṃ. Passantānaṃ ekakkhaṇena viya sarīrassa antaradhānassa paññāyanatoti.",
  "anya-e0301n0:1181_12": "Yathāca rūpaloke, tathā kāmalokepi upapattidevānaṃ aññesañca opapātikānanti. Tesañhi",
  "anya-e0301n0:1181_13": "sarīrāni paṭisandhikkhaṇeyeva sabbaso paripuṇṇena kammajakāyena nibbattattā kammajarūpehi",
  "anya-e0301n0:1181_14": "ghanapūritāni sallahukabharāni ca honti. Itararūpāni kammajarūpesu patiṭṭhāya pavattanti.",
  "anya-e0301n0:1181_15": "Tasmā tesaṃ cutikāle kammajarūpesu niruddhesu tāni tinna patiṭṭhāni hutvā ciraṃ santānaṃ",
  "anya-e0301n0:1181_16": "ghaṭṭetuṃ nasakkonti. Thokaṃ pavattitvā sabbaso nirujjhanti. Sarīranikkheponāma tesaṃ",
  "anya-e0301n0:1181_17": "natthīti daṭṭhabbaṃ.",
  "anya-e0301n0:1182": "[203] Yaṃ pana vibhāvaniyaṃ",
  "anya-e0301n0:1183": "“Maraṇakāle pana brahmānaṃ sarīranikkhepābhāvato sabbesaṃpi tisamuṭṭhānāni dvisamuṭṭhānānica saheva nirujjhantī”ti vuttaṃ. Taṃ na sundaraṃ.",
  "anya-e0301n0:1184_0": "Evañhi sati sabbesaṃ rūpabrahmānaṃ maraṇāsannacittāni rūpaṃ nasamuṭṭhāpentīti āpajjati.",
  "anya-e0301n0:1184_1": "Na hi maraṇāsanna citta samuṭṭhitāni rūpāni kammajarūpehi saheva nirujjhantīti sakkā",
  "anya-e0301n0:1184_2": "vattunti. Yathācatāni kammajarūpanirodhato thokaṃ pavattitvā nirujjhanti. Tathā utujarūpānipi",
  "anya-e0301n0:1184_3": "cittajarūpanirodhato thokaṃ pavattitvā nirujjhantīti na na sakkā viññātuṃ. Naca tāvattakena",
  "anya-e0301n0:1184_4": "kālena tesu pavatta mānesupi sarīranikkheponāma sakkā bhavitunti. Brahmānaṃ pana",
  "anya-e0301n0:1184_5": "thina middhādīnaṃ nīvaraṇajātiyānaṃ atthitāya tadanurūpaṃ cittajarūpānaṃ tadanugatikānañca",
  "anya-e0301n0:1184_6": "utujarūpānaṃ lahukagarukatādivikāro na na sambhavatīti lahutādittayaṃpi gahetvā vuttaṃ",
  "anya-e0301n0:1184_7": "tevīsarūpesūti. Ghānādittayabhāvadvayavajjāni tevīsarūpāni honti. Tāniyeva cakkhu",
  "anya-e0301n0:1184_8": "sotavatthu viññattidvayavajjāni asaññīnaṃ sattaraseva rūpāni hontīti yojanā. Asaññīnaṃ",
  "anya-e0301n0:1184_9": "pana garulahutādipakāro cinte tabbo. Na vā cintetabbo rūpadhammānaṃ ruppanavikārassa",
  "anya-e0301n0:1184_10": "bahukāraṇattāti. Upapattiyanti kāmarūpāsaññīnaṃ paṭisandhiyā uppādakkhaṇe. Uppādakkhaṇoeva",
  "anya-e0301n0:1184_11": "hi ekantena upapattikhaṇonāma hotīti. Pavattetūti paṭisandhiyā ṭhitikkhaṇato paṭṭhāya",
  "anya-e0301n0:1184_12": "sakale pavattikāle pana nakiñcipi nalabbhati. Labbhatiyevāti adhippāyo. Na hi idaṃnāma",
  "anya-e0301n0:1184_13": "rūpaṃ pavatte nalabbhati. Paṭisandhiyaṃeva labbhatīti atthīti. [Rūpapavattikkamo]",
  "anya-e0301n0:1185_0": "161. Evaṃ cittacetasika rūpasaṅgahaṃ katvā idāni yathā nuppattaṃ nibbānasaṅgahaṃ",
  "anya-e0301n0:1185_1": "karonto nibbānaṃpanātiādi māha. Nibbānaṃ pana nibbānanti pavuccatīti sambandho. Lokuttarasaṅkhātanti",
  "anya-e0301n0:1185_2": "lokuttaranti bhagavatā kathitaṃ, yathāha-katame dhammā lokuttarā. Cattāroca ariyamaggā",
  "anya-e0301n0:1185_3": "cattārica sāmaññaphalāni asaṅkhatāca dhātu, ime dhammā lokuttarāti. Etena nibbānassa",
  "anya-e0301n0:1185_4": "paññattimattabhāvaṃ nivatteti. Na hi lokavohārasiddhā paññatti lokuttarānāma sakkā",
  "anya-e0301n0:1185_5": "bhavitunti. Catumaggañāṇena sacchikātabbanti cakkhumantena candamaṇḍalaṃviya cakkhunā",
  "anya-e0301n0:1185_6": "paṭiladdhamaggañāṇehi ariyajanehi catūhi ariyamaggañāṇehi paccakkhato daṭṭhabbaṃ.",
  "anya-e0301n0:1185_7": "Paṭivijjhitabbanti attho. Tattha catumaggañāṇenāti etena tādi samhā paṭipattimaggato",
  "anya-e0301n0:1185_8": "vimukhānaṃ andhaputhujjanānaṃ jaccandhānaṃ viya canda maṇḍalassa tassa avisayabhāvaṃ",
  "anya-e0301n0:1185_9": "dasseti. Na ca jaccandhānaṃ cakkhumhi anupaladdhamattena candamaṇḍalaṃ natthināma",
  "anya-e0301n0:1185_10": "hotīti. Sacchikātabbanti etena paramatthato vijjamānabhāvaṃ dasseti. Yañhi kiñci",
  "anya-e0301n0:1185_11": "paramatthato vijjamānaṃ nahoti. Taṃ sarūpato kassa paccakkhaṃnāma bhavissatīti. Tadubhayena",
  "anya-e0301n0:1185_12": "panassa paññavantānaṃ kalyāṇakaputhujjanānaṃ anumānato siddhataṃ dīpeti, na hi anumānatopi",
  "anya-e0301n0:1185_13": "attano buddhiyaṃ asiddhassa apākaṭassa sacchikiriyāya vāyāmopināma atthi. Yena sacchikiriyā",
  "anya-e0301n0:1185_14": "siddhiyāti. Evaṃ nibbānassa paramatthato vijjamānataṃ dassetvā idāni kevalaṃ vijjamānamattameva",
  "anya-e0301n0:1185_15": "na hoti. Athakho mahātejavantaṃ mahojavantañca taṃ hotīti dassetuṃ maggaphalānamālambaṇabhūtanti",
  "anya-e0301n0:1185_16": "vuttaṃ. Etena nibbānena vināmagga phalānaṃ akiccasiddhiṃ dasseti. Tato tassa mahātejavanta",
  "anya-e0301n0:1185_17": "taṃ mahojavantatañca dīpeti. Yathā hi mahiddhiko eko rājā hoti. Tassa raṭṭhe ekasmiṃ",
  "anya-e0301n0:1185_18": "mahāgāme eko gāmabhojako ekoca corajeṭṭhako mahāparivāro vasati. Teca aññamaññaṃ",
  "anya-e0301n0:1185_19": "vadhāya parisakkantā vicaranti. Tattha gāmabhojako nagaraṃ gantvā rājānaṃ upaṭṭhahi.",
  "anya-e0301n0:1185_20": "So na cirasseva rājavallabho hoti. Rājato mahatiṃ āṇaṃ labhati. Taṃ sutvā corajeṭṭhako",
  "anya-e0301n0:1185_21": "idāni idhavasantassa mamajīvitaṃ natthīti attano parivārena saddhiṃ aṭṭaviṃ paviṭṭho.",
  "anya-e0301n0:1185_22": "Gāmabhojakoca taṃaṭṭaviṃ paviṭṭhaṃpi muñcituṃ adatvā gahetvā vadhi. Evaṃ sampadamidaṃ",
  "anya-e0301n0:1185_23": "daṭṭhabbaṃ. Mahiddhikarājā viya hi nibbānaṃ. Gāma bhojako viya ñāṇaṃ. Corajeṭṭhako",
  "anya-e0301n0:1185_24": "viya moho. Parivāra corā viya sesakilesā. Pubbe rañño anupaṭṭhā nakāle gāmabhojako",
  "anya-e0301n0:1185_25": "viya puthujjanañāṇaṃ. Upaṭṭhānakāle gāma bhojako viya maggañāṇanti. Taṇhā pavattamānā",
  "anya-e0301n0:1185_26": "ajjhattabahiddhādi bhedesu khandhādidhammesu vinandhamānāva pavattati. Yathāha –",
  "anya-e0301n0:1186": "Antojaṭā bahijaṭā, jaṭāya jaṭitā pajāti.",
  "anya-e0301n0:1187_0": "Tasmā sā veḷugumbe veḷusākhā viya vinanaṭṭhena saṃsibbanaṭṭhena vānasamaññaṃ labhatīti",
  "anya-e0301n0:1187_1": "vuttaṃ vānasaṅkhātāyataṇhāyāti. Nikkhantattāti nissaṭattā. Tassā visayabhāvaṃ atikkamitvā",
  "anya-e0301n0:1187_2": "ṭhitattāti attho. Etena vānato nikkhantanti nibbānanti imamatthaṃ dasseti. Sabhāvatoti",
  "anya-e0301n0:1187_3": "santilakkhaṇena. Ajjhattasambhūtānaṃ tividhavaṭṭasantāpānaṃ nibbutiatthena. Tesaṃ",
  "anya-e0301n0:1187_4": "sabbaso abhāvaṭṭhenāti attho. Ekavidhaṃpīti yathā cittaṃ sabhāvato ekavidhaṃpi jātidhammattā",
  "anya-e0301n0:1187_5": "jātibhūmisampayogādi bhedena kāla disādesapuggalabhedenaca vatthuto bhinnameva hoti.",
  "anya-e0301n0:1187_6": "Na tathā idaṃ nibbānaṃ. Idaṃ pana sabhāvatopi vatthutopi abhinnameva hutvā ekavidhaṃ",
  "anya-e0301n0:1187_7": "hoti. Idañhi anamatagge saṃsāre atīte etarahi anāgateca parinibbutānaṃ buddhānaṃvā",
  "anya-e0301n0:1187_8": "paccekabuddhānaṃvā buddhasāvakānaṃvā sabbesaṃpi ekameva hoti. Kasmā, aniddisitabbadhammattā.",
  "anya-e0301n0:1187_9": "Viññāṇaṃ anidassanaṃ anantaṃ sabbatopabhanti hi bhagavatā vuttaṃ. Tattha viññāṇanti",
  "anya-e0301n0:1187_10": "saṅkhatadhammānaṃ khayanirodhabhāvena siddhattā etaṃ tabbhāvenaeva suṭṭhu abhibyattaṃ",
  "anya-e0301n0:1187_11": "katvā ñātabbaṃ. Anidassananti animittadhammattā bālaputhujjanānaṃ dassanavisayabhūtena",
  "anya-e0301n0:1187_12": "kenacinimittena nidassituṃvā kālabhedena disādesapuggalasantāna bhedena hīnapaṇītādibhedena",
  "anya-e0301n0:1187_13": "ca bhinnaṃ katvā nidassituṃvā nārahatīti attho. Anantanti pubbantāparantavirahitaṃ.",
  "anya-e0301n0:1187_14": "Sabbatopabhanti vaṭṭadukkhapaṭipakkhasiddhehi anantehi guṇobhāsehi sabbato pabhāvantanti",
  "anya-e0301n0:1187_15": "attho. Tathā aniddisitabbadhammattāca pana anamatagge saṃsāre sabbāsuca disāsu asukasmiṃ",
  "anya-e0301n0:1187_16": "nāma kāle asukāyanāma disāya natthīti navattabbaṃ. Kasmā, ariyamaggaṃ bhāventena",
  "anya-e0301n0:1187_17": "yadā kadāci yattha katthaci avassaṃ adhigantabbatāvasena sabbadā sabbattha ca labbhamānattā.",
  "anya-e0301n0:1187_18": "Vuttañhetaṃ vinaye, aṅguttare, udāneca –",
  "anya-e0301n0:1188_0": "Seyyathāpi bhikkhave yākāci loke savantiyo mahāsamuddaṃ appenti. Yāca antalikkhā",
  "anya-e0301n0:1188_1": "dhārā papatanti. Na tena mahāsamuddassa ūnattaṃvā pūrattaṃvā paññāyati. Eva meva",
  "anya-e0301n0:1188_2": "kho bhikkhave bahūcepi bhikkhū anupādisesāya nibbāna dhātuyā parinibbāyanti. Na tena",
  "anya-e0301n0:1188_3": "nibbānadhātuyā ūnattaṃ vā pūrattaṃvā paññāyatīti.",
  "anya-e0301n0:1189_0": "Aṭṭhakathāsuca na tena nibbānadhātuyā ūnattaṃvā pūrattaṃvā paññāyatīti asaṅkhyeyyepi",
  "anya-e0301n0:1189_1": "mahākappe buddhesu anuppajjantesu ekasattopi parinibbātuṃ nasakkoti. Tadāpi tucchā",
  "anya-e0301n0:1189_2": "nibbāna dhātūti nasakkā vattuṃ. Buddhakāle pana ekekasmiṃ samāgame asaṅkhyeyyāpi",
  "anya-e0301n0:1189_3": "sattā amataṃ ārādhenti. Tadāpi nasakkā vattuṃ pūrā nibbānadhātūti vuttaṃ. Brahmanimantanasutteca",
  "anya-e0301n0:1189_4": "viññāṇaṃ anidassanaṃ anantaṃ sabbatopabhanti vuttaṃ. Aṭṭhakathāyañca sabbatopabhanti",
  "anya-e0301n0:1189_5": "sabbato pabhāsampannaṃ. Nibbānato hi añño koci dhammo pabhassaratarovā jotivantatarovā",
  "anya-e0301n0:1189_6": "parisuddhatarovā paṇḍara tarovā natthi. Sabbatovā pabhūtameva hoti. Nakatthaci natthīti",
  "anya-e0301n0:1189_7": "sabbatopataṃ. Puratthimadisādīsu hi asukadisāyaṃnāma nibbānaṃ natthīti navattabbanti vuttaṃ.",
  "anya-e0301n0:1190_0": "Evaṃsantepi etaṃ niruddhatekālikadhamma sannissayena viññāya mānattā niruddhadhammabhedena",
  "anya-e0301n0:1190_1": "bhinnaṃ katvā upacarituṃ labbhatīti vuttaṃ saupādisesātiādi. Tattha upādīyati taṇhādiṭṭhīhi",
  "anya-e0301n0:1190_2": "bhusaṃ gaṇhīyatīti upādi. Upādinnakhandhapañcakaṃ. Soyeva ekadesenavā anavasesenavā",
  "anya-e0301n0:1190_3": "pahīnehi kammakilesehi sesoti upādiseso. Saṃvijjati tasmiṃ santāne upādiseso yassā",
  "anya-e0301n0:1190_4": "adhigatakāleti saupādisesā. Nibbānadhātūti nibbūtisa bhāvo. Saupādisesāca sā nibbānadhātucāti",
  "anya-e0301n0:1190_5": "samāso. Natthi tasmiṃ santāne upādiseso yassā adhigatakāleti anupādisesā, anupādisesāca",
  "anya-e0301n0:1190_6": "sā nibbānadhātucāti viggaho. Vuttañhetaṃ iti vuttake-dve mā bhikkhave nibbānadhātuyo.",
  "anya-e0301n0:1190_7": "Katamā dve, saupādisesāca nibbānadhātu, anupādisesāca nibbānadhātūtiādi. Tattha purimā",
  "anya-e0301n0:1190_8": "kilesanibbānaṃnāma. Pacchimā khandhanibbānaṃnāma. Purimāvā diṭṭhadhammika nibbānaṃnāma.",
  "anya-e0301n0:1190_9": "Pacchimā samparāyika nibbānaṃnāma. Yathāha-ekā hi dhātu idha diṭṭhadhammikā saupādisesā",
  "anya-e0301n0:1190_10": "bhavanetti saṅkhayā. Anupādisesā pana samparāyikāti. Aṅguttare pana sattanipāte ubhatobhāgavimutta",
  "anya-e0301n0:1190_11": "paññāpi muttānaṃ dvinnaṃ khīṇāsavānaṃ khandhupādisesavasena kāyasakkhidiṭṭhipatta",
  "anya-e0301n0:1190_12": "saddhāvimuttadhammānusārīsaṅkhātānaṃ catunnaṃ sekkhānaṃ āraddhavipassa kassaca yogīkalyāṇaputhujjanassa",
  "anya-e0301n0:1190_13": "kilesu pādisesavasena saupādisesatā anupādisesatāca vuttā. Tattheva navanipāte antarāparinibbāyī,",
  "anya-e0301n0:1190_14": "upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃ sotaakaniṭṭhagāmīti",
  "anya-e0301n0:1190_15": "pañcannaṃ anāgāmīnaṃ sakadāgāmissa tiṇṇaṃ sotāpannānanti navannaṃ sekkhapuggalānaṃ",
  "anya-e0301n0:1190_16": "kilesupādisesavasena saupādisesatā vuttā.",
  "anya-e0301n0:1191_0": "Nettiyaṃ pana arahattaphalaṃpi saupādisesanibbānanti vuttaṃ. Taṃ idha nādhippetaṃ.",
  "anya-e0301n0:1191_1": "Etthaca maggakkhaṇe kilesānaṃ khayo saupādi sesaṃnāma. Cuti anantare khandhānaṃ anuppādo",
  "anya-e0301n0:1191_2": "anupādisesaṃnāma. Yasmā pana paṭisandhivandhānāma kilesesu satieva jāyanti. Asati",
  "anya-e0301n0:1191_3": "najāyanti, tasmā tepi kilesakkhayena saheva khiyyanti. Yāvacutiyā pavattamānaṃ paccuppannakhandhasantānaṃ",
  "anya-e0301n0:1191_4": "pana khīṇāsavassapi purimabhave pavattakammakilesānaṃ phalanisandabhūtaṃ sabbasattānaṃ",
  "anya-e0301n0:1191_5": "dhamma tāsiddhaṃ. Tasmā taṃ khīṇesupi kilesesu yāvacutiyā pavatta tiyeva. Cutikkhaṇe",
  "anya-e0301n0:1191_6": "tassa nirodhopi dhammatānirodho eva. Yo pana tadanantare punabhavassa anuppādo. So",
  "anya-e0301n0:1191_7": "kilesakkhayena saheva siddho. Na kevalaṃ tadanantare puna bhavasseva. Tato paraṃpi",
  "anya-e0301n0:1191_8": "anamatagga saṃsāre bhavaparaṃparāya anuppādopi tena saheva siddho. Sabbañcetaṃ ekameva",
  "anya-e0301n0:1191_9": "nibbānaṃ. Evaṃsantepi khandhāvasesassa bhāvā bhāvalesaṃ upādāya ayaṃ bhedo vuttoti",
  "anya-e0301n0:1191_10": "vuttaṃ duvidhaṃ hoti kāraṇapariyāyenāti duvidha paññāpanassa kāraṇalesenāti attho.",
  "anya-e0301n0:1192_0": "Yasmā pana saṅkhatadhammānāma sapalibodhadhammattā nānāpalibodhehi niccakālaṃ janaṃ",
  "anya-e0301n0:1192_1": "pīḷenti. Santasukhaṃnāma laddhuṃ nadenti. Sanimitta dhammattāca kilesānaṃ jarāmaraṇādīnañca",
  "anya-e0301n0:1192_2": "sabbesaṃ anatthānaṃ vatthu bhūtā bhūmibhūtā honti. Sapaṇihitadhammattāca sabbadukkhānaṃ",
  "anya-e0301n0:1192_3": "mūlabhūtaṃ āsādukkhaṃnāma niccakālaṃpi janenti. Tasmā tappaṭipakkhasiddhena guṇabhedena",
  "anya-e0301n0:1192_4": "tividhaṃbhedaṃ dassetuṃ suññatantiādi māha. Tattha sabbapalibodha vivittattā suññataṃ.",
  "anya-e0301n0:1192_5": "Sakkāyadiṭṭhiyā hi sati bālānaṃ yattakā pāpakammapalibodhā apāya dukkhapalibodhāca",
  "anya-e0301n0:1192_6": "sandissanti. Paṇḍitānaṃca tato attānaṃ rakkhanatthaṃ yattakā kalyāṇakammapalibodhā",
  "anya-e0301n0:1192_7": "sandissanti. Sakkāyadiṭṭhinirodhoyeva sabbe te sakkāyadiṭṭhimūlake palibodhe nirodhetuṃ",
  "anya-e0301n0:1192_8": "sakkoti. Na vinā tena añño koci. Tasmā sonirodho tehi palibodhehi vivitto hoti, tathā",
  "anya-e0301n0:1192_9": "rāgakkhayoyeva rāgamūlake palibodhe nirodhetuṃ sakkoti. Na vinā tena añño koci. Dosakkhayoyeva",
  "anya-e0301n0:1192_10": "dosamūlake. Mohakkhayoyeva mohamūlaketiādi vattabbaṃ. Iti nibbānaṃ sabbapali bodhehi",
  "anya-e0301n0:1192_11": "vivittattā suññataṃnāma.",
  "anya-e0301n0:1193_0": "Nimittaṃ vuccati uppādapavattamūlako oḷārikākāro. Yena samannāgatā saṅkhatadhammā",
  "anya-e0301n0:1193_1": "sabbesaṃ kilesānaṃ jarāmaraṇānañca vatthubhūtā bhūmibhūtā honti. Tathā sabbesaṃ mārānaṃ",
  "anya-e0301n0:1193_2": "sabbesaṃ verānaṃ sabbesaṃ rogādi anatthānaṃ vatthubhūtā bhūmibhūtā honti. Yato te",
  "anya-e0301n0:1193_3": "māradheyyātipi maccudheyyātipi vuccanti. Kāla disā desa santānādi bhedena hīnapaṇītādi",
  "anya-e0301n0:1193_4": "bhedenaca bhedaṃ gacchanti. Nibbānaṃ pana sabbesaṃ nimittadhammānaṃ khayanirodhabhāvena",
  "anya-e0301n0:1193_5": "siddhattā natthi. Tasmiṃ nimittanti animittaṃ. Tañhi sabbesaṃ kile sādīnaṃ anatthānaṃ",
  "anya-e0301n0:1193_6": "vatthubhūte nimittadhamme viddhaṃsetvā tesaṃ anatthānaṃ abhāvaṃ sādhentaṃ niccaṃ",
  "anya-e0301n0:1193_7": "tiṭṭhati. Naca taṃ kālabhedena bhinnaṃ hoti. Idaṃ atīte asukakappe asukabuddhassa",
  "anya-e0301n0:1193_8": "nibbānaṃ, idaṃ anāgate, idaṃ etarahīti. Nāpi disābhedena bhinnaṃ. Idaṃ dasasu disāsu",
  "anya-e0301n0:1193_9": "asukāyanāma disāya nibbānaṃ, idaṃ asukāya nāmāti. Nacāpi desabhedenavā santānabhedenavā",
  "anya-e0301n0:1193_10": "bhinnaṃ. Idaṃ manussaloke idaṃ devaloke idaṃ brahmaloketi vā idaṃ manussānaṃ idaṃ",
  "anya-e0301n0:1193_11": "devānaṃ idaṃ brahmānantivāti. Tathā paṇītādi bhedena bhinnaṃ na hoti. Idaṃ sabbaññubuddhānaṃ.",
  "anya-e0301n0:1193_12": "Idaṃ paccekabuddhānaṃ. Idaṃ buddhasāvakānanti.",
  "anya-e0301n0:1194_0": "Paṇihitaṃ, paṇidhānaṃ, paṇidhi, patthanā, āsā, jīghacchā, pipāsāti atthato ekaṃ.",
  "anya-e0301n0:1194_1": "Saṅkhatadhammāca labbhamānāpi bhijjanadhammattā punappunaṃ laddhuṃ āsā dukkhaṃnāma",
  "anya-e0301n0:1194_2": "vaḍḍhenti. Āsādukkhassa pariyantonāma natthi. Sabbañca dukkhaṃ āsāmūlakaṃ hoti. Āsāsadisaṃ",
  "anya-e0301n0:1194_3": "dukkhanidānaṃnāma natthi, nibbānaṃ pana sayaṃ pipāsavinayadhammattā āsāsaṅkhātaṃ",
  "anya-e0301n0:1194_4": "sabbaṃ taṇhāpaṇidhiṃvā chandapaṇidhiṃvā vinentaṃ vidhamentaṃ vattatīti natthi. Tasmiṃ",
  "anya-e0301n0:1194_5": "paṇihitanti appaṇīhitaṃ. Etthaca duvidhaṃ sukhaṃ vedayitasukhaṃ santisukhanti. Tattha",
  "anya-e0301n0:1194_6": "manussa dibba brahma sampattiyo labhitvā anubhavanavasena pavattaṃ pītisomanassa",
  "anya-e0301n0:1194_7": "sukhaṃ vedayitasukhaṃnāma. Taṃ pana khaṇekhaṇe vijjuviya bhijjanadhammaṃ. Sampattiyoca",
  "anya-e0301n0:1194_8": "aniccadhammā. Sabbe te apariyantaṃ āsādukkhaṃ bhiyyo vaḍḍhentiyeva. Tasmā sabbaṃ",
  "anya-e0301n0:1194_9": "vedayitasukhaṃnāma āsā dukkhajanakattā ekantena dukkhameva hoti. Yathāha-yaṃkiñci",
  "anya-e0301n0:1194_10": "vedayitaṃ, sabbaṃ taṃ dukkhasminti. Dhammasenāpatināca katamaṃ taṃ āvuso sāriputta",
  "anya-e0301n0:1194_11": "nibbāne sukhaṃ, yadettha vedayitaṃ natthīti puṭṭhena etadevettha āvuso nibbāne sukhaṃ,",
  "anya-e0301n0:1194_12": "yadettha vedayitaṃ natthīti vuttaṃ. Santisukhaṃnāma attani uppannānaṃvā uppajjituṃ",
  "anya-e0301n0:1194_13": "paccupaṭṭhi tānaṃvā kilesādīnaṃ apāyadukkhādīnañca attano sammāpayogaṃ paṭicca vimuccanasukhaṃ.",
  "anya-e0301n0:1194_14": "Etadevettha ekantasukhaṃ acalasukhaṃ. Etasmiñhi asati puthujjanānaṃ manussa dibbabrahmasampattiyo",
  "anya-e0301n0:1194_15": "anubhavantānaṃpi avassaṃ pattabbaṭṭhena paccupaṭṭhitāneva honti aviciniraya bhayādīnīti.",
  "anya-e0301n0:1194_16": "Tasmā sabbassa vedayitasukhamūlakassa āsādukkhassa santisukhadīpakaṃ idaṃ appaṇihitapadaṃ",
  "anya-e0301n0:1194_17": "nibbānassa ekaṃ mahantaṃ guṇapadaṃ hotīti.",
  "anya-e0301n0:1195_0": "Ākāra bhedenāti tividhassa suññatādikassa guṇakoṭṭhāsassa bhedena. Etthaca yadetaṃ",
  "anya-e0301n0:1195_1": "anamatagge saṃsāre ajjhattaṃ anusayitvā āgatānaṃ kilesānaṃ maggakkhaṇe ajjhattameva",
  "anya-e0301n0:1195_2": "nirujjhanaṃ khiyyanaṃ. Taṃ khayadhātu nirodhadhātu saṅkhātaṃ ekaṃ dhammāyatanaṃ hoti.",
  "anya-e0301n0:1195_3": "Ekā dhammadhātu hoti. Eko paramatthadhammo hoti. Khayaṭṭhena nirodhaṭṭhena sabhāvato",
  "anya-e0301n0:1195_4": "vijjamānattā, na hi taṃ paññattirūpaṃ hoti. Kāye ñāṇeca sarūpato upaladdhattā, duvidhañhi",
  "anya-e0301n0:1195_5": "nibbānassa sacchikaraṇaṃ kāyasacchikaraṇaṃ ñāṇasacchikaraṇañca. Yathāha-chandajāto",
  "anya-e0301n0:1195_6": "ussahati. Ussahitvā tuleti. Tulayitvā padahati. Pahitatto samāno kāyenaceva paramatthasaccaṃ",
  "anya-e0301n0:1195_7": "sacchikaroti. Paññāyaca taṃ paṭivijjha passatīti. Tattha anamatagge saṃsāre ajjhattaṃ",
  "anya-e0301n0:1195_8": "niccaṃ santāpetvā paridayhitvā āgatānaṃ kilesānaṃ maggakkhaṇe ajjhattameva nirujjhanaṃ",
  "anya-e0301n0:1195_9": "nibbāyanaṃ kāyasacchikaraṇaṃnāma. Evaṃ kāyena sacchikatvā puna paccavekkhanto ajjhattaṃ",
  "anya-e0301n0:1195_10": "taṃ nirujjhanaṃ ñāṇena paccakkhato passati. Niruddhā me kilesāti jānāti, idaṃ ñāṇasacchikaraṇaṃnāma.",
  "anya-e0301n0:1195_11": "Tesu kāya sacchikaraṇaṃ anantaṃ aparimāṇaṃ vaṭṭadukkhaṃ khepeti. Ñāṇasacchikaraṇaṃ",
  "anya-e0301n0:1195_12": "anappakaṃ pītisomanassaṃ uppādeti. Paññattidhammesu eva rūpaṃ sacchikaraṇaṃnāma natthīti.",
  "anya-e0301n0:1195_13": "Tassa pana nirujjhanassa suññatadhammattā mandabuddhīnaṃ tasmiṃ tucchasaññā niratthakasaññā",
  "anya-e0301n0:1195_14": "saṇṭhāti. Animitta dhammattā tasmiṃ abhāvamattasaññā paramatthato avijjamānasaññā",
  "anya-e0301n0:1195_15": "saṇṭhāti. Appaṇihitadhammattā taṇhāvasikā janā tasmiṃ sukhaṃ nāma kiñci natthīti maññanti.",
  "anya-e0301n0:1196_0": "Ye pana yathāvuttaṃ khayanirodhamattaṃ nibbānaṃnāma nahoti. Tañhi abhāvamattaṃ paññattirūpaṃ",
  "anya-e0301n0:1196_1": "hoti. Nibbānañcanāma gambhīrādīnaṃ anantaguṇānaṃ vatthu hoti, naca abhāvamattaṃ tesaṃ",
  "anya-e0301n0:1196_2": "vatthu bhavituṃ arahati. Nibbānaṃ paramaṃ sukhanti vuttaṃ. Naca abhāvamatte kiñci",
  "anya-e0301n0:1196_3": "sukhaṃnāma sakkāladdhuṃ. Tasmā yo tassa khayanirodhassa paccayo atthi. Yassaca ānubhāvena",
  "anya-e0301n0:1196_4": "so khayanirodho sijjhati. Eta deva nibbānaṃ nāmāti icchanti. Tesaṃpi vaṭṭadukkha",
  "anya-e0301n0:1196_5": "santito atirekapayojanaṃnāma nalabbhati. Nibbānassaca guṇapadāni nāma anantānaṃ vaṭṭadhammānaṃ",
  "anya-e0301n0:1196_6": "paṭipakkhavasena sijjhanti, no aññathā. Tasmā yattakāni aguṇapadāni vaṭṭadhammesu",
  "anya-e0301n0:1196_7": "labbhanti, tattakāni tesaṃ khaya nirodhe anantāni guṇapadāni hutvā sijjhanti. Yo",
  "anya-e0301n0:1196_8": "khayanirodhopi tāva visuṃ dhammabhāvenaviññātuṃ dukkarogambhīro hoti. Yato taṃ abhāvamattaṃ",
  "anya-e0301n0:1196_9": "paññattirūpaṃ maññanti. Guṇapadānaṃ panassa gambhīrabhāve vattabbamevanatthi. Santisukhañca",
  "anya-e0301n0:1196_10": "nāma vaṭṭadukkhānaṃ vūpasantatāeva. Tesaṃ vūpasamo sukhoti hi vuttaṃ. Vūpasantatātica",
  "anya-e0301n0:1196_11": "tesaṃ sabbaso khayanirodhoevāti vaṭṭadukkhapariyāpannānaṃ sabba vedayītasukhānaṃ",
  "anya-e0301n0:1196_12": "ukkaṃsagatā tassa khayanirodhassa paramasukhatā siddhā hotīti. Tassa pana paramatthato",
  "anya-e0301n0:1196_13": "vijjamānabhāve tāva idaṃ suttaṃ.",
  "anya-e0301n0:1197_0": "Atthi bhikkhave ajātaṃ abhūtaṃ akataṃ asaṅkhataṃ. No ce taṃ bhikkhave abhavissa ajātaṃ",
  "anya-e0301n0:1197_1": "abhūtaṃ akataṃ asaṅkhataṃ, na yimassa jātassa bhūtassa katassa saṅkhatassa nissaraṇaṃ",
  "anya-e0301n0:1197_2": "paññāyetha. Yasmāca kho bhikkhave atthi ajātaṃ abhūtaṃ akataṃ asaṅkhataṃ, tasmā jātassa",
  "anya-e0301n0:1197_3": "bhūtassa katassa saṅkhatassa nissaraṇaṃ paññāyatīti.",
  "anya-e0301n0:1198_0": "Tattha ajānanaṃ ajātaṃ. Jātikkhayoti attho. Abhavanaṃ abhūtaṃ. Abhāvoti attho. Akaraṇaṃ",
  "anya-e0301n0:1198_1": "akataṃ. Asaṅkharaṇaṃ asaṅkhataṃ. Uppādetuṃvā pavattetuṃvā saṅkhāradukkhassa abhāvoti",
  "anya-e0301n0:1198_2": "attho. Jātikkhayotivā visuṃ ekā dhammadhātu hoti. Tasmā visuṃ dhammabhāvaṃ sandhāya",
  "anya-e0301n0:1198_3": "natthi jātaṃ etthāti ajātantīpi yujjatiyeva. Idaṃ vuttaṃ hoti, saṅkhatadhammānāma",
  "anya-e0301n0:1198_4": "paccaye sati jāyanti. Asati na jāyantīti jātaṃ viya ajātaṃpi tesaṃ atthi. Paramatthato",
  "anya-e0301n0:1198_5": "vijjamānaṃ hotīti attho. Yadica ajātaṃnāma natthi, jātameva atthi. Evaṃsati attani",
  "anya-e0301n0:1198_6": "kilesānaṃ ajātatthāya sammā paṭipajjantānaṃpi sabbe kilesadhammā jātāyeva siyuṃ.",
  "anya-e0301n0:1198_7": "No ajātā. Kasmā, ajātassanāma natthitāyāti. Esanayo sabbesu duccaritadhammesu apāyadukkhavaṭṭadukkhesu,",
  "anya-e0301n0:1198_8": "diṭṭhadhammeca sabbesu rogābādhabhayupaddavesu. Evañca sati loke sabbe purisakārā",
  "anya-e0301n0:1198_9": "purisathāmā purisaparakkamā niratthakā eva siyunti imamatthaṃ sandhāya no cetaṃ bhikkhave.La.",
  "anya-e0301n0:1198_10": "Paññāyethāti vuttaṃ. Yasmā pana ajātaṃnāma ekantena atthiyeva. Tasmā attani ajātatthāya",
  "anya-e0301n0:1198_11": "sammāpaṭipajjantānaṃ te ekantena najāyanti. Evaṃ sati sabbe purisakārā purisathāmā",
  "anya-e0301n0:1198_12": "purisaparakkamā satthakā eva hontīti imamatthaṃ sandhāya yasmāca kho bhikkhavetiādi",
  "anya-e0301n0:1198_13": "vuttaṃ. Ettāvatā avijjānirodhā saṅkhāra nirodho. Saṅkhāranirodhā viññāṇanirodho.La.",
  "anya-e0301n0:1198_14": "Dukkhakkhandhassa nirodho hotīti evaṃ vuttassa nirodhassa paramatthato vijjamānabhāvaṃ",
  "anya-e0301n0:1198_15": "dasseti. Atthi saddassa vijjamānatthavacanattā. Tattha nirodho duvidho jātanirodho",
  "anya-e0301n0:1198_16": "ajātanirodhoti. Tattha uppajjitvā nirodho jātanirodhonāma. Maccūtica maraṇantica",
  "anya-e0301n0:1198_17": "etassevanāmaṃ. Ajjhattapariyā pannānaṃ kilesādīnaṃ uppādassapi sabbaso abhāvo ajāta",
  "anya-e0301n0:1198_18": "nironāma. Yo sabbasaṅkhārasamatho sabbupadhinissaggo taṇhakkhayo virāgo nirodho nibbānanti",
  "anya-e0301n0:1198_19": "vuccati. Ayamidhādhippeto, ayameva hi sabbapalibodhehi suññattā suññatonāma. Kilesānaṃ",
  "anya-e0301n0:1198_20": "jārāmaraṇādīnañca vatthubhūtassa nimittassa abhāvā animittonāma. Sabbadukkhānaṃ nidānabhūtassa",
  "anya-e0301n0:1198_21": "āsādukkhassa abhāvā appaṇihitonāma. Tena vuttaṃ suññataṃanimittaṃ appaṇihitañceti",
  "anya-e0301n0:1198_22": "tividhaṃ hotīti. Padantiādi nibbānassa vevacanāni. Tañhi visuṃ asaṃmisso kevalo upalabbhamāno",
  "anya-e0301n0:1198_23": "eko paramattha dhammoti padaṃ nāma. Koṭṭhāsattho hi padasaddo. Yathā padaso dhammaṃ",
  "anya-e0301n0:1198_24": "vāceyyāti. Cavanābhāvena accutaṃ. Pubbantāparante atikkamma pavattattā accantaṃ.",
  "anya-e0301n0:1198_25": "Saṅkharaṇakiccarahitattā asaṅkhataṃ. Attano uttaritarassa kassaci dhammassa abhāvato",
  "anya-e0301n0:1198_26": "anuttaranti. Vānamuttā taṇhā vimuttā, mahante sīlakkhandhādike dhamme esiṃsu adhigacchiṃsūti mahesayo, buddhā.",
  "anya-e0301n0:1199": "Iti paramatthadīpaniyānāma abhidhammatthasaṅgahassa",
  "anya-e0301n0:1200": "Catutthavaṇṇanāya rūpanibbāna saṅgahassa",
  "anya-e0301n0:1201": "Paramatthadīpanā niṭṭhitā.",
  "anya-e0301n0:1202": "Samuccaya saṅgaha paramatthadīpanī",
  "anya-e0301n0:1203_0": "162. Evaṃ chahi paricchedehi cattāro paramatthe dassetvā idāni tesaṃ taṃtaṃrāsisaṅkhātaṃ",
  "anya-e0301n0:1203_1": "samuccayaṃ dassento ādigātha māha. Ye salakkhaṇā dvāsattatividhā vatthudhammā mayā",
  "anya-e0301n0:1203_2": "vuttā. Idāni tesaṃ samuccayaṃ yathāyogaṃ pavakkhāmīti yojanā. Tattha salakkhaṇāvatthudhammāti",
  "anya-e0301n0:1203_3": "padehi dasavidhāni anipphannarūpāni paṭikkhipati. Na hi tāni attano āvenikabhūtena",
  "anya-e0301n0:1203_4": "sabhāva lakkhaṇena aniccatādi sāmaññalakkhaṇenaca salakkhaṇāni honti. Ekantaparamatthatāya",
  "anya-e0301n0:1203_5": "abhāvato. Tatoyevaca vatthudhammāca nahonti. Sarūpato anupalabbhamānattā. Dabbavācako",
  "anya-e0301n0:1203_6": "hi idha vatthusaddo. Dabbañcanāma idha sarūpato labbhamāno sabhāvo eva. Etena nibbānassapi",
  "anya-e0301n0:1203_7": "maggaphala paccavekkhanañāṇesu sarūpato labbhamāna sabhāvatā vuttā hoti. Anipphannarūpānaṃ",
  "anya-e0301n0:1203_8": "viya ca vatthudhamma sannissayena dissamānadhammamattabhāvaṃ vā paññattidhammānaṃ",
  "anya-e0301n0:1203_9": "viya parikappitākāramattabhāvaṃvā sasavisāṇa kacchapalomādīnaṃ viya sabbaso abhūta",
  "anya-e0301n0:1203_10": "parikappita mattabhāvaṃvā nivāretīti veditabbaṃ. Etthaca dvāsattatividhāsalakkhaṇāvatthudhammāti",
  "anya-e0301n0:1203_11": "vacane payojanaṃ nadissati. Tesu hi dvāsattatividhesu ekacce eva dhammā purimesu",
  "anya-e0301n0:1203_12": "tīsu saṅgahesu āgatā. Pacchimeca sabbasaṅgahe anipphannarūpānipi adhippetānievāti.",
  "anya-e0301n0:1203_13": "Etthaca vatthudhammāsalakkhaṇāti padehi anipphannarūpānaṃ salakkhaṇatā paṭikkhipane",
  "anya-e0301n0:1203_14": "yaṃ vattabbaṃ. Taṃ rūpasamuddesa dīpaniyaṃ vuttamevāti. Ekantākusalajātiyānaṃ āsava",
  "anya-e0301n0:1203_15": "catukkādīnaṃ saṅgaho akusalasaṅgaho, na akusala sampayuttattāyeva akusalabhūtānaṃ",
  "anya-e0301n0:1203_16": "cittaphassādīnanti. Kusalā kusalābyākatamissakānaṃ saṅgaho missakasaṅgaho.",
  "anya-e0301n0:1204_0": "Bodhi vuccati catūsu maggesu ñāṇaṃ, bujjhanti etāyāti katvā. Bodhiyā pakkhā bodhipakkhā.",
  "anya-e0301n0:1204_1": "Bodhisambhārāti attho. Bodhi pakkhesu bhavā antogadhāti bodhipakkhiyā. Tesaṃ saṅgahoti",
  "anya-e0301n0:1204_2": "bodhipakkhiyasaṅgaho. Sabbesaṃ anavasesānaṃ paramatthadhammānaṃ saṅgaho sabbasaṅgaho.",
  "anya-e0301n0:1204_3": "Cirapārivāsiyaṭṭhena madaniyaṭṭhenaca āsava sadisattā āsavā. Yadica tadubhayaṭṭhena",
  "anya-e0301n0:1204_4": "āsavānāma siyuṃ. Ime lobhādayo eva āsavānāma siyuṃ. Pupphāsavādayo hi loke cha pañca",
  "anya-e0301n0:1204_5": "rattimattaṃ vā sattaṭṭharattimattaṃ vā sayaṃpi kumbhesu parivāsaṃ gaṇhanti. Kumbheca",
  "anya-e0301n0:1204_6": "parivāsaṃ gāhāpenti. Ime pana anamatagge saṃsāre sayaṃpi sattasantāne parivāsaṃ gaṇhanti.",
  "anya-e0301n0:1204_7": "Sattasantānañca parivāsaṃ gāhāpenti. Sakalaṃ sattasantānaṃ sadā āsavapūritameva hoti.",
  "anya-e0301n0:1204_8": "Yathāha-cakkhuṃ loke piyarūpaṃ sātarūpaṃ etthesā taṇhā uppajjamānā uppajjati. Ettha",
  "anya-e0301n0:1204_9": "nivīsamānā nivīsatītiādi. Tattha esā taṇhā pariyuṭṭhānavasena uppajjamānā ettheva",
  "anya-e0301n0:1204_10": "uppajjati. Uppajjitvāca puna anusayabhāvena parivāsaṃ katvā nivīsamānā ettheva nivīsatīti",
  "anya-e0301n0:1204_11": "attho. Yāvaca ariyamaggadhovanaṃ nalabbhati. Tāva santānaṃ gūthapūritakūpaṃ viya",
  "anya-e0301n0:1204_12": "dubbisodhaṃ katvā pavattati. Pupphāsavādayoca madaṃ janentā muhuttameva janenti.",
  "anya-e0301n0:1204_13": "Ime pana yāva ariyamaggaṃ nalabhati. Tāva niccamadaṃ janenti. Tasmā ekantena imeyeva",
  "anya-e0301n0:1204_14": "cirapārivāsiyaṭṭhena madani yaṭṭhenaca āsavānāma bhavituṃ arahantīti.",
  "anya-e0301n0:1205_0": "Visandanaṭṭhenavā āsavasadisattā āsavā, yathā hi kudhita kuṭṭhino mahāvaṇamukhehi",
  "anya-e0301n0:1205_1": "yūsasaṅkhāto āsavo visanditvā pilotikakhaṇḍāni dūseti, evaṃ imepi chahidvārehi visanditvā",
  "anya-e0301n0:1205_2": "chaḷārammaṇānidūsentīti. Āyataṃvā saṃsāradukkhaṃ savantipasavanti vaḍḍhentīti āsavā.",
  "anya-e0301n0:1205_3": "Athavā, bhavato ābhavaggā dhammato āgotratumhā savanti ārammaṇakaraṇavasena pavattantīti",
  "anya-e0301n0:1205_4": "āsavā. Āsaddassa avadhiatthajotakattā. Avadhica duvidho mariyādavisayo abhividhivisayocāti",
  "anya-e0301n0:1205_5": "tattha yassa sambandhinīkriyā avadhibhūtaṃ attānaṃ bahikatvā pavattati. So mariyādavisayo",
  "anya-e0301n0:1205_6": "nāma. Yathā āpātaliputtā devo vuṭṭhoti. Yassa sambandhinīkriyā avadhibhūtaṃ attānaṃ",
  "anya-e0301n0:1205_7": "byāpetvā anto katvā pavattati, so abhividhivisayonāma. Yathā ābrahmalokā bhagavato",
  "anya-e0301n0:1205_8": "kittisaddo abbhuggatoti. Idha pana abhividhivisayo daṭṭhabbo. Tasmā bhavaggañca gotrabhuñca",
  "anya-e0301n0:1205_9": "byāpetvā anto katvā savantīti attho veditabbo.",
  "anya-e0301n0:1206": "[204] Vibhāvaniyaṃ pana",
  "anya-e0301n0:1207_0": "Avadhica mariyādaabhividhivasena duvidhoti vatvā puna taṃ vibhāvento “tattha āpātaliputtā",
  "anya-e0301n0:1207_1": "devo vuṭṭhotiādīsuviya kriyaṃ bahikatvā pavatto mariyādo. Ābhavaggāsaddo abbhuggatotiādīsuviya",
  "anya-e0301n0:1207_2": "kriyaṃ byāpetvā pavatto abhividhī”ti vadati. Taṃ na yujjati.",
  "anya-e0301n0:1208_0": "Na hi avavidhivisayabhūto bhavaggo lokattayabyāpakaṃ saddassa abbhuggamanakriyaṃ",
  "anya-e0301n0:1208_1": "byāpetvā pavattati. Naca avadhibhūto attho kriyaṃ bahivā antovā katvā pavattatīti",
  "anya-e0301n0:1208_2": "yutto. Kriyāeva pana taṃ bahivā antovā katvā pavattatīti yutto. Evañca katvā mūlaṭīkāyaṃ-duvidhohi",
  "anya-e0301n0:1208_3": "avadhi abhividhivisayo anabhividhivisayoca. Abhividhivisayaṃ kriyābyāpetvā pavattati,",
  "anya-e0301n0:1208_4": "ābhavaggā bhagavato yaso gatoti. Itaraṃ bahikatvā, āpātaliputtā vuṭṭho devoti. Kāmeti",
  "anya-e0301n0:1208_5": "icchatīti kāmo. Soeva āsavoti kāmāsavo. Kāmīyativā oḷārikena kāmena icchīyatīti kāmo.",
  "anya-e0301n0:1208_6": "Pañcakāmaguṇamukhena desito sabbo kāmāvacaradhammo. Idha pana taṃ nāmena tadārammaṇā",
  "anya-e0301n0:1208_7": "taṇhāeva adhippetā, kāmoeva āsavoti kāmāsavo. Kāmāvacaradhammesu assādanābhinandana",
  "anya-e0301n0:1208_8": "vasena pavatto kāmarāgo. Therena pana ayamatthova icchito. Vakkhati hi kāmabhava",
  "anya-e0301n0:1208_9": "nāmena tabbatthukā taṇhā adhippetāti.",
  "anya-e0301n0:1209": "[205] Vibhāvaniyaṃ pana",
  "anya-e0301n0:1210": "Purimatthova vutto. So anupapanno, theramatānugatassa idhādhippetassa atthassa avuttattā.",
  "anya-e0301n0:1211_0": "Bhavāsavoti ettha duvidho bhavo kammabhavo upapattibhavo ca. Tattha mahaggatakusaladhammā",
  "anya-e0301n0:1211_1": "kammabhavo. Taṃnibbattā vipāka dhammā upapattibhavo. Idhapi bhavasaddena tadārammaṇā",
  "anya-e0301n0:1211_2": "taṇhāeva adhippetā. Bhavoeva āsavoti bhavāsavo. Tasmiṃ duvidhe bhave nikantivasena",
  "anya-e0301n0:1211_3": "pavatto rūpārūparāgo.",
  "anya-e0301n0:1212": "[206] Yaṃ pana vibhāvaniyaṃ",
  "anya-e0301n0:1213": "“Sassata diṭṭhisahagatoca rāgo ettheva saṅgayhatī”ti vuttaṃ. Taṃ na yuttaṃ.",
  "anya-e0301n0:1214_0": "Bhavāsavo catūsu diṭṭhigata vippayutta lobhasahagatesu cittuppādesu uppajjatīti hi",
  "anya-e0301n0:1214_1": "aṭṭhakathākaṇḍe vuttaṃ. Yattha pana kāmataṇhā bhavataṇhā vibhavataṇhāti āgataṃ. Tattheva",
  "anya-e0301n0:1214_2": "sassatadiṭṭhi sahagato rāgo yākāci kusalākusala kammabhavanikanti yākāci upapattibhavapatthanā.",
  "anya-e0301n0:1214_3": "Sabbā bhavataṇhāyaṃ saṅgahitāti yuttā. Idha pana yathāvuttaṃ bhavāsavaṃ thapetvā",
  "anya-e0301n0:1214_4": "sabbo lobho kāmāsave eva saṅgahitoti yuttoti.",
  "anya-e0301n0:1215": "[207] Eteneva yañca tattha vuttaṃ.",
  "anya-e0301n0:1216": "“Tatiyo bhādiṭṭhisahagato”ti. Taṃpi paṭikkhittaṃ hoti.",
  "anya-e0301n0:1217_0": "Yākāci diṭṭhi diṭṭhāsavo. Yokoci moho avijjāsavo. Ettha siyā, kasmā ime eva āsavāti",
  "anya-e0301n0:1217_1": "vuttā. Nanu aññepi mānādayo cirapārivāsiyaṭṭhādiyuttā eva hontīti. Saccaṃ. Imesu",
  "anya-e0301n0:1217_2": "pana kāmāsave parivuṭṭhe sati sabbekāmavisayā mānādayo parivuṭṭhāeva honti. Tasmiṃ",
  "anya-e0301n0:1217_3": "vimutte vimuttāeva, tathā bhavāsave parivuṭṭhe sati bhavavisayā. Diṭṭhāsaveca parivuṭṭhe",
  "anya-e0301n0:1217_4": "sati diṭṭhivisayāti. Avijjāpana tesaṃ tiṇṇaṃpi mūlabhūtāti. Iti ime eva pārivāsiyaṭṭhādīsu",
  "anya-e0301n0:1217_5": "padhānabhūtā honti. Itare pana tadanubandhamattāeva sampajjantīti na te āsavāti visuṃ",
  "anya-e0301n0:1217_6": "vattuṃ arahantīti. Attani patitaṃ janaṃ anassāsikaṃ katvā ajjhottha ranto hanati",
  "anya-e0301n0:1217_7": "māretīti ogho. Pakatimahogho. Tathā avahananaṭṭhena duttaraṭṭhenaca oghasadisāti",
  "anya-e0301n0:1217_8": "oghā. Yadica avahaññanaṭṭheca duttaraṭṭhenaca oghānāma siyuntiādiko pasaṅgo mānādīnañca",
  "anya-e0301n0:1217_9": "oghabhāva parihāro vutta nayena veditabbo.",
  "anya-e0301n0:1218_0": "Vaṭṭasmiṃvā bhavayantakevā satte yojentīti yogā. Bhavantaracutiyā saha bhavantarapaṭisandhiṃ",
  "anya-e0301n0:1218_1": "gantenti ghaṭentīti ganthā. Abhijjhāti sabbassa rāgassetaṃ nāmaṃ. Tasmā rūpārūpa",
  "anya-e0301n0:1218_2": "rāgāpi ettha saṅgahitāti daṭṭhabbā. Byāpādotipi sabbo doso eva. Idaṃ saccāti nivesoti",
  "anya-e0301n0:1218_3": "idameva saccaṃ, moghamaññanti pavatto micchābhiniveso. Vaṭṭadukkhato vimuttiyā amaggabhūtaṃyeva",
  "anya-e0301n0:1218_4": "gosīlagovatādikaṃ parato āmasanaṃ tathā tathā kappetvā gahaṇaṃ sīlabbataparāmāso.",
  "anya-e0301n0:1218_5": "Etthaca paratoti bhūtasabhāvapaccanikatoti attho. Kāyasaddo pana sabbattha rūpakāye",
  "anya-e0301n0:1218_6": "nāmakāyeca pavattoti atitakāyena paccuppanna kāyaṃ paccuppannakāyenaca anāgatakāyaṃ",
  "anya-e0301n0:1218_7": "gantheti ghaṭetīti kāyagantho. Athavā, kāye gaṇṭhoti kāyagaṇṭho. Ajjhatta gaṇṭhoti",
  "anya-e0301n0:1218_8": "attho. Nigaṇṭhonāṭaputtotiādīsuviya gaṇṭhasaddo gaṇṭhiyaṃ pavatto. Bhusaṃ ādiyanti",
  "anya-e0301n0:1218_9": "amuñcanagāhaṃ gaṇhantīti upādānāni. Kilesabhūto kāmoeva upādānaṃ kāmu pādānaṃ. Vatthubhūtaṃvā",
  "anya-e0301n0:1218_10": "kāmaṃ upādiyatīti kāmupādānaṃ.",
  "anya-e0301n0:1219_0": "Dvāsaṭṭhidiṭṭhiyo tividha mahādiṭṭhiyo aññāpivā sāsane lokeca sandissamānā viparītagāhabhūtā",
  "anya-e0301n0:1219_1": "diṭṭhiyo diṭṭhupādānaṃ. Yathāgahitaṃvā purimadiṭṭhiṃ idameva saccaṃ moghamaññanti",
  "anya-e0301n0:1219_2": "upādiyatīti diṭṭhupādānaṃ. Goṇakukkurādīnaṃ taṃtaṃpakaticārittaṃ sīlaṃ nāma. Tameva",
  "anya-e0301n0:1219_3": "suṭṭhuṃ samādinnaṃ vataṃnāma. Tadubhayaṃ saṃsāramuttiyā maggoti daḷhagahaṇaṃ sīlabbatu",
  "anya-e0301n0:1219_4": "pādānaṃ nāma. Attavādupādānanti ettha attā vuccati parikappabuddhiyā gahito ekekasmiṃ",
  "anya-e0301n0:1219_5": "satta santāne padhānissaro. Yaṃ lokiyamahājanā sattotivā puggalotivā jīvotivā tathāgatotivā",
  "anya-e0301n0:1219_6": "lokotivā sañjānanti. Yañca nānātitthiyā issaranimmitaṃvā adhiccasamuppannaṃvā accantasassataṃvā",
  "anya-e0301n0:1219_7": "ekaccasassataṃvā ucchedaṃvā paññapentīti. Taṃ attānaṃ abhivadanticeva upādiyantica",
  "anya-e0301n0:1219_8": "sattā etenāti attavā dupādānaṃ. Vīsatividhā sakkāyadiṭṭhi. Tattha abhivadantīti visiṭṭhaṃ",
  "anya-e0301n0:1219_9": "padhānaṃ katvā vadanti. Upādiyantīti daḷhaṃ ādiyanti. Yathāha –",
  "anya-e0301n0:1220_0": "Tattha katamā sakkāyadiṭṭhi. Idha assutavā puthujjano rūpaṃ attato samanupassati.",
  "anya-e0301n0:1220_1": "Rūpavantaṃvā attānaṃ. Attani vā rūpaṃ. Rūpasmiṃvā attānaṃ. Vedanaṃ attato samanupassati.",
  "anya-e0301n0:1220_2": "Vedanāvantaṃvā attānaṃ. Attanivā vedanaṃ. Vedanāpavā attānaṃ. Saññaṃ. Saṅkhāre. Viññāṇanti.",
  "anya-e0301n0:1221_0": "Tattha rūpaṃ attato samanupassatīti rūpameva attāti gaṇhāti. Rūpavantaṃvā attānanti",
  "anya-e0301n0:1221_1": "attā me rūpavāti gaṇhāti. Attani vā rūpanti attānaṃ paṭicca rūpaṃ tiṭṭhatīti gaṇhāti.",
  "anya-e0301n0:1221_2": "Rūpasmiṃvā attānanti rūpaṃ paṭicca attā tiṭṭhatīti gaṇhāti. Kathaṃ rūpakāyaṃ uddissa",
  "anya-e0301n0:1221_3": "ajja ahaṃ thaddhomhīti vā ajja ahaṃ mudukomhītivā vadanto pathavi saṅkhātaṃ rūpaṃ",
  "anya-e0301n0:1221_4": "attato samanupassatināma. Ajja mama kāyo thaddhotivā mudūtivā vadanto sesadhammevā",
  "anya-e0301n0:1221_5": "dhammamuttakaṃvā attānaṃ gahetvā taṃ attānaṃ pathavīvantaṃ samanupassatināma. Ajja",
  "anya-e0301n0:1221_6": "thaddhabhāvovā mudubhāvovā mayi jātoti vadanto attani pathaviṃsa manupassatināma.",
  "anya-e0301n0:1221_7": "Ajjāhaṃ thaddhabhāve ṭhitomhi mudubhāve ṭhito mhīti vadantopathavimhi attānaṃ samanussatināma.",
  "anya-e0301n0:1221_8": "Ayaṃ pathavimhi caturāvatthikāya saṃkkāyadiṭṭhiyā pavattākāro. Sesesu sattavīsatirūpesu",
  "anya-e0301n0:1221_9": "yathāsambhavaṃ vattabbo. Ahaṃ marāmi marissāmītiādinā hi aniccatāyaṃpi sādiṭṭhi pavattatiyeva.",
  "anya-e0301n0:1221_10": "Sesarūpesu vattabbaṃ natthi. Idaṃ nāma ahaṃ pubbe saṃbhuñjiṃ. Ajja saṃbhuñjāmi. Parato",
  "anya-e0301n0:1221_11": "saṃbhuñjissāmītivā sukhitomhi dukkhitomhītivā vedanaṃ attato samanupassati. Ajja",
  "anya-e0301n0:1221_12": "mama kāyo sukhito dukkhitotivā mamacittaṃ sukhitaṃ dukkhitantivā attānaṃ vedanāvantaṃ",
  "anya-e0301n0:1221_13": "samanupassati. Ajjasukhaṃvā dukkhaṃvā mayijātanti attani vedanaṃ samanupassati. Ajjāhaṃ",
  "anya-e0301n0:1221_14": "sukhita bhāve ṭhitomhi dukkhitabhāve ṭhitomhīti vedanāya attānaṃ samanupassatīti.",
  "anya-e0301n0:1222_0": "Saññāya sabbesuca paññāsamattesu saṅkhāresu visuṃ visuṃ vitthāretvā vattabbo. Ahaṃ",
  "anya-e0301n0:1222_1": "passāmīti cakkhuviññāṇaṃ attato samanupassati. Dassanaṃ meti attānaṃ viññāṇavantaṃ",
  "anya-e0301n0:1222_2": "samanupassati. Mayidassanaṃnāma atthīti attani viññāṇaṃ samanupassati, ahaṃ dassane",
  "anya-e0301n0:1222_3": "samatthomhīti viññāṇasmiṃ attānaṃ samanupassati. Ese vanayo sesesu pañcasu viññāṇesūti.",
  "anya-e0301n0:1222_4": "Aha masmi ahaṃ eko satto ekopuggalo eko jīvo eko loko eko naro manusso devosakko",
  "anya-e0301n0:1222_5": "brahmātivā ahaṃgacchāmi ahaṃ tiṭṭhāmi ahaṃ nisīdāmi ahaṃ nippajjāmi ahaṃ samiñjemi",
  "anya-e0301n0:1222_6": "pasāremītiādinā vā khandhapañcakaṃvā ekamekaṃvā khandhaṃ samūhato gahetvā pavattipi",
  "anya-e0301n0:1222_7": "vattabbā. Apariññātavatthukānañhi ekamuhutta mattepi yaṃkiñci attanovā parassavā",
  "anya-e0301n0:1222_8": "attapaṭisaṃyuttavacanaṃ kathentānaṃ cittaṃvā vacanaṃvā yathāvutte rūpārūpadhamme",
  "anya-e0301n0:1222_9": "kadāci attato upādiyitvā pavattati. Kadāci attaparivāra bhāvena. Kadāci attanissitabhāvena.",
  "anya-e0301n0:1222_10": "Kadāci attanissayabhāvena. Kadāci ekekadhammavasena. Kadāci samūhadhammavasenāti.",
  "anya-e0301n0:1223_0": "Yasmā pana attanimittaṃnāma vasavattanākāraṃ paṭicca upaṭṭhāti. Vasavattanā kāroca",
  "anya-e0301n0:1223_1": "rūpārūpadhammānaṃ paccayāyatta vuttikattaṃ khaṇi kattañca suṭṭhu passantānaṃ natthi.",
  "anya-e0301n0:1223_2": "Tasmā pariññātavattukānaṃ atta paṭisaṃyuttavacanaṃ kathentānaṃpi cittaṃ paduminipatte",
  "anya-e0301n0:1223_3": "udakabindu viya tesu dhammesu alaggitvāeva pavattatīti veditabbaṃ. Sattānaṃ cittasantāne",
  "anya-e0301n0:1223_4": "kusale dhamme anuppannevā uppādetuṃ uppannevā vā setuṃ adatvā nīvārentīti nīvaraṇāni.",
  "anya-e0301n0:1223_5": "Kāmanaṭṭhena kāmo, chandanaṭṭhenachandoti kāmacchando. Balavarāgo. Soevanīvaraṇanti",
  "anya-e0301n0:1223_6": "kāmacchandanīvaraṇaṃ. Paṭṭhāneāruppekāmacchandaṃ nīvaraṇaṃ paṭiccauddhaccanīvaraṇanti",
  "anya-e0301n0:1223_7": "vuttattā pana thapetvā rūpārūparāge avaseso sabbolobho kāmacchande asaṅgahitonāma",
  "anya-e0301n0:1223_8": "natthi. Jhānapaṭipakkhabhāvopana pañcakāmaguṇikarāgasseva hotīti veditabbo. Byāpajjanaṃ",
  "anya-e0301n0:1223_9": "byāpādo. Cittassa pūtibhāvoti attho. Yokocidoso. Kasmā panettha thinamiddha nīvaraṇanti",
  "anya-e0301n0:1223_10": "ca uddhacca kukkucca nīvaraṇanti ca dve dve dhammā ekaṃ nīvaraṇaṃ katvā vuttāti.",
  "anya-e0301n0:1223_11": "Kiccato paccayato paṭipakkhatoca sadisattā. Tathā hi kiccato tāva thinamiddhadvayaṃ",
  "anya-e0301n0:1223_12": "cittuppādānaṃ līnabhāvā pādanakiccaṃ. Uddhaccakukkuccadvayaṃ avūpasantabhāvāpādanakiccaṃ.",
  "anya-e0301n0:1223_13": "Paccayato purimadvayaṃ tandivijambhi tatāpaccayaṃ. Pacchimadvayaṃ ñātibyasanādivitakkapaccayaṃ.",
  "anya-e0301n0:1223_14": "Paṭipakkhato purimadvayaṃ vīriyapaṭipakkhaṃ. Pacchimadvayaṃ samathapaṭipakkhanti.",
  "anya-e0301n0:1224_0": "Anusentīti anusayā. Anurūpaṃ kāraṇaṃ labhitvā uppajjantīti attho. Anuanu sentītivā",
  "anya-e0301n0:1224_1": "anusayā. Yāva maggaṃ napaṭilabhati. Tāva antarā aparikkhiyyamānā hutvā kāraṇalābhe",
  "anya-e0301n0:1224_2": "sati punappunaṃ uppajjantīti attho. Uppajjanañcettha appahīnaṭṭhena uppajjanā rahabhāvo",
  "anya-e0301n0:1224_3": "veditabbo. Na pana sarūpato uppatti, kathaṃ viññā yatīti ce. Yassa kāmarāgānusayo",
  "anya-e0301n0:1224_4": "uppajjati, tasseva paṭighānusayo uppajjatīti vuttattā. Evañca katvā pāḷiyaṃ puthujjanassa",
  "anya-e0301n0:1224_5": "sattapi anusayā anusayavāre saha anusentīti uppajjanavāre saha uppajjantīti vuttā.",
  "anya-e0301n0:1224_6": "Yathāha puthujjanassa avijjānusayoca anuseti. Kāmarāga. Paṭigha. Māna. Diṭṭhi. Vicikicchā.",
  "anya-e0301n0:1224_7": "Bhavarāganusayoca anusetīti. Tathā uppajjanavārepīti.",
  "anya-e0301n0:1225_0": "Apica, sarūpato pariyuṭṭhānaṃ apatvā santāne pavattamānehi kusalākusalā byākatacittuppādehi",
  "anya-e0301n0:1225_1": "saha anurūpā aviruddhā hutvā senti. Visuṃ sampayuttadhammabhāvena avuṭṭhitā hutvā",
  "anya-e0301n0:1225_2": "sayitā hontīti anusayā. Anu anu sentītivā anusayā. Pakatiyā yathānusayitesueva kāmarāgādīsu",
  "anya-e0301n0:1225_3": "punappunaṃ uppajjitvā diguṇa tiguṇādi vasena punappunaṃ senti. Sayanākārena uparupari",
  "anya-e0301n0:1225_4": "paliveṭhentīti attho.",
  "anya-e0301n0:1226_0": "Tīsu rāgādīnaṃ avatthāsu pathamāvatthāya ṭhitānaṃ kāmarāgā dīnametaṃ adhivacanaṃ.",
  "anya-e0301n0:1226_1": "Tisso hi avatthā anusayāvatthā pariyuṭṭhānāvatthā vītikkamāvatthāti. Tattha ye kāmarāgādayo",
  "anya-e0301n0:1226_2": "uppajjitvā kāyaṅgavācaṅgaṃ cālenti, tesaṃ tathāpavattā avatthā vītikkamāvatthānāma.",
  "anya-e0301n0:1226_3": "Ye manasmiṃ eva javanacittasahajātā hutvā pavattanti, tesaṃ tathāpavattā avatthā",
  "anya-e0301n0:1226_4": "pariyuṭṭhānāvatthānāma. Ye pana javanasahajātabhāvaṃpi apatvā vāsanādhātuyo viya",
  "anya-e0301n0:1226_5": "cikkasantānā nusayitā hutvā pariyuṭṭhānappattiyā bījabhāvena tiṭṭhanti, subhanimittādikeca",
  "anya-e0301n0:1226_6": "ārammaṇe āpātamāgate yesaṃ vasena āvajjanaṃ rāgādipātubhāvatthāya ayoniso bhavaṅgaṃ",
  "anya-e0301n0:1226_7": "āvaṭṭeti, abhāvitañca cittaṃ yesaṃ vasena damathaṃ naupeti, tesaṃ tathā pavattā avatthā",
  "anya-e0301n0:1226_8": "anusayāvatthānāma. Tadavatthikā kāmarāgādayo anusayānāma. Te pana aparamatthabhūtāpi",
  "anya-e0301n0:1226_9": "na honti. Ekantaparamatthajātikattā. Naca kusalābyākatabhūtā ekantākusalajātikattā.",
  "anya-e0301n0:1226_10": "Nāpi kusalābyākataviruddhā, visuṃ sampayuttadhammabhāvena anupaladdhattā. Nāpi kālattayavinimuttā,",
  "anya-e0301n0:1226_11": "tekālikadhammasannissayena pavattanato. Yadā pana te samuṭṭha hitvā pariyuṭṭhānabhāvaṃ",
  "anya-e0301n0:1226_12": "gacchanti, tadā visuṃ sampayuttadhamma bhāvañca gacchanti. Sārammaṇādibhāvoca tesaṃ",
  "anya-e0301n0:1226_13": "paribyatto hoti. Etadatthaṃ sandhāya kathāvatthumhi tesaṃ sārammaṇadhammabhāvo saṅkhārakkhandhabhāvoca",
  "anya-e0301n0:1226_14": "patiṭṭhāpito hotīti.",
  "anya-e0301n0:1227_0": "Yathā pana phaladhārimhi rukkhamhi visakaṇṭake dinne rukkhānusayito phaluppattiyā",
  "anya-e0301n0:1227_1": "paccayabhūto sineho parikkhayaṃ gacchati. Samaye uppajjissamānāni phalāni nuppajjanti.",
  "anya-e0301n0:1227_2": "Evaṃ sānusaye citta santāne yasmiṃ khaṇe maggo pātubhavati, tasmiṃ sahamagguppādā",
  "anya-e0301n0:1227_3": "so so anusayo parikkhayaṃ gacchati. Parikkhīṇassa pana puna pariyuṭṭhānaṃnāma natthi,",
  "anya-e0301n0:1227_4": "kuto vītikkamoti imamatthaṃ sandhāya maggo anāgatasāmaññaṃ kilesajātaṃ pajahatīti",
  "anya-e0301n0:1227_5": "tattha tattha vutto. Tattha anāgatasāmaññanti anāgatasammataṃ, na ekanta anāgataṃ.",
  "anya-e0301n0:1227_6": "Teneva hi aṭṭhakathāyaṃ maggo yekilese pajahati, te atītākivā anāgatātivā paccuppannātivā",
  "anya-e0301n0:1227_7": "navattabbāti vuttaṃ. Etenaca maggo kilesamukhena yāni kusalākusalakammānica upādinnakakhandhapañcakeca",
  "anya-e0301n0:1227_8": "pajahati, te atītātivāanāgatātivā paccuppannātivā navattabbāti dīpeti. Yadi evaṃ",
  "anya-e0301n0:1227_9": "maggena pahīnā sabbe tebhūmakadhammā kālavimuttānāma ataṅkhatā nāma apaccayānāma",
  "anya-e0301n0:1227_10": "siyunti.Na. Tekālikajātikattā saṅkhata sapaccayajātikattā ca. Te hi magge anuppanne",
  "anya-e0301n0:1227_11": "ime nāmadhammā uppajjissanti nirujjhissantīti evaṃ saṅkhatalakkhaṇaṃ āhacca ñāṇena",
  "anya-e0301n0:1227_12": "gahitattā lakkhaṇavasena tebhūmakādibhāvaṃ bhajantīti. Evañca katvā visuṃ sampayuttadhammabhāvaṃ",
  "anya-e0301n0:1227_13": "apattānaṃ anusayāvatthāya vā vāsanāvatthāyavā kammasamaṅgītāvatthāyavā āsayajjhāsayā",
  "anya-e0301n0:1227_14": "dhimutticaritavatthāsuvā ṭhitānaṃ sabhāvānaṃ jātivasena paramattha dhammatā akusalāditāca paccetabbā hotīti.",
  "anya-e0301n0:1228": "[208] Vibhāvaniyaṃ pana",
  "anya-e0301n0:1229_0": "“Appahīnā hi kilesā kāraṇalābhe sati uppajjanā rahā santāne anuanusayitā viya hontīti",
  "anya-e0301n0:1229_1": "tadavatthā anusayāti vuccanti. Te pana nippariyāyato anāgata kilesā. Atītapaccuppannāpi",
  "anya-e0301n0:1229_2": "taṃsabhāvattā tathā vuccantī”ti vuttaṃ. Tattha anusayānāma santāne kadācipi anuppanna",
  "anya-e0301n0:1229_3": "pubbā anāgata kilesā evāti katvā santāne anu anusayitā viya hontīti vuttaṃ. Taṃ na yujjati.",
  "anya-e0301n0:1230": "Na hi te anuanusayitā viya honti. Ekantena anusayitāeva hontīti.",
  "anya-e0301n0:1231": "[209] Yañca tattha",
  "anya-e0301n0:1232": "“Te pana nippariyāyato anāgatakilesā”ti vuttaṃ. Taṃpi na yuttaṃ.",
  "anya-e0301n0:1233_0": "Na hi maggena appahīnā anusayā anāgatānāma honti. Pahīnāpica nippariyāyato anāgatāti",
  "anya-e0301n0:1233_1": "nasakkā vattuṃ. Anāgata sāmaññassa adhippetattāti. Etena atītapaccuppannāpi taṃsabhāvattātathā",
  "anya-e0301n0:1233_2": "vuccantīti idaṃvipaṭikkhittaṃ hoti. Apica, uppādaṭṭhitibhaṅga pattānaṃeva ekantena",
  "anya-e0301n0:1233_3": "tekālikatā hotīti tadapattānaṃ anusayānaṃ paccuppannatā pariyāyova vattuṃ yutto.",
  "anya-e0301n0:1233_4": "Evañca katvā pāḷiyaṃ yassa kāmarāganusayo uppajjati, tassa paṭighānusayo uppajjatītiādinā",
  "anya-e0301n0:1233_5": "paccuppannakāliko uppādavāro eva vutto, na nirodhavāro, naca atītānāgata vārāti.",
  "anya-e0301n0:1233_6": "Yaṃ pana paṭisambhidāmagge hañci paccuppanne kilese pajahati. Tena hi ratto rāgaṃ",
  "anya-e0301n0:1233_7": "pajahati, duṭṭho dosaṃ, muḷho mohanti vuttaṃ. Taṃ pariyuṭṭhānapattānaṃ ekantapaccuppannakkhaṇaṃ",
  "anya-e0301n0:1233_8": "sandhāya vuttanti daṭṭhabbaṃ. Teneva hi aṭṭhakathāyaṃ vattamānuppannaṃ bhutvā vigatuppannaṃ",
  "anya-e0301n0:1233_9": "okāsakatuppannaṃ samudācāruppannanti catubbidhaṃ uppannaṃ na maggavajjhaṃ. Bhūmiladdhuppannaṃ",
  "anya-e0301n0:1233_10": "ārammaṇā dhiggahi tuppannaṃ avikkhambhituppannaṃ asamugghāṭituppannanti catubbidhaṃ",
  "anya-e0301n0:1233_11": "maggavajjhanti vuttaṃ. Tattha vattamānuppannaṃ samudā cāruppannanti idaṃ dvayaṃ khaṇapaccuppannameva.",
  "anya-e0301n0:1233_12": "Bhutvāvigatuppannaṃ atītameva. Okāsa katuppannaṃ anāgatameva. Tadubhayaṃ pana paccuppannasamīpattā",
  "anya-e0301n0:1233_13": "uppannanti vuttaṃ. Samīpapaccuppannanti vuttaṃ hoti.",
  "anya-e0301n0:1234_0": "Bhūmiladdhuppannaṃnāma attano khandhesu anusayitānaṃ maggena appahīnānaṃ anusayānaṃeva",
  "anya-e0301n0:1234_1": "nāmaṃ. Ārammaṇādhiggahituppannaṃ nāma subhanimittādike ārammaṇe sakiṃ javitvā yāva",
  "anya-e0301n0:1234_2": "tammūlako pariyuṭṭhānavego na vūpasammati, tāva adhimattathāmagata bhāvena ṭhitānaṃ",
  "anya-e0301n0:1234_3": "tesaññeva nāmaṃ. Anusayā hi nāma anamatagge saṃsāre punappunaṃ pariyuṭṭhānapattānaṃ",
  "anya-e0301n0:1234_4": "kilesānaṃ vasena uparupari thira tara daḷhatara pattiyā pakatiyāpi thāmagatāevanāma",
  "anya-e0301n0:1234_5": "honti. Na yenavā tenavā vāyāmena pajahituṃ sakkuṇeyyā. Evaṃ santepi yadā yo yo anusayo",
  "anya-e0301n0:1234_6": "paccayalābhena pariyuṭṭhāna bahulo hoti, tadā so so visesena adhimattathāma gatabhāvaṃ",
  "anya-e0301n0:1234_7": "patvā ṭhito hoti. Yadā yo yo paṭipakkhadhamma samādānena niggahapatto hoti, tadā",
  "anya-e0301n0:1234_8": "so so mandathāma gatabhāvaṃ patvā ṭhito hotīti. Avikkhambhituppannaṃnāma samatha",
  "anya-e0301n0:1234_9": "vipassanāhi suṭṭhuaniggahitānaṃ tesaññeva nāmaṃ. Asamugghāṭi tuppannaṃnāma maggena",
  "anya-e0301n0:1234_10": "appahīnānaṃ bhūmiladdhānaṃ tesaṃeva nāmanti. Yasmā pana lokuttaradhammānāma kilesānaṃ",
  "anya-e0301n0:1234_11": "accantapaṭipakkhā hontīti heṭṭhimā maggaṭṭhaphalaṭṭhā sekkhā attano maggaphalakkhaṇesu",
  "anya-e0301n0:1234_12": "upari maggājjhehipi anusayehi sānusayātivā nirānusayātivā thāmavatātivā athāmagatātivā",
  "anya-e0301n0:1234_13": "navattabbā. Tasmā anusayānaṃ tādise paccuppanna bhāve satipi hañci paccuppanne kilese",
  "anya-e0301n0:1234_14": "pajahati. Tenahi thāmagato anusayaṃ pajahatīti vutta doso natthīti veditabboti. Kāmarāgoeva",
  "anya-e0301n0:1234_15": "anusayo kāmarāgānusayo.",
  "anya-e0301n0:1235_0": "Saṃyojenti bandhantīti saṃyojanāni, tāni pana sakkāyadiṭṭhi vicikicchā sīlabbataparāmāso",
  "anya-e0301n0:1235_1": "kāmacchando byāpādoti pañca orambhāgiyāni. Rūparāgo arūparāgo māno uddhaccaṃ avijjāti",
  "anya-e0301n0:1235_2": "pañca uddhaṃbhāgiyānīti suttante abhidhammeca dasasaṃyojanāni āgatāni. Itarāni pana",
  "anya-e0301n0:1235_3": "abhidhammeeva āgatānīti tato visesakaraṇatthaṃ suttanteti vuttaṃ. Kamo pana dvinnaṃpi",
  "anya-e0301n0:1235_4": "pāḷiyā nasameti. Sabhāga dhammasaṅgahavasena pana idha aññathā kamo vutto siyāti.",
  "anya-e0301n0:1235_5": "Cittaṃ kilissanti vibādhenti upatāpenticāti kilesā. Kilissantivā malīnabhāvaṃ nihīnabhāvañca",
  "anya-e0301n0:1235_6": "gacchanti sattā etehīti kilesā. Kāmabhavanāmenāti vatthukāmadīpakena kāmanāmena rūpārūpabhavadīpakena",
  "anya-e0301n0:1235_7": "ca bhavanāmena. Tādisaṃ kāma bhavasaṅkhātaṃ ārammaṇabhūtaṃ vatthu etissāti tabbatthukā.",
  "anya-e0301n0:1235_8": "Tathā pavattanti sīlabbatāni parato āmasanākārena idaṃ me saccaṃ moghamaññanti abhinivisanākārena",
  "anya-e0301n0:1235_9": "khandhesu attābhinivesākārenaca pavattaṃ. Vatthutoti sabhāvadhammato. Ayaṃ pāpasaṅgaho",
  "anya-e0301n0:1235_10": "akusalaṅgaho navadhā vuttoti yojanā. [Akusalasaṅgaho]",
  "anya-e0301n0:1236_0": "163. Missaka saṅgahe pāṇātipātādīni pāpakammāni karontānaṃpi cittassa ārammaṇe ujukaraṇaṃnāma",
  "anya-e0301n0:1236_1": "jhānena vinā na sijjhatīti vuttaṃ sattajhānaṅgānīti. Kalyāṇevā pāpakevā ārammaṇe",
  "anya-e0301n0:1236_2": "ujukaṃ cittapaṭipādanasaṅkhātassa upanijjhāyana kiccassa aṅgānīti attho. Tattha domanassaṃ",
  "anya-e0301n0:1236_3": "akusalajjhānaṅgaṃ. Sesāni kusalākusalābyākatānīti. Kalyāṇakamma pāpakammasaṅkhātāsu",
  "anya-e0301n0:1236_4": "sugati duggati vivaṭṭasaṅkhātāsuca nānādisāsu taṃtaṃdisāti mukhappavattisaṅkhātā",
  "anya-e0301n0:1236_5": "cittassa gatināma sammāvā micchāvā pavattehi dassanādīhi eva sijjhatīti vuttaṃ dvādasamaggaṅgānīti.",
  "anya-e0301n0:1236_6": "Cittassa ujugatiyāvā vaṅkagatiyāvā gamanassa pathaṅgāni upāyaṅgānīti attho. Tattha",
  "anya-e0301n0:1236_7": "micchādiṭṭhi micchāsaṅkappa micchāvāyāma micchāsamādhayo pāpakamma duggatibhava saṅkhātāsu",
  "anya-e0301n0:1236_8": "ahitadisāsu cittassa vaṅkagatiyā gamanassa upāyaṅgāni, itarāni kalyāṇakamma sugatibhava",
  "anya-e0301n0:1236_9": "vivaṭṭadhammasaṅkhātāsu hitadisāsu ujugatiyāti daṭṭhabbaṃ. Tattha pāṇātipātakamme",
  "anya-e0301n0:1236_10": "vitakka vicāra domanassekaggatā saṅkhātaṃ caturaṅgikajjhānaṃ micchāsaṅkappa micchāvāyāma",
  "anya-e0301n0:1236_11": "micchāsamādhi saṅkhāto tiyaṅgīkamaggoca veditabbo. Evaṃ sesesu sucaritaduccaritakammesu",
  "anya-e0301n0:1236_12": "jhānamaggā uddharitabbā. Vibhaṅge pana suttantesuca micchāvācā micchākammanto micchāājīvo",
  "anya-e0301n0:1236_13": "micchāsatīti imepi cattāro āgatā. Ime pana visuṃ cetasikadhammā nahonti. Tathā tathā",
  "anya-e0301n0:1236_14": "pavattānaṃ catunnaṃ khandhānaṃ adhivacananti katvā idha nagahitā.",
  "anya-e0301n0:1237": "[210] Yaṃ pana vibhāvaniyaṃ",
  "anya-e0301n0:1238": "“Sugati duggatīnaṃ nibbānassa ca abhimukhaṃ pāpanato maggā; Tesaṃ pathabhūtāni aṅgāni maṅgānī”ti vuttaṃ; Taṃ na sundaraṃ;",
  "anya-e0301n0:1239": "Na hi aṅgāni maggānaṃ pathabhūtānināma honti; Maggasaddoyeva pathapariyāyo aṭṭhakathāsu vutto na aṅgasaddoti;",
  "anya-e0301n0:1240": "[211] Yañca tattha",
  "anya-e0301n0:1241": "“Maggassavā aṭṭhaṅgikassa aṅgāni maggaṅgānī”ti vuttaṃ. Taṃpi anupapannaṃ.",
  "anya-e0301n0:1242_0": "Idha hi katthaci citte tiyaṅgiko katthaci caturaṅgikotiādinā nānāmaggova adhippetoti.",
  "anya-e0301n0:1242_1": "Ādhipaccaṭṭhena indriyāni. Kiñca ādhipaccaṃ. Attādhīnavuttike dhamme attano gatiyaṃ",
  "anya-e0301n0:1242_2": "sabbaso vattetuṃ samatthabhāvo. Iti tesu tesu kiccesu attano ādhipaccasaṅkhātaṃ indaṭṭhaṃ",
  "anya-e0301n0:1242_3": "karonti sādhentīti indriyāni. Indaṭṭhaṃ kārentītipi indriyāni. Issarā adhipatinoti",
  "anya-e0301n0:1242_4": "vuttaṃ hoti. Tattha pañcacakkhādīni dassanādikiccesu cakkhuviññāṇādīnaṃ issarāhonti.",
  "anya-e0301n0:1242_5": "Balavadubbalamanda tikkhādīsu attākārānuvattāpanato. Bhāvadvayaṃ itthākārādivasena",
  "anya-e0301n0:1242_6": "pavattiyaṃ catusamuṭṭhānika rūpānaṃ sakalakhandhapañcakasseva vā issaro hoti. Aññathā",
  "anya-e0301n0:1242_7": "appavattito. Tathā hi yasmiṃ santāne paṭisandhiyaṃ itthibhāvo pavattati. Tasmiṃ sabbe",
  "anya-e0301n0:1242_8": "kammādipaccayā catusamuṭṭhānarūpasantatiṃ samuṭṭhāpentā itthākārasahitameva samuṭṭhāpenti,",
  "anya-e0301n0:1242_9": "no aññathā. Chandacittādhippāyāpi tasmiṃ mandākārasahitāva pavattanti. Tabbiparītena",
  "anya-e0301n0:1242_10": "purisasantānaṃ veditabbaṃ. Jīvitadvayaṃ rūpā rūpasantatīnaṃ ratti diva māsa saṃvaccharānukkamena",
  "anya-e0301n0:1242_11": "addhānapharaṇe sahajātadhammānaṃ issaro hoti. Tesaṃ tadāyattavutti kattā. Mano vijānanakicce.",
  "anya-e0301n0:1242_12": "Vedanāpañcakaṃ tathā tathā ārammaṇarasānubhavane. Saddhā ārammaṇāvīmuccane. Vīriyaṃ",
  "anya-e0301n0:1242_13": "kammani alīna vuttibhāve. Sati ārammaṇupaṭṭhāne. Samādhi ārammaṇe niccalaṭṭhi tiyaṃ.",
  "anya-e0301n0:1242_14": "Paññā asammohakicce sampayuttadhammānaṃ issaro hoti. Anaññābhibhavanīyabhāvena pavattanato.",
  "anya-e0301n0:1242_15": "Yathā hi silāyaṃ pathavī sahajātehi anabhibhavanīyā hoti. Attanāvate abhibhavitvā",
  "anya-e0301n0:1242_16": "visuṃ avijjamāneviya katvā pavattati. Yathā ca udake āpo aggimhi tejo vāte vāyo.",
  "anya-e0301n0:1242_17": "Evaṃ sampadamidaṃ daṭṭhabbaṃ.",
  "anya-e0301n0:1243_0": "Aññāyittha paṭivijjhitthāti aññātaṃ. Na aññātaṃ anaññātaṃ. Catusaccadhammo. Amataṃvā",
  "anya-e0301n0:1243_1": "padaṃ. Anaññātaṃ ñassāmi jānissāmīti anaññātaññassāmi. Ākhyātikaṃpi hi padaṃ saññāsaddabhāve",
  "anya-e0301n0:1243_2": "ṭhitaṃ nāmikaṭṭhāne tiṭṭhati. Yathā makkhaligosālo ehipassi koti. Evañhi sati tassa",
  "anya-e0301n0:1243_3": "padantarena saha samāsabhāvo navirujjhatīti. Anaññātaññassāmīti evaṃ paṭipannassa",
  "anya-e0301n0:1243_4": "indriyaṃ anaññā taññassāmītindriyaṃ. Ādimanasikārato paṭṭhāya tādisena ussāhena saha",
  "anya-e0301n0:1243_5": "vipassanaṃ ārabhantassa tasmiṃ ussāhe apaṭipassaddheyeva sotāmattimaggaṃ paṭilabhantassa",
  "anya-e0301n0:1243_6": "indriyanti vuttaṃ hoti. Ājānātīti aññaṃ. Tameva indriyanti aññindriyaṃ, pathamamaggena",
  "anya-e0301n0:1243_7": "anaññātaṃ ñatvāpi kilesappahānakiccassa apariniṭṭhitattā tassa jānanakiccassa vippakatabhāvena",
  "anya-e0301n0:1243_8": "yathā diṭṭhe tasmiṃ catusaccadhamme amatapadeeva vā punappunaṃ jānanakicca yuttānaṃ",
  "anya-e0301n0:1243_9": "indriyanti vuttaṃ hoti. Aññātāvindriyanti aññā tāvino pariniṭṭhita ājānana kiccassa",
  "anya-e0301n0:1243_10": "khīṇāsavassa indriyanti aññātāvindriyaṃ. Tividhaṃ petaṃ tathārūpe jānane sampayutta",
  "anya-e0301n0:1243_11": "dhammānaṃ issaro hotīti veditabbaṃ.",
  "anya-e0301n0:1244_0": "Tattha imesaṃ sattānaṃ pākaṭe rūpakāye attagāhadaḷhattaṃ tabbimuttica imesaṃ apariññāya",
  "anya-e0301n0:1244_1": "pariññāyaca hotīti dīpetuṃ ādito pañca pasādindriyāni vuttāni. Tassa attassa itthipuma",
  "anya-e0301n0:1244_2": "tābhedo imesaṃ vasena hoti. Tasmiṃ vā itthipurisa gāho tabbimuttica imesaṃ apariññāya",
  "anya-e0301n0:1244_3": "pariññāyaca hotīti dīpetuṃ kadanantaraṃ bhāvindriyadvayaṃ vuttaṃ. Soca attā imassa",
  "anya-e0301n0:1244_4": "vasena jīvasaññaṃ labhati. Tasmiṃvā jīvagāho tabbimuttica imassa apariññāya pariññāyaca",
  "anya-e0301n0:1244_5": "hotīti dīpetuṃ tadanantaraṃ jīvitindriyaṃ vuttaṃ. Idaṃ pana bhāvindriyato pure vattabbaṃpi",
  "anya-e0301n0:1244_6": "rūpārūpa missakattā idha vuttanti daṭṭhabbaṃ. Nāmakāye attagāhadaḷhattaṃ tabbimuttica",
  "anya-e0301n0:1244_7": "imassa apariññāya pariññāyaca hotīti dīpetuṃ nāmindriyesu manindriyaṃ ādito vuttaṃ.",
  "anya-e0301n0:1244_8": "Soca arūpī attā imesaṃ vasena saṃkiliṭṭho vipphanditoca hoti. Tasmiṃvā sukhitadukkhitagāho",
  "anya-e0301n0:1244_9": "tabbimuttica imesaṃ apariññāya pariññāyaca hotīti dīpetuṃ tadanantaraṃ pedanindriyapañcakaṃ",
  "anya-e0301n0:1244_10": "vuttaṃ. Tassa saṃkiliṭṭhassa vodānappattiyā taṃtaṃgāhavimuttiyāvā paṭipattidassanatthaṃ",
  "anya-e0301n0:1244_11": "tadanantaraṃ saddhādipañcindriyaṃ vuttaṃ. Tāya paṭipattiyā vodānappatti yā ādi majjha",
  "anya-e0301n0:1244_12": "pariyosāna dassanatthaṃ ante tīṇi lokuttarindriyāni vuttānīti.",
  "anya-e0301n0:1245": "[212] Vibhāvaniyaṃ pana",
  "anya-e0301n0:1246": "“Ettāvatā adhippetatthasiddhīti aññesaṃ agahaṇanti” vuttaṃ. Taṃ na yujjati.",
  "anya-e0301n0:1247_0": "Nahi santesupi aññesu indriyabhāvārahesu dhammesu ettāvatā adhippetatthasiddhiyā",
  "anya-e0301n0:1247_1": "tesaṃ aññesaṃ bhagavato therassaca agahaṇanti yuttaṃ vattuṃ. Indriyabhāvārahassa",
  "anya-e0301n0:1247_2": "aññassa asambhavato. Yadi hi sambhaveyya, sataṃpi sahassaṃpi gaṇhissatiyevāti. Baliyanti",
  "anya-e0301n0:1247_3": "uppannuppanne paṭipakkhadhamme sahanti maddantīti balāni. Yathā abalānaṃ baliyanti.",
  "anya-e0301n0:1247_4": "Maddantenaṃ parissayāti. Etthaca abalāti dubbalā. Nanti hīnavīriyaṃ janaṃ. Baliyantīti",
  "anya-e0301n0:1247_5": "balasā karonti ajjhottharanti. Parissayāti abalā rāgādi parissayāti attho. Apica,",
  "anya-e0301n0:1247_6": "paṭipakkhadhammehi akampiyaṭṭhena akkho bhaṇiyaṭṭhena balānināma. Tasmā assaddhiyasaṅkhātena",
  "anya-e0301n0:1247_7": "paṭipakkhadhammena kampetuṃ asakkuṇeyyatā saddhābalaṃnāma. Kosajjasaṅkhātena kampetuṃ",
  "anya-e0301n0:1247_8": "asakkuṇeyyatā vīriyabalaṃnāma. Muṭṭhasaccena kampetuṃ asakkuṇeyyatāsatibalaṃnāma.",
  "anya-e0301n0:1247_9": "Uddhaccena kampetuṃ asakkuṇeyyatāsamādhibalaṃnāma. Avijjāyakampetuṃ asakkuṇeyyatā",
  "anya-e0301n0:1247_10": "paññābalaṃ nāma. Sesadukadvayaṃ pana aññamaññaṃ paṭipakkhenayojetabbaṃ.",
  "anya-e0301n0:1248": "[213] Vibhāvaniyaṃ pana",
  "anya-e0301n0:1249": "Pāpabaladukaṃ paṭipakkhena yojetuṃ nalabbhatīti katvā “ahirikānottappadvayaṃ pana sampayuttadhammesu thirabhāve nevāti” vuttaṃ. Taṃ na sundaraṃ.",
  "anya-e0301n0:1250_0": "Sampayuttadhammesu thirabhāvotica paṭipakkhehi akampiyatā tica atthato nānattābhāvatoti.",
  "anya-e0301n0:1250_1": "Vīriyasamādhibalāni kusalākusalābyākatāni. Ahirikānottappāni akusalabalāni. Sesāni",
  "anya-e0301n0:1250_2": "kusalābyākatānīti. Adhipatīti ettha patīti sāmi issaro. So pana padesa issaro sakalissaroti",
  "anya-e0301n0:1250_3": "duvidho. Tattha indriyāni paresaṃ visaye sayaṃ paravase vattitvā attano visayeeva",
  "anya-e0301n0:1250_4": "parehi attano vase vattāpentīti padesissarā nāma. Pubbāti saṅkhāravasena pubbāgamanavasena",
  "anya-e0301n0:1250_5": "vā visesetvā pavattaṃ adhipatiṭṭhānaṃ patvā pana añño dutiyo issaronāma natthi. Tasmā",
  "anya-e0301n0:1250_6": "adhiko patīti adhipati. Attā dhīnavuttīnaṃ patīti adhipatītica vadanti.",
  "anya-e0301n0:1251_0": "Chandoeva adhipatīti chandādhipati. Chandavato kiṃnāma kammaṃ nasijjhatīti evaṃ pubbābhisaṅkhāravasenavā",
  "anya-e0301n0:1251_1": "pubbe atītabhavesu suṭṭhu āsevitachandāgamanavasenavā tesu tesu kalyāṇa pāpakammesu",
  "anya-e0301n0:1251_2": "sampayuttadhamme mahoghoviya tiṇapaṇṇakasaṭe attaparādhīne niccaṃ paggahitadhure",
  "anya-e0301n0:1251_3": "katvā pavatto kattukamyatā chando. Esa nayo sesesupi. Nanu cettha pacchimā tayo dhammā",
  "anya-e0301n0:1251_4": "adhipatibhāvaṃ gaṇhantā indriyabhāvaṃ avijahitvāva gaṇhantīti adhipatibhūtāva samānā",
  "anya-e0301n0:1251_5": "indriyakiccavasena paravasepi vattantīti. Saccaṃ, aññaṃ pana adhipatikiccaṃ, aññaṃ",
  "anya-e0301n0:1251_6": "indriyakiccanti natthettha dosoti. Yathā hi rājā cakkavattī ekassa attano purohitassa",
  "anya-e0301n0:1251_7": "santike ekaṃ dibbavijjaṃ gaṇhāti. Na ettāvatā rājā cakkavattināma nahoti. Naca vijjāhetu",
  "anya-e0301n0:1251_8": "aññassa vasena vattati. Aññañhi cakkavatti rajjakiccaṃ, aññaṃ vijjāgahaṇa kiccanti.",
  "anya-e0301n0:1251_9": "Evaṃ sampadamidaṃ daṭṭhabbaṃ. Tattha adhipatikiccaṃnāma taṃtaṃkicca visesaṃ anapekkhitvā",
  "anya-e0301n0:1251_10": "atulyabalena abhibhavitvā sahajāta dhamme attano attano kiccesu anivattamāne katvā",
  "anya-e0301n0:1251_11": "dhura vāhitā. Indriyakiccaṃ pana vijānanādikiccaṃ ārabbha pavuccatīti.",
  "anya-e0301n0:1252_0": "Āharanti sahajātādipaccayasāmaññato atirekena asādhāraṇapaccayasattivisesena haranti",
  "anya-e0301n0:1252_1": "pavattentīti āhārā. Āharantivā ajjhattasambhūtā te te paccayadhammā paccayuppannadhammāca",
  "anya-e0301n0:1252_2": "attānañceva attano attano paccayakiccaṃ paccayuppannakiccañca suṭṭhu haranti vahanti",
  "anya-e0301n0:1252_3": "etehīti āhārā. Yathāhasabbe sattā āhāraṭṭhitikāti. Etthaca sabbe sattāti etena sabbe",
  "anya-e0301n0:1252_4": "ajjhattasambhūtā paccayapaccayuppannadhammā vuttā. Āhāraṭṭhitikāti paccayaṭṭhitikā.",
  "anya-e0301n0:1252_5": "Yathārahaṃ catuvīsatipaccayehi ṭhitisabhāvāti attho. Nanucettha paccayāhārova vutto.",
  "anya-e0301n0:1252_6": "Na āhārapaccayo. Idha pana catubbidho āhārapaccayadhammova vuttoti. Saccaṃ, paccayaṭṭhena",
  "anya-e0301n0:1252_7": "pana āhāranāmakānaṃ sabbesaṃ catuvīsatipaccayadhammānaṃ majjhe yedhammā cattāro āhārāti",
  "anya-e0301n0:1252_8": "visesetvā vuttā. Te tesaṃ paccayāhārānaṃpi āhārabhūtāti siddhā hontīti. Imasmiṃ atthe",
  "anya-e0301n0:1252_9": "catunnaṃ āhārānaṃ mahanta bhāvo pākaṭo hotīti.",
  "anya-e0301n0:1253_0": "Tattha yathā yavabījānaṃvā sālibījānaṃvā ānubhāvo nāma kaḷiraṅkurānaṃ uppādāna padhānaṃ",
  "anya-e0301n0:1253_1": "hoti. Tatoparaṃ pana sassabhāvaṃ patvā cha pañca māse vaḍḍhiyāvā ṭhitiyāvā pathavi",
  "anya-e0301n0:1253_2": "rasaāporasānaṃ ānubhāvo padhānaṃ hoti. Evamevaṃ kabaḷī kārāhārūpajīvīnaṃ kāmasattānaṃ",
  "anya-e0301n0:1253_3": "kammassa ānubhāvonāma paṭisandhirūpuppādane padhānaṃ hoti. Tatoparaṃ pana yāvatāyukaṃ",
  "anya-e0301n0:1253_4": "vaḍḍhīyāvāṭhitiyāvā utuāhārānaṃ ānubhāvo padhānaṃ hoti. Kammajarūpāni hi yāva āsannamaraṇā",
  "anya-e0301n0:1253_5": "pavattamānānipi utuāhārehi anuggahitānieva pavattanti. Utuca āhāru patthambhitoyeva",
  "anya-e0301n0:1253_6": "attano kiccaṃ karoti. Tasmā tesaṃ sattānaṃ catusantatirūpaṃ kabaḷīkārāhārena anupatthambhīyamānaṃ",
  "anya-e0301n0:1253_7": "ciraṃ napavattati. Upatthambhīyamānaṃeva yāvatāyukaṃ pavattati. Yathāca sakuṇāvā",
  "anya-e0301n0:1253_8": "ḍaṃsamakasā dayovā tuṇḍena āhāraṃ gahetvā attabhāvaṃ posenti. Tuṇḍe asante āhāraṃ",
  "anya-e0301n0:1253_9": "alabhantā maranti. Evameva ime sattā phassena ārammaṇesu rasaṃ gahetvā vedanāsaṅkhātaṃ",
  "anya-e0301n0:1253_10": "upabhogaparibhogaṃ sampādetvā taṇhāvepullaṃ patvā tividhaṃ vaṭṭaṃ pūretvā yāvajjatanāpi",
  "anya-e0301n0:1253_11": "vaṭṭe anukaṇṭhamānā pavattanti.",
  "anya-e0301n0:1254_0": "Yadi hi phassonāma na siyā, ārammaṇarasaṃ alabhitvā vedanā paribhogarahitena taṇhuppattiyā",
  "anya-e0301n0:1254_1": "okāso natthīti tividhavaṭṭameva nasiyāti. Yathāca te sakuṇādayo pakkhe viyūhitvā",
  "anya-e0301n0:1254_2": "antarā apatamānā rukkhato rukkhaṃ vanato vanaṃ vicaritvā attānaṃ yāpenti. Pakkhesu",
  "anya-e0301n0:1254_3": "asantesu gamanaṃ asampādentā patitvā maranti. Evamevaṃ ime sattā āyūhanalakkhaṇāya",
  "anya-e0301n0:1254_4": "cetanāya cetayitvā kammasamaṅgitaṃ sampādetvā bhavato bhavaṃ vicaritvā yāvajjatanā",
  "anya-e0301n0:1254_5": "vaṭṭe saṃsaranti. Yadi hi cetanānāma na siyā, kammavaṭṭassa abhāvo. Tadabhāveca vipākavaṭṭassa",
  "anya-e0301n0:1254_6": "abhāvo. Tadabhāveca tadanusayitassa kilesavaṭṭassa abhāvoti vaṭṭaṃnāma na siyāti.",
  "anya-e0301n0:1254_7": "Yathāca te sakuṇādayo cakkhunā gocaraṭṭhānaṃvā taṃtaṃdisābhāgaṃvā vibhāvetvā yāvajīvaṃ",
  "anya-e0301n0:1254_8": "attānaṃ yāpenti. Cakkhusmiṃ asante kiñcigahetabbavatthuṃvā gantabbaṭṭhānaṃvā alabhitvā",
  "anya-e0301n0:1254_9": "tattheva maranti. Evamevaṃ sampayuttā dhammā ārammaṇavijānalakkhaṇena viññāṇena taṃtaṃārammaṇaṃ",
  "anya-e0301n0:1254_10": "labhitvā tasmiṃ tasmiṃ phassādayo uppādetvā tividhaṃ vaṭṭaṃ vaṭṭenti. Yadi hi viññāṇaṃnāma",
  "anya-e0301n0:1254_11": "na siyā, phassādīnaṃ ārammaṇalābhoyeva natthīti vaṭṭameva na siyāti. Tenāha cattāro",
  "anya-e0301n0:1254_12": "āhārā.La. Viññāṇaṃ catutthanti. Saṃyuttakeca –",
  "anya-e0301n0:1255_0": "Cattārome bhikkhave āhārā bhūtānaṃ vā sattānaṃ ṭhitiyā sambhavesīnaṃvā sattānaṃ anuggahāya",
  "anya-e0301n0:1255_1": "kabaḷīkāro āhāro oḷārikovā sukhumovā, phasso dutīyo, manosañcetanā tatīyā, viññāṇaṃ catutthanti vuttaṃ.",
  "anya-e0301n0:1256_0": "Tattha bhūtānanti vuddhippattānaṃ. Sambhavesīnanti kalalādi kāle ṭhitānaṃ. Catunnaṃpana",
  "anya-e0301n0:1256_1": "āhārānaṃ yathāsambhavaṃ anamatagge saṃsāravaṭṭevā tasmiṃ tasmiṃ bhavevā ṭhitiyāvā",
  "anya-e0301n0:1256_2": "anuggahāyavā pavatti ākāro vuttanayena veditabbo. Aṭṭhakathāyaṃ pana kopanettha āhāro.",
  "anya-e0301n0:1256_3": "Kiṃ āhāretīti. Kabaḷīkārā hāro ojaṭṭhamakarūpāni āhāreti. Phassāhāro tisso vedanā.",
  "anya-e0301n0:1256_4": "Manosañcetanāhāro tayo bhave. Viññāṇā hāro paṭisandhināmarūpanti vuttaṃ. Taṃ pākaṭaphalavasena",
  "anya-e0301n0:1256_5": "vuttanti daṭṭhabbaṃ. Ojaṭṭhamakarūpuppādanaṃ pana kabaḷīkārāhārassa mahantaṃ kiccaṃ",
  "anya-e0301n0:1256_6": "nahoti. Catusantatirūpupatthambhanameva mahantaṃ. Teneva hi pāḷiyaṃ ṭhitiyātica anuggahāyātica vuttaṃ.",
  "anya-e0301n0:1257_0": "Apica yathā upanissayāsevanapaccayā suttanti kapariyāyā abhidhammapariyāyātica duvidhā",
  "anya-e0301n0:1257_1": "honti. Tathā āhārapaccayopi duvidho. Tattha yaṃ vuttaṃ manosañcetanāhāro tayobhaveti.",
  "anya-e0301n0:1257_2": "Taṃ suttantikapariyāyaṃ sandhāya vuttaṃ. Nahi paṭṭhāne arūpā hārā asahajātānaṃ dhammānaṃ",
  "anya-e0301n0:1257_3": "āhāraṭṭhena paccayānāma hontīti. Pañcaviññāṇesu jhānaṅgāni nalabbhanti. Tāni hi dubbalakiccaṭṭhānavatthukattā",
  "anya-e0301n0:1257_4": "rūpādīsu abhinipātamattāni hontīti na tesu vijjamānā vedanā ekaggatā jhānakiccaṃ",
  "anya-e0301n0:1257_5": "sādhentīti. Vitakkapacchimakaṃ jhānantica vuttaṃ. Jhānaṅgānaṃ nāyakabhūtoca vitakko",
  "anya-e0301n0:1257_6": "tesu natthīti tattha tāvedanā ekaggatāyo taṃ na sādhentīti. Vīriyupatthambharahitā",
  "anya-e0301n0:1257_7": "dhammā sampayuttadhammesu thirabhāvappattā nahontīti avīriyesu soḷasāhetukacittesu",
  "anya-e0301n0:1257_8": "samādhibalakiccaṃ na sādheti. Vīriyapacchimakaṃ balanti hi vuttanti āha avīriyesu",
  "anya-e0301n0:1257_9": "balāni nalabbhantīti. Heturahitā ca dhammā vaṭṭassa vivaṭṭassaca pattiyā pathabhāvaṃ",
  "anya-e0301n0:1257_10": "nagacchanti. Hetupacchimako maggoti hi vuttanti āha ahetukesu maggaṅgāni na labbhantīti.",
  "anya-e0301n0:1257_11": "Vicikicchāsampayuttecitte ekaggatā adhimokkharahi tattā ekantena saṃsappanasabhāvāya",
  "anya-e0301n0:1257_12": "vicikicchāya abhibhūtattā ca maggindriyabalabhāvāya balavatī nahotīti vuttaṃ vicikicchā",
  "anya-e0301n0:1257_13": "citte ekaggatā maggindriyabalabhāvaṃ na gacchatīti. Dvihetuka tihetuka javanesvevāti",
  "anya-e0301n0:1257_14": "ettha dvihetuka tihetukasaddena momūhadvayahasanajavanāni nivatteti. Javanasaddena",
  "anya-e0301n0:1257_15": "tibhūmakāni dvihetukatihetukavipākāni nivatteti.",
  "anya-e0301n0:1258": "[214] Vibhāvaniyaṃ pana",
  "anya-e0301n0:1259": "“Dvihetukatihetukagahaṇena ekahetukesu adhipatīnaṃ abhāvaṃ dassetī”ti vuttaṃ, javanabhāvasāmaññattā pana hasanacittepi tesaṃ abhāvo dassetabboyeva hotīti.",
  "anya-e0301n0:1260_0": "Yathāsambhavanti laddhapubbāti saṅkhārassa laddhapubbāgamassa ca ekekassa adhipatino",
  "anya-e0301n0:1260_1": "sambhavānurūpaṃ ekova labbhati. Na dutiyo. Itarathā adhipatieva nasiyāti. Evañca",
  "anya-e0301n0:1260_2": "katvā paṭṭhāne yathā indriyapaccayavibhaṅge arūpinoindriyā sampayuttakānaṃdhammānaṃ",
  "anya-e0301n0:1260_3": "taṃsamuṭṭhānānañca rūpānaṃ indriyapaccayena paccayoti vuttaṃ. Na tathā adhipatipaccayavibhaṅge.",
  "anya-e0301n0:1260_4": "Tattha pana chandādhipati chandasampayuttakānantiādinā ekekādhipati vibhāgavaseneva",
  "anya-e0301n0:1260_5": "vuttanti. Evañhi sati adhipati indriyānaṃ viseso pākaṭo hotīti. Naveritāti nava īritā",
  "anya-e0301n0:1260_6": "kathitā. Kusalā kusalā byākatehi samākiṇṇo kusalādi samākiṇṇo. [Missakasaṅgaho]",
  "anya-e0301n0:1261_0": "164. Cattāri saccāni bujjhatīti bodhi. Bujjhantivā tāni taṃ samaṅgino etāyāti bodhi.",
  "anya-e0301n0:1261_1": "Catumaggañāṇaṃ. Vuttañhetaṃ mahā niddese bodhi vuccati catūsu maggesu-ñāṇanti. Pakkhoti",
  "anya-e0301n0:1261_2": "koṭṭhāso sambhāro. Bodhiyā pakkhe bhavāti bodhipakkhiyā. Adhisīlā dhicittā dhipaññā",
  "anya-e0301n0:1261_3": "saṅkhātāsu tīsu sikkhāsu pariyāpannānaṃ satthusāsanadhammānaṃ etaṃnāmaṃ. Te pana",
  "anya-e0301n0:1261_4": "koṭṭhāsato satta vidhā hontīti āha cattārosatipaṭṭhānātiādi. Sampayutta dhammesu",
  "anya-e0301n0:1261_5": "pamukhā padhānā hutvā kāyādīsu ārammaṇesu tiṭṭhanti nānārammaṇesu cittagamanaṃ nivattetvā",
  "anya-e0301n0:1261_6": "tesveva kāyādīsu citta nibandhanavasena pavattantīti paṭṭhānāni. Satieva paṭṭhānānīti",
  "anya-e0301n0:1261_7": "sati paṭṭhānāni. Cattārisatipaṭṭhānānīti vattabbe dhammabhāvaṃ apekkhitvā cattārosatipaṭṭhānā",
  "anya-e0301n0:1261_8": "tivuttanti daṭṭhabbaṃ. Kāyeanupassanā kāyā nupassanā. Rūpakāye rūpasamūhe assāsapassāsādikassa",
  "anya-e0301n0:1261_9": "avayavakāyassa taṃtaṃkāyabhāvenavā aniccādibhāvenavā yāva tasmiṃ tasmiṃ kāye sammoho",
  "anya-e0301n0:1261_10": "pahiyyati. Tāva punappunaṃ nirantaraṃ samanupassanāti attho. Navappabhedāsu vedanāsu",
  "anya-e0301n0:1261_11": "sukhavedanādi kāyaavayavavedanāya taṃtaṃ vedanābhāvena udayabbayavasena ca anupassanā",
  "anya-e0301n0:1261_12": "vedanānupassanā. Soḷasa pabhedesu sarāgā dīsu cittesu sarāgādikassa avayavacittassa",
  "anya-e0301n0:1261_13": "taṃtaṃ cittabhāvena udayabbayavasenaca anupassanā cittānupassanā. Pañcapabhedesu",
  "anya-e0301n0:1261_14": "nīvaraṇādīsu dhammesu kāmacchandādikassa avayavadhammassa taṃ taṃ dhammabhāvena udayabbayavasenaca",
  "anya-e0301n0:1261_15": "anupassanā dhammānupassanā.",
  "anya-e0301n0:1262": "[215] Yaṃ pana vibhāvaniyaṃ",
  "anya-e0301n0:1263": "“Kucchitānaṃ kesādīnaṃ āyoti kāyo. Assāsa passāsānaṃvā samūho kāyo”ti vuttaṃ. Taṃ na sundara meva.",
  "anya-e0301n0:1264": "[216] Yañca tattha",
  "anya-e0301n0:1265": "“Kāyassa anupassanā kāyānupassanā”ti vuttaṃ. Taṃpi na sundaraṃ.",
  "anya-e0301n0:1266": "Kāye kāyānupassī viharatīti hi vuttaṃ. Etena hi kāye anupassanā kāyānupassanāti ayamatthova padhānato dassitoti.",
  "anya-e0301n0:1267": "[217] Yañca tattha",
  "anya-e0301n0:1268": "“Vedanānaṃ vasena anupassanā”ti vuttaṃ. Taṃpi na sundaraṃ. Vedanāsu vedanānupassīti hi vuttaṃ. Tathā cittānupassanā padepi.",
  "anya-e0301n0:1269": "[218] Yaṃpi tattha",
  "anya-e0301n0:1270": "“Saññāsaṅkhārānaṃ dhammānaṃ bhinnalakkhaṇānameva anupassanā dhammānupassanā”ti vuttaṃ. Taṃpi na sundarameva.",
  "anya-e0301n0:1271_0": "Na hi katthaci pāḷiyaṃ saññāsaṅkhārāva visesetvā dhammāti vuttā atthīti. Pāḷiyañhi",
  "anya-e0301n0:1271_1": "chanīvaraṇā pathamaṃ dhammāti vuttā. Tato pañcupādānakkhandhā. Tato dvādasāyatanāni.",
  "anya-e0301n0:1271_2": "Tato sattabojjhaṅgā. Tato cattāri saccānīti. Yadievaṃ ekāya dhammānupassanāya vuttāya",
  "anya-e0301n0:1271_3": "itarāpi siddhāti satipaṭṭhānaṃ ekameva vattabbaṃ, na cattāroti.Na. Yo hi dhammānupassanāyaṃ",
  "anya-e0301n0:1271_4": "rūpakkhandho vutto. So ruppanalakkhaṇānupassanavasena vutto. Ruppanalakkhaṇañhi nibbattitapara",
  "anya-e0301n0:1271_5": "matthadhammo. Soca tathā anupassantassa visesato sukhumassa attavipallāsassa pahānāya",
  "anya-e0301n0:1271_6": "hotīti. Kāyoti pana taṃtaṃ samūhabhūtarūpadhammavasena veditabbo. Naruppanalakkhaṇavasena.",
  "anya-e0301n0:1271_7": "Naca taṃtaṃ kāyabhāvena gahito taṃtaṃ rūpadhammasamūho nibbattita paramatthadhammonāma",
  "anya-e0301n0:1271_8": "hoti. Paññattimissakattā. Soca tathā anupassantassa visesato oḷārikassa subhādi vipallāsassa",
  "anya-e0301n0:1271_9": "pahānāya hotīti. Tathā vedanācittesupi oḷārikavipallāso sukhumavipallāsoti dve dve",
  "anya-e0301n0:1271_10": "vipallāsā honti. Tattha attupanibandhā niccasukha vipallāsā oḷārikā. Attavipallāso",
  "anya-e0301n0:1271_11": "sukhumo. Tattha vedanā cittā nupassanā oḷārikavipallāsānaṃ pahānāya visuṃ vuttā.",
  "anya-e0301n0:1271_12": "Dhammesu vedanākkhandhaviññāṇakkhandhā sukhuma vipallāsa pahānāyāti. Tasmā cattārova",
  "anya-e0301n0:1271_13": "satipaṭṭhānā vattabbāti. Sammā padahanti etehīti sammappadhānāni. Kāmaṃ tacoca nhāruca,",
  "anya-e0301n0:1271_14": "aṭṭhica avasissatu. Upassussatu me sarīre maṃsalohitaṃ. Yantaṃ purisathāmena purisaparakkamena",
  "anya-e0301n0:1271_15": "pattabbaṃ. Na taṃ apatvā vīriyassa saṇṭhānaṃ bhavissatīti evaṃ anivattanavutti vasena",
  "anya-e0301n0:1271_16": "pavattassa sammāvāyāmassa etaṃ nāmaṃ. So pana tathā pavatto ekopi samāno kiccasiddhivasena",
  "anya-e0301n0:1271_17": "catudhā hotīti. Vuttaṃ uppannānantiādi.",
  "anya-e0301n0:1272_0": "Tattha uppannānaṃpāpakānanti asukasmiṃ kāle dese ṭhāne vā ahaṃ idañcidañca nāma pāpaṃ",
  "anya-e0301n0:1272_1": "akāsiṃ, idañcidañcanāma mayhaṃ uppannanti evaṃ attano santāne uppannabhāvena viditānaṃ",
  "anya-e0301n0:1272_2": "akusalānaṃ. Pahānāyāti tesaṃ attano santāne ajjatagge yāvaparinibbānāpuna anuppādadhammatāpādanakaraṇatthaṃ.",
  "anya-e0301n0:1272_3": "Vāyāmoti sīla pūraṇa samatha vipassanābhāvanākammesu daḷhaṃ vāyāmo. Anuppannānanti",
  "anya-e0301n0:1272_4": "attano santāne uppannapubbanti aviditānaṃ parasantānesuvā suttantesuvā disvāvā sutvāvā",
  "anya-e0301n0:1272_5": "viditānaṃ. Anuppādāyāti yesaṃ akusala mūlānaṃ atthitāya imesaṃ sattānaṃ īdisāni kilesajātāni",
  "anya-e0301n0:1272_6": "vā pāpakammānivā uppajjanti. Tāni mayi vijjantieva. Ahaṃpi tehi kilesehivā kammehivā",
  "anya-e0301n0:1272_7": "aparimuttoyeva. Ahaṃpi svevā parasuvevā bhavantaresuvā tāni attano santāne uppādessā",
  "anya-e0301n0:1272_8": "miyevāti evaṃ paccavekkhitvā tesaṃ akusalamūlānaṃ attano santāne uppattiyā paccayasamucchindanatthaṃ.",
  "anya-e0301n0:1272_9": "Anuppannānaṃkusalānanti catubhūmakesu kusaladhammesu sattavisuddhipabhedesu imenāma",
  "anya-e0301n0:1272_10": "visuddhidhammā mayā appattā anadhigatāeva hontīti evaṃ ñatvā samaye anatikkanteeva",
  "anya-e0301n0:1272_11": "appattānaṃ anadhigatānaṃ upari visuddhidhammānaṃ adhigamanatthāya.",
  "anya-e0301n0:1273_0": "Uppannānaṃ kusalānaṃ bhiyyo bhāvāyāti yāni sīlādīni kusalāni mayi uppannāni. Tāni",
  "anya-e0301n0:1273_1": "yāva niyāmaṃ naokkamanti, tāva mayhaṃ etānīti vattuṃ nārahanti. Svevā parasuvevā",
  "anya-e0301n0:1273_2": "bhavantaraṃ patvāvā bhijjissanti yevāti evaṃ paccavekkhitvā attano santāne uppannānaṃ",
  "anya-e0301n0:1273_3": "tesaṃ sabbaso akuppadhammatāpādanavasena suṭṭhutaraṃ vaḍḍhanatthāya. Etesu pana catūsu",
  "anya-e0301n0:1273_4": "mukhesu yena kenaci ekena mukhena uppanno vāyāmo catukiccasādhakoeva hotīti veditabbo.",
  "anya-e0301n0:1273_5": "Aṭṭhakathāyaṃ pana maggakkhaṇe eva ekassa tassa catukiccasādhakatā vuttāti.",
  "anya-e0301n0:1274_0": "Ijjhanaṃ iddhi, tassa tassa yogakammassa siddhi samiddhi nibbattīti attho. Sā pana",
  "anya-e0301n0:1274_1": "saṅkhepato abhiññeyyānaṃ dhammānaṃ abhiññāsiddhi, pariññeyyānaṃ pariññāsiddhi, pahātabbānaṃ",
  "anya-e0301n0:1274_2": "pahānasiddhi, sacchikā tabbānaṃ sacchikaraṇasiddhi, bhāvetabbānaṃ bhāvanāsiddhīti",
  "anya-e0301n0:1274_3": "pañcavidhā hoti. Ijjhatītivā iddhi satthusāsane yogakammena ijjhantānaṃ sabbesaṃ",
  "anya-e0301n0:1274_4": "mahaggata lokuttaradhammānaṃ nāmaṃ. Pajjati etenāti pādo. Iddhiyā pādoti iddhipādo.",
  "anya-e0301n0:1274_5": "Iddhipattiyā balavupāyo padhānakāraṇanti vuttaṃ hoti. So pana catunnaṃ adhipatidhammānaṃ",
  "anya-e0301n0:1274_6": "vasena catudhā hotīti vuttaṃ cattāro iddhipādātiādi. Adhipatibhūto chandova iddhipādoti",
  "anya-e0301n0:1274_7": "chandiddhipādo. Esanayo sesesupīti. Etthaca sabbe mahaggatānuttarabhūtā uttarimanussa",
  "anya-e0301n0:1274_8": "dhammānāma napākatikena chandenavā vīriyenavā cittenavā paññāya vā adhigantabbā honti.",
  "anya-e0301n0:1274_9": "Yena kenaci palibodhena paṭibāhituṃ asakkuṇeyyena adhipatibhāvapattena chandādināeva",
  "anya-e0301n0:1274_10": "adhigantabbā. Tasmā ime cattāro dhammā adhipatibhūtāva idha adhippetāti daṭṭhabbāti.",
  "anya-e0301n0:1275": "[219] Yaṃpana vibhāvaniyaṃ",
  "anya-e0301n0:1276_0": "“Ijjhati adhiṭṭhānādikaṃ etāyāti iddhi, iddhividhaññāṇaṃ. Iddhiyā pādo iddhipādo”ti",
  "anya-e0301n0:1276_1": "vuttaṃ. Taṃ saṃyuttake katamāca bhikkhave iddhi. Idha bhikkhave bhikkhu anekavihitaṃ",
  "anya-e0301n0:1276_2": "iddhividhaṃ paccanubhoti. Ekopi hutvā bahudhā hoti.La. Yāva brahmalokāpi kāyena vasaṃ",
  "anya-e0301n0:1276_3": "vatteti. Ayaṃ vuccati bhikkhave iddhīti imāya pāḷiyā sameti. Evaṃsantepi idha abhidhammapariyāyova",
  "anya-e0301n0:1276_4": "adhippetoti taṃ na yujjatiyeva.",
  "anya-e0301n0:1277_0": "Vibhaṅge pana pathamavāre lokiya lokuttaramissakā citta cetasikarāsīeva iddhipādāti",
  "anya-e0301n0:1277_1": "vuttā. Aṭṭhakathāyañca-pathamajjhāna parikammaṃhi iddhipādonāma. Pathamajjhānaṃ iddhināma.La.",
  "anya-e0301n0:1277_2": "Nevasaññā nāsaññāyatanajjhānaparikammaṃ iddhipādonāma. Nevasaññānāsaññā yatanajjhānaṃ",
  "anya-e0301n0:1277_3": "iddhināma. Sotāpattimaggassa vipassanā iddhipādo nāma. Sotāpattimaggo iddhināma.La.",
  "anya-e0301n0:1277_4": "Arahattamaggassa vipassanā iddhipādonāma. Arahattamaggo iddhināmātica. Pathamajjhānaṃ",
  "anya-e0301n0:1277_5": "iddhipādonāma. Dutiyajjhānaṃ iddhināma. La. Ākiñcaññāyatanajjhānaṃ iddhi pādonāma.",
  "anya-e0301n0:1277_6": "Nevasaññā nāsaññā yatanajjhānaṃ iddhināma. Sotā pattimaggo iddhipādonāma. Sakadāgāmimaggo",
  "anya-e0301n0:1277_7": "iddhināma.La. Arahattamaggo iddhināmāti ca vuttaṃ. Taṃtaṃ pādakajjhānaṃ iddhipādonāma.",
  "anya-e0301n0:1277_8": "Tato tato vuṭṭhahitvā uppāditamaggo iddhināmātipi vattuṃ vaṭṭatiyeva. Idha pana uttaracūḷabhājaniye",
  "anya-e0301n0:1277_9": "āgatanayena cattāro adhipatidhammāeva iddhipādāti vuttā.",
  "anya-e0301n0:1278_0": "Tattha pana lokuttarabhūtāeva adhippetā. Idha lokiya lokuttara missakabhūtāti. Indriyabalāni",
  "anya-e0301n0:1278_1": "atthato heṭṭhā vuttāneva. Pākaṭaṭṭhānato pana catūsu sotāpattiyaṅgesu saddhāya thāmo",
  "anya-e0301n0:1278_2": "veditabbo. Yathāha-kattha bhikkhave saddhindriyaṃ daṭṭhabbaṃ. Catūsu sotāpattiyaṅgesu",
  "anya-e0301n0:1278_3": "ettha saddhindriyaṃ daṭṭhabbanti. Catūsu sammappadhānesu vīriyassa. Yathāha-kattha",
  "anya-e0301n0:1278_4": "bhikkhave vīriyindriyaṃ daṭṭhabbaṃ. Catūsu sammappadhānesu ettha vīriyindriyaṃ daṭṭhabbanti.",
  "anya-e0301n0:1278_5": "Catūsu satipaṭṭhānesu satiyā. Yathāha-kattha bhikkhavesatindriyaṃ daṭṭhabbaṃ. Catūsu",
  "anya-e0301n0:1278_6": "satipaṭṭhānesuettha satindriyaṃ daṭṭhabbanti. Catūsu jhānesu samādhissa. Yathāha-kattha",
  "anya-e0301n0:1278_7": "bhikkhave samādhindriyaṃ daṭṭhabbaṃ. Catūsu jhānesu ettha samādhindriyaṃ daṭṭhabbanti.",
  "anya-e0301n0:1278_8": "Catūsu ariyasaccesu paññāya thāmo veditabbo. Yathāha-kattha bhikkhave paññindriyaṃ",
  "anya-e0301n0:1278_9": "daṭṭhabbaṃ. Catūsu ariyasaccesu ettha paññindriyaṃ daṭṭhabbanti. Sambodhi vuccati",
  "anya-e0301n0:1278_10": "catūsu maggesu ñāṇaṃ, samantato bujjhati paṭivijjhati bujjhanti vā etāyāti katvā.",
  "anya-e0301n0:1278_11": "Sā hi catusaccadhammaṃ bujjhamānā ekakkhaṇe soḷasahi atthehi saddhiṃ samantato bujjhati,",
  "anya-e0301n0:1278_12": "na ekadesa toti tassā sambodhiyā samuṭṭhāpanaṭṭhena sambodhiyā aṅgo sahakārībalavapaccayoti",
  "anya-e0301n0:1278_13": "sambojjhaṅgo. Satieva sambojjhaṅgo satisambojjhaṅgo. Sā hi kāyādīsu catūsu attano",
  "anya-e0301n0:1278_14": "gocaresu bhāvanāvasena suṭṭhusaṃvaḍḍhamānā anupubbena sabbapamāda pakkhaṃ vidhametvā",
  "anya-e0301n0:1278_15": "sabbaṃ appamādapakkhañca pūretvā catumaggaññāṇa saṅkhātaṃ sambodhiṃ samuṭṭhāpetīti.",
  "anya-e0301n0:1278_16": "Vipassanāya bhūmibhūte ajjhatta bahiddhādhamme vicināti kakkhaḷattaphusanādīhi aniccatādīhica",
  "anya-e0301n0:1278_17": "vividhā kārehi cuṇṇavicuṇṇaṃ kurumānoviya tesu daṭṭhabbākāraṃ asesaṃ upadhāretīti",
  "anya-e0301n0:1278_18": "dhammavicayo. Soeva sambojjhaṅgoti dhammavicaya sambojjhaṅgo. Sopi hi attano gocarabhūtesu",
  "anya-e0301n0:1278_19": "tesu dhammesu bhāvanāvasena suṭṭhusaṃvaḍḍhamāno anupubbena sabbaṃsammoha pakkhaṃ",
  "anya-e0301n0:1278_20": "vidhametvā sabbaṃ asammohapakkhaṃ pūretvā sayaṃ catumaggañāṇa sambodhi hutvā samuṭṭhahatīti.",
  "anya-e0301n0:1278_21": "Sammappadhānavīriyameva sambojjhaṅgoti vīriyasambojjhaṅgo. Tampi hi catubbidhesu",
  "anya-e0301n0:1278_22": "attano gocaresu bhāvanāvasena suṭṭhu saṃvaḍḍhamānaṃ anupubbena sabbaṃ kusalesu dhammesu",
  "anya-e0301n0:1278_23": "līnasaṅkoca kosajjapakkhaṃ kilesajātaṃ vidhametvā sabbaṃ dhurasaṃpaggahapakkhaṃ pūretvā",
  "anya-e0301n0:1278_24": "vuttappakāraṃ sambodhiṃ samuṭṭhā petīti.",
  "anya-e0301n0:1279_0": "Pītiyeva sambojjhaṅgo pīti sambojjhaṅgo. Sāpi hi vuttappakāresu gocaresu suṭṭhu saṃvaḍḍhamānā",
  "anya-e0301n0:1279_1": "kusalesu dhammesu sabbaṃ cittassa aratiukkaṇṭhapakkhaṃ vidhametvā sabbaṃ dhammarati",
  "anya-e0301n0:1279_2": "dhammanandidhammārāma pakkhaṃ pūretvā vuttappakāraṃ sambodhiṃ samuṭṭhāpeti. Passaddhieva",
  "anya-e0301n0:1279_3": "sambojjhaṅgo passaddhi sambojjhaṅgo. Sāpi hi vuttapakāresu gocaresu bhāvanāvasena",
  "anya-e0301n0:1279_4": "suṭṭhu saṃvaḍḍhamānā sabbaṃ cittassa sārambha darathapakkhaṃ vidhametvā sabbaṃ vūpasantasītalapakkhaṃ",
  "anya-e0301n0:1279_5": "pūretvā vuttappakāraṃ sambodhiṃ samuṭṭhāpeti. Samādhieva sambojjhaṅgoti samādhi sambojjhaṅgo.",
  "anya-e0301n0:1279_6": "Tassa sambodhisamuṭṭhāpanatā pākaṭā. Tatramajjhattatā saṅkhātā upekkhāeva sambojjhaṅgoti",
  "anya-e0301n0:1279_7": "upekkhā sambojjhaṅgo. Sāpihi vuttappakāresu satiādīnaṃ gocaresu bhāvanāvasena suṭṭhu",
  "anya-e0301n0:1279_8": "saṃvaḍḍhamānā sabbaṃ cittassa līnuddhaccapakkhaṃ vidhametvā samavāhitapakkhaṃ pūretvā",
  "anya-e0301n0:1279_9": "vuttappakāraṃ sambodhiṃ samuṭṭhāpetīti. Sammā aviparītato dassanaṃ sammādiṭṭhi. Sā",
  "anya-e0301n0:1279_10": "pana dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ, dukkhaniro dhagāminipaṭipadāya",
  "anya-e0301n0:1279_11": "ñāṇanti catubbidhā hoti. Sammā aviparītato saṃkappanaṃ sammāsaṅkappo. Yathā sammādiṭṭhi",
  "anya-e0301n0:1279_12": "daṭṭhabbasabhāvesu pharamānā pavattati tathā tassā saṃvidhānanti attho. Teneva hi",
  "anya-e0301n0:1279_13": "so paññākkhandhe saṅgahitoti. Yathāha-yācāvuso visākha sammādiṭṭhi, yoca sammāsaṅkappo,",
  "anya-e0301n0:1279_14": "ime dhammā paññākkhandhe saṅgahitāti. Sammāvācā dayo pubbe vuttatthāyeva. Sammā vāyamanti",
  "anya-e0301n0:1279_15": "ekenāti sammāvāyāmo. Catukiccasādhakaṃ sammappadhāna vīriyaṃ. Passaddhidvayaṃ passaddhisāmaññena",
  "anya-e0301n0:1279_16": "ekaṃ katvā cuddasete sabhāvatoti vuttaṃ. Sattadhāti vuttappakārānaṃ satipaṭṭhānacatukka",
  "anya-e0301n0:1279_17": "sammappadhānacatukkādīnaṃ vasena sattadhā. Idāni tesaṃ cuddasannaṃ kiccānaṃ ṭhānabhedaṃ",
  "anya-e0301n0:1279_18": "dassetuṃ saṅkappapassaddhicātiādimāha.",
  "anya-e0301n0:1280": "[220] Yaṃpana vibhāvaniyaṃ",
  "anya-e0301n0:1281": "“Sattadhā tattha saṅgahoti vatvā puna taṃ dassetuṃ saṅkappapassaddhicātiādimāhā”ti vuttaṃ. Taṃ na yujjati.",
  "anya-e0301n0:1282_0": "Na hi tattha satta sarūpaṃ labbhatīti. Saṅkappo viratittayañca ekaṃ maggaṅgaṭṭhānaṃ",
  "anya-e0301n0:1282_1": "pāpuṇāti. Passaddhica pītica upekkhāca ekaṃ bojjhaṅgaṭṭhānaṃ. Chandoca cittañca ekaṃ",
  "anya-e0301n0:1282_2": "iddhipādaṭṭhānanti evaṃ navadhammā ekaṭṭhānikā honti. Ekaṃ vīriyaṃ catusammappadhāna",
  "anya-e0301n0:1282_3": "iddhi pādindriya balabojjhaṅga maggaṅga vasena navaṭṭhānikaṃ. Ekā sati catusatipaṭṭhāna",
  "anya-e0301n0:1282_4": "indriya bala bojjhaṅga maggaṅga vasena aṭṭhaṭṭhānikā. Eko samādhi indriya bala bojjhaṅga",
  "anya-e0301n0:1282_5": "maggaṅga vasena catuṭṭhāniko. Ekāpaññā iddhipādindriya bala bojjhaṅga maggaṅga vasena",
  "anya-e0301n0:1282_6": "pañcaṭṭhānikā. Ekā saddhā indriya bala vasena duṭṭhānikāti. Te pana sattatiṃsa pabhedā",
  "anya-e0301n0:1282_7": "dhammā pubbabhāge nānārammaṇā nānākhaṇikāca honti. Maggaphalesu pana navaṭṭhānikaṃ",
  "anya-e0301n0:1282_8": "vīriyaṃ ekameva nibbānaṃ ārammaṇaṃkatvā navasuṭhānesu atta paṭipakkhānaṃ pāpa dhammānaṃ",
  "anya-e0301n0:1282_9": "paccaya yamugghātavasena nava kiccāni sādhayamānaṃ ekameva pavattati. Esa nayo aṭṭhaṭṭhānikādīsu.",
  "anya-e0301n0:1282_10": "Tasmā te ekakkhaṇe ekacitte sabbe ekato upalabbhantīti vuttaṃ sabbe lokuttare hontīti.",
  "anya-e0301n0:1282_11": "Navāsaṅkappa pītiyoti ettha vāsaddo kvaci saddattho. Saṅkappo kvaci dutīyajjhānikā",
  "anya-e0301n0:1282_12": "dikepītica kvaci catutthajjhānikādike lokuttare nahontīti attho.",
  "anya-e0301n0:1283_0": "Lokiyepīti sīlavisodhanādivasena pavatte kāmā vacarakusalādike lokiyakusala kriyacittuppādepi.",
  "anya-e0301n0:1283_1": "Yathā yoganti sīlavisodhanakamma samathakammanāmarūpapariggahādikammesu yujjitabbānaṃ",
  "anya-e0301n0:1283_2": "viratittayādīnaṃ anurūpaṃ. Chabbisuddhipavattiyanti sīla visuddhādīnaṃ channaṃ visuddhīnaṃ",
  "anya-e0301n0:1283_3": "anukkamena pavattikāle. Etena diṭṭheva dhamme maggaphalapatiṭṭhābhāvatthāya pūrite",
  "anya-e0301n0:1283_4": "catupārisuddhi sīlepi saddhāsatiādayo bodhipakkhiyesu saṅgahitā eva honti. Tathā",
  "anya-e0301n0:1283_5": "maggapādakatthāya uppāditesu mahaggatajjhānesu mīti dasseti. Tathā hi bojjhaṅgasaṃyuttake –",
  "anya-e0301n0:1284_0": "Evaṃ bhāvito kho kuṇḍaliya indriyasaṃvaro tīṇi sucaritāni paripūreti. Evaṃ bhāvitāni",
  "anya-e0301n0:1284_1": "tīṇi sucaritāni cattāro satipaṭṭhāne paripūrenti. Evaṃ bhāvitā cattāro satipaṭṭhānā",
  "anya-e0301n0:1284_2": "satta bojjhaṅge paripūrenti. Evaṃ bhāvitā satta bojjhaṅge vijjāvimuttiyo paripūrentīti vuttaṃ.",
  "anya-e0301n0:1285_0": "Aṭṭhakathāyaṃpi nakevalaṃ balavavipassanā maggaphalesueva bojjhaṅge uddharanti. Vipassanāpādaka",
  "anya-e0301n0:1285_1": "kasiṇajjhāna ānāpāṇā suka brahmavihārajjhānesupi uddharantīti vuttaṃ. [Bodhipakkhiyasaṅgaho]",
  "anya-e0301n0:1286_0": "165. Sabbasaṅgahe pañcakkhandhāti pañca rāsayo. Atītādi bheda bhinnānaṃ rūpānaṃ khandho",
  "anya-e0301n0:1286_1": "rāsīti rūpakkhandho. Ekasmiṃ ruppana lakkhaṇe rāsiṃ katvā ñāṇena pariggahitā rūpadhammāeva.",
  "anya-e0301n0:1286_2": "Tathā ekasmiṃ vedayitalakkhaṇe sañjānana lakkhaṇe rāsiṃ katvā pariggahitā atītādibhedabhinnā",
  "anya-e0301n0:1286_3": "vedanāsaññāyo vedanākkhandho saññākkhandho canāma. Saṅkharontīti saṅkhārā. Phassa",
  "anya-e0301n0:1286_4": "cetanā dayo. Tehi chasuvā upapattidvāresu tīsuvā kammadvāresu ekato saṅgamma samāgamma",
  "anya-e0301n0:1286_5": "phusanacetayitādīhi attano attano kiccehi dassanasavanādīni sādhāraṇakiccānivā kāyika",
  "anya-e0301n0:1286_6": "vācasikamānasikānivā sayana nisajjaṭṭhāna gamana kathana cintanādīni sabbāni kiccāni",
  "anya-e0301n0:1286_7": "karonti vidahantīti. Vuttañhetaṃ saṃyuttake –",
  "anya-e0301n0:1287_0": "Kiñca bhikkhave saṅkhāre vadetha. Saṅkhataṃ abhisaṅkharontīti kho bhikkhave tasmā",
  "anya-e0301n0:1287_1": "saṅkhārāti vuccanti. Kiñca saṅkhataṃ abhi saṅkharonti, rūpaṃ rūpatthāya saṅkhataṃ",
  "anya-e0301n0:1287_2": "abhisaṅkharonti. Vedanaṃ vedanatthāya saṅkhataṃ abhisaṅkharonti. Saññaṃ saññatthāya",
  "anya-e0301n0:1287_3": "saṅkhata abhisaṅkharonti. Saṅkhāre saṅkhāratthāya saṅkhata mabhisaṅkharonti. Viññāṇaṃ",
  "anya-e0301n0:1287_4": "viññāṇatthāya saṅkhata mabhi saṅkharontīti. Saṅkhata mabhisaṅkharontīti kho bhikkhave",
  "anya-e0301n0:1287_5": "tasmā saṅkhārāti vuccantīti.",
  "anya-e0301n0:1288_0": "Tattha rūpaṃ rūpatthāya saṅkhatamabhisaṅkharontīti yasmiṃ yasmiṃ kāle sayana nisajjādivasena",
  "anya-e0301n0:1288_1": "pavattā yā yā rūpavikati icchīyati, tasmiṃtasmiṃ kāle tassā tassā rūpavikatiyā jātatthāya",
  "anya-e0301n0:1288_2": "iriyāpatha parivattanādi vasena taṃ taṃ rūpavikatiṃ saṅkhataṃ abhisaṅkharontīti attho.",
  "anya-e0301n0:1288_3": "Khajjabhojjādikaṃ vatthālaṅkārādikaṃ mañca pīṭha geha rathādikaṃ sabbaṃ upabhoga",
  "anya-e0301n0:1288_4": "paribhogabhūtaṃ bāhira rūpaṃpi gahetvā yojetuṃ vaṭṭatiyeva. Vedananti diṭṭhadhammikaṃ",
  "anya-e0301n0:1288_5": "samparāyikañca sabbaṃpi vedanaṃ. Tattha diṭṭhadhammikaṃ vedanaṃ saṅkhataṃ abhisaṅkharontā",
  "anya-e0301n0:1288_6": "cittakammanaccagītādīni taṃ taṃ vedanupakaraṇāni sampādana vasena samparāyikañca",
  "anya-e0301n0:1288_7": "abhisaṅkharontā mānusakaṃvā dibbaṃvā taṃtaṃ vedanaṃ patthetvā dāna sīlādi sampādana",
  "anya-e0301n0:1288_8": "vasena abhisaṅkharonti. Esanayo sesesupi. Saṅkhāresu pana phassaṃ phassatthāya cetanaṃ",
  "anya-e0301n0:1288_9": "cetanatthāyātiādinā dānaṃ dānatthāya sīlaṃ sīlatthāya pāṇātipātaṃ pāṇātipātatthāyātiādinā",
  "anya-e0301n0:1288_10": "vā sabbaṃ lokapavattiṃ ñatvā vitthāretabbāti. Ettha siyā, kasmā saṅkhāresu pākaṭā",
  "anya-e0301n0:1288_11": "cetanādayo vitakkādayo lobhādayo saddhāsatipaññādayoca dhamme visuṃ visuṃ khandhabhāvena",
  "anya-e0301n0:1288_12": "avatvā vedanāsaññāva vuttāti. Vuccate.",
  "anya-e0301n0:1289_0": "Yathā hi cheko mahābhisakko bhesajjamūlāni gahetvā cuṇṇaṃ karonto tesu mūlesu imāni",
  "anya-e0301n0:1289_1": "thūlānipi mudūni honti. Imāni khuddakānipi kakkhaḷāni hontīti ñatvā tato pathamataraṃ",
  "anya-e0301n0:1289_2": "kakkhaḷāni visuṃ uddharitvā suṭṭhu koṭṭetvā cuṇṇaṃ karoti. Sesāni pana sabbāni mudūni",
  "anya-e0301n0:1289_3": "ekato katvā koṭṭetvā cuṇṇaṃ karoti. Tato ubhayāni missetvā silāyaṃ pisetvā bhesajjakamme",
  "anya-e0301n0:1289_4": "upaneti. Evaṃ karonto nakilamati. Evamevaṃ bhagavāpi nāmarūpadhammesu tilakkhaṇaṃ",
  "anya-e0301n0:1289_5": "āropetvā niccasukhaatta vipallāsānaṃ pahānatthāya anuyuñjantā devamanussā vibhāge",
  "anya-e0301n0:1289_6": "akate tīsu dhammesu kilamissantīti ñatvā nāmadhammesu vedanāsaññācittasaṅkhāte tayo",
  "anya-e0301n0:1289_7": "dhamme visuṃ uddharitvā ekamekaṃ khandhaṃ nāma katvā desesi. Tathā hi yathā macchānāma",
  "anya-e0301n0:1289_8": "udake sati ukkaṇṭhitā nāma natthi. Asati pana ekantena ukkaṇṭhitāyeva honti. Yathāvā",
  "anya-e0301n0:1289_9": "madhukarāvā bhamarāvā yasmiṃ vane puppharasa phalarase labhanti, tattha ukkaṇṭhitānāma",
  "anya-e0301n0:1289_10": "natthi. Alabhamānā pana ekantena ukkaṇṭhitāeva honti. Evameva imesaṃ sattānaṃ sukha",
  "anya-e0301n0:1289_11": "saññitesu patisaraṇesu vedanāsadisaṃ patisaraṇaṃnāma natthi. Manussadevabrahmasampattiyo",
  "anya-e0301n0:1289_12": "assādentāpi sukhavedanatthāyaeva assādenti. Yadica tāhi vinā yathicchitaṃ sukhavedanaṃ",
  "anya-e0301n0:1289_13": "labheyyuṃ. Konāma tā sādiyissati. Tathā phassacetanādīhi vitakkavicāravīriyādīhi",
  "anya-e0301n0:1289_14": "lobhadosādīhi saddhāsatipaññādīhi ca saṅkhārakkhandhadhammehi diṭṭhadhammikaṃ samparāyikañca",
  "anya-e0301n0:1289_15": "yaṃkiñci saṅkhataṃ abhisaṅkharontāpi sukhavedanatthāyaeva abhisaṅkharonti. Yadica",
  "anya-e0301n0:1289_16": "tādisena abhisaṅkharaṇena vināpi yathicchitaṃ sukhaṃ labheyyuṃ, tehi dhammehi attho",
  "anya-e0301n0:1289_17": "natthīti konāma te dhamme abhisaṅkharissatīti.",
  "anya-e0301n0:1290_0": "Iti sukhasaññitesu dhammesu vedanānāma imesaṃ sattānaṃ paramukkaṃsagataṃ sukhasaññitaṭṭhānaṃ",
  "anya-e0301n0:1290_1": "hoti. Tasmā bhagavā taṃ visuṃ ekaṃ khandhaṃ katvā khandhadesanaṃ desetīti. Tathā",
  "anya-e0301n0:1290_2": "imesaṃ sattānaṃ attasaññitesu patisaraṇesu saññāsadisaṃ patisaraṇaṃ nāma natthi.",
  "anya-e0301n0:1290_3": "Tathā hi tasmiṃ tasmiṃ sattanikāye uppannā te te sattā attāno attano visayesu sabbaṃ",
  "anya-e0301n0:1290_4": "jānitabbaṃ saññāya sañjānitvā viññuttaṃ āpajjanti. Tathā viññuttaṃ āpajjantā yattakaṃ",
  "anya-e0301n0:1290_5": "pare jānanti. Tattakaṃ mayaṃpi jānāma. Ko amhākaṃ uttaritaroti evaṃ loke ñāṇasammabhaṃ",
  "anya-e0301n0:1290_6": "saññaṃ paramaṃ attānaṃ katvā vicaranti. Iti attasaññitesu dhammesu saññānāma imesaṃ",
  "anya-e0301n0:1290_7": "sattānaṃ paramukkaṃ sagataṃ attasaññitaṭṭhānaṃ hoti. Tasmā bhagavātaṃpi visuṃ ekaṃ",
  "anya-e0301n0:1290_8": "khandhaṃ katvā khandhadesanaṃ desetīti. Tathā imesaṃ sattānaṃ niccasaññitesu patisaraṇesu",
  "anya-e0301n0:1290_9": "cittasadisaṃ patisaṃraṇaṃ nāma natthi. Tathā hi sattā sukhaṃ dukkhaṃnāma aniccaṃ",
  "anya-e0301n0:1290_10": "sukhapattānaṃ dukkhaṃ natthi. Dukkha pattānaṃ sukhaṃ natthītivā. Saññānāma aniccā,",
  "anya-e0301n0:1290_11": "kadāci pamussati kadāci napamussatītivā. Vīriyaṃnāma aniccaṃ. Kadāci ārabhati, kadāci",
  "anya-e0301n0:1290_12": "na ārabhatītivā. Lobhonāma anicco. Kadāci uppajjati, kadāci nauppajjatītivā. Dosonāma",
  "anya-e0301n0:1290_13": "anicco. Kadāci uppajjati, kadāci na uppajjatītivā. Saddhānāma aniccā. Kadāci pasannacitto",
  "anya-e0301n0:1290_14": "hoti, kadāci appasannacitto hotītivā. Paññānāma aniccā. Jānitabbaṃpi kadāci jānāti,",
  "anya-e0301n0:1290_15": "kadāci na jānātītivā evaṃ cetasikadhammānaṃ anicca bhāvonāma kesañci lokiyajanānaṃpi",
  "anya-e0301n0:1290_16": "pākaṭo hoti. Na pana cittassa. Na hi sattā cittaṃnāma aniccaṃ. Kadāci uppajjati,",
  "anya-e0301n0:1290_17": "kadāci na uppajjatīti gaṇhanti. Taṃ pana sayaṃ niccaṃ pavattamānaṃ hutvā kadāci sukhena",
  "anya-e0301n0:1290_18": "yuttaṃ hoti, kadāci dukkhenātiādinā tasmiṃ niccasaññameva uppādentīti. Iti cittaṃnāma",
  "anya-e0301n0:1290_19": "niccasaññitesu dhammesu paramukkaṃ sagataṃ niccasaññitaṭṭhānaṃ hoti. Tasmā bhagavā",
  "anya-e0301n0:1290_20": "taṃpi visuṃ ekaṃ khandhaṃ katvā khandhadesanaṃ desetīti.",
  "anya-e0301n0:1291": "[221] Yaṃpana vibhāvaniyaṃ",
  "anya-e0301n0:1292_0": "“Bhājana bhojana byañjana bhattakāraka bhuñjaka vikappavasena pañceva vuttā”ti vatvā",
  "anya-e0301n0:1292_1": "taṃ vibhāvantena “rūpañhi vedanā nissayattā bhājanaṭṭhāniyaṃ. Vedanā bhuñjitabbattā",
  "anya-e0301n0:1292_2": "bhojanaṭṭhāniyā. Saññā vedanassāda lābha hetuttā byañjanaṭṭhāniyā. Saṅkhārā abhisaṅkharaṇato",
  "anya-e0301n0:1292_3": "bhattakārakaṭṭhāniyā. Viññāṇaṃ upabhuñjakattā bhuñjakaṭṭhāniyaṃ. Ettāvatāca adhippe",
  "anya-e0301n0:1292_4": "tatthasiddhīti pañceva vuttā”ti vuttaṃ. Taṃ sārato nadaṭṭhabbaṃ.",
  "anya-e0301n0:1293_0": "Na hi taṃ aṭṭhakathāyaṃ etapparamavinicchaye āgataṃ. Upamādīpaneeva āgataṃ. Na ca",
  "anya-e0301n0:1293_1": "bhagavatā bhājanādivikappasiddhimattaṃ uddissa pañceva khandhā vuttāti sakkā vattuṃ.",
  "anya-e0301n0:1293_2": "Tathāsiddhassa atthassa payojanābhāvatoti.",
  "anya-e0301n0:1294": "[222] Yañca tattha",
  "anya-e0301n0:1295": "“Desanākkamepi idameva kāraṇaṃ. Yattha bhuñjati, yañca bhuñjati, yenaca bhuñjati, yoca bhojako, yoca bhuñjitā. Tesaṃ anukkamena dassetukāmattā”ti vuttaṃ. Taṃpi asāraṃ.",
  "anya-e0301n0:1296_0": "Catunnaṃ upādānānaṃ visayabhūtā khandhā upādānakkhandhā. Sabba sabhāgadhamma pariyādānavasena",
  "anya-e0301n0:1296_1": "sāsavā anāsavāca dhammā pañcakkhandhāti vuttā, vipassanā bhūmipariggahavasena sāsavāeva",
  "anya-e0301n0:1296_2": "pañcupādānakkhandhāti vuttā. Āyatanti attano phaluppattiyā bhusaṃ ussahantā viya",
  "anya-e0301n0:1296_3": "hontīti āyatanāni. Āyatanasaddo pana chasu ajjhattikesu dvāradhammesu pavattamāno",
  "anya-e0301n0:1296_4": "sañjātidesaṭṭhena nivāsaṭṭhānaṭṭhena ākaraṭṭhena, chasu bāhiresu ārammaṇadhammesu",
  "anya-e0301n0:1296_5": "pavattamāno samosaraṇaṭṭhena, ubhayatthapi kāraṇaṭṭhena pavattati. Tattha citta cetasikā",
  "anya-e0301n0:1296_6": "dhammā ekasmiṃvā bhave anamataggevā saṃsāre punappunaṃ saha jāyamānā cakkhādīsu chasu",
  "anya-e0301n0:1296_7": "dvārapadesesueva jāyanti, na aññattha. Santānānubandhavasena nivasantāpi tesveva",
  "anya-e0301n0:1296_8": "nivasanti, na aññattha. Ākiritvā thapitā viya pavattamānāpi tesveva pavattanti, na",
  "anya-e0301n0:1296_9": "aññattha. Tasmā cakkhādīni chasañjātidesaṭṭhena nivāsaṭṭhānaṭṭhena ākaraṭṭhenaca",
  "anya-e0301n0:1296_10": "āyatanānināma. Devāyatanaṃ viya adhiṭṭhānaṭṭhenātipi vattuṃ vaṭṭatiyeva.",
  "anya-e0301n0:1297_0": "Yathāca sampannapupphaphalesu khemesu rukkhesu tato tato pakkhino nilinatthāya āhāratthāyaca",
  "anya-e0301n0:1297_1": "niccaṃ samosaranti. Evaṃ rūpādīsu chasuṭhānesu tato tato cittacetasikā dhammā ārammaṇakaraṇatthāya",
  "anya-e0301n0:1297_2": "niccaṃ samosaranti. Tasmā rūpādīni cha samosaraṇaṭṭhena āyatanānināma. Tadubhayāni",
  "anya-e0301n0:1297_3": "pana tesaṃ citta cetasikānaṃ kāraṇaṭṭhena āyatanānināma. Cakkhuca taṃ āyatanañcāti",
  "anya-e0301n0:1297_4": "cakkhāyatanaṃ. Evaṃ sesāni. Tattha cakkhusotāni sattānaṃ hitakriyāsu bahupakārattā",
  "anya-e0301n0:1297_5": "kāmarūpa byāpitattā ca pākaṭānītiādimhi vuttāni. Tehi āsannattā tadanantaraṃ ghānaṃ.",
  "anya-e0301n0:1297_6": "Tato jivhāti imāni cattāri padesāyatanānināma. Tato sakalakāyabyāpako kāyo. Tato",
  "anya-e0301n0:1297_7": "tesaṃ sabbesaṃ gocaravisayaggāhakaṃ manoti. Sesāni pana tesaṃ visayattā tadanukkameneva vuttānīti.",
  "anya-e0301n0:1298_0": "Kassaci pana puggalassavā sattassavā manussassavā devassavā brahmunovā vase avattitvā",
  "anya-e0301n0:1298_1": "attanoeva sabhāvaṃ dhārentīti dhātuyo. Visuṃ visuṃ vavatthitasabhāvattāvā yathāsabhāvaṃ",
  "anya-e0301n0:1298_2": "dhārīyanti sallakkhīyanti vavatthapīyantīti dhātuyo. Apica, nissatta nijjīvaṭṭhena",
  "anya-e0301n0:1298_3": "dhātuyo. Tattha nissattaṭṭhenāti sattākārā bhāvaṭṭhena sattakiccābhāvaṭṭhena. Ko",
  "anya-e0301n0:1298_4": "panettha sattākāro kiṃ sattakiccanti. Jīvayogo sattākāro. Īhāca byāpāro ca sattakiccaṃ.",
  "anya-e0301n0:1298_5": "Nijjīvaṭṭhenāti ekasmiṃ bhave yāva namarati. Bhavaparaṃparāyavā yāva saṃsāro na nivattati.",
  "anya-e0301n0:1298_6": "Tāva abhijjamāno acchijjamāno ekova vattatīti evaṃ gahitassa jīvassa abhāvaṭṭhena.",
  "anya-e0301n0:1298_7": "Cakkhādayoca dhammā sabbaso sattākārarahitā satta kiccarahitāca honti. Naca sayaṃ",
  "anya-e0301n0:1298_8": "jīvānāma honti. Nāpi jīvayogāti. Iti nissattaṭṭhena nijjīvaṭṭhenacatedhātuyonāmāti.",
  "anya-e0301n0:1298_9": "Tesaṃ pana daṭṭhabbākāro aṭṭhakathāyaṃ vutto. Yathāha-bheritalaṃ viya cakkhudhātu",
  "anya-e0301n0:1298_10": "daṭṭhabbā. Daṇḍo viya rūpadhātu. Saddoviya cakkhuviññāṇadhātu. Tathā ādāsatalaṃ viya",
  "anya-e0301n0:1298_11": "cakkhudhātu. Mukhaṃ viya rūpadhātu. Mukhanimittaṃ viya cakkhuviññāṇadhātu. Athavā,",
  "anya-e0301n0:1298_12": "ucchuyanta kilayantaṃ viya cakkhudhātu. Yantacakkayaṭṭhi viya rūpadhātu. Ucchurasa",
  "anya-e0301n0:1298_13": "telāni viya cakkhuviññāṇadhātu. Tathā adharāraṇi viya cakkhudhātu. Uttarāraṇi viya",
  "anya-e0301n0:1298_14": "rūpadhātu. Aggi viya cakkhuviññāṇadhātu. Esanayo sotaviññāṇadhātuādīsu. Manodhātu",
  "anya-e0301n0:1298_15": "pana yathāsambhavato cakkhuviññāṇadhātuādīnaṃ purecarānucarā viya daṭṭhabbā.",
  "anya-e0301n0:1299_0": "Dhammadhātuyā vedanākkhandho sallamiva sūlamivaca daṭṭhabbo. Saññā saṅkhārakkhandhā",
  "anya-e0301n0:1299_1": "vedanāsalla sūlayogā āturā viya daṭṭhabbā. Puthujjanānaṃvā saññā āsā dukkhajananato",
  "anya-e0301n0:1299_2": "rittamuṭṭhi viya ayathābhuccanimittagāhato vanamigoviya. Saṅkhārā paṭisandhiyaṃ pakkhipanato",
  "anya-e0301n0:1299_3": "aṅgārakāsuyaṃ khipanapurisā viya. Jātidukkhānubandhato rājapurisānubandhacoro viya.",
  "anya-e0301n0:1299_4": "Sabbānatthāvahassa khandhasantānassa hetuto visarukkhabījāni viya. Rūpaṃ nānāvidhupaddavanimittato",
  "anya-e0301n0:1299_5": "khura cakkaṃviya daṭṭhabbaṃ. Asaṅkhatāpidhātu amatato santato khemato ca daṭṭhabbā.",
  "anya-e0301n0:1299_6": "Kasmā, sabbānatthapaṭipakkhabhūtattā. Manoviññāṇadhātu gahitārammaṇaṃ muñcitvāpi",
  "anya-e0301n0:1299_7": "aññaṃ gahetvā pavattanato vanamakkaṭo viya, duddamanato assakhaluṅgo viya, yattha",
  "anya-e0301n0:1299_8": "kāmanipātito vehāsaṃ khittadaṇḍo viya, lobhadosādi nānāppakāra kilesayogato raṅganaṭo",
  "anya-e0301n0:1299_9": "viya daṭṭhabbāti. Ariyasaccānīti ettha santassa dhammassa bhāvo saccaṃ. Santassāti",
  "anya-e0301n0:1299_10": "bhūtassa tathassa aviparītassa. Apica, kenaṭṭhena saccanti. Tathaṭṭhena avitathaṭṭhena",
  "anya-e0301n0:1299_11": "anaññathaṭṭhena. Yañhi cakkhussa dukkhattaṃ, taṃ tathaṃ hoti avitathaṃ anaññathaṃ.",
  "anya-e0301n0:1299_12": "Dukkhadukkha saṅkhāradukkha vipariṇāmadukkha saṅkhātehi tīhi dukkhehi taṃ samaṅgipuggalassa",
  "anya-e0301n0:1299_13": "abhiṇhapīḷanato. Tattha saṅkhāradukkhaṃ nāma kammajānaṃ uppattiyā pageva taṃtaṃkammā",
  "anya-e0301n0:1299_14": "bhisaṅkharaṇadukkhaṃ. Tathā utujādīnaṃ uppattiyā pageva taṃtaṃ utucittāhārānaṃ abhisaṅkharaṇadukkhaṃ.",
  "anya-e0301n0:1300_0": "Cakkhu hi nāma rūpibrahmānaṃpi purimabhave jhānabhāvanā saṅkhātaṃ mahantaṃ kammābhisaṅkharaṇa",
  "anya-e0301n0:1300_1": "dukkhaṃ anubhavantānaṃyeva uppajjati. No aññathā. Kāmasattānaṃ pana purimabhave kammasaṅkhāradukkhaṃ",
  "anya-e0301n0:1300_2": "anubhavitvā uppannaṃpi yāvajīvaṃ pavattiyā āhārādisaṅkhāradukkhañca paṭijaggana dukkhañca",
  "anya-e0301n0:1300_3": "anubhavantānaññeva pavattati, no aññathā. Pavattamānañca paccayavekallevā jāte antarāyevā",
  "anya-e0301n0:1300_4": "āgate yadākadāci bhijjati. Maraṇakālaṃ patvā pana ekantena bhijjatiyeva. Tasmā taṃ",
  "anya-e0301n0:1300_5": "assādetvā tadatthāya kammaṃvā āhārādipaccayaṃvā paṭijagganaṃ vā saṅkharontānaṃ anamatagge",
  "anya-e0301n0:1300_6": "saṃsāre saṅkhāradukkhassa pariyantonāma natthi. Iti sabbaṃ cakkhu apariyantena saṅkhāradukkhena",
  "anya-e0301n0:1300_7": "puggalaṃ abhiṇhaṃ pīḷetiyeva. Idamassa saṅkhāradukkhaṃ. Idaṃ cakkhu nāma paccayavekallevā",
  "anya-e0301n0:1300_8": "jāte antarāyevā āgate yadā kadāci bhijjanajātikaṃ. Tasmā tassa bhijjanabhayena pageva",
  "anya-e0301n0:1300_9": "paccaya sampādanadukkhaṃ rakkhāvaraṇaguttisaṃvidhānadukkhaṃ bhijjananimittāni disvā",
  "anya-e0301n0:1300_10": "vā bhijjamānevā bhinnevā socanaparidevanādidukkhañca vipariṇāma dukkhaṃnāma. Iti",
  "anya-e0301n0:1300_11": "sabbaṃ cakkhu apariyantena vipariṇāmadukkhena puggalaṃ abhiṇhaṃ pīḷetiyeva. Idamassa",
  "anya-e0301n0:1300_12": "vipariṇāmadukkhaṃ. Dukkhadukkhaṃ pana tadubhayena dukkhena saheva sijjhati. Evaṃ",
  "anya-e0301n0:1300_13": "cakkhu dukkhadukkha saṅkhāra dukkha vipariṇāma dukkhasaṅkhātehi tīhi dukkhehi taṃ",
  "anya-e0301n0:1300_14": "samaṅgipuggalaṃ abhiṇhaṃ pīḷetiyeva. Yañca tassa tathāpīḷanaṃ, taṃ tathaṃ hoti, avitathaṃ,",
  "anya-e0301n0:1300_15": "anaññathaṃ. Tasmā cakkhu dukkhasaccaṃnāma. Esa nayo sotādīsu tebhūmakadhammesu.",
  "anya-e0301n0:1301_0": "Sesasaccesupi yaṃ lobhasseva dukkhasamudayattaṃ. Yaṃ nibbānasseva dukkhanirodhattaṃ.",
  "anya-e0301n0:1301_1": "Yaṃ aṭṭhaṅgikamaggasseva dukkhanirodhamaggattaṃ taṃ kathaṃ hotītiādinā vattabbaṃ.",
  "anya-e0301n0:1301_2": "Yāvaca lobho na pahiyyati. Tāva cakkhādīni assādetiyeva. Yāvaca tāni assādeti. Tāva",
  "anya-e0301n0:1301_3": "tesaṃ pavattiyā kammādīni saṅkharontiyeva. Yāvaca kammādīni saṅkharonti. Tāva cakkhādīni",
  "anya-e0301n0:1301_4": "pavattantiyeva. Yāvacatāni pavattanti. Tāva tesaṃ vuttappakārehi saṅkhāra dukkhādīhi",
  "anya-e0301n0:1301_5": "namuccatiyeva. Tasmā lobhassa dukkhasamudayattaṃ tathaṃ hoti. Cakkhādīsuca pavattamānesu",
  "anya-e0301n0:1301_6": "vuttappakāraṃ sabbaṃ dukkhaṃ āgacchatiyeva. Apavattamānesu nāgacchati. Tasmā tesaṃ",
  "anya-e0301n0:1301_7": "pavattinirodhabhūtassa nibbānasseva dukkhanirodhattaṃ tathaṃ hoti. Tathā lobhapahānato",
  "anya-e0301n0:1301_8": "añño dukkhamuttimaggonāma natthi. Aṭṭhaṅgikamaggoca uppajja māno ekantena taṃ pajahati.",
  "anya-e0301n0:1301_9": "Tasmā aṭṭhaṅgikamaggasseva dukkhanirodhamaggattaṃ tathaṃ hoti, avitathaṃ, anaññathanti.",
  "anya-e0301n0:1302_0": "Evaṃsantepi saccasaddo pariyāya saccesupi vattatīti vuttaṃ cattāriariyasaccānīti.",
  "anya-e0301n0:1302_1": "Tattha dukkhasacce tāva sakkāyapariyā pannā ajjhattadhammāeva ariyasaccaṃnāma. Teyeva",
  "anya-e0301n0:1302_2": "hi asmimānassa adhiṭṭhānabhūtā hutvā yāvataṃ mānaṃ na samūhanati. Tāva dukkhakiccaṃ",
  "anya-e0301n0:1302_3": "karonti. Dukkhapariññācanāma yāvadeva asmimānasamugghātāya hoti. Asmimānoca tesveva",
  "anya-e0301n0:1302_4": "ajjhattadhammesu nivisatīti tesu pariññātesu pariññākiccaṃ siddhameva hotīti. Tabbiparī",
  "anya-e0301n0:1302_5": "tena pana anindriya baddhadhammā maggaphaladhammāca aṭṭhaṅgikavajjā udayabbaya pīḷanato",
  "anya-e0301n0:1302_6": "saṅkhāradukkhavipariṇāmadukkhehica aparimuttattā dukkhasaccaṃ nāma. Samudayasacce",
  "anya-e0301n0:1302_7": "eko lobhoyeva ariyasaccaṃnāma. Sohi attasamaṅgino satte attanica ārammaṇadhammesuca",
  "anya-e0301n0:1302_8": "assādaṃ janayitvā niccaṃ vaṭṭadukkhato anukkaṇṭhamāne karotīti tesaṃ lobhasadiso",
  "anya-e0301n0:1302_9": "añño ñātivā mittovā sahāyovā attāvā attaniyaṃvā natthiviya khāyati. Tasmā taṃsadiso",
  "anya-e0301n0:1302_10": "añño koci vaṭṭadukkhasaṃvidhāyakonāma natthi. Tañca pajahituṃ sakkontassa añño dujjahonāma",
  "anya-e0301n0:1302_11": "natthi. Avasesāpana sabbepi sāsavā kusalākusaladhammā samudayasaccaṃnāma.",
  "anya-e0301n0:1303_0": "Ettha siyā, nanu avijjāpi sabbassa vaṭṭadukkhassa mūlabhāvena vuttāti sāpi samudaye",
  "anya-e0301n0:1303_1": "ariyasacceeva vattabbāti. Vuccate, yathāhi eko cheko uyyānapālo sampattiyuttaṃ bhūmi",
  "anya-e0301n0:1303_2": "bhāgaṃ labhitvā attano ñāṇabalena bhūmibhāgañca nānābījānica abhisaṅkharitvā nandanasadisaṃ",
  "anya-e0301n0:1303_3": "uyyānaṃ māpesi. Tattha bhūmi uyyāna pālassa bījānaṃ rukkhānañca patiṭṭhānakiccaṃ",
  "anya-e0301n0:1303_4": "sādheti. Bījānica aṅkuruppādanakiccaṃ sādhenti, uyyānapāloyeva pana sabbakiccāni",
  "anya-e0301n0:1303_5": "sādheti. So hi bhūmiyaṃ bījesu rukkhesuca yaṃyaṃ kattabbaṃ hoti. Taṃ sabbaṃ karoti.",
  "anya-e0301n0:1303_6": "Mametanti pariggaṇhāti rakkhati. Tato uppanne bhoge bhuñjati. Tasmā ko idaṃ māpesi,",
  "anya-e0301n0:1303_7": "kassedaṃ uyyānanti vutte uyyānapāloyeva māpesi. Tassedaṃ uyyānaṃ icceva vuccati.",
  "anya-e0301n0:1303_8": "Na bhūmiṃ māpesi. Bījāni māpenti. Tesaṃ idaṃ uyyānanti vuccati. Kā pana uyyānasampattiyā",
  "anya-e0301n0:1303_9": "paccayaparaṃparāti vutte pana bhūmieva ādito vattabbā. Na uyyānapālo. Naca bījānīti.",
  "anya-e0301n0:1303_10": "Evaṃ sampadamidaṃ daṭṭhabbaṃ. Paṭiccasamuppāda nayañhi patvā paccayaparaṃ paravasena",
  "anya-e0301n0:1303_11": "dukkha dhammānaṃ pavatti nivattividhāne avijjāeva ādi pabhavapadhānabhūtā hoti, na",
  "anya-e0301n0:1303_12": "taṇhā. Saccadesanāyaṃ pana tesaṃ nibbattakadhammavidhāne taṇhāeva sāmijeṭṭhaka padhānabhūtā",
  "anya-e0301n0:1303_13": "hoti. Na avijjāti natthi samudayāriyasaccabhāve avijjāya okāsoti daṭṭhabbo. Kilesānaṃ",
  "anya-e0301n0:1303_14": "tadaṅganirodhavikkhambhana nirodhā nirodhasaccaṃnāma. Nibbānaṃ nirodhāriyasaccaṃnāma.",
  "anya-e0301n0:1303_15": "Chasu lokiyavisuddhīsu maggaṅgāni maggasaccaṃ nāma. Aṭṭhaṅgiko lokuttaramaggoeva",
  "anya-e0301n0:1303_16": "maggaariyasaccaṃnāmāti.",
  "anya-e0301n0:1304_0": "Ariyasaddo cettha katthaci kadāci kesañci kutoci kathañci avitathabhāvena uttamatthavācakoti.",
  "anya-e0301n0:1304_1": "Vibhāvaniyaṃ pana aṭṭhakathāyaṃ vuttanayena saccasaddassa attho vibhāvito dukkhaṃariya",
  "anya-e0301n0:1304_2": "saccanti ettha pīḷanaṭṭho, saṅkhataṭṭho, santāpaṭṭho, vipariṇāmaṭṭhoti imehi catūhi",
  "anya-e0301n0:1304_3": "atthehi cakkhādikassa ekekassa tebhūmakadhammassa dukkhasaccatā veditabbā. Tattha",
  "anya-e0301n0:1304_4": "saṅkhataṭṭha vipariṇāmaṭṭhā pubbe saṅkhāra dukkhavipariṇāmadukkhesu vuttanayāeva.",
  "anya-e0301n0:1304_5": "Padatthatopana paccayehi saṅkharīyatīti saṅkhato. Pageva kammādipaccayābhisaṅkharaṇadukkhena",
  "anya-e0301n0:1304_6": "vinā na uppajjati, napavattatīti vuttaṃ hoti. Virūpo hutvā pariṇāmo vipariṇāmo. Parihāniceva",
  "anya-e0301n0:1304_7": "paribhedoca. Pīḷanaṭṭhoti ettha pīḷitabbanti pīḷanaṃ. Pīḷetīti pīḷanaṃ. Pīḷīyate",
  "anya-e0301n0:1304_8": "pīḷanaṃ. Atthoti sabhāvo. Pīḷanaṃ attho yassāti viggaho. Tattha yathā ekissā duggatitthiyā",
  "anya-e0301n0:1304_9": "kucchimhi putto uppajjati. Soca nānārogehi sayaṃ niccaṃ pīḷito hutvā paṭijagganadukkhehi",
  "anya-e0301n0:1304_10": "mātarañca niccaṃ pīḷetiyeva. Yañca tassā kucchimhi tādisassa puttassa uppajjanaṃ,",
  "anya-e0301n0:1304_11": "tañca tassā itthiyā pīḷanakiccameva hoti. Evamevaṃ ye cakkhādayo dhammā jarāmaraṇehi",
  "anya-e0301n0:1304_12": "niccaṃ pīḷīyanti, te paṭijagganadukkhehi taṃ samaṅgīnaṃ puggalaṃ niccaṃ pīḷentiyeva.",
  "anya-e0301n0:1304_13": "Yañca tassa santāne tesaṃ uppajjanaṃ, tañca tassa pīḷanakiccamevāti. Yathāhayo bhikkhave",
  "anya-e0301n0:1304_14": "cakkhussa uppādo ṭhiti abhinibbatti pātubhāvo. Dukkhasseso uppādo. Rogānaṃ ṭhiti",
  "anya-e0301n0:1304_15": "jarāmaraṇassa pātubhāvo. Yo bhikkhave sotassa ghānassa jivhāya kāyassa manassa uppādotiādi.",
  "anya-e0301n0:1305": "Santāpaṭṭhoti rāgaggiādīhi ekādasahi aggīhi bhusaṃ paridayhanaṭṭho. Yathāha –",
  "anya-e0301n0:1306_0": "Cakkhuṃ ādittaṃ. Kena ādittaṃ. Rāgagginā ādittaṃ. Dosagginā. Mohagginā. Jātiyā. Jarāya.",
  "anya-e0301n0:1306_1": "Maraṇena. Sokena. Paridevena. Dukkhena. Domanassena. Upāyāsena ādittanti vadāmi.",
  "anya-e0301n0:1306_2": "Sotaṃ ādittaṃ. Ghānaṃ ādittaṃ. Jivhā ādittā. Kāyo āditto. Mano ādittoti.",
  "anya-e0301n0:1307_0": "Ādipanaṃ santāpanaṃ paridayhananti idha atthato ekanti. Ettha siyā, ariyamaggopi",
  "anya-e0301n0:1307_1": "cirakālaṃ pāramitābhisaṅkharaṇadukkhena antimabhaveca sīlādivisuddhibhāvanābhisaṅkharaṇadukkhena",
  "anya-e0301n0:1307_2": "puggalaṃ susaṃ pīḷetiyeva. Tathā vipariṇāmadhammoca. Tasmā sopi piḷanādiatthena dukkhasaccasaṅgaho",
  "anya-e0301n0:1307_3": "siyāti.Na. Sabbadukkhasanti vaṃhattā. So hi vuttappakāraṃ abhisaṅkharaṇadukkhaṃ paripuṇṇaṃ",
  "anya-e0301n0:1307_4": "anubhūtassa puggalassa sakiṃ uppajjamāno sabbaṃ kilesajātaṃ khepento uppajjati. Nirujjhamānoca",
  "anya-e0301n0:1307_5": "sabbaṃ āyatiṃ anamatagge saṃsāre vaṭṭadukkhaṃ vūpasamento nirujjhati. Vūpasantaṃca",
  "anya-e0301n0:1307_6": "anāgata dukkhaṃ upādāya vuttappakāraṃ abhisaṅkharaṇadukkhaṃ gaṇanupagaṃ nahoti. Bhijjantoca",
  "anya-e0301n0:1307_7": "anuttaraṃ vimuttisukhaṃ datvāva bhijjati. Tasmā tassa vipariṇāmapaccayāpi puggalassa",
  "anya-e0301n0:1307_8": "kāci hānināma natthīti na so dukkhasaccasaṅgahoti. Lokiyadhammā pana uppajjamānā",
  "anya-e0301n0:1307_9": "pavatta mānāca pubbe vuttapakārehi saṅkhāradukkhehi bhusaṃ pīḷetvā eva uppajjanti",
  "anya-e0301n0:1307_10": "pavattantica. Nirujjhamānā mahantaṃ pariḷāhadukkhaṃ janetvā apariyante khuracakkasadise",
  "anya-e0301n0:1307_11": "vaṭṭadukkhayante puggalaṃ yojentāva nirujjhanti. Tasmā teeva pīḷanādiatthehi ekantadukkhā",
  "anya-e0301n0:1307_12": "hontīti. Etena nibbānassapi sampāpakapaccayābhisaṅkharaṇalesaṃ gahetvā dukkhasaccattapasaṅgo nivattito hotīti.",
  "anya-e0301n0:1308_0": "Dukkhasamudayo ariyasaccanti ettha bhavābhavasaṅkhātaṃ dukkhakkhandhaṃ samudeti.",
  "anya-e0301n0:1308_1": "Punappunaṃ abbocchinnaṃ katvā udayati uṭṭhāpeti vaḍḍhetivāti dukkhasamudayo, āyūhanaṭṭho,",
  "anya-e0301n0:1308_2": "nidānaṭṭho, saṃyogaṭṭho, palibodhaṭṭhoti catūhi atthehi lobhassa dukkhasamudayatā",
  "anya-e0301n0:1308_3": "veditabbā. Tattha āyūhanaṭṭhoti bhavābhava saṅkhātassa ekekasmiṃ bhavepi vatthukāmapaṭisaṃyuttassa",
  "anya-e0301n0:1308_4": "dukkhakkhandhassa bhiyyo paribyūhanaṭṭho rāsikaraṇaṭṭho nidānaṭṭhoti tadeva nirantaraṃ",
  "anya-e0301n0:1308_5": "katvā anuppadānaṭṭho niyyātanaṭṭhoti vuttaṃ hoti. Saṃyogaṭṭhoti dukkhakkhandhasmiṃeva",
  "anya-e0301n0:1308_6": "daḷhaṃ bandhanaṭṭho. Palibodhaṭṭhoti tato tassa tassa muccanupāyassa nīvāraṇa vasena",
  "anya-e0301n0:1308_7": "palibundhanaṭṭho uparundhanaṭṭhoti attho. Dukkhanirodho ariyasaccanti ettha vaṭṭadukkhassa",
  "anya-e0301n0:1308_8": "nirujjhanaṃ anuppāda dhammatāpatti vasena khiyyānaṃ dukkhanirodho. Dukkhaṃ vā nirujjhati",
  "anya-e0301n0:1308_9": "napavattati etasminti dukkhanirodho. Nissaraṇaṭṭho vivekaṭṭho, asaṅkhataṭṭho, amataṭṭhoti",
  "anya-e0301n0:1308_10": "catūhi atthehi nibbānassa dukkhanirodhatā veditabbā. Tattha nissaraṇaṭṭhoti nissaraṇa",
  "anya-e0301n0:1308_11": "vimuttiyā vimuccanaṭṭho. Vivekaṭṭhoti vaṭṭadukkhapalibodhato viviccanaṭṭho. Asaṅkhataṭṭhoti",
  "anya-e0301n0:1308_12": "saṅkhāradukkhassa abhāvaṭṭho. Amataṭṭhoti maraṇadukkhassa abhāvaṭṭhoti.",
  "anya-e0301n0:1309_0": "Dukkhanirodhagāminipaṭipadāti ettha dukkhanirodhaṃ gameti sampāpetīti dukkhanirodhagāminī.",
  "anya-e0301n0:1309_1": "Attano santāne paṭilābhakaraṇa vasena paṭipajjitabbāti paṭipadā. Dukkhanirodhagāminīca",
  "anya-e0301n0:1309_2": "sā paṭipadā cāti viggaho. Niyyānaṭṭho, hetvaṭṭho, dassanaṭṭho, adhipateyyaṭṭhoti",
  "anya-e0301n0:1309_3": "catūhi atthehi aṭṭhaṅgikamaggassa dukkhanirodhamaggatā veditabbā. Tattha niyyānaṭṭhoti",
  "anya-e0301n0:1309_4": "avijjāpaccayā saṅkhārātiādikaṃ vaṭṭasotaṃ paṭinivattetvā avijjānirodhā saṅkhāranirodhotiādikaṃ",
  "anya-e0301n0:1309_5": "vaṭṭapaṭisotaṃ abhimukhaṃ niggamanaṭṭho. Hetvaṭṭhoti sabbesaṃ ariyaguṇānaṃ suppatiṭṭhitabhāva",
  "anya-e0301n0:1309_6": "sādhanaṭṭho. Dassanaṭṭhoti aññāṇaadassanasaṅkhātassa sammohassa pahāna vasena catusaccadhammassa",
  "anya-e0301n0:1309_7": "paṭivijjhanaṭṭho. Adhipateyyaṭṭhoti taṇhā dāsabyavimuttiyā bhūjissabhāvapattivasena",
  "anya-e0301n0:1309_8": "sayameva attano adhipati hutvā virocanaṭṭho. Lokiyamaggā hi taṇhāya ārammaṇabhāve",
  "anya-e0301n0:1309_9": "ṭhitā taṇhādāsabyaṃ nātivattantīti. Etthaca ime sattānāma ekantena dukkhapaṭikūlā",
  "anya-e0301n0:1309_10": "honti dukkhabhīrukā. Yeca attani dukkhaṃ janenti. Tesu verisaññaṃ uppādenti. Attano",
  "anya-e0301n0:1309_11": "pana ekantadukkhaṃvā ekantadukkhajanakaṃvā te najānanti. Tasmā te attano dukkhamuttiyā",
  "anya-e0301n0:1309_12": "yaṃ yaṃ kammaṃ āyūhanti. Taṃ taṃ attano dukkhavaḍḍhiyāeva sampajjati. Kiṃ pana ekantadukkhaṃ,",
  "anya-e0301n0:1309_13": "kiṃca ekanta dukkhajanakanti. Atītānāgatapaccuppannabhūtā attano attano attahāvapariyāpannā",
  "anya-e0301n0:1309_14": "tebhūmakadhammāeva attano attano ekantadukkhānāma. Kasmā, tehi mutteeva sabbadukkhehi",
  "anya-e0301n0:1309_15": "muccanato, amutteca amuccanatoti. Attano taṇhāeva attano ekantadukkhajanakaṃnāma.",
  "anya-e0301n0:1309_16": "Kasmā, tāya pahīnāyaeva ekanta dukkhehi muccanato, apahīnāyaca amuccanatoti.",
  "anya-e0301n0:1310_0": "Tathā ime sattā ekantena sukhakāmā honti sukhābhinandino. Yeca attani sukhaṃ janenti.",
  "anya-e0301n0:1310_1": "Tesu piyamittasaññaṃ uppādenti. Attanopana ekantasukhaṃvā ekantasukhamaggaṃvāte najānanti.",
  "anya-e0301n0:1310_2": "Tasmā te attano sukhavaḍḍhiyā yaṃ yaṃ kammaṃ āyūhanti. Taṃ taṃ attano dukkhavaḍḍhiyāeva",
  "anya-e0301n0:1310_3": "sampajjati. Kiṃ pana ekantasukhaṃ koca ekanta sukhamaggoti. Ekantadukkhadhammassa",
  "anya-e0301n0:1310_4": "abhāvoeva attano ekanta sukhaṃnāma. Ekantadukkhajanakassa pahānamaggoeva attano ekanta",
  "anya-e0301n0:1310_5": "sukhamaggonāmāti imamatthaṃ dassento imāni catusaccapadāni kathesīti veditabbaṃ.",
  "anya-e0301n0:1311": "[223] Yaṃ pana vibhāvaniyaṃ",
  "anya-e0301n0:1312": "“Dukkhassa anuppādanirodho ettha etenātivā dukkhanirodho”ti vuttaṃ. Tattha etenāti idaṃ nayujjati.",
  "anya-e0301n0:1313_0": "Na hi nibbānaṃ dukkhassa anuppādanirodha kriyāsādhane dukkhena sahakārī kāraṇaṃ hotīti.",
  "anya-e0301n0:1313_1": "Sesacetasikāti vedanā saññāhi sesā paññāsa cetasikā. Atītādivasena tividha bhinnānaṃ",
  "anya-e0301n0:1313_2": "ajjhattādi oḷārikādi hīnādi dūrādivasena duvidhabhinnānañca dhammānaṃ rāsaṭṭhena",
  "anya-e0301n0:1313_3": "khandhavohāro hoti. Nibbānassa pana tādi so bhedo natthīti vuttaṃ bhedābhāvenātiādi.",
  "anya-e0301n0:1313_4": "Tañhi atītādike tividhabhede ekaṃpi na hoti. Kasmā. Aniddisitabba dhammattā. Tañhi",
  "anya-e0301n0:1313_5": "tekālikadhammānaṃ khayavirāganirodhabhūto animitta dhammoyeva hoti. Tasmā idaṃ atīte",
  "anya-e0301n0:1313_6": "asukabuddhakāle nibbānaṃ. Idaṃ anāgate. Idaṃ etarahīti evaṃ kālabhedena niddisitabbaṃ",
  "anya-e0301n0:1313_7": "nahoti. Tathā disā desaṭhānabhedena parinibbutapuggalabhedena ca. Kevalaṃ pana anamatagge",
  "anya-e0301n0:1313_8": "saṃsāravaṭṭe yattakāni anattha padāni dissanti. Tappaṭipakkhasiddhehi guṇapadehieva",
  "anya-e0301n0:1313_9": "taṃ kathe tabbanti. Dukesu pana ajjhattadukaṃ patvā taṃ bahiddhāeva hoti. Na ajjhattaṃ.",
  "anya-e0301n0:1313_10": "Oḷārikadukaṃ patvā sukhumameva hoti, na oḷārikaṃ. Hīnadukaṃ patvā paṇītameva hoti,",
  "anya-e0301n0:1313_11": "na hīnaṃ. Dūre dukaṃ patvā dūreeva hoti, na santiketi. Khandhasaṅgahanissaṭanti khandhasaṅgahato vimuttaṃ.",
  "anya-e0301n0:1314_0": "Dvārālambaṇabhedenāti dvārachakka ārammaṇachakkānaṃ bhedena. Āyatanāni dvādasa bhavantīti",
  "anya-e0301n0:1314_1": "yojanā. Etthaca dvārachakkaṃ dhammārammaṇaṃevāti sesadhammālambaṇaṃ sandhāya ārammaṇachakkaṃ",
  "anya-e0301n0:1314_2": "vuttanti daṭṭhabbaṃ. Dvārā.La. Pariyāyenāti channaṃ dvārānaṃ channaṃ ālambaṇānaṃ",
  "anya-e0301n0:1314_3": "tesu dvārālambaṇesu uppannānaṃ viññāṇānañca kamena dhātuyo aṭṭhārasa bhavantīti yojanā.",
  "anya-e0301n0:1314_4": "Etthapi dvārachakke manodvāraṃ viññāṇekadesameva hoti. Dvārachakkaṃ viññāṇasattakañca",
  "anya-e0301n0:1314_5": "dhammā lambaṇekadesamevāti. Maggo lokuttaro maggonāma matoti yojanā. Maggayuttā ekūnatiṃsadhammā",
  "anya-e0301n0:1314_6": "phalabhūtāca sattatiṃsa dhammā catusacca vinissaṭā catūhi ariyasaccehi vinissaṭā",
  "anya-e0301n0:1314_7": "vimuttā. Yamettha vattabbaṃ, taṃ heṭṭhā vuttamevāti.",
  "anya-e0301n0:1315": "Iti paramatthadīpaniyānāma abhidhammatthasaṅgahassa",
  "anya-e0301n0:1316": "Catutthavaṇṇanāya samuccaya saṅgahassa",
  "anya-e0301n0:1317": "Paramatthadīpanā niṭṭhitā.",
  "anya-e0301n0:1318": "Paccaya saṅgaha paramatthadīpanī",
  "anya-e0301n0:1319_0": "166. Evaṃ sattahi paricchedehi pathamassa nāmarūpapariccheda ñāṇassa vidhānaṃ dassetvā",
  "anya-e0301n0:1319_1": "idāni dutīyassa paccayapariggahañāṇassa vidhānaṃ dassento yesaṃsaṅkhatadhammānantiādi",
  "anya-e0301n0:1319_2": "māha. Idāni yesaṃ saṅkhatadhammānaṃ saṅkhatāsaṅkhatabhūtā yedhammā yathā yehi hetādīhi",
  "anya-e0301n0:1319_3": "paccayākārehi paccayā upakārakā honti. Taṃ vibhāgaṃ tesaṃ saṅkhatadhammānaṃ paccayuppannabhūtānaṃ",
  "anya-e0301n0:1319_4": "vibhāgañca tesaṃ paccayadhammānaṃ vibhāgañca tesaṃpaccayākārānaṃ iha vibhāgañca imasmiṃ",
  "anya-e0301n0:1319_5": "vuccamāne paccayasaṅgahe yathārahaṃ pavakkhāmīti yojanā.",
  "anya-e0301n0:1320": "[224] Vibhāvaniyaṃ pana",
  "anya-e0301n0:1321": "“Paccaye dassetu”nti vuttaṃ. Taṃ taṃ vibhāganti iminā na sameti.",
  "anya-e0301n0:1322": "[225] Yañca tattha",
  "anya-e0301n0:1323": "“Iha imasmiṃ samuccaya saṅgahānantare ṭhāne”ti iha saddassa atthavibhāvanaṃ vuttaṃ. Taṃpi na yujjati.",
  "anya-e0301n0:1324_0": "Etasmiñhi atthe sati idāni saddo niratthako hotīti, paṭicca phalaṃ samuppajjati etasmāti",
  "anya-e0301n0:1324_1": "paṭiccasamuppādo. Tattha paṭiccāti avinā, amuñcitvāti attho. Avijjādiko paccayadhammoti",
  "anya-e0301n0:1324_2": "vaṇṇenti. Athavā, samuppajjanaṃ samuppādo. Sahajātadhammehi saheva kalāpavasena abhinibbatti",
  "anya-e0301n0:1324_3": "pātubhāvoti attho. Yathāsakaṃ paccayaṃ paṭicca tena avinābhāvīhutvā samuppādo paṭicca",
  "anya-e0301n0:1324_4": "samuppādo, atthato pana sabbesaṃ paccayapaccayuppannabhūtānaṃ saṅkhata dhammānaṃ",
  "anya-e0301n0:1324_5": "paccayāyattavuttitāsaṅkhātaṃ sabbasaṅkhatasādhāraṇaṃ ekaṃ sāmaññalakkhaṇaṃ. Yaṃ idappaccayatātica",
  "anya-e0301n0:1324_6": "vuccati. Tatthaca idappaccaya tāti ayaṃ imassa paccayo ayaṃ imassa paccayoti evaṃ",
  "anya-e0301n0:1324_7": "niddisitabbo ayaṃ paccayo etesanti idappaccayā. Saṅkhatadhammā. Idappaccayānaṃ bhāvo",
  "anya-e0301n0:1324_8": "idappaccayatā. Yathāvutta sāmaññalakkhaṇaṃ evāti attho veditabbo, na paṭicca phalaṃ",
  "anya-e0301n0:1324_9": "samuppajjati etasmāti paṭiccasamuppādo. Avijjādiko paccayadhammotica imesaṃ paccayā",
  "anya-e0301n0:1324_10": "idappaccayā. Idappaccayāeva idappaccayatātica. Visuddhimagge pana samuppajjanaṃ samuppādoti",
  "anya-e0301n0:1324_11": "ayamattho paṭikkhitto. Pāḷiyaṃ pana ayameva adhippeto viya dissati. Yathāha –",
  "anya-e0301n0:1325_0": "Katamoca bhikkhave paṭiccasamuppādo. Jātipaccayā bhikkhave jarāmaraṇaṃ, uppādāvā",
  "anya-e0301n0:1325_1": "tathāgatānaṃ anuppādāvā tathāgatānaṃ ṭhitāva sā dhātu, dhammaṭṭhitatā dhammaniyāmatā",
  "anya-e0301n0:1325_2": "idappaccayatāti.La. Avijjāpaccayā saṅkhārā uppādāvā.La. Idappaccayatā. Iti kho bhikkhave",
  "anya-e0301n0:1325_3": "tatra tathatā avitathatā anaññathatā idappaccayatā. Ayaṃ vuccati bhikkhave paṭiccasamuppādoti.",
  "anya-e0301n0:1326_0": "Ettha hi ṭhitāva sā dhātūtiādinā tatra tathatā avitathatātiādināca yathāvuttaṃ idappaccayatā",
  "anya-e0301n0:1326_1": "saṅkhātaṃ sāmañña lakkhaṇameva paṭiccasamuppādonāmāti dasseti. Na cettha bhāvasādhane",
  "anya-e0301n0:1326_2": "kate sati paṭiccasaddena saha samuppādasaddassa asamānakattutāsaṅkhāto byañjanayuttivirodho",
  "anya-e0301n0:1326_3": "atthi. Yo paṭicca kriyāya kattā, tasseva samuppādakriyāyapi kattutā sambhavato. Na",
  "anya-e0301n0:1326_4": "hi kriyānāma katturahitāsambhavatīti. Saṅkhatadhammesuca gambhīresu sati aniccatādilakkhaṇaṃ",
  "anya-e0301n0:1326_5": "viya idaṃpi saṅkhatalakkhaṇaṃ gambhīrameva hotīti nayidha gambhīravacanavirodho sambhavati.",
  "anya-e0301n0:1326_6": "Athakho saṅkhatadhammato saṅkhatalakkhaṇameva gambhīrataraṃ hotīti. Tādisena pana",
  "anya-e0301n0:1326_7": "sāmaññalakkhaṇena sampannā yathāvuttā avijjādayo saṅkhatadhammā paṭiccasamuppannānāma.",
  "anya-e0301n0:1326_8": "Yathāha-katameca bhikkhave paṭiccasamuppannādhammā jarāmaraṇaṃ bhikkhave paṭiccasamuppannaṃ.La.",
  "anya-e0301n0:1326_9": "Avijjā bhikkhave paṭiccasamuppannāti. Iti sabbesaṃ paccayapaccayuppanna bhūtānaṃ",
  "anya-e0301n0:1326_10": "saṅkhatadhammānaṃ paccayā satta vuttitāsaṅkhāto paṭiccasamuppādoca so nīyati ñāyati",
  "anya-e0301n0:1326_11": "paṭivijjhīyatīti katvā nayocāti paṭiccasamuppādanayo. Paṭhapeti saṅkhatadhamme nānāpakārehi",
  "anya-e0301n0:1326_12": "paccayabhedehi pavatteti deseti etthāti paṭṭhānaṃ. Mahāpakaraṇaṃ. Paṭṭhāne desito nayo paṭṭhānanayo.",
  "anya-e0301n0:1327_0": "Tasmiṃ tasmiṃ paccayadhamme bhāve vijjamāne sati te te bhavanti sīlenāti tabbhāvabhāvino.",
  "anya-e0301n0:1327_1": "Saṅkhatadhammā. Tesaṃ bhāvo tabbhāvabhāvibhāvo, imasmiṃ sati idaṃ hoti. Imassa uppādā",
  "anya-e0301n0:1327_2": "idaṃ uppajjatīti evaṃ pavatto saṅkhatadhammaniyāmo. Tabbhāvabhāvibhāvoeva ākāro tabbhāvabhāvibhāvākāro.",
  "anya-e0301n0:1327_3": "So eva tabbhāvabhāvibhāvākāramattaṃ. Mattasaddena hetādipaccaya sattiniyamaṃ nivatteti.",
  "anya-e0301n0:1327_4": "Tena upalakkhito nayo paṭiccasamuppāda nayo. Āhaccapaccayaṭṭhitiṃ ārabbhāti ettha",
  "anya-e0301n0:1327_5": "hetu ārammaṇā divasena tathātathā upakārakatāsaṅkhāto paccayasatti viseso āhaccapaccayaṭṭhitināma.",
  "anya-e0301n0:1327_6": "So hi avijjāpaccayā saṅkhārātiādīsu viya paccayadhammuddhāramatte aṭṭhatvā hetupaccayo",
  "anya-e0301n0:1327_7": "ārammaṇapaccahotiādinā paccayasatti visesuddhāravasena āhacca matthakaṃ pāpetvā desitattā",
  "anya-e0301n0:1327_8": "āhaccapaccayaṭṭhitīti vuccati. Paccayadhammā tiṭṭhanti attano paccayuppannābhisaṅkharaṇa",
  "anya-e0301n0:1327_9": "kiccaṃ patvā anosakkamānā hutvā pavattanti etāyāti katvā. Ārabbhāti paṭicca. Vuccatīti",
  "anya-e0301n0:1327_10": "bhagavatā kathīyati.",
  "anya-e0301n0:1328_0": "Ubhayaṃ pana vomissitvā papañcenti ācariyāti idaṃ paṭicca samuppādaṃ papañcente sandhāya",
  "anya-e0301n0:1328_1": "vuttaṃ. Tehi taṃ papañcayantā paṭṭhāna nayaṃpi āharitvā papañcentīti. Yathā sūriyo",
  "anya-e0301n0:1328_2": "udayanto andhakāre vidhametvā dabbasambhāre mahājanassa pākaṭe karoti. Evamevaṃ uppannaṃ",
  "anya-e0301n0:1328_3": "catusaccañāṇaṃ avijjandhakāraṃ vidhamitvā catusacca dhammaṃ vidati pākaṭaṃ karotīti",
  "anya-e0301n0:1328_4": "vijjā. Tappaṭipakkhattā moho avijjānāma. So hi uppajjamāno dhammesu aññāṇaadassana",
  "anya-e0301n0:1328_5": "saṅkhātaṃ andhakāraṃ janetvāva uppajjati. Paṭicca phalaṃ eti āgacchati etasmā etenāti",
  "anya-e0301n0:1328_6": "vā paccayo. Avijjāca sā paccayo cāti avijjāpaccayo. Tasmā avijjāpaccayā saṅkhārā",
  "anya-e0301n0:1328_7": "sambhavantīti sambandho. Saṅkhataṃ kāyavacīmanokammaṃ abhisaṅkharonti sattā etehīti",
  "anya-e0301n0:1328_8": "saṅkhārā. Vijānātīti viññāṇaṃ. Vijānanti sattā etenāti vā viññāṇaṃ. Ārammaṇe namatīti",
  "anya-e0301n0:1328_9": "nāmaṃ. Ruppati vikāraṃ āpajjatīti rūpaṃ. Adhiṭṭhānaṭṭhena āyatanaṃ. Devānaṃ devāyatanamiva.",
  "anya-e0301n0:1328_10": "Phusatīti phasso. Phusanti sampayuttakā dhammā etenāti vā phasso. Vedayatīti vedanā.",
  "anya-e0301n0:1328_11": "Vedayanti paccanubhavanti sattā etāyātivā vedanā. Tassati paritassatīti taṇhā. Niccapipāsavasena",
  "anya-e0301n0:1328_12": "ārammaṇahetu niccaṃ cañcalati pattheti vāti attho. Tassanti paritassanti cañcalanti",
  "anya-e0301n0:1328_13": "sattā etāyāti vā taṇhā. Upādiyatīti upādānaṃ. Amuñcagāhaṃ gaṇhātīti attho. Upādiyanti",
  "anya-e0301n0:1328_14": "sattā etenāti vā upādānaṃ.",
  "anya-e0301n0:1329_0": "Bhavati vaḍḍhatīti bhavo. Bhavanti jāyanti vaḍḍhanti sukhadukkhāni etenāti vā bhavo.",
  "anya-e0301n0:1329_1": "Jananaṃ jāti. Jāyanti pātubhavanti saṅkhata dhammā etāyāti vā jāti. Jīraṇaṃ jarā.",
  "anya-e0301n0:1329_2": "Jīranti jiṇṇabhāvaṃ gacchanti etāyāti vā jarā. Socanaṃ soko. Socanti cittapariḷāhaṃ",
  "anya-e0301n0:1329_3": "gacchanti etenāti vā soko. Paridevanaṃ paridevo. Taṃ taṃ pavattiṃ parikittetvā devanti",
  "anya-e0301n0:1329_4": "kandanti etenāti vā paridevo. Khamituṃ sahituṃ dukkaranti dukkhaṃ. Dummanassa virūpacittassa",
  "anya-e0301n0:1329_5": "bhāvo domanassaṃ. Bhuso āyāsanaṃ upāyāso. Āyāsananti anassāsanaṃ. Visīdananti attho.",
  "anya-e0301n0:1329_6": "Evanti iminā yathāvuttena. Avijjādi saṅkhārādipaccayapaccayuppanna paraṃparavidhinā",
  "anya-e0301n0:1329_7": "samudayo hotīti sambandho. Etassakevalassadukkhakkhandhassāti avijjādikassa etassa",
  "anya-e0301n0:1329_8": "sakalassa dukkharāsissa kenaci sukhena asaṃmissassa vā dukkharāsissa abhinibbatti",
  "anya-e0301n0:1329_9": "hotīti attho. Etthaca duvidho paṭiccasamuppādanayo suttantikanayo abhidhammanayoti.",
  "anya-e0301n0:1329_10": "Tattha suttantikanayena tāva avijjā catubbidhā dukkhapaṭicchādikā samudayapaṭicchādikā",
  "anya-e0301n0:1329_11": "nirodhapaṭicchādikā maggapaṭicchādikācāti. Abhidhammanayena pana pubbantapaṭicchādikā",
  "anya-e0301n0:1329_12": "aparanta paṭicchādikā pubbantāparantapaṭicchādikā paṭiccasamuppādapaṭicchādikāti",
  "anya-e0301n0:1329_13": "catūhi saddhiṃ aṭṭha vidhāti veditabbā.",
  "anya-e0301n0:1330_0": "Saṅkhārā suttantikanayena sāsavā kusalākusalacetanā apuññābhisaṅkhāro puññābhisaṅkhāro",
  "anya-e0301n0:1330_1": "āneñjā bhisaṅkhāroti pana tividhā honti. Tattha dvādasa akusalacetanā apuññāti saṅkhāronāma.",
  "anya-e0301n0:1330_2": "Kāmarūpa kusalacetanā puññābhisaṅkhāronāma. Arūpakusalacetanā āneñjātisaṅkhāronāma.",
  "anya-e0301n0:1330_3": "Abhidhammanayena pana sabbāpi lokiyalokuttarabhūtā kusalākusalacetanā saṅkhārānāma.",
  "anya-e0301n0:1330_4": "Kiriyacetanā pana sabbāpi vibhaṅge nagahitā. Aṭṭhakathāyañca kiriyadhammānaṃ pana",
  "anya-e0301n0:1330_5": "yasmā neva avijjā na kusalā kusalamūlāni upanissayapaccayattaṃ labhanti. Tasmā kiriyavasena",
  "anya-e0301n0:1330_6": "paccayākāro navuttoti vuttaṃ. Avijjāca kusalākusalamūlā nica kiriyadhammānaṃ upanissaya",
  "anya-e0301n0:1330_7": "paccayā na honti. Tasmā kiriyadhammā paṭiccasamuppādadesanāyaṃ nagahitāti vuttaṃ",
  "anya-e0301n0:1330_8": "hoti. Saṃyuttepi yato kho bhikkhave bhikkhuno avijjā pahīnā hoti. Vijjāuppannā. So",
  "anya-e0301n0:1330_9": "avijjā virāgā vijjuppādā neva puññābhisaṅkhāraṃ abhisaṅkharoti. Na apuññābhisaṅkhāraṃ.",
  "anya-e0301n0:1330_10": "Na āneñjābhisaṅkhāraṃ abhisaṅkharotīti vuttaṃ. Attano anurūpapaccayavasena pana tesaṃpi",
  "anya-e0301n0:1330_11": "paṭicca samuppādo avāritoyeva. Nahi koci paṭiccasamuppādarahito saṅkhatadhammonāma",
  "anya-e0301n0:1330_12": "atthīti. Esa nayo viññāṇādīsupīti. Viññāṇanti bāttiṃsavidhaṃ lokiyavipākaviññāṇaṃ",
  "anya-e0301n0:1330_13": "suttantikanayena. Abhidhammanayena pana kiriyacittavajjitaṃ ekūnasattatividhaṃ lokiyalokuttaraviññāṇaṃ.",
  "anya-e0301n0:1330_14": "Nāmarūpanti lokiya viññāṇa sahajātaṃ vedanādikhandhattayaṃ paṭisandhiyaṃ kammajarūpaṃ",
  "anya-e0301n0:1330_15": "pavattiyaṃ cittaja rūpañca suttantikanayena. Abhidhammanayena pana sabbaṃ kusalākusala",
  "anya-e0301n0:1330_16": "vipākasampayuttaṃ khandhattayaṃ vuttappakārarūpañca. Aṭṭhakathāyaṃ pana laddhapacchājātapaccayaṃ",
  "anya-e0301n0:1330_17": "sabbaṃpi catusamuṭṭhānarūpaṃ gahitameva.",
  "anya-e0301n0:1331": "[226] Vibhāvaniyaṃ pana",
  "anya-e0301n0:1332": "“Tadubhayaṃpi idha paṭisandhiviññāṇasahagata”nti vuttaṃ. Taṃ anupapannaṃ.",
  "anya-e0301n0:1333_0": "Saḷāyatananti cha ajjhattikāyatanāni eva sabbattha pāḷiyaṃ vibhattāni. Ekacce pana",
  "anya-e0301n0:1333_1": "ācariyā bāhirāyatanāni phassassa paccayā hontīti katvā tānipi idha gaṇhanti. Taṃpi",
  "anya-e0301n0:1333_2": "nidānavagga pāḷiyā sametiyeva. Yathāha –",
  "anya-e0301n0:1334_0": "Katamoca bhikkhave lokassa samudayo. Cakkhuñca paṭicca rūpeca uppajjati cakkhuviññāṇaṃ.",
  "anya-e0301n0:1334_1": "Tiṇṇaṃ saṅgati phasso. Phassapaccayā vedanā. Vedanāpaccayā taṇhā.La. Domanassupāyāsā",
  "anya-e0301n0:1334_2": "sambhavantīti ayaṃ lokassa samudayo. Sotañca.La. Manañca paṭicca dhammeca uppajjati",
  "anya-e0301n0:1334_3": "manoviññāṇaṃ. Tiṇṇaṃ saṅgati phasso.La. Lokassa samudayoti.",
  "anya-e0301n0:1335_0": "Phassavedanādayopi nayadvaye taṃ taṃ viññāṇasampayuttā veditabbā. Taṇhupādānāni pākaṭāni.",
  "anya-e0301n0:1335_1": "Bhavo duvidho kammabhavo upapattibhavoca. Lokiyakusalākusalabhūtā cetanāca. Cetanāsampayuttā",
  "anya-e0301n0:1335_2": "abhijjhādayo anabhijjhādayoca kammabhavo. Yathāha-sabbaṃpi bhavagāmikammaṃ kammabhavoti.",
  "anya-e0301n0:1335_3": "Kammanibbattā pana sabbepi lokiyavipākakkhandhā sabbānica kammajarūpāni upapattibhavo",
  "anya-e0301n0:1335_4": "suttantikanayena. Abhidhammanayena pana lokuttara khandhāpi vibhaṅge āgatāeva. Jātijarāmaraṇāni",
  "anya-e0301n0:1335_5": "sabbesaṃ saṅkhata dhammānaṃ lakkhaṇapattāni. Sokādīsu ñātibyasanādīhi phuṭṭhassa",
  "anya-e0301n0:1335_6": "socanākārena pavattā domanassavedanā sokonāma. Rodanākārena pavatto aniṭṭho cittajasaddo",
  "anya-e0301n0:1335_7": "paridevonāma. Kāyikā dukkhavedanā dukkhaṃnāma. Cetasikā dukkhavedanā domanassaṃnāma.",
  "anya-e0301n0:1335_8": "Ñātibyasanādinimittaṃ saṃsīdanavisīdanākārapavatto doso upāyāsonāma. Ayamettha vibhāgo.",
  "anya-e0301n0:1335_9": "Yesaṃ pana khandhadukkhe avijjā appahīnā hoti. Tesaṃ itarasaccesupi sā appahīnāeva",
  "anya-e0301n0:1335_10": "hotīti te khandhapavattiyaṃeva sukhasaññaṃ labhanti. Khandhanirodhe dukkhasaññaṃ.",
  "anya-e0301n0:1335_11": "Khandhapavattimaggeeva sukhamaggasaññaṃ labhanti. Khandhanirodhamagge dukkhamaggasaññaṃ.",
  "anya-e0301n0:1335_12": "Tasmā khandhapavattipaccayabhūtā puññā puññāneñjābhisaṅkhāradhammāeva tesaṃ avijjānivuṭānaṃ",
  "anya-e0301n0:1335_13": "sukhakāmānaṃ dukkhapaṭikūlānaṃ sattānaṃ paṭisaraṇā hontīti vuttaṃ avijjāpacca yāsaṅkhārāti.",
  "anya-e0301n0:1335_14": "Etthaca visesato paccuppannakhandhapaṭicchādikāya avijjāya duccaritabhūtā apuññābhisaṅkhārā",
  "anya-e0301n0:1335_15": "sambhavanti. Anāgata khandhapaṭicchādikāya avijjāya sucaritabhūtā puññāneñjābhisaṅkhārā",
  "anya-e0301n0:1335_16": "sambhavantīti veditabbā. Saṅkhāresu sati appahīnabhavataṇhānaṃ sattānaṃ cutianantaraṃ",
  "anya-e0301n0:1335_17": "punabhavābhinibbattiyā koci vibandho nāma natthi. Tasmā saṅkhārapaccayā viññāṇaṃ",
  "anya-e0301n0:1335_18": "nāmarūpaṃ saḷāyatanaṃ phasso vedanāti ime attabhāvasaññitā pañcadhammā bhavantare",
  "anya-e0301n0:1335_19": "pātu bhavanti. Tattha pana viññāṇameva padhānaṃ jeṭṭhakaṃ hotīti vuttaṃ. Saṅkhārapaccayāviññāṇanti",
  "anya-e0301n0:1335_20": "viññāṇeca sati tassa udayabhūtānaṃ nāmarūpānaṃ uppattiyā vibandhonāma natthīti vuttaṃ.",
  "anya-e0301n0:1335_21": "Viññāṇapaccayānāma rūpanti. Ettāvatā sāmaññato paripuṇṇonāma kāyo rūpa kāyoca vutto",
  "anya-e0301n0:1335_22": "hoti. Evaṃsantepi tesu dvīsu kāyesu yedhammā sattapaññattiyā padhānaṅgabhūtā honti.",
  "anya-e0301n0:1335_23": "Yehica phassā dīni upari aṅgāni āgatāni honti. Yesuca sattā attagāhaṃ daḷhataraṃ",
  "anya-e0301n0:1335_24": "gaṇhanti. Te visuṃ nīharitvā dassetuṃ nāmarūpapaccayā saḷāyatananti vuttaṃ. Nāmarūpe",
  "anya-e0301n0:1335_25": "sati tesaṃpi uppattiyā vibandho natthiyeva. Saḷāyatanasamuṭṭhitoca phasso saḷāyatane",
  "anya-e0301n0:1335_26": "sati ekantena sambhavatīti vuttaṃ saḷāyatanapaccayāphassoti. Phassasamuṭṭhitāca vedanā",
  "anya-e0301n0:1335_27": "phasse sati ekantena sambhavatiyevāti vuttaṃ phassapaccayāvedanāti. Sukhavedanāsadiso",
  "anya-e0301n0:1335_28": "taṇhāya avassayonāma natthīti vuttaṃ vedanāpaccayātaṇhāti. Kāmupādānañcanāma ekasmiṃ",
  "anya-e0301n0:1335_29": "ārammaṇe punappunaṃ samudācaritvā daḷhattappattā taṇhāeva, diṭṭhiyoca attanica attano",
  "anya-e0301n0:1335_30": "ārammaṇesuca assādana khamana rocana bhūtāya taṇhāya vasena daḷhattaṃ āpajjantīti",
  "anya-e0301n0:1335_31": "vuttaṃ taṇhāpaccayāupādānanti. Upādiyantāca tassa tassa upādāniyassa atthassa hitavuḍḍhisaññitaṃ",
  "anya-e0301n0:1335_32": "taṃtaṃ kammabhavaṃ āyūhantiyevāti vuttaṃ upādānapaccayābhavoti. Bhavasaddo hettha",
  "anya-e0301n0:1335_33": "vaḍḍhipariyāyo. Yathā –",
  "anya-e0301n0:1336": "Suvijāno bhavaṃ hoti, duvijāno parābhavoti.",
  "anya-e0301n0:1337_0": "Kammabhave sati ekantena punabhavopi sambhavatīti vuttaṃ bhavapaccayājātīti. Jātiyāca",
  "anya-e0301n0:1337_1": "sati ekantena jarāmaraṇaṃ hotiyevāti vuttaṃ jātipaccayājarāmaraṇanti. Ayamettha tabbhāvabhāvibhāvavidhi.",
  "anya-e0301n0:1337_2": "Sokādivacanañcettha īdisena tabbhāva bhāvibhāvena pavattassa sakalassa vaṭṭadhammassa",
  "anya-e0301n0:1337_3": "ādīnavarāsidassa natthaṃ vuttanti. Etthāti imasmiṃ paccayasaṅgahe. Tatthāti tasmiṃ",
  "anya-e0301n0:1337_4": "paṭiccasamuppādanaye. Addhānavante dhamme bhuso dhāretīti addhā. Kālo. So hi tekālike",
  "anya-e0301n0:1337_5": "dhamme santānānupabandhavasena kappaparaṃparā vassa utu māsa pakkha ratti diva paraṃparāca",
  "anya-e0301n0:1337_6": "hutvā apatamāne dhārento viya upaṭṭhātīti. Athavā, bhuso dahanti tiṭṭhanti pavattanti",
  "anya-e0301n0:1337_7": "tekālikā dhammā etthāti addhā. Kāloyeva. So pana sayaṃ abhinnopi bhedavante dhamme",
  "anya-e0301n0:1337_8": "upādāya bhinno viya upacarituṃ yuttoti vuttaṃ tayoaddhāti.",
  "anya-e0301n0:1338": "[227] Yaṃ pana vibhāvaniyaṃ",
  "anya-e0301n0:1339": "“Atati satataṃ gacchati pavattatīti addhāti vuttaṃ”. Taṃ na sundaraṃ.",
  "anya-e0301n0:1340_0": "Evañhi sati addhānanti nasijjhati. Yathā addhānamaggapaṭipannoti. Aṅgānīti avayavapadhānaṅgāni.",
  "anya-e0301n0:1340_1": "Padhānasambhārāti vuttaṃ hoti. Ākārāti avayavakoṭṭhāsā. Koṭṭhāsattho hettha ākārasaddo.",
  "anya-e0301n0:1340_2": "Yathā dvattiṃsākārāti. Ākiranti tattha tattha pakiritvā thapitā viya hontīti ākārātipi",
  "anya-e0301n0:1340_3": "vadanti. Sandhīti dvinnaṃ dvinnaṃ saṅkhepānaṃ saṅghaṭanaṭṭhānaṃ. Saṅkhepāti padhānadhammasaṅgahā.",
  "anya-e0301n0:1340_4": "Vaṭṭanti punappunaṃ āvaṭṭantīti vaṭṭāni. Mūlayanti sabbepi vaṭṭadhammā ettha tiṭṭhanti",
  "anya-e0301n0:1340_5": "tadāyattavuttitāyāti mūlāni. Patiṭṭhā. Pabhavāti attho. Yasmā eko puriso ekāya aṅguliyā",
  "anya-e0301n0:1340_6": "samuddo dakaṃ gahetvā mahājanassa mukhe pakkhipitvā catūsu mahāsamuddesu udakassa",
  "anya-e0301n0:1340_7": "loṇabhāvaṃ saññāpento viya bhagavāpi avijjā paccayā saṅkhārātiādinā ekameva paccuppannabhavaṃ",
  "anya-e0301n0:1340_8": "paripuṇṇaṃ desetvā anamataggassa sakalassa saṃsāravaṭṭassa pavattiṃ ñāpesi. Paripuṇṇaṃ",
  "anya-e0301n0:1340_9": "desentenaca nāma tassa ekassa bhavassa hetuca desetabbo hoti. Phalañca desetabbaṃ",
  "anya-e0301n0:1340_10": "hoti. Tattha hetū nāma purimabhave siddhā avijjā saṅkhārā. Phalaṃnāma anāgatabhave",
  "anya-e0301n0:1340_11": "jāti. Iti ekabhavavisayāpi ayaṃ desanā ekadesena atītānāgata sādhāraṇāca hotīti vuttaṃ",
  "anya-e0301n0:1340_12": "avijjāsaṅkhārāatītoaddhātiādi. Etthaca addhuno addhāvantānañca abhedaṃ viya katvā",
  "anya-e0301n0:1340_13": "vacanaṃ dhammato visuṃ addhāsaṅkhātassa kālassa abhāvaṃ dasseti. Kāloyeva lokaṃ pavatteti",
  "anya-e0301n0:1340_14": "nivattetīti pavattaṃ micchāvādañca nīvāreti. Na hi sayaṃ abhāvabhūto kālo kassaci",
  "anya-e0301n0:1340_15": "pavattako nivattakoca bhavituṃ yuttoti. Kasmā panettha ekamekassa paccuppannassa",
  "anya-e0301n0:1340_16": "attabhāvassa pavattiṃ dassento bhagavā atītabhave hetuñca anāgatabhave phalañca dassetīti.",
  "anya-e0301n0:1340_17": "Ahetuvisamahetudiṭṭhīnaṃ nīvāraṇatthaṃ atītahetu dassanaṃ. Ucchedadiṭṭhi nīvāraṇatthaṃ",
  "anya-e0301n0:1340_18": "anāgataphaladassanaṃ. Sassata diṭṭhinīvāraṇatthaṃ ubhayadassananti daṭṭhabbaṃ. Tattha",
  "anya-e0301n0:1340_19": "ahetu apaccayā sattā pavattanti nivattanti saṃkilissanti visujjhantīti pavattā diṭṭhi",
  "anya-e0301n0:1340_20": "ahetudiṭṭhināma. Brahmā pajāpati issaranimmānādivasena abhūta hetudassanaṃ visamahetudiṭṭhināma.",
  "anya-e0301n0:1340_21": "Sattā maraṇe ucchijjanti, anāgate jātināma natthīti pavattā diṭṭhi ucchedadiṭṭhināma.",
  "anya-e0301n0:1340_22": "Attānicco dhuvo, sova bhavato bhavaṃ sandhāvati saṃsaratīti pavattā diṭṭhi sassatadiṭṭhināma.",
  "anya-e0301n0:1340_23": "Evaṃ nicco hutvā sandhāvantopana avijjādīhi sādhetabbo nahoti. Tasmā avijjāsaṅkhārehi",
  "anya-e0301n0:1340_24": "bhavantare puna viññāṇuppattiṃ vadantena sassatadiṭṭhi nīvāritā hotīti.",
  "anya-e0301n0:1341_0": "Kasmā panettha sokādayo aṅgesu nagahitāti. Jātiyā sati sokādayo ekantena sambhavantīti",
  "anya-e0301n0:1341_1": "evaṃ tabbhāva bhāvibhāva lakkhaṇassa abhāvato. Satipi hi jātiyā rūpa loke arūpalokeca",
  "anya-e0301n0:1341_2": "te na sambhavanti. Kāmalokepi kesañci na sambhavantiyevāti. Yadievaṃ kimatthaṃ tesaṃ",
  "anya-e0301n0:1341_3": "vacananti. Jātiyāvā avijjādikassavā vuttappakārassa sakalassa vaṭṭapavattassa mahāādīnavarāsidassanatthanti",
  "anya-e0301n0:1341_4": "dassetuṃ sokādivacanaṃ panettha nissanda phalanidassananti vuttaṃ. Tattha nissandaphalanidassananti",
  "anya-e0301n0:1341_5": "jātiyā mahāādīnava rāsisaṅkhātassa udayaphalassa nidassananti attho. Kasmā pana imassa",
  "anya-e0301n0:1341_6": "paccuppanna bhavassa atītapaccayā dve avijjā saṅkhārā eva pāḷiyaṃ vuttā. Kiṃ pana",
  "anya-e0301n0:1341_7": "te eva dve imassa paccayā hontīti. Aññepi hontiyeva. Atha kasmā te pāḷiyaṃ na vuttāti.",
  "anya-e0301n0:1341_8": "Avuttānaṃpi tesaṃ atthato laddhattāti. Kathañca te avuttāpi laddhāti. Tabbhāva bhāvibhāvalakkhaṇena",
  "anya-e0301n0:1341_9": "tadavinābhāvibhāvalakkhaṇenaca laddhāti dassento avijjāsaṅkhāraggahaṇenātiādi māha.",
  "anya-e0301n0:1341_10": "Esa nayo paratthapi. Tattha avijjā saṅkhāraggahaṇenāti pāḷiyaṃ ādito vuttena avijjāsaṅkhāra",
  "anya-e0301n0:1341_11": "vacanena. Taṇhupādānabhavāpi gahitā bhavantīti avijjābhāve bhāvato, abhāveca abhāvato",
  "anya-e0301n0:1341_12": "avijjāgahaṇena taṇhupādānānipi gahitāni bhavanti. Saṅkhārabhāveca bhāvato, abhāveca",
  "anya-e0301n0:1341_13": "abhāvato saṅkhāraggahaṇena kammabhavopi gahito bhavatīti attho.",
  "anya-e0301n0:1342": "Vibhāvaniyaṃ pana",
  "anya-e0301n0:1343": "Kilesabhāvasāmaññato avijjāgahaṇena taṇhupādānāni. Kammabhāva sāmaññato saṅkhāraggahaṇena kammabhavo gahitoti vuttaṃ. Taṃpi yujjati.",
  "anya-e0301n0:1344_0": "Tathā avijjā saṅkhārā gahitā bhavantīti sambandho. Tadavinā bhāvibhāvena taṇhupādānavacanena",
  "anya-e0301n0:1344_1": "avijjāca bhavavacanena saṅkhārāca gahitāti attho. Lakkhaṇadhammānaṃ lakkhitabbadhammehi",
  "anya-e0301n0:1344_2": "avinābhāvibhāvato tadavinābhāvibhāvena jātijarā.La. Gahitanti vuttaṃ. Itikatvāti",
  "anya-e0301n0:1344_3": "iminā kāraṇena. Vīsatākārā bhavantīti sambandho. Pathamaṃ hetupañcakaṃ eko saṅkhepo.",
  "anya-e0301n0:1344_4": "Dutīyaṃ phalapañcakaṃ eko. Tatīyaṃ hetupañcakaṃ eko. Catutthaṃ phalapañcakaṃ eko",
  "anya-e0301n0:1344_5": "saṅkhepoti catusaṅkhepā honti. Cattāro saṅgahā hontīti attho. Catūsu pana saṅkhepesu",
  "anya-e0301n0:1344_6": "siddhesu pathamena dutīyassa dutīyena tatīyassa tatīyena catutthassāti evaṃ tisso",
  "anya-e0301n0:1344_7": "sandhiyopi sijjhantiyevāti vuttaṃ tisandhi catusaṅkhepāca bhavantīti. Etthaca hetupañcakaṃ",
  "anya-e0301n0:1344_8": "phalapañcakanti etaṃ lokassa pākaṭavohāravasena vuttaṃ. Hetuphala saddā pana paccayapaccayuppannapariyāyā",
  "anya-e0301n0:1344_9": "eva hontīti dutīyapañcakassa pathamaṃ upādāya phalapañcakatā tatīyaṃ upādāya hetupañcakatāca",
  "anya-e0301n0:1344_10": "na na sambhavati. Tathā tatīyassapi catutthaṃ upādāya hetupañcakatā dutīyaṃ upādāya",
  "anya-e0301n0:1344_11": "phalapañcakatācāti. Evañhi sati hetuto phalameva siyā. Na phalato hetūti codanā anokāsāeva",
  "anya-e0301n0:1344_12": "hotīti. Dvīsu pana hetupañcakesu saṅkhārakammabhavānaṃ viseso aṭṭhakathāyaṃ vuttoyeva.",
  "anya-e0301n0:1344_13": "Yathāha-dānaṃ dassāmīti cittaṃ uppādetvā māsaṃpi saṃvaccharaṃpi dānupakaraṇāni sajjantassa",
  "anya-e0301n0:1344_14": "uppannā purimacetanāyo āyūhanasaṅkhārānāma. Paṭiggāhakānaṃ pana hatthe dakkhiṇaṃ",
  "anya-e0301n0:1344_15": "patiṭṭhāpayato uppannā cetanā bhavoti vuccati. Ekāvajjanesuvā chasu javanesu cetanā",
  "anya-e0301n0:1344_16": "āyūhana saṅkhārānāma. Sattamajavanacetanā bhavo. Yākācivā pana cetanā bhavo. Taṃsampayuttā",
  "anya-e0301n0:1344_17": "āyūhana saṅkhārānāmāti. Kammabhavo upapattibhavoti dve bhavā dvādasasu aṅgesu ekasseva",
  "anya-e0301n0:1344_18": "bhava aṅgassa avayavānāma hontīti vuttaṃ kammabhavasaṅkhātobhave kadesotiādi. Etthaca",
  "anya-e0301n0:1344_19": "saṅkhārakammabhavānaṃ viseso vutta nayeneva veditabbo.",
  "anya-e0301n0:1345": "[228] Yaṃ pana vibhāvaniyaṃ",
  "anya-e0301n0:1346": "“Kammabhavasaṅkhāto bhavekadesoti ettha āyatiṃ paṭisandhiyā paccayacetanā saṅkhārāti veditabbā”ti vuttaṃ. Taṃ idha na yujjati.",
  "anya-e0301n0:1347_0": "Tesaṃ dvinnaṃpi dvīsu hetupañcakesu saṅgahitattāti. Yathā rutapāḷinayenavā etaṃ vuttanti",
  "anya-e0301n0:1347_1": "daṭṭhabbaṃ. Avasesācāti idaṃ jātijarāmaraṇehi saddhiṃ viññāṇādiphalapañcakaṃ sandhāya",
  "anya-e0301n0:1347_2": "vuttaṃ. Etthaca yadetaṃ pubbe jātijarāmaraṇaggahaṇena viññāṇādi phala pañcakaṃ gahitaṃ.",
  "anya-e0301n0:1347_3": "Taṃ atthato upapattibhavoeva. Nahi phalapañcakato añño upapattibhavonāma atthīti.",
  "anya-e0301n0:1347_4": "Evaṃ santepi dhammavibhāga rakkhaṇatthaṃ upapattibhavasaddena catutthapañcakaṃ gahitanti",
  "anya-e0301n0:1347_5": "yuttaṃ. Dvādasasu aṅgesu avijjānāma moho. Soca akusalamūlaṃ. Taṇhānāma lobho. Soca",
  "anya-e0301n0:1347_6": "akusala mūlanti vuttaṃ avijjā taṇhāvasena dve mūlānīti. Athavā, mūlanti sīsaṃ. Dve",
  "anya-e0301n0:1347_7": "vaṭṭasīsānīti attho. Aṭṭhakathāyaṃ pana purimaṃ pañcakadvayaṃ ekaṃ bhavacakkaṃ pacchimaṃ",
  "anya-e0301n0:1347_8": "pañcakadvayaṃ ekaṃ bhavacakkanti katvā purimaṃ avijjāmūlaṃ. Tañca diṭṭhicaritānaṃvā",
  "anya-e0301n0:1347_9": "apāyagāmīnaṃvā cakkaṃ. Pacchimaṃ taṇhāmūlaṃ. Tañca rāgacaritānaṃvā sugatigāmīnaṃvā",
  "anya-e0301n0:1347_10": "cakkanti dassitaṃ. Cakkanti pana yato paṭṭhāya vaṭṭasantānassa ārabbho hoti. Tasmiṃ",
  "anya-e0301n0:1347_11": "puna āgateeva cakkaṃnāma siyā. Tasmā idha dutīyena hetuphala yugaḷena saddhiṃ sabbaṃ",
  "anya-e0301n0:1347_12": "ekameva cakkanti yuttaṃ.",
  "anya-e0301n0:1348_0": "Kasmā panettha āgamanasambhāresu avijjāeva sīsaṃ katvā vuttā. Gamanasambhāresuca",
  "anya-e0301n0:1348_1": "taṇhāeva. Nanu ubhayattha ubhayaṃpi sīsaṃ katvā vattabbanti. Vuccate, sukhavedanāsadiso",
  "anya-e0301n0:1348_2": "hi taṇhāya āhāronāma natthi. Tasmā vedanaṅgato paraṃ vaṭṭaṅgaṃ ghaṭentena vedanā",
  "anya-e0301n0:1348_3": "nurūpātaṇhāeva vattabbā. Na avijjāti gamanasambhāresu tāva avijjāya okāso natthi.",
  "anya-e0301n0:1348_4": "Sabbapathamaṃ ārabbhaṭṭhāneca sabbapadhānā avijjāeva vattabbā hoti. Sāca saṅkhāruppādane",
  "anya-e0301n0:1348_5": "avirajjhanakaṅgabhūtāti na tesaṃ antare ekassa aṅgassa atthāya kiñci vattabbaṃ atthīti",
  "anya-e0301n0:1348_6": "āgamanasambhāresu taṇhāya okāso natthīti. Ayañhi paṭiccasamuppādadesanānāma padhānaṅgapariggaha",
  "anya-e0301n0:1348_7": "vasena pavattā. Na labbhamāna sabbadhamma pariggaha vasenāti.",
  "anya-e0301n0:1349": "Yaṃ pana vibhāvaniyaṃ",
  "anya-e0301n0:1350": "Pubbantassa avijjāmūlaṃ. Aparantassa taṇhāmūlanti vuttaṃ.",
  "anya-e0301n0:1351": "Tattha pubbantassāti pubbassa hetuphalakoṭṭhāsassa. Aparantassāti pacchimassa hetuphala koṭṭhāsassāti atthoti. Kasmā panetāni dvemūlānināma hontīti āha –",
  "anya-e0301n0:1352": "Tesamevaca mūlānaṃ, nirodhena nirujjhatīti.",
  "anya-e0301n0:1353_0": "Tesaṃ samudayena sakalavaṭṭaṃ samudeti. Nirodhenaca nirujjhati. Tasmā tāni dvemūlānināmāti",
  "anya-e0301n0:1353_1": "vuttaṃ hoti. Keci pana paṭiloma paṭiccasamuppāda dassanametanti vadanti. Paṭiloma",
  "anya-e0301n0:1353_2": "paṭicca samuppādonāma avijjānirodhā saṅkhāranirodho saṅkhāranirodhā viññāṇanirodhotiādiko",
  "anya-e0301n0:1353_3": "nirodhavāro. Idāni sokādi vacanaṃ na kevalaṃ nissandaphala nidassanatthameva hoti.",
  "anya-e0301n0:1353_4": "Athakho jarāmaraṇena saddhiṃ ekaṃ aṅgaṃ hutvā upari vaṭṭamūladhammapaṭipādakānaṃ",
  "anya-e0301n0:1353_5": "dukkhadhammānaṃ nidassanatthaṃpi hotīti dassento jarāmaraṇa mucchāyātiādi māha. Tattha",
  "anya-e0301n0:1353_6": "mucchāsaddena sokādīnaṃ gahaṇaṃ. Tepi hi sayaṃ āsavasambhūtā hutvā puna āsavuppādāya",
  "anya-e0301n0:1353_7": "paccayā hontīti etena tesaṃ jarāmaraṇaṅge gahaṇaṃ siddhaṃ bhavati. Jarāmaraṇamucchāya",
  "anya-e0301n0:1353_8": "abhiṇhaso pīḷitānaṃ bālānaṃ āsavā abhiṇhaso samuppajjanti. Āsavānaṃsamuppādāavijjāca",
  "anya-e0301n0:1353_9": "pavaḍḍhati. Āsavasamudayā avijjāsamudayoti hi vuttaṃ. Evañca sati avijjāpaccayā saṅkhārāti",
  "anya-e0301n0:1353_10": "puna ābandhameva vaṭṭanti attho. Etthaca –",
  "anya-e0301n0:1354": "Nānā byasanaphuṭṭhassa, sokādīnaṃ pavattito;",
  "anya-e0301n0:1355": "Avijjā taṇhā vaḍḍhanti, yato vaṭṭaṃ pavattatī tipi.",
  "anya-e0301n0:1356_0": "Vattabbaṃ. Yathāha-katamoca bhikkhave dukkhassa vipāko. Sammohavepakkaṃ vāhaṃ bhikkhave",
  "anya-e0301n0:1356_1": "dukkhaṃ vadāmi. Pariyeṭṭhivepakkaṃvāti tattha sammoho avijjā. Pariyeṭṭhi taṇhā. Tadubhayaṃ",
  "anya-e0301n0:1356_2": "vipākaṃ etassāti katvājarāmaraṇasokādikaṃ dukkhaṃ sammohavepakkaṃ pariyeṭṭhivepakkantica",
  "anya-e0301n0:1356_3": "vuccatīti. Tattha sammohonāma ñātibyasanā dinā phuṭṭhosocati paridevati uratāḷi kandati,",
  "anya-e0301n0:1356_4": "sammohaṃ āpajjatīti evaṃ āgato sammoho. Pariyiṭṭhināma yathā jigacchāti pīḷito. Bhojanaṃ",
  "anya-e0301n0:1356_5": "pattheti pariyesati pipāsābhipīḷito. Pāṇiyaṃ pattheti pariyesati, evaṃ kenaci dukkhena",
  "anya-e0301n0:1356_6": "phuṭṭho sukhaṃ pattheti pariyesatīti evaṃ pavattā pariyiṭṭhitaṇhā. Ettha pana yasmā",
  "anya-e0301n0:1356_7": "jarāmaraṇasadisaṃ mahantaṃ visaṭaṃ niyatañca imassa lokassa dukkhaṭṭhānaṃnāma natthi.",
  "anya-e0301n0:1356_8": "Dukkhanissaraṇatthañca satthusāsanaṃ. Tasmā ayaṃ paṭiccasamuppādadesanā jarāmaraṇanidānā",
  "anya-e0301n0:1356_9": "hoti. Yathāha-kicchaṃ vatāyaṃ loko āpanno jāyatica jiyyatica miyyatica cavatica upapajjatica.",
  "anya-e0301n0:1356_10": "Athaca panimassaṃ dukkhassa nissaraṇaṃ nappajānāti jarāmaraṇassātiādi. Yesu pana",
  "anya-e0301n0:1356_11": "aṅgesu ādito paṭṭhāya ñātesu jarāmaraṇaṃ samūlaṃ khanitvā tato attānaṃ mocetuṃ sakkoti.",
  "anya-e0301n0:1356_12": "Tāni dassetuṃ jātiādīni purimāni aṅgāni desitāni. Apica. Ekasmiṃ bhave ṭhatvā āgamanasambhārehica",
  "anya-e0301n0:1356_13": "gamanasambhārehica āgatiyāca gatiyāca saddhiṃ attabhāvanibbattiyā dassitāya atīte",
  "anya-e0301n0:1356_14": "anāgateca sakalasaṃsāre tasmiṃ tasmiṃ bhave tassa tassa attabhāvassa nibbatti dassitāeva",
  "anya-e0301n0:1356_15": "hoti. Sabbānica diṭṭhigatāni nivattitāni. Bhavacakkañca anādimantaṃ hutvā ābandhatiyeva.",
  "anya-e0301n0:1356_16": "Tasmā jarāmaraṇavacanenavā sokādivacanenavā avijjaṃ acintetvā vaṭṭapavattassa mahāādīnavarāsidassanameva",
  "anya-e0301n0:1356_17": "paccetabbanti. Iccevantiādi nigamanaṃ. Iccevaṃ avijjāpaccayā saṅkhārātiādinā nayena",
  "anya-e0301n0:1356_18": "paṭhapesīti sambandho. Iccevaṃ ābandhaṃ anādikaṃ tebhūmakaṃ vaṭṭantipi yojenti.",
  "anya-e0301n0:1357_0": "Tattha iccevaṃ ābandhanti jarāmaraṇamucchāyātiādinā vutta nayena punappunaṃ ābandhaṃ.",
  "anya-e0301n0:1357_1": "Anādikanti kasmā vuttaṃ. Nanu avijjā ādimhi vuttāti. Vuccate, vaṭṭassa ādibhūtattā",
  "anya-e0301n0:1357_2": "sā ādimhi vuttā na hoti. Vaṭṭakathāya sīsa bhūtattāeva sā ādimhi vuttā. Evaṃ vuttāya",
  "anya-e0301n0:1357_3": "pana tāya vaṭṭassa anādikabhāvopi dassito. Avijjā hi nāma bahiddhā na labbhati. Sattasantāne",
  "anya-e0301n0:1357_4": "eva labbhatīti paccakkhatova siddhametaṃ. Tasmā idha atītabhave avijjāya siddhāya",
  "anya-e0301n0:1357_5": "tassāadhiṭṭhānabhūto attabhāvopi tasmiṃ bhave sijjhatiyeva. Sijjhanto ca imassaṃ",
  "anya-e0301n0:1357_6": "dasanoyaṃ vutta nayena aññāya avijjāya eva sijjhati, na aññathā. Evañca sabhi puna",
  "anya-e0301n0:1357_7": "tassapi adhiṭṭhānabhūto attabhāvo sijjhatiyevāti avijjā attabhāvocāti ubhayaṃ petaṃ",
  "anya-e0301n0:1357_8": "anavaṭṭhitaṃ anādikameva hotīti. Vaṭṭassa pana tividhassapi padhānapaccayabhūtattā",
  "anya-e0301n0:1357_9": "sā vaṭṭakathāya sīsabhūtā hoti. Yadi sā vaṭṭassa ādibhūtā na hoti. Atha tassāpi paccayo",
  "anya-e0301n0:1357_10": "vattabboti. Saccaṃ. Tassā pana paccaye vuttepi tassa paccayassapi paccayo vattabboti",
  "anya-e0301n0:1357_11": "āgacchatiyeva. Evañca sati tassa tassāti niṭṭhānameva napaññā yeyyāti. Aññattha pana",
  "anya-e0301n0:1357_12": "vuttoyeva. Yathāha-āsavasamudayā avijjāsamudayoti. Yathācāha-avijjaṃ pāhaṃ bhikkhave",
  "anya-e0301n0:1357_13": "sāhāraṃ sanidānaṃ vadāmi. Kocassā āhāro. Pañcanīvaraṇā tissa vacanīyanti. Yathācāha-avijjā",
  "anya-e0301n0:1357_14": "paccayo, saṅkhārā paccayuppannā. Ubhayametaṃ paṭicca samuppannanti. Paṭhapesīti paññāpesi",
  "anya-e0301n0:1357_15": "desesīti attho. [Paṭiccasamuppādanayo.]",
  "anya-e0301n0:1358_0": "167. Idāni paṭṭhānanayaṃ dassetuṃ hetupaccayotiādi āraddhaṃ. Tatthahetuca so paccayocāti",
  "anya-e0301n0:1358_1": "hetupaccayo, hetu hutvā paccayo hetubhāvena paccayoti vuttaṃ hoti. Tattha kenaṭṭhena",
  "anya-e0301n0:1358_2": "hetūti mūlaṭṭhena, koca mūlaṭṭhoti. Rukkhānaṃ rukkhamūlassa viya bhūmiyaṃ sahajātadhammānaṃ",
  "anya-e0301n0:1358_3": "ārammaṇesu suppatiṭṭhi tabhāvasādhanaṭṭho mūlaṭṭhonāma. Sahajātadhammānaṃ kusalādi",
  "anya-e0301n0:1358_4": "bhāvasādhanaṭṭho mūlaṭṭhonāmātipi vadanti. Yaṃ panettha vattabbaṃ. Taṃ heṭṭhā vuttameva.",
  "anya-e0301n0:1358_5": "Saddatthato pana hinonti vuddhiviruḷhivepullapattivasena suṭṭhu patiṭṭhahanti sahajātadhammā",
  "anya-e0301n0:1358_6": "ettha etenavā ārammaṇe daḷhanipātinā thāmabalasampannenāti hetu. Paccaya saddo pana",
  "anya-e0301n0:1358_7": "upakārakaṭṭho. Upakārakotica sayaṃ yādisena sabhāvena upalabbhamāne anuppannāvā dhammā",
  "anya-e0301n0:1358_8": "uppajjanti. Uppannāvā tiṭṭhanti ṭhitāvā uparuparivuddhiviruḷhiyā paccayattaṃ upagacchanti.",
  "anya-e0301n0:1358_9": "Tādi senasabhāvena upaladdhiyeva. Nahi sabhāvadhammesu īhāvā byāpārovā upalabbhati.",
  "anya-e0301n0:1358_10": "Yena kattāvā kāretāvā upalabbheyyāti. Tathā upaladdhiyaṃ pana sati anurūpānaṃ paccayuppannadhammānaṃ",
  "anya-e0301n0:1358_11": "anuppannānaṃvā uppajjanato uppannānaṃvā ṭhitibhāvapattito ṭhitānaṃ vā uparuparivuddhiviruḷhiyā",
  "anya-e0301n0:1358_12": "paccayattupagamanato suṭṭhu karānto viya sādhento viya hotīti katvā upakārako tveva",
  "anya-e0301n0:1358_13": "vuccatīti. Iti ārammaṇe thirabhāvavuddhi viruḷhibhāvasādhana saṅkhātena mūlabhāvena",
  "anya-e0301n0:1358_14": "upakārakā chahetudhammā hetupaccayo nāma.",
  "anya-e0301n0:1359_0": "Āramanti cittacetasikā dhammā suṭṭhu ratiṃ anubhavantā viya ajjholambamānā pavattanti",
  "anya-e0301n0:1359_1": "etthāti ārammaṇaṃ. Ārammaṇabhāneva upakārakā chaḷārammaṇadhammā ārammaṇapaccayo.",
  "anya-e0301n0:1359_2": "Adhipati saddattho heṭṭhā vuttoyeva. Adhipati bhāvena upakārako dhammo adhipatipaccayo.",
  "anya-e0301n0:1359_3": "So duvidho ārammaṇādhipati sahājātādhipativasena. Ārammaṇadhammāpi hi keci garukatā",
  "anya-e0301n0:1359_4": "attano ārammaṇikadhamme sāmino viya dāse attano vasevattayamānā attani niccaṃ ninnapoṇapabbhāreeva",
  "anya-e0301n0:1359_5": "karontīti. Natthi antaraṃ etassāti anantaro, anantarabhāvena upakārako dhammo anantarapaccayo.",
  "anya-e0301n0:1359_6": "Suṭṭhu anantarabhāvena upakārako dhammo samanantarapaccayo. Imesaṃ dvinnaṃ paccayānaṃ",
  "anya-e0301n0:1359_7": "dhammato viseso natthi. Atthato pana purimacitte niruddhepi pacchā santānaṃ ucchijjituṃ",
  "anya-e0301n0:1359_8": "adatvā santānānubandhavasena sārammaṇadhamma bhāvena attasadisassa dhammantarassa",
  "anya-e0301n0:1359_9": "uppādanaṃ anantarapaccayatā. Dhammantare uppādiyamānepi yaṃkiñci dhammaṃ anuppādetvā",
  "anya-e0301n0:1359_10": "paṭisandhādīnaṃ kiccaṭṭhānānaṃ paṭipāṭiyā cittaniyāmaṃ nāma sādhetvā anurūpasseva",
  "anya-e0301n0:1359_11": "dhammantarassa uppādanaṃ samanantarapaccayatāti. Evañhi sati nirodhā vuṭṭhahantassa",
  "anya-e0301n0:1359_12": "asaññasattā cavantassaca purimapacchimabhāgapavattānaṃ cittuppādānaṃpi anantaratā",
  "anya-e0301n0:1359_13": "samanantaratāca upapannā hotīti. Nahi abhāva bhūto antare kālo tesaṃ antaraṃ karotināma.",
  "anya-e0301n0:1359_14": "Naca aññasantānabhūto antare rūpadhammo. Aññañhi rūpasantānaṃ, aññaṃ arūpasantānaṃ.",
  "anya-e0301n0:1359_15": "Aṭṭhakathāyaṃ pana kālānantaratā samanantarapaccayoti vādaṃ paṭikkhipitvā saṇṭhānābhāvato",
  "anya-e0301n0:1359_16": "suṭṭhu anantarāti samanantarāti vuttaṃ. Etena yathāsaṇṭhānavantānaṃ rūpadhammānaṃ",
  "anya-e0301n0:1359_17": "anantaratānāma majjhe paricchedasahitāyeva hoti. Na tathā saṇṭhānarahitānaṃ arūpadhammānaṃ.",
  "anya-e0301n0:1359_18": "Tasmā purimapacchimānaṃ tesaṃ ekībhūtānaṃ viya pavattisamanantaratānāma. Tathā pavattana",
  "anya-e0301n0:1359_19": "samatthatā samanantarapaccayatāti dasseti.",
  "anya-e0301n0:1360_0": "Ye pana dhammā attani jāte eva jāyanti, no ajāte. Attanā sahevaca jāyanti, no pure",
  "anya-e0301n0:1360_1": "pacchāca, tesaṃ jātatthāya viya sayaṃ tehi saha jātabhāvena upakārako dhammo sahajātapaccayo.",
  "anya-e0301n0:1360_2": "Pakāsassa padīpo viya. Padīpajālañhi uppajjamānaṃ pakāsasaṅkhātena ālokena saheva",
  "anya-e0301n0:1360_3": "uppajjatīti. Aññamaññaṃ upatthambhantaṃ tidaṇḍaṃ viya aññamaññaṃ upatthambhanavasena",
  "anya-e0301n0:1360_4": "upakārako dhammo aññamaññapaccayo. Evañca sati imassa paccayassa purimena saha viseso",
  "anya-e0301n0:1360_5": "pākaṭo hoti. Nahi saha jātasaddo evarūpaṃ aññamaññopatthambhanaṃ bodhetīti. Nissayanti",
  "anya-e0301n0:1360_6": "etthāti nissayo. Nissayabhāvena upakārako dhammo nissayapaccayo. So pana sahajātanissayo",
  "anya-e0301n0:1360_7": "vatthupurejāta nissayoti duvidho hoti. Tattha sahajātova samāno paṭakoṭṭhako viya",
  "anya-e0301n0:1360_8": "cittakammānaṃ patiṭṭhābhāvena upakārako dhammo sahajātanissayo. Pathavī viya tiṇarukkhādīnaṃ",
  "anya-e0301n0:1360_9": "pure jāto hutvā adhiṭṭhānabhāvena upakārako vatthupurejāta nissayo. Balavataro pana",
  "anya-e0301n0:1360_10": "nissayo upanissayo. Yathā hi sālibhattassa uppattiyā sūdovā ukkhalivākaṭṭhaṃvā aggivānissayo",
  "anya-e0301n0:1360_11": "eva hoti, na upanissayo. Sālikhettavuṭṭhidhārā eva pana upanissayo, na hi tāsuasati",
  "anya-e0301n0:1360_12": "bhattuppattiyā sūdādīnaṃpi thāmonāma atthīti. Tathā yahiṃ paccaye asati nissayadhammāpi",
  "anya-e0301n0:1360_13": "natthi. Kuto nissitadhammā. So paccayo nissayatopi balavataraṭṭhena upanissayoti vuccatīti.",
  "anya-e0301n0:1361_0": "So pana ārammaṇūpanissayo anantarūpanissayo pakatūpanissayoti tividho hoti. Tattha",
  "anya-e0301n0:1361_1": "garukatā ārammaṇa dhammā garukatattāeva adhipatibhūtā balava nissayabhūtāca honti.",
  "anya-e0301n0:1361_2": "Anantarapaccayadhammāca tehi vinā cittasantānapavattiyā eva abhāvato balavanissayāeva",
  "anya-e0301n0:1361_3": "honti. Pakatūpanissayoti ettha pana pakato upanissayoti pakatūpanissayo. Pakatotica",
  "anya-e0301n0:1361_4": "yathā kate sati anurūpe kāle tasmiṃsantāne ekantena paccayuppannadhammā pātubhavanti,",
  "anya-e0301n0:1361_5": "tathā suṭṭhu katoti attho. Karaṇañcettha saddhā sīlaṃ sutaṃ cāgo paññātica rāgo doso",
  "anya-e0301n0:1361_6": "moho māno diṭṭhi patthanātica vuttānaṃ dhammānaṃ attano santāne pubbabhāge vuttappakārena",
  "anya-e0301n0:1361_7": "suṭṭhu uppādanaṃ. Kāyikaṃ sukhaṃ kāyikaṃ dukkhaṃ puggalo utu bhojanaṃ senāsananti",
  "anya-e0301n0:1361_8": "evaṃ vuttānaṃ dhammānaṃ suṭṭhu upasevanañca veditabbaṃ.",
  "anya-e0301n0:1362_0": "Puretaraṃ uppajjitvā vattamānabhāvena upakārako dhammo purejātapaccayo. So duvidho",
  "anya-e0301n0:1362_1": "ārammaṇapurejāta nissaya purejāta vasena. Nissayārammaṇadhammā eva hi keci purejāta",
  "anya-e0301n0:1362_2": "tāmattavisiṭṭhā purejātapaccayoti vuttāti. Ācariyānandattherena pana nissayārammaṇākārādīhi",
  "anya-e0301n0:1362_3": "visiṭṭhā purejātākārena upakārakatā purejātapaccayatāti vuttaṃ. Evaṃ santepi pure",
  "anya-e0301n0:1362_4": "jātatāvisiṭṭhehi nissayārammaṇasattivisesehi añño visuṃ purejātasattivisesonāma nadissatiyeva.",
  "anya-e0301n0:1362_5": "Pure ropetvā jātānaṃ rukkhapotakānaṃ viya pacchā āsiñciyamānaṃ udakaṃ pure jātānaṃ",
  "anya-e0301n0:1362_6": "catusamuṭṭhānikarūpadhammānaṃ vuddhaviruḷhabhāvañca pacchāpi attanā sadisassa rūpasantānassa",
  "anya-e0301n0:1362_7": "pavattiyā paccayabhāvañca pāpetvā upatthambhanavasena upakārako pacchājāto arūpadhammo",
  "anya-e0301n0:1362_8": "pacchā jātapaccayo. Aṭṭhakathāyaṃ pana gijjhapotakasarīrānaṃ āhārāsā cetanāviyāti",
  "anya-e0301n0:1362_9": "vuttaṃ. Mūlaṭīkāyañca etena manosañce tanāhāravasena pavattamānehi arūpadhammehi",
  "anya-e0301n0:1362_10": "rūpakāyassa upatthambhita bhāvaṃ dasseti, teneva āhārāsā viyāti avatvā cetanāgahaṇaṃ",
  "anya-e0301n0:1362_11": "karotīti vuttaṃ. Sā pana pacchājātā sasampayuttā āhārāsā cetanā purejātānaṃ tesaṃ",
  "anya-e0301n0:1362_12": "gijjhasarīrarūpānaṃ cirakālaṃ kabaḷīkārāhārena vināpi amilāta bhāvaṃ uparūparica",
  "anya-e0301n0:1362_13": "vuddhaviruḷharūpasantānuppattiyā paccayabhāvaṃ pāpetvā upatthambhatiyeva. Yasmā supākaṭena",
  "anya-e0301n0:1362_14": "pacchājātapaccayeka desena sakalassa pacchājātapaccayassa sādhanatthāya ayaṃ upamā",
  "anya-e0301n0:1362_15": "idha vuttā viya dissati. Cetanā gahaṇañca pacchājāta paccayaṃ patvāpi cetanāeva padhānā",
  "anya-e0301n0:1362_16": "jātāti dassanatthaṃ gahitanti na na sakkā vattuṃ. Evañhi sati pacchājātassa atthassa",
  "anya-e0301n0:1362_17": "pacchā jātāya eva upamāya sādhanaṃ upapannaṃ hotīti. Yathāvutta ṭīkāpāṭhepi ayamattho labbhatiyeva.",
  "anya-e0301n0:1363_0": "Āsevanti taṃ suṭṭhu bhajanti aparāparaṃ uppajjamānā dhammā suṭṭhu sevamānā viya bhajamānā",
  "anya-e0301n0:1363_1": "viya tassa purimassa sabbapāripūraṃ ākāraṃ gahetvā eva punappunaṃ pavattantīti āsevanaṃ.",
  "anya-e0301n0:1363_2": "Āsevetivā te dhamme attano parivāsaṃ suṭṭhu gāhāpeti. Vaḍḍhetītivā āsevanaṃ. Apica",
  "anya-e0301n0:1363_3": "kusalādibhāvena attanā sadisassa payogena karaṇīyassa anantaradhammassa punappunaṃ",
  "anya-e0301n0:1363_4": "karaṇaṃ pavattanaṃ attasadisassavā attasadisabhāvāpādanaṃ vāsanaṃ āsevanaṭṭhoti mūlaṭīkāyaṃ",
  "anya-e0301n0:1363_5": "vuttaṃ. Tattha payogena karaṇīyassāti etena āvajjanadvayañca sabbavipākadhammeca",
  "anya-e0301n0:1363_6": "nivatteti. Nahi āvajjana dvayassa dvattikkhattuṃ pavattamānassapi vaḍḍhetuṃvā hāpetuṃvā",
  "anya-e0301n0:1363_7": "payogena karaṇīyatānāma atthi paridubbalattā. Vipākesuca ariyaphalāni parikammapayogena",
  "anya-e0301n0:1363_8": "karaṇīyānipi maggacetanānubhāvena vinā kevalena tena payogeneva sādhetabbāni na honti.",
  "anya-e0301n0:1363_9": "Kevalaṃ kammavegena santāne pātitesu lokiyavipākesu vattabbameva natthīti. Punappunaṃ",
  "anya-e0301n0:1363_10": "karaṇaṃ pavattananti uparupari paguṇa balavabhāvāpādanena saha pavattanaṃ sandhāya",
  "anya-e0301n0:1363_11": "vuttaṃ. Evañhi sati pariyattidhamma vijjāsippuggahaṇesu purimābhiyogo viya āsevanaṭṭhena",
  "anya-e0301n0:1363_12": "anantare pavattānaṃ sajātiyānaṃ dhammānaṃ paguṇabalavabhāvāya upakārako dhammo āsevanapaccayo",
  "anya-e0301n0:1363_13": "nāmāti siddhaṃ hotīti.",
  "anya-e0301n0:1364_0": "Kāyaṅgavācaṅgacittaṅgābhisaṅkharaṇabhūtena cittappayogasaṅkhāte na kiriyābhāvena",
  "anya-e0301n0:1364_1": "upakārako dhammo kammapaccayo. So duvidho sahajātanānākkhaṇikavasena. Tattha jeṭṭhasissa",
  "anya-e0301n0:1364_2": "mahā vaḍḍhakiādayo viya sakiccaparakiccasādhanavasena pavattā sabbāpi sahajātacetanā",
  "anya-e0301n0:1364_3": "sahajātapaccayo. Yathā pana itthipurisānaṃ sakiṃ sannipātappayogo kāmasukhānubhavanakiccañca",
  "anya-e0301n0:1364_4": "kālantare puttapātubhāvatthāyavatthumhi bījanidhāna kiccañca sampādeti. Evamevaṃ",
  "anya-e0301n0:1364_5": "yathāvuttābhisaṅkharaṇakiccañca tadabhisaṅkharaṇavegajanitaṃ kālantare vipākakaṭattārūpānaṃ",
  "anya-e0301n0:1364_6": "pātubhāvatthāya santāne kiriyā visesanidhāna kiccañca sampādetvā niruddhā kusalākusala",
  "anya-e0301n0:1364_7": "cetanā nānākkhaṇikakammapaccayonāma. Vipaccanamattabhāvena upakārako dhammo vipākapaccayo.",
  "anya-e0301n0:1364_8": "Vipaccana bhāvoca nāma loke sabbesaṃ pupphaphalādīnaṃ suṭṭhu vipakkabhāvaṃ pattakāle",
  "anya-e0301n0:1364_9": "sabbākārena mandabhāvo hoti. Evaṃ nirussāhasanta bhāvasaṅkhākena mandamandākārena",
  "anya-e0301n0:1364_10": "santāne pātubhāvo. Tatoyevaca vipākānaṃ pavatti avibhūtā hoti. Sabbarattiṃ niddāyantassa",
  "anya-e0301n0:1364_11": "purimabhavasiddhe kammādi ārammaṇe pavattānipi tāni vuṭṭhitakāle kiñcijānanacitta",
  "anya-e0301n0:1364_12": "pavattiyā paccayā nahontīti. Pañcaviññāṇādīni pana pacchājānanacitta pavattiyā paccayā",
  "anya-e0301n0:1364_13": "hontānipi vatthārammaṇa ghaṭṭanānubhāva balena saheva honti. Na tesaṃ ussāhabyāpāramatta",
  "anya-e0301n0:1364_14": "vasenāti daṭṭhabbaṃ.",
  "anya-e0301n0:1365_0": "Arūpino tayo āhārā sahajātadhammānaṃ jananaṭṭhena upatthambhanaṭṭhenaca, kabaḷīkārāhāro",
  "anya-e0301n0:1365_1": "pana imassa catusamuṭṭhāni kassa kāyassa upatthambhanaṭṭheneva upakārakatā āhārapaccayo.",
  "anya-e0301n0:1365_2": "Apica, āhāraṭṭhonāma upatthambhanappadhāno hoti. Teneva hi pāḷiyaṃ kabaḷīkāro āhāro",
  "anya-e0301n0:1365_3": "āhārasamuṭṭhānassa rūpassa āhārapaccayena paccayoti avatvā imassa kāyassa āhārapaccayena",
  "anya-e0301n0:1365_4": "paccayotveva vuttaṃ. Tasmā arūpāhārānaṃpi āhāraṭṭho upatthambhanavaseneva veditabbo.",
  "anya-e0301n0:1365_5": "Janayantāpi hi āhārā attanā janitānañca tadaññesañcasantānaṭṭhitiyā paccayabhāvatthāya",
  "anya-e0301n0:1365_6": "upatthambhanena saheva janentīti.",
  "anya-e0301n0:1366_0": "Issariyaṭṭhena upakārako dhammo indriyapaccayo. So tividho sahajātādivasena. Tattha",
  "anya-e0301n0:1366_1": "sahajātadhammānaṃ attano attano kiccesu issarabhūtā arūpindriyadhammā sahajātindriyapaccayo.",
  "anya-e0301n0:1366_2": "Pacchā jātānaṃ pañcaviññāṇa dhammānaṃ dassanādi kiccesu issarabhūtā pure jātā pañcapasādindriyadhammā",
  "anya-e0301n0:1366_3": "pure jātindriyapaccayo. Sahajātānaṃ kaṭattārūpānaṃ ciratarapavattiyaṃ issarabhūtaṃ",
  "anya-e0301n0:1366_4": "rūpajīvitaṃ rūpajīvitindriyapaccayo. Kasmā panettha bhāvindriyadvayaṃ idha na gahitanti.",
  "anya-e0301n0:1366_5": "Vuccate, yassa janakattaṃvā upatthambhakattaṃvā anupālakattaṃvā atthi. So paccayadhammonāma.",
  "anya-e0301n0:1366_6": "Bhāvadvayassa pana sahajāta dhammānaṃ atthāya etaṃ tayaṃpi natthi. Kevalaṃ pana taṃsahite",
  "anya-e0301n0:1366_7": "santāne kammādīhi attano attano paccayehi pavattamānānaṃ catusamuṭṭhānikadhammānaṃ",
  "anya-e0301n0:1366_8": "itthākārādivaseneva yo pavattiniyamo atthi, so bhāvarūpā nubhāvena siddho. Tasmā",
  "anya-e0301n0:1366_9": "tesaṃ dhammānaṃ tādise niyāmakicce issarattāyeva dvayaṃ indriyaṃnāma hoti. Na indriyapaccayatte",
  "anya-e0301n0:1366_10": "nāti taṃ idha nagahitanti daṭṭhabbaṃ. Ārammaṇaṃ upagantvā tasmiṃ bhusaṃ daḷhaṃ nipatitvā",
  "anya-e0301n0:1366_11": "viya jhāyanaṭṭhena olokanaṭṭhena upakārako dhammo jhānapaccayo. Duggati sugati nibbāna",
  "anya-e0301n0:1366_12": "sampāpakaṭṭhena upakārako dhammo maggapaccayo. Etthaca yenayena sammādassanādinā",
  "anya-e0301n0:1366_13": "lakkhaṇavisesena sampannattā kusalabhūtā sammādiṭṭhādayo sugati nibbāna sampāpakaṭṭhena",
  "anya-e0301n0:1366_14": "maggapaccayānāma honti. Abyākatabhūtānaṃpi tesaṃ so so lakkhaṇaviseso atthiyevāti",
  "anya-e0301n0:1366_15": "tesampi tenevaṭṭhena maggapaccayatā vuttāti daṭṭhabbā. Satipi maggaṅgānaṃ taṃtaṃ",
  "anya-e0301n0:1366_16": "sampāpakaṭṭhenaca upakārakatte taṃsamuṭṭhitānaṃ rūpadhammānaṃ so attho na pāpuṇāti.",
  "anya-e0301n0:1366_17": "Tesaṃ pana maggapaccayadhammehi samuṭṭhitattāyeva maggapaccayuppannatā paccetabbā.",
  "anya-e0301n0:1366_18": "Esanayo hetukammindriyajhāna paccayesupīti.",
  "anya-e0301n0:1367_0": "Ekuppādatādīhi pakārehi samaṃ ekībhūto viya hutvā aññamaññayuttabhāvena upakārako",
  "anya-e0301n0:1367_1": "dhammo sampayuttapaccayo. Samānepi sahajātabhāvena nissaya nissita bhāvenaca yuttabhāve",
  "anya-e0301n0:1367_2": "ekuppādatādikassa sampayogalakkhaṇassa virahato vippayuttabhāvena upakārako dhammo",
  "anya-e0301n0:1367_3": "vippayuttapaccayo. Yattha sampayuttā saṅkā sambhavati, tattheva tadāsaṅkā vigamanatthaṃ",
  "anya-e0301n0:1367_4": "ayaṃ vippayuttapaccayonāma vuttoti tadāsaṅkhā rahitesu ārammaṇānantarādīsu vippayuttapaccayapasaṅgo",
  "anya-e0301n0:1367_5": "natthīti veditabbo. Heṭṭhāvuttappakāresu eva paccayadhammesu yo yo atthitā saṅkhātena",
  "anya-e0301n0:1367_6": "khaṇapaccuppanna samaṅgibhāvena tādisasseva khaṇapaccuppanna samaṅgino dhammassa",
  "anya-e0301n0:1367_7": "sahajātādivasena upakārako so so atthipaccayo. Yasmiṃ vijjāmāne sati añño uppajjituṃ",
  "anya-e0301n0:1367_8": "okāsaṃ nalabhati. So tassa aññassa okāsadāna saṅkhātena sayaṃ antarahitabhāvena upakārako",
  "anya-e0301n0:1367_9": "dhammo natthipaccayo. Ayaṃpi visuṃ sattiviseso na hoti. Teneva cittena gacchati nisīdati",
  "anya-e0301n0:1367_10": "tiṭṭhatītiādinā pacchimacitte ṭhitānaṃpi purimacittaṃ vattatiyevāti lokassa abhimāno",
  "anya-e0301n0:1367_11": "hoti. Tasmā yattha atthitāsaṅkā sambhavati. Tattha tadāsaṅkā nivattanatthaṃ ayaṃ",
  "anya-e0301n0:1367_12": "paccayo vuttoti veditabbo.",
  "anya-e0301n0:1368_0": "Vināsaṃ gato vigato. Yasmiṃ avigate añño uppajjituṃ okāsaṃ nalabhati, so tassa okāsadānasaṅkhātena",
  "anya-e0301n0:1368_1": "sayaṃ vigatabhāvena upakārako dhammo vigatapaccayo. Vattamānatā saṅkhātena avigatabhāvena",
  "anya-e0301n0:1368_2": "tādisasseva dhammassa upakārako dhammo avigatapaccayo. Purimapaccaya dukameva cettha",
  "anya-e0301n0:1368_3": "nānattha pasaṅganivattanatthaṃ ñāṇavisadatthañca pariyāyantarena vigatadukaṃnāma",
  "anya-e0301n0:1368_4": "katvā desitanti veditabbaṃ. Tathā hi atthīti kho kaccāna ayameko anto. Natthīti ayaṃ",
  "anya-e0301n0:1368_5": "dutīyo antotiādinā nānāatthadīpakā atthi natthi saddā sāsane lokeca dissanti. Pubbe",
  "anya-e0301n0:1368_6": "vuttasseva ca atthassa puna pariyāyantarena vacanaṃ sotūnaṃ ñāṇavisadatthāya hotīti.",
  "anya-e0301n0:1368_7": "Ṭīkākārā pana bahuṃ tesaṃ paccaya dukānaṃ nānatthasambhavaṃ vaṇṇentiyevāti. [Paccayuddeso]",
  "anya-e0301n0:1369_0": "168. Idāni yathā uddiṭṭhe catuvīsatipaccaye pathamaṃ chahi rāsīhi saṅgahetvā puna",
  "anya-e0301n0:1369_1": "rāsīnaṃ anukkamena tesaṃ paccayānaṃ niddesaṃ dassento chadhānāmantunāmassāti gāthādvaya",
  "anya-e0301n0:1369_2": "māha. Nāmaṃ nāmassa chadhā chabbidhehi paccayehi paccayo hoti. Nāmaṃ nāmarūpīnaṃ",
  "anya-e0301n0:1369_3": "pañcadhā. Puna nāmaṃ rūpassa ekadhā, rūpaṃ nāmassa ekadhāeva. Paññattināmarūpāni",
  "anya-e0301n0:1369_4": "nāmassa duvidhā, dvayaṃ nāmarūpaṃ dvayasseva nāmarūpassa navadhāti evaṃ chakkapañcakādivasena",
  "anya-e0301n0:1369_5": "paccayā chabbidhā honti. Kathaṃ hontīti yojanā.",
  "anya-e0301n0:1370": "[229] Yaṃpana vibhāvaniyaṃ",
  "anya-e0301n0:1371": "“Paññattināmarūpāni nāmassa dvidhā dvipakārā paccayā hontīti vuttaṃ”. Taṃ na sundaraṃ.",
  "anya-e0301n0:1372_0": "Paccayakathā hi nāma paccayato paccayuppannato paccayasattitoti tīhi pakārehi vuttāyeva",
  "anya-e0301n0:1372_1": "suvuttā hotīti. Yasmā pana anantarādipaccayānāma cittasantānassa avicchedāya kiccaṭṭhānānukkamapaṭipādanāya",
  "anya-e0301n0:1372_2": "eva ca honti. Tasmā kusalādīsu arūpadhammesu yokoci dhammo yassa kassaci aviruddhassa",
  "anya-e0301n0:1372_3": "dhammassa paccayo na na hotīti vuttaṃ anantaraniruddhācittacetasikādhammātiādi. Tattha",
  "anya-e0301n0:1372_4": "aviruddhassātietena aññamaññaviruddhānaṃ kusalākusalānaṃ somanassadomanassānañca",
  "anya-e0301n0:1372_5": "aññamaññaṃ anantara paccayapaṭikkhepo veditabbo. Paṭuppannānanti punuppannānaṃ paṭipāṭiyā",
  "anya-e0301n0:1372_6": "uppannānaṃvā. Punappunaṃ santānaparibhāvanāvasena pavatto āsevanapaccayonāma, kevalaṃ",
  "anya-e0301n0:1372_7": "payogasādhanīyesu javavega sahitesu cittuppādesu eva labbhatīti vuttaṃ purimāni javanānītiādi.",
  "anya-e0301n0:1372_8": "Tattha javanānīti maggaphalajavanavajjāni lokiya kusalā kusalakriyajavanāni pacchimānaṃjavanānanti",
  "anya-e0301n0:1372_9": "phalajavanavajjānaṃ kusalākusalakriyajavanānaṃ. Bhinnajātikā hi dhammā aññamaññaṃ",
  "anya-e0301n0:1372_10": "sabbākārapāripūraṃ parivāsaṃnāma gahetuṃvā gāhāpetuṃpā na sakkonti. Yadi sakkuṇeyyuṃ,",
  "anya-e0301n0:1372_11": "jātimattenapi dhammā pubbāparaṃ abhinnāeva siyunti. Tasmā bhinnajātikaṃ phalajavanaṃ",
  "anya-e0301n0:1372_12": "maggato parivāsaṃ gahetuṃ na sakkoti. Maggopi attano parivāsaṃ phalassa dātuṃ na",
  "anya-e0301n0:1372_13": "sakkoti. Phalacittānica parikammapayogabalena javana kiccāni honti, na aññamaññaṃ",
  "anya-e0301n0:1372_14": "parivāsadāna gahaṇa balenāti. Yasmā kāmāvacarabhāvato mahaggatā nuttara bhāvappattināma",
  "anya-e0301n0:1372_15": "āsevanabalena hoti, tasmā gotrabhu jhāna maggānaṃ bhūmi bhedo idha appamāṇanti daṭṭhabbaṃ.",
  "anya-e0301n0:1373_0": "Hetu.La. Nāmarūpānanti ettha hetumaggaṅgāni ahetukavajjitānaṃ, jhānaṅgāni pañcaviññāṇavajjitānaṃ",
  "anya-e0301n0:1373_1": "sahajātānaṃ nāmarūpānaṃ. Sahajātarūpalakkhaṇaṃ pana sayameva vakkhati. Cetanānāma",
  "anya-e0301n0:1373_2": "pavattamānā dve kiccāni sādheti sahajātānaṃ saṃvidhānañca āyatiṃ vipākapātu bhāvatthāya",
  "anya-e0301n0:1373_3": "tasmiṃ santāne attano pavattā kārasaṅkhāta bījanidhānañcāti. Tattha saṃvidhānakiccaṃ",
  "anya-e0301n0:1373_4": "sabbacetanā sādhāraṇaṃ hoti. Bījanidhānakiccaṃ pana kusalākusalabhāvappattāyaeva",
  "anya-e0301n0:1373_5": "cetanāya hotīti vuttaṃ sahajātācetanātiādi. Tattha sahajātācetanāti antamaso pañcaviññāṇa",
  "anya-e0301n0:1373_6": "sahajātāpi cetanā. Sāpi hi sahajātānaṃ saṃvidahanasaṅkhātena kammabhāvena pavattattā",
  "anya-e0301n0:1373_7": "kammaṃevanāma hotīti. Yasmā attano pavattākārasaṅkhātassa vipākabījassa nidahanaṃnāma,",
  "anya-e0301n0:1373_8": "na tāvadeva bījakiccaṃ sampādeti. Ambabījādīni viya pariṇatabhāvaṃ patvā khaṇantareeva",
  "anya-e0301n0:1373_9": "sampādetīti vuttaṃ nānākkhaṇikā cetanātiādi. Tattha nānākkhaṇikācetanāti attano paccayuppannadhamma",
  "anya-e0301n0:1373_10": "pavattikkhaṇato visuṃ bhūte atītakāle siddhā kusalā kusalacetanā. Kusalākusalacetanātivā pāṭho siyā.",
  "anya-e0301n0:1374_0": "Vipākakkhandhāaññamaññaṃsahajātānaṃrūpānanti ettha aññamaññassaca sahajātarūpānañcāti",
  "anya-e0301n0:1374_1": "attho. Yathānāma pure jātā sālarukkhapotakā pacchā anuvassaṃ vassantānaṃ vuṭṭhidhārānaṃ",
  "anya-e0301n0:1374_2": "vasena vuddhiṃ viruḷhiṃ vepullaṃ patvā tasmiṃ ṭhāne yāvakappāvasānāpi mahantassa",
  "anya-e0301n0:1374_3": "sālavanasaṇḍassa pavattiyā paccayā honti. Evaṃ paṭisandhikkhaṇato paṭṭhāya purimacittakkhaṇesu",
  "anya-e0301n0:1374_4": "uppannā sakalasarīre kammajakāyo cittajakāyo utujakāyo āhāraja kāyoti sabbe sakalasarīraṭṭhakā",
  "anya-e0301n0:1374_5": "catusamuṭṭhānika rūpadhammā pacchājātānaṃ pathamabhavaṅgādīnaṃ cittacetasikānaṃ vasena",
  "anya-e0301n0:1374_6": "vuddhiṃ viruḷhiṃ vepullaṃ patvā uparupari catusamuṭṭhānika rūpaparaṃparāpavattiyā",
  "anya-e0301n0:1374_7": "paccayattaṃ upagacchantīti vuttaṃ pacchājātā cittacetasikā dhammātiādi. Tattha purejātassāti",
  "anya-e0301n0:1374_8": "ātītānantaracitte jātassāti vadanti. Yāva aṭṭhamacittāvā purejātassa. Ettako hi kālo",
  "anya-e0301n0:1374_9": "rūpadhammānaṃ vaḍḍhanakālonāma. Tatoparaṃ hāyanakāle pacchājātena payojanaṃ natthīti.",
  "anya-e0301n0:1374_10": "Yāva soḷasamacittā eva vā purejātassa. Yadaggena hi maraṇāsannakāle vatthurūpaṃ cuticittassa",
  "anya-e0301n0:1374_11": "purejātapaccayataṃ upagacchati. Tadaggena cuticittaṃpi tassa vatthurūpassa pacchājātapaccayo",
  "anya-e0301n0:1374_12": "na hotīti navattabbo. Tathā sesarūpānañca. Yathā hi upatthambhanto āhāro vaḍḍhanapakkhe",
  "anya-e0301n0:1374_13": "ṭhitameva upatthambhati. Hāyanapakkhe ṭhitaṃ nupatthambhatīti natthi. Tadāpi tadanurūpassa",
  "anya-e0301n0:1374_14": "upatthambhanassa icchitabbattā. Evamayaṃpīti.",
  "anya-e0301n0:1375_0": "Arūpadhammānaṃ ānubhāvonāma mahāvipphāro hoti. Tasmā te kāyekadese vatthumhi uppannāpi",
  "anya-e0301n0:1375_1": "sakalaṃ imaṃ catujakāyaṃ upatthambhetuṃ sakkontiyevāti vuttaṃ imassakāyassāti. Cakkhādīni",
  "anya-e0301n0:1375_2": "pasādavatthūni rūpādīhi sahaladdhaghaṭṭanānieva viññāṇassa ādhārabhāvaṃ gacchanti.",
  "anya-e0301n0:1375_3": "Ghaṭṭanañca ṭhitipattakāleevāti tesaṃ niccakālaṃpi attano viññāṇassa purejātapaccayatā",
  "anya-e0301n0:1375_4": "siddhi hoti. Viññāṇañcanāma pañcavokārabhave vatthunissayena vinā uppajjituṃ nasakkotīti,",
  "anya-e0301n0:1375_5": "yadā purejātaṃvā vaḍḍhanapakkhe ṭhitaṃvā vatthuṃ na labhati, tadā paṭisandhikālevā",
  "anya-e0301n0:1375_6": "maraṇāsannakālevā yaṃ yaṃ labhati, taṃ taṃ nissāya uppajjatiyeva. Yadā pana pure",
  "anya-e0301n0:1375_7": "jātaṃ suṭṭhu balavantañca vatthuṃ labhati, tadā tadeva nissāya pavattati. Tañca niyamato",
  "anya-e0301n0:1375_8": "pavattikāleeva labbhati, no paṭisandhikāle. Nahi tadā viññāṇapaccayena uppannaṃ vatthupurejātaṃ",
  "anya-e0301n0:1375_9": "bhavituṃ sakkotīti vuttaṃ chavatthūni pavattiyanti.",
  "anya-e0301n0:1376_0": "Pañcālambaṇānica pañcaviññāṇavīthiyāti idaṃ niyamasiddhigahaṇa vasena vuttaṃ. Sabbāni",
  "anya-e0301n0:1376_1": "pana paccuppannabhūtāni nipphannarūpāni manoviññāṇa vīthiyā purejātapaccayā hontiyeva.",
  "anya-e0301n0:1376_2": "Evañca katvā paṭṭhāne paccuppanno dhammo paccuppannassa dhammassa purejātapaccayena",
  "anya-e0301n0:1376_3": "paccayo. Ārammaṇapurejātaṃ cakkhuṃ aniccato dukkhato anattato vipassati. Sotaṃ, ghānaṃ,",
  "anya-e0301n0:1376_4": "jivhaṃ, kāyaṃ, rūpe, sadde, gandhe, rase, phoṭṭhabbe, vatthuṃ, paccuppanne khandhe",
  "anya-e0301n0:1376_5": "aniccato dukkhato anattato vipassati, paccuppannaṃ cakkhuṃ assādeti abhinandatītiādi",
  "anya-e0301n0:1376_6": "vuttaṃ. Aṭṭhakathāyañca uppādakkhaṇaṃ atikkamitvā ṭhitipattaṃ aṭṭhārasavidhaṃ rūpameva",
  "anya-e0301n0:1376_7": "purejātapaccayoti vuttanti. Etthaca kiñcāpi paṭṭhāne paccuppannārammaṇaṃ paṭisandhicittaṃ",
  "anya-e0301n0:1376_8": "paccuppannārammaṇassa bhavaṅgassaanantarapaccayena paccayoti evaṃ paṭisandhibhavaṅgānaṃpi",
  "anya-e0301n0:1376_9": "paccuppannārammaṇatāya vuttattā paccuppannabhūtāni kammanimitta gatinimittāni ārabbha",
  "anya-e0301n0:1376_10": "pavatti kāle paṭisandhicittānaṃpi ārammaṇapurejātaṃ labbhamānaṃ viya dissati. Evaṃsantepi",
  "anya-e0301n0:1376_11": "purejātapaccayassa paccaniye paṭisandhikkhaṇe vipākā byākato eko khandhotiādinā pāḷiyaṃeva",
  "anya-e0301n0:1376_12": "taṃ paṭikkhittanti. Etthaca āruppe viya paṭisandhikkhaṇepi vatthupure jātassa abhāvā",
  "anya-e0301n0:1376_13": "aparibyattattāvā tassa ārammaṇassa ārammaṇamattabhāveeva ṭhitattā paṭikkhittanti",
  "anya-e0301n0:1376_14": "kāraṇaṃ vadanti. Ārammaṇamevagarukatanti paccavekkhanavasena assādanādivasenaca garukataṃ",
  "anya-e0301n0:1376_15": "iṭṭhārammaṇa māha. Tañca kho tassatassa puggalassa icchāvasena veditabbaṃ. Gūthakuṇapādīnipi",
  "anya-e0301n0:1376_16": "hi tadabhinandantānaṃ kimimakkhika sunakha gijjha kākādīnaṃ garukatānieva ārammaṇāni hontīti.",
  "anya-e0301n0:1377": "[230] Yaṃ pana vibhāvaniyaṃ",
  "anya-e0301n0:1378": "“Garukatanti garuṃ katvā paccavekkhita”ntiādi vuttaṃ. Taṃ anupapannaṃ.",
  "anya-e0301n0:1379_0": "Cakkhuṃ garuṃ katvā assādeti abhinandatītiādinā assā danādivasenapi assa niddesassa",
  "anya-e0301n0:1379_1": "pavattattāti. Rāgādayo pana dhammāti etena rāgo doso moho māno diṭṭhi patthanāti",
  "anya-e0301n0:1379_2": "evaṃ vuttehi dhammehi saha dasa akusalakammapathā pañcaanantariya kammānica gahitāni",
  "anya-e0301n0:1379_3": "honti. Tattha anantariyavajjāni tāni samatikkamamukhena yathārahaṃ ajjhattaṃ sabbesaṃ",
  "anya-e0301n0:1379_4": "catubhūmaka kusalānaṃ anantariyakammāni pana kāmāvacarakusalānameva uppattiyā balavanissayā",
  "anya-e0301n0:1379_5": "honti. Tāniyevaca sabbāni yathārahaṃ ajjhattañca bahiddhāca rāgādīnaṃ pāṇātipātādīnañca",
  "anya-e0301n0:1379_6": "sabbesaṃ akusalānaṃ kāyikasukhadukkhādīnañca abyākatadhammānaṃ uppattiyā balava nissayā",
  "anya-e0301n0:1379_7": "honti. Saddhādayoti etena saddhā sīlaṃ sutaṃ cāgo paññāti evaṃ vuttehi dhammehi saha",
  "anya-e0301n0:1379_8": "sabbe dānasīlādayo catubhūmakaku salānaṃ rāgādi akusalānaṃ sukhadukkhādicatubhūmaka",
  "anya-e0301n0:1379_9": "abyākatā nañca uppattiyā balavanissayā hontīti. Sukhaṃ dukkhaṃ puggalo bhojanaṃ utusenāsananti",
  "anya-e0301n0:1379_10": "etena nibbānavajjā sabbe catubhūmakā byākatā gahitā, tepi hi yathārahaṃ ajjhattañca",
  "anya-e0301n0:1379_11": "bahiddhāca kusalākusalā byākatadhammānaṃ uppattiyā balavanissayā hontīti. Kammaṃvipākānanti",
  "anya-e0301n0:1379_12": "ettha suṭṭhu balavaṃ kammaṃ adhippetaṃ, na dubbalanti. Kasmā panettha rūpadhammā",
  "anya-e0301n0:1379_13": "paccayuppannesu na gahitā. Nanu tesaṃpi bahiddhā rukkhatiṇādīnaṃ vuddhiviruḷhi vepullatthāya",
  "anya-e0301n0:1379_14": "ajjhattañca ārogyādiatthāya pathavirasa āporasa vassodaka bijamūlabhesajjādayo balavanissayā",
  "anya-e0301n0:1379_15": "hontīti. Ayaṃ panattho mūlaṭīkāyaṃ kathitoyeva. Vuttañhi tattha –",
  "anya-e0301n0:1380_0": "Nahi rūpābyākataṃ pakatūpanissayaṃ labhati. Acetanena rūpasantānena pakatasseva abhāvato.",
  "anya-e0301n0:1380_1": "Yathā hi arūpasantānena kattubhūtena saddhādayo nipphāditā utubhojanādayoca upasevitā.",
  "anya-e0301n0:1380_2": "Na evaṃ rūpasantānena. Yasmiñca utubījādike kammādikeca sati rūpaṃ pavattati. Na",
  "anya-e0301n0:1380_3": "taṃ tena rūpena pakataṃ hoti. Sacetanasseva hi uppādanupasevanapayogavasena cetanaṃ",
  "anya-e0301n0:1380_4": "pakappanaṃ pakaraṇaṃ. Rūpañca acetananti.",
  "anya-e0301n0:1381_0": "Idaṃ vuttaṃ hoti, duvidhaṃ santānaṃ rūpasantānaṃ arūpasantānanti. Tattha yena santānena",
  "anya-e0301n0:1381_1": "pubbe kiñci suṭṭhuuppāditaṃvā hoti upasevitaṃvā, tasseva pubbe attanā uppāditupasevitā",
  "anya-e0301n0:1381_2": "dhammā kālantare attano upanissayapaccayā honti. Pakaraṇasaṅkhātañca tathā uppādanupasevanaṃnāma",
  "anya-e0301n0:1381_3": "sacetane arūpasantāneeva labbhati, na acetane rūpasantāneti. Tasmā rūpadhammā upanissayaṃnāma",
  "anya-e0301n0:1381_4": "nalabbhantīti. Imasmiṃ sati idaṃ hoti, asati na hotīti evaṃ vuttena suttantikapariyāyena",
  "anya-e0301n0:1381_5": "pana upanissayo nāma rūpadhammānaṃ majjhepi vattabboyevāti.",
  "anya-e0301n0:1382": "[231] Vibhāvaniyaṃ pana",
  "anya-e0301n0:1383": "“Yathārahaṃ ajjhattañca bahiddhāca rāgādayo.La. Senāsanañcāti” viyojetvā “rāgādayo hi ajjhattaṃ nipphādikā. Puggalādayo bahiddhā sevitāti” vuttaṃ. Taṃ nasundaraṃ.",
  "anya-e0301n0:1384_0": "Na hi attano parassaca uppannā rāgādayo parassa attano ca santāne rāgādīnaṃ balavanissayā",
  "anya-e0301n0:1384_1": "na honti. Samānacchandānaṃ itthi purisādīnaṃ manopadosika devādīnañcettha rāgādayo nidassanaṃ.",
  "anya-e0301n0:1385": "[232] Yāca tattha",
  "anya-e0301n0:1386": "“Yathāṭhitavasena yojanaṃ” katvā “attanohi rāgādayo”tiādinā atthavibhāvanā katā. Sāpi anupapannāyeva.",
  "anya-e0301n0:1387": "Tāya hi attano rāgādayo saddhādayoca ajjhattaṃ kusalādīnaṃ attano saddhāyo pana bahiddhā kusalassāti evaṃ aparipuṇṇassa atthassa vibhāvitattāti.",
  "anya-e0301n0:1388": "[233] Yañca",
  "anya-e0301n0:1389": "‘Tatthā’tiādinā attanorāgādayonissāyaajjhattaṃ kusalākusalānameva uppattividhānaṃ vuttaṃ. Taṃpi anupapannameva.",
  "anya-e0301n0:1390_0": "Nayadassanamattabhūtaṃpi hi saṃvaṇṇanāvākyaṃnāma nayamukhaṃ paripuṇṇaṃ katvā vattabbaṃ",
  "anya-e0301n0:1390_1": "hotīti. Garukataṃārammaṇanti ettha sabbaṃ lokiyakusalaṃ heṭṭhimamaggaphalanibbānāni",
  "anya-e0301n0:1390_2": "ca kāmāvacara kusalassa arahattamaggaphalanibbānāni catunnaṃ ñāṇasampayutta mahākriyajavanānaṃ.",
  "anya-e0301n0:1390_3": "Nibbānaṃ aṭṭhavidhalokuttarassa thapetvā paṭighadvaya momūha dvaya dukkhasahagata",
  "anya-e0301n0:1390_4": "kāyaviññāṇāni avasesaṃ sabbaṃ lokiya kusalākusalābyākatadhammajātaṃ lobhasahagatacittassāti",
  "anya-e0301n0:1390_5": "evaṃ paccaya paccayuppanna vibhāgo veditabbo.",
  "anya-e0301n0:1391": "[234] Yaṃ pana vibhāvaniyaṃ",
  "anya-e0301n0:1392_0": "“Garuka taṃālambaṇanti paccavekkhanaassādādinā garukataṃ ārammaṇa”nti vatvā taṃ vibhāventena",
  "anya-e0301n0:1392_1": "“tañhi jhānamagga phalavipassanā nibbānādibhedaṃ paccavekkhana assādādimaggaphalādidhamme",
  "anya-e0301n0:1392_2": "attādhīne karotīti ārammaṇādhipatināmā”ti vuttaṃ. Taṃ na sundaraṃ.",
  "anya-e0301n0:1393_0": "Dāna sīla uposathakamma pubbe suciṇṇagotrabhu vodāna maggaphala nibbānāniceva rāgadiṭṭhicakkhusotādīnicāti",
  "anya-e0301n0:1393_1": "pana vattabbaṃ. Vipassanātica idaṃ gotrabhuvodānāniyeva sandhāya vuttaṃ siyā. Naca",
  "anya-e0301n0:1393_2": "tāni nibbānārammaṇāni vipassanānāma hontīti. Sahajātānaṃnāmarūpānanti dvihetuka tihetuka",
  "anya-e0301n0:1393_3": "javanasaha jātānanti adhippāyo. Aññamaññaṃ sahajāta rūpānañcāti aññamaññassaca paṭisandhikkhaṇe",
  "anya-e0301n0:1393_4": "kammasamuṭṭhānarūpānaṃ pavattiyaṃ citta samuṭṭhānarūpānañca. Esa nayo paratthapi.",
  "anya-e0301n0:1393_5": "Pañcavokārabhave paṭisandhikkhaṇe viññāṇaṃ vatthunā vinā patiṭṭhaṃ nalabhati. Vatthucatena",
  "anya-e0301n0:1393_6": "vinā patiṭṭhaṃ nalabhatīti vuttaṃ paṭisandhikkhaṇe vatthuvipākā aññamaññanti. Aññamaññapaccaye",
  "anya-e0301n0:1393_7": "yo attano upatthambhakaṃ paccupatthambhati. Soeva paccayuppannabhāvaṃ gacchati. Cittasamuṭṭhāna",
  "anya-e0301n0:1393_8": "rūpānica cittaṃ kiñci upatthambhetuṃ nasakkonti. Tathā upādārūpānica mahābhūteti",
  "anya-e0301n0:1393_9": "vuttaṃ cittacetasikādhammāaññamaññantiādi.",
  "anya-e0301n0:1394": "[235] Vibhāvaniyaṃ pana",
  "anya-e0301n0:1395_0": "“Yasmā pana aññamaññuvatthambhanavaseneva aññamaññapaccayatā. Na sahajātamattatoti",
  "anya-e0301n0:1395_1": "pavattiyaṃ rūpaṃ nāmānaṃ aññamaññapaccayo na hoti. Tasmā vuttaṃ cittacetasikā dhammā",
  "anya-e0301n0:1395_2": "aññamaññanti” vuttaṃ. Tattha na sahajātamattatoti etena yadi sahajātamattato aññamaññapaccayatāsiyā.",
  "anya-e0301n0:1395_3": "Evaṃsati pavattiyaṃ rūpaṃ nāmānaṃ aññamaññapaccayo siyāti anuññātaṃ hoti. Sahajātapaccayepi",
  "anya-e0301n0:1395_4": "pana pavattiyaṃ rūpaṃ nāmānaṃ paccayo nahotiyeva. Tasmā na sundarametanti.",
  "anya-e0301n0:1396_0": "Chavatthūni sattannaṃ viññāṇadhātūnanti ettha vatthusahajāta nissayo vatthupurejātanissayo",
  "anya-e0301n0:1396_1": "vatthārammaṇapurejātanissayoti tividho vatthunissayo. Tattha paṭisandhikkhaṇe vatthu",
  "anya-e0301n0:1396_2": "vipākānaṃ khandhānaṃ vatthusahajātanissayo. Yaṃ pana pavattiyaṃ purejātaṃ, vatthuṃ",
  "anya-e0301n0:1396_3": "nissāya cittaṃ uppajjati, taṃ tassa cittassa vatthupurejātanissayonāma. Yaṃ pana",
  "anya-e0301n0:1396_4": "purejātaṃ vatthu yassa cittassa nissayoceva hoti ārammaṇañca, taṃ tassa vatthārammaṇa",
  "anya-e0301n0:1396_5": "purejātanissayonāma. Vuttañhetaṃ paṭṭhāne ārammaṇa nissaya purejātavippayutta atthiavigatanti",
  "anya-e0301n0:1396_6": "tīṇīti. Kathañca taṃ cittassa nissayoca ārammaṇañca hotīti. Paccuppannaṃ vatthuṃ",
  "anya-e0301n0:1396_7": "ārabbha sammasanavasenavā assādanādivasenavā iddhividhakiccādhiṭṭhānavasenavā cittaṃ",
  "anya-e0301n0:1396_8": "uppajjati, evaṃ taṃ cittassa nissayoca ārammaṇañca hotīti. Vuttañhetaṃ paṭṭhāne-ajjhattaṃ",
  "anya-e0301n0:1396_9": "vatthuṃ aniccato dukkhato vipassati, assādeti. Abhinandati. Taṃ ārabbha rāgo uppajjati,",
  "anya-e0301n0:1396_10": "diṭṭhi uppajjati, vicikicchā uppajjati, uddhaccaṃ uppajjati. Domanassaṃ uppajjatīti.",
  "anya-e0301n0:1397_0": "Ettha pana ācariyā imaṃ vatthārammaṇapurejātanissayaṃnāma maraṇāsannakāleeva vācanāmaggaṃ",
  "anya-e0301n0:1397_1": "āropayiṃsu. Ayaṃpanettha tesaṃ adhippāyo. Aṭṭhakathāyaṃ tāva aniṭṭhe ṭhāne āvajjanena",
  "anya-e0301n0:1397_2": "vinā vīthicittānaṃ pavatti paṭisiddhā hoti. Tathā ekāvajjanavīthi yañca cittānaṃ",
  "anya-e0301n0:1397_3": "ārammaṇaṃnāma dhammatoca kālatoca abhinnameva icchanti aṭṭhakathācariyā. Pakatikāleca",
  "anya-e0301n0:1397_4": "cittānināma pacceka vatthunissayāni honti. Tasmā yadā paccuppannaṃ ajjhattaṃ vatthuṃ",
  "anya-e0301n0:1397_5": "ārabbhaaniccādivasena sammasanti, etaṃ mamātivā assādenti, tadāyaṃ vatthu āvajjitaṃ",
  "anya-e0301n0:1397_6": "hoti. Javanānipi tadeva gaṇhanti. Na attano attano nissayavatthūni. Yadi hi tānivā",
  "anya-e0301n0:1397_7": "aññaṃvā ārammaṇaṃ gaṇheyyuṃ. Nirāvajjanānināma javanāni honti. Kasmā, āvajjanena",
  "anya-e0301n0:1397_8": "āvajjitaṃ agahetvā aññaṃ gahetvā pavattanatoti. Bhinnā rammaṇānicanāma honti. Pacchā",
  "anya-e0301n0:1397_9": "uppannāni paccekavatthūnivā aññaṃvā gahetvā pavattanatoti. Naca tathā sakkā bhavituṃ",
  "anya-e0301n0:1397_10": "aṭṭhakathā virodhato. Tasmā so vatthārammaṇa purejātapaccayo pakati kāle na sakkā",
  "anya-e0301n0:1397_11": "laddhunti. Maraṇāsannakāle pana sabbāni āvajjanādīni cittāni ekameva vatthuṃ nissāya",
  "anya-e0301n0:1397_12": "pavattantīti taṃ ārabbha pavattānaṃ āvajjanādīnaṃ tesaṃ tadeva vatthuca ārammaṇañca",
  "anya-e0301n0:1397_13": "hoti. Evañhi sati tesaṃ nirāvajjanatāvā bhinnārammaṇatāvā natthīti ayaṃ tesaṃ adhippāyoti.",
  "anya-e0301n0:1398_0": "Tattha pana yadi āvajjanena āvajjitaṃ vatthuṃ agahetvā attano attano nissayavatthūni",
  "anya-e0301n0:1398_1": "gaṇheyyuṃ. Nirāvajjanānināma javanāni bhaveyyunti idaṃ tāva na yujjati. Āvajjanena",
  "anya-e0301n0:1398_2": "āvajji tappakārasseva gahaṇato. Yathā hi āvajjanaṃpi vatthuntveva āvajjati. Tathā",
  "anya-e0301n0:1398_3": "javanānica vatthuntveva javanti. No aññathāti natthi javanānaṃ nirāvajjanatāti. Yathā",
  "anya-e0301n0:1398_4": "ca nirāvajjanatā natthi, tathā bhinnārammaṇatāpi tesaṃ natthiyeva. Kasmā, vibhāgassa",
  "anya-e0301n0:1398_5": "asambhavato. Nahi santatighanavasena ekībhūtamiva pubbāparaṃ pavatta mānesu bahūsu",
  "anya-e0301n0:1398_6": "vatthusu ekamekaṃ vatthuṃ idamevāti visuṃ katvā āvajjanaṃvājavanānivā gahetuṃ sakkonti.",
  "anya-e0301n0:1398_7": "Naca tathā asakkuṇeyyesu ṭhānesu ekantena dhammatovā kālatovā bhinnā rammaṇatānāma",
  "anya-e0301n0:1398_8": "sakkā laddhunti iti bhinnārammaṇatāpi tesaṃ natthi yevāti. Ettāvatā imassa vatthārammaṇapurejātanissaya",
  "anya-e0301n0:1398_9": "vidhānassa pakatikālepi labbhamānatā sādhitā hotīti.",
  "anya-e0301n0:1399_0": "Apica, sabbaṃ paccuppannaṃ attano rūpakāyaṃ ārabbha rūpaṃ me aniccantivā etaṃ mamātivā",
  "anya-e0301n0:1399_1": "samanupassantānaṃ ajjhattarūpesu idaṃ nāmarūpaṃ tassacittassa ārammaṇaṃ nahotīti",
  "anya-e0301n0:1399_2": "navattabbaṃ. Ārammaṇa bhūtesu pana tesu kiñci ārammaṇamattaṃ kiñci ārammaṇapurejātaṃ",
  "anya-e0301n0:1399_3": "kiñci vatthārammaṇapurejātaṃ hotīti sakkā vattunti. Kabaḷī kāro āhāroti kāmāvacarasattānaṃ",
  "anya-e0301n0:1399_4": "paṭisandhito paṭṭhāya uppanno catusamuṭṭhānika rūpāhāroceva bahiddhāhāroca. Gabbhaseyyakānañhi",
  "anya-e0301n0:1399_5": "yāva mātuyā āhārapharaṇaṃ nalabbhati, tāva kalalādikālesu tisamuṭṭhāniko ajjhattāhāroyeva",
  "anya-e0301n0:1399_6": "upatthambhanakiccaṃ sādheti. Vuttañhetaṃ paṭṭhāne-paṭisandhikkhaṇe kabaḷīkāro āhāro",
  "anya-e0301n0:1399_7": "imassa kāyassa āhārapaccayena paccayoti, ojaṭṭhamakarūpasamuṭṭhāpanaṃ panassa bahiddhāhārupatthambhanaṃ",
  "anya-e0301n0:1399_8": "laddhakāleyevāti daṭṭhabbaṃ. Yadievaṃ –",
  "anya-e0301n0:1400": "Yañcassa bhuñjati mātā, annaṃ pānañca bhojanaṃ. Tena so tattha yāpeti, mātukucchigato tiroti",
  "anya-e0301n0:1401_0": "Kasmā vuttanti. Pākaṭāhārena tassa yakkhassa bodhanatthanti. Imassakāyassāti gabbhaseyyakānaṃ",
  "anya-e0301n0:1401_1": "tāva paṭisandhicittassa uppādakkhaṇe ekasamuṭṭhānikassa ṭhitibhaṅgakkhaṇesu dvisamuṭṭhāni",
  "anya-e0301n0:1401_2": "kassa tatoparaṃ tisamuṭṭhānikassa ojāpharaṇakāle catusamuṭṭhānikassaca kāyassa. Itaresaṃpi",
  "anya-e0301n0:1401_3": "yathāsambhavaṃ vattabbaṃ. Rūpaloke pana vināpi duvidhena ojāhārakiccena appanāpatta",
  "anya-e0301n0:1401_4": "kammavisesena siddhassa suciraṃpi addhānaṃ pharituṃ samatthassa rūpa jīvitindriyassa",
  "anya-e0301n0:1401_5": "tathārūpānañca bhavaṅgapariyāpannānaṃ arūpāhārānaṃ vasena anekakappānipi attabhāvassa",
  "anya-e0301n0:1401_6": "pavatti veditabbā. Etenupāyena kammajakāyabahutaresu devesu petanirayesuca suciraṃpi",
  "anya-e0301n0:1401_7": "kālaṃ bahiddhāhārena vinā attabhāvassa pavatti vattabbā. Tesu pana ajjhattāhāropi",
  "anya-e0301n0:1401_8": "labbhatiyevāti kiñcāpi okkantikkhaṇe vipākakkhandhāpi vatthussa vippayuttapaccayā",
  "anya-e0301n0:1401_9": "honti. Te pana cittacetasikādhammā sahajātarūpānanti ettha saṅgayhissantīti katvā",
  "anya-e0301n0:1401_10": "okkantikkhaṇevatthuvipākānanti vuttaṃ.",
  "anya-e0301n0:1402_0": "Sabbathāti sabbapakāraṃ sahajātantiādinā yojetabbaṃ. Pakāroca tividho hoti sahajātapaccayotiādivasena",
  "anya-e0301n0:1402_1": "veditabbo. Rūpajīvitamiccayanti evaṃ porāṇehi vutto ayaṃ atthipaccayo avigatapaccayocāti",
  "anya-e0301n0:1402_2": "yojetabbaṃ. Nanu kabaḷīkārāhāro rūpajīvitindriyañca sahajāte saṅgahetabbaṃ. Evañhi",
  "anya-e0301n0:1402_3": "sati tividhova atthipaccayo siyāti.Na. Sahajananasaṅkhātassa sahuppādanalakkhaṇassa",
  "anya-e0301n0:1402_4": "abhāvā. Sahuppādanalakkhaṇo hi sahajātapaccayo. Kabaḷīkārāhāroca ojaṭṭhamakarūpāni",
  "anya-e0301n0:1402_5": "uppādentopi attano ṭhitikkhaṇeeva uppādeti, no uppādakkhaṇe. Yathāca mahābhūtā sahajātarūpāni",
  "anya-e0301n0:1402_6": "upatthambhantā attanā saha uppādanapubbakāeva upatthambhanti, na tathā so āhāro.",
  "anya-e0301n0:1402_7": "So pana vināva sahuppādanakiccena sahajātānipi asahajātānipi upatthambhatīti rūpajīvitaṃpi",
  "anya-e0301n0:1402_8": "saha uppādanakiccena vināva saha jātarūpāni anupāleti. Iti ime dvepi dhammā sahajāta",
  "anya-e0301n0:1402_9": "lakkhaṇābhāvāeva sahajātapaccaye asaṅgahitā. Idāni sabbepi catuvīsatipaccayā saṅgayhamānā",
  "anya-e0301n0:1402_10": "cattāropaccayā hontīti dassetuṃ ārammaṇūpanissaya.La. Samodhānaṃ gacchantīti vuttaṃ.",
  "anya-e0301n0:1402_11": "Tatrāyaṃ samodhānavidhi, catuvīsatiyā paccayesu adhipati paccayo tāva duvidho ārammaṇasahajātavasena.",
  "anya-e0301n0:1402_12": "Tattha ārammaṇādhipati tīsu kammavajjesu samodhānaṃ gacchati. Ārammaṇa mattaṃpi hi",
  "anya-e0301n0:1402_13": "kammena saha samodhānaṃ nagacchati. Kuto adhipati bhūtanti.",
  "anya-e0301n0:1403_0": "Ettha siyā, kasmā ārammaṇamattaṃpi.La. Na gacchatīti vuttaṃ. Nanu kammārammaṇāpi",
  "anya-e0301n0:1403_1": "paṭisandhibhavaṅgacutiyo hontīti. Saccaṃ. Ettha pana mūlaṭīkāyaṃ kammaṃ pana tasmiṃ",
  "anya-e0301n0:1403_2": "kate pavattamānānaṃ katūpacita bhāvena kammapaccayo hoti. Na ārammaṇākārena. Visaya",
  "anya-e0301n0:1403_3": "mattatāvasenaca ārammaṇapaccayo hoti. Na santānavisesanaṃ katvā phaluppādanasaṅkhātena",
  "anya-e0301n0:1403_4": "kammapaccayākārena. Tasmā te paccayākāravisabhāgattā saha ghaṭanaṃ nagacchantīti",
  "anya-e0301n0:1403_5": "visajjitanti. Sahajātādhipati pana atthipaccaye. Nissayapaccayo tividho sahajāto",
  "anya-e0301n0:1403_6": "vatthupurejāto vatthārammaṇapurejātoti. Tattha purimā dve atthipaccaye, pacchimo",
  "anya-e0301n0:1403_7": "pana dvīsu ārammaṇatthi paccayesu. So ce garukato hoti upanissayepīti. Purejātapaccayo",
  "anya-e0301n0:1403_8": "tividho ārammaṇapurejāto vatthupure jāto vatthārammaṇapurejātoti. Tattha vatthupurejāto",
  "anya-e0301n0:1403_9": "atthipaccaye. Itare dve dvīsu ārammaṇatthipaccayesu. Tece garukatā honti. Upanissayepīti.",
  "anya-e0301n0:1403_10": "Kammapaccayo duvidho sahajāto nānākkhaṇikoti. Tattha sahajāto atthipaccaye. Nānākkhaṇiko",
  "anya-e0301n0:1403_11": "pana duvidho balavā dubbaloca. Tatthaca balavā duvidho akāliko kālikoca, tadubhayāpi",
  "anya-e0301n0:1403_12": "upanissaye. Dubbalo pana visuṃ kammapaccayoyeva. Sabbo āhārapaccayo sabboca indriyapaccayo atthipaccaye.",
  "anya-e0301n0:1404_0": "Vippayuttapaccayo catubbidho sahajāto vatthupurejāto vatthārammaṇapurejāto pacchājātoti.",
  "anya-e0301n0:1404_1": "Tattha purimā dve pacchimoca atthipaccaye. Tatīyo pana dvīsu ārammaṇatthi paccayesu.",
  "anya-e0301n0:1404_2": "So ce garukato hoti, upanissayepīti. Sesesu pana sattarasapaccayesu hetu, sahajāta,",
  "anya-e0301n0:1404_3": "aññamañña, vipāka, jhāna, magga, sampayutta, avigatavasena aṭṭhapaccayā pacchā jātoca",
  "anya-e0301n0:1404_4": "atthipaccaye. Anantara samanantara āsevana natthi vigata vasena pañcapaccayā upanissayeti.",
  "anya-e0301n0:1404_5": "Iti sabbepi catuvīsatipaccayā sabhāgasaṅgahavasena saṃkhippamānā ārammaṇādīsu catūsu",
  "anya-e0301n0:1404_6": "paccayesu samodhānaṃ gacchantīti.",
  "anya-e0301n0:1405": "[236] Vibhāvaniyaṃ pana",
  "anya-e0301n0:1406": "Tesu catūsu ekekasmiṃpi sabbe catuvīsatipaccayā samodhānaṃ gacchantīti iminā adhippāyena yaṃ vuttaṃ “nahi so kocipaccayoti”ādi. Taṃ sabbaṃpi ācariyassa matimattameva.",
  "anya-e0301n0:1407": "[237] Yañhi tattha",
  "anya-e0301n0:1408_0": "“Nahi so kocipaccayo atthi. Yo cittacetasi kānaṃ ārammaṇabhāvaṃ nagaccheyyāti” vuttaṃ,",
  "anya-e0301n0:1408_1": "taṃ tāva na yujjati. Nahi idha dhammasarūpamattena samodhānaṃ adhippetaṃ. Paccayaṭṭhena",
  "anya-e0301n0:1408_2": "saheva adhippetaṃ. Naca hetādipaccayaṭṭho ārammaṇādipaccayaṭṭho hotīti. Esanayo “saka",
  "anya-e0301n0:1408_3": "sakapaccayuppannassaca upanissayabhāvaṃ nagacchatīti” etthāpi.",
  "anya-e0301n0:1409": "Ettha pana yo sakasakapaccayuppannassa upanissayabhāvaṃ nagacchati. Nahi so koci paccayo atthīti yojanā.",
  "anya-e0301n0:1410": "[238] Yañca tattha",
  "anya-e0301n0:1411": "“Kammahetukattāca lokappavattiyā phalahetūpacāra vasena sabbepi kammasabhāvaṃ nātivattantīti” vuttaṃ.",
  "anya-e0301n0:1412": "[239] Yañca",
  "anya-e0301n0:1413": "“Teca paramatthato lokasammutivasenaca vijjamānā yevāti” vuttaṃ. Tadubhayaṃ pana sabbaso sāsanayutti yāpi viruddhamevāti.",
  "anya-e0301n0:1414_0": "Etthāti etasmiṃ paṭṭhānanaye. Sabbatthāpīti sabbesu saha jātasabhāgesu paccayesu.",
  "anya-e0301n0:1414_1": "Yasmā pana paṭisandhiviññāṇaṃnāma nāmarūpānaṃ aññamaññapaṭibaddhaokāse cutiparicchinnassa",
  "anya-e0301n0:1414_2": "sakalassa tassa tassa bhavassa sīsabhūtaṃ bījabhūtañca hoti. Yato sakalakāyabhūtassa",
  "anya-e0301n0:1414_3": "nānārūpārūpasantānassa nibbatti hoti. Bījato viya mahārukkhassa. Yathāha –",
  "anya-e0301n0:1415_0": "Viññāṇañca hi ānanda mātukucchismiṃ na okkamissatha. Apinukho nāmarūpaṃ mātukucchismiṃ",
  "anya-e0301n0:1415_1": "samuccissathāti. No hetaṃ bhante. Viññāṇañca hi ānanda mātukucchismiṃ okkamitvā vokkamissatha.",
  "anya-e0301n0:1415_2": "Apinukho nāmarūpaṃ itthattāya abhinibbattissathāti. Nohetaṃ bhante. Viññāṇañca hi",
  "anya-e0301n0:1415_3": "ānanda daharasseva sato vocchijjissatha kumārassavā kumārikāyavā. Apinukho nāmarūpaṃ",
  "anya-e0301n0:1415_4": "vuddhiṃ viruḷhiṃ vepullaṃ āpajjissathāti. Nohetaṃ bhante. Tasmā hi ānanda eseva hetu",
  "anya-e0301n0:1415_5": "esa nidānaṃ esa samudayo esa paccayo nāmarūpassa. Yadidaṃ viññāṇanti.",
  "anya-e0301n0:1416_0": "Tattha samuccissathāti vaḍḍhissatha. Nāmarūpañhi viññāṇassa vaḍḍhiyevāti. Vokkamissathāti",
  "anya-e0301n0:1416_1": "bhijjissatha. Itthatthāyāti īdisassa attabhāvassa atthāyāti attho. Vuddhiṃ viruḷhiṃ",
  "anya-e0301n0:1416_2": "vepullanti pathamavayavasena vuddhiṃ. Majjhimavayavasena viruḷhiṃ. Pacchimavayavasena",
  "anya-e0301n0:1416_3": "vepullanti aṭṭhakathāyaṃ vuttaṃ. Tasmā paṭisandhikkhaṇe rūpuppattiyā ekantena viññāṇapaccayatā",
  "anya-e0301n0:1416_4": "veditabbā. Evaṃ uppannañca panetaṃ paṭisandhirūpaṃ puna sayaṃ tasmiṃ bhave yāva cutiyā",
  "anya-e0301n0:1416_5": "pavattamānānaṃ sabbāsaṃ catusamuṭṭhānikarūpasantatīnaṃ sita bhūtaṃ bījabhūtañca hoti.",
  "anya-e0301n0:1416_6": "Atibalavantaṃpi hi cittaṃ purimuppannāya rūpapaveṇiyā asati rūpaṃ janetuṃ nasakkoti.",
  "anya-e0301n0:1416_7": "Evaṃ utu āhārāpīti. Tatoyeva hi arūpabhave kāmāvacarādīni rūpajanakacittānipi tattha",
  "anya-e0301n0:1416_8": "rūpaṃ najanentīti. Asaññasattepi utu samuṭṭhānarūpasantatiyo pathamuppannāya kammajarūpasantatiyā",
  "anya-e0301n0:1416_9": "vijja mānattāeva uppajjantīti. Vuttañhi vibhaṅgaṭīkāyaṃ arūpaṃ pana rūpassa okāso",
  "anya-e0301n0:1416_10": "na hotīti yasmiṃ rūpe sati cittaṃ aññaṃ rūpaṃ uppādeyya. Tadeva tattha natthīti attho.",
  "anya-e0301n0:1416_11": "Purimarūpassāpi hi paccayabhāvo atthi puttassa pitisadisatādassanatoti. Etthaca puttassa",
  "anya-e0301n0:1416_12": "pitisadisatādassanatoti etena imamatthaṃ dasseti. Yathā tiṇarukkhānaṃ bījabhāvasaṅkhātaṃ",
  "anya-e0301n0:1416_13": "niyāmarūpaṃnāma atthi. Yassa ānubhāvena tannibbattātiṇarukkhā vaḍḍhantā yathāvā tathāvā",
  "anya-e0301n0:1416_14": "avaḍḍhitvāattanā samānabījehieva tiṇarukkhehi sabbaso sadisā kāraṃ gahetvā vaḍḍhanti.",
  "anya-e0301n0:1416_15": "Evamevaṃ gabbhaseyyakānaṃ sattānaṃ yoni bhāvasaṅkhātaṃ niyāma rūpaṃnāma atthi. Yassānubhāvena",
  "anya-e0301n0:1416_16": "te samāna jātikehieva kulehi visesato mātāpitūhi eva sabbaso sadisarūpasaṇṭhānā honti.",
  "anya-e0301n0:1416_17": "Iti bījaniyāmo viya yoniniyāmopi hoti. Soca paṭisandhirūpasseva ānubhāvoti veditabbo.",
  "anya-e0301n0:1417_0": "Apica, ayaṃ yoniniyāmonāma kalalakālādīsu puttānaṃ sarīresu mātāpitūhi samudāgataṃ",
  "anya-e0301n0:1417_1": "utujarūpasantānaṃeva. Yassa ānubhāvena taṃsantānaṃ samānajātikasattasaṇṭhānasadisaṃ",
  "anya-e0301n0:1417_2": "attano ñātikulasadisañca hoti. Yathāhiitthibhāvādirūpaṃ sattānaṃ itthiliṅgādīni bījarūpañca",
  "anya-e0301n0:1417_3": "tiṇarukkhānaṃ taṃtaṃvaṇṇasaṇṭhānā dīni niyāmeti. Evaṃ yonirūpaṃ nānājātivasena sattānaṃ",
  "anya-e0301n0:1417_4": "niyāmakaṃ vavatthāpakaṃ hotīti. Ettāvatā pavattiyaṃ thapetvā cittajarūpaṃ sabbesaṃ",
  "anya-e0301n0:1417_5": "tisamuṭṭhānikarūpānaṃ uppattiyā cittanirapekkhatā purimuppanna rūpapaveṇi paṭibaddhatāca",
  "anya-e0301n0:1417_6": "sādhitā hoti. Tenevaca tesaṃ cittassa ṭhitibhaṅgakkhaṇesupi cittarahite nirodhasamāpatti",
  "anya-e0301n0:1417_7": "kālepi uppatti hotīti. Tena vuttaṃ sahajātarūpanti panetthātiādi. Itītiādi nigamanaṃ.",
  "anya-e0301n0:1417_8": "Tattha sambhavaṃti yathā sambhavaṃ. Sambhavātivā sambhūtā. Ajjhattañcāti ajjhattabhūtāca.",
  "anya-e0301n0:1417_9": "Bahiddhācāti bahiddhābhūtāca. Saṅkhatāti saṅkhatabhūtā. Asaṅkhatāti asaṅkhatabhūtā.",
  "anya-e0301n0:1417_10": "Evaṃ tekālikāca kālamuttāca ajjhattabahiddhā sambhūtāca. Tathā saṅkhatāsaṅkhatabhūtāca",
  "anya-e0301n0:1417_11": "paññatti nāmarūpānaṃ vasena tividhā ṭhitā dhammā paṭṭhāne sabbathā catuvīsati paccayānāma",
  "anya-e0301n0:1417_12": "hontīti yojanā. Etthaca tividhā ṭhitānaṃ dhammānaṃ tekālikādibhāve sati catuvīsatipaccayānaṃpi",
  "anya-e0301n0:1417_13": "yathāsambhavaṃ tekālikādibhedo siddho hoti. Tattha ārammaṇaadhipati upanissayapaccayā",
  "anya-e0301n0:1417_14": "tekālikā kālamuttāca honti.",
  "anya-e0301n0:1418": "[240] Vibhāvaniyaṃ pana",
  "anya-e0301n0:1419": "“Ārammaṇaadhipatiupanissayapaccayānaṃ tikālikānanti” vuttaṃ. Taṃ na yujjati.",
  "anya-e0301n0:1420_0": "Paññattinibbānānaṃpi kālamuttānaṃ tesu paviṭṭhattāti. Tattha imasmiṃ bhave abhinavānaṃ",
  "anya-e0301n0:1420_1": "dhanadhaññabhogānaṃvā vijjāsippasutapari yattīnaṃvā sīlasamādhipaññānaṃvā bhavantare",
  "anya-e0301n0:1420_2": "bhavasampattibhoga sampatti maggaphalasampattīnaṃvā paṭilābhatthāya pubbayogaṃ karontassa",
  "anya-e0301n0:1420_3": "anāgatānaṃ tāsaṃ upanissayapaccayatā veditabbā. Paṭṭhāne pana anāgataṃ cakkhusampadaṃ",
  "anya-e0301n0:1420_4": "patthayamāno sota, ghāna, jivhā, kāyasampadaṃ, vaṇṇasampadaṃ, sadda, gandha, rasa,",
  "anya-e0301n0:1420_5": "phoṭṭhabbasampadaṃ patthayamāno anāgate khandhe patthayamāno dānaṃ deti sīlaṃ samādiyatītiādinā",
  "anya-e0301n0:1420_6": "bhavantarapariyāpannāeva sampattiyo vuttā. Tā pana dānādīnaṃ kammānaṃ anurūpavasena",
  "anya-e0301n0:1420_7": "vuttāti daṭṭhabbā. Kammapaccayo pana paccuppannātītavasena dvikāliko. Anantara samanantara",
  "anya-e0301n0:1420_8": "āsevana natthi vigata paccayā atītakālikā. Sesā pannarasa paccayā paccuppannakālikāti.",
  "anya-e0301n0:1420_9": "Ajjhattabahiddhāduke ārammaṇā dhipati sahajāta aññamañña nissaya upanissaya purejāta",
  "anya-e0301n0:1420_10": "āhāra atthi avigatā ajjhattabahiddhā honti. Sesā cuddasa paccayā ajjhattāva. Ārammaṇa",
  "anya-e0301n0:1420_11": "adhipati upanissayā saṅkhatā asaṅkhatāca honti. Sesā saṅkhatāvāti. Pañcavidhaṃpiarūpanti",
  "anya-e0301n0:1420_12": "pavuccati. Kasmā, kadācipi rūpasaṅkhātaṃ saṇṭhānatthaṃ anupagamanato nāmantica pavuccati.",
  "anya-e0301n0:1420_13": "Kasmā, adhivacanasaṅkhātanāmābhidhānavaseneva suṇantehi gahetabbabhāvupagamanatoti.",
  "anya-e0301n0:1421_0": "169. Paññapīyatīti paññatti. Ayaṃpi eko vacanatthoti lokiyamahājanehi thapīyati.",
  "anya-e0301n0:1421_1": "Voharīyati ceva sampaṭicchī yaticāti attho. Yokoci sammutisaccabhūto byañjanattho.",
  "anya-e0301n0:1421_2": "Tathā paññāpetabbā atthā paññapīyanti etāyāti paññatti. Byañjanatthajotako paññattisaddoti",
  "anya-e0301n0:1421_3": "evaṃ duvidhā paññattīti vuttaṃ tatoavasesā.La. Duvidhāhotīti. Tattha paññāpīyattā",
  "anya-e0301n0:1421_4": "paññattīti attha paññattimāha. Paññāpanatopaññattīti saddapaññattiṃ. Taṃtaṃbhūtavipariṇāmākāranti",
  "anya-e0301n0:1421_5": "pathaviyādīnaṃ tesaṃ tesaṃ mahābhūtānaṃ adhimattabhāvappakārasaṅkhātaṃ tathā tathā",
  "anya-e0301n0:1421_6": "pariṇā mākāraṃ. Pavattivisesākāranti attho. Upādāyāti paṭicca. Nissāya. Pathamaṃ",
  "anya-e0301n0:1421_7": "cittena gahetvāti attho. Tathātathā paññattāti ayaṃ pathavīnāma ayaṃ pabbatonāmāti",
  "anya-e0301n0:1421_8": "evamādi nayena mahājanena paññattā, kathitā, voharitāti attho. Pathavipabbatādikātiādisaddena",
  "anya-e0301n0:1421_9": "nadi samuddādikāyo saṅgaṇhati. Ayaṃ samūhapaññattināma.",
  "anya-e0301n0:1422": "[241] Vibhāvaniyaṃ pana",
  "anya-e0301n0:1423": "“Saṇṭhānapaññattīti” vuttā. Sā yuttā viya nadissati.",
  "anya-e0301n0:1424_0": "Nahi idha saṇṭhānaṃ padhānaṃ hotīti. Sambhārasannivesākāranti kaṭṭhādīnaṃ sambhārānaṃ",
  "anya-e0301n0:1424_1": "tathā tathā sannivesākāraṃ. Etthāpi ādisaddena nāvādayo saṅgaṇhati. Ayaṃ saṇṭhāna",
  "anya-e0301n0:1424_2": "paññatti. Kaṭṭhādayo eva hi gehākārena saṇṭhitā gehanti rathākārena saṇṭhitā rathoti vuccantīti.",
  "anya-e0301n0:1425": "[242] Vibhāvaniyaṃ pana",
  "anya-e0301n0:1426": "“Samūhapaññattīti” vuttaṃ. Taṃ na yujjati.",
  "anya-e0301n0:1427_0": "Nahi idha samūho padhānanti. Purisapuggalādikā sattapaññatti upādāpaññattītipi vuccati.",
  "anya-e0301n0:1427_1": "Candāvaṭṭanādikanti candasūriyādīnaṃ sineruṃ padakkhiṇaṃ katvā āvaṭṭanādikaṃ. Yato",
  "anya-e0301n0:1427_2": "candimasūriyā udenti, sā pubbadisānāma. Pubbataraṃ laddhappakāsattā. Yattha pana",
  "anya-e0301n0:1427_3": "atthaṃ gacchanti, sā pacchimadisānāma. Pacchāladdhapakāsattā. Tāsaṃ dakkhiṇapassā",
  "anya-e0301n0:1427_4": "disā vuḍḍhiatthena dakkhiṇadisānāma. Itarā pana uccataraṭṭhena uttarādisāti vuccati.",
  "anya-e0301n0:1427_5": "Yadā sūriyo udeti, tadā sakalassa ahassa pubbabhāgattā pubbanhoti vuccatīti. Evamādikā",
  "anya-e0301n0:1427_6": "disā paññatti kālapaññattiyonāma. Ādisaddena thalaninnādikā desapaññatti saṅgahitāti.",
  "anya-e0301n0:1427_7": "Asamphuṭṭhākāranti mahābhūtānaṃ aññamaññaṃ asamphusanākāraṃ. Ayaṃ ākāsapaññattināma.",
  "anya-e0301n0:1427_8": "Taṃ taṃ bhūtanimittanti pathavīkasiṇādikaṃ uddhumātakādikañca bhūtanimittaṃ. Nīlakasiṇādikaṃ",
  "anya-e0301n0:1427_9": "vaṇṇanimittañca ettheva saṅgayhati. Bhāvanā visesanti parikammādikaṃ bhāvanāvisesaṃca.",
  "anya-e0301n0:1427_10": "Etena parikammanimitta uggahanimitta paṭibhāganimittānaṃ siddhakāraṇaṃ vadati. Ayaṃ",
  "anya-e0301n0:1427_11": "nimittapaññattināma.",
  "anya-e0301n0:1428_0": "Evamādibhedāti ettha ādisaddena aṭṭhakathāyaṃ āgatā upādāpaññatti upanidhāpaññattiādayo",
  "anya-e0301n0:1428_1": "saṅgahitā. Paramatthato avijjamānāpīti etena sammutito laddhabhāvaṃ dasseti. Teneva",
  "anya-e0301n0:1428_2": "hi tāsaṃ vijjamānabhāvaṃ gahetvā tathā tathā voharantānaṃ musāvādonāma nahotīti.",
  "anya-e0301n0:1428_3": "Atthacchāyākārenāti taṃ taṃ bhūtādīnaṃ paramatthānaṃ samūhasaṇṭhānādichāyākārena.",
  "anya-e0301n0:1428_4": "Atthacchā yākārenātivā saddābhidheyyasaṅkhātena dabbapaṭibimbākārena saviggahākārenāti",
  "anya-e0301n0:1428_5": "attho, taṃtaṃupādāyāti paramatthadhammānaṃ taṃtaṃpavattivisesaṃ upādāya. Upanidhāyāti",
  "anya-e0301n0:1428_6": "olumbiya. Parikappiyamānāti parikappabuddhiyā parikappetvā gayhamānā. Ettha pana",
  "anya-e0301n0:1428_7": "evamādipabhedā ālambaṇabhūtā parikappiyamānā sabbā paññatti paññāpīyatīti atthena",
  "anya-e0301n0:1428_8": "paññattīti yojanā. Saṅkhāyatīti gaṇīyati. Gaṇanupagaṃ katvā thapīyatīti attho. Samaññāyatīti",
  "anya-e0301n0:1428_9": "sammannīyati. Nāmaṃ, nāmakammaṃ, nāmadheyyaṃ, nirutti, byañjanaṃ, abhilāpoti ime",
  "anya-e0301n0:1428_10": "cha nāma nāmakammā. Tattha atthe namatīti nāmaṃ. Atthavisayaṃ eva hutvā pavattatīti",
  "anya-e0301n0:1428_11": "attho. Attanica atthaṃ nāmetīti nāmaṃ. Piṭakattayasaṅkhāte hi nāme sati taduggaṇhantānaṃ",
  "anya-e0301n0:1428_12": "sabbe tadatthā padepade vākyevākye āgacchanti yevāti.",
  "anya-e0301n0:1429_0": "Apica suṇantānaṃ ñāṇaṃ taṃtaṃatthābhimukhaṃ nāmetīti nāmaṃ nāmagahaṇavasena kattabbattā",
  "anya-e0301n0:1429_1": "nāmameva kammanti nāmakammaṃ. Dhīyati dhārīyatīti dheyyaṃ. Nāmameva dheyyanti nāmadheyyaṃ.",
  "anya-e0301n0:1429_2": "Aviditapakkhe ṭhito attho etāya tato nīharitvā vuccati kathīyatīti nirutti. Atthassa",
  "anya-e0301n0:1429_3": "byañjanato pākaṭakaraṇato byañjanaṃ. Abhibyattaṃ katvā lapīyati kathīyati attho etenāti",
  "anya-e0301n0:1429_4": "abhilāpo. Etthaca vaṇṇapaññatti, akkharapaññatti, sarapaññatti, dīghapaññatti, rassa",
  "anya-e0301n0:1429_5": "paññatti. Byañjanavaggaghosāghosapaññatti, liṅgapaññatti. Padapaññatti, vākyapaññattiyopi",
  "anya-e0301n0:1429_6": "etasseva pabhedāti daṭṭhabbā. Paramatthato vijjamānesu atthesu pavattā paññatti vijjamānapaññatti",
  "anya-e0301n0:1429_7": "nāma. Avijja mānesu bhūmipabbatādīsu pavattā paññatti avijjamānapaññatti nāma. Etā",
  "anya-e0301n0:1429_8": "eva samāsaṭṭhānaṃ patvā dvipadasaṃyogavasena itarā catassopi hontīti dassetuṃ tatthātiādi",
  "anya-e0301n0:1429_9": "vuttaṃ. Etāya paññāpentīti etena vijjamānaṃ atthaṃ paññapenti etāyāti vijjamānapaññattīti",
  "anya-e0301n0:1429_10": "imamatthaṃ vadati. Esanayo paratthapi. Cha abhiññā assāti chaḷabhiññoti katvā visesanabhūtānaṃ",
  "anya-e0301n0:1429_11": "channaṃ abhiññānaṃ vijjamānattā visesitabbabhūtassa puggalassa avijjamānattā chaḷa",
  "anya-e0301n0:1429_12": "bhiññoti vijjamānenaavijjamānapaññatti nāma. Itthī avijjamānā saddo vijjamānoti itthiyāsaddo",
  "anya-e0301n0:1429_13": "itthisaddoti avijjamānena vijjamāna paññatti nāma. Cakkhuca cakkhuviññāṇañca ubhayaṃpi",
  "anya-e0301n0:1429_14": "vijjāmānanti cakkhusmiṃ viññāṇaṃ cakkhuviññāṇanti vijjamānenavijjamānapaññatti nāma.",
  "anya-e0301n0:1429_15": "Rājāca puttoca dvepi avijjamānāevāti rañño putto rājaputtoti avijjamānenaavijjamānapaññattināmāti",
  "anya-e0301n0:1429_16": "imamatthaṃ dassento ubhinnantiādimāha.",
  "anya-e0301n0:1430_0": "Ettha pana vacanato ca vacanatthatoca vinimuttā saddasabhāvā nāmapaññattināma visuṃ",
  "anya-e0301n0:1430_1": "natthīti vadanti. Taṃ na yujjati. Atthajotaka bhāvena visuṃ siddhattā. Saddo hi nāma",
  "anya-e0301n0:1430_2": "akkharapadabyañjanabhāvaṃ upagatoyeva atthajotane samattho hoti. Paramattha saddoca",
  "anya-e0301n0:1430_3": "khaṇiko cuṇṇavicuṇṇabhūto tabbhāvaṃ upagato nahotīti. Tasmā saddasabhāvānāma paññattināma",
  "anya-e0301n0:1430_4": "visuṃ atthiyeva. Atthibhāvocassā vacanasaddaṃ sutvā anantare akkhara pada byañjanagocaracittassa",
  "anya-e0301n0:1430_5": "tadanantareca tadatthavijānanacittassa pavattiyā pākaṭoti dassento gāthādvayaṃ āha.",
  "anya-e0301n0:1430_6": "Tattha vacīghosā nusārenāti uccāriyamānasaddasaṅkhātassa vacīghosassa ārammaṇakaraṇasaṅkhātena",
  "anya-e0301n0:1430_7": "anusārena uppannāya sotaviññāṇa vīthiyā pavattiyā anantare uppannassa manodvārassa",
  "anya-e0301n0:1430_8": "gocara bhūtā sāyaṃ paññattīti sambandho. Kīdisī pana sāyaṃ paññattīti āha atthāyassā.La.",
  "anya-e0301n0:1430_9": "Tatoparanti. Tattha tatoparanti tato nāmapaññattārammaṇassa manodvārassa uppattito",
  "anya-e0301n0:1430_10": "paraṃ atthā viññāyantīti sambandho. Yassā nāmapaññattiyā anusārena paramatthapaññattibhūtā",
  "anya-e0301n0:1430_11": "atthā viññāyanti. Sā ayaṃ paññatti lokasaṅketanimmitāti viññeyyāti yojanā.",
  "anya-e0301n0:1431_0": "Etthaca sotaviññāṇavīthiyāti ettha atītasaddamattā rammaṇā tadanuvattikānāma manoviññāṇavīthipi",
  "anya-e0301n0:1431_1": "saṅgahitāti daṭṭhabbā. Vuttañhi sāratthadīpaniyaṃ-tena vuttavacane yattakāni akkharāni",
  "anya-e0301n0:1431_2": "honti. Tesu ekamekaṃ paccuppannaṃ atītañca gahetvā sota viññāṇavīthiyā manoviññāṇavīthiyāca",
  "anya-e0301n0:1431_3": "uppajjitvā niruddhāya avasāne tāni akkharāni sampiṇḍetvā akkharasamūhaṃ gahetvā ekā",
  "anya-e0301n0:1431_4": "manoviññāṇavīthi uppajjitvā nirujjhati. Tadanantaraṃ ayaṃ akkharasamūho etassa nāmanti",
  "anya-e0301n0:1431_5": "nāmapaññattigahaṇavasena aparāya manoviññāṇa vīthiyā uppajjitvā niruddhāya tadanantaraṃ",
  "anya-e0301n0:1431_6": "uppannāya manoviññāṇa vīthiyā ayametassa atthoti pakatiyā tadatthavijānanaṃ sambhavatīti.",
  "anya-e0301n0:1431_7": "Maṇisāramañjūsāyaṃ pana tadanuvattikavīthito paraṃ ekaṃ vinicchayavīthiṃ viññattigahaṇavīthiñca",
  "anya-e0301n0:1431_8": "vadati. Tato paraṃ ekakkhare sadde ekatthajotikāya nāmapaññattiyā gahaṇaṃ hoti. Yā",
  "anya-e0301n0:1431_9": "vadantassa pubbabhāge manasā vavatthāpito paññattisaddonāma vuccati. Tatoparaṃ tadatthagahaṇanti.",
  "anya-e0301n0:1431_10": "Īdisesu pana ṭhānesu tattha tattha javanavīthivārānaṃ paṭipāṭikathanaṃnāma padhānapākaṭagahaṇavasenevāti",
  "anya-e0301n0:1431_11": "daṭṭhabbaṃ. Ekaccharakkhaṇe aneka koṭisatasahassāni cittāni uppajjantīti hi vuttaṃ. Tathā –",
  "anya-e0301n0:1432": "Ekamatto bhave rasso, dvimatto dīghamuccate;",
  "anya-e0301n0:1433": "Timattotupluto ñeyyo, byañjanaṃ addhamattikanticaṃ.",
  "anya-e0301n0:1434": "Na ca paramatthasaddasaṅghāṭānaṃ satasahassaṃpi ekakkharaṃnāma bhavituṃ pahoti. Tasmā idha bahuṃ vicāraṇā amhehi nakatāti.",
  "anya-e0301n0:1435": "Iti paramatthadīpaniyānāma abhidhammatthasaṅgahassa",
  "anya-e0301n0:1436": "Catutthavaṇṇanāya aṭṭhamassa paccayasaṅgahassa",
  "anya-e0301n0:1437": "Paramatthadīpanā niṭṭhitā.",
  "anya-e0301n0:1438": "Kammaṭṭhāna saṅgaha paramatthadīpanī",
  "anya-e0301n0:1439_0": "170. Evaṃ aṭṭhahi paricchedehi sapaccayapabhedaṃ nāmarūpa vibhāgaṃ dassetvā idāni",
  "anya-e0301n0:1439_1": "viditanāmarūpa vibhāgassa kammaṭṭhānavidhānaṃ dassento samathavipassanānantiādi māha.",
  "anya-e0301n0:1439_2": "Ito paccaya saṅgahato paraṃ samathavipassanānaṃ bhāvanānaṃ duvidhaṃpi kammaṭṭhānaṃ",
  "anya-e0301n0:1439_3": "yathākkamaṃ pavakkhāmīti yojanā. Tattha kilese aññepivā vitakkādayo oḷārikadhamme",
  "anya-e0301n0:1439_4": "sametīti samatho. Tathā pavatto ekaggatāsaṅkhāto samādhi. Visesena passanti etāyāti",
  "anya-e0301n0:1439_5": "vipassanā. Aniccānupassanādikā bhāvanāpaññā. Tāya hi yogino khandhesu lokiyamahājanena",
  "anya-e0301n0:1439_6": "passitaṃ itthipurisādikaṃ niccasukhādikañca atikkamitvā visesena aniccādikameva passantīti.",
  "anya-e0301n0:1439_7": "Bhāvetabbāti bhāvanā. Bhāventivā cittasantānaṃ etāhīti bhāvanā. Kiriyā kammaṃ. Tiṭṭhati",
  "anya-e0301n0:1439_8": "etthāti ṭhānaṃ. Kammassa ṭhānanti kammaṭṭhānaṃ. Vīriyārabbhasaṅkhātassa yogakammassa",
  "anya-e0301n0:1439_9": "pavattiṭṭhānanti attho. Kasiṇamaṇḍalādikaṃ kasiṇabhāvanādikañca. Ādimajjha pariyosānānañhi",
  "anya-e0301n0:1439_10": "samudāyabhūkaṃ ekametaṃ pathavīkasiṇa bhāvanādikaṃ bhāvanākammaṃpi attano avayavabhūtassa",
  "anya-e0301n0:1439_11": "yoga kammassa pavattiṭṭhānaṃ sambhavatīti.",
  "anya-e0301n0:1440": "Vibhāvaniyaṃ pana",
  "anya-e0301n0:1441": "Uttaruttara yogakammassa padaṭṭhānatāya kammaṭṭhānabhūtaṃ bhāvanāvidhiñcātipi vuttaṃ. Tampi yujjatiyeva.",
  "anya-e0301n0:1442_0": "Yogakammamevavā sukhavisesānaṃ adhiṭṭhānaṭṭhenaṭhānanti kammaṭṭhānaṃ. Tatthāti tasmiṃ",
  "anya-e0301n0:1442_1": "duvidhepi kammaṭṭhāne. Samathasaṅgaheti samatha kammaṭṭhānasaṅgahe. Dasakasiṇānīti",
  "anya-e0301n0:1442_2": "dasakasiṇamaṇḍalāni kasiṇajjhānānica. Tadubhayānipi hi yogānuyogasaṅkhātassa samatha",
  "anya-e0301n0:1442_3": "kammassa pavattiṭṭhānattā samathakammaṭṭhānānināma hontīti. Dasaasubhāti dasaasubhavatthūni",
  "anya-e0301n0:1442_4": "asubhajjhānānica. Dasaanussati yoti buddhaguṇādīni dasaanussatiṭṭhānāni anussaraṇasati",
  "anya-e0301n0:1442_5": "yoca. Sesānipi yathānurūpaṃ vattabbānīti. Caraṇaṃ cariyā. Samudācaraṇanti attho.",
  "anya-e0301n0:1442_6": "Pavattibahulatāti vuttaṃ hoti. Rāgassa cariyā rāgacariyā. Rāgacaritāti pāṭho, so",
  "anya-e0301n0:1442_7": "aṭṭhakathāyaṃ natthi, puggalaṭṭhāneeva so yuttoti. Esanayo sesesupi.",
  "anya-e0301n0:1443": "[243] Yo pana vibhāvaniyaṃ",
  "anya-e0301n0:1444": "Cariyānaṃ saṃsaggabhedo vutto. So idha nādhippeto.",
  "anya-e0301n0:1445_0": "Nahi kammaṭṭhānānaṃnāma saṃsaggacaritassapi ekassa dve tīṇi dātabbāni hotīti. Teneva",
  "anya-e0301n0:1445_1": "hi so bhedo aṭṭhakathāyaṃ nagarukatoti. Sabbāpi appanāya pubbabhāgapavattā kāmāvacara",
  "anya-e0301n0:1445_2": "bhāvanā parikammabhāvanānāma. Sā pana appanāya āsanne dūreti duvidhā hoti. Tattha",
  "anya-e0301n0:1445_3": "yā āsanne, sā appanaṃ upecca samīpe ṭhatvā pavattattā upacārabhāvanāti vuccati. Itarā",
  "anya-e0301n0:1445_4": "pana parikamma bhāvanāevanāma. Iti parikammabhāvanāpi samānā pubbāparavisesa pākaṭabhāvatthaṃ",
  "anya-e0301n0:1445_5": "aṭṭhakathāsu dvīhi nāmehi gahitāti vuttaṃ parikammabhāvanā.La. Tissobhāvanāti tāsaṃ",
  "anya-e0301n0:1445_6": "pana viseso parato āgamissati. Parikammanimittanti parikammabhāvanāya ārammaṇabhūtaṃ",
  "anya-e0301n0:1445_7": "kasiṇamaṇḍalādinimittaṃ. Tañca tassā ārammaṇa bhāvena ekaṃpi samānaṃ pubbāparavisesapākaṭabhāvatthaṃ",
  "anya-e0301n0:1445_8": "parikammanimittaṃ uggahanimittanti dvidhā bhinditvā vuttaṃ. Tesaṃpi viseso āgamissati.",
  "anya-e0301n0:1445_9": "Vidatthicaturaṅgulasaṅkhātena parittapamāṇenavā khala maṇḍalādisaṅkhātena mahantapamāṇenavā",
  "anya-e0301n0:1445_10": "kataṃ akataṃvā pathavī maṇḍalatalameva asesapharitabbaṭṭhena kasiṇanti pathavīkasiṇaṃ.",
  "anya-e0301n0:1445_11": "Sakalasaddapariyāyo hi kasiṇasaddo. Yathā kasiṇena jambudīpassāti. Tasmā yattake",
  "anya-e0301n0:1445_12": "pathavītale nimittaṃ gaṇhāti, tattakaṃ cittena asesaṃ pharitvā eva gahetabbaṃ hoti.",
  "anya-e0301n0:1445_13": "Na pana tassa ekadese ṭhatvāti, tena vuttaṃ pathavīmaṇḍalatalameva asesapharitabbaṭṭhena",
  "anya-e0301n0:1445_14": "kasiṇanti pathavīkasiṇanti. Esanayo sesakasiṇesupīti. Etthaca, avibhūtavaṇṇāya pathaviyā",
  "anya-e0301n0:1445_15": "eka talabhāvenasanniviṭṭhāsaṇṭhānapaññattiidhapathavīkasiṇaṃnāma. Tathā āpokasiṇaṃ",
  "anya-e0301n0:1445_16": "tejokasiṇañca. Phuṭṭhaṭṭhāne cittena saṇṭhānaṃ katvā gahitā vāyuvaṭṭi vāyokasiṇaṃnāma.",
  "anya-e0301n0:1445_17": "Nīlavaṇṇavisiṭṭhāekā saṇṭhānapaññatti nīlakasiṇaṃnāma. Tathā pītalohito dātakasiṇānipi.",
  "anya-e0301n0:1445_18": "Candasūriyaaggobhāsavisiṭṭhā katthaci dissamānā saṇṭhānapaññatti ālokakasiṇaṃnāma.",
  "anya-e0301n0:1445_19": "Tittichiddavāta pānachiddādīsu dissamānā ākāsavisiṭṭhā saṇṭhānapaññatti ākāsakasiṇaṃnāmāti.",
  "anya-e0301n0:1445_20": "Ativiya dhumātaṃ sunabhāvaṃ gatanti uddhumātaṃ. Tadeva kucchitattā uddhumātakaṃ.",
  "anya-e0301n0:1445_21": "Tathābhūtassa chavasarīrassetaṃ nāmaṃ. Tadeva pūtibhāvaṃ gatakāle purimavaṇṇaṃ vijahitvā",
  "anya-e0301n0:1445_22": "puna nīlabhāvaṃ pattaṃ vinīlakaṃ. Tadeva puna paccitvā tato tato visandamānapubbayuttaṃ",
  "anya-e0301n0:1445_23": "vipubbakaṃ. Yuddhabhūmiyādīsu satthena majjhe chinditvā thapitaṃ virūpachinnasarīraṃ",
  "anya-e0301n0:1445_24": "vicchinnakaṃnāma. Soṇa siṅgālādīhi vividhākārena khāyitapadesayuttaṃ sarīraṃ vikkhāyitakaṃnāma.",
  "anya-e0301n0:1445_25": "Soṇasiṅgālādīhi eva khaṇḍākhaṇḍikaṃ katvā apakaḍḍhitvā tato tato khittaaṅgapaccaṅgayuttaṃ",
  "anya-e0301n0:1445_26": "sarīraṃ vittakkhikaṃ nāma. Aṅgapaccaṅgesu satthena hanitvā khaṇḍākhaṇḍikaṃ katvā",
  "anya-e0301n0:1445_27": "tato tato khittaaṅgapaccaṅgayuttaṃ sarīraṃ hatavikkhittakaṃnāma. Paggharita lohitasarīraṃ",
  "anya-e0301n0:1445_28": "lohitakaṃ nāma. Puḷuvaparipūraṃ sarīraṃ puḷuvakaṃ. Sakalo aṭṭhisaṅghāṭovā ekamekaṃvā",
  "anya-e0301n0:1445_29": "aṭṭhi aṭṭhikaṃ nāma. Punappunaṃ nirantaraṃ saraṇaṃ anussati. Buddhaguṇassa anussati",
  "anya-e0301n0:1445_30": "buddhānussati. Esa nayo sesāsupīti. Tattha arahatādiguṇo buddhaguṇonāma. Svakkhātatādiguṇo",
  "anya-e0301n0:1445_31": "dhammaguṇonāma. Suppaṭipannatādiguṇo saṅghaguṇo nāma. Attano sīlassa akhaṇḍatādi",
  "anya-e0301n0:1445_32": "guṇo sīlaguṇonāma. Attano dānassa vigatamalamaccheratādi guṇo cāgaguṇonāma. Attānaṃ",
  "anya-e0301n0:1445_33": "devattaṃvā sakkattaṃvā brahmattaṃvā vahituṃ samatthā attano saddhādiguṇā devatāguṇānāma.",
  "anya-e0301n0:1445_34": "Vatta paṭipattivasenavā dhutaṅgasamādānavasenavā jhānasamāpattivasenavā vipassanāvasenavā",
  "anya-e0301n0:1445_35": "attano santāne ciraṃvikālaṃ vikkhambhitānaṃ kāmarāgādīnaṃ vūpasamo attanāadhigatanibbānañca",
  "anya-e0301n0:1445_36": "upasamonāma. Ekabhavapariyāpannassa attano khandhasantānassa bhedo maraṇaṃ nāma.",
  "anya-e0301n0:1445_37": "Kesakāyādīnaṃ nānākāyānaṃ samūhabhūto ayaṃ kāyo kāyonāma. Attani nirantaraṃ pavattamānā",
  "anya-e0301n0:1445_38": "assāsa passāsā ānāpāṇaṃnāma. Mijjati siniyhatīti mettā. Yaṃ ārabbha uppajjati. Tassa",
  "anya-e0301n0:1445_39": "hitasukhaṃ avippakiṇṇaṃ katvā saṅgaṇhatīti attho. Mittassavā esā mittesuvā bhavāti",
  "anya-e0301n0:1445_40": "mettā. Atthato pana parasattānaṃ hitūpasaṃhāravasena pavatto adosoeva. Parasattānaṃ",
  "anya-e0301n0:1445_41": "hitūpasaṃhāra hitamodana ahitāpanayanasaṅkhātaṃ byāpārattayaṃ pahāya tesaṃ kammasakatānubrūhanavasena",
  "anya-e0301n0:1445_42": "upapattito yuttito pekkhatīti upekkhā. Tathā pavattā tatramajjhattatāeva. Appamāṇesusattesu",
  "anya-e0301n0:1445_43": "bhavāti appamaññā. Na hi ettakesu eva sattesu etā pavattetabbā. Na tato aññesūti",
  "anya-e0301n0:1445_44": "evaṃ etāsaṃ visayaparicchedonāma atthīti. Evaṃsantepi ādikammi kena ādito ekasmiṃ",
  "anya-e0301n0:1445_45": "puggale attano bhāvanācittaṃ laddhāsevanaṃ laddhavisesañca katvā pacchā dvīsu tīsūtiādinā",
  "anya-e0301n0:1445_46": "vaḍḍhitvā sīmasambhedoca odhisopharaṇa anodhisopharaṇa disāpharaṇāniva kattabbānīti.",
  "anya-e0301n0:1445_47": "Yaṃ pana vibhaṅge mettāsahagatena cetasā ekaṃ disaṃ pharitvā viharatītiādinā paṭisambhidāmaggeca",
  "anya-e0301n0:1445_48": "sabbesattā averā hontūtiādinā mettāvidhānaṃ nāma vuttaṃ. Taṃ mettājhāne vasībhāvappattānaṃ",
  "anya-e0301n0:1445_49": "vasena vuttanti daṭṭhabbaṃ. Etā pana visesena dosapakkhikānaṃ kilesānaṃ ujupaṭipakkhabhūtā",
  "anya-e0301n0:1445_50": "hontīti taṃsamaṅginoca niccaṃ sommahadayabhāvena brahmasadi sattā brahmānonāma. Tesaṃ",
  "anya-e0301n0:1445_51": "vihāroti brahmavihāro. Seṭṭhānaṃvā seṭṭhabhūtovā vihāroti brahmavihāroti. Āhāreti",
  "anya-e0301n0:1445_52": "asita pīta khāyita sāyita vasena catuppabhede ajjhohaṭāhāre. Paṭikūlasaññāti āhārahetu",
  "anya-e0301n0:1445_53": "anubhavitabbānaṃ dukkhadhammānaṃ paccavekkhanavasena sarasapaṭikūlatā paccavekkhanavasena",
  "anya-e0301n0:1445_54": "āsayanidhāna pakkāpakkaphalanissandapaccavekkhana vasena ca tattha nikanti pahānasaññā.",
  "anya-e0301n0:1445_55": "Catudhātuvavatthānanti sarīragatānaṃ pathaviādīnaṃ catunnaṃ mahādhātūnaṃ salakkhaṇā",
  "anya-e0301n0:1445_56": "divasena visuṃ visuṃ paricchinditvā samanupassanaṃ. Tañhi catasso dhātuyo vavatthapiyanti",
  "anya-e0301n0:1445_57": "vinicchiyanti sallakkhiyanti etenāti catudhātuvavatthānanti vuccatīti. Asubhasaññā",
  "anya-e0301n0:1445_58": "bhāvetabbā rāgassapahānāyāti vacanato dasaasubhā.La. Rāgacaritassa sappāyāti vuttaṃ.",
  "anya-e0301n0:1445_59": "Tattha rāgena caratīti rāgacarito. So hi kāmaṃ kadāci dosena carati. Kadāci mohena.",
  "anya-e0301n0:1445_60": "Kadāci saddhādīsupi aññatarena. Rāgo panassa ussanno. Tasmā ussannena rāgena so rāgacaritoti",
  "anya-e0301n0:1445_61": "saṅkhyaṃ gacchatīti. Esanayo sesesupi. Mettā bhāvetabbā byāpādassa pahānāyāti vacanato",
  "anya-e0301n0:1445_62": "mettādīnaṃ tiṇṇaṃ brahmavihārānaṃ yathākkamaṃ byāpādavihiṃsā aratīnaṃ nissaraṇatāvacanato",
  "anya-e0301n0:1445_63": "suparisuddhānañca vaṇṇakasiṇānaṃ dosavatthuttābhāvato catassoappamaññāyo.La. Dosacaritassāti",
  "anya-e0301n0:1445_64": "vuttaṃ. Etthaca ādikammikassevāyaṃ cariyavibhāgo. Upekkhāca ādikammikassa nasambhavati.",
  "anya-e0301n0:1445_65": "Vakkhatihi upekkhāpañcamajjhānikāti. Tasmā yassa purimā tisso sappāyā. Tassa tadanugatikā",
  "anya-e0301n0:1445_66": "upekkhāpi sappāyānāma hotīti katvā catasso appamaññāyoti vuttanti daṭṭhabbaṃ. Itarathā",
  "anya-e0301n0:1445_67": "nissaraṇañhetaṃ rāgassa. Yadidaṃ upekkhā ceto vimuttīti vacanato upekkhā rāgacaritassāti",
  "anya-e0301n0:1445_68": "vattabbaṃ siyāti. Nīlādīnica cattāri kasiṇānīti idañca manāpiyarūpāni nīlādīni sandhāya",
  "anya-e0301n0:1445_69": "vuttaṃ. Amanāpiyāni pana tāni rāgacaritasseva sappāyānīti. Ānāpāṇasati bhāvetabbā",
  "anya-e0301n0:1445_70": "vitakkupacchedāyāti vacanato ānāpāṇaṃvitakkacaritassāti vuttaṃ. Mohacarito pana pakatiyā",
  "anya-e0301n0:1445_71": "pamādabahulo hoti vikkhittacittoca. Ānāpāṇañcanāma nirantaraṃ pavattamānaṃ tassa",
  "anya-e0301n0:1445_72": "satiṃ uppādentaṃ viya pavattatīti taṃ mohacaritassasappāyanti vuttaṃ siyā.",
  "anya-e0301n0:1446": "[244] Vibhāvaniyaṃ pana",
  "anya-e0301n0:1447": "Buddhivisayabhāvena mohapaṭipakkhattāti kāraṇaṃ vuttaṃ. Taṃ yuttaṃ viya na dissati.",
  "anya-e0301n0:1448_0": "Evañhi sati so buddhicaritena saha vattabbo siyāti. Kāmañca buddhaguṇādayopi ekantena",
  "anya-e0301n0:1448_1": "buddhivisayāeva honti. Te pana visesato saddhaṃ upabrūhayantīti vuttaṃ buddhānussati",
  "anya-e0301n0:1448_2": "ādayo.La. Saddhācaritassāti. Paramatthato sukhumatarāni maraṇādīni vipulabuddhīnaṃ",
  "anya-e0301n0:1448_3": "eva visayānāma hontīti vuttaṃ maraṇa. La. Buddhicaritassāti. Sesānipanasabbānipīti",
  "anya-e0301n0:1448_4": "cattāri bhūta kasiṇāni dve ālokākāsakasiṇāni cattāro āruppācāti dasavidhāni kammaṭṭhānāni.",
  "anya-e0301n0:1448_5": "Tatthāpīti tesu dasasu sesa kammaṭṭhānesupi. Puthulaṃ khalamaṇḍalādipamāṇaṃ mohacaritassa",
  "anya-e0301n0:1448_6": "sappāyaṃ. Sambādhasmiñhi okāse cittaṃ bhiyyo saṃmohaṃ āpajjatīti. Khuddakaṃ vidatthicaturaṅgulapamāṇaṃ",
  "anya-e0301n0:1448_7": "vitakkacaritasseva sappāyaṃ. Mahantañhi vitakkasandhāvanassa paccayo hotīti. Tatthaca",
  "anya-e0301n0:1448_8": "vitakkacaritassevāti ettha evasaddo khuddakantipade yujjati. Vitakkacaritassa khuddakameva",
  "anya-e0301n0:1448_9": "sappāyaṃ. Na puthulanti. Sabbañcetaṃ ujuvipaccanikavasenaceva atisappāyatāyaca vuttaṃ.",
  "anya-e0301n0:1448_10": "Rāgādīnaṃ pana avikkhambhikā saddhādīnañca anupakārikā kusalabhāvanānāma natthītipi",
  "anya-e0301n0:1448_11": "aṭṭhakathāyaṃ vuttaṃ. Sabbatthāpīti sabbesupi cattālīsa kammaṭṭhānesu. Parikammabhāvanā",
  "anya-e0301n0:1448_12": "labbhateva parikammena vinā ekassapi kammaṭṭhānassa asampajjanato. Dasasukammaṭṭhānesuupacārabhāvanāva",
  "anya-e0301n0:1448_13": "sampajjati natthi appanā. Kasmā iti ce. Buddha dhamma saṅgha sīla cāga devatā upasama",
  "anya-e0301n0:1448_14": "guṇānaṃ tāva gambhīratāya nānāppakāraguṇā nussaraṇādhimuttatāyagāti hi aṭṭhakathāyaṃ",
  "anya-e0301n0:1448_15": "vuttaṃ. Tattha gambhīra tāyāti etena ekekassapi guṇapadassa gambhīrattā tabbisayo",
  "anya-e0301n0:1448_16": "samādhi mahāsamudde sasako viya tattha appanaṃ patvā niccalabhāvena patiṭṭhātuṃ nasakkotīti",
  "anya-e0301n0:1448_17": "dasseti. Nānāppakāra guṇānussaraṇādhimuttatāyavāti etena tesaṃ guṇānaṃ atappa niyasabhāvattā",
  "anya-e0301n0:1448_18": "ettakeeva guṇapade ṭhatvā appanaṃ pāpessāmīti attano cittaṃ sandhāretuṃpi nasakkotīti",
  "anya-e0301n0:1448_19": "dassetīti. Sesesu pana maraṇasaññāvavatthānesu maraṇaṃ tāva sabhāva dhammattā saṃvejanīyadhammattāca",
  "anya-e0301n0:1448_20": "itarānica dve sabhāvadhammatāya gambhīrattā appanāya patiṭṭhā nahontīti. Yadievaṃ",
  "anya-e0301n0:1448_21": "kasmā lokuttarajjhānāni atigambhīre nibbānasaṅkhāte sabhāvadhamme appanaṃ pāpuṇanti.",
  "anya-e0301n0:1448_22": "Dutīyacatutthāruppajjhānānica pathamatatīyāruppa saṅkhāte sabhāvadhammeti. Vuccate,",
  "anya-e0301n0:1448_23": "lokuttarajjhānāni tāva visuddhito sammasanañāṇatoca paṭṭhāya anukkamena uparuparipavattānaṃ",
  "anya-e0301n0:1448_24": "visuddhibhāvanānaṃ balena atigambhīrepi nibbānasaṅkhāte sabhāvadhamme appanābhāvena",
  "anya-e0301n0:1448_25": "patiṭṭhātuṃ sakkonti. Āruppajjhānānica appanāpattasseva pañcamajjhānasamādhissa udayamattāni",
  "anya-e0301n0:1448_26": "hontīti ārammaṇasamatikkamanamattakaraṇena sabhāvadhammepi ārammaṇe appanābhāvena",
  "anya-e0301n0:1448_27": "patiṭṭhātuṃ sakkontīti. Tatthāpīti tesu samatiṃsaappanākammaṭṭhānesupi. Pañcakajjhāne",
  "anya-e0301n0:1448_28": "niyuttāni pañcakajjhāni kāni. Jhānapañcakassa ārammaṇabhāvayogyānīti vuttaṃhoti.",
  "anya-e0301n0:1448_29": "Paṭikūlārammaṇānināma atianiṭṭhāni lūkhāni cittarabhijanane paridubbalāni hontīti",
  "anya-e0301n0:1448_30": "na tāni attani cittaṃ rocetvā thapetuṃ sakkonti. Tasmā vitakkena vinā cittaṃ tattha",
  "anya-e0301n0:1448_31": "ekaggaṃ hutvā na tiṭṭhati. Vitakkabaleneva tiṭṭhatīti vuttaṃ dasaasubhā.La. Pathamajjhānikāti.",
  "anya-e0301n0:1448_32": "Yadievaṃ kathaṃ tesu somanassajjhānaṃ hotīti nīvaraṇasantāpaṃ pahānabalenaceva taṃ",
  "anya-e0301n0:1448_33": "taṃ ānisaṃsadassana ñāṇabalenaca. Byādhidukkhapīḷitassa rogino vamanavirecanapavattiyaṃ",
  "anya-e0301n0:1448_34": "viya bahuṃ dāni vettanaṃ labhissāmīti ānisaṃsadassāvino pupphacchaṭṭakassa gūtharāsidassane",
  "anya-e0301n0:1448_35": "viya cāti daṭṭhabbaṃ. Mettādayo tayo brahmavihārā domanassasamuṭṭhitānaṃ byāpādavihiṃ",
  "anya-e0301n0:1448_36": "sāaratīnaṃ nissaraṇabhūtā hontīti na te kadāci somanassena vinā appanaṃ pāpuṇantīti",
  "anya-e0301n0:1448_37": "vuttaṃ mettādayo tayo catukkajjhānikāti. Upekkhā pana sattesu sabbaso udāsinapakkhe",
  "anya-e0301n0:1448_38": "ṭhatvā bhāvitabbattā kadācipi upekkhāvedanāya vinā appanaṃ napāpuṇātīti vuttaṃ upekkhāpañcamajjhānikāti.",
  "anya-e0301n0:1448_39": "Cattāropanaāruppāti kasiṇugghāṭimākāsādīni cattāri āruppārammaṇāni. Sabbatthāpīti",
  "anya-e0301n0:1448_40": "sabbesupi cattālīsakammaṭṭhānesu. Yathārahanti taṃtaṃārammaṇānurūpaṃ. Ārammaṇena",
  "anya-e0301n0:1448_41": "vinā parikammaṃnāma na sijjhati. Ārammaṇassa suṭṭhu daḷhavibhūtagahaṇasaṅkhātena",
  "anya-e0301n0:1448_42": "uggahena vinā ārammaṇasampatti nāma natthi. Asatica ārammaṇasampattiyā upacārajjhānaṃpi",
  "anya-e0301n0:1448_43": "tāva na sampajjati. Pageva appanājhānanti vuttaṃ parikammanimittaṃ.La. Labbhantevāti.",
  "anya-e0301n0:1448_44": "Tattha sabbatthāpīti sabbesupi cattālīsakammaṭṭhānesu. Yathārahanti taṃtaṃkammaṭṭhānānurūpaṃ.",
  "anya-e0301n0:1448_45": "Pariyāyenāti idaṃ pana kassaci ārammaṇassa cakkhunā passantasseva avibhūtatarattā",
  "anya-e0301n0:1448_46": "vuttaṃ. Yattha pana pathamaṃ sabhāvadhammaṃ gaṇhitvā pacchā tādise tadākāre taṃsaṇṭhāne",
  "anya-e0301n0:1448_47": "paññattārammaṇe upacārovā appanāvā pavattati. Tattheva paṭibhāganimittaṃnāma labbhatīti",
  "anya-e0301n0:1448_48": "vuttaṃ paṭibhāga nimittaṃpanātiādi. Vuttamevatthaṃ daḷhaṃ karonto tatthahītiādimāha.",
  "anya-e0301n0:1448_49": "Evaṃ samathakamme pathamaṃ uggahakosallaṃ dassetvā idāni ādito paṭṭhāya bhāvanāvidhānaṃ",
  "anya-e0301n0:1448_50": "dassento kathantiādi māha. Nimittaṃ uggaṇhantassāti ārammaṇassa yathā saṇṭhitaṃ ākāraṃ",
  "anya-e0301n0:1448_51": "citte uparupari vibhūtaṃ katvā gaṇhantassa samanupassantassa. Sācabhāvanāti uggahaṇākārena",
  "anya-e0301n0:1448_52": "pavatta javanavīthiparaṃparasaṅkhātā sā cittabhāvanā parikammabhāvanā nāma. Punappunaṃ",
  "anya-e0301n0:1448_53": "karaṇavasena vaḍḍhanākārasaṇṭhitattā. Samuggahitaṃ hotīti vatvā yathā suṭṭhu uggahitaṃ",
  "anya-e0301n0:1448_54": "samuggahitaṃnāma hoti taṃ dassetuṃ cakkhunāpassantassevamanodvārassa āpātamāgatanti",
  "anya-e0301n0:1448_55": "vuttaṃ. Tattha manodvārassaāpātamāgatanti cakkhūni nimmilitvāvā aññasmiṃ ṭhāne ṭhatvāvā",
  "anya-e0301n0:1448_56": "āvajjantassa cakkhunā diṭṭhasadisaṃ manodvāre paccupaṭṭhitaṃ hoti. Uggahanimittaṃnāma.",
  "anya-e0301n0:1448_57": "Suṭṭhu avinassamānaṃ katvā gahitattā. Sāca bhāvanā samādhiyati. Na tāva bhāvanantarabhāvaṃ",
  "anya-e0301n0:1448_58": "pāpuṇātīti adhippāyo. Tathā samāhitassāti tena matthakapattena parikammasamādhinā",
  "anya-e0301n0:1448_59": "samāhitassa etassa yogino. Tatoparanti uggahanimittuppatti to paraṃ. Bhāvanamanuyuñjantassa",
  "anya-e0301n0:1448_60": "citte sannisinnanti sambandho. Tattha anuyuñjanthassāti nirantaraṃ padahantassa.",
  "anya-e0301n0:1448_61": "Tappaṭibhāganti sabhāva dhammabhūtena tena uggahanimittena sadisaṃ. Vatthudhammavimuccitanti",
  "anya-e0301n0:1448_62": "meghavalāhakantaratovā rāhumukhatovā nikkhantacandamaṇḍalaṃ viya sabhāvadhammabhūtā",
  "anya-e0301n0:1448_63": "uggahanimittato vimuccitvā visuṃ upaṭṭhitaṃ. Tatoyeva paññattisaṅkhātaṃ nimittapaññattiiti",
  "anya-e0301n0:1448_64": "kathitaṃ. Bhāvanā mayanti kevalaṃ bhāvanācittabalena pasiddhaṃ. Ālambaṇanti tadeva",
  "anya-e0301n0:1448_65": "samuggahitaṃ nimittālambaṇaṃ cittesannisannaṃsamappitaṃhotīti manodvārikacittasantāne",
  "anya-e0301n0:1448_66": "sannisinnaṃ niccalabhāvena saṇṭhitaṃ hutvā suṭṭhu appitaṃ pavesitaṃ hoti. Tanti nimittālambaṇaṃ",
  "anya-e0301n0:1448_67": "pavuccatīti sambandho. Yasmā candamaṇḍalādikassa viya tassa nimittālambaṇassa parisuddhapariyodātabhāvena",
  "anya-e0301n0:1448_68": "upaṭṭhitatānāma kilesamalavikkhambhanena parisuddhapariyodātabhāvaṃ patvā obhāsajātassa",
  "anya-e0301n0:1448_69": "cittassa vaseneva hoti. Na tassa ālambaṇassa vasena. Nahi paññatti dhamme tādiso",
  "anya-e0301n0:1448_70": "guṇonāma upalabbhatīti. Tasmā paṭibhāga nimitte samuppanne nīvaraṇasaṅkhātānaṃ paṭibandhakadhammānaṃ",
  "anya-e0301n0:1448_71": "vikkhambhitatā siddhā hotīti vuttaṃ tatopaṭṭhāyātiādi. Paṭibandhanti nīvārenti nissaraṇapakkhikaṃ",
  "anya-e0301n0:1448_72": "cittaṃ pātentīti paṭibandhā. Nīvaraṇa dhammā. Visesena pahīnā paṭibandhā etāyāti",
  "anya-e0301n0:1448_73": "paṭibandhavippahīnā. Samāsevantassāti suṭṭhu āsevantassa. Sattavidhaṃ nimitta rakkhaṇavidhānaṃ",
  "anya-e0301n0:1448_74": "sampādetvā cakkavattigabbhaṃ viya suṭṭhu rakkhitvā punappunaṃ bhāvanāvasena sevantassāti attho.",
  "anya-e0301n0:1449": "Āvāso gocaro bhassaṃ, puggalo bhojanaṃ utu;",
  "anya-e0301n0:1450": "Iriyāpathoti satte te, asappāye vivajjaye.",
  "anya-e0301n0:1451": "Sappāye satta sevetha, evañhi paṭipajjato;",
  "anya-e0301n0:1452": "Nacireneva kālena, hoti kassaci appanāti hi vuttaṃ.",
  "anya-e0301n0:1453_0": "Rūpāvacarapathamajjhānaṃappetīti kāmataṇhāya visayabhāvaṃ atikkamitvā sātisayaṃ saṇhasukhumabhāvappattaṃ",
  "anya-e0301n0:1453_1": "upacārajjhānato sataguṇenavā sahassaguṇenavā thiratarajjhānaṅgayuttaṃ rūpāvacara",
  "anya-e0301n0:1453_2": "saṅkhātaṃ pathamajjhānaṃ tasmiṃ nimitte anupavisitvā viya vattatīti attho. Tameva",
  "anya-e0301n0:1453_3": "pathamajjhānaṃ vasībhūtaṃ katvāti sambandho. Pañcasu vasītāsu pana pathamajjhānato",
  "anya-e0301n0:1453_4": "vuṭṭhāya pathamaṃ vitakkaṃ āvajjati. Tato vicāraṃ. Tato pītiṃ. Tato sukhaṃ. Tato",
  "anya-e0301n0:1453_5": "samādhiṃ. Tato puna vitakkaṃ. Tato vicāranti evaṃ punappunaṃ jhānaṅgāni āvajjantassa",
  "anya-e0301n0:1453_6": "yadā taṃtaṃjhānaṅgālambaṇā cittavārā antarantarā katipayabhavaṅgehi antaritā hutvā",
  "anya-e0301n0:1453_7": "nirantarabhūtā viya pavattanti. Tadā āvajjana paccavekkhana vasitāyo vasībhūtānāma",
  "anya-e0301n0:1453_8": "honti. Etā pana sabbaññubuddhānaṃ matthakappattā honti. Tesañhi yamakapāṭi hāriyādikālesu",
  "anya-e0301n0:1453_9": "lahukapavattiṃ icchantānaṃ taṃtaṃjhānaṅgā rammaṇācittavārāpi catupañcajavanikāeva",
  "anya-e0301n0:1453_10": "pavattanti. Antarabhavaṅgānipi pacchimavārassa upacāra bhūtāni bhavaṅga calana saṅkhātāni",
  "anya-e0301n0:1453_11": "dveeva pavattanti. Yattha aparaṃ jhānaṅgaṃ āpāta māgacchati. Nahi ārammaṇe āpātaṃ",
  "anya-e0301n0:1453_12": "anāgate bhavaṅgaṃ calati. Naca vinā bhavaṅgacalanena āvajjanuppattināma atthīti.",
  "anya-e0301n0:1453_13": "Thapetvā sabbaññubuddhe aññesaṃ vasibhāvapattānaṃpi antarantarā bhavaṅgacāre gaṇanānāma",
  "anya-e0301n0:1453_14": "natthīti paṭisambhidāmaggaṭṭhakathāyaṃ vuttaṃ. Visuddhimagge pana ayaṃ pana matthakappattāvasī",
  "anya-e0301n0:1453_15": "bhagavato yamakapāṭihāriyakāle labbhati. Aññesaṃvā evarūpe kāleti vuttaṃ. Jhānassa",
  "anya-e0301n0:1453_16": "sīghataraṃ samāpajjanasamatthatā samāpajjanavasīnāma. Teneva hi pāḷiyaṃ samāpajjane",
  "anya-e0301n0:1453_17": "dandhāyitattaṃ natthīti vuttaṃ. Esanayo sesāsupīti. Tathā samāpajjitaṃ jhānaṃ accharāmattādivasena",
  "anya-e0301n0:1453_18": "atiparittakaṃpi khaṇaṃ thapetuṃ samatthatā adhiṭṭhānavasīnāma. Samāpajjitajjhānato",
  "anya-e0301n0:1453_19": "sīghataraṃ vuṭṭhātuṃ samatthatā vuṭṭhānavasīnāma. Paccavekkhanavasī pana āvajjanavasiyā",
  "anya-e0301n0:1453_20": "siddhāya siddhāeva hotīti.",
  "anya-e0301n0:1454": "Vibhāvaniyaṃ pana",
  "anya-e0301n0:1455_0": "Yattakaṃ kālaṃ icchati. Tattakaṃ cirataraṃ jhānaṃ thapetuṃ samatthatā adhiṭṭhānavasitānāmātipi",
  "anya-e0301n0:1455_1": "vuttaṃ. Tathā paricchinna kālato anto avuṭṭhahitvā yathāparicchinnakālavaseneva vuṭṭhānasamatthatā",
  "anya-e0301n0:1455_2": "vuṭṭhānavasitānāmāti. Taṃpi yujjatiyeva.",
  "anya-e0301n0:1456_0": "Pāḷiyañhi pathamajjhānaṃ yatthicchakaṃ yadicchakaṃ yāvaticchakaṃ adhiṭṭhāti. Adhiṭṭhānāya",
  "anya-e0301n0:1456_1": "dandhāyitattaṃ natthītiādinā sīghataraṃvā hotu. Cirataraṃvā. Yattakaṃ kālaṃ jhānaṃ",
  "anya-e0301n0:1456_2": "thapetuṃvā yattake kāle tato uṭṭhātuṃvā icchati. Tattakaṃ kālaṃ anūnaṃvā anadhikaṃvā",
  "anya-e0301n0:1456_3": "katvā adhiṭṭhātuṃvā vuṭṭhātuṃvā samatthatāpi dassitāyeva hotīti. Evañcasati vuṭṭhānavasitāpi",
  "anya-e0301n0:1456_4": "adhiṭṭhānavasitāya siddhāya siddhāevāti tāsaṃ dvinnaṃ visesakappanāpi nippayojanā",
  "anya-e0301n0:1456_5": "hotīti daṭṭhabbā. Vasanaṃ vasī. Samatthatāti attho. Issara bhāvoti vuttaṃ hoti. Vasīeva",
  "anya-e0301n0:1456_6": "vasitā. Yathā devoeva devatāti. Katvā padahatoti sambandho. Vitakkādikaṃ oḷārikaṅgaṃ",
  "anya-e0301n0:1456_7": "pahānāyāti ettha pathamajjhānaṃ tāva vasībhūtaṃ katvā ṭhitassa vitakko oḷārikato",
  "anya-e0301n0:1456_8": "upaṭṭhāti. Tadā ahovatame avitakkaṃ jhānaṃ assāti evamassa ajjhāsayo saṇṭhāti. Tadā",
  "anya-e0301n0:1456_9": "avitakkaṃ jhānaṃ samāpajjissāmīti puna tasmiṃ paṭibhāganimitte parikammaṃ karontassa",
  "anya-e0301n0:1456_10": "sā bhāvanā vitakkavirāgabhāvanānāma hoti. Sāpi yāva vitakke nikanti na pariyādiyati,",
  "anya-e0301n0:1456_11": "tāva parikammabhāvanānāma. Pariyādinnāya pana vitakkanikantiyā upacāra bhāvanānāma",
  "anya-e0301n0:1456_12": "hoti. Esanayo sesajjhānupacāresupi. Evaṃ taṃtaṃjhānaṅgavirāgabhāvanābalena vitakkādikassa",
  "anya-e0301n0:1456_13": "oḷārikassa tassa tassa jhānaṅgassa pajahanatthāya. Vicārādisukhumaṅguppattiyāti vicārādīnaṃ",
  "anya-e0301n0:1456_14": "sukhumānaṃ catunnaṃ tiṇṇaṃ dvinnaṃ puna dvinnaṃvā jhānaṅgānaṃ tena tena vitakkādinā",
  "anya-e0301n0:1456_15": "oḷārikena aṅgena vinā puna uppattiyā. Pāhatoti padahantassa. Padhānanāmakaṃ ātāpavīriyaṃ",
  "anya-e0301n0:1456_16": "karontassāti attho. Dutīyajjhānādayoti dutīyajjhānādīni sesarūpāvacarajjhānāni. Yathārahanti",
  "anya-e0301n0:1456_17": "idaṃ dvāvīsakammaṭṭhānesu dutīyajjhānādīnaṃ anurūpāni kasiṇaānāpāṇāni sandhāya vuttaṃ.",
  "anya-e0301n0:1456_18": "Avasesesu pana aṭṭhārasakammaṭṭhānesu yasmā arūpajjhānāni nāma ārammaṇātikkamanavaseneva",
  "anya-e0301n0:1456_19": "pavattanti. Tadatikkamanatthañca kasiṇugghāṭanaṃnāma hoti. Tasmā yesu tadugghāṭanaṃ",
  "anya-e0301n0:1456_20": "sambhavati. Tāniyeva kasiṇāni dassetuṃ ākāsavajjitakasiṇesūti vuttaṃ. Ākāsakasiṇañhi",
  "anya-e0301n0:1456_21": "ugghāṭīyamānaṃpi ākāsa meva hotīti natthi tattha tadatikkamanasambhavoti. Ugghāṭetvāti",
  "anya-e0301n0:1456_22": "yathādiṭṭhe kasiṇanimitte kasiṇanimittasaññaṃ akatvā tattha ākāsaṃ anantaṃ ākāsaṃ",
  "anya-e0301n0:1456_23": "anantanti ākāsasaññaṃ pavattentassa citte taṃkasiṇanimittaṃ antaradhāyati. Tappamāṇaṃ",
  "anya-e0301n0:1456_24": "ākāsameva upaṭṭhāti. Evaṃ kasiṇasaññāvidhamanena ākāsasaññāpavattanenaca yaṃkiñci",
  "anya-e0301n0:1456_25": "kasiṇaṃ ugghāṭetvā viyojetvāti attho. Laddhaṃ ākāsaṃ ārabbhāti pāṭṭhasesena sambandho.",
  "anya-e0301n0:1456_26": "Esanayo pathamā ruppaviññāṇantiādīsupi. Anantavasenāti anantaṃ ākāsanti evaṃ pavattamanasikāravasena.",
  "anya-e0301n0:1456_27": "Santametaṃ paṇītametanti parikammaṃ karontassāti ettha tathā sambhāvetvā parikammaṃ",
  "anya-e0301n0:1456_28": "karontassapi ārammaṇassa samatikkantattā upari jhānaṃ hotiyevāti vuttaṃ catutthāruppamappetīti.",
  "anya-e0301n0:1456_29": "Parikammaṃkatvāti so bhagavā itipi arahantiādinā samanussaraṇaparikammaṃ katvā. Tasminti",
  "anya-e0301n0:1456_30": "tasmiṃ buddhaguṇādike ālambaṇe. Bhūmatthe cetaṃ bhummavacanaṃ. Nimitteti tassa ārammaṇassa",
  "anya-e0301n0:1456_31": "ākārasaṅkhāte nimitte. Bhāvalakkhaṇe cetaṃ bhummavacanaṃ. Sādhukamuggahiteti ārammaṇassa",
  "anya-e0301n0:1456_32": "vibhūtatara vasenavā cittassa tasmiṃ ninnapoṇapabbhāravasenavā suṭṭhu uggahite. Upacāroca",
  "anya-e0301n0:1456_33": "sampajjati ariyasāvakānaṃ diṭṭhasaccānanti adhippāyo. Itaresaṃpi vā maraṇasaññāvavatthānesūti.",
  "anya-e0301n0:1456_34": "Etthaca nīvaraṇavikkhambhanena jhānaṅgapātubhāvenacaupacārasampadā veditabbā. Evaṃ",
  "anya-e0301n0:1456_35": "cattālīsakammaṭṭhānesuyathārahaṃsamathajjhānānaṃ pavattiṃ dassetvāidānitesusamathajjhānesukasiṇajjhānānaṃ",
  "anya-e0301n0:1456_36": "nisandabhūtaṃabhiññā pavattiṃ dassetuṃ abhiññāvasenapavattamānantiādi vuttaṃ. Tattha",
  "anya-e0301n0:1456_37": "yo katādhikāro hoti. Āsannabhave samathajjhānesu katābhiyogovā hoti, pūritabodhisambhāro",
  "anya-e0301n0:1456_38": "mahāpurisa jātikovā. Tassa aṭṭhavidhesu navavidhesuvā samathajjhānesusijjha mānesu",
  "anya-e0301n0:1456_39": "abhiññāpi sijjhatiyeva. Rūpajjhānamattesupi sijjhantesu sijjhati yevātipi vadanti.",
  "anya-e0301n0:1456_40": "Teneva hi aṭṭhasāliniyaṃ visuddhimaggeca āruppajjhānānaṃpaccayabhāvaṃanupagatassapiākāsakasiṇajjhānassa",
  "anya-e0301n0:1456_41": "abhiññāpādakatāsambhavo vuttoti. Dīghanikāyaṭṭhakathāyaṃ pana nahi aṭṭhasu samāpattīsu",
  "anya-e0301n0:1456_42": "cuddasahākārehi ciṇṇavasībhāvaṃ vinā upari abhiññādhigamo hotīti vuttaṃ. Taṃ pana",
  "anya-e0301n0:1456_43": "thapetvā purisa visese avasesānaṃ bahūnaṃ ādikammikakulaputtānaṃ sādhāraṇavasena",
  "anya-e0301n0:1456_44": "vuttanti yuttaṃ. Teneva hi visuddhimagge imehi pana cuddasahi ākārehi cittaṃ aparidametvā",
  "anya-e0301n0:1456_45": "pubbe abhāvitabhāvano ādikammiko yogāvacaro iddhivikubbanaṃ sampādessatīti netaṃ",
  "anya-e0301n0:1456_46": "ṭhānaṃ vijjatīti vuttaṃ. Tasmā tādisānaṃ aṭṭhasu samāpattīsu ciṇṇavasībhāvānaṃ abhiññākamme",
  "anya-e0301n0:1456_47": "ādikammikakulaputtānaṃ kasiṇā nulomato kasiṇapaṭilomatotiādinā nayena vuttehi cuddasahi",
  "anya-e0301n0:1456_48": "ākārehi attano rūpapañcamajjhānacittaṃ paridametvā tikkhaṃ sūraṃ abhinīhārakkhamaṃ",
  "anya-e0301n0:1456_49": "katvā idāni iddhivikubbanaṃ karissā mīti ārabhantānaṃ abhiññāvasena pavattamānaṃ",
  "anya-e0301n0:1456_50": "pana rūpāvacarapañca majjhānaṃ rūpādīsu chasu ālambaṇesu yathārahaṃ appetīti yojanā",
  "anya-e0301n0:1456_51": "veditabbā. Abhiññāpādakapañcamajjhānā vuṭṭhahitvāti abhiññāya pādakatthāya yaṃabhiññājātikaṃ",
  "anya-e0301n0:1456_52": "rūpāvacarapañcamajjhānaṃ sabbapathamaṃ samāpajjiyati. Tato bhavaṅgapavattivasena",
  "anya-e0301n0:1456_53": "vuṭṭhahitvā. Adhiṭṭhātabbanti adhiṭṭheyyaṃ. Savatthukaṃ satarūpasahassarūpādikaṃ",
  "anya-e0301n0:1456_54": "nimmitarūpaṃ. Taṃ adhiṭṭheyyaṃ ādi yassa avatthukassa āvibhāvatirobhāvādikassa kammassāti",
  "anya-e0301n0:1456_55": "adhiṭṭheyyādikaṃ. Āvajjitvā parikammaṃkarontassāti ettha iddhividhe tāva yaṃyaṃsatādikaṃ",
  "anya-e0301n0:1456_56": "nimmitarūpaṃvā āvibhāvādikaṃ nimmitakammaṃvā nipphādetuṃ icchati. Taṃ taṃ avajjitvā",
  "anya-e0301n0:1456_57": "sallakkhetvā sataṃ homi sahassaṃ homītivā sataṃ hotu sahassaṃ hotūtivā idañcidañca",
  "anya-e0301n0:1456_58": "hotu evañcevañca hotūtivā parikammaṃ karontassa. Dibbasotādīsu pana yaṃ yaṃ ārammaṇaṃ",
  "anya-e0301n0:1456_59": "sotuṃvā passituṃvā jānituṃvā anussarituṃvā icchati. Taṃ taṃ sallakkhetvā asukassa",
  "anya-e0301n0:1456_60": "asukānaṃvā saddaṃ suṇomītiādinā parikammaṃ karontassa. Aṭṭhakathāyaṃ pana parikammaṃ",
  "anya-e0301n0:1456_61": "katvā puna pādakajjhānasamāpajjanaṃ āgatameva. Yathāha abhiññāpādakajjhānaṃ samāpajjitvā",
  "anya-e0301n0:1456_62": "vuṭṭhāya sace sataṃ icchati. Sataṃ homīti parikammaṃ katvā puna abhiññāpādakaṃ jhānaṃ",
  "anya-e0301n0:1456_63": "samāpajjitvā vuṭṭhāya adhiṭṭhāti. Adhiṭṭhānacittena saheva sataṃ hotīti. Tatthaca",
  "anya-e0301n0:1456_64": "ādito pādakajjhānasamāpajjanaṃ parikamma cittassa samādānatthāya hoti. Pacchimaṃ",
  "anya-e0301n0:1456_65": "pana abhiññāya anu balappadānatthāyāti. Tathā hi pādakajjhānabalena suṭṭhu samāhitaṃ",
  "anya-e0301n0:1456_66": "parikammacittaṃnāma attano visaye abhiññācittagatikaṃ hoti. Pubbenivāsānussaraṇakāle",
  "anya-e0301n0:1456_67": "teneva cittena tasmiṃ bhave atītaṃ dhammajātaṃ yāva paṭisandhiyā jānāti. Teneva hi",
  "anya-e0301n0:1456_68": "aṭṭhakathāyaṃ taṃsampayuttaṃ ñāṇaṃ parikammasamādhiñāṇanti vuttaṃ. Atītaṃsañāṇantipi",
  "anya-e0301n0:1456_69": "vuccatīti. Sesābhiññāsupi tassa ñāṇassa visayaviseso yathārahaṃ vattabboti. Therena",
  "anya-e0301n0:1456_70": "pana pacchimaṃ pādakajjhānasamāpajjanaṃnāma na sabbesaṃ hoti. Na hi abhiññāsu vasībhāvapattānaṃ",
  "anya-e0301n0:1456_71": "puna pādakajjhānena kiccaṃ atthīti katvā taṃ idha nagahitanti daṭṭhabbaṃ. Rūpādīsuālambaṇesuyathārahamappetīti",
  "anya-e0301n0:1456_72": "ettha iddhividhañāṇaṃ tāva tekālikabhūtesu chasu ārammaṇesu pavattati. Tañhi rūpādīsu",
  "anya-e0301n0:1456_73": "chasu ārammaṇadhammesu yaṃ yaṃ nipphādeti. Taṃ taṃ ārammaṇaṃ katvā pavattati. Pādakajjhānacittaṃ",
  "anya-e0301n0:1456_74": "pana kāyagatikaṃ adhiṭṭhahitvā dissamānenakāyena ākāsegamanakāle atītaṃ pādakajjhānacittaṃ",
  "anya-e0301n0:1456_75": "ārabbha pavattati. Kāyaṃ cittagatikaṃ adhiṭṭhahitvā adissamānena kāyena gamanakāle",
  "anya-e0301n0:1456_76": "paccuppannaṃ rūpakāyaṃ ārabbha pavattati. Tathāpavattamānassa pana tassa ñāṇassa",
  "anya-e0301n0:1456_77": "kiñcirūpaṃ ārammaṇa mattaṃ hoti. Kiñci ārammaṇapurejātaṃ. Kiñci vatthārammaṇa purejātaṃ",
  "anya-e0301n0:1456_78": "hotīti daṭṭhabbaṃ. Anāgate idaṃnāma hotūti adhiṭṭhāna kāle anāgataṃ taṃtaṃrūpadhammaṃ",
  "anya-e0301n0:1456_79": "ārabbha pavattatīti. Paccuppanno saddo dibbasotassa ārammaṇaṃ hoti. Atīte sattadivasāni",
  "anya-e0301n0:1456_80": "anāgate sattadivasānīti etthantare kāle atītā nāgatapaccuppannabhūtaṃ parassacittaṃ",
  "anya-e0301n0:1456_81": "cattārovā khandhā cetopariya ñāṇassa. Cittañhi jānanto taṃ sampayuttadhammaṃpi icchanto",
  "anya-e0301n0:1456_82": "jānissatiyeva. Evañca katvā paṭṭhāne kusalā khandhā ceto pariyañāṇassa yathākammupagañāṇassa",
  "anya-e0301n0:1456_83": "ārammaṇapaccayena paccayoti ñāṇadvayaṃ ekato katvā vuttaṃ. Etthaca aṭṭhakathāyaṃ",
  "anya-e0301n0:1456_84": "tāva paracittassa paccuppannālambaṇatānāma santativasenavā addhā vasenavā yojitā.",
  "anya-e0301n0:1456_85": "Yadi hi khaṇikavasena yojeyya. Āvajjane paccuppannaṃ yaṃkiñci ekaṃ cittaṃ āvajjetvā",
  "anya-e0301n0:1456_86": "niruddhe javanānipi tadeva āvajjanena saddhiṃ niruddhaṃ atītaṃ gaṇhantīti tāni kālato",
  "anya-e0301n0:1456_87": "āvajjanena saha bhinnālambaṇāni nāma honti. Naca aniṭṭhe maggaphalavīthito aññasmiṃ",
  "anya-e0301n0:1456_88": "ṭhāne kālamattenāpi tesaṃ tena saha bhinnālambaṇatā aṭṭhakathācariyehi anu matāti.",
  "anya-e0301n0:1456_89": "Tasmā īdisesu ṭhānesu paccuppannaṃnāma santativasena addhāvasenaca gahetuṃ yuttanti.",
  "anya-e0301n0:1456_90": "Mūlaṭīkāyaṃ pana khaṇikapaccuppanna vaseneva yojitaṃ. Nahi abhidhamme atītārammaṇattikaṃ",
  "anya-e0301n0:1456_91": "santati addhānavaseneva vuttanti sakkā vattuṃ. Itarathā paccuppanno dhammo paccuppannassa",
  "anya-e0301n0:1456_92": "dhammassa anantarapaccayena paccayo āsevanapaccayena paccayoti vattabbo siyā. Na",
  "anya-e0301n0:1456_93": "tu vutto. Atīto dhammo paccuppannassa dhammassa anantarapaccayena paccayo āsevanapaccayena",
  "anya-e0301n0:1456_94": "paccayoticceva pana vutto, tasmā āvajjanādīni sabbāni cittāni paccekaṃ attanā khaṇavasena",
  "anya-e0301n0:1456_95": "sahuppannāni parassa cittānigaṇhantīti yuttaṃ, naca tāni dhammato bhinnā lambaṇānināma",
  "anya-e0301n0:1456_96": "honti. Gahaṇā kārassa abhinnattā. Āvajjanaṃpi hi cittanteva āvajjati. Javanānica",
  "anya-e0301n0:1456_97": "cittaṃ cittanteva javanti. Tānica sabbāni cittānieva hontīti. Atītānantara cutito",
  "anya-e0301n0:1456_98": "pana paṭṭhāya atītā khandhā khandhupani bandhā nāma gottakasiṇa nimittādikā paññattiyo",
  "anya-e0301n0:1456_99": "nibbānañca pubbenivāsañāṇassa ārammaṇaṃ hoti. Paccuppannaṃ rūpārammaṇaṃ dibbacakkhussāti",
  "anya-e0301n0:1456_100": "evaṃ rūpādīsu chasu ālambaṇesu yathāraha mappetīti. Idāni abhiññāvasena pavakkhassa",
  "anya-e0301n0:1456_101": "tassa pañcamajjhānassa kiccabhedena pabhedaṃ dassetuṃ iddhividhantiādigātha māha.",
  "anya-e0301n0:1456_102": "Tattha yaṃ yaṃ adhiṭṭhāti. Yathā yathāca adhiṭṭhāti. Tassa tassa tathā tathāvā ijjhana",
  "anya-e0301n0:1456_103": "saṅkhāto vidho koṭṭhāso pakārovā etassāti iddhividhaṃ. Taṃ pana tividhaṃ adhiṭṭhā",
  "anya-e0301n0:1456_104": "niddhi vikubbaniddhi manomayiddhi vasena. Tattha attano pakativaṇṇaṃ avijahitvā tasseva",
  "anya-e0301n0:1456_105": "sata sahassādi bahubhāva karaṇa vasenavā ākāsagamanādivasena vā bahiddhā nānāvaṇṇa",
  "anya-e0301n0:1456_106": "pāṭihāriya dassana vasenavā pavattitā iddhi adhiṭṭhāniddhināma. Pakativaṇṇaṃ pana",
  "anya-e0301n0:1456_107": "vijahitvā attānameva kumāravaṇṇanāgavaṇṇādikaṃ katvā dassanavasena pavattitā iddhi",
  "anya-e0301n0:1456_108": "vikubbaniddhināma. Attano sarīrabbhantare aññaṃ sabbaso attanā sadisaṃ sarīraṃ nimminitvā",
  "anya-e0301n0:1456_109": "nīharitvā dassanavasena pavattitā iddhi manomayiddhināma. Dive bhavaṃ dibbaṃ. Devaloke",
  "anya-e0301n0:1456_110": "jātanti attho. Dibbañca taṃ sotañcāti dibbasotaṃ. Devānaṃ uḷārakammanibbattā dūrepi",
  "anya-e0301n0:1456_111": "paṭicchannepi ārammaṇasampaṭicchanasamatthaṃ pasādasotaṃ. Dibbasotasadisattā pana",
  "anya-e0301n0:1456_112": "idaṃ abhiññāñāṇaṃpi dibbasotanti vuccati. Kasiṇajjhāna saṅkhātenavā dibbavihārena",
  "anya-e0301n0:1456_113": "paṭiladdhattā sayañca tasmiṃ dibbavihāre pariyāpannattā dibbañca taṃ sotañcāti dibbasotaṃ.",
  "anya-e0301n0:1456_114": "Parassa cittaṃ vijānanti etenāti paracittavijānanaṃ. Tadeva cetopariyāyanti paricchijja",
  "anya-e0301n0:1456_115": "jānanti etenāti katvā cetopariyañāṇantipi vuccati. Pubbe nivāso vuccati atītabhavesu",
  "anya-e0301n0:1456_116": "attano chasu dvāresu āpātaṃ āgatā suṭṭhu viditā dhammā. Pubbe atītajātīsu gocara",
  "anya-e0301n0:1456_117": "nivāsavasena nivasiṃsu attano chadvārikāni cittāni etthāti katvā. Sabbaññubuddhānaṃ",
  "anya-e0301n0:1456_118": "pana paresaṃ chadvāragahitāpi dhammā pubbe nivāso hotiyeva, pubbe nivāsassa anussaraṇaṃ",
  "anya-e0301n0:1456_119": "pubbenivāsānussati. Idha pana taṃ sampayuttañāṇaṃ adhippetaṃ. Pubbe vuttanayena dibbañca",
  "anya-e0301n0:1456_120": "taṃ cakkhucāti dibbacakkhu. Taṃ sadisattā idaṃ abhiññāñāṇaṃpi dibbacakkhūti vuccati.",
  "anya-e0301n0:1456_121": "Dibbavihāra vasena paṭiladdhattā sayañca dibbavihārasannissitattā dibbañca taṃ cakkhucāti",
  "anya-e0301n0:1456_122": "dibbacakkhu. Yathākammupagañāṇaṃ anāgataṃsañāṇanti imāni dve ñāṇāni imasseva paribhaṇḍañāṇānināma.",
  "anya-e0301n0:1456_123": "Nahi tesaṃ paṭilābhatthāya visuṃ cittaparidamanaparikammaṃnāma atthi. Dibbacakkhuñāṇe",
  "anya-e0301n0:1456_124": "paṭiladdhe tesaṃpi paṭiladdhattāti. Tattha dibbacakkhunā nirayesu dukkhaṃ devesuvā",
  "anya-e0301n0:1456_125": "sukhaṃ anubhavante satte disvā tesaṃ atītaṃ kammaṃ jānissāmīti parikammaṃ karontassa",
  "anya-e0301n0:1456_126": "taṃ kammārammaṇaṃ yathākammupagañāṇaṃ pavattati. Tato cavitvā kattha bhavissantīti",
  "anya-e0301n0:1456_127": "tesaṃ anāgate pavattiṃ passissāmīti parikammaṃ karontassa tesaṃ anāgatakhandhārammaṇaṃ",
  "anya-e0301n0:1456_128": "anāgataṃsañāṇaṃ pavattati. Pubbe nivāsānussati ñāṇaṃ viyaca sabbaṃpi anāgatadhammajātaṃ",
  "anya-e0301n0:1456_129": "etassa ārammaṇaṃ hotiyeva. Etañhi attano visaye sabbaññutañāṇagatikanti aṭṭhakathāyaṃ vuttaṃ.",
  "anya-e0301n0:1457": "Vibhāvaniyaṃ pana",
  "anya-e0301n0:1458": "Anāgate sattadivasato paṭṭhāya cittacetasikadhammā dutīyadivasato paṭṭhāya yaṃkiñci ārammaṇaṃ etassa visayoti adhippetaṃ. Tampi yuttaṃviya dissati.",
  "anya-e0301n0:1459_0": "Nahi bhavantarepi anāvatadhamme jānituṃ samatthaṃ etaṃ imasmiṃ bhave anāgatadhamme",
  "anya-e0301n0:1459_1": "najānātīti sakkā bhavituṃ. Yathā cetaṃ, tathā pubbenivāsañāṇaṃpi imasmiṃ bhave parasantānagate",
  "anya-e0301n0:1459_2": "atītadhammeti. Pāḷiyaṃ pana aṭṭhakathāsuca bhavantaragatadhammehi eva ñāṇadvayaṃ",
  "anya-e0301n0:1459_3": "yojitaṃ. Taṃ pana asādhāraṇakālavasena ānubhāvavisesapākaṭatthaṃ yojitanti yuttaṃ",
  "anya-e0301n0:1459_4": "siyāti. Gocarabhedoti dasakasiṇādīsu gocaresu samathajjhānānaṃ pavattibhedo.",
  "anya-e0301n0:1460": "Samathakammaṭṭhānanayo.",
  "anya-e0301n0:1461_0": "171. Sabbalokiyamahājanehi yathādiṭṭhaṃ puggalasattaitthi purisādikaṃ nicca dhuva",
  "anya-e0301n0:1461_1": "sukha atta nimittañca atikkamitvā visesena passanti etāyāti vipassanā. Kiriyā kammaṃ.",
  "anya-e0301n0:1461_2": "Bhāvanāpayogo. Vipassanāya kammaṃ vipassanākammaṃ. Vipassanā eva vā kammanti vipassanā",
  "anya-e0301n0:1461_3": "kammaṃ. Vipassanākammassa ṭhānaṃ adhiṭṭhānaṃ bhumīti vipassanākammaṭṭhānaṃ. Khandhādidhammajātaṃ.",
  "anya-e0301n0:1461_4": "Vipassanā kammameva vā uttaruttarassa bhāvanā visesassa ānisaṃsavisesassavā ṭhānaṃ",
  "anya-e0301n0:1461_5": "āsannakāraṇanti vipassanākammaṭṭhānaṃ. Tasmiṃ vipassanākammaṭṭhāne sattavidhena visuddhi",
  "anya-e0301n0:1461_6": "saṅgaho tīṇi lakkhaṇānītiādinā sambandho. Niccasīlameva sayañca dussilyamalato visuddhattā",
  "anya-e0301n0:1461_7": "kāyaṃ vācañca tato visodhanato visuddhīti sīlavisuddhi. Subhāvita cittasantānameva",
  "anya-e0301n0:1461_8": "sayañca nīvaraṇamalato visuddhattā taṃsamaṅgipuggalañca tato visodhanato visuddhīti",
  "anya-e0301n0:1461_9": "cittavisuddhi. Cittasīsena cettha samādhi adhippeto. Dhammavavatthānañāṇasaṅkhātā",
  "anya-e0301n0:1461_10": "diṭṭhieva taṃ samaṅgipuggalaṃ sakkāyadiṭṭhimalato visodhanato visuddhīti diṭṭhivisuddhi.",
  "anya-e0301n0:1461_11": "Soḷasavidhaṃ aṭṭhavidhaṃ kaṅkhaṃ vitaranti atikkamanti etāyāti kaṅkhāvitaraṇā. Paccayapariggahañāṇaṃ.",
  "anya-e0301n0:1461_12": "Sā eva taṃsamaṅgipuggalaṃ ahetu diṭṭhi visamahetudiṭṭhīhi saddhiṃ yathāvuttāhi duvidhāhi",
  "anya-e0301n0:1461_13": "kaṅkhāhi visodhanato visuddhīti kaṅkhāvitaraṇavisuddhi. Maggoca amaggoca maggāmaggā.",
  "anya-e0301n0:1461_14": "Tattha ñāṇadassanavisuddhādhigamanassa upāyabhūto manasikāravidhivā ariyamaggovā",
  "anya-e0301n0:1461_15": "maggonāma. Tassa anupāyabhūto manasikārovā adhimānavatthūnivā amaggonāma. Maggassa",
  "anya-e0301n0:1461_16": "maggato amaggassaca amaggato jānanaṃ dassanañca maggāmaggañāṇadassanaṃ. Tameva taṃsamaṅgīpuggalaṃ",
  "anya-e0301n0:1461_17": "amagge maggasaññāya visodhanato visuddhīti maggāmaggañāṇadassanavisuddhi nāma. Upari",
  "anya-e0301n0:1461_18": "visesaṃ paṭipajjanti etāyāti paṭipadā. Vipassanāparaṃparasaṅkhāto pubbabhāgamaggo.",
  "anya-e0301n0:1461_19": "Paṭipadābhūtaṃ ñāṇadassananti paṭipadāñāṇadassanaṃ. Tameva niccasaññādito visuddhattā",
  "anya-e0301n0:1461_20": "visuddhīti paṭipadāñāṇadassanavisuddhināma, ariyamaggañāṇasaṅkhāta ñāṇadassanameva",
  "anya-e0301n0:1461_21": "sammohamalato visuddhattā visuddhīti ñāṇadassanavisuddhināma. Etthaca sutamayādivasena",
  "anya-e0301n0:1461_22": "siddhaṃ anumāna ñāṇaṃpi ñāṇamevāti taṃ paṭikkhipitvā atthapaccakkhañāṇameva gahetuṃ",
  "anya-e0301n0:1461_23": "sabbattha dassanagahaṇaṃ katanti veditabbaṃ. Lakkhīyanti sallakkhīyanti ime aniccāevāti",
  "anya-e0301n0:1461_24": "ekantena vinicchīyanti dhammā etenāti lakkhaṇaṃ aniccatā eva lakkhaṇanti aniccalakkhaṇaṃ.",
  "anya-e0301n0:1461_25": "Pubbapade bhāvapaccayalopo. Aññohi anicco, aññā aniccatāti. Tattha yathāgamanakriyāyogena",
  "anya-e0301n0:1461_26": "puriso gatoti vuccati. Na pana gamana kriyā puriso. Naca puriso gamanakriyā. Aññā",
  "anya-e0301n0:1461_27": "hi kriyā, añño puriso. Tathā aniccatāyogena sabbo saṅkhatadhammo aniccoti vuccati.",
  "anya-e0301n0:1461_28": "Na pana aniccatā so dhammo, naca so dhammo aniccatā. Aññā hi aniccatā, añño so dhammoti.",
  "anya-e0301n0:1461_29": "Katamā pana sā aniccatāti. Vipariṇāmā kāro. Jīraṇākāro bhijjanākāroti vuttaṃ hoti.",
  "anya-e0301n0:1461_30": "Taṃ pana ākāraṃ disvā tadākāravante dhamme ñāṇaṃ pavattati ayaṃ dhammo aniccoti.",
  "anya-e0301n0:1461_31": "Tasmā sā aniccatāyeva idha lakkhaṇantipi vuccatīti. Esanayo sesesupi dvīsu. Tattha",
  "anya-e0301n0:1461_32": "pana abhiṇhasaṃpaṭipīḷanākāro dukkhatānāma. Avasavattanākāro anattatānāmāti. Yathāvuttāya",
  "anya-e0301n0:1461_33": "pana aniccatāya saha aniccassa dhammassa aniccena vā dhammena saha aniccatāya anuanupassanā",
  "anya-e0301n0:1461_34": "aniccānupassanā. Esa nayo sesāsupi dvīsu. Yāva sarīre dhammānaṃ tividhalakkhaṇayuttatā",
  "anya-e0301n0:1461_35": "attano ñāṇena paññāyati. Tāva tesu tividhalakkhaṇavibhāvanavasena punappunaṃ masanaṃ",
  "anya-e0301n0:1461_36": "āmasanaṃ sammasanaṃ. Sammasanākārena pavattaṃ ñāṇaṃ sammasanañāṇaṃ. Udayo vuccati",
  "anya-e0301n0:1461_37": "taṃtaṃ khaṇānurūpaṃ taṃtaṃ paccayānurūpañca navanavānaṃ dhammānaṃ pātu bhāvo ceva",
  "anya-e0301n0:1461_38": "uparupari vaḍḍhanañca. Vayo vuccati yattha yattha laddhapaccayā navanavā dhammā pātubhavanti",
  "anya-e0301n0:1461_39": "ceva vaḍḍhantica. Tattha tattha aladdhapaccayānaṃ purāṇadhammānaṃ antaradhānaṃ. Samūha",
  "anya-e0301n0:1461_40": "santativasena pana udayapakkhassavā vayapakkhassavā samanupassanañāṇaṃ udayabbayañāṇaṃ.",
  "anya-e0301n0:1461_41": "Tesu pana dvīsu pakkhesu udayakoṭṭhāsonāma uparupari pākaṭo hutvā āgacchati. Vayakoṭṭhāso",
  "anya-e0301n0:1461_42": "pana apākaṭo. So eva ca aniccatāya paramā koṭīti tasseva suṭṭhutaraṃ samanupassanañāṇaṃ",
  "anya-e0301n0:1461_43": "bhaṅgañāṇaṃ. Bhaṅge diṭṭhe evaṃ bhijjanasabhāvānaṃ dhammānaṃ anekasahassasoka dukkhavatthubhāvena",
  "anya-e0301n0:1461_44": "tathā tathā bhāyitabbapakārasamanupassanañāṇaṃ bhayañāṇaṃ nāma. Loke pana kiñci bhayavatthuṃ",
  "anya-e0301n0:1461_45": "passantāpi āsanne aññasmiṃ paṭisaraṇe sati na bhāyanti. Asati eva bhāyanti. Evaṃ",
  "anya-e0301n0:1461_46": "bhāyitabbānaṃ tesaṃ sabbaso aññapaṭisaraṇābhāvadassanaṃ ādīnavañāṇaṃ nāma. Kutoci",
  "anya-e0301n0:1461_47": "paṭisaraṇābhāvena tehi ukkaṇṭhatākāra sahitaṃ vipassanāñāṇaṃ nibbidāñāṇaṃnāma. Nibbindīyamānehi",
  "anya-e0301n0:1461_48": "tehi attānaṃ vimuccituṃ ajjhāsayasahitaṃ vipassanāñāṇaṃ muccitukamyatāñāṇaṃ nāma.",
  "anya-e0301n0:1461_49": "Suṭṭhu muccituṃ icchantassa sīghaṃ muccanatthaṃ tesaṃ dhammānaṃ cattālīsāya ākārehi",
  "anya-e0301n0:1461_50": "anekādīnavarāsi bhāva paṭisaṅkhānavasena suṭṭhuvipphārataraṃ pavattamānaṃ vipassanā",
  "anya-e0301n0:1461_51": "ñāṇaṃ paṭisaṅkhāñāṇaṃ nāma. Tesaṃ pana anekādīnavarāsibhāve suṭṭhu diṭṭhe saṅkhāresu",
  "anya-e0301n0:1461_52": "nikantiyā pariyādinnāya idāni muccanupāyo laddhoti adhimattabyāpāraṃ akatvā samena",
  "anya-e0301n0:1461_53": "vāyāmena saṅkhāre pariggaṇhantassa saṅkhārapariggahe majjhattākārasahitaṃ saṅkhāresuvā",
  "anya-e0301n0:1461_54": "bhayañca nandiñca pahāya udāsinabhāvasahitaṃ vipassanāñāṇaṃ saṅkhārupekkhāñāṇaṃnāma.",
  "anya-e0301n0:1461_55": "Upari maggappavattiṃ vahituṃ samatthabhāvena magguppattiyā anulomehi thāmabalehi",
  "anya-e0301n0:1461_56": "sampannaṃ vipassanāñāṇaṃ anulomañāṇaṃ nāma. Heṭṭhimānaṃvā ñāṇānaṃtaṃ anulomaṃ hoti",
  "anya-e0301n0:1461_57": "lakkhaṇattayassa suṭṭhutaraṃ vibhāvanato. Uparimaggassavā anulomaṃ hoti tassa parikammabhāvato,",
  "anya-e0301n0:1461_58": "padaṭṭhānattācātipi anulomañāṇaṃ nāmāti. Atta jīvasuññatādassana balena khandhesu",
  "anya-e0301n0:1461_59": "kilesabandhanato vimuccamāno maggo suññatāvimokkho nāma. Saṅkhārānaṃ yāni nimittāni",
  "anya-e0301n0:1461_60": "kilesānaṃ avassayo hoti. Tāni vidhamitvā sabbaso dhammānaṃ anātha bhāva dassana balena",
  "anya-e0301n0:1461_61": "vimuccamāno maggo animittovimokkho nāma. Saṅkhāresu sabbaso assāsābhāva dassanabalena",
  "anya-e0301n0:1461_62": "vimuccamāno maggo appaṇihitovimokkhonāma. Suññatānupassanāti anattānupassanā. Sā",
  "anya-e0301n0:1461_63": "hi dhammānaṃ samūhaghana santatighana kiccaghana ārammaṇaghanesu taṃtaṃghana vinibbhujjana",
  "anya-e0301n0:1461_64": "vasena pavattattā attā iti gahetabbassa kassaci sārassa abhāvānupassanato suññatānupassanāti",
  "anya-e0301n0:1461_65": "vuccati. Animittā nupassanāti aniccānupassanā. Sāpi hi santati vicchedana vasena",
  "anya-e0301n0:1461_66": "pavattattā ahanti gahitassa nimittassa vidhamanato animittānupassanāti vuccati. Apaṇihitānupassanāti",
  "anya-e0301n0:1461_67": "dukkhā nupassanā. Sāpi hi mahāādīnavarāsi bhāva vibhāvanavasena pavattattā idaṃ mama",
  "anya-e0301n0:1461_68": "etaṃ mamāti gahetabbassa kassaci paṇihita guṇassa abhāvānupassanato appaṇihitānupassanāti",
  "anya-e0301n0:1461_69": "vuccatīti. Pātimokkhasaṃvarasīlanti vinayapaññattisīlaṃ. Tañhi sabbalo kiyasīlānaṃ",
  "anya-e0301n0:1461_70": "jeṭṭhakattā patica hoti. Catubhūmakakusalānaṃ ādipabhavabhūtattā mukhañca. Iti patimukhaṭṭhena",
  "anya-e0301n0:1461_71": "pātimokkhanti vuccati. Tamevaca dussilyamaggassa saṃvaraṇato pidahanato saṃvaroti",
  "anya-e0301n0:1461_72": "vuccatīti. Yesaṃ dhammānaṃ uppattiyā cakkhādīni indriyāni viphanditāni honti. Lolāni",
  "anya-e0301n0:1461_73": "honti. Tadanubandhāca akusaladhammā uppajjanti. Tesaṃ uppatti maggassa saṃvaraṇavasena",
  "anya-e0301n0:1461_74": "pavattamānā sati indriya saṃvaronāma. So eva sīlanti indriyasaṃvarasīlaṃ. Ājīvanti",
  "anya-e0301n0:1461_75": "jīvitaṃ kappenti etenāti ājīvo. Paccayapariyesanavāyāmo. Soyeva buddhapaṭikuṭṭhehi",
  "anya-e0301n0:1461_76": "pupphadānādīhi micchāpayogehi tividhakuhanavatthuhica parisuddhattā ājīvapārisuddhināma.",
  "anya-e0301n0:1461_77": "Sā eva sīlanti samāso. Tathārūpena parisuddhena bhikkhācārādinā payogena paṭiladdhānaṃ",
  "anya-e0301n0:1461_78": "paccayānaṃ paṭiggahaṇa paribhuñjanakālesu sammohassa gedhassa madassa pamādassaca",
  "anya-e0301n0:1461_79": "pahānatthaṃ taṃtaṃpayojanamariyādaṃvā paṭikūlalakkhaṇaṃvā dhātumattalakkhaṇaṃvā pariggahaṇa",
  "anya-e0301n0:1461_80": "paccavekkhanavasena pavattaṃ paccayasevane paṭisaṅkhāñāṇaṃ paccaya sannissitasīlaṃnāma.",
  "anya-e0301n0:1461_81": "Parisujjhatīti parisuddhi. Parisuddhieva pārisuddhi. Sā eva sīlanti samāso. Cattāri",
  "anya-e0301n0:1461_82": "pārisuddhisīlānīti catupāri suddhisīlaṃ. Cittavisuddhīti ettha cittasaddena samādhi",
  "anya-e0301n0:1461_83": "niddiṭṭhoti vuttaṃ duvidhopisamādhi cittavisuddhināmāti. Lakkhaṇarasapaccupaṭṭhānapadaṭṭhāna",
  "anya-e0301n0:1461_84": "vasenāti ettha dhammānaṃ paccattasabhāvo lakkhaṇaṃnāma. Aggissa uṇhattaṃ viya. Tena",
  "anya-e0301n0:1461_85": "sabhāvena sādhetabbaṃ kiccaṃvā sādhanapaccayā paṭiladdhaguṇasaṅkhātā sampattivā rasonāma.",
  "anya-e0301n0:1461_86": "Aggissa parivācana jotanāni viya. Sā eva sampattivā kāriyasaṅkhātaṃ phalaṃvā paccupaṭṭhānaṃnāma.",
  "anya-e0301n0:1461_87": "Aggissa dhūmo viya. Attano uppattiyā asādhāraṇapaccayasaṅkhātaṃ āsannakāraṇaṃ padaṭṭhānaṃnāma.",
  "anya-e0301n0:1461_88": "Tesaṃ vasena nāmassaca rūpassaca pariggaho ñāṇena paricchinditvā gahaṇaṃ nāmarūpavavatthānaṃ",
  "anya-e0301n0:1461_89": "diṭṭhivisuddhināma. Etthaca pariggaho duvidho saṅkhepa pariggaho vitthārapariggahoti.",
  "anya-e0301n0:1461_90": "Tattha ajjhattadhamme dvidhā katvā idaṃ nāmameva, na rūpaṃ. Idaṃ rūpameva, na nāmaṃ.",
  "anya-e0301n0:1461_91": "Aññaṃ nāmaṃ aññaṃ rūpaṃ. Tadubhayatoca añño attāvā jīvovā sattovā puggalovā manussovā",
  "anya-e0301n0:1461_92": "devovā brahmāvā natthīti evaṃ paccakkhato sudiṭṭhaṃ katvā pariggaṇhanaṃ saṅkhepapariggahonāma.",
  "anya-e0301n0:1461_93": "Ñāṇuttarikohi puggalo ettakamattenapi sakkāyadiṭṭhiṃ vikkhambhetuṃ sakkoti saddhiṃ",
  "anya-e0301n0:1461_94": "saññā cittavipallāsehīti. Tayo hi vipallāsā. Yathāha-anattani attāti saññāvipallāso",
  "anya-e0301n0:1461_95": "cittavipallāso diṭṭhivipallāsoti. Tattha satthusāsanadhamme suṭṭhu patiṭṭhitena saddhāmattenapi",
  "anya-e0301n0:1461_96": "diṭṭhi vipallāso vikkhambhito hoti. Itare pana nāmarūpapariggahe kateyeva vikkhambhitā",
  "anya-e0301n0:1461_97": "honti. Yāvaca ete dve avikkhambhitā honti. Tāva nāmarūpapariggahoca aparisuddhoyeva",
  "anya-e0301n0:1461_98": "hoti. Taṃmūlikāca kilesadhammā avikkhambhitā eva hontīti apica. Catunnaṃ āhārānaṃ",
  "anya-e0301n0:1461_99": "vasena catudhā, pañcannaṃ khandhānaṃ vasena pañcadhā, channaṃ dhātūnaṃ vasena chadhātiādinā",
  "anya-e0301n0:1461_100": "nayena nāmarūpaṃ pariggahe tabbameva. Tattha cha dhātuyonāma pathavidhātu āpodhātu",
  "anya-e0301n0:1461_101": "tejodhātu vāyodhātu ākāsadhātu viññāṇadhātuyo. Pakkusāti kulaputto hi imā cha dhātuyo",
  "anya-e0301n0:1461_102": "pariggaṇhitvā anāgāmiphalaṃ patvā capitvā suddhāvāsesu nibbattoti. Yattake vā pana",
  "anya-e0301n0:1461_103": "dhamme pariggaṇhanto attā meti pavattamāne saññācittadiṭṭhi vipallāse vikkhambhetuṃ",
  "anya-e0301n0:1461_104": "sakkoti. Tattakāpi pariggahetabbā yevāti. Imasmiṃ pana saṅgahapakaraṇe yo yo cittacetasika",
  "anya-e0301n0:1461_105": "vibhāgo rūpavibhāgoca heṭṭhā vutto. Tassa sabbassa vasena nāmarūpassa pariggaṇhanaṃ",
  "anya-e0301n0:1461_106": "vitthārapariggahonāma. Ayaṃpana ādikammikānaṃ avisayo. Paṭividdhacatusaccānaṃ pana",
  "anya-e0301n0:1461_107": "ābhidhammikattherānaṃ eva visayoti veditabbo. Nāmarūpaṃ pariggaṇhantassa pana nāmarūpa",
  "anya-e0301n0:1461_108": "mattato uddhaṃ aññassa kassaci abhāvadassanatoca sarīrabbhantare jīvasaññito attā",
  "anya-e0301n0:1461_109": "atthi. So karoti, so paṭisaṃvedeti, saṃsarati, sandhāvatīti evaṃ pavattā diṭṭhi pahīyati.",
  "anya-e0301n0:1461_110": "Suddhe nāme evavārūpe evavā puggalasattakriyasaññitānaṃ īhābyāpārānaṃ sabbaso abhāvadassanato",
  "anya-e0301n0:1461_111": "tadubhayasaṃyogeeva tesaṃ labbhamānatā dassanatoca tadubhayaṃvā ekamekaṃvā uddissa",
  "anya-e0301n0:1461_112": "attāti pavattā diṭṭhi pahīyati. Attā jīvo satto puggalo manusso devo brahmāti evamādīsu",
  "anya-e0301n0:1461_113": "vohāresuca vohāra matte aṭṭhatvā attānāma ekantato atthi jīvonāma ekantato atthītiādinā",
  "anya-e0301n0:1461_114": "tadatthābhinivesavasena atidhāvanañca pahīyatīti daṭṭhabbaṃ. Tadatthābhinivesotica",
  "anya-e0301n0:1461_115": "attānāma atthi jīvonāma atthītiādinā daḷhataraṃ abhiniveso. Atidhāvananti nāmarūpaṃ",
  "anya-e0301n0:1461_116": "attātiādinā gahaṇaṃ. Paccayapariggahoti etthapi duvidho paccayapariggaho saṅkhepato",
  "anya-e0301n0:1461_117": "vitthārato cāti. Tattha vatthārammaṇavasena nāmassa cittotukāhāravasena rūpassa avijjātaṇhupādānakammavasena",
  "anya-e0301n0:1461_118": "tadubhayassaca paccayaṃ pariggaṇhanto saṅkhepato pariggaṇhātināma. Heṭṭhā paccayasaṅgahe",
  "anya-e0301n0:1461_119": "vibhattehi paṭiccasamuppādanaya paṭṭhānanayehi pariggaṇhanto vitthārato pariggaṇhātināma.",
  "anya-e0301n0:1461_120": "Etthapi paṭṭhānanayena pariggaho ādikammikānaṃ avisayoeva. Paccayaṃ pariggaṇhantassapana",
  "anya-e0301n0:1461_121": "yathāvavatthitassa sabbassa nāmarūpassa sabbaso paccayāyattavuttikatādassanato ahetukadiṭṭhi",
  "anya-e0301n0:1461_122": "pahīyati. Attano anurūpapaccayasāmaggiyā vinā aññathā pavattiyā adassanato issaranimmāna",
  "anya-e0301n0:1461_123": "kālanimmānādikā visamahetudiṭṭhica pahīyati. Hetusambhārapaccayehi kammappavattiyā",
  "anya-e0301n0:1461_124": "vipākappavattiyāca aññassa kammakārakassavā vipāka vedakassavā kattuno abhāvadassanato",
  "anya-e0301n0:1461_125": "kāraka vedaka diṭṭhi pahīyati. Anamataggeca saṃsāre tīsu addhāsu hetuphala paraṃparāvasena",
  "anya-e0301n0:1461_126": "kevalassa nāmarūpamattasseva pavattidassanato ahosiṃ nukho ahamatītamaddhānanti evamādikāya",
  "anya-e0301n0:1461_127": "puggalasatta visayāya soḷasavidhāya kaṅkhāyaca atikkamo hoti. Sabhāvadhammapavattiyāca",
  "anya-e0301n0:1461_128": "suṭṭhu diṭṭhāya desanādhammassa sudhammatā dassanato buddhasubuddhatañca disvā satthari",
  "anya-e0301n0:1461_129": "kaṅkhati dhamme kaṅkhatītiādinayapavattā aṭṭhavidhāpi kaṅkhā pahīyatīti. Lokuttaradhammānaṃ",
  "anya-e0301n0:1461_130": "saṅkhatānaṃpi sataṃ asammasanupagattā tebhūmakasaṅkhāresūti vuttaṃ. Anusayasamūhanatthañca",
  "anya-e0301n0:1461_131": "sammasananti katvā yattha kāmarāgādayo anusayā anusenti. Teyeva dhammā sammasanārahā",
  "anya-e0301n0:1461_132": "hontīti vuttaṃ tebhūmakasaṅkhāresūti. Imassa ca padassa lakkhaṇattayaṃ sammasantassāti",
  "anya-e0301n0:1461_133": "iminā sambandho. Atītādibhedabhinnesūti atītānāgatapaccuppannajjhattabahiddhādīhi",
  "anya-e0301n0:1461_134": "ekādasahi bhedehi bhinnesu. Khandhādinayaṃārabbhāti paṭisambhidāmagge vibhattaṃ khandhapañcakaṃ",
  "anya-e0301n0:1461_135": "dvārachakkaṃ ārammaṇachakkaṃ viññāṇachakkaṃ phassachakkaṃ vedanāchakkaṃ saññāchakkanti",
  "anya-e0301n0:1461_136": "evamādikaṃ sammasanabhūmivibhāganayaṃ ārabbha anugantvā taṃnayānusārenāti attho.",
  "anya-e0301n0:1461_137": "Tattha pana tevīsatiyā dhammakoṭṭhāsesu yassa yo koṭṭhāso pākaṭo hoti. Tena taṃ gahetvā",
  "anya-e0301n0:1461_138": "sammasanaṃ ārabhitabbaṃ. Sakkontena pana sabbampi gahetvā ārabhitabbameva. Kalāpavasenasaṃkhipitvāti",
  "anya-e0301n0:1461_139": "khandhapañcakena ye rūpaṃ tāva atītānāgatapaccuppannādibhedabhinnaṃpi samānaṃ sabbaṃ",
  "anya-e0301n0:1461_140": "ekarūpapiṇḍabhāvena saṃkhipitvā esa nayo vedanā dīsupīti. Tatrāyaṃ nayo. Yaṃkiñci",
  "anya-e0301n0:1461_141": "rūpaṃ atītānāgatapaccuppannaṃ ajjhattaṃvā bahiddhāvā oḷāritaṃvā sukhumaṃvā hīnaṃvā",
  "anya-e0301n0:1461_142": "paṇītaṃvā yaṃ dūre santikevā. Sabbaṃ rūpaṃ aniccaṃ khayaṭṭhena dukkhaṃ bhayaṭṭhena",
  "anya-e0301n0:1461_143": "anattā asārakaṭṭhena. Yākāci vedanā.La. Yākāci saññā.La. Yekeci saṅkhārā.La. Yaṃkiñci",
  "anya-e0301n0:1461_144": "viññāṇaṃ.La. Sabbaṃ viññāṇaṃ aniccaṃ khayaṭṭhena. Dukkhaṃ bhayaṭṭhena anattā asārakaṭṭhenāti.",
  "anya-e0301n0:1461_145": "Etthaca sabbaṃ rūpaṃ.La. Sabbaṃ viññāṇanti gahaṇameva kalāpavasena saṅkhipananti",
  "anya-e0301n0:1461_146": "daṭṭhabbaṃ. Aniccaṃkhayaṭṭhenāti ettha rūpaṃ aniccaṃ khayaṭṭhena. Vedanā aniccā.",
  "anya-e0301n0:1461_147": "Saññā aniccā. Saṅkhārā aniccā. Viññāṇaṃ aniccaṃ khayaṭṭhenātiādinā nayena sammasitabbadhammapariggahena",
  "anya-e0301n0:1461_148": "saheva sammasanaṃ kātabbaṃ. Itarathā sammasanaṃ na ruhati. Tadatthassa pana pākaṭattā",
  "anya-e0301n0:1461_149": "idha aniccaṃ khayaṭṭhenātiādinā sammasanapadameva therena gahitanti daṭṭhabbaṃ. Tattha",
  "anya-e0301n0:1461_150": "rūpaṃ aniccaṃ khayaṭṭhenāti taṃtaṃrūpaṃ ñāṇena daḷhaṃ gahetvā ayaṃ pathavidhātu aniccā",
  "anya-e0301n0:1461_151": "khayaṭṭhena. Ayaṃ āpodhātu aniccā khayaṭṭhenātiādinā sammasanaṃ kātabbaṃ. Tattha",
  "anya-e0301n0:1461_152": "imasmiṃ kāye sabbaṃ thaddhakriyāmattaṃ pathavīnāma. Sāca kriyā sītuṇhaparivattiyāvā",
  "anya-e0301n0:1461_153": "parivattati. Nānāhāraparivattiyā vā nānācittaparivattiyāvā nāniriyāpathaparivattiyāvā",
  "anya-e0301n0:1461_154": "nānā kāyikakriyā parivattiyāvā parivattati. Nānāsantati saṅkanti hotīti attho. Tattha",
  "anya-e0301n0:1461_155": "navanavāsu kriyāsantatīsu pātubhontīsu pubbapubbakriyāsantatiyo nassanti. Yasmāca",
  "anya-e0301n0:1461_156": "santati nāma dhammato visuṃ natthi, tasmā navanavasantatīnaṃ pātubhāvonāma navanavakriyānaṃ",
  "anya-e0301n0:1461_157": "uppattieva. Pubbapubbasantatīnaṃ nassanaṃnāma pubbapubba kriyānaṃ bhijjanamevāti.",
  "anya-e0301n0:1461_158": "Evaṃ attano kāye nānāthaddhakriyānaṃ parivattiṃ passanto pathavidhātuyā khayavayaṃ",
  "anya-e0301n0:1461_159": "passati. Tañca passanto taṃsahajātānaṃ rūpānaṃ khayavayaṃ passatiyeva. Āpo nāma ābandhanakriyāmattaṃ.",
  "anya-e0301n0:1461_160": "Tejonāma sītakriyāmattaṃ uṇha kriyāmattañca. Vāyonāma vitthambhanakriyāmattaṃ. Imāca",
  "anya-e0301n0:1461_161": "kriyā khaṇe khaṇe parivattantiyeva. Imāsañca, visuṃ visuṃ santatiparivattiṃ passanto",
  "anya-e0301n0:1461_162": "āpādīnaṃ taṃsahajātarūpānañca khayavayaṃ passati. Santatiparivattiṃ pana bahiddhā",
  "anya-e0301n0:1461_163": "cakkhunā disvā jānāti, sarīrabbhantare pana kāyasaṃphassena jānāti. Santatisarīrabhūtānaṃ",
  "anya-e0301n0:1461_164": "pana dhātūnaṃ khayavayaṃ ñāṇenaeva passati. Tasmā attano sarīrabbhantare taṃtaṃsantati",
  "anya-e0301n0:1461_165": "parivattiṃ ñatvāvā tathā tathā kappetvā vā rūpadhātūnaṃ aniccattaṃ ñāṇena sudiṭṭhaṃ",
  "anya-e0301n0:1461_166": "katvā punappunaṃ sammasitabbaṃ. Sesakhandhesupi taṃtaṃsantatinānāttaṃ ñatvā vedanādīnaṃ",
  "anya-e0301n0:1461_167": "khayavayaṃ sudiṭṭhaṃ katvā sammasanaṃ kātabbanti. Bhayaṭṭhenāti bhāyitabbaṭṭhena.",
  "anya-e0301n0:1461_168": "Yañhi aniccaṃ hoti. Khaṇamattepi vipariṇāmadhammaṃ. Taṃ ekantena bhāyitabbameva.",
  "anya-e0301n0:1461_169": "Kasmā, tañhi yo abhāyitvā vissāsaṃ karoti. Etaṃ meti attano aṅgaṃ katvā pariharati.",
  "anya-e0301n0:1461_170": "Taṃ apariyantehi anekasahassehi abhisaṅkharaṇadukkhehivā vipariṇāmadukkhehivā abhiṇhaṃ",
  "anya-e0301n0:1461_171": "pīḷeti. Bādhati. Iti nānādukkhadhammehi abhiṇhaṃ sampaṭipīḷanasabhāvattā ekantena",
  "anya-e0301n0:1461_172": "bhāyitabbaṭṭhena dukkhaṃnāmāti. Attapaṭipakkhattā anattā. Yo hi ito uddhaṃ mayhaṃ",
  "anya-e0301n0:1461_173": "abbhantarimataronāma natthīti evaṃ paramajjhattabhāvena pariggahito hoti. So attāti",
  "anya-e0301n0:1461_174": "vuccati. Katamo pana tathāpariggahi tabboti. Yo attano vase sabbaso vattati. Yathā",
  "anya-e0301n0:1461_175": "vuttehi abhisaṅkharaṇakiccehi vinā kevalaṃ attano chandenavā vasenavā ajjhāsayenavā",
  "anya-e0301n0:1461_176": "āṇāvidhānenavā niccaṃ avirajjhamāno pavattati. So tathā pariggahetabboti. Tathārūpo",
  "anya-e0301n0:1461_177": "eva hi dhammo niccaṃ sukhakāmānaṃ dukkhapaṭikūlānaṃ sattānaṃ attakiccaṃ karoti nāmāti.",
  "anya-e0301n0:1461_178": "Yo pana niccaṃ sukhakāmānaṃ tesaṃ yathāpavattaṃ sukhaṃ viddhaṃseti vikireti. Dukkhapaṭikūlānaṃ",
  "anya-e0301n0:1461_179": "tesaṃ abhisaṅkharaṇādi mūlakaṃ nānādukkhaṃ janeti vaḍḍheti. So attapaṭipakkhoeva",
  "anya-e0301n0:1461_180": "hoti. Idañca rūpaṃ edisameva hoti. Iti attakiccassa akaraṇato attapaṭipakkhakiccassa",
  "anya-e0301n0:1461_181": "karaṇatoca rūpaṃ anattānāmāti. Kasmā panetaṃ attano vase navattati attakiccaṃ na",
  "anya-e0301n0:1461_182": "karoti attapaṭipakkhakiccaṃ karotīti āha asārakaṭṭhenāti. Tattha sāronāma paccayasāmaggiyā",
  "anya-e0301n0:1461_183": "vinā kevalaṃ ajjhāsayamattena uppajjituṃvā uppajjitvāca paccayupatthambhena vinā",
  "anya-e0301n0:1461_184": "yadicchakaṃ patiṭṭhātuṃ vā samatthabhāvasaṅkhāto thāmabalaviseso vuccati. Rūpaṃ pana",
  "anya-e0301n0:1461_185": "sayaṃpi evarūpo sāronāma na hoti. Naca evarūpena sārena yuttanti. Nahi tassa paccayasāmaggiyā",
  "anya-e0301n0:1461_186": "vinā uppajjituṃvā uppajjitvāpi paccayupatthambhena vinā khaṇamattaṃpi patiṭṭhātuṃvā",
  "anya-e0301n0:1461_187": "thāmovā balaṃvā atthi. Yañca attano thāmena balena vinā kevalaṃ paccayasāmaggi baleneva",
  "anya-e0301n0:1461_188": "uppajjati. Paccayupatthambheneva patiṭṭhāti. Taṃ aneka sahassāni paccayābhisaṅkharaṇadukkhāni",
  "anya-e0301n0:1461_189": "janetvā ekantena niccaṃ attapaṭipakkhakiccaṃ karoti, pīḷeti, bādhatiyevāti. Esanayo",
  "anya-e0301n0:1461_190": "vedanā aniccā khayaṭṭhenātiādīsu. Iti lakkhaṇattayaṃ samma santassāti sambandho.",
  "anya-e0301n0:1461_191": "Addhānavasenāti ekekabhavaparicchinnassa pavattakālassa vasena. Nahi bhavantare uppannaṃ",
  "anya-e0301n0:1461_192": "khandhapañcakaṃ aññaṃ bhavantaraṃ gacchati. Tasmiṃ tasmiṃ bhaveeva asesaṃ nirujjhatīti.",
  "anya-e0301n0:1461_193": "Apica, ekasmiṃ bhavepi tiṇṇaṃ vayānaṃ mandādīnaṃ dasannaṃ dasakānaṃ saṃvaccharautu",
  "anya-e0301n0:1461_194": "māsa pakkhatithi ahoratti yāma pahārādīnañca vasena addhānabhedo yojetabbo. Santativasenāti",
  "anya-e0301n0:1461_195": "sabhāgekasantānavasena pavattamānāya rūpasantatiyāvā arūpa santatiyāvā vasena. Khaṇavasenāti",
  "anya-e0301n0:1461_196": "rūpārūpadhammānaṃ āyu parimāṇasaṅkhātassa khaṇassa vasena. Etthaca khaṇavasena sammasanaṃnāma",
  "anya-e0301n0:1461_197": "sabbaññubuddhānaṃ eva visayo siyā, na sāvakānaṃ. Nahi te evaṃ parittake khaṇe uppādaṃvā",
  "anya-e0301n0:1461_198": "nirodhaṃvā sampāpuṇituṃ sakkontīti. Tasmā addhāsantativasena sammasanameva idhā dhippetanti",
  "anya-e0301n0:1461_199": "daṭṭhabbaṃ. Lakkhaṇattayaṃsammasantassāti tesu tebhūmaka saṅkhāresu dhammesu tilakkhaṇāni",
  "anya-e0301n0:1461_200": "āropetvā te dhamme punappunaṃ āmasantassa parimajjantassa. Tesaṃ dhammānaṃ anicca",
  "anya-e0301n0:1461_201": "jātikataṃvā dukkhajātikataṃvā anattajātikataṃvā ñāṇe suṭṭhu pākaṭaṃ karontassāti",
  "anya-e0301n0:1461_202": "attho. Visesato pana imasmiṃ ñāṇe aniccalakkhaṇadassanameva padhānaṃ. Tasmiṃ diṭṭheyeva",
  "anya-e0301n0:1461_203": "itarāni kamena diṭṭhāni honti. Adiṭṭheca adiṭṭhānīti. Tasmā ādito aniccalakkhaṇasseva",
  "anya-e0301n0:1461_204": "suṭṭhu pākaṭabhāvo adhippetoti. Tesvevāti tebhūmakasaṅkhāresu eva. Paccayavasenāti",
  "anya-e0301n0:1461_205": "rūpakkhandhe tāva avijjātaṇhupādānakammāhārasaṅkhātānaṃ paccayānaṃ vasena. Vedanāsaññāsaṅkhāresu",
  "anya-e0301n0:1461_206": "pana āhāraṭṭhāne phasso vattabbo. Viññāṇeca nāmarūpaṃ. Tatrāyaṃ nayo. Atītānantarabhave",
  "anya-e0301n0:1461_207": "avijjātaṇhupādāna kammesu appahīnavasena samuditesu imasmiṃ bhave paṭisandhito paṭṭhāya",
  "anya-e0301n0:1461_208": "rūpasantatiyo vedanāsaññāsaṅkhāra viññāṇasantatiyoca samudenti. Yāva maraṇakālā khaṇe",
  "anya-e0301n0:1461_209": "khaṇe nānākalāpavasena udenti pasavanti. Tesu pana tasmiṃ bhave eva pahīnavasena",
  "anya-e0301n0:1461_210": "niruddhesu tā rūpārūpasantatiyo nirujjhanti. Bhavantare puna anuppādasaṅkhātaṃ nirodhaṃ",
  "anya-e0301n0:1461_211": "pāpuṇanti. Ettha pana yathā udake sati macchānāma honti, asati na honti. Evaṃ kammajesu",
  "anya-e0301n0:1461_212": "nāmarūpesu sati itarāni nāmarūpāni honti. Asati na hontīti itarāni sabbāni kammajesu",
  "anya-e0301n0:1461_213": "saṅgahetvā kammavasena udayabbayavidhānaṃ gahitanti daṭṭhabbaṃ. Evaṃ avijjātaṇhupādānakammapaccayānaṃ",
  "anya-e0301n0:1461_214": "vasena pañcakkhandhassa udayabbayapavatti hotīti. Kammavasena pana imasmiṃ bhave",
  "anya-e0301n0:1461_215": "samudentānipi paṭisandhito paṭṭhāya khaṇe khaṇe kabaḷīkārāhārūpatthambhanaṃ laddhā",
  "anya-e0301n0:1461_216": "eva yathā pavattarūpasantatiyo anubandha mānā navanavā rūpasantatiyo samudenti. Aladdhā",
  "anya-e0301n0:1461_217": "pana nirujjhanti. Taṃ santatiyaṃ puna anuppādasaṅkhātaṃ ekabhavanirodhaṃ pāpuṇanti,",
  "anya-e0301n0:1461_218": "yathā pavattasantatiyo vā chijjanti bhijjanti antaradhāyantīti.",
  "anya-e0301n0:1462_0": "Vedanāsaññāsaṅkhārā pana bahiddhā ārammaṇesu āpātāgatesu ārammaṇasamphassaṃ laddhāeva",
  "anya-e0301n0:1462_1": "chadvārikā kusalākusalavipāka kriyabhūtā samudenti. Navanavā santatiyo pātubhavanti.",
  "anya-e0301n0:1462_2": "Aladdhā pana nirujjhanti. Santatiṃ na ghaṭenti. Viññāṇaṃca sahajāta nāmeca vatthurūpeca",
  "anya-e0301n0:1462_3": "pavattamāneeva pavattati. Nivattamāne nivattatīti. Khaṇavasenāti vuttappakāre paccaye",
  "anya-e0301n0:1462_4": "anapekkhitvā kevalaṃ nāmarūpānaṃ pavattikkhaṇavasena. Khaṇasaddena cettha sammasanañāṇe",
  "anya-e0301n0:1462_5": "vuttarūpasantati nāmasantatiyopi gahetabbā. Nahi sāvakānaṃ ñāṇaṃ khaṇavasena nāmarūpānaṃ",
  "anya-e0301n0:1462_6": "udayaṃvā vayaṃ vā sampāpuṇituṃ sakkotīti. Yathā pana rattandhakāre anto leṇe mahanto",
  "anya-e0301n0:1462_7": "tamokhandho jāyati. Dīpaṃ jālentassa pana dīpobhāso ekakkhaṇe eva sakalaṃ antoleṇaṃ",
  "anya-e0301n0:1462_8": "pharamāno udeti. Tamokhandho veti. Ālokassa udayo hoti. Tamokhandhassa vayo. Puna",
  "anya-e0301n0:1462_9": "dīpe nibbāpīyamāne tamokhandhassa udayo hoti. Ālokassa vayo. Eva mevaṃ sarīre nānāutuvasenavā",
  "anya-e0301n0:1462_10": "nānāhāravasenavā nānācitta vasenavā nāniriyāpathavasenavā nānāpayogavasenavā udayapakkhānaṃ",
  "anya-e0301n0:1462_11": "vayapakkhānañca nānāsantatīnaṃ udayañca udayato vayañca vayato sudiṭṭhaṃ katvā samanupassantassāti",
  "anya-e0301n0:1462_12": "attho. Evaṃ samanupassantassa pana āraddhavipassakabhāvaṃ pattassa udayabbaya ñāṇe",
  "anya-e0301n0:1462_13": "tikkhe sūre vahante dasavidhā vipassanupakkilesasaṅkhātā pāripanthakadhammā uppajjanti.",
  "anya-e0301n0:1462_14": "Te dassetuṃ obhāsotiādigātha māha. Tattha obhāsoti vipassanā cittasamuṭṭhito sarīrobhāso.",
  "anya-e0301n0:1462_15": "Pītīti vipassanācittasampayuttā pañcavidhā pīti. Passaddhīti duvidhāpassaddhi. Adhimokkhoti",
  "anya-e0301n0:1462_16": "saddhādhimokkho. Paggahoti vīriyaṃ. Sukhanti somanassaṃ. Ñāṇanti vipassanā ñāṇaṃ.",
  "anya-e0301n0:1462_17": "Upaṭṭhānanti sati. Upekkhāti tatramajjhattupekkhā ceva āvajjanupekkhā ca. Nikantīti",
  "anya-e0301n0:1462_18": "obhāsādīhi saha vipassanāya ālayaṃ kurumānā sukhumā taṇhā. Ayameva pana ekantato",
  "anya-e0301n0:1462_19": "vipassanupakkileso hoti. Obhāsādayo pana tassā vatthubhūtattā upakkilesāti vuttā.",
  "anya-e0301n0:1462_20": "Tesu hi uppajjamānesu na vata me ito pubbe evarūpo obhāso uppannapubbo. Evarūpā pīti.La.",
  "anya-e0301n0:1462_21": "Upekkhā uppannapubbā addhā maggaṃ pattosmi. Phalaṃ pattosmīti evaṃ assādasahitā amagge",
  "anya-e0301n0:1462_22": "maggasaññā aphale phalasaññā uppajjati. Tadā koci abyatto yogāvacaro kammaṭṭhānaṃ",
  "anya-e0301n0:1462_23": "vissajjetvā adhimānavasena vikkhipanto vicaratīti. Byatto pana tāvadeva sabhiṃ paṭilabhitvā",
  "anya-e0301n0:1462_24": "idāni mama etesu obhāsādīsu etaṃ mama eso ha masmi eso me attāti cittassa nikāmanākāro",
  "anya-e0301n0:1462_25": "paññāyati. Naca lokuttaradhammonāma īdisassa nikāmanassa vatthu. Addhā mama saṃkilesadhammo",
  "anya-e0301n0:1462_26": "uppanno. So vaḍḍhamāno maṃ niyyānamukhato pātetvā vaṭṭamukhe yojessati. Handa tesveva",
  "anya-e0301n0:1462_27": "lakkhaṇattayaṃ āropetvā nikantiṃ sodhetvā yathāpavattaṃ vipassanāvīthiṃ paṭipādessāmīti",
  "anya-e0301n0:1462_28": "te obhāsādayo eva tāva pariggaṇhāti. Ayaṃ me obhāso anicco khayaṭṭhena dukkho bhayaṭṭhena",
  "anya-e0301n0:1462_29": "anattā asārakaṭṭhenātiādinā sammasatīti attho. Evaṃ te obhāsādike vipassanāya upakkilesabhūte",
  "anya-e0301n0:1462_30": "paripantha dhamme pariggaṇhitvā tappariggahavasena tesu nikantiṃ pariyādi yitvā ṭhitassa",
  "anya-e0301n0:1462_31": "uppannaṃ maggāmaggalakkhaṇavavatthānañāṇaṃ maggāmaggañāṇa dassanavisuddhināma. Amaggesu",
  "anya-e0301n0:1462_32": "obhāsādīsu maggasaññāmalato yathā vuttanikantimalatoca visuddhattā. Tañhi ñāṇaṃ tesu",
  "anya-e0301n0:1462_33": "nikantiyāpi vikkhambhitāya eva obhāsādipaṭibandhato suṭṭhu parisuddhaṃnāma hotīti.",
  "anya-e0301n0:1463": "[245] Vibhāvaniyaṃ pana",
  "anya-e0301n0:1464": "Aniccādivasena obhāsādi paṭibandhapariggahaṃ visuṃ avatvā maggāmaggajānanamatteneva maggāmaggañāṇadassanavisuddhināma vuttā. Sā aṭṭhakathāya na sameti.",
  "anya-e0301n0:1465_0": "Tathā paripanthavimuttassāti tathā pariggahetvā tato vipassanupakkilesaparipanthato",
  "anya-e0301n0:1465_1": "vimuttassa yāvānulomāti yāvaanulomañāṇā. Tilakkhaṇaṃ āropetvāti sambandho. Vipassanāparipākaṃāgammāti",
  "anya-e0301n0:1465_2": "saṅkhārupekkhābhāvaṃ patvā tividha vimokkhamukhabhāvappattiyāceva sattaariyapuggalavibhāgassa",
  "anya-e0301n0:1465_3": "paccaya bhāvappattiyāca vipassanāñāṇassa paripākaṃ āgamma paṭicca. Idāni appanā uppajjissatīti",
  "anya-e0301n0:1465_4": "vattabbakkhaṇeti sambandho. Appanā tica sotāpattimaggaappanā. Dvetīṇivipassanācittānīti",
  "anya-e0301n0:1465_5": "tikkhapaññassa dve vipassanācittāni. Mandapaññassa tīṇi vipassanācittāni. Yaṃkiñcīti",
  "anya-e0301n0:1465_6": "tīsu lakkhaṇesu aññataraṃ yaṃkiñci. Yāsikhāpattāsānulomāsaṅkhārupekkhāti matthakapattā",
  "anya-e0301n0:1465_7": "anulomañāṇasahitā yā saṅkhārupekkhā atthi. Sā vuṭṭhānagāminivipassanātica vuccatīti",
  "anya-e0301n0:1465_8": "yojanā. Saṅkhārupekkhāñāṇaṃ anulomañāṇanti imāni dve ñāṇāni vuṭṭhānagāmini vipassanānāmāti",
  "anya-e0301n0:1465_9": "vuccantīti vuttaṃ hoti. Idaṃ pana paripākagatavipassanā dassanavacanaṃ. Etthaca vuṭṭhānanti",
  "anya-e0301n0:1465_10": "maggo vuccati. So hi vipassanāñāṇassa ārammaṇabhūta saṅkhāranimittatovā sayaṃ saṃyojanavatthubhāvatovā",
  "anya-e0301n0:1465_11": "vuṭṭhāti. Taṃ samaṅgipuggalaṃvā puthujjanabhāvato samudayapahānavasena vaṭṭa pavattatoca",
  "anya-e0301n0:1465_12": "vuṭṭhāpeti. Tasmā vuṭṭhānanti vuccati. Avassaṃ vuṭṭhānaṃ gacchanti etāyāti vuṭṭhānagāminīti",
  "anya-e0301n0:1465_13": "evaṃ dvinnaṃ ñāṇānaṃ vuṭṭhāna gāminibhāvo veditabbo. Tatoparanti dvinnaṃvā tiṇṇaṃvā",
  "anya-e0301n0:1465_14": "vipassanā cittānaṃ pavattiyā paraṃ nibbānaṃ ālambitvāti maggassa āvajjanaṭṭhāniyaṃ",
  "anya-e0301n0:1465_15": "hutvā tassa purecarabhāvena nibbānameva ārammaṇaṃ katvā. Tato yevaca taṃ vipassanānāmaṃ",
  "anya-e0301n0:1465_16": "nalabhatīti. Puthujjana gottamabhibhavantanti etena gottaṃ bhavati abhibhavatīti",
  "anya-e0301n0:1465_17": "gotrabhu. Gottanti cettha paripuṇṇakilesa samāyogena anariyabhāvasaṅkhātā puthujjanajāti",
  "anya-e0301n0:1465_18": "vuccatīti imamatthaṃ dasseti. Ariyagottamabhisambhontañcāti etena gottaṃ bhavati",
  "anya-e0301n0:1465_19": "pāpuṇātīti gotrabhu. Gottantica taṃtaṃ kilesa visuddhabhāva saṅkhātā ariyajāti vuccatīti",
  "anya-e0301n0:1465_20": "imamatthaṃ dasseti. Maggo appanā vīthiṃ otaratīti sambandho. Dukkhasaccaṃparijānantoti",
  "anya-e0301n0:1465_21": "tebhūmaka dhammānaṃ ekantadukkhabhāvaṃ paricchijja jānanto. Parijānanañcettha tesaṃ",
  "anya-e0301n0:1465_22": "dukkhabhāva paṭicchādakassa sammohassa pahānameva daṭṭhabbaṃ. Samudaya saccaṃpajahantoti",
  "anya-e0301n0:1465_23": "attano cittasantāne anusayabhāvena pavattamānaṃ taṇhāsaṅkhātaṃ samudayasaccaṃ ekadesenavā",
  "anya-e0301n0:1465_24": "anavasesenavā apacchāvattikaṃ katvā pajahanto. Nirodhasaccaṃsacchikarontoti cakkhumā",
  "anya-e0301n0:1465_25": "viya nabhamajjhe virocamānaṃ candamaṇḍalaṃ attano santāne ekadesassavā sakalassavā",
  "anya-e0301n0:1465_26": "kilesa vaṭṭassavā āyatiṃ bhāvino vipākavaṭṭassaṃvā attano santāne puna anuppādadhammabhāpattivasena",
  "anya-e0301n0:1465_27": "nirodhasaṅkhātaṃ nibbānaṃ paccakkhaṃ karonto. Maggasaccaṃbhāvanāvasenāti ito pubbe",
  "anya-e0301n0:1465_28": "anamatagge saṃsāre anuppannapubbassa aṭṭhaṅgikassa maggasaccassa uppādanasaṅkhātāya",
  "anya-e0301n0:1465_29": "bhāvanāya vasena. Maggacetanāya pana ānantarikaphalattā taṅkhaṇe apanītaggike padese",
  "anya-e0301n0:1465_30": "puna udakaṃ āsiñcitvā nibbāpento viya maggānukūlapavattivasena dukkhaparijānanādīni",
  "anya-e0301n0:1465_31": "cattāri kiccāni anukubbantāni tatoparaṃ dvevā tīṇivā phalacittāni pavattanti. Tatoparaṃ",
  "anya-e0301n0:1465_32": "bhavaṅgapāto hotīti dassetuṃ tatoparantiādimāha. Yathā pana pasādacakkhunāvā dibbacakkhunāvā",
  "anya-e0301n0:1465_33": "kiñcirūpaṃ passantassa tāni cakkhūni taṃ rūpaṃ paccakkhaṃ katvā pacchā tassa puggalassapi",
  "anya-e0301n0:1465_34": "paccakkhato pātubhūtaṃ katvā nirujjhanti. Na tāva tesaṃ uppattikkhaṇe taṃ rūpaṃ tassa",
  "anya-e0301n0:1465_35": "ahaṃ idaṃnāma passāmīti pākaṭaṃ hoti. Pacchā pana paccavekkhana vāresu pavattamānesueva",
  "anya-e0301n0:1465_36": "taṃrūpaṃ tadanubandhāca nānākārā tassa pātubhūtā honti. Evamevaṃ idhapi paccavekkhanavāresu",
  "anya-e0301n0:1465_37": "pavattamānesueva nibbānañca tadanubandhāni maggaphalādīnica pātubhavantīti vuttaṃ",
  "anya-e0301n0:1465_38": "punabhavaṅgaṃ.La. Pavattantīti. Idāni paccavekkhanañāṇassa bhūmiṃ dassetuṃ maggaṃphalañcanibbānantiādigātha",
  "anya-e0301n0:1465_39": "māha. Tattha paṇḍitoti ariyāya paññāya samannāgato phalaṭṭho. Hīneti pahīne. Seseti",
  "anya-e0301n0:1465_40": "apahīne uparimaggavajjhe. Imāni pana dve pahīnāvasiṭṭhakilesapaccavekkhanāni kesañci",
  "anya-e0301n0:1465_41": "jīvitasamasīsipuggalānaṃ kilesa vibhāgesu akovidānañca nalabbhantīti vuttaṃ paccavekkhativānavāti.",
  "anya-e0301n0:1465_42": "Etthaca visuddhimagge tāva sabbapathamaṃ maggapaccavekkhanaṃ vuttaṃ. Tato phalapaccavekkhanaṃ.",
  "anya-e0301n0:1465_43": "Tato pahīnakilesapaccavekkhanaṃ. Tato avasiṭṭhakilesapaccavekkhanaṃ. Avasāne nibbānapaccavekkhanaṃ",
  "anya-e0301n0:1465_44": "vuttaṃ. Paṭisambhidāmaggaṭṭhakathāyaṃ pana sabbapathamaṃ kilesapaccavekkhanaṃ adhippetaṃ.",
  "anya-e0301n0:1465_45": "Vuttañhi tattha paccavekkhanesu pathamaṃ kilesapaccavekkhanaṃ hoti. Tato maggaphalanibbānapaccavekkhanānīti.",
  "anya-e0301n0:1465_46": "Taṃ pana pāḷiyaṃ paccavekkhana ñāṇassa niddesato pubbe pathamaṃ chinnamanupassane",
  "anya-e0301n0:1465_47": "paññāvimutti ñāṇanti evaṃ visuṃ vimuttiñāṇassa āgatattā vuttaṃ. Tattha chinnanti",
  "anya-e0301n0:1465_48": "tena tena maggena samucchinnaṃ kilesajātanti attho. Pāḷi anu sārena vuccamāne pana",
  "anya-e0301n0:1465_49": "pathamaṃ pahīnaṃ kilesānaṃ paccavekkhanaṃ. Tato paccekaṃ maggaṅgabojjhaṅgādīnaṃ paccavekkhanaṃ.",
  "anya-e0301n0:1465_50": "Tato tesaṃ ārammaṇabhūtassa nibbānassa paccavekkhanaṃ. Tato phaladhammānaṃ paccavekkhanaṃ.",
  "anya-e0301n0:1465_51": "Tato tesaṃ ārammaṇabhūtassa nibbānassa paccavekkhananti vattabbaṃ hoti. Pāḷiyañhi",
  "anya-e0301n0:1465_52": "paccavekkhanañāṇaniddese nibbānaṃ maggavārepi phalavārepi dvikkhattuṃ āgatanti. Iti",
  "anya-e0301n0:1465_53": "nibbānapaccavekkhanaṃ nāma itaresaṃ paccavekkhanānaṃ ādimhivā majjhe antarantarāvā",
  "anya-e0301n0:1465_54": "avasānevā yatthakatthaci pavattatīti siddhaṃ hoti. Tathā kilesapaccavekkhanaṃpi maggaphalapaccavekkhanānaṃ",
  "anya-e0301n0:1465_55": "ādimhivā pacchāvāti. Evañhi sati maggaṃ phalañca nibbānanti ayaṃ gāthāpi aviruddhā",
  "anya-e0301n0:1465_56": "hotīti. Evañca katvā adhimānaniddesaṭṭhakathāsu so hi maggaphalanibbāna pahīna kilesā",
  "anya-e0301n0:1465_57": "vasiṭṭhakilesa paccavekkhanena sañjātasomanasso ariyaguṇapaṭivedhe nikkaṅkhoti vuttaṃ.",
  "anya-e0301n0:1465_58": "Etthaca sotāpannassa pañca paccavekkhanāni honti. Tathā sakadāgāmissa pañca. Anāgāmissa",
  "anya-e0301n0:1465_59": "pañca. Arahato pana avasiṭṭhakilesonāma natthīti cattārīti ekūnavīsati paccavekkhanāni",
  "anya-e0301n0:1465_60": "hontīti. Idañca paripuṇṇa vasena labbhamānaṃ sandhāya vuttaṃ. Aparipuṇṇaṃpi pana",
  "anya-e0301n0:1465_61": "hotiyeva. Tathā hi cūḷadukkhakkhandhasuttaaṭṭhakathāyaṃ sā pana na sabbesaṃ paripuṇṇā",
  "anya-e0301n0:1465_62": "hoti. Eko hi pahīnakilesameva paccavekkhati. Eko avasiṭṭhakilesameva. Eko maggameva.",
  "anya-e0301n0:1465_63": "Eko phalameva. Ekonibbānameva. Imāsu pana pañcasupaccavekkhanāsu ekaṃvādvevā no laddhuṃ",
  "anya-e0301n0:1465_64": "navaṭṭatīti vuttaṃ. Evaṃ chabbisuddhikamena bhāvetabbo catubbidho maggo ñāṇadassanavisuddhināma",
  "anya-e0301n0:1465_65": "vuccatīti sambandho. Maggasaddena cettha catubbidhaṃ maggañāṇaṃ tadanukūlapavattivasena",
  "anya-e0301n0:1465_66": "phalañāṇañca gahitanti daṭṭhabbaṃ. Etthāti vipassanākammaṭṭhāne. Tatthāti tesu anupassanā",
  "anya-e0301n0:1465_67": "maggaphalesu. Abhinivisanaṃ abhiniveso. Heṭṭhā silāpathaviyaṃ nikhātasinerupādassa",
  "anya-e0301n0:1465_68": "viya ajjhattakhandhesu daḷhaṃ gahetvā pavattīti attho. Attā iti abhiniveso attābhiniveso.",
  "anya-e0301n0:1465_69": "Taṃ attābhinivesaṃ. Muñcantīti ajjhattadhammānaṃ kevalaṃ paccayāyatta vuttitāya khaṇabhaṅgassaca",
  "anya-e0301n0:1465_70": "adiṭṭhattā so abhiniveso pavattati. Tasmā taṃ dvayaṃ sudiṭṭhaṃ katvā rūpaṃ anattā",
  "anya-e0301n0:1465_71": "vedanā anattātiādinā punappunaṃ samanupassanāvasena taṃ abhinivesaṃ vimocayamānāti",
  "anya-e0301n0:1465_72": "attho. Vimokkhamukhaṃ hoti, suññatavimokkha saṅkhātassa maggassa phalassaca pavesanadvārabhūtattā,",
  "anya-e0301n0:1465_73": "vipallāsa nimittanti viparītavasena āsanaṃ upagamanaṃ pavattanaṃvā vipallāso. Anicce",
  "anya-e0301n0:1465_74": "niccanti upagamanaṃ pavattanaṃvāti attho. So eva kile suppattiyā āsannakāraṇattā",
  "anya-e0301n0:1465_75": "nimittanti vipallāsanimittaṃ. Muñcantīti ajjhattadhammānaṃ khaṇabhaṅgassa adiṭṭhattā",
  "anya-e0301n0:1465_76": "taṃnimittaṃ hotīti tesaṃ khaṇabhaṅgaṃ sudiṭṭhaṃ katvā rūpaṃ aniccaṃ vedanā aniccātiādinā",
  "anya-e0301n0:1465_77": "punappunaṃ samanupassanāvasena taṃnimittaṃ vimocayamānāti attho. Taṇhāpaṇidhinti",
  "anya-e0301n0:1465_78": "taṇhāeva abhisaṅgavasena ārammaṇe cittassa paṇidahanato daḷhaṃ thapanato paṇidhīti",
  "anya-e0301n0:1465_79": "taṇhāpaṇidhi. Taṃtaṇhā paṇidhiṃ. Muñcantīti ajjhattadhammānaṃ mahāādīnavarāsibhāvassa",
  "anya-e0301n0:1465_80": "adiṭṭhattā sopaṇidhi hotīti tesaṃ mahāādīnavarāsibhāvaṃ sudiṭṭhaṃ katvā rūpaṃdukkhaṃ",
  "anya-e0301n0:1465_81": "vedanādukkhātiādinā punappunaṃ samanupassanāvasena taṃpaṇidhiṃ vimocayamānāti attho.",
  "anya-e0301n0:1465_82": "Tasmāti yasmā etā vimokkhamukhabhūtā tisso anupassanā evaṃ visesa nāmikā honti. Tasmā.",
  "anya-e0301n0:1465_83": "Yasmā saṅkhāresu suññatadassanavasena atthasiddhināma kevalaṃ attākinivesabhūtassa",
  "anya-e0301n0:1465_84": "diṭṭhigāhassa paṭipakkhabhūtassa ñāṇasseva ānubhāvo hoti, tasmā tathā samanupassitvā",
  "anya-e0301n0:1465_85": "vimuñcantassa vipassanāpi maggopi sahajātañāṇa kiccena nāmaṃ labhatīti vuttaṃ yadivuṭṭhāna.La.",
  "anya-e0301n0:1465_86": "Suññatovimokkho nāmahotimaggoti. Aniccadassanavasena atthasiddhināma nimittāti nivesabhūtassa",
  "anya-e0301n0:1465_87": "mānagāhassa paṭipakkhabhūtāya saddhāyapi ānubhāvo. Tasmā tathā samanupassitvā vimuccantassa",
  "anya-e0301n0:1465_88": "vipassanāpi maggopi sahajātasaddhā kiccena nāmaṃ labhatīti vuttaṃ yadianiccato.La.",
  "anya-e0301n0:1465_89": "Animitto vimokkhonāmāti. Dukkhadassanavasena atthasiddhināma paṇidhisaṅkhāta taṇhāgāhapaṭipakkhabhūtassa",
  "anya-e0301n0:1465_90": "samādhissapi ānubhāvo. Tasmā tathā samanupassitvā vimuccantassa vipassanāpi maggopi",
  "anya-e0301n0:1465_91": "sahajātasamādhikiccena nāmaṃ labhatīti vuttaṃ. Yadi dukkhato. La. Appaṇihito vimokkhonāmāti.",
  "anya-e0301n0:1465_92": "Vuttañhetaṃ paṭisambhidāmagge aniccato manasikaroto saddhindriyaṃ adhimattaṃ hoti.",
  "anya-e0301n0:1465_93": "Dukkhato manasikaroto samādhindriyaṃ adhimattaṃ hoti. Anattato manasikaroto paññindriyaṃ",
  "anya-e0301n0:1465_94": "adhimattaṃ hotīti. Magge pana tiṇṇaṃ dhammānaṃ kiccavisesonāma vipassanāgamanavaseneva",
  "anya-e0301n0:1465_95": "siddhoti vuttaṃ maggo. La. Nāmāni labhatīti. Tattha suññatavimokkhena vimutto ariyasāvako",
  "anya-e0301n0:1465_96": "sotāpattimaggakkhaṇe dhammānusārīnāma hoti. Majjhe chasu maggaphalakkhaṇesu diṭṭhippatto",
  "anya-e0301n0:1465_97": "nāma. Arahattaphalakkhaṇe paññāvimuttonāma. Animittavimokkhena vimutto sotāpattimaggakkhaṇe",
  "anya-e0301n0:1465_98": "saddhānusārīnāma. Upari sattasu ṭhānesu saddhāvimuttonāma. Apaṇihitavimokkhena vimutto",
  "anya-e0301n0:1465_99": "pana aṭṭhasupi ṭhānesu kāyasakkhināma. Soyeva arūpajjhānaṃ pādakaṃ katvā vimutto",
  "anya-e0301n0:1465_100": "arahattaphale ṭhito ubhatobhāgavimutto nāmāti ettāvatā yaṃ heṭṭhā vuttaṃ vipassanāparipākamāgammāti",
  "anya-e0301n0:1465_101": "saṅkhārupekkhābhāvaṃ patvā tividhavimokkhamukhabhāvappattiyāceva sattaariyapuggalavibhāgassa",
  "anya-e0301n0:1465_102": "paccayabhāvappattiyāca vipassanāñāṇassa paripākaṃ āgamma paṭiccāti. Taṃ sarūpato",
  "anya-e0301n0:1465_103": "niddiṭṭhaṃ hotīti. Maggavīthiyaṃ phalañca maggāgamana vasena tathā tīṇi nāmāni labhatīti",
  "anya-e0301n0:1465_104": "yojanā. Yathāvuttanayena vipassantānanti yadi anattato vipassatītiādinā vuttappakāranayena",
  "anya-e0301n0:1465_105": "vipassantānaṃ catunnaṃ phalaṭṭhānaṃ puggalānaṃ. Yathāsakaṃphalanti sotāpannassa sotāpattiphalaṃ.",
  "anya-e0301n0:1465_106": "Sakadāgāmissa sakadāgāmiphalantiādinā nayena attano attano santakabhūtaṃ yaṃ yaṃ",
  "anya-e0301n0:1465_107": "phalaṃ vipassanāgamana vaseneva suññatādivimokkhotica vuccati. Namaggāgamanavasenāti",
  "anya-e0301n0:1465_108": "adhippāyo. Etthaca vipassanāgamana vasena maggassa animitta nāmalābhonāma suttantikapariyāyena",
  "anya-e0301n0:1465_109": "vutto. Abhidhamme pana animitto nāmamaggo naāgato. Nahi so nippariyāyato animittonāma",
  "anya-e0301n0:1465_110": "hoti. Hīnapaṇītādivasena vibhāgārahassa saṅkhāranimittassa sabbhāvato. Teneva hissa",
  "anya-e0301n0:1465_111": "dukkhapaṭipadā dandhā bhiññādivasenavā pāramidhammānaṃ parittamahantādivasenavā hīna",
  "anya-e0301n0:1465_112": "paṇīta paṇītatara paṇītatama vibhāgo sandissatīti. Aṭṭhakathāyaṃ pana aniccānupassanā",
  "anya-e0301n0:1465_113": "saṅkhāresu niccanimittaṃ vidhamanavasena pavattattā animittānupassanānāma samānāpi",
  "anya-e0301n0:1465_114": "sayaṃ saṅkhāranimitte pariyāpannattā ekantena attanonāmaṃ maggassa dātuṃ nasakkoti.",
  "anya-e0301n0:1465_115": "Tasmā maggo abhidhamma pariyāyena animittanāmaṃ nalabhatīti vuttaṃ. Suttantikapariyāyena",
  "anya-e0301n0:1465_116": "pana yathā pathavikasiṇārammaṇaṃ jhānaṃ pathavikasiṇanti vuccati. Evaṃ suññatādināmaṃ",
  "anya-e0301n0:1465_117": "nibbānaṃ ārammaṇaṃ katvā pavattāni maggaphalānipi ārammaṇavasenapi suññatādināmaṃ",
  "anya-e0301n0:1465_118": "labhanti. Ārammaṇakaraṇavasena pana sampayogavasenavā palibodhakarāca nimittakarāca",
  "anya-e0301n0:1465_119": "paṇidhikarāca rāgādayo kilesadhammā tesu natthi. Tasmā tāni aññaṃ āgamanaṃvā ārammaṇaṃvā",
  "anya-e0301n0:1465_120": "anapekkhitvā attano sabhāvenapi suññatādināmaṃ labhantīti dassetuṃ ārammaṇavasenātiādi",
  "anya-e0301n0:1465_121": "vuttaṃ. Tattha sarasavasenāti attano sabhāvena. Nāmattayanti suññatādi nāmattikaṃ.",
  "anya-e0301n0:1465_122": "Sabbatthāti sabbāsu maggavīthi phalasamāpattivīthīsu. Sabbesaṃpīti sabbesaṃpi maggaphalānaṃ.",
  "anya-e0301n0:1465_123": "Samamevāti samānameva. Sadisameva. Etthapanāti etesu pana yathāvuttesu maggaphalesu.",
  "anya-e0301n0:1465_124": "Yasmā sabbādiṭṭhiyoca soḷasavidhā vicikicchāca attadiṭṭhimūlikā eva honti. Attadiṭṭhiyā",
  "anya-e0301n0:1465_125": "niruddhāya nirujjhanti sabbānica apāyagāmi kammānināma attadiṭṭhiyā satiyāeva vipaccanti.",
  "anya-e0301n0:1465_126": "Asatiyā na vipaccanti. Diṭṭhasaccānañca sā diṭṭhi sabbaso pahīnā hoti. Tasmā sotāpattimaggaṃ.La.",
  "anya-e0301n0:1465_127": "Pahīnāpāya gamanoti vuttaṃ. Apāyaṃ gacchanti etehīti apāyagamanāni. Diṭṭhivicikicchāvippayuttā",
  "anya-e0301n0:1465_128": "akusaladhammāceva pubbekataduccaritakammānica. Pahīnāni apāyagamanāni etassāti pahīnāpāyagamano.",
  "anya-e0301n0:1465_129": "Paṭividdhacatusaccānaṃ pahīnaattadiṭṭhīnaṃ bodhipakkhiyadhammā ekantena uparūpari",
  "anya-e0301n0:1465_130": "vaḍḍhanapakkhe ṭhitā honti. Kilesadhammā pana hāyanapakkhe. Tasmā te anukkamena parihāyitvā",
  "anya-e0301n0:1465_131": "gacchantā uparima koṭiyā sattahi bhavehi sabbaso parikkhayaṃ gacchantīti vuttaṃ sattakkhattuparamosotāpannonāma",
  "anya-e0301n0:1465_132": "hotīti, tattha sattakkhattusaddena sattapaṭisandhigahaṇavārā vuccanti. Paramoti ukkaṃsaparicchedo.",
  "anya-e0301n0:1465_133": "Iti sattakkhattuṃ paramo etassāti. Sattakkhattuparamo. So pana devesu sattakkhattu",
  "anya-e0301n0:1465_134": "paramo, manussesu sattakkhattu paramo, ubhayattha sattakkhattu paramoti tividho hoti. Yathāha –",
  "anya-e0301n0:1466_0": "Katamoca puggalo sattakkhattuparamo idhekacco puggalo tiṇṇaṃ saṃyojanānaṃ parikkhayā",
  "anya-e0301n0:1466_1": "sotāpanno hoti, avinipātadhammo niyato, sambodhiparāyano, so sattakkhattuṃ deveca",
  "anya-e0301n0:1466_2": "manusseca sandhāvitvā saṃsaritvā dukkhassantaṃ karoti. Ayaṃ vuccati puggalo sattakkhattu paramoti.",
  "anya-e0301n0:1467_0": "Ettha hi ca saddo aniyamattho. Etena yoca deveeva sattakkhattuṃ saṃsarati. Yoca manusseeva",
  "anya-e0301n0:1467_1": "sattakkhattuṃ saṃsarati. Yoca deveca manusseca missakabhava vasena sattakkhattuṃ",
  "anya-e0301n0:1467_2": "saṃsarati. Tividho peso sattakkhattu paramonāmāti dasseti. Aṭṭhakathāyaṃ pana missakabhava",
  "anya-e0301n0:1467_3": "vasenassa attho vutto. Etthaca yasmā mahaggatajjhānassaca uparimagga vipassanā yaca",
  "anya-e0301n0:1467_4": "ānubhāvaṃ anapekkhitvā kevalaṃ imassa maggassa ānubhāvagatiyā eva sattakkhattuparamonāma",
  "anya-e0301n0:1467_5": "vutto. Soca pāḷiyaṃ katamesaṃ pañcannaṃ idha niṭṭhā. Sattakkhattuparamassa kolaṃ",
  "anya-e0301n0:1467_6": "kolassa ekabījissa sakadāgāmissa yoca diṭṭhevadhamme arahāti vuttattā kāmabhaveeva",
  "anya-e0301n0:1467_7": "jhānarahito sukkhavipassakovā parihīnajjhānovā daṭṭhabbo. Tenevaca paṭisambhidāmaggaṭṭha",
  "anya-e0301n0:1467_8": "kathāyaṃ tayopi ime sotāpannā kāmabhavavasena vuttā. Rūpārūpabhave pana bahukāpi",
  "anya-e0301n0:1467_9": "paṭisandhiyo gaṇhantīti vuttaṃ. Aṅguttaraṭṭhakathāyañca aṭṭhamaṃ bhavanti kāmabhave",
  "anya-e0301n0:1467_10": "aṭṭhamaṃ paṭisandhinti vuttaṃ. Tasmā ye kāmabhaveyeva sattavārato oraṃvā diṭṭhadhamme",
  "anya-e0301n0:1467_11": "yevavā uparimaggaṃ gaṇhanti. Tesaṃ tathārūpo pavattiviseso upari maggavipassanābalena",
  "anya-e0301n0:1467_12": "siddhoti veditabbo. Tathā hi aṭṭhakathāsu upari tiṇṇaṃ maggānaṃ vipassanā niyāmetīti",
  "anya-e0301n0:1467_13": "vuttaṃ. Ye pana diṭṭhadhammevā sakkaanāthapiṇḍikavisākhādayo viya sattasu bhavesu",
  "anya-e0301n0:1467_14": "yatthakatthaci bhavevā jhānaṃ uppādetvā brahmalokaṃ gacchanti. Yeca brahmalokeyeva",
  "anya-e0301n0:1467_15": "sotāpattimaggaṃ labhitvā tattheva parinibbāyanti. Tesaṃ tathārūpo pavatti viseso",
  "anya-e0301n0:1467_16": "mahaggatajjhānabalena siddhoti. Yasmāca pāḷiyaṃ sattakkhattuṃ devecāti etena kāmabhave",
  "anya-e0301n0:1467_17": "satta opapātika paṭisandhiyo dasseti. Sattakkhattuṃ manussecāti etena satta gabbhaseyyakapaṭisandhiyo",
  "anya-e0301n0:1467_18": "dassetīti ubhayena cuddasa paṭisandhiyo dassitā honti. Tasmā tena pariyāyena labbhamāne",
  "anya-e0301n0:1467_19": "cuddasabhave sandhāya sakkapañhasutte –",
  "anya-e0301n0:1468_0": "Ito satta tato satta, saṃsarāni catuddasāti vuttaṃ. Tathā aṅguttareca tikanipāte",
  "anya-e0301n0:1468_1": "sace udāyi ānando avitarāgo kālaṃ kareyya, tena cittapasādena sattakkhattuṃ devesu",
  "anya-e0301n0:1468_2": "devarajjaṃ kareyya. Sattakkhattuṃ imasmiṃyeva jambudīpe mahārajjaṃ kareyya. Apica",
  "anya-e0301n0:1468_3": "udāyi ānando diṭṭhevadhamme parinibbā yissatīti vuttaṃ. Keci pana imehi suttapadehi",
  "anya-e0301n0:1468_4": "sattakkhattu paramassa sotāpannassa kāmabhave cuddasa paṭisandhiyo icchanti. Mahāvaggasaṃyuttaṭīkāyañca",
  "anya-e0301n0:1468_5": "keci pana kāmabhave sattakkhattuṃeva uppajjati, na tato uddhanti vadanti. Taṃ vīmaṃsitabbanti",
  "anya-e0301n0:1468_6": "vuttaṃ. Vibhaṅge pana tattha tattha aṭṭhānasuttesuca aṭṭhānametaṃ anavakāso yaṃ diṭṭhisampanno",
  "anya-e0301n0:1468_7": "puggalo aṭṭhamaṃ bhavaṃ nibbatteyya, netaṃ ṭhānaṃ vijjatītica, aṅguttare chakkanipāte",
  "anya-e0301n0:1468_8": "abhabbo diṭṭhasampanno puggalo aṭṭhamaṃ bhavaṃ nibbattetunti ca, mahāniddese ajitapañhe",
  "anya-e0301n0:1468_9": "sohāpattimaggañāṇena abhisaṅkhāraviññāṇassa, nirodhena sattabhave thapetvā anama",
  "anya-e0301n0:1468_10": "taggesaṃsāre ye uppajjeyyuṃ nāmañca rūpañca, etthete nirujjhanti. Vūpasamanti. Atthaṃ",
  "anya-e0301n0:1468_11": "gacchanti. Paṭipassambhantītica, evaṃ daḷhaṃ katvā vuttattā yathāvuttanayeneva tesaṃ",
  "anya-e0301n0:1468_12": "suttapadānaṃ attho veditabboti. Rāgadosamohānanti kāmarāgassa dosassa tadekaṭṭhamohassaca.",
  "anya-e0301n0:1468_13": "Tanukarattāti yathā sotāpannasantāne uppajjantā dhammikesu kāmavatthūsu balavantā",
  "anya-e0301n0:1468_14": "hutvā uppajjanti. Yato tesaṃ methunavatthusamāyogopi pavattati, tathā uppajjituṃ",
  "anya-e0301n0:1468_15": "asamatthe katvā saṃlikhanavasena tanukaraṇato. Adhiccuppattivasenaca pariyuṭṭhānamandatāvasenaca",
  "anya-e0301n0:1468_16": "tanukabhāvaṃ sādhanatoti attho. Tattha adhiccuppattivasenāti kadāci cirena uppattivasena.",
  "anya-e0301n0:1468_17": "Pariyuṭṭhānamandatāyāti cirena uppajjantānaṃpi mandataraṃ pariyuṭṭhānavasena. Mahāsivattherena",
  "anya-e0301n0:1468_18": "pana tesaṃpi methunavatthu samāyogo icchito. So mahāṭṭhakathāyaṃ paṭikkhitto. Yañca",
  "anya-e0301n0:1468_19": "chakkanipāte migāsālavatthumhi abrahmacārinopi isidattassa brāhmaṇassa sakadāgāmittaṃ",
  "anya-e0301n0:1468_20": "bhagavatā byākataṃ, taṃpi tassa āsannamaraṇakāle adhigamavasena byākatanti veditabbaṃ.",
  "anya-e0301n0:1468_21": "Sakiṃdeva imaṃ lokaṃ āgantvā āgamanato sakadāgāmīnāma hotīti yojanā. Yamettha vattabbaṃ,",
  "anya-e0301n0:1468_22": "taṃ heṭṭhā pathamaparicchede vuttameva. Arahattaṃbhāvetvāti arahattamaggaṃ bhāvetvākhīṇā",
  "anya-e0301n0:1468_23": "cattāro āsavā yassāti khīṇāsavo. Dakkhiṇā vuccati kammañca kammaphalañca saddahitvā",
  "anya-e0301n0:1468_24": "āyatiṃ phalapaṭilābhatthāya dinnadānaṃ. Dakkhanti vaḍḍhanti sattā etāyāti katvā.",
  "anya-e0301n0:1468_25": "Tāya pana dakkhiṇāya vipattikarānaṃ kilesānaṃ sabbaso abhāvato sampattikarānañca",
  "anya-e0301n0:1468_26": "sīlakkhandhādiguṇānaṃ sabbaso paripuṇṇattā dakkhiṇeyyesu aggo jeṭṭhako hutvā taṃdakkhiṇaṃ",
  "anya-e0301n0:1468_27": "paṭiggahituṃ arahatīti aggadakkhiṇeyyo. Puggalabhedoti catunnaṃ phalaṭṭhapuggalānaṃ",
  "anya-e0301n0:1468_28": "saṅkhepabhedo. Vitthārabhedo pana evaṃ veditabbo, aṭṭhakathāsu tāva catuvīsati sotāpannā,",
  "anya-e0301n0:1468_29": "dvādasa sakadāgāmino, aṭṭhacattālīsa anāgāmino, dvādasa arahantoti phalaṭṭhānaṃ channavutibhedo",
  "anya-e0301n0:1468_30": "vutto. Tattha saddhādhimutto paññādhimuttoti dve sotāpannā honti. Te ekabījī kolaṃkolo",
  "anya-e0301n0:1468_31": "sattakkhattuparamocāti tīhi guṇitā cha. Puna catūhi paṭipadāhi guṇitā catuvīsati",
  "anya-e0301n0:1468_32": "honti. Tividha vimokkhacatupaṭipadānaṃ pana bhedena dvādasa sakadāgāmino dvādasa",
  "anya-e0301n0:1468_33": "arahantoca honti. Anāgāmino pana avihesu tāva tayo antarāparinibbāyino, eko upahacca",
  "anya-e0301n0:1468_34": "parinibbāyī, eko uddhaṃ soto akaniṭṭhagāmīti pañca. Teyeva sasaṅkhāraparinibbāyī",
  "anya-e0301n0:1468_35": "asaṅkhāraparinibbāyīcāti dvīhi guṇitā dasa. Tathā atappasu dassasudassīsu ticattālīsa",
  "anya-e0301n0:1468_36": "honti. Akaniṭṭhe pana uddhaṃsoto akaniṭṭhagāmīnāma natthīti cattāro sasaṅkhāraparinibbāyino",
  "anya-e0301n0:1468_37": "cattāro asaṅkhāraparinibbāyinoti aṭṭhāti. Sabbe aṭṭhacattālīsa hontīti. Suttanipātaṭṭhakathāyaṃ",
  "anya-e0301n0:1468_38": "pana dvādasa sotāpannā, dvādasa sakadāgāmino, catuvīsati anāgāmino, dve arahanto,",
  "anya-e0301n0:1468_39": "cattāro maggaṭṭhāti catupaññāsa honti. Teyeva saddhādhura paññādhura vasena dvīhi",
  "anya-e0301n0:1468_40": "guṇitā aṭṭhasataṃ puggalā hontīti āgato. Etthāti etasmiṃ puggalabhede. Sabbesaṃpīti",
  "anya-e0301n0:1468_41": "catunnaṃ phalaṭṭhānaṃpi sādhāraṇāva. Na nirodhasamāpatti viya ekaccānaṃeva sādhāraṇāti",
  "anya-e0301n0:1468_42": "adhippāyo. Ativiya mamāyitassa abhinindi tassa ajjhositassa attano cittasantānassa",
  "anya-e0301n0:1468_43": "apavattikaraṇaṃ nāma bahalarāgavimuttānaṃeva sijjhatīti vuttaṃ, anāgāmīnañceva arahantānañcalabbhatīti.",
  "anya-e0301n0:1468_44": "Tesaṃpi aṭṭhasamāpattilābhīnaṃ kāmarūpabhavagatānaññeva idha gahaṇaṃ daṭṭhabbaṃ.",
  "anya-e0301n0:1468_45": "Kasmā, ādito paṭṭhāya anupubbanirodhabaleneva gantabbattā. Tenāha tatthātiādi. Tatrāyaṃ",
  "anya-e0301n0:1468_46": "vidhi, pathamajjhānaṃ samāpajjitvā vuṭṭhāya tattha gate saṅkhāre aniccato dukkhato",
  "anya-e0301n0:1468_47": "anattato vipassati. Tato dutīyajjhānaṃ samāpajjitvā vuṭṭhāya tatthagate saṅkhāre",
  "anya-e0301n0:1468_48": "tatheva vipassati. Tato tatīyaṃ jhānaṃ. Tato catutthaṃ jhānaṃ. Tato pañcamaṃ jhānaṃ.",
  "anya-e0301n0:1468_49": "Tato ākāsānañcāyatanaṃ. Tato viññāṇañcā yatanaṃ samāpajjitvā vuṭṭhāya tatthagate",
  "anya-e0301n0:1468_50": "saṅkhāre tatheva vipassati. Tato ākiñcaññāyatanaṃ samāpajjitvā vuṭṭhāya nānābaddhaavikopanaṃ",
  "anya-e0301n0:1468_51": "saṅghapatimānanaṃ satthupakkosanaṃ addhāna paricchedoti imaṃ catubbidhaṃ pubbakiccaṃ",
  "anya-e0301n0:1468_52": "karoti. Tato nevasaññā nāsaññāyatanaṃ samāpajjati. Ekaṃvā dvevā cittavāre atikkamitvā",
  "anya-e0301n0:1468_53": "acittako hoti nirodhaṃ phusatīti. Tatthatatthevāti tato tato jhānato tasmiṃ tasmiṃ",
  "anya-e0301n0:1468_54": "vuṭṭhitakāleeva. Vipassantoti nirodhassa samatha vipassanā yuganandhabaleneva pattabbattā",
  "anya-e0301n0:1468_55": "vipassanābalenapi cittasantānassa saṇhasukhumabhāvā pādanatthaṃ idaṃ pathamajjhānaṃ",
  "anya-e0301n0:1468_56": "aniccantiādinā nayena vipassanto. Yāvaākiñcaññāyatanaṃgantvāti yāva ākiñcaññāyatanajjhānaṃ,",
  "anya-e0301n0:1468_57": "tāva samāpajjanavuṭṭhānavipassanāvasena gantvā. Āvajjanādhiṭṭhāna paccavekkhanānipettha",
  "anya-e0301n0:1468_58": "icchitabbāniyeva. Teneva hi paṭisambhidāmagge pañcavidhā vasiyo nirodhaparikammesu",
  "anya-e0301n0:1468_59": "vuttāti. Tatoparanti ākiñcaññāyatanajjhānagate saṅkhārevipassanānantaraṃ, adhiṭṭhātabbanti",
  "anya-e0301n0:1468_60": "adhiṭṭheyyaṃ. Attano sarīrābandhe parikkhāre thapetvā nānābandhāni civarādīni parikkhārāni",
  "anya-e0301n0:1468_61": "aggiādinā parissayena māvinassantūtivā, ekasīmāyaṃ saṅghakamme karīyamāne saṅgho",
  "anya-e0301n0:1468_62": "maṃ pabhimānessati, tadā vuṭṭhahāmītivā, satthā maṃ kenacikāraṇena pakkosā pessati,",
  "anya-e0301n0:1468_63": "tadā vuṭṭhahāmītivā adhiṭṭhānakiccaṃ. Ādisaddena nirodhabbhantareeva maraṇaṃ nukho",
  "anya-e0301n0:1468_64": "me bhavissatīti evaṃ pavatto addhāna paricchedo gahito. Dvinnaṃ.La. Vocchijjaticittasantati",
  "anya-e0301n0:1468_65": "tadatthāya ādito paṭṭhāya tathārūpassa payogavisesassa suṭṭhu katattā. Tatoti tasmiṃ",
  "anya-e0301n0:1468_66": "kāle. Anāgāmino anāgāmi phalacittaṃ nirāvajjanaṃpi nipparikammaṃpīti adhippāyo. Tathāhi",
  "anya-e0301n0:1468_67": "ādito paṭṭhāya punappunaṃ pavattitaṃ vipassanāparikammameva tassa parikammaṭṭhāne",
  "anya-e0301n0:1468_68": "tiṭṭhati. Na visuṃ āsannaparikammaṃ nāma atthīti. Paccavekkhananti phalapaccavekkhanaṃ.",
  "anya-e0301n0:1468_69": "Evaṃ duvidhaṃ kammaṭṭhānanayaṃ niddisitvā idāni yadatthaṃ so niddisīyati, tadatthe",
  "anya-e0301n0:1468_70": "sotujane niyojento bhāve tabbanti gāthamāha. Tattha paṭipajjitabbāti paṭipatti. Paṭipajjantivā",
  "anya-e0301n0:1468_71": "etāya uparupari visesanti paṭipatti. Sīlādidhammo. Rasīyati nirāmisasukhānubhavanavasena",
  "anya-e0301n0:1468_72": "anubhavīyatīti raso. Jhānamagga phalabhūto adhigamadhammo. Arahatta phalamevavā.",
  "anya-e0301n0:1468_73": "Tadubhayaṃ paṭicca uppannapītisomanassamevavā. Paṭipattiyā raso paṭipatti raso. Soeva",
  "anya-e0301n0:1468_74": "assāditabbaṭṭhena assādo cāti paṭipatti rasassādo. Sāsane paṭipattirasassādaṃ patthayantena",
  "anya-e0301n0:1468_75": "bhikkhunā iccevaṃ mayā niddiṭṭhaṃ uttamaṃ bhāvanādvayaṃ bhāvetabbanti sambandho.",
  "anya-e0301n0:1469": "Iti paramatthadīpaniyānāma abhidhammatthasaṅgahassa",
  "anya-e0301n0:1470": "Catutthavaṇṇanāya kammaṭṭhānasaṅgahassa",
  "anya-e0301n0:1471": "Paramatthadipanā niṭṭhitā.",
  "anya-e0301n0:1472": "Nigama paramatthadīpanī",
  "anya-e0301n0:1473_0": "172. Cārittena kulācārena sobhite ñāti mitta dhana bhogasampattiyā visāle kule udayo",
  "anya-e0301n0:1473_1": "vaḍḍhi yassa soti cārittasobhitavisālakulodayo. Tena. Saddhāya abhivuḍḍhānaṃ parisuddhānañca",
  "anya-e0301n0:1473_2": "attano sīlasutacāgādiguṇānaṃ udayo vaḍḍhi etasminti saddhātivuḍḍhaparisuddhaguṇodayo.",
  "anya-e0301n0:1473_3": "Tena. Nampavhayenāti nampanāmakena upāsakena. Paṇidhāyāti bhusaṃ nidhāya hadaye thapetvā",
  "anya-e0301n0:1473_4": "upādāya paṭicca. Parānukampanti paresaṃ attano mandabuddhīnaṃ pacchimajanānaṃ anukampaṃ",
  "anya-e0301n0:1473_5": "anudayaṃ kāruññaṃ paṇidhāyāti sambandho. Patthitanti abhiyācitaṃ. Puññena tena vipulenāti",
  "anya-e0301n0:1473_6": "tena vipulena abhidhammattha saṅgahapakaraṇassa karaṇapuññena. Tumūlasomanti evaṃ",
  "anya-e0301n0:1473_7": "nāmakaṃ vihāraṃ. Vuttañhi khuddasikkhāṭīkāyaṃsīhaḷadīpe tumūlasomavihāre saṅghassa",
  "anya-e0301n0:1473_8": "pākavattaṃpi tāla paṇṇaṃ vikkiṇitvā karīyati. Na hi tattha paṇṇena attho atthi. Sabbepi",
  "anya-e0301n0:1473_9": "iṭṭhakacchannā pāsādādayoti. Eso kira vihāro ādito abhayagirirañño aggamahesibhūtāya",
  "anya-e0301n0:1473_10": "somadeviyā kārāpitattā yāvajjatanāpi somavihārotveva paññāyittha. Tumūlasaddo pana",
  "anya-e0301n0:1473_11": "vipulasaddapariyāyo.",
  "anya-e0301n0:1474": "Athettha vattati saddo, tumūlo bheravo mahā;",
  "anya-e0301n0:1475": "Hatthināge padinnamhi, sivīnaṃ raṭṭhavaḍḍhaneti.",
  "anya-e0301n0:1476": "Ādīsu",
  "anya-e0301n0:1477_0": "Viya. Soca vihāro saṭṭhimattehi mahāpariveṇehi saṇṭhito hotīti ativiya vipulo mahanto",
  "anya-e0301n0:1477_1": "vitthiṇṇo hoti. Tasmā so vipulattā mahantattā vitthiṇṇattā tumūla somoti vuccati.",
  "anya-e0301n0:1477_2": "Taṃ tumūlasomaṃ. Atthato mahāsoma vihāranti vuttaṃ hoti. Etena thero attano ācariyavaṃsassa",
  "anya-e0301n0:1477_3": "vasana vihāraṃ kitteti. Attano vasanaṭṭhānaṃ pana nāmarūpaparicchede kittitaṃ. Dhaññādhivāsanti",
  "anya-e0301n0:1477_4": "tasmiṃ vihāre ādikammikabhūta mahindattherādīnaṃ puññavantattherānaṃ ajjhāvuṭṭhabhūtaṃ.",
  "anya-e0301n0:1477_5": "Dīpapasādaka mahāmahindattherassa hi vaṃse jātattā tasmiṃ vihāre ādikammikabhūto",
  "anya-e0301n0:1477_6": "mahātheropi mahindattheronāmāti dhātuvaṃse vutto. Uditoditanti ativiya uditaṃ. Nabhamajjhe",
  "anya-e0301n0:1477_7": "puṇṇacandamaṇḍalaṃ viya sakalasīhaḷadīpe ativiya uggatanti attho. Ariyamaggapaññāvasena",
  "anya-e0301n0:1477_8": "pariyattivesārajjādi paññāvasenavā avadātehi pariyodātehi guṇehi sotitāti paññāvadātaguṇasotitā.",
  "anya-e0301n0:1477_9": "Te eva lajjīpāpagarahino. Maññantūti anussarantu. Puññavibhāvodaya maṅgalāyāti vipulānaṃ",
  "anya-e0301n0:1477_10": "puññānaṃ vaḍḍhisaṅkhāta maṅgalatthāya. Tatrāyaṃ yojanā, puññena tena vipulena dhaññādhivāsaṃ",
  "anya-e0301n0:1477_11": "uditoditaṃ tumūlasoma vihārañca tattha nipāsino mahindattherādike paññāvadāta guṇasobhite",
  "anya-e0301n0:1477_12": "lajjibhūte bhikkhūca puññavibhavodayamaṅgalāya āyukantaṃ maññantu pacchimā janāti.",
  "anya-e0301n0:1477_13": "Athavā, taṃvihāraṃ aññe paññāvadāta guṇasobhita lajjī bhikkhū maññantūti yojanā.",
  "anya-e0301n0:1477_14": "Etena thero pacchimajanānaṃ chasu anuttariyadhammesu anussatānuttariyasaṅkhātaṃ puññavisesañca",
  "anya-e0301n0:1477_15": "mayaṃpi tādisaguṇabhāgino bhavissāmāti ussāhanupāyañca paṭipādesīti.",
  "anya-e0301n0:1478": "Paramatthadīpanī nigamakathā",
  "anya-e0301n0:1479": "Ettāvatāca –",
  "anya-e0301n0:1480": "Nagare dīparaṅgamhi, gāme ti nāmake;",
  "anya-e0301n0:1481": "Aṭṭhasuññadvayekamhi, sāke jātena yā mayā.",
  "anya-e0301n0:1482": "Muṃrvāgāme araññamhi, laṅghatīti vissutālaye;",
  "anya-e0301n0:1483": "Vasatā mahato bhikkhu, gaṇassa hitakārinā.",
  "anya-e0301n0:1484": "Paramatthadīpanīnāma, saṅkhatā sāradassinā;",
  "anya-e0301n0:1485": "Sāresīnaṃ hitatthāya, sārāsāravivekinaṃ.",
  "anya-e0301n0:1486": "Suniṭṭhitā ayaṃ ṭīkā, nibbhayā nirupaddavā;",
  "anya-e0301n0:1487": "Navapañcadvayekamhi, sāke komudasārade.",
  "anya-e0301n0:1488": "Tathā kalyāṇasaṅkappā, sādhūnaṃ amatapphalā;",
  "anya-e0301n0:1489": "Niṭṭhaṃ gacchantu sabbepi, nibbhayā nirupaddavā.",
  "anya-e0301n0:1490": "Yathā lokamhi jotanti, ubho candimasūriyā;",
  "anya-e0301n0:1491": "Tatheva paramatthesu, ayaṃ paramatthadīpanī.",
  "anya-e0301n0:1492": "Pāḷiyattesu sā subhā, saddaniruttidīpanī;",
  "anya-e0301n0:1493": "Ubho lokamhi jotantu, saddhammo yāva tiṭṭhatīti.",
  "anya-e0301n0:1494_0": "Tattha nagare dīparaṅgamhīti dīpavāsimahājanaṃ rañjetīti dīparaṅganti laddhanāme",
  "anya-e0301n0:1494_1": "nagare. Gāme nāmaketi rohitamigānaṃ nivāsabhūmitale patiṭṭhitattā evaṃnāmake mahāgāme.",
  "anya-e0301n0:1494_2": "Sāketi kaliyuge. Yā mayāti paramatthadīpanīnāma yāṭīkā mayā saṅkhatāti sambandho.",
  "anya-e0301n0:1494_3": "Laṅghatīti vissutālayeti evaṃvissute araññavihāre. Sāresīnanti sāragavesīnaṃ. Sārāsāravivekinanti",
  "anya-e0301n0:1494_4": "ayaṃ sāro ayaṃ asāroti evaṃ sārañca asārañcavive cetvā jānituṃ samatthānaṃ. Sāketi",
  "anya-e0301n0:1494_5": "kaliyuge. Komudasāra deti kumudapupphayutte saradautu pariyāpannepacchi makattikamāse.",
  "anya-e0301n0:1494_6": "Amatapphalāti nibbānapayojanā. Subhāti atthabyañjanasampattiyā sobhaṇā. Saddhammoti",
  "anya-e0301n0:1494_7": "tividhaṃ satthusāsanaṃ vuccatīti.",
  "anya-e0301n0:1495": "Iti abhidhammatthasaṅgahapakaraṇassa catutthasaṃvaṇṇanā",
  "anya-e0301n0:1496": "Bhūtā paramatthadīpanīnāmā yaṃṭīkā",
  "anya-e0301n0:1497": "Sabbākārena niṭṭhitā."
}