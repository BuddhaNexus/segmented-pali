{
  "atk-s0403a6:0": "(7) 2. Saññāvaggo",
  "atk-s0403a6:1": "1-2. Saññāsuttadvayavaṇṇanā",
  "atk-s0403a6:2_0": "61-62. Dutiyassa paṭhame mahapphalāti vipākaphalena mahapphalā. Vipākānisaṁseneva",
  "atk-s0403a6:2_1": "mahānisaṁsā. Amatogadhāti nibbānapatiṭṭhā. Sabbalokeanabhiratisaññāti sabbasmiṁ tedhātusannivese",
  "atk-s0403a6:2_2": "loke ukkaṇṭhitassa uppajjanakasaññā. Dutiyaṁ uttānatthameva.",
  "atk-s0403a6:3": "3-4. Vaḍḍhasuttadvayavaṇṇanā",
  "atk-s0403a6:4": "63-64. Tatiye varādāyīti uttamassa varassa ādāyako. Sesamettha catutthe ca uttānatthamevāti.",
  "atk-s0403a6:5": "5. Sākacchasuttavaṇṇanā",
  "atk-s0403a6:6": "65. Pañcame alaṁsākacchoti sākacchāya yutto. Āgataṁ pañhanti pucchitaṁ pañhaṁ. Byākattā hotīti vissajjitā hoti.",
  "atk-s0403a6:7": "6. Sājīvasuttavaṇṇanā",
  "atk-s0403a6:8_0": "66. Chaṭṭhe alaṁsājīvoti sājīvāya yutto. Sājīvoti pañhapucchanañceva pañhavissajjanañca.",
  "atk-s0403a6:8_1": "Sabbepi hi sabrahmacārino pañhaṁ upajīvanti, tenetaṁ pañhapucchanavissajjanaṁ samānājīvatāya",
  "atk-s0403a6:8_2": "sājīvoti vuttaṁ. Kataṁ pañhanti abhisaṅkhataṁ pañhaṁ.",
  "atk-s0403a6:9": "7-10. Paṭhamaiddhipādasuttādivaṇṇanā",
  "atk-s0403a6:10_0": "67-70. Sattame ussoḷhīti adhimattavīriyaṁ. Aṭṭhame attano bodhimaṇḍe paṭividdhe āgamanaiddhipāde",
  "atk-s0403a6:10_1": "kathetvā upari attanova cha abhiññā kathesīti. Navamadasamesu vipassanā kathitā.",
  "atk-s0403a6:10_2": "Sesaṁ sabbattha uttānamevāti.",
  "atk-s0403a6:11": "Saññāvaggo dutiyo."
}