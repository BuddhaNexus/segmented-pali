{
  "tika-s0404t13:0": "1. Ānisaṁsavaggo",
  "tika-s0404t13:1": "1. Kimatthiyasuttavaṇṇanā",
  "tika-s0404t13:2_0": "1. Dasakanipātassa paṭhame avippaṭisāratthānīti avippaṭisārappayojanāni. Avippaṭisārānisaṁsānīti",
  "tika-s0404t13:2_1": "avippaṭisārudayāni. Etena avippaṭisāro nāma sīlasssa udayamattaṁ, saṁvaddhitassa",
  "tika-s0404t13:2_2": "rukkhassa chāyāpupphasadisaṁ, añño eva panānena nipphādetabbo samādhiādiguṇoti dasseti.",
  "tika-s0404t13:2_3": "‘‘Yāva maggāmaggañāṇadassanavisuddhi, tāva taruṇavipassanā’’ti hi vacanato upakkilesavimuttaudayabbayañāṇato",
  "tika-s0404t13:2_4": "paraṁ ayañca vipassanā virajjati yogāvacaro viratto puriso viya bhariyāya saṅkhārato etenāti virāgo.",
  "tika-s0404t13:3": "Kimatthiyasuttavaṇṇanā niṭṭhitā.",
  "tika-s0404t13:4": "2-5. Cetanākaraṇīyasuttādivaṇṇanā",
  "tika-s0404t13:5_0": "2-5. Dutiye saṁsāramahoghassa paratīrabhāvato yo naṁ adhigacchati, taṁ pāreti gametīti",
  "tika-s0404t13:5_1": "pāraṁ, nibbānaṁ. Tabbidūratāya natthi ettha pāranti apāraṁ, saṁsāro. Tenāha ‘‘orimatīrabhūtā",
  "tika-s0404t13:5_2": "tebhūmakavaṭṭā’’tiādi. Tatiyādīsu natthi vattabbaṁ.",
  "tika-s0404t13:6": "Cetanākaraṇīyasuttādivaṇṇanā niṭṭhitā.",
  "tika-s0404t13:7": "6. Samādhisuttavaṇṇanā",
  "tika-s0404t13:8_0": "6. Chaṭṭhe santaṁ santanti appetvā nisinnassātiādīsu santaṁ santaṁ paṇītaṁ paṇītantiādīni",
  "tika-s0404t13:8_1": "vadati. Iminā pana ākārena taṁ paṭivijjhitvā tattha cittaṁ upasaṁharato phalasamāpattisaṅkhāto",
  "tika-s0404t13:8_2": "cittuppādo tathā pavattatīti veditabbo. Sesaṁ sabbattha uttānameva.",
  "tika-s0404t13:9": "Samādhisuttavaṇṇanā niṭṭhitā.",
  "tika-s0404t13:10": "Ānisaṁsavaggavaṇṇanā niṭṭhitā."
}