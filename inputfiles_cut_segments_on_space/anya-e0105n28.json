{
  "anya-e0105n28:0": "Porāṇavacanadassanaṁ",
  "anya-e0105n28:1_0": "Na kevalaṁ ācariyo aṭṭhakathāyoyeva nissayabhāvena dassesi, atha kho “porāṇā panāhū”tiādinā",
  "anya-e0105n28:1_1": "porāṇānaṁ vacanampi dassesiyeva. Tadettha dvāvīsatiyā ṭhānesu diṭṭhaṁ visuddhi. 1.15,",
  "anya-e0105n28:1_2": "137, 142, 217, 252, 303; 2.581, 675-676, 689, 706, 736, 745, 746, 749,755, 778, 839.",
  "anya-e0105n28:1_3": "Ke panete porāṇā nāma? Yāva catutthasaṅgītikālā saṅgītikāresu pariyāpannā vā tādisā",
  "anya-e0105n28:1_4": "vā mahātherāti veditabbā. Tathā hi paṭisambhidāmagge (292-3-piṭṭhesu).",
  "anya-e0105n28:2": "“Obhāse ceva ñāṇe ca, pītiyā ca vikampati…pe…",
  "anya-e0105n28:3": "Dhammuddhaccakusalo hoti, na ca vikkhepaṁ gacchatī”ti –",
  "anya-e0105n28:4_0": "Evamāgatā gāthāyo idha (273-4-piṭṭhesu) porāṇānaṁ vacanabhāvena dassitā. Yadi cimā",
  "anya-e0105n28:4_1": "gāthāyo saṅgītikārehi pakkhittā bhaveyyuṁ yathā parivārapāḷiyaṁ (3-piṭṭhe) āgatā",
  "anya-e0105n28:4_2": "ācariyaparamparādīpikā gāthāyo, tā hi samantapāsādikāyaṁ (1, 46-piṭṭhe) porāṇavacanabhāvena",
  "anya-e0105n28:4_3": "dassitā, evaṁ sati teyeva saṅgītikārā porāṇāti veditabbā. Atha paṭisambhidāmaggadesakeneva",
  "anya-e0105n28:4_4": "bhāsitā bhaveyyuṁ, te viya garukaraṇīyā paccayikā saddhāyitabbakā mahātherā porāṇāti",
  "anya-e0105n28:4_5": "veditabbā. Samantapāsādikāsumaṅgalavilāsinīādīsu “porāṇā pana evaṁ vaṇṇayantī”tiādinā",
  "anya-e0105n28:4_6": "vuttaṭṭhānesupi tādisāva ācariyā porāṇāti vuttā."
}