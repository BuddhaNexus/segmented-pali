{
  "tika-vin06t5:0": "Parivāravaṇṇanā",
  "tika-vin06t5:1": "Soḷasamahāvāravaṇṇanā",
  "tika-vin06t5:2": "Paññattivāravaṇṇanā",
  "tika-vin06t5:3_0": "1-2. Sīlasamādhipaññāvimuttivimuttiñāṇadassanasaṅkhātassa dhammakkhandhasarīrassa",
  "tika-vin06t5:3_1": "sāsaneti attho. Parivāroti saṅgahaṁ yo samāruḷho, tassa parivārassa. Vinayabhūtā",
  "tika-vin06t5:3_2": "paññatti vinayapaññatti. “Paññattikālaṁ jānatā”ti dukanayavasena vatvā puna suttantanayena",
  "tika-vin06t5:3_3": "vattuṁ “apica pubbenivāsādīhī”ti vuttaṁ. Tattha passanaṁ nāma dassanattā dibbacakkhunā",
  "tika-vin06t5:3_4": "yojitaṁ paṭivedhañāṇadassanaṁ. Desanāpaññāya passatāti āsayānusayādike. Pucchāyāti",
  "tika-vin06t5:3_5": "sattamī. Punapi etthāti pucchāvissajjane. Micchādiṭṭhīti natthikadiṭṭhi antaggāhikadiṭṭhi.",
  "tika-vin06t5:3_6": "“Ājīvahetu paññattānī”ti vacanato imāni cha sikkhāpadāni ṭhapetvā sesā ācāravipatti",
  "tika-vin06t5:3_7": "nāmāti veditabbaṁ. Kāyena pana āpattiṁ āpajjatīti ettha “pubbabhāge sevanacittamaṅgaṁ",
  "tika-vin06t5:3_8": "katvā kāyadvārasaṅkhātaṁ viññattiṁ janayitvā pavattacittuppādasaṅkhātaṁ āpattiṁ āpajjati,",
  "tika-vin06t5:3_9": "kiñcāpi cittena samuṭṭhāpitā viññatti, tathāpi cittena adhippetassa atthassa viññattiyā",
  "tika-vin06t5:3_10": "sādhitattā ‘kāyadvārena āpajjatī’ti vutta”nti imamatthaṁ sandhāya vuttaṁ, na bhaṇḍanādittayavūpasamaṁ.",
  "tika-vin06t5:3_11": "Āpāṇakoṭikanti jīvitapariyantaṁ katvā. Porāṇakehi mahātherehīti sīhaḷadīpe mahātherehi",
  "tika-vin06t5:3_12": "potthakaṁ āropitakāle ṭhapitāti attho. “Catutthasaṅgītisadisā potthakāruḷhasaṅgīti ahosī”ti vuttaṁ.",
  "tika-vin06t5:4": "Mahāvibhaṅge paññattivāravaṇṇanā niṭṭhitā.",
  "tika-vin06t5:5": "Katāpattivārādivaṇṇanā",
  "tika-vin06t5:6_0": "166. Katāpattivāre “saṅghikaṁ mañcaṁ vā”tiādi ajjhokāsattā vihārabbhantarepi āpajjanato",
  "tika-vin06t5:6_1": "leḍḍupātātikkamavasena vuttaṁ. Dutiye seyyaṁ santharitvāti abbhantare santharitabhāvato",
  "tika-vin06t5:6_2": "vihārato bahigamanepi taṁdivasānāgame āpajjanato “parikkhepaṁ atikkāmetī”ti vuttaṁ.",
  "tika-vin06t5:7_0": "171.Sañcicca pāṇaṁ jīvitā voropento catasso āpattiyoti ettha kiñcāpi tasmiṁ sikkhāpade",
  "tika-vin06t5:7_1": "tiracchānagatapāṇova adhippeto, atha kho pāṇoti vohārasāmaññato atthuddhāravasena",
  "tika-vin06t5:7_2": "“catasso”ti vuttaṁ. Esa nayo aññesupi evarūpesu ṭhānesu.",
  "tika-vin06t5:8": "173. Vikāle gāmappavesane “paṭhamaṁ pādaṁ parikkhepaṁ atikkāmeti, āpatti dukkaṭassā’ti vuttattā upacāre nāpajjati, parikkhepaṁ atikkamitvāva āpajjatīti siddhamevā”ti vadanti.",
  "tika-vin06t5:9_0": "193. Paccayavāre purimavārato viseso atthiyeva, “methunaṁ dhammaṁ paṭisevanto kati",
  "tika-vin06t5:9_1": "āpattiyo āpajjatī”ti vutte jatumaṭṭhakassokāso na jāto, idha pana “methunaṁ dhammaṁ",
  "tika-vin06t5:9_2": "paṭisevanapaccayā”ti vutte puggalaniddesābhāvā jatumaṭṭhakañca paviṭṭhaṁ, evaṁ viseso",
  "tika-vin06t5:9_3": "atthi. Tathā evarūpesu ṭhānesu.",
  "tika-vin06t5:10": "Mahāvibhaṅge ca bhikkhunivibhaṅge soḷasamahāvāravaṇṇanā niṭṭhitā.",
  "tika-vin06t5:11": "Samuṭṭhānasīsavaṇṇanā",
  "tika-vin06t5:12_0": "257.Anattāti attavirahitā “alavaṇabhojana”ntiādīsu viya. Karuṇāsītalabhāvena candasadiso.",
  "tika-vin06t5:12_1": "Kilesatimirappahānato ādicco. Yasmā te desayanti, tasmā aṅgīrasopi. Piṭake tīṇi desayi",
  "tika-vin06t5:12_2": "tesaṁ aññatarattāti attho. Vinayo yadi tiṭṭhati, evaṁ paṭipattisaddhammādi nīyati",
  "tika-vin06t5:12_3": "pavattatīti attho. Ayaṁ pana kathaṁ tiṭṭhatīti? Āha “ubhato cā”tiādi. Parivārena",
  "tika-vin06t5:12_4": "ganthitā tiṭṭhantīti attho. Tasseva parivārassa sutte. Niyatasamuṭṭhānaṁ kataṁ, vuttanti",
  "tika-vin06t5:12_5": "adhippāyo. Asambhinnasamuṭṭhānāni asaṅkarasamuṭṭhānāni, aññehi asadisasamuṭṭhānānīti",
  "tika-vin06t5:12_6": "attho. Yasmā parivāre sati vinayo tiṭṭhati, vinaye sati saddhammo tiṭṭhati, yasmā",
  "tika-vin06t5:12_7": "samuṭṭhānāni ca sutte dissanti, tasmā sikkheti attho. “Dhammakāmo supesalo”ti parivāre",
  "tika-vin06t5:12_8": "gāravajananatthaṁ vuttaṁ. Tatthāti “dissantī”ti tattha. “Ekena samuṭṭhānena samuṭṭhātīti",
  "tika-vin06t5:12_9": "paṭhamapārājikaṁ ekena samuṭṭhānena samuṭṭhātī”ti vuttaṁ. Pāḷiyañhi niddiṭṭhasamuṭṭhānañca",
  "tika-vin06t5:12_10": "dissati. “Tasseva parivārassa, samuṭṭhānaṁ niyato kata”nti vuttaṁ purimanayeti attho.",
  "tika-vin06t5:12_11": "Yathāñāyanti yathābhūtaṁ. “Sañcarittābhāsanañcā”ti pāṭho. “Sañcarittānubhāsanañcā”tipi",
  "tika-vin06t5:12_12": "atthi. Nayavajjehi vinayavajjehīti attho.",
  "tika-vin06t5:13": "Paṭhamapārājikasamuṭṭhānavaṇṇanā",
  "tika-vin06t5:14_0": "258.Nānubandhe pavattininti “yā pana bhikkhunī vutthāpitaṁ pavattiniṁ dve vassāni",
  "tika-vin06t5:14_1": "nānubandheyyā”ti vuttasikkhāpadañca. Ayaṁ pāṭho ekaccesu potthakesu na dissati. Chasattati",
  "tika-vin06t5:14_2": "paṭhamapārājikasamuṭṭhānā.",
  "tika-vin06t5:15": "Dutiyapārājikasamuṭṭhānavaṇṇanā",
  "tika-vin06t5:16_0": "259.“Kukkuccaṁ cīvaraṁ datvāti kukkuccuppādanañca dhammikānaṁ kammānaṁ chandaṁ datvā",
  "tika-vin06t5:16_1": "khīyanañca cīvaraṁ datvā khīyanañcā”ti pāṭho. “Datvā”ti uppaṭipāṭiyā vuttaṁ, tasmā",
  "tika-vin06t5:16_2": "“kukkuccaṁ dhammikaṁ datvāti pāṭho sundaro”ti vadanti, vicāretvā gahetabbaṁ.",
  "tika-vin06t5:17": "269.Akatanti abhinavaṁ.",
  "tika-vin06t5:18": "Antarapeyyālaṁ",
  "tika-vin06t5:19": "Katipucchāvāravaṇṇanā",
  "tika-vin06t5:20_0": "271.Paṭiniddesanti punappunaṁ niddisanaṁ. Āpattikkhandhehi vinītāni saṁvarānīti attho.",
  "tika-vin06t5:20_1": "Etehi āpattikkhandhehi. “Ārakā”ti nivattiatthena vuttattā taṁ puna sarūpena vattukāmo",
  "tika-vin06t5:20_2": "“bhusā vā”ti āha. “Gehaṁ dhūmena puṇṇaṁ ādhūmita”ntiādīsu viya rāgādiveraṁ maṇati",
  "tika-vin06t5:20_3": "vināseti. Etāyāti viratiyā. Vela calane. Niyyānaṁ maggaṁ sinoti bandhatīti setu.",
  "tika-vin06t5:20_4": "“Setughātoti vītikkamapaṭipakkhabhūtā virati, tadatthanibbattikaracittuppādo vā”ti",
  "tika-vin06t5:20_5": "vuttaṁ. “Dhammassavanagganti dhammaṁ suṇantānaṁ samūha”nti likhitaṁ. Sace na gacchati,",
  "tika-vin06t5:20_6": "vikkhitto vā nisīdati. Kāyappāgabbhiyaṁ kāyaduccaritaṁ. “Pamāde”ti vatvā tadatthaṁ",
  "tika-vin06t5:20_7": "dassetuṁ “sativippavāse”ti vuttaṁ.",
  "tika-vin06t5:21_0": "272-3.Saparasantāne vāti sasantāne vā parasantāne vā. Tathā vivadantā panāti bhedakaravatthūni",
  "tika-vin06t5:21_1": "nissāya vivadantā. Ubhayehipīti theranavehi. Nanti mettaṁ kāyakammaṁ. Yesaṁ puggalānaṁ",
  "tika-vin06t5:21_2": "piyaṁ karoti, tesaṁ mettākāyakammasaṅkhāto dhammo. Ettakanti āmisavibhattidassanaṁ.",
  "tika-vin06t5:21_3": "Asukassa cāti puggalavibhattidassanaṁ. “Dussīlassa adātumpi vaṭṭatī”ti vuttattā eva",
  "tika-vin06t5:21_4": "alajjiparibhogo vārito. Sabbesaṁ dātabbamevāti sanniṭṭhānena ajānantena vibhāgaṁ",
  "tika-vin06t5:21_5": "akatvā dātabbabhāvaṁ dīpetīti eke. “Sabbesaṁ dātabbamevā”ti vuttaṁ aṭṭhakathāsu.",
  "tika-vin06t5:21_6": "Tattha “alajjiukkhittakānaṁ paribhogasīsena sahatthā na dātabbaṁ, dāpetabbanti apare”ti",
  "tika-vin06t5:21_7": "vuttaṁ. Vicinitvā dānaṁ viceyya dānaṁ. Yasmā ayaṁ viseso kātabboyevāti ayaṁ karoti,",
  "tika-vin06t5:21_8": "tasmā puggalavibhāgo na katoti sambandho. Pakativaṇṇena visabhāgavaṇṇena. “Idaṁ nāma",
  "tika-vin06t5:21_9": "āpanno”ti parehi aparāmasitabbato aparāmaṭṭhāni. Anulomehi gahitasaṅkhārārammaṇehi",
  "tika-vin06t5:21_10": "nibbānārammaṇaṁ katvā niyyāti.",
  "tika-vin06t5:22": "Chaāpattisamuṭṭhānavārādivaṇṇanā",
  "tika-vin06t5:23": "276.“Paṭhamenaāpattisamuṭṭhānena dubbhāsitaṁ āpajjeyyāti na hīti vattabba”nti vuttaṁ vācācittavasenevāpajjitabbato.",
  "tika-vin06t5:24_0": "277.Kuṭiṁkarotīti ettha sañcarittamavatvā dukkaṭathullaccayasaṅghādisesānaṁ ekasmiṁ",
  "tika-vin06t5:24_1": "vatthusmiṁ paṭipāṭiyā uppattidassanatthamidaṁ vuttaṁ. Na hi sañcaritte eva āpajjati.",
  "tika-vin06t5:24_2": "“Iminā pana nayena sabbattha paṭipāṭiyā aggahaṇe kāraṇaṁ veditabba”nti vuttaṁ.",
  "tika-vin06t5:25": "283.Vivekadassināti tadaṅgavivekādipañcavidhavivekadassinā.",
  "tika-vin06t5:26": "284.Attano duṭṭhullanti saṅghādisesaṁ.",
  "tika-vin06t5:27_0": "288.Vivādādhikaraṇapaccayāti aññehi, attanā vā pubbabhāge āpannapaccayāti attho.",
  "tika-vin06t5:27_1": "Omasatīti “ayaṁ dhammo, ayaṁ vinayo”ti vivadanto “tvaṁ kiṁ jānāsī”tiādinā omasati.",
  "tika-vin06t5:27_2": "Tīhi samathehi sammukhāvinayapaṭiññātakaraṇatiṇavatthārakehi. “Sammukhāvinayañcettha",
  "tika-vin06t5:27_3": "sabbattha icchitabbato ‘sammukhāvinayena ceva paṭiññātakaraṇena cā’tiādinā dvīhipi",
  "tika-vin06t5:27_4": "yojitaṁ. Esa nayo sabbatthā”ti vuttaṁ.",
  "tika-vin06t5:28": "291.Ṭhapetvā satta āpattiyoti ettha “kiñcāpi avasesā natthi, tathāpi paṭipāṭiyā pāṭavajananatthaṁ pucchā katā”ti vuttaṁ.",
  "tika-vin06t5:29": "Antarapeyyālaṁ niṭṭhitaṁ.",
  "tika-vin06t5:30": "Samathabhedavaṇṇanā",
  "tika-vin06t5:31": "Adhikaraṇapariyāyavārādivaṇṇanā",
  "tika-vin06t5:32_0": "293-4.Lobhakāraṇāvivādanato “lobho pubbaṅgamo”ti vuttaṁ. Evaṁ sesesu. Ṭhānānītiādīni",
  "tika-vin06t5:32_1": "kāraṇavevacanāni. Kāraṇañhi tiṭṭhanti etthāti ṭhānaṁ, vasanti etthāti vatthu, bhavanti",
  "tika-vin06t5:32_2": "etthāti bhūmīti vuccati. Ke tiṭṭhanti vasanti bhavanti cāti? Vivādādhikaraṇādayo.",
  "tika-vin06t5:32_3": "Kusalākusalābyākatacitto hutvā vivadanato “nava hetū”ti vuttaṁ. Kodhano hoti upanāhītiādīni",
  "tika-vin06t5:32_4": "dvādasa mūlāni. Akkosantena hi catūsu vipattīsu ekena anuvadanato “catasso vipattiyo",
  "tika-vin06t5:32_5": "ṭhānānī”ti vuttaṁ. Cuddasa mūlānīti vivādādhikaraṇe vuttā dvādasa, kāyo, vācā ca.",
  "tika-vin06t5:33_0": "295-6.Satta āpattikkhandhā ṭhānānīti ettha “āpattiṁ āpajjitvā paṭicchādentassa yā",
  "tika-vin06t5:33_1": "āpatti hoti, tassā āpattiyā pubbe āpannā āpatti ṭhānaṁ hotī”ti vuttaṁ. “Natthi āpattādhikaraṇaṁ",
  "tika-vin06t5:33_2": "kusalanti vacanato natthi āpattādhikaraṇassa kusalahetu, kusalacittaṁ pana aṅgaṁ",
  "tika-vin06t5:33_3": "hotī”ti likhitaṁ. Cattāri kammāni ṭhānānīti ettha “evaṁ kattabbanti ṭhitapāḷi kammaṁ",
  "tika-vin06t5:33_4": "nāma. ‘Yathāṭhitapāḷivasena karontānaṁ kiriyā kiccādhikaraṇaṁ nāmā”’ti vuttaṁ, “pāḷianusārena",
  "tika-vin06t5:33_5": "paṭikātabbalakkhaṇaṁ vā kammaṁ. Tatheva karaṇaṁ kiccādhikaraṇa”nti ca. Ñattiñattidutiyañatticatutthakammāni",
  "tika-vin06t5:33_6": "ñattito jāyanti, apalokanakammaṁ apalokanato, “kiccādhikaraṇaṁ ekena samathena sammati",
  "tika-vin06t5:33_7": "sampajjatīti attho”ti likhitaṁ. Siyunti honti. Kathañca siyāti kathaṁ hoti. Vivādādhikaraṇassa",
  "tika-vin06t5:33_8": "dveti te dve ṭhapetvā aññehi na sammati.",
  "tika-vin06t5:34": "297.Sādhāraṇāti taṁ sametabbā.",
  "tika-vin06t5:35": "298.Tabbhāgiyāti taṁkoṭṭhāsā.",
  "tika-vin06t5:36": "299. Ekādhikaraṇaṁ sabbe samathā samaggā hutvā sametuṁ bhabbāti pucchanto “samathā samathassa sādhāraṇā”ti āha. Samathā samathassā siyā sādhāraṇā siyā asādhāraṇā.",
  "tika-vin06t5:37": "300. Samathā samathassa tabbhāgiyavārepi eseva nayo.",
  "tika-vin06t5:38": "301. Ime samathā samathā, na sammukhāvinayoti attho.",
  "tika-vin06t5:39": "302. “Samathā vinayo”tipi vuccati, tasmā vinayo sammukhāvinayoti vinayavāro uddhaṭo siyā. Na sammukhāvinayoti sammukhāvinayaṁ ṭhapetvā sativinayādayo sesasamathā.",
  "tika-vin06t5:40_0": "303. Saṅghassa sammukhā paṭiññāte taṁ paṭijānanaṁ saṅghassa sammukhatā nāma hotīti",
  "tika-vin06t5:40_1": "“tassa paṭijānanacittaṁ sandhāya ‘sammukhāvinayo kusalo’tiādi vutta”nti vadanti.",
  "tika-vin06t5:40_2": "Natthi sammukhāvinayo akusaloti “dhammavinayapuggalasammukhatāhi tivaṅgiko sammukhāvinayo",
  "tika-vin06t5:40_3": "etehi vinā natthi. Tattha kusalacittehi karaṇakāle kusalo, arahantānaṁ karaṇakāle",
  "tika-vin06t5:40_4": "abyākato, etesaṁ akusalapaṭipakkhattā akusalassa sambhavo natthi, tasmā ‘natthi sammukhāvinayo",
  "tika-vin06t5:40_5": "akusalo’ti vutta”nti likhitaṁ. “Yebhuyyasikā adhammavādīhi vūpasamanakāle salākaggāhāpake",
  "tika-vin06t5:40_6": "dhammavādimhi kusalā, dhammavādīnampi adhammavādimhi salākaggāhāpake jāte akusalā,",
  "tika-vin06t5:40_7": "sabbattha arahato vaseneva abyākatatā, anarahato sañcicca sativinayadāne sativinayo",
  "tika-vin06t5:40_8": "akusalo, amūḷhavinayo anummattakassa dāne, paṭiññātakaraṇaṁ mūḷhassa ajānanato paṭiññāyakaraṇe,",
  "tika-vin06t5:40_9": "tassapāpiyasikā suddhassa karaṇe, tiṇavatthārakaṁ mahākalahe, sañcicca karaṇe ca",
  "tika-vin06t5:40_10": "akusala”nti likhitaṁ.",
  "tika-vin06t5:41": "Yatthavārapucchāvāravaṇṇanā",
  "tika-vin06t5:42": "304.Labbhatīti pucchā.",
  "tika-vin06t5:43": "Samathavāravissajjanāvāravaṇṇanā",
  "tika-vin06t5:44_0": "305.Yasmiṁ samaye sammukhāvinayena cātiādi tassā vissajjanaṁ. Yasmiṁ samaye sammukhāvinayena",
  "tika-vin06t5:44_1": "ca yebhuyyasikāya ca adhikaraṇaṁ vūpasammati, tasmiṁ samaye yattha yebhuyyasikā labbhati,",
  "tika-vin06t5:44_2": "tattha sammukhāvinayo labbhatīti evaṁ sabbattha sambandho. Yattha paṭiññātakaraṇaṁ",
  "tika-vin06t5:44_3": "labbhati, tattha sammukhāvinayo labbhatīti ettha ekaṁ vā dve vā bahū vā āpattiyo",
  "tika-vin06t5:44_4": "āpanno bhikkhu “imaṁ nāma āpattiṁ āpannosī”ti pucchito “āmā”ti āpattiṁ paṭijānāti,",
  "tika-vin06t5:44_5": "dvepi labbhanti. Tattha saṅghasammukhatā dhammavinayapuggalasammukhatāti evaṁ vuttasammukhāvinaye",
  "tika-vin06t5:44_6": "saṅghassa purato paṭiññātaṁ kataṁ ce, saṅghasammukhatā. Tattheva desitaṁ ce, dhammavinayasammukhatāyopi",
  "tika-vin06t5:44_7": "laddhā honti. Avivadantā aññamaññaṁ paṭijānanti ce, puggalasammukhatā. Tasseva santike",
  "tika-vin06t5:44_8": "desitaṁ ce, dhammavinayasammukhatāyopi laddhā honti. Ekasseva vā ekassa santike āpattidesanakāle",
  "tika-vin06t5:44_9": "“passasi, passāmī”ti vutte tattha dhammavinayapuggalasammukhatāsaññito sammukhāvinayo",
  "tika-vin06t5:44_10": "ca paṭiññātakaraṇañca laddhaṁ hoti.",
  "tika-vin06t5:45": "Saṁsaṭṭhavārādivaṇṇanā",
  "tika-vin06t5:46": "306. Adhikaraṇānaṁ vūpasamova samatho nāma, so adhikaraṇaṁ vinā natthi, tasmā na ca labbhā vinibhujjitvā nānākaraṇaṁ kātuṁ.",
  "tika-vin06t5:47_0": "309-310.Samathā samathehi sammantīti ettha sammantīti sampajjanti. Adhikaraṇā vā",
  "tika-vin06t5:47_1": "pana sammanti vūpasammantīti attho, tasmā “yebhuyyasikā sammukhāvinayena sammatī”ti",
  "tika-vin06t5:47_2": "imāya sammukhāvinayena saddhiṁ sampajjati, na sativinayādīhi tesaṁ tassā anupakārattāti",
  "tika-vin06t5:47_3": "attho. Samathā adhikaraṇehi sammantīti ettha samathā abhāvaṁ gacchantīti attho.",
  "tika-vin06t5:48_0": "311. “Sammukhāvinayo vivādādhikaraṇena na sammatī”ti pāṭho. Yebhuyyasikāya samānabhāvato",
  "tika-vin06t5:48_1": "ca avasāne “sammukhāvinayo na kenaci sammatī”ti vuttattā ca sammukhāvinayo sayaṁ",
  "tika-vin06t5:48_2": "samathena vā adhikaraṇena vā sametabbo na hotīti katvā vutto. Sativinayo kiccādhikaraṇena",
  "tika-vin06t5:48_3": "sammati. Amūḷhavinayatassapāpiyasikatiṇavatthārakāpi kiccādhikaraṇena sammanti.",
  "tika-vin06t5:49_0": "313.Vivādādhikaraṇaṁ kiccādhikaraṇena sammatīti “suṇātu me, bhante…pe… paṭhamaṁ salākaṁ",
  "tika-vin06t5:49_1": "nikkhipāmī”ti evaṁ vivādādhikaraṇaṁ kiccādhikaraṇena sammati. Anuvādādhikaraṇaāpattādhikaraṇāpi",
  "tika-vin06t5:49_2": "kiccādhikaraṇena sammanti. “‘Akataṁ kammaṁ dukkaṭaṁ kamma’nti evaṁ kiccādhikaraṇampi",
  "tika-vin06t5:49_3": "kiccādhikaraṇena sammatīti evaṁ pāṭho veditabbo”ti likhitaṁ. Aññatarasmiṁ pana gaṇṭhipade",
  "tika-vin06t5:49_4": "“‘samathā adhikaraṇehi sammantī’ti ettha yasmā sabbe samathā kiccādhikaraṇena sammanti,",
  "tika-vin06t5:49_5": "tasmā ‘samathā kiccādhikaraṇena sammantī’ti pāṭho gahetabbo”ti vuttaṁ.",
  "tika-vin06t5:50": "314.Vivādādhikaraṇaṁkatamaṁ adhikaraṇaṁ samuṭṭhāpetīti “nāyaṁ dhammo”ti vuttamattena kiñci adhikaraṇaṁ na samuṭṭhāpeti.",
  "tika-vin06t5:51_0": "318-9. “Katamādhikaraṇapariyāpanna”nti pāṭho. Vivādādhikaraṇaṁ vivādādhikaraṇaṁ bhajatīti",
  "tika-vin06t5:51_1": "paṭhamuppannavivādaṁ pacchā uppanno bhajati. Vivādādhikaraṇaṁ dve samathe bhajatīti",
  "tika-vin06t5:51_2": "“imaṁ vūpasametuṁ samatthā tumhe”ti vadantaṁ viya bhajati “mayaṁ taṁ vūpasamessāmā”ti",
  "tika-vin06t5:51_3": "vadantehi viya dvīhi samathehi saṅgahitaṁ.",
  "tika-vin06t5:52": "Samathabhedavaṇṇanā niṭṭhitā.",
  "tika-vin06t5:53": "Khandhakapucchāvāravaṇṇanā",
  "tika-vin06t5:54": "Pucchāvissajjanāvaṇṇanā",
  "tika-vin06t5:55_0": "320.Nidānaṁ nāma kālañca nagarañca deso ca bhagavā ca. Vatthupuggalādi niddeso. Yāni",
  "tika-vin06t5:55_1": "tattha upasampadakkhandhake “na, bhikkhave, ūnavīsativasso puggalo upasampādetabbo”tiādinā",
  "tika-vin06t5:55_2": "nayena uttamāni padāni vuttānīti sambandho. Sā sā tassa tassa padassa āpattīti vuccatīti",
  "tika-vin06t5:55_3": "yā “na, bhikkhave, ūnavīsativasso puggalo upasampādetabbo”ti padena paññattā āpatti,",
  "tika-vin06t5:55_4": "sā tassa padassāti adhippāyo. Cammasaṁyutteti cammakkhandhake.",
  "tika-vin06t5:56": "Ekuttarikanayavaṇṇanā",
  "tika-vin06t5:57": "Ekakavāravaṇṇanā",
  "tika-vin06t5:58_0": "321. Ekuttarikanaye āpatti jānitabbāti ettha āpatti nāma kiṁ paramatthasabhāvā, udāhu",
  "tika-vin06t5:58_1": "na vattabbasabhāvāti? Na vattabbasabhāvā. Vuttañhi parivāre “vatthu jānitabbaṁ, gottaṁ",
  "tika-vin06t5:58_2": "jānitabbaṁ, nāmaṁ jānitabbaṁ, āpatti jānitabbā”ti etesaṁ padānaṁ vibhaṅge “methunadhammoti",
  "tika-vin06t5:58_3": "vatthu ca gottañca. Pārājikanti nāmañceva āpatti cā”ti. Nāmañca gottañca “nāmagottaṁ",
  "tika-vin06t5:58_4": "na jīratī”ti vacanato sammutimattaṁ, tasmā “kusalattikavinimuttā na vattabbadhammabhūtā",
  "tika-vin06t5:58_5": "ekaccā sammuti evā”ti vuttaṁ. Yaṁ pana vuttaṁ samathakkhandhake “āpattādhikaraṇaṁ",
  "tika-vin06t5:58_6": "siyā akusalaṁ, siyā abyākata”nti, taṁ “vivādādhikaraṇaṁ siyā kusalaṁ, siyā akusalaṁ,",
  "tika-vin06t5:58_7": "siyā abyākata”nti ettha viya pariyāyato vuttaṁ. Atthato hi vivādo nāma ekacco sammutiviseso.",
  "tika-vin06t5:58_8": "Yo cittasamaṅgino, so “taṁ cittapariyāyena pana siyā kusala”ntiādi vohāraladdho,",
  "tika-vin06t5:58_9": "tathā āpattādhikaraṇampīti daṭṭhabbaṁ. Teneva vuttaṁ aṭṭhakathāyaṁ “āpattiṁ āpajjamāno",
  "tika-vin06t5:58_10": "hi akusalacitto vā āpajjati kusalābyākatacitto vā”ti. Aññathā samathehi adhikaraṇīyatā",
  "tika-vin06t5:58_11": "na sambhavati. Na hi samathā kusalādiṁ akusalādiṁ vā adhikiccapavattanti, samathavasena",
  "tika-vin06t5:58_12": "vā kusalādi sammati. Na ca kusalassa vivādassa, anuvādassa vā kusalādisamathehi vūpasametabbatā",
  "tika-vin06t5:58_13": "āpajjatīti tesaṁ adhikaraṇamattameva na sambhaveyya, tasmā adhikaraṇānaṁ, samathānañca",
  "tika-vin06t5:58_14": "kusalādibhāvo pariyāyadesanāya labbhati, no aññathā, teneva sammukhāvinaye viya āpattādhikaraṇe",
  "tika-vin06t5:58_15": "tikaṁ na pūritaṁ. Sañcicca āpattiṁ āpajjamānassa yasmā sañcetanā ekantato akusalāva",
  "tika-vin06t5:58_16": "hoti. Itarassa sacittakassa vā acittakassa vā tadābhāvamattaṁ upādāya “abyākata”nti",
  "tika-vin06t5:58_17": "vuttaṁ. Yathā hi “tikkhattuṁ codayamāno taṁ cīvaraṁ abhinipphādeyya, iccetaṁ kusala”ntiādīsu",
  "tika-vin06t5:58_18": "na kusalasaddo sukhavipāko, “samparāyikānaṁ akusalānaṁ dhammānaṁ paṭighātāyā”tiādīsu",
  "tika-vin06t5:58_19": "na akusalā vā hoti. Itarassa sacittakassa vā acittakassa vā tadābhāvamattaṁ upādāya",
  "tika-vin06t5:58_20": "“abyākata”nti vuttaṁ. Yathā hi dvikkhattuṁ codayamāno taṁ cīvaraṁ abhinipphādeyya,",
  "tika-vin06t5:58_21": "yaṁ panettha “āpattādhikaraṇaṁ akusala”nti vuttaṁ, tassa vasena tadakusalato satta",
  "tika-vin06t5:58_22": "vinītavatthūni veditabbāni, tato cīvaranti sambhavato acīvarakā, antarāpattikā ca.",
  "tika-vin06t5:58_23": "Anantarikalakkhaṇappattassa vasena niyatā ca nāmāti veditabbaṁ. Sammutiniddese garukalahukaniddesopi",
  "tika-vin06t5:58_24": "sambhavati. Aññathā “anantarāyikā paṇṇattivajjā, anavajjāpaṇṇattī”ti ca vuttā. Kuṭikāramahallakāpatti",
  "tika-vin06t5:58_25": "antarāyikā lokavajjasāvajjapaṇṇattito. Sampajānamusāvādo omasavādādito garukādi na",
  "tika-vin06t5:58_26": "sambhaveyya, tato vā ayaṁ lahukādīti idaṁ sabbaṁ ekaccānaṁ ācariyānaṁ mataṁ, “sabbaṁ",
  "tika-vin06t5:58_27": "ayutta”nti vadanti. Kasmā? Yasmā “pārājikanti nāmañceva āpatticā”ti vacanena ce āpatti",
  "tika-vin06t5:58_28": "na vattabbadhammo siyā, vatthu ca na vattabbadhammo siyā gottena samānādhikaraṇabhāvena",
  "tika-vin06t5:58_29": "vuttattā, tasmā “methunadhammo”ti padaṁ ajjhācārasaṅkhātaṁ vatthuñca dīpeti. Ajjhācāravaseneva",
  "tika-vin06t5:58_30": "āpattiyā laddhanāmaṁ asādhāraṇanāmattā “gotta”nti ca vuccatīti ayaṁ tattha attho.",
  "tika-vin06t5:59_0": "“Āpattādhikaraṇassa kiṁ pubbaṅgamanti? Lobho pubbaṅgamo, doso, moho, alobho, adoso,",
  "tika-vin06t5:59_1": "amoho pubbaṅgamo”ti “kati hetūti? Cha hetū tayo akusalahetū, tayo abyākatahetū”ti",
  "tika-vin06t5:59_2": "ca vuttattā nippariyāyeneva “āpattādhikaraṇaṁ siyā akusalaṁ, siyā abyākata”nti vuttaṁ.",
  "tika-vin06t5:59_3": "Samathakkhandhake pana sandhāyabhāsitavasena tathā eva vuttaṁ. Tasmā āpattādhikaraṇaṁ",
  "tika-vin06t5:59_4": "sabhāvato nippariyāyeneva akusalā cattāro khandhā, rūpaabyākatā ca honti. “Natthi",
  "tika-vin06t5:59_5": "āpattādhikaraṇaṁ kusala”nti vuttattā kusalameva paṭikkhittaṁ, khīṇāsavānaṁ kiriyābyākataṁ",
  "tika-vin06t5:59_6": "nāma hotīti kusale paṭikkhitte kiriyābyākatampi paṭikkhittameva hoti. Tasmiṁ paṭikkhitte",
  "tika-vin06t5:59_7": "sabbathā avāvaṭaṁ vipākābyākataṁ paṭikkhittameva hoti. Nibbānābyākate vattabbameva",
  "tika-vin06t5:59_8": "natthīti eke, taṁ ayuttaṁ “cha hetuyo”ti vuttattā. Kiñcāpi vuttaṁ sāmaññena, tathāpi",
  "tika-vin06t5:59_9": "vipākahetuyeva tattha adhippeto, na kiriyāhetu, te hi kusalasabhāvā ca, tasmā rūpaṁ,",
  "tika-vin06t5:59_10": "vipākābyākatañcāpatti. Tattha akusalāpattito vinītavatthūni. Itarassāpi ādito chādanā",
  "tika-vin06t5:59_11": "kusalacittatoti vuttaṁ hoti. Antarāyikaniyatasāvajjapaññattibhāvopi cassā vevacanavasena",
  "tika-vin06t5:59_12": "veditabbo paṇṇattivajjāya, sañcicca āpannāya ca, tasmā “jīvitindriyaṁ siyā sārammaṇaṁ",
  "tika-vin06t5:59_13": "siyā anārammaṇa”nti vacanaṁ viya ekantākusalaṁ anekantākusalañca lokavajjaṁ, ekantābyākataṁ",
  "tika-vin06t5:59_14": "bhūtārocanaṁ anekantābyākatañca sesaṁ paṇṇattivajjaṁ ekato sampiṇḍetvā “āpattādhikaraṇaṁ",
  "tika-vin06t5:59_15": "siyā akusalaṁ siyābyākata”nti vuttaṁ. Samathakkhandhake pana paṇṇattivajjameva sandhāya",
  "tika-vin06t5:59_16": "tathā vuttaṁ. Vuttañhetaṁ aṭṭhakathāyaṁ, gaṇṭhipade ca “āpattādhikaraṇaṁ siyā akusalaṁ,",
  "tika-vin06t5:59_17": "siyā abyākataṁ, natthi āpattādhikaraṇaṁ kusala’nti ettha sandhāyabhāsitavasena attho",
  "tika-vin06t5:59_18": "veditabbo. Yasmiñhi pathavikhaṇanādike āpattādhikaraṇe apakataññuno sandhāya appaharitakaraṇādikāle",
  "tika-vin06t5:59_19": "kusalacittaṁ aṅgaṁ hoti, khaṇanādipayogasaṅkhātaṁ rūpābyākataṁ āpattisamuṭṭhāpentaṁ",
  "tika-vin06t5:59_20": "hotīti adhippāyo”ti. Yaṁ sandhāya vuttaṁ “atthāpatti kusalacitto āpajjati, kusalacitto",
  "tika-vin06t5:59_21": "vuṭṭhātī”tiādi. Tasmiñhi sati na sakkā vattuṁ “natthi āpattādhikaraṇaṁ kusala”nti.",
  "tika-vin06t5:59_22": "Yasmā āpattisamuṭṭhāpakaṁ cittaṁ sandhāya vuttaṁ na hoti, tasmā na yidaṁ aṅgappahonakacittaṁ",
  "tika-vin06t5:59_23": "sandhāya vuttaṁ. Yadi taṁ sandhāya vuttaṁ, “siyā kusala”nti ca vattabbaṁ bhaveyya,",
  "tika-vin06t5:59_24": "na ca vuttaṁ. Tasmā idaṁ pana sandhāya vuttaṁ – yaṁ tāva āpattādhikaraṇaṁ lokavajjaṁ,",
  "tika-vin06t5:59_25": "taṁ ekantato akusalameva, tattha “siyā akusala”nti vikappo natthi. Yaṁ pana paṇṇattivajjaṁ,",
  "tika-vin06t5:59_26": "taṁ yasmā sañcicca “imaṁ āpattiṁ vītikkamāmī”ti vītikkamantasseva akusalaṁ hoti,",
  "tika-vin06t5:59_27": "asañcicca pana kiñci ajānantassa sahaseyyādivasena āpajjato rūpavipākaṁ abyākataṁ",
  "tika-vin06t5:59_28": "hoti anuṭṭhānato. Tasmā tassa paṇṇattivajjassa sañciccāsañciccavasena imaṁ vikappabhāvaṁ",
  "tika-vin06t5:59_29": "sandhāya idaṁ vuttaṁ “āpattādhikaraṇaṁ siyā akusalaṁ, siyā abyākataṁ, natthi āpattādhikaraṇaṁ kusala”nti.",
  "tika-vin06t5:60_0": "Sace pana koci vinaye apakataññū “yaṁ kusalacitto āpajjati, idaṁ vuccati āpattādhikaraṇaṁ",
  "tika-vin06t5:60_1": "kusala”nti vadeyya, tassevaṁvādino acittakānaṁ eḷakalomādisamuṭṭhānānampi kusalacittasamaṅgikāle",
  "tika-vin06t5:60_2": "tāsaṁ āpattīnaṁ kusalacitto āpajjeyya, na vā āpajjati. Kiṁkāraṇaṁ? Na ca tattha vijjamānampi",
  "tika-vin06t5:60_3": "kusalacittaṁ āpattiyā aṅgaṁ. Attabhāvo sabhāvo pakatīti vuttaṁ hoti. Kataraṁ pana",
  "tika-vin06t5:60_4": "tassā āpattiyā tadā aṅgasabhāvoti? Vuccate – kāyavacīviññattivasena pana calitassa",
  "tika-vin06t5:60_5": "kāyassa, pavattāya vācāya cāti etesaṁ dvinnaṁ calitappavattānaṁ kāyavācānaṁ aññatarameva",
  "tika-vin06t5:60_6": "aṅgasabhāvo, tañca rūpakkhandhapariyāpannattā abyākatanti. Kiṁ vuttaṁ hoti? Kāyo,",
  "tika-vin06t5:60_7": "vācā ca tadā āpattādhikaraṇanti vuttaṁ hoti. Yā panettha akusalāpattikkhaṇe kāyavācāyo",
  "tika-vin06t5:60_8": "abyākatabhāvo, tā abbohārikā honti kāyavacīkammakāle manokammaṁ viya. Tadā hi kāyavācāyo",
  "tika-vin06t5:60_9": "āpattikarādiṭṭhāne tiṭṭhanti. Yaṁ sandhāya vuttaṁ “āpattikarā dhammā jānitabbā. Kati",
  "tika-vin06t5:60_10": "mūlānīti cha āpattisamuṭṭhānāni mūlānī”tiādi. Yadā pana kāyavācāyo āpattiyā aṅgameva",
  "tika-vin06t5:60_11": "honti, tadā “cittaṁ cittādhipateyya”nti vacanaṁ viya pubbapayogānaṁ aparapayogassa",
  "tika-vin06t5:60_12": "paccayabhāvato āpattikarādipaññattiṁ na vijahanti. Yathā tabbhāvepi “āpattādhikaraṇassa",
  "tika-vin06t5:60_13": "kati vatthūnīti? Satta āpattikkhandhā vatthūni. Kati bhūmiyoti? Satta āpattikkhandhā",
  "tika-vin06t5:60_14": "bhūmiyo”ti vuttaṁ. Tathā tabbhāvepi āpattikarā “āpattisamuṭṭhānā”icceva vuccantīti",
  "tika-vin06t5:60_15": "veditabbā. Ettāvatā āpatti nāma cattāro akusalakkhandhā sañcicca vītikkamakāle bhūtārocanaṁ",
  "tika-vin06t5:60_16": "ṭhapetvā sabbāpi avisesato, visesato pana sabbāpi ekantākusalā akusalā, anekantākusalā",
  "tika-vin06t5:60_17": "pana giraggasamajjacittāgārasaṅghāniitthālaṅkāragandhavaṇṇakavāsitapiññākappabhedā,",
  "tika-vin06t5:60_18": "bhikkhuniādīnaṁ ummaddanaparimaddanappabhedā cāti dasappabhedā sakanāmehi paricchinditvā",
  "tika-vin06t5:60_19": "vatthujānanasacittakakāle eva akusalā, tadabhāvato acittakakāle vinā anāpattādhikaraṇena",
  "tika-vin06t5:60_20": "kammaṭṭhānādisīsena kusalacittena taṁ taṁ vatthuṁ vītikkamantassa āpatti kevalaṁ rūpaabyākatameva.",
  "tika-vin06t5:61_0": "Keci panettha “appakāse ṭhāne kaṭisuttakasaññāya saṅghāṇiṁ, mattikāsaññāya gandhavaṇṇakādiṁ",
  "tika-vin06t5:61_1": "vā dhārentiyāpi āpatti, tasmā acittakāyevā”ti vaṇṇayanti. Te “saṅghāṇiyā asaṅghāṇisaññāya",
  "tika-vin06t5:61_2": "dhāreti, āpatti pācittiyassā”ti pāṭhābhāvaṁ dassetvā paṭikkhipitabbā. Surāpānāpatti",
  "tika-vin06t5:61_3": "pana acittakāpi ekantākusalāva. Teneva “majje amajjasaññī pivati, āpatti pācittiyassā”ti",
  "tika-vin06t5:61_4": "vuttaṁ. Yasmā panettha ābādhapaccayāpi na sakkā vinā akusalena surāpānaṁ pātuṁ, tasmā",
  "tika-vin06t5:61_5": "yathāvuttesu anekantākusalesu viya lokavajjesu idha “surāpānesu anāpatti ābādhapaccayā”ti",
  "tika-vin06t5:61_6": "na vuttaṁ. Sūpasaṁpākādi pana amajjameva. Tattha kukkuccavinodanatthaṁ “anāpattī”ti",
  "tika-vin06t5:61_7": "vuttaṁ udakadantapoṇe viya. Bhūtārocanāpatti rūpābyākatameva, acittakakāle sahaseyyādi",
  "tika-vin06t5:61_8": "rūpavipākābyākatameva, tattha supinanto vijjamānampi akusalaṁ anaṅgattā abbohārikaṁ",
  "tika-vin06t5:61_9": "hoti. Kusale kathāva natthi anāpatti sabhāvattā kusalassa. Tathā kiriyāti iminā nayena",
  "tika-vin06t5:61_10": "sabbattha yathāsambhavaṁ akusalaṁ vā suddharūpaṁ vā savipākaṁ vāti tidhā bhijjatīti",
  "tika-vin06t5:61_11": "ayamattho dassito hoti.",
  "tika-vin06t5:62_0": "Tattha ṭhapetvā surāpānaṁ ekaccañca paṇṇattivajjaṁ, ekantākusalañca sacittakameva,",
  "tika-vin06t5:62_1": "bhūtārocanaṁ acittakameva, sesaṁ saha surāpānena anekantākusalaṁ lokavajjañca anekantābyākataṁ",
  "tika-vin06t5:62_2": "paṇṇattivajjañca yebhuyyena sacittakācittakanti sabbasikkhāpadaṁ tippabhedaṁ hoti.",
  "tika-vin06t5:62_3": "Yaṁ panettha sacittakameva, taṁ methunādivatthujānanacitteneva sacittakaṁ, sabbaṁ",
  "tika-vin06t5:62_4": "sekhiyaṁ paṇṇattijānanacitteneva sacittakaṁ “anādariyaṁ paṭiccā”ti vacanatoti sacittakaṁ",
  "tika-vin06t5:62_5": "duvidhaṁ hoti. Ekantācittakaṁ paṇṇattijānanacittābhāvena, na vatthujānanacittābhāvena.",
  "tika-vin06t5:62_6": "Tadabhāvato ekantākusalaṁ surāpānaṁ, ekantābyākataṁ sañcarittaṁ, vatthujānanacittassa",
  "tika-vin06t5:62_7": "vā paṇṇattijānanacittassa vā ubhinnaṁ abhāvena acittakabhāvena acittakaṁ hoti. Surāpānaṁ",
  "tika-vin06t5:62_8": "pana sacittakaṁ hoti vatthujānanacitteneva. Ariyapuggalānaṁ itaresaṁ ubhinnaṁ vā",
  "tika-vin06t5:62_9": "aññatarassa bhāvena sesaṁ cittakācittakaṁ. Visesato ca vatthujānanacittābhāvena,",
  "tika-vin06t5:62_10": "apakataññuno paṇṇattijānanacittābhāvena vā acittakabhāvena acittakaṁ hoti. Tattha",
  "tika-vin06t5:62_11": "ekantācittakañca sacittakañca “acittaka”micceva vuccati. Ayaṁ tāva “āpatti jānitabbā”ti ettha vinicchayo.",
  "tika-vin06t5:63_0": "Mūlavisuddhiyā antarāpattīti antarāpattiṁ āpajjitvā mūlāyapaṭikassanaṁ katvā ṭhitena",
  "tika-vin06t5:63_1": "āpannāpatti. Ayaṁ agghavisuddhiyā antarāpattīti sambahulā āpattiyo āpajjitvā tāsu",
  "tika-vin06t5:63_2": "sabbacirapaṭicchannavasena agghasamodhānaṁ gahetvā vasantena āpannāpatti. “Punapi",
  "tika-vin06t5:63_3": "āpajjissāmī”ti saussāheneva cittena. “Ayaṁ bhikkhuniyā evā”ti likhitaṁ. “Pārājikamevā”ti",
  "tika-vin06t5:63_4": "idañca bhūtavasena dassetuṁ vuttaṁ. “Evaṁ desite pana yā kāci āpatti na vuṭṭhātīti",
  "tika-vin06t5:63_5": "apare, taṁ na gahetabba”nti vuttaṁ. “Dhammikassa paṭissavassa asaccāpane”ti vuttattā",
  "tika-vin06t5:63_6": "adhammikapaṭissave dukkaṭaṁ na hoti. “Pubbe suddhacittassa ‘tumhe vibbhamathā’ti",
  "tika-vin06t5:63_7": "vutte ‘sādhū’ti paṭissuṇitvā sace na vibbhamati anāpatti, evaṁ sabbatthā”ti ca vuttaṁ.",
  "tika-vin06t5:63_8": "“Āvikaro jānitabbo”tipi pāḷi. Kālena vakkhāmi, no akālenā”tiādīsu pañcadasasu dhammesu.",
  "tika-vin06t5:63_9": "Bhabbāpattikā nāma āpattiṁ āpajjituṁ bhabbā.",
  "tika-vin06t5:64": "Dukavāravaṇṇanā",
  "tika-vin06t5:65_0": "322.Nidahane ātape. “Ekarattampi ce bhikkhu ticīvarena vippavaseyya. Chārattaparamaṁ",
  "tika-vin06t5:65_1": "tenā”tiādinā vuttāpattiko gaṇapūrako hutvāpi kammaṁ kopeti nānāsaṁvāsakattā. Kammena",
  "tika-vin06t5:65_2": "vā salākaggāhena vāti ettha uddeso ceva kammañca ekanti ettha pātimokkhuddesoti vā",
  "tika-vin06t5:65_3": "kammanti vā atthato ekameva, tesu yaṁ kiñci kate saṅghabhedo hotīti attho. Pubbabhāgāti",
  "tika-vin06t5:65_4": "saṅghabhedato pubbabhāgā. “Pamāṇa”nti imesaṁ dvinnaṁ aññatarena bhedo hoti, na itarehīti",
  "tika-vin06t5:65_5": "vuttaṁ. Vinaye siddhā vinayasiddhā, romajanapade jātaṁ romakaṁ, anuññātaloṇattā dukesu vuttāti.",
  "tika-vin06t5:66": "Tikavāravaṇṇanā",
  "tika-vin06t5:67_0": "323.Vo tumhehi na samudācaritabbaṁ. Vacīsampayuttaṁ kāyakiriyaṁ katvāti kāyena nipaccakāraṁ",
  "tika-vin06t5:67_1": "katvāti attho. Upaghāteti vināseti. Omadditvāti abhibhavitvā. Vadatoti vadantassa.",
  "tika-vin06t5:67_2": "“Bālassa nissayo dātabbo”ti duke āgataṁ, idha pana “na dātabbo”ti vuttaṁ, āpattibāhullaṁ",
  "tika-vin06t5:67_3": "sandhāya nādātabbaṁ, “imasmā vihārā paraṁ mā nikkhamāhi, vinayadharānaṁ vā santikaṁ",
  "tika-vin06t5:67_4": "āgaccha vinicchayaṁ dātu”nti vutte tassa vacanaṁ na gahetabbanti attho. Tikabhojanaṁ",
  "tika-vin06t5:67_5": "nāma sace tayo hutvā bhuñjanti, gaṇabhojanena anāpatti, idaṁ sandhāya tikaṁ. “Pasutto”ti",
  "tika-vin06t5:67_6": "bāhullato vuttaṁ. Atha vā nipajjitvāti attho. “Idaṁ ṭhapetvā gacchāmi, tāvakālikaṁ",
  "tika-vin06t5:67_7": "bhante dethāti vutte ‘navakammādiatthaṁ vinā dātuṁ na vaṭṭatī”ti likhitaṁ. Vikappetvā",
  "tika-vin06t5:67_8": "ṭhapitaṁ vassikasāṭikaṁ pacchime pāṭipadadivase nivāsento dukkaṭaṁ āpajjatīti attho.",
  "tika-vin06t5:67_9": "Apaccuddharitvāti paccuddharaṇaṁ akatvāti attho. “Vikappetu”nti vacanato avikappanapaccayā",
  "tika-vin06t5:67_10": "āpatti hemante āpajjati, vikappanā pana kattikapuṇṇamadivase kātabbāti dassanatthaṁ",
  "tika-vin06t5:67_11": "vuttanti ñātabbaṁ. Ayaṁ nayo avikappanaṁ sandhāya, purimo vikappitaparibhogapaccayāpattiṁ",
  "tika-vin06t5:67_12": "sandhāya. Vatthapaṭicchādi sabbakappiyatāyāti vatthapaṭicchādi sabbattha kappiyattāti",
  "tika-vin06t5:67_13": "attho. Keci imamatthaṁ asallakkhetvā “vatthapaṭicchādi sabbakappiyatā tāya paṭicchannenā”ti",
  "tika-vin06t5:67_14": "likhanti. “Vatthameva paṭicchādi vatthapaṭicchādī”ti viggahattā “tāyā”ti na yujjati.",
  "tika-vin06t5:67_15": "“Tenā”ti bhavitabbattāti idaṁ sabbaṁ aññatarasmiṁ gaṇṭhipade likhitaṁ, vicāretvā gahetabbaṁ.",
  "tika-vin06t5:68": "Catukkavāravaṇṇanā",
  "tika-vin06t5:69_0": "324.Catūhākārehi āpattiṁ āpajjati…pe… kammavācāya āpajjatīti ettha yañhi āpattiṁ",
  "tika-vin06t5:69_1": "kammavācāya āpajjati, na tattha kāyādayoti āpannaṁ, tato kammavācāya saddhiṁ āpattikarā",
  "tika-vin06t5:69_2": "dhammā sattāti āpajjati, evaṁ sati “cha āpattisamuṭṭhānānī”ti vacanavirodho, tāni",
  "tika-vin06t5:69_3": "eva āpattikarā dhammā nāma. Atha tatthāpi kāyādayo ekato vā nānāto vā labbhanti,",
  "tika-vin06t5:69_4": "catūhākārehīti na yujjatīti “chahākārehi āpattiṁ āpajjatī”ti vattabbaṁ siyāti evaṁ",
  "tika-vin06t5:69_5": "etāni suttapadāni virodhitāni honti. Kathaṁ avirodhitāni? Saviññattikāviññattikabhedabhinnattā.",
  "tika-vin06t5:69_6": "Kāyādīnaṁ yā kiriyā āpatti, naṁ ekaccaṁ kāyena saviññattikena āpajjati, ekaccaṁ saviññattikāya",
  "tika-vin06t5:69_7": "vācāya, ekaccaṁ saviññattikāhi kāyavācāhi āpajjati, yā pana akiriyā āpatti, taṁ ekaccaṁ",
  "tika-vin06t5:69_8": "kammavācāya āpajjati, tañca kho avasiṭṭhāhi aviññattikāhi kāyavācāhiyeva, na vinā",
  "tika-vin06t5:69_9": "“no ce kāyena vācāya paṭinissajjati, kammavācāpariyosāne āpatti saṅghādisesassā”ti",
  "tika-vin06t5:69_10": "vacanato, avisesena vā ekaccaṁ āpattiṁ kāyena āpajjati, ekaccaṁ vācāya, ekaccaṁ kāyavācāhi.",
  "tika-vin06t5:69_11": "Yaṁ panettha kāyavācāhi, taṁ ekaccaṁ kevalāhi kāyavācāhi āpajjati, ekaccaṁ kammavācāya",
  "tika-vin06t5:69_12": "āpajjatīti ayamattho veditabboti evaṁ avirodhitāni honti.",
  "tika-vin06t5:70_0": "Tatrāyaṁ samāsato atthavibhāvanā – kāyena āpajjatīti kāyena saviññattikena akattabbaṁ",
  "tika-vin06t5:70_1": "katvā ekaccaṁ āpajjati, aviññattikena kattabbaṁ akatvā āpajjati, tadubhayampi kāyakammaṁ",
  "tika-vin06t5:70_2": "nāma. Akatampi hi loke “kata”nti vuccati “dukkaṭaṁ mayā, yaṁ mayā puññaṁ na kata”nti",
  "tika-vin06t5:70_3": "evamādīsu, sāsane ca “idaṁ te, āvuso ānanda, dukkaṭaṁ, yaṁ tvaṁ bhagavantaṁ na pucchī”ti",
  "tika-vin06t5:70_4": "evamādīsu, evamidha vinayapariyāyena kāyena akaraṇampi “kāyakamma”nti vuccati. Ayameva",
  "tika-vin06t5:70_5": "nayo “vācāya āpajjatī”tiādīsu. Puratīti puriso, pura aggagamane. Puratīti purato",
  "tika-vin06t5:70_6": "gacchati sabbakammesu pubbaṅgamo hoti. Paṭhamuppannavasenāti paṭhamakappiyesu hi",
  "tika-vin06t5:70_7": "paṭhamaṁ purisaliṅgaṁ uppajjati, “purima”nti saṅkhaṁ gataṁ purisaliṅgaṁ jāyatīti",
  "tika-vin06t5:70_8": "attho. Sataṁ tiṁsa cāti ettha asādhāraṇāpi pārājikā no antogadhāyeva jātā pārājikāpannānaṁ",
  "tika-vin06t5:70_9": "bhikkhubhāvāya abhabbattā. “Asādhāraṇavacanena pana sāmaññena uddhaṭānī”ti vadanti.",
  "tika-vin06t5:70_10": "“Satañceva tiṁsañca sikkhāpadānīti pāṭho”ti ca vadanti. Bhikkhussa ca bhikkhuniyā",
  "tika-vin06t5:70_11": "ca catūsu pārājikesūti sādhāraṇesu eva. Atthi vatthunānattatā no āpattinānattatāti",
  "tika-vin06t5:70_12": "paṭhamapañho idha dutiyo nāma. Atthi āpattisabhāgatā no vatthusabhāgatāti etena viseso",
  "tika-vin06t5:70_13": "natthi. Mantābhāsāti matiyā bhāsā. “Abhivādanārahāti yathānisinnāva sīsaṁ ukkhipitvā",
  "tika-vin06t5:70_14": "vandanti. Navamabhikkhunito paṭṭhāya anuṭṭhitabbato āsanā na paccuṭṭhenti. Avisesenāti",
  "tika-vin06t5:70_15": "upajjhāyassa, itarassa vā vippakatabhojanassa, samīpagato yo koci vuḍḍhataroti attho.",
  "tika-vin06t5:70_16": "Vippakatabhojanenāpi hi uṭṭhahitvā āsanaṁ dātabbaṁ. Idha na kappantīti vadantopīti",
  "tika-vin06t5:70_17": "paccantimajanapadesu ṭhatvā “idha na kappantī”ti vadanto vinayātisāradukkaṭaṁ āpajjati.",
  "tika-vin06t5:70_18": "Kappiyañhi “na kappatī”ti vadanto paññattaṁ samucchindati nāma. Tathā idha kappantītiādīsupi",
  "tika-vin06t5:70_19": "ṭhatvā “idha kappantī”ti vadanto vinayāgatabhikkhu vinayo pucchitabboti attho.",
  "tika-vin06t5:71": "Pañcakavāravaṇṇanā",
  "tika-vin06t5:72_0": "325.Naupeti puggalo. “Nimantito sabhatto samāno santaṁ bhikkhuṁ anāpucchā”ti vacanato",
  "tika-vin06t5:72_1": "nimantanābhāvā piṇḍapātikassa anāmantacāro vaṭṭati. “Gilānasamayo”tiādinā ābhogaṁ",
  "tika-vin06t5:72_2": "katvā bhojanaṁ adhiṭṭhahitvā bhojanaṁ nāma. “Mayhaṁ bhattapaccāsaṁ itthannāmassa",
  "tika-vin06t5:72_3": "dammī”ti evaṁ avikappanā. Parammukhe aguṇavacanaṁ ayaso. Sammukhā garahā. Sīladiṭṭhibyasanānaṁ",
  "tika-vin06t5:72_4": "vinayapariyāpannattā tehi saddhiṁ itare pañcakaṁ pūretuṁ vuttā. “Vinayadharapañcamena",
  "tika-vin06t5:72_5": "gaṇenā”ti vuttattā pañcakaṁ jātaṁ. Aññatarasmiṁ vihāre eko theroti attho. “Yonakavisayatoti",
  "tika-vin06t5:72_6": "cīnaṭṭhānā”ti likhitaṁ. Aṭṭha kappe anussarīti pubbenivāsañāṇaṁ nibbattesīti attho.",
  "tika-vin06t5:72_7": "Anantare ṭhāne ṭhatvāti attho. Ñattiyā kammappatto hutvāti ñattiṭṭhapitakāle kammappatto",
  "tika-vin06t5:72_8": "hoti. Puna kammavācāya kammasiddhi. Ñattikhettanti ñattiyāva kātabbaṭṭhānaṁ tassā",
  "tika-vin06t5:72_9": "khettaṁ, ñattidutiyādikamme paṭhamaṭṭhapanaṁ tassā okāso nāma. Āraññake idañcidañcānisaṁsanti",
  "tika-vin06t5:72_10": "evaṁ idamatthitanti attho.",
  "tika-vin06t5:73": "Chakkavāravaṇṇanā",
  "tika-vin06t5:74_0": "326.“Chabbassaparamatā dhāretabba”nti vibhaṅge pāṭhattā evaṁ vuttaṁ. Cuddasaparamāni",
  "tika-vin06t5:74_1": "nava chakkāni honti. Kathaṁ? Paṭhamaṁ ekaṁ chakkaṁ, sesesu aṭṭhasu ekekena saddhiṁ",
  "tika-vin06t5:74_2": "ekekanti evaṁ tīṇi chakkāni antarapeyyāle vuttāni. Kathaṁ? “Catutthena āpattisamuṭṭhānena",
  "tika-vin06t5:74_3": "cha āpattiyo āpajjatī”tiādinā nayena pañcamena, chaṭṭhena ca tīṇi chakkāni. Lobhādayo",
  "tika-vin06t5:74_4": "cha vivādamūlāni, tathā anuvādassa. Dīghaso cha vidatthiyo vassikasāṭikāya. Tiriyaṁ",
  "tika-vin06t5:74_5": "cha vidatthiyo sugatacīvarassa. Vippakatacīvaraṁ ādāya pakkamane niṭṭhānantiko, sanniṭṭhānanāsana",
  "tika-vin06t5:74_6": "savana sīmātikkantikasahubbhārāti cha, samādāya vārepi chāti chakkadvayaṁ. Sattake",
  "tika-vin06t5:74_7": "pakkamanantikena saha satta.",
  "tika-vin06t5:75": "Sattakavāravaṇṇanā",
  "tika-vin06t5:76_0": "327.Chakkevuttāniyeva sattakavasena yojetabbānīti chakke vuttacuddasaparamāni sattakavasena",
  "tika-vin06t5:76_1": "yojetabbāni. Sattame aruṇuggamane nissaggiyanti “chārattaparamaṁ tena bhikkhunā tena",
  "tika-vin06t5:76_2": "cīvarena vippavasitabbaṁ, tato ce uttari vippavaseyyā”ti evaṁ vuttaṁ nissaggiyaṁ",
  "tika-vin06t5:76_3": "hoti. Campeyyakkhandhake sugatacīvarabhāṇavārassa parato “idha pana, bhikkhave, bhikkhussa",
  "tika-vin06t5:76_4": "na hoti āpatti daṭṭhabbā, tamenaṁ codeti saṅgho vā sambahulā vā ekapuggalo vā”tiādinā",
  "tika-vin06t5:76_5": "nayena vuttasattakāti.",
  "tika-vin06t5:77": "Aṭṭhakavāravaṇṇanā",
  "tika-vin06t5:78_0": "328. Tena saddhiṁ uposathādikaraṇaṁ ānisaṁso, akaraṇaṁ ādīnavo, tasmā ete aṭṭhānisaṁse",
  "tika-vin06t5:78_1": "sampassamānenāti attho. “Ayaso akkoso”ti vuttaṁ. Pubbevassa hoti “musā bhaṇissa”nti,",
  "tika-vin06t5:78_2": "bhaṇantassa hoti “musā bhaṇāmī”ti, bhaṇitassa hoti “musā mayā bhaṇita”nti, vinidhāya",
  "tika-vin06t5:78_3": "diṭṭhiṁ khantiṁ ruciṁ bhāvaṁ saññanti evaṁ akappiyakataṁ hoti appaṭiggahitakatantiādayo",
  "tika-vin06t5:78_4": "aṭṭha anatirittā. Sappiādi aṭṭhame aruṇuggamane nissaggiyaṁ hoti. Aṭṭhavācikā bhikkhunīnaṁ",
  "tika-vin06t5:78_5": "upasampadā ubhatoñatticatutthattā. Vassikasāṭikadānādīni aṭṭha varāni.",
  "tika-vin06t5:79": "Navakavāravaṇṇanā",
  "tika-vin06t5:80_0": "329. Navahi bhikkhūhi bhijjati. Manussamaṁsavajjehi nava maṁsehi vinicchayo. Sundaraṁ",
  "tika-vin06t5:80_1": "na sundaranti saṅghāṭiādīni nava cīvarāni. Tāneva adhiṭṭhitakālato paṭṭhāya na vikappetabbāni,",
  "tika-vin06t5:80_2": "adhiṭṭhitakālato paṭṭhāya apaccuddharitvā na vikappetabbānīti adhippāyo. Nava vidatthiyo",
  "tika-vin06t5:80_3": "sugatacīvarassa. “Vaggaṁ bhikkhunisaṅghaṁ vaggasaññī ovadatī”tiādinā nayena adhammakamme",
  "tika-vin06t5:80_4": "dve navakāni pācittiyavasena vuttāni.",
  "tika-vin06t5:81": "Dasakavāravaṇṇanā",
  "tika-vin06t5:82_0": "330. “Oramattakañca adhikaraṇaṁ hoti, na ca gatigata”ntiādinā dasa adhammikā salākaggāhā.",
  "tika-vin06t5:82_1": "Viparītā dhammikā. Samathakkhandhake vuttehi samannāgato hotīti sambandho. “Saṁkaccikaṁ",
  "tika-vin06t5:82_2": "vā pakkhipitvā dasā”ti vuttaṁ kappiyattā etesaṁ. Māturakkhitādayo dasa itthiyo. Dhanakkītādayo",
  "tika-vin06t5:82_3": "dasa bhariyā. “Sikkhāsammutiṁ datvā dasavassāya tassā dvādasavassakāle sayampi dvādasavassā",
  "tika-vin06t5:82_4": "bhavissatī”ti vuṭṭhāpanasammuti sāditabbā. “Vinayadharasseva ‘āpattānāpattiṁ na jānātī’ti",
  "tika-vin06t5:82_5": "ārabbha yāva ‘ubhayāni kho panassa…pe… anubyañjanaso’ti pañcaṅgāni vatvā punapi ‘āpattānāpattiṁ",
  "tika-vin06t5:82_6": "na jānāti’cceva ārabbha yāva ‘adhikaraṇe ca na vinicchayakusalo hotī’ti pañca vuttā,",
  "tika-vin06t5:82_7": "te tathā tathā pañca pañca katvā dasa hontī”ti likhitaṁ. “Dasavassāya bhikkhuniyā",
  "tika-vin06t5:82_8": "nissayo dātabbo”ti ekaccesu potthakesu natthi, kiñcāpi natthi, pāṭho eva pana hoti.",
  "tika-vin06t5:83": "Ekādasakavāravaṇṇanā",
  "tika-vin06t5:84": "331.Navodāyanti na pakāsenti. Rogameva rogātaṅkaṁ. Rogantarāyaṁ vā.",
  "tika-vin06t5:85": "Ekuttarikanayavaṇṇanā niṭṭhitā.",
  "tika-vin06t5:86": "Uposathādipucchāvissajjanāvaṇṇanā",
  "tika-vin06t5:87": "332. “Saṅghaṁ, bhante, pavāremī”tiādi pavāraṇakathā nāma vinītagāthāsu viya.",
  "tika-vin06t5:88": "Atthavasapakaraṇavaṇṇanā",
  "tika-vin06t5:89_0": "334.Dasa atthavase paṭiccāti ettha tassa tassa sikkhāpadassa paññāpane guṇavisesadīpanato,",
  "tika-vin06t5:89_1": "apaññāpane ādīnavadassanato ca saṅghasuṭṭhutā hoti. Tattha yathāsambhavaṁ lokavajjassa",
  "tika-vin06t5:89_2": "apaṇṇattisambhavassa paññāpane payogavisuddhi guṇo. Paṇṇattisambhavassa pana sekhiyassa",
  "tika-vin06t5:89_3": "lokavajjassa paññāpane paṭipattivisuddhi guṇo, paṇṇattivajjassa āsayavisuddhi guṇo",
  "tika-vin06t5:89_4": "appicchādiguṇāvahanato, tenevāha “subharatāya suposatāya appicchatāya appicchassa",
  "tika-vin06t5:89_5": "vaṇṇaṁ bhāsitvā”ti. Samaṇācāravisuddhi cassa guṇoti veditabbaṁ. Atha vā lokavajjassa",
  "tika-vin06t5:89_6": "paññāpane saṅghasuṭṭhutā hoti pākaṭādīnavato, paṇṇattivajjassa paññāpane saṅghaphāsutā",
  "tika-vin06t5:89_7": "hoti pākaṭānisaṁsattā. Tathā paṭhamena dummaṅkūnaṁ niggaho, dutiyena pesalānaṁ phāsuvihāro,",
  "tika-vin06t5:89_8": "paṭhamena samparāyikānaṁ āsavānaṁ paṭighāto, dutiyena diṭṭhadhammikānaṁ, tathā paṭhamena",
  "tika-vin06t5:89_9": "appasannānaṁ pasādo, dutiyena pasannānaṁ bhiyyobhāvo, tathā paṭhamena saddhammaṭṭhiti,",
  "tika-vin06t5:89_10": "dutiyena vinayānuggaho hotīti veditabbo. Parivāranayena vā paṭhamena pāpicchānaṁ",
  "tika-vin06t5:89_11": "bhikkhūnaṁ pakkhupacchedo, dutiyena gihīnaṁ anukampā hoti. Vuttañhetaṁ “dve atthavase",
  "tika-vin06t5:89_12": "paṭicca tathāgatena sāvakānaṁ sikkhāpadaṁ paññattaṁ gihīnaṁ anukampāya pāpicchānaṁ",
  "tika-vin06t5:89_13": "pakkhupacchedāyā”ti. Tathā diṭṭhadhammikasamparāyikānaṁ verānaṁ vajjānaṁ akusalānaṁ",
  "tika-vin06t5:89_14": "vasenapi yojanā kātabbā. Vuttañhetaṁ “dve atthavase…pe… paññattaṁ diṭṭhadhammikānaṁ",
  "tika-vin06t5:89_15": "verānaṁ samparāyikānaṁ verānaṁ paṭighātāyā”tiādi. Apicettha sabbampi akataviññattipaṭisaṁyuttaṁ,",
  "tika-vin06t5:89_16": "gihīnaṁ pīḷāpaṭisaṁyuttaṁ, tesaṁ pasādabhogakkhayarakkhāpaṭisaṁyuttañca gihīnaṁ anukampāya",
  "tika-vin06t5:89_17": "paññattaṁ nāma, kuladūsakagaṇabhojanāni pāpicchānaṁ pakkhupacchedāya paññattaṁ. Sabbaṁ",
  "tika-vin06t5:89_18": "lokavajjaṁ diṭṭhadhammikasamparāyikaverādipaṭighātāya, mātugāmena saṁvidhānaṁ diṭṭhadhammikaverādisaṁvarāya",
  "tika-vin06t5:89_19": "paññattanti veditabbaṁ. Apicettha ādito paṭṭhāya dasaatthavasapakaraṇameva nissāya",
  "tika-vin06t5:89_20": "vinicchayo veditabbo.",
  "tika-vin06t5:90": "Vatthuvītikkamena yaṁ, ekantākusalaṁ bhave;",
  "tika-vin06t5:91": "Taṁ saṅghasuṭṭhubhāvāya, paññattaṁ lokavajjato.",
  "tika-vin06t5:92": "Pārājikādiṁ,",
  "tika-vin06t5:93": "Paññattijānaneneva, yatthāpatti na aññathā;",
  "tika-vin06t5:94": "Taṁ dhammaṭṭhitiyā vāpi, pasāduppādabuddhiyā.",
  "tika-vin06t5:95_0": "Dhammadesanāpaṭisaṁyuttaṁ itarañca sekhiyaṁ, idaṁ paṇṇattisambhavaṁ lokavajjaṁ nāma.",
  "tika-vin06t5:95_1": "Vatthuno, paññattiyā vā vītikkamacetanāyābhāvepi paṭikkhittassa karaṇe, kattabbassa",
  "tika-vin06t5:95_2": "akaraṇe vā sati yattha āpatti pahoti, taṁ sabbaṁ ṭhapetvā surāpānaṁ paṇṇattivajjanti",
  "tika-vin06t5:95_3": "veditabbaṁ. Tattha ukkoṭanake pācittiyaṁ, “yo pana bhikkhu dhammikānaṁ kammānaṁ chandaṁ",
  "tika-vin06t5:95_4": "datvā pacchā khīyanadhammaṁ āpajjeyya, pācittiyaṁ, yo pana bhikkhu saṅghe vinicchayakathāya",
  "tika-vin06t5:95_5": "vattamānāya chandaṁ adatvā uṭṭhāyāsanā pakkameyya, pācittiyaṁ, yo pana bhikkhu samaggena",
  "tika-vin06t5:95_6": "saṅghena cīvaraṁ datvā pacchā khīyanadhammaṁ āpajjeyya…pe… pācittiya”nti evamādi",
  "tika-vin06t5:95_7": "saṅghaphāsutāya paññattaṁ. “Aññavādake vihesake pācittiyaṁ, pārājikādīhi anuddhaṁsane",
  "tika-vin06t5:95_8": "saṅghādisesādi ca dummaṅkūnaṁ niggahāya, anupakhajjanikkaḍḍhanaupassūtisikkhāpadādi",
  "tika-vin06t5:95_9": "pesalānaṁ phāsuvihārāya, sabbaṁ lokavajjaṁ diṭṭhadhammikasamparāyikānaṁ āsavānaṁ",
  "tika-vin06t5:95_10": "paṭighātāya, sabbaṁ paṇṇattivajjaṁ diṭṭhadhammikānameva saṁvarāya. Sabbaṁ gihipaṭisaṁyuttaṁ",
  "tika-vin06t5:95_11": "appasannānaṁ vā pasādāya pasannānaṁ vā bhiyyobhāvāya ca. Visesena ariṭṭhasamaṇuddesasikkhāpadaṁ,",
  "tika-vin06t5:95_12": "sāmaññena paccayesu mariyādapaṭisaṁyuttañca saddhammaṭṭhitiyā, “appicchassāyaṁ dhammo,",
  "tika-vin06t5:95_13": "nāyaṁ dhammo mahicchassā”ti ādisuttamettha sādhakaṁ. “Sikkhāpadavivaṇṇake mohanake",
  "tika-vin06t5:95_14": "pācittiya”ntiādi vinayānuggahāya paññattanti veditabbaṁ. “Bhūtagāmapātabyatāya pācittiya”nti",
  "tika-vin06t5:95_15": "idaṁ kimatthanti ce? Appasannānaṁ pasādāya, pasannānaṁ bhiyyobhāvāya ca. Kathaṁ?",
  "tika-vin06t5:96": "“Bhūtagāmo sajīvoti, avipallattadiṭṭhino;",
  "tika-vin06t5:97": "Tassa kopanasaññāya, pasādo buddhasāvake.",
  "tika-vin06t5:98": "“Nijjīvasaññitaṁpetaṁ, akopento kathaṁ muni;",
  "tika-vin06t5:99": "Jīvaṁ kopeyya niddoso, macchamaṁsānujānane.",
  "tika-vin06t5:100": "Evampi –",
  "tika-vin06t5:101": "“Tassa kopanasaññāya, pasādo buddhasāvake;",
  "tika-vin06t5:102": "Yato titthakarāvime, viratā bhūtagāmato;",
  "tika-vin06t5:103": "Lokassa cittarakkhatthaṁ, tatopi virato munī”ti. –",
  "tika-vin06t5:104": "Pasannānaṁ bhiyyobhāvo hoti.",
  "tika-vin06t5:105": "Vivittasenāsanabhogataṇhāvasenanijjīvamitārakkhaṁ;",
  "tika-vin06t5:106": "Buddhobhininnañca vivajjayanto;",
  "tika-vin06t5:107": "Sikkhāpadaṁ tattha ca paññapesi.",
  "tika-vin06t5:108": "Nijjīvassāpi maṁsassa, khādanakaṁ yatiṁ pati;",
  "tika-vin06t5:109": "Nindamānaṁ janaṁ disvā, bhūtagāmaṁ pariccaji.",
  "tika-vin06t5:110": "Tikoṭiparisuddhattā, macchamaṁsānujānane;",
  "tika-vin06t5:111": "Paṭicca maṁsānujānanaṁ, kamme diṭṭhippasaṅgabhayā.",
  "tika-vin06t5:112": "Aparikkhakassa lokassa, parānuddayatāya ca;",
  "tika-vin06t5:113": "Bhūtagāmapātabyatāya, pāṇātipātappasaṅgabhayā.",
  "tika-vin06t5:114_0": "Tattha pariyāyavacanaṁ anujāni bhagavā, uddissa kataṁ paṭikkhipi parassa vā pāpappasaṅgabhayena.",
  "tika-vin06t5:114_1": "Idha pana bhūtagāmapātabyatāya pāpābhāvañāpanatthaṁ attuddesikaṁ vihāraṁ, kuṭiñca",
  "tika-vin06t5:114_2": "anujānīti veditabbaṁ. Pakiriyanti ettha te te payojanavisesasaṅkhātā atthavasāti",
  "tika-vin06t5:114_3": "atthavasapakaraṇanti.",
  "tika-vin06t5:115": "Mahāvaggavaṇṇanā niṭṭhitā.",
  "tika-vin06t5:116": "Paṭhamagāthāsaṅgaṇikavaṇṇanā",
  "tika-vin06t5:117": "Sattanagaresu paññattasikkhāpadavaṇṇanā",
  "tika-vin06t5:118_0": "335. Vacanasampaṭicchanatthe vā nipātoti attho. Aḍḍhuḍḍhasatānīti tīṇi satāni, paññāsāni",
  "tika-vin06t5:118_1": "ca. Viggahanti manussaviggahaṁ. Atirekaṁ vāti dasāhaparamaṁ atirekacīvaraṁ. Kāḷakanti",
  "tika-vin06t5:118_2": "“suddhakāḷakāna”nti vuttakāḷakaṁ. Bhūtanti bhūtārocanaṁ. Paramparabhattanti paramparabhojanaṁ.",
  "tika-vin06t5:118_3": "Bhikkhunīsu ca akkosoti yā pana bhikkhunī bhikkhuṁ akkoseyya vā paribhāseyya vā.",
  "tika-vin06t5:118_4": "Antaravāsakanti aññātikāya bhikkhuniyā cīvarapaṭiggahaṇaṁ. Rūpiyanti rūpiyasabbohāraṁ.",
  "tika-vin06t5:118_5": "Suttanti sāmaṁ suttaṁ viññāpetvā tantavāyehi. Ujjhāpanaketi ujjhāpanake khīyanake.",
  "tika-vin06t5:118_6": "Pācitapiṇḍanti bhikkhunīpaapācitapiṇḍapātaṁ. Cārittanti nimantito sabhatto samāno",
  "tika-vin06t5:118_7": "santaṁ. Cīvaraṁ datvāti samaggena saṅghena cīvaraṁ datvā. Vosāsantīti bhikkhū paneva",
  "tika-vin06t5:118_8": "kulesu nimantitā bhuñjanti, tattha cesā. Giraggacariyāti “yā pana bhikkhunī naccaṁ",
  "tika-vin06t5:118_9": "vā gītaṁ vā”ti ca, “antovassaṁ cārikaṁ careyyā”ti ca vuttadvayaṁ. Chandadānenāti",
  "tika-vin06t5:118_10": "pārivāsikachandadānena sikkhamānaṁ vuṭṭhāpeyya. Pārājikāni cattāri, bhikkhunīnaṁ",
  "tika-vin06t5:118_11": "saññācikakuṭiñca kosiyamissasanthatañca seyyā ca anupasampannena saha pathavīkhaṇanaṁ.",
  "tika-vin06t5:118_12": "Gaccha devateti bhūtagāmapātabyatā sappāṇakaudakasiñcananti attho. Mahāvihāroti mahallakavihāro.",
  "tika-vin06t5:118_13": "Aññanti aññavādakaṁ. Dvāranti yāvadvārakosā. “Anādariyapācittīti ca sahadhammikaṁ",
  "tika-vin06t5:118_14": "vuccamāno”ti pāṭho. Payopānanti surusurukārakaṁ. Eḷakalomāni patto cāti eḷakalomadhovāpanañca",
  "tika-vin06t5:118_15": "ūnapañcabandhanapatto ca. Ovādo ceva bhesajjanti bhikkhunupassayaṁ upasaṅkamitvā",
  "tika-vin06t5:118_16": "ovādo taduttaribhesajjaviññāpanañca. Sūci araññakoti “aṭṭhimayaṁ vā dantamayaṁ vā",
  "tika-vin06t5:118_17": "visāṇamayaṁ vā sūcighara”nti ca “yāni kho pana tāni āraññakāni senāsanāni sāsaṅka…pe…",
  "tika-vin06t5:118_18": "paṭidesetabba”nti ca. Ovādoti yā pana bhikkhunī ovādāya vā saṁvāsāya vā na gaccheyya.",
  "tika-vin06t5:118_19": "Pārājikāni cattārītiādi dvīsu nagaresu paññattasampiṇḍanaṁ.",
  "tika-vin06t5:119": "Catuvipattivaṇṇanā",
  "tika-vin06t5:120_0": "336.Ekatiṁsāye garukāti ubhato aṭṭha pārājikā, bhikkhūnaṁ terasa, bhikkhunīnaṁ dasa",
  "tika-vin06t5:120_1": "ca saṅghādisesā. Sādhāraṇāsādhāraṇavasena aṭṭha anavasesā nāma pārājikāni. Tadevāti",
  "tika-vin06t5:120_2": "sīlavipattiṁyeva. Vitthārato dassetuṁ “pārājika”ntiādinā apucchitameva vissajjitaṁ.",
  "tika-vin06t5:120_3": "“Tattha yo cāyaṁ, akkosati hasādhippāyo”ti pāṭho. Duṭṭhullavibhāvanavasenāgatavipattiṁ",
  "tika-vin06t5:120_4": "ṭhapetvā pucchāpaṭipāṭiyā yāvatatiyakapañhaṁ vissajjitumārabhi. Ukkhittānuvattikā",
  "tika-vin06t5:120_5": "bhikkhunī aṭṭha yāvatatiyakasaṅghādisesā idha pucchitattā anantarapañhā nāma jātā.",
  "tika-vin06t5:121": "Chedanakādivaṇṇanā",
  "tika-vin06t5:122_0": "337. Pamāṇātikkantamañcanisīdanakaṇḍupaṭicchādivassikasāṭikāsugatacīvarappamāṇaṁ",
  "tika-vin06t5:122_1": "bhikkhunīnaṁ udakasāṭikāti cha chedanakāni. Cīvaravippavāsasammutiādayo catasso sammutiyo.",
  "tika-vin06t5:122_2": "“Ayaṁ tattha sāmīcī”ti evaṁ āgatā satta sāmīciyo.",
  "tika-vin06t5:123": "Asādhāraṇādivaṇṇanā",
  "tika-vin06t5:124": "338. Pubbe vuttacuddasaparamāneva antarapañhe niṭṭhapetvā purimapañhaṁ vissajjento. Dhovanañca paṭiggahoti gāthā aṭṭhakathācariyānaṁ. Dve lomāni eḷakalomatiyojanaparamāni.",
  "tika-vin06t5:125": "Dvevīsati khuddakāti –",
  "tika-vin06t5:126": "“Sakalo bhikkhunivaggo, paramparañca bhojanaṁ;",
  "tika-vin06t5:127": "Anatirittaṁ abhihaṭaṁ, paṇītañca acelakaṁ;",
  "tika-vin06t5:128": "Jānaṁ duṭṭhullachādanaṁ.",
  "tika-vin06t5:129": "“Ūnaṁ mātugāmena saddhiṁ, yā ca anikkhantarājake;",
  "tika-vin06t5:130": "Santaṁ bhikkhuṁ anāpucchā, vikāle gāmappavesanaṁ.",
  "tika-vin06t5:131": "“Nisīdane ca yā sikkhā, vassikāya ca sāṭikā;",
  "tika-vin06t5:132": "Dvāvīsati imā sikkhā, khuddakesu pakāsitā”ti. –",
  "tika-vin06t5:133_0": "Pāṭho. “Kulesu cārittāpattī”ti pāṭho na gahetabbo sādhāraṇattā tassa sikkhāpadassa.",
  "tika-vin06t5:133_1": "Chacattārīsā cimeti chacattārīsa ime. “Pārājikāni saṅghādiseso”ti evaṁ vuttasikkhāpade",
  "tika-vin06t5:133_2": "eva vibhajitvā vuttattā vibhattiyo nāma. Sādhāraṇanti aṭṭhannampi sādhāraṇaṁ. Pārājikabhūtā",
  "tika-vin06t5:133_3": "vibhattiyo pārājikavibhattiyo. Sādhāraṇe sattavajjo saṅghādiseso. Aññatarasmiṁ gaṇṭhipade",
  "tika-vin06t5:133_4": "“atha vā ‘dve uposathā dve pavāraṇā cattāri kammāni pañceva uddesā caturo bhavanti,",
  "tika-vin06t5:133_5": "naññathā’ti pāḷiṁ uddharanti. Tattha ‘cattāri kammānī’ti visesābhāvā uddharitapotthakameva",
  "tika-vin06t5:133_6": "sundaraṁ, pubbepi vibhattimattadassanavaseneva cetaṁ vuttaṁ. ‘Na samathehi vūpasamanavasenā’ti",
  "tika-vin06t5:133_7": "vatvā cattāri kammavibhajane ‘samathehi vūpasammatī’ti na visesitaṁ uposathappavāraṇānaṁyeva",
  "tika-vin06t5:133_8": "vibhāgattā. Kasmā? Etthāpi ‘uposathappavāraṇānaṁyeva visesetvā nayaṁ dethā’ti vuttattā,",
  "tika-vin06t5:133_9": "adhammena vaggādikammena āpattiyopi vūpasammantīti āpajjanatoti veditabba”nti vuttaṁ,",
  "tika-vin06t5:133_10": "vicāretabbaṁ. Dvīhi catūhi tīhi kiccaṁ ekenāti dvīhi vivādādhikaraṇaṁ, catūhi anuvādādhikaraṇaṁ,",
  "tika-vin06t5:133_11": "tīhi āpattādhikaraṇaṁ, ekena kiccādhikaraṇaṁ sammatīti attho.",
  "tika-vin06t5:134": "Pārājikādiāpattivaṇṇanā",
  "tika-vin06t5:135_0": "339.Nibbacanamattanti vevacanamattaṁ. Seseti ādito sesā majjhantā. Padanti sikkhāpadaṁ.",
  "tika-vin06t5:135_1": "Saddhācittaṁ pasannacittanti attho, “santācitta”nti vā pāṭho. Anāḷiyanti daliddaṁ.",
  "tika-vin06t5:135_2": "Kiñcāpi idaṁ nibbacanaṁ “garukaṁ lahukañcā”tiādipañhe natthi, “handa vākyaṁ suṇoma",
  "tika-vin06t5:135_3": "te”ti iminā pana vacanena saṅgahitassatthassa dīpanatthaṁ vuttanti veditabbaṁ. “Ākāso",
  "tika-vin06t5:135_4": "pakkhinaṁ gatī”ti ca pāṭho atthi, so jātivasena yujjati. Pakkhīnanti ujukameva.",
  "tika-vin06t5:136": "Paṭhamagāthāsaṅgaṇikavaṇṇanā niṭṭhitā.",
  "tika-vin06t5:137": "Adhikaraṇabhedavaṇṇanā",
  "tika-vin06t5:138": "Ukkoṭanabhedādivaṇṇanā",
  "tika-vin06t5:139_0": "340.Adhikaraṇaukkoṭenasamathānaṁ ukkoṭaṁ dassetunti adhikaraṇāni sattahi samathehi",
  "tika-vin06t5:139_1": "sammanti, tāni ukkoṭento satta samathe ukkoṭeti nāmāti adhippāyo. Pasavatīti sambhavati.",
  "tika-vin06t5:139_2": "“Anuvādādhikaraṇe labbhantī’tiādīni ‘dhammo adhammo’tiādīnaṁ samānattā tesu visesato",
  "tika-vin06t5:139_3": "labbhantī”ti vuttaṁ. Anihatanti suttādinā. Avinicchitanti “āpattianāpattī”tiādinā.",
  "tika-vin06t5:139_4": "“Tattha jātakaṁ adhikaraṇaṁ ukkoṭeti…pe… tiṇavatthārakaṁ ukkoṭetī”ti daseva vuttā.",
  "tika-vin06t5:139_5": "“Sammukhāvinayapaṭiññātakaraṇayebhuyyasikā avuttattā ukkoṭetuṁ na sakkā, kammavācāpi",
  "tika-vin06t5:139_6": "tesaṁ natthi. Tasmā te ukkoṭetuṁ na sakkāti vadantī”ti likhitaṁ. Pāḷimuttakavinicchayenevāti",
  "tika-vin06t5:139_7": "vinayalakkhaṇaṁ vinā kevalaṁ dhammadesanāmattavasenevāti attho. Khandhakato vā parivārato",
  "tika-vin06t5:139_8": "vā ānītasuttena. Nijjhāpenti dassenti. Pubbe dhammavinayena vinicchitaṁ adhikaraṇaṁ",
  "tika-vin06t5:139_9": "upajjhāyādīnaṁ atthāya “adhammaṁ dhammo”tiādīni dīpetvāti attho. Visamāni kāyakammādīni",
  "tika-vin06t5:139_10": "nissitattā visamanissito. Evaṁ sesesu.",
  "tika-vin06t5:140": "Adhikaraṇanidānādivaṇṇanā",
  "tika-vin06t5:141_0": "342-3.Kiṁsambhāranti kiṁparikkhāraṁ, ettha kinti liṅgasāmaññamabyayaṁ. Pubbe uppannavivādaṁ",
  "tika-vin06t5:141_1": "nissāya pacchā uppajjanakavivādo vivādanidānaṁ nāma. Āpattādhikaraṇapaccayā catasso",
  "tika-vin06t5:141_2": "āpattiyo āpajjatīti bhikkhunī jānaṁ pārājikaṁ dhammaṁ paṭicchādeti pārājikaṁ, vematikā",
  "tika-vin06t5:141_3": "paṭicchādeti thullaccayaṁ, bhikkhu saṅghādisesaṁ paṭicchādeti pācittiyaṁ, ācāravipattiṁ",
  "tika-vin06t5:141_4": "paṭicchādeti dukkaṭaṁ. Pubbe kataukkhepaniyādikiccaṁ nissāya uppajjanakakiccānaṁ.",
  "tika-vin06t5:141_5": "Kīdisānaṁ? Samanubhāsanādīnaṁ vasena. Taṁ hīti adhikaraṇaṁ.",
  "tika-vin06t5:142_0": "344. Adhikaraṇesu yena adhikaraṇena sammanti, taṁ dassetunti yadā adhikaraṇehi sammanti,",
  "tika-vin06t5:142_1": "tadā kiccādhikaraṇeneva sammanti, na aññehīti dassanatthaṁ vuttaṁ, na ekantato adhikaraṇeneva",
  "tika-vin06t5:142_2": "sammantīti dassanatthaṁ.",
  "tika-vin06t5:143": "348.Āpattādhikaraṇesaṅgho vivadatīti āpattānāpattīti evaṁ.",
  "tika-vin06t5:144_0": "353. Samuṭṭhānābhāvato sammukhāvinaye kammassa kiriyākaraṇamiccādinā avibhajitvāva",
  "tika-vin06t5:144_1": "sativinayādīnaṁ channaṁyeva cha samuṭṭhānāni vibhattāni. Taṁ kasmā? Kammasaṅgahābhāvena,",
  "tika-vin06t5:144_2": "sativinayādīnaṁ viya saṅghasammukhatādīnaṁ kiccayatā nāma natthīti adhippāyo.",
  "tika-vin06t5:145": "Adhikaraṇabhedavaṇṇanā niṭṭhitā.",
  "tika-vin06t5:146": "Dutiyagāthāsaṅgaṇikavaṇṇanā",
  "tika-vin06t5:147": "Codanādipucchāvissajjanāvaṇṇanā",
  "tika-vin06t5:148": "359. Viggāhikakathanti attho. Nisāmayāti sallakkhehi. “Kāraya” iti pāṭho. Pubbāparaṁ na jānāti, tasmā akovido hotīti eke. Ayaṁ pana duvidhepi kicce kenaci iriyāpathena.",
  "tika-vin06t5:149": "Codanākaṇḍavaṇṇanā",
  "tika-vin06t5:150": "Anuvijjakakiccavaṇṇanā",
  "tika-vin06t5:151": "360. Anuvijjakapucchane ājīvavipatti na pucchitā. Pañcāpattikkhandhavasena ācāravipatti pucchitā. “Ājīvavipattiyāpi tatheva, saṅgahagamanato”ti vadanti. “Ajjhāpajjanto”ti pāṭho.",
  "tika-vin06t5:152": "363. Tasmā na ca āmisaṁ nissāyāti sambandhitabbaṁ.",
  "tika-vin06t5:153": "Cūḷasaṅgāmavaṇṇanā",
  "tika-vin06t5:154": "Anuvijjakassapaṭipattivaṇṇanā",
  "tika-vin06t5:155_0": "365.Ṭhānanisajjavatthādinissitāti “evaṁ ṭhātabbaṁ evaṁ nisīditabba”nti evamādikā.",
  "tika-vin06t5:155_1": "Saññājananatthanti “evaṁ vattabba”nti evaṁ sañjānanatthaṁ. Anuvidhiyantenāti citte",
  "tika-vin06t5:155_2": "ṭhapentenāti attho. Lajjā sā nu khoti kiṁ sā lajjā ayaṁ parisāti adhippāyo. Anuyogavattaṁ",
  "tika-vin06t5:155_3": "kathāpetvāti “kimanuyogavattaṁ jānāsī”ti pucchitvā teneva kathāpetvā. Ajānanappasaṅgā nāma aññāṇaṁ.",
  "tika-vin06t5:156": "367.“Bhayena bhayā gacchatī”ti bhayena bhayahetu bhayā gacchatīti hetuvasena vuttaṁ. Yathā “rattattā pana duṭṭhattā ca chandā dosā ca gacchatī”ti hi vuttaṁ, evaṁ.",
  "tika-vin06t5:157": "Mahāsaṅgāmavaṇṇanā",
  "tika-vin06t5:158": "Voharantenajānitabbādivaṇṇanā",
  "tika-vin06t5:159": "375.Vaṇṇāvaṇṇoti nīlādivaṇṇavasena ca ārogyatthādiavaṇṇavasena ca vuttasukkavissaṭṭhi.",
  "tika-vin06t5:160": "402.Bhūmipucchāti bhūmi puthavī jagatī cāti sabbāni pathavivevacanāni.",
  "tika-vin06t5:161": "Kathinabhedavaṇṇanā",
  "tika-vin06t5:162": "Kathinaatthatādivaṇṇanā",
  "tika-vin06t5:163_0": "403-4.Kinti kathaṁ. Anādiyadānaṁ tāvakālikavatthu. “Anāgatavasena anantarā hutvā”ti",
  "tika-vin06t5:163_1": "udakāharaṇādipayogassa dhovanādipubbakaraṇassa pacchā uppajjanato, dhovanādikiriyañca",
  "tika-vin06t5:163_2": "sandhāya payogakaraṇato vuttaṁ. Purejātapaccaye panesa payogoti attho. Ekaṁ dhammampi",
  "tika-vin06t5:163_3": "na labhati attano purejātassa natthitāya.",
  "tika-vin06t5:164": "Kathinādijānitabbavibhāgavaṇṇanā",
  "tika-vin06t5:165": "412.Rūpādidhammesūti vaṇṇagandhādiaṭṭhakesu. “Vassānassa pacchimo māso”ti vuttattā pacchime māse yasmiṁ vā tasmiṁ vā divase attharituṁ vaṭṭatīti siddhaṁ.",
  "tika-vin06t5:166": "415. “Ādiccabandhunāti vuttattā theravacana”nti vadanti.",
  "tika-vin06t5:167": "Palibodhapañhābyākaraṇakathāvaṇṇanā",
  "tika-vin06t5:168_0": "415-6. Sanniṭṭhānantiko kathaṁ bahisīmāya uddharīyati? Bhikkhu akatacīvaraṁ samādāya",
  "tika-vin06t5:168_1": "pakkamati “na paccessa”nti, tassa bahisīmāgatassa evaṁ hoti “nevimaṁ cīvaraṁ kāressa”nti,",
  "tika-vin06t5:168_2": "evametassa bahisīmāgatassa uddharīyati. Kathaṁ antosīmāya? Akatacīvaraṁ samādāya",
  "tika-vin06t5:168_3": "pakkamati “na paccessa”nti, tato tattha phāsuvihāraṁ alabhanto tameva vihāraṁ āgacchati,",
  "tika-vin06t5:168_4": "tassa cīvarapalibodhoyeva ṭhito, so ca “nevimaṁ cīvaraṁ kāressa”nti citte uppanne",
  "tika-vin06t5:168_5": "chijjati, tasmā “antosīmāya uddharīyatī”ti vuttaṁ. Sanniṭṭhānantikaṁ duvidhaṁ “na",
  "tika-vin06t5:168_6": "paccessa”nti āvāsapalibodhaṁ chinditvā tato punapi tameva vihāraṁ āgantvā “nevimaṁ",
  "tika-vin06t5:168_7": "cīvaraṁ kāressa”nti sanniṭṭhānaṁ karoti, bahisīmāya ṭhatvā “nevimaṁ cīvaraṁ kāressaṁ",
  "tika-vin06t5:168_8": "na paccessa”nti cittuppādena sanniṭṭhānantikaṁ hoti. Gāthāyampi “dve palibodhā apubbaṁ",
  "tika-vin06t5:168_9": "acarima”nti idaṁ imameva sandhāya. “Āsāvacchediko kathaṁ antosīmāya ? Āsīsitena ‘tumhe",
  "tika-vin06t5:168_10": "vihārameva patthetha, ahaṁ pahiṇissāmī’ti vutto pubbe ‘na paccessa’nti āvāsapalibodhaṁ",
  "tika-vin06t5:168_11": "chinditvā gato puna taṁ vihāraṁ gantvā tena ‘nāhaṁ sakkomi dātu’nti pahito hotī”ti",
  "tika-vin06t5:168_12": "likhitaṁ. “Atthāre hi sati uddhāro nāmā”ti atthāraṁ vinā uddhāraṁ na labhanti, tasmā",
  "tika-vin06t5:168_13": "vuttaṁ. Purimā dveti “dve kathinuddhārā ekuppādā ekanirodhā”ti vuttādhikāre paṭhamaṁ",
  "tika-vin06t5:168_14": "vuttā antarabbhārasahubbhārā. Na pakkamanantikādayo dve. Ekato nirujjhantīti uddhārabhāvaṁ pāpuṇantīti attho.",
  "tika-vin06t5:169": "Kathinabhedavaṇṇanā niṭṭhitā.",
  "tika-vin06t5:170": "Paññattivaggavaṇṇanā niṭṭhitā.",
  "tika-vin06t5:171": "Upālipañcakavaṇṇanā",
  "tika-vin06t5:172": "Anissitavaggavaṇṇanā",
  "tika-vin06t5:173": "419.Kāyikaupaghātikā nāma kāyena vītikkamo.",
  "tika-vin06t5:174": "Nappaṭippassambhanavaggavaṇṇanā",
  "tika-vin06t5:175": "420.Omaddakārakoti omadditvā abhibhavitvā kārako.",
  "tika-vin06t5:176": "Vohāravaggavaṇṇanā",
  "tika-vin06t5:177_0": "424. Bhedakaravatthūni nissāya vivādādhikaraṇaṁ samuṭṭhāti, evaṁ yathāsaṅkhyaṁ gacchati.",
  "tika-vin06t5:177_1": "Kodhopanāhādidvādasamūlapayogaṁ vivādādhikaraṇaṁ, tathā sesesu. Osāraṇādīsu navasu",
  "tika-vin06t5:177_2": "ṭhānesu kammañattiyā karaṇaṁ. Dvīsu ṭhānesu ñattidutiyañatticatutthakammesu. Yasmā",
  "tika-vin06t5:177_3": "mahāaṭṭhakathāyaṁ vuttanayeneva ubhatovibhaṅgā asaṅgahitā, tasmā yaṁ kurundiyaṁ vuttaṁ,",
  "tika-vin06t5:177_4": "taṁ gahetabbanti sambandho.",
  "tika-vin06t5:178": "Diṭṭhāvikammavaggavaṇṇanā",
  "tika-vin06t5:179": "425. Tiṇṇannaṁ upari saha āpattiṁ desetuṁ na labbhanti. Kammanānāsaṁvāsakānaṁ laddhiggahitakova laddhinānāsaṁvāsako. “Avippavāsasīmāya ṭhitassā”ti mahāsīmaṁ kira sandhāya vuttaṁ.",
  "tika-vin06t5:180": "433. “Ummādā cittakkhepā”ti pāṭho.",
  "tika-vin06t5:181": "Musāvādavaggavaṇṇanā",
  "tika-vin06t5:182": "444.Pariyāyena jānantassāti yassa kassaci jānantassa pariyāyena vuttamusāvādoti attho.",
  "tika-vin06t5:183": "446.Anuyogo na dātabboti tena vuttaṁ anādiyitvā tuṇhī bhavitabbanti attho.",
  "tika-vin06t5:184": "Bhikkhunovādavaggavaṇṇanā",
  "tika-vin06t5:185": "454.Vohāraniruttiyaṁ saddaniruttiyaṁ. Maggapaccavekkhaṇādayo ekūnavīsati.",
  "tika-vin06t5:186": "Ubbāhikavaggavaṇṇanā",
  "tika-vin06t5:187": "455.Pasāretā mohetā.",
  "tika-vin06t5:188": "Adhikaraṇavūpasamavaggavaṇṇanā",
  "tika-vin06t5:189": "458.“Yathārattanti anupasampanne apekkhatī”tipi vadanti. “Yathāvuḍḍhanti upasampanne apekkhatī”ti likhitaṁ.",
  "tika-vin06t5:190": "Kathinatthāravaggavaṇṇanā",
  "tika-vin06t5:191_0": "467. “Ekāvatto”tipi paṭhanti, tassa kuddho kodhābhibhūtoti kirattho. Ekavatthotipi",
  "tika-vin06t5:191_1": "keci, uttarāsaṅgaṁ apanetvā ṭhitoti kirattho, taṁ sabbaṁ aṭṭhakathāyaṁ uddhaṭapāḷiyā",
  "tika-vin06t5:191_2": "virujjhatīti. Ekāvaṭṭoti hi uddhaṭaṁ, tasmā na gahetabbaṁ. Antarā vuttakāraṇenāti",
  "tika-vin06t5:191_3": "“kiccayapasutattā vandanaṁ asamannāharanto nalāṭaṁ paṭihaññeyyā”tiādivuttakāraṇena.",
  "tika-vin06t5:192": "Upālipañcakavaṇṇanā niṭṭhitā.",
  "tika-vin06t5:193": "Āpattisamuṭṭhānavaṇṇanā",
  "tika-vin06t5:194": "470.Pubbe vuttamevāti sahaseyyādipaṇṇattivajjaṁ. Itaranti sacittakaṁ. Desento, domanassiko aññehi bhiṁsāpanādīni katvā āpattiṁ āpajjitvāti adhippāyo.",
  "tika-vin06t5:195": "Dutiyagāthāsaṅgaṇikavaṇṇanā",
  "tika-vin06t5:196": "Kāyikādiāpattivaṇṇanā",
  "tika-vin06t5:197_0": "474-5. Nidānuddesaṁ vinā sesuddesābhāvā “sabbapātimokkhuddesānañca saṅgaho hotī”ti",
  "tika-vin06t5:197_1": "vuttaṁ. Vinaye garukā vinayagarukā. Idaṁ pana dvīsu gāthāsu kiñcāpi āgataṁ, aññehi",
  "tika-vin06t5:197_2": "pana missetvā vuttabhāvā nānākaraṇaṁ paccetabbaṁ. Navasu ṭhānesu kammaṁ hotīti kammañatti",
  "tika-vin06t5:197_3": "hoti. Vācāti vacīsambhavā. Addhānahīno ūnavīsativasso. “Apicetthāti kurundivādo”ti",
  "tika-vin06t5:197_4": "vuttaṁ. Vanappatinti evaṁ adinnādāne āgataṁ vanappatiṁ. Vissaṭṭhichaḍḍaneti sukkavissaṭṭhiyaṁ.",
  "tika-vin06t5:197_5": "Dukkaṭā katāti dukkaṭaṁ vuttaṁ. Āmakadhaññaṁ viññāpetvā bhuñjantiyā pubbapayoge dukkaṭaṁ,",
  "tika-vin06t5:197_6": "ajjhohāre pācittiyaṁ.",
  "tika-vin06t5:198": "Pācittiyavaṇṇanā",
  "tika-vin06t5:199": "476. Mahāsaṅghikā sāmaṇerepi āpattiṁ desāpenti kira, tena vuttaṁ “na desāpetabbā”ti, daṇḍakammaṁ pana tesaṁ kātabbaṁ tathārūpe oḷārikavītikkame.",
  "tika-vin06t5:200": "Avandanīyapuggalādivaṇṇanā",
  "tika-vin06t5:201_0": "477.Dasasataṁ āpattiyoti sahassaṁ āpattiyo. Campāyaṁ vinayavatthusminti campeyyakkhandhake.",
  "tika-vin06t5:201_1": "Adhammena vaggantiādīni cattāri kammāniyeva bhagavatā vuttānīti attho. Na kevalaṁ",
  "tika-vin06t5:201_2": "āpattiyeva, atha kho cha samathā…pe… sammukhāvinayena sammanti, samāyogaṁ gacchanti",
  "tika-vin06t5:201_3": "sammukhāvinayena sampayogaṁ gacchantīti attho. Vinā samathehi sammati, samathabhāvaṁ",
  "tika-vin06t5:201_4": "gacchati. Paṭisedhatthe sati vinā samathehīti samathehi vināti attho.",
  "tika-vin06t5:202": "Soḷasakammādivaṇṇanā",
  "tika-vin06t5:203": "478.Asuttakanti suttavirahitaṁ, usuttaṁ tatra natthīti adhippāyo.",
  "tika-vin06t5:204": "Dutiyagāthāsaṅgaṇikavaṇṇanā niṭṭhitā.",
  "tika-vin06t5:205": "Sedamocanagāthāvaṇṇanā",
  "tika-vin06t5:206": "Avippavāsapañhāvaṇṇanā",
  "tika-vin06t5:207_0": "479.Tahinti tasmiṁ puggale. Akappiyasambhogo nāma methunadhammādi. “Varasenāsanarakkhaṇatthāya",
  "tika-vin06t5:207_1": "vissajjetvā paribhuñjituṁ vaṭṭatī”ti garubhaṇḍavinicchaye vutto. Ekādasāvandiye paṇḍakādayo",
  "tika-vin06t5:207_2": "ekādasa. Upeti saparisaṁ. Na jīvati nimmitarūpattā. “Ubbhakkhakena vadāmī”ti iminā",
  "tika-vin06t5:207_3": "mukhe methunadhammābhāvaṁ dīpeti. Adhonābhivivajjanena vaccamaggappassāvamaggesu.",
  "tika-vin06t5:207_4": "Gāmantarapariyāpannaṁ nadipāraṁ okkantabhikkhuniṁ sandhāyāti bhikkhuniyā gāmāpariyāpannaparatīre",
  "tika-vin06t5:207_5": "nadisamīpameva sandhāya vuttā. Tattha paratīre gāmūpacāro ekaleḍḍupāto nadipariyantena",
  "tika-vin06t5:207_6": "paricchinno, tasmā paratīre ratanamattampi araññaṁ na atthi, tañca tiṇādīhi paṭicchannattā",
  "tika-vin06t5:207_7": "dassanūpacāravirahitaṁ karoti. Tattha attano gāme āpatti natthi. Paratīre pana ekaleḍḍupātasaṅkhāte",
  "tika-vin06t5:207_8": "gāmūpacāreyeva padaṁ ṭhapeti. Antare abhidhammavasena araññabhūtaṁ sakagāmaṁ atikkamati",
  "tika-vin06t5:207_9": "nāma, tasmā gaṇamhā ohīyanā ca hotīti ñātabbaṁ. Ettāvatāpi santosamakatvā vicāretvā",
  "tika-vin06t5:207_10": "gahetabbaṁ. Bhikkhūnaṁ santike upasampannā pañcasatā mahāpajāpatippamukhā. Mahāpajāpatipi",
  "tika-vin06t5:207_11": "hi ānandattherena dinnaovādassa paṭiggahitattā bhikkhūnaṁ santike upasampannā nāma.",
  "tika-vin06t5:208": "Pārājikādipañhāvaṇṇanā",
  "tika-vin06t5:209_0": "480.“Dussakuṭiṁ sandhāyā”ti saha dussena vītikkamanassa sakkuṇeyyatāya vuttaṁ. Liṅgaparivatte",
  "tika-vin06t5:209_1": "paṭiggahaṇassa vijahanato sāmaṁ gahetvā bhuñjituṁ na vaṭṭati. Kākaūhadanaṁ vāti kākena",
  "tika-vin06t5:209_2": "ūhadanaṁ vā. “Tayo purisepi upagantvā”ti pāṭhaseso.",
  "tika-vin06t5:210": "Pācittiyādipañhāvaṇṇanā",
  "tika-vin06t5:211_0": "481.Methunadhammapaccayā nāma kāyasaṁsaggo. Taṁhetu methunadhammassa pubbabhāgabhūtaṁ",
  "tika-vin06t5:211_1": "kāyasaṁsaggaṁ vāyāmantiyāti aṭṭhavatthupūraṇaṁ sandhāya. Paribhogappaccayāti paribhogakāraṇā.",
  "tika-vin06t5:211_2": "Tasmāti yasmā paribhogappaccayā āpajjati, tasmā bhojanapariyosāne hotīti attho. Porāṇapotthakesu",
  "tika-vin06t5:211_3": "“tassā”ti pāṭho. “Kāraṇavacanaṁ sundaraṁ bhojanaparicchedadassanato”ti vadanti.",
  "tika-vin06t5:212": "Sedamocanagāthāvaṇṇanā niṭṭhitā.",
  "tika-vin06t5:213": "Pañcavaggo",
  "tika-vin06t5:214": "Kammavaggavaṇṇanā",
  "tika-vin06t5:215_0": "483. “Ummattakasammutiṁ ummattake yācitvā gate asammukhāpi dātuṁ vaṭṭatī”ti vuttaṁ.",
  "tika-vin06t5:215_1": "Tattha nisinnepi na kuppati niyamābhāvā. Asammukhā kate dosābhāvaṁ dassetuṁ “asammukhākataṁ",
  "tika-vin06t5:215_2": "sukataṁ hotī”ti vuttaṁ. Dūtena upasampadā panettha sammukhā kātuṁ na sakkā. Kammavācānānattasabhāvā",
  "tika-vin06t5:215_3": "pattanikkujjanādayo hatthapāsato apanetvā kātabbā, tena vuttaṁ “asammukhā kataṁ sukataṁ",
  "tika-vin06t5:215_4": "hotī”ti. “Pucchitvā codetvā sāretvā kātabbaṁ apucchitvā acodetvā asāretvā karotī”ti",
  "tika-vin06t5:215_5": "ayaṁ vacanattho. Ṭhapetvā kattikamāsanti so pavāraṇāmāso, dve ca puṇṇamāsiyoti paṭhamadutiyavassūpagatānaṁ",
  "tika-vin06t5:215_6": "pavāraṇā puṇṇamāsā dve.",
  "tika-vin06t5:216_0": "485. Padaṁ vā chaḍḍetīti attho. Ka-vaggādīsu pañcasu. Garukanti dīghaṁ, saṁyogaparañca.",
  "tika-vin06t5:216_1": "“Buddharakkhitattherassa yassa nakkhamatī”ti ettha ta-kāraka-kārā saṁyogaparā. Dīghe",
  "tika-vin06t5:216_2": "vattabbe rassanti “so tuṇhī assā”ti vattabbe so tuṇhi assāti vacanaṁ.",
  "tika-vin06t5:217": "486. Sesaṭṭhakathāsu vuttavacanaṁ kurundiyaṁ pākaṭaṁ katvā “nisīdituṁ na sakkontī”ti vuttaṁ.",
  "tika-vin06t5:218": "487-8.Parisuddhasīlā cattāro bhikkhūti pārājikaṁ anāpannā. Na tesaṁ chando vā pārisuddhi vā etīti tīsu, dvīsu vā nisinnesu ekassa, dvinnaṁ vā chandapārisuddhi āhaṭāpi anāhaṭāva.",
  "tika-vin06t5:219": "Apalokanakammakathāvaṇṇanā",
  "tika-vin06t5:220_0": "495-6. Kāyasambhogasāmaggidānasahaseyyapaṭiggahaṇādi imassa apalokanakammassa ṭhānaṁ",
  "tika-vin06t5:220_1": "hotīti evampi apalokanakammaṁ pavattatīti attho. Kammaññeva lakkhaṇanti kammalakkhaṇaṁ.",
  "tika-vin06t5:220_2": "Osāraṇanissāraṇabhaṇḍukammādayo viya kammañca hutvā aññañca nāmaṁ na labhati, kammameva",
  "tika-vin06t5:220_3": "hutvā upalakkhīyatīti kammalakkhaṇaṁ upanissayo viya. Hetupaccayādilakkhaṇavimutto",
  "tika-vin06t5:220_4": "hi sabbo paccayaviseso tattha saṅgayhati, evampi “kammalakkhaṇamevā”ti vuttaṁ. Kammalakkhaṇaṁ",
  "tika-vin06t5:220_5": "dassetuṁ “acchinnacīvarajiṇṇacīvaranaṭṭhacīvarāna”ntiādi vuttaṁ. “Tato atirekaṁ dentena",
  "tika-vin06t5:220_6": "apaloketvā dātabba”nti vuttaṁ apalokanaṁ kammalakkhaṇameva. Evaṁ sabbattha lakkhaṇaṁ",
  "tika-vin06t5:220_7": "veditabbaṁ. Iṇapalibodhampīti sace tādisaṁ bhikkhuṁ iṇāyikā palibujjhanti. Tatruppādato",
  "tika-vin06t5:220_8": "dātuṁ vaṭṭati. Antarasannipātoti uposathappavāraṇādimahāsannipāte ṭhapetvā antarā",
  "tika-vin06t5:220_9": "maṅgaluccāraṇādi. Upanikkhepatoti cetiyassa āpadatthāya nikkhittato. “Aññā katikā",
  "tika-vin06t5:220_10": "kātabbā”ti ye rukkhe uddissa pubbe katikā katā, tehi imesaṁ aññattāti vuttaṁ. “Sace",
  "tika-vin06t5:220_11": "tattha mūle”ti pubbe “ito paṭṭhāya bhājetvā khādantū”ti vacanena puggalikaparibhogo",
  "tika-vin06t5:220_12": "paṭikkhitto hoti. Anuvicaritvāti pacchato pacchato gantvā. Tesaṁ santikā paccayaṁ",
  "tika-vin06t5:220_13": "paccāsīsantenāti attho. Mūlabhāganti dasamabhāgaṁ katvā. Pubbakāle dasamabhāgaṁ katvā",
  "tika-vin06t5:220_14": "adaṁsu, tasmā “mūlabhāgo”ti vuttaṁ. Akatāvāsaṁ vā katvāti uppannaāyena. Jaggitakāleyeva",
  "tika-vin06t5:220_15": "na vāretabbāti jaggitā hutvā pupphaphalabharitakāleti attho. Jagganakāleti jaggituṁ",
  "tika-vin06t5:220_16": "āraddhakāle. Ñattikammaṭṭhānabhede panāti ñattikammassa ṭhānabhede.",
  "tika-vin06t5:221_0": "Idaṁ panettha pakiṇṇakaṁ – atthi saṅghakammaṁ saṅgho eva karoti, na gaṇo, na puggalo,",
  "tika-vin06t5:221_1": "taṁ apalokanakammassa kammalakkhaṇekadesaṁ ṭhapetvā itaraṁ catubbidhampi kammaṁ veditabbaṁ.",
  "tika-vin06t5:221_2": "Atthi saṅghakammaṁ saṅgho ca karoti, gaṇo ca karoti, puggalo ca karoti, taṁ pubbe",
  "tika-vin06t5:221_3": "ṭhapitaṁ. Vuttañhetaṁ “yasmiṁ vihāre dve tayo janā vasanti, tehi nisīditvā katampi",
  "tika-vin06t5:221_4": "saṅghena katasadisameva. Yasmiṁ pana vihāre eko bhikkhu hoti, tena bhikkhunā”tiādi.",
  "tika-vin06t5:221_5": "Atthi gaṇakammaṁ saṅgho ca karoti, gaṇo ca karoti, puggalo ca karoti, taṁ yo pārisuddhiuposatho",
  "tika-vin06t5:221_6": "aññesaṁ santike karīyati, tassa vasena veditabbaṁ. Atthi gaṇakammaṁ gaṇova karoti,",
  "tika-vin06t5:221_7": "na saṅgho, na puggalo, taṁ yo pārisuddhiuposatho aññamaññaṁ ārocanavasena karīyati,",
  "tika-vin06t5:221_8": "tassa vasena veditabbaṁ. Atthi puggalakammaṁ puggalova karoti, na saṅgho, na gaṇo,",
  "tika-vin06t5:221_9": "taṁ adhiṭṭhānuposathavasena veditabbaṁ. Atthi gaṇakammaṁ ekaccova gaṇo karoti, ekacco",
  "tika-vin06t5:221_10": "na karoti, tattha añattikaṁ dveyeva karonti, na tayo. Sañattikaṁ tayova karonti,",
  "tika-vin06t5:221_11": "na tato ūnā vā adhikā vāti.",
  "tika-vin06t5:222": "Apaññattepaññattavaggavaṇṇanā",
  "tika-vin06t5:223": "500. Kakusandhakoṇāgamanakassapā eva hi satta āpattikkhandhe paññapesuṁ. Vipassīādayo pana ovādapātimokkhaṁ uddisiṁsu, na sikkhāpadaṁ paññapesuṁ.",
  "tika-vin06t5:224": "Nigamanakathāvaṇṇanā",
  "tika-vin06t5:225_0": "Ubhatovibhaṅgakhandhakaparivārehi vibhattaṁ desanaṁ atthi tassa vinayapiṭakassa,",
  "tika-vin06t5:225_1": "nāmena samantapāsādikā nāma saṁvaṇṇanā “samantapāsādikā nāmā”ti vuttavacanasaṁvaṇṇanā",
  "tika-vin06t5:225_2": "samattāti āha. Tattha padhānaghare. Iddhā atthavinicchayādīhi.",
  "tika-vin06t5:226_0": "Sammā udito samudito, te guṇe akicchena adhigato adhikappamāṇaguṇehi vā samudito,",
  "tika-vin06t5:226_1": "tena samuditena “gatānaṁ dhammānaṁ gatiyo samannesatī”ti vuttāya satiyā uppāditā",
  "tika-vin06t5:226_2": "saddhādayo paramavisuddhā nāma samannārakkhattā. Iti satipi saddhādīhi vuttā hoti.",
  "tika-vin06t5:226_3": "Evaṁ sante ettha vutte catubbidhe sīle pātimokkhasaṁvarasīlaṁ saddhā maṇḍeti. Saddhāsādhanañhi",
  "tika-vin06t5:226_4": "taṁ. Indriyasaṁvarājīvapārisuddhipaccayaparibhogasīlāni paṭimaṇḍenti sativīriyapaññāyoti",
  "tika-vin06t5:226_5": "yathāyogaṁ veditabbaṁ. Apica saddhā ca buddhirahitā avisuddhā hoti buddhiyā pasādahetuttā.",
  "tika-vin06t5:226_6": "Buddhiyo pana tassānubhāvena paramavisuddhā nāma honti. Paññā saddhārahitā kerāṭikapakkhaṁ",
  "tika-vin06t5:226_7": "bhajati, saddhāyuttā eva visuddhā hoti. Vīriyañca samādhirahitaṁ uddhaccāya saṁvattati,",
  "tika-vin06t5:226_8": "na samādhiyuttanti vīriyassa suddhavacanato samādhipi vutto hoti, evaṁ paramavisuddhā",
  "tika-vin06t5:226_9": "saddhādayopi pātimokkhaṁ paṭimaṇḍentīti ñātabbaṁ. Kathaṁ? Paṭipattidesake satthari",
  "tika-vin06t5:226_10": "ca paṭipattiyañca paṭipattiphale ca saddhāya vinā sīlasamādānaṁ, samādinnavisodhanañca",
  "tika-vin06t5:226_11": "kātuṁ na sakkāti saddhā pātimokkhaṁ paṭimaṇḍeti. Tattha “itipi so bhagavā”tiādinā",
  "tika-vin06t5:226_12": "satthari ca pūjetuṁ sakkoti. Paṭipattiyaṁ sīlavipattisampattimūlake sandiṭṭhikasamparāyikaphale",
  "tika-vin06t5:226_13": "ca saddhāpavatti vitthārato ñātabbā, sīlavipattisampattinimittaṁ ādīnavamānisaṁsañca",
  "tika-vin06t5:226_14": "ādīnavapariccāge, ānisaṁsasampādane ca upāyaṁ disvā tathā pavattamānā paññā pātimokkhasaṁvaraṁ",
  "tika-vin06t5:226_15": "paṭimaṇḍeti. “Atisīta”ntiādinā appavattanārahaṁ kosajjaṁ “yo ca sītañca uṇhañcā”ti",
  "tika-vin06t5:226_16": "vuttānusārena pajahitvā anuppannuppannānaṁ asaṁvarasaṁvarānaṁ anuppādanapajahanauppādanavaḍḍhanavasena",
  "tika-vin06t5:226_17": "pavattamānavīriyaṁ pātimokkhaṁ paṭimaṇḍeti, iminā nayena indriyasaṁvarādīsupi yojetabbaṁ.",
  "tika-vin06t5:226_18": "Catunnampi saṅgahavatthūnaṁ anukūlasamudācāro idha ācāroti veditabbo. Ajjava-vacanena",
  "tika-vin06t5:226_19": "lābhasakkārahetu kāyaduccaritādikuṭilakaramāyāsāṭheyyapaṭipakkhaajjavadhammasamāyogadīpanena",
  "tika-vin06t5:226_20": "alobhajjhāsayatā dīpitā. Maddava-vacanena kakkhaḷabhāvakarapaṭighādipaṭipakkhabhūtamettādimaddavadhammasamāyogadīpanena",
  "tika-vin06t5:226_21": "hitajjhāsayādīni dīpitāni honti. Ādi-saddena “khanti ca soraccañca sākhalyañca paṭisanthāro",
  "tika-vin06t5:226_22": "cā”tiādinā vuttadhammehi samāyogo dīpito hoti. Idha vuttā ajjavamaddavādayo guṇā",
  "tika-vin06t5:226_23": "sīlasampattiyā hetū ca honti sīlasampattiphalañca taṁsampādanato. Sakasamayoti catuparisā.",
  "tika-vin06t5:226_24": "Etena sabhāgadukkhabhāvābhāvo sūcito. Atha vā sakasamayoti sogataṁ piṭakattayaṁ sakasamayo",
  "tika-vin06t5:226_25": "eva gahanaṁ duddīpanattā, sakasamayassa sanniṭṭhānaṁ sakasamayagahanaṁ –",
  "tika-vin06t5:227": "“Saccaṁ satto paṭisandhi, paccayākārameva ca;",
  "tika-vin06t5:228": "Duddasā caturo dhammā, desetuñca sudukkarā”ti. –",
  "tika-vin06t5:229_0": "Vuttattā yathā sakasamayassa gahanapadena yojanā vuttā, tathā parasamayassapi. Paññāveyyattiyenāti",
  "tika-vin06t5:229_1": "anena tikhiṇena ñāṇena katasilānisitasatthasadisasabhāvapaññā vuttā. Tipiṭakasaṅkhātāya",
  "tika-vin06t5:229_2": "pariyattiyā pabhedo tipiṭakapariyattippabhedo. Tasmiṁ pabhede. Tanti ca tantiattho",
  "tika-vin06t5:229_3": "ca sāsanaṁ nāma. Idha “tanti evā”ti vadanti. Yasmiṁ ayaṁ saṁvaṇṇanā niṭṭhāpitā, tasmiṁ",
  "tika-vin06t5:229_4": "kāle paṭivedhañāṇābhāvato sutamayaṁ sandhāya “appaṭihatañāṇappabhāvenā”ti vuttaṁ.",
  "tika-vin06t5:229_5": "Karaṇasampattiyā janitattā sukhaviniggataṁ. Sukhaviniggatattā madhurodātavacanalāvaṇṇayuttenāpi",
  "tika-vin06t5:229_6": "yojetabbaṁ, īdisaṁ vacanaṁ sotasukhañca sannivesasampattisukhañca hoti. “Veyyākaraṇenā”ti",
  "tika-vin06t5:229_7": "avatvā “mahāveyyākaraṇenā”ti vuttattā sikkhāniruttichandovicityādipaṭimaṇḍitapāṇiniyanyāsādhāraṇadhāraṇasabhāvo",
  "tika-vin06t5:229_8": "sūcito bhavati. Yuttavādinātiādīsu yuttamuttavādinā ṭhānuppattiyapaññāya samannāgatenāti",
  "tika-vin06t5:229_9": "attho. Ojābhedepi āyusattikaraṇatādisāmatthayogānaṁ mahākavinā racitaganthassa mahantattā",
  "tika-vin06t5:229_10": "vā “tipiṭakapariyattippabhede”tiādīhi sāsane, hetuvisaye, sadde cāti imesu tīsu ṭhānesu",
  "tika-vin06t5:229_11": "pāṭavabhāvaṁ dīpento venayikabuddhisampattisabbhāvamassa sūceti. Yesaṁ puggalānaṁ",
  "tika-vin06t5:229_12": "pabhinnā paṭisambhidādi, te pabhinnapaṭisambhidādayo dhammā. Tehi parivārito ukkhittasantatiupacchedamakatvā",
  "tika-vin06t5:229_13": "attano santāne uppādanavaḍḍhanavasena vārito so pabhinnapaṭisambhidāparivāro. Tasmiṁ",
  "tika-vin06t5:229_14": "pabhinnapaṭisambhidāparivāre uttarimanussadhammeti attho. Chaḷabhiññacatupaṭisambhidādippabhedaguṇapaṭimaṇḍite",
  "tika-vin06t5:229_15": "pana chaḷabhiññā uttarimanussadhammā eva. Catūsu paṭisambhidāsu atthapaṭisambhidāya",
  "tika-vin06t5:229_16": "ekadesova. Tadubhayaṁ sayaṁ uttarimanussadhammapariyāpannaṁ kathaṁ uttarimanussadhammaṁ",
  "tika-vin06t5:229_17": "paṭimaṇḍetīti ce? Rukkhaṁ rukkhassa avayavabhūtapupphādayo viya sayañca yesaṁ uttarimanussadhammānaṁ",
  "tika-vin06t5:229_18": "avayavattāti. Kāmāvacaradhammapariyāpannapaṭisambhidāñāṇaṁ uttarimanussadhammānaṁ",
  "tika-vin06t5:229_19": "anavayavabhūtaṁ uttarimanussadhammaṁ paṭimaṇḍeti, purisassa anavayavabhūto alaṅkāro",
  "tika-vin06t5:229_20": "viya purisaṁ. Atha vā kāmāvacarapaasambhidāparivāro chaḷabhiññāpaṭisambhidādippabhedaguṇe",
  "tika-vin06t5:229_21": "paṭimaṇḍeti. Lokuttarapaṭisambhidaṁ sandhāya puna paṭisambhidāvacanañca. Sāsane uppajjitvā",
  "tika-vin06t5:229_22": "sāsanassa alaṅkārabhūtena, yasmiṁ vaṁse uppanno, tasseva vā alaṅkārabhūtena. Saṅkhepavitthāresu",
  "tika-vin06t5:229_23": "itarītarakaraṇaṁ, appasannapasannānaṁ pasāduppādanābhivuḍḍhikaraṇaṁ, vuttānaṁ gambhīrānaṁ",
  "tika-vin06t5:229_24": "gambhīruttānabhāvakaraṇanti evaṁ chabbidhācariyaguṇayogato vipulabuddhi nāma. Ye",
  "tika-vin06t5:229_25": "dhammacintanaṁ atidhāvantā keci ucchedādinānappakāraṁ antaṁ vā gaṇhanti, “sabbaṁ",
  "tika-vin06t5:229_26": "ñeyyaṁ paññatti evā”ti vā “paramattho evā”ti vā gaṇhanti, tesaṁ buddhi micchādiṭṭhipaccayattā",
  "tika-vin06t5:229_27": "samalā nāma hoti, imassa pana buddhi dhammacintātidhāvanarahitattā visuddhā nāma",
  "tika-vin06t5:229_28": "hoti. Tena vuttaṁ “vipulavisuddhabuddhinā”ti. Garūhi “piyo garu bhāvanīyo”tiādinā",
  "tika-vin06t5:229_29": "vuttaguṇehi yuttagarūhi. Guṇehi thirabhāvaṁ gatattā therena.",
  "tika-vin06t5:230": "Sīlena sīlassa vā visuddhiyā sīlavisuddhiyā. Avijjaṇḍakosaṁ padāletvā paṭhamaṁ abhinibbattattā lokajeṭṭhassa. Lokassa vā gambhīre mahante sīlādikkhandhe esi gavesīti mahesīti.",
  "tika-vin06t5:231_0": "Ettāvatā samadhikasattavīsatisahassaparimāṇāya samantapāsādikasaññitāya vinayaṭṭhakathāya",
  "tika-vin06t5:231_1": "sabbapadesu vinicchayajātaṁ saṅkhipitvā gaṇṭhiṭṭhānavikāsanā katā hoti, tathāpi yaṁ",
  "tika-vin06t5:231_2": "ettha likhitaṁ, taṁ suṭṭhu vicāretvā pāḷiñca aṭṭhakathañca sallakkhetvā ye ācariyā",
  "tika-vin06t5:231_3": "buddhassa bhagavato mahānubhāvaṁ, vinayapiṭakassa ca vicitranayagambhīratthataṁ sallakkhetvā",
  "tika-vin06t5:231_4": "porāṇānaṁ kathāmaggaṁ avināsetvā attano matiṁ pahāya kevalaṁ saddhammaṭṭhitiyā, parānuggahakāmatāya",
  "tika-vin06t5:231_5": "ca vinayapiṭakaṁ pakāsentā ṭhitā, tesaṁ pādamūle vanditvā khantisoraccādiguṇasamannāgatena",
  "tika-vin06t5:231_6": "hutvā vattasampattiyā tesaṁ cittaṁ ārādhetvā paveṇiyā āgataṁ vinicchayaṁ kathāpetvā",
  "tika-vin06t5:231_7": "upadhāretvā yaṁ tena saṁsandati, taṁ gahetabbaṁ, itaraṁ chaḍḍetabbaṁ. Itarathā tuṇhībhūtena",
  "tika-vin06t5:231_8": "bhavitabbaṁ. Vinicchayasaṅkarakarena pana na bhavitabbameva. Kasmā? Sāsanassa nāsahetuttā. Hoti cettha –",
  "tika-vin06t5:232": "“Asambudhaṁ buddhamahānubhāvaṁ,",
  "tika-vin06t5:233": "Dhammassa gambhīranayatthatañca;",
  "tika-vin06t5:234": "Yo vaṇṇaye taṁ vinayaṁ aviññū,",
  "tika-vin06t5:235": "So duddaso sāsananāsahetu.",
  "tika-vin06t5:236": "Pāḷiṁ tadatthañca asambudhañhi,",
  "tika-vin06t5:237": "Nāseti yo aṭṭhakathānayañca;",
  "tika-vin06t5:238": "Anicchayaṁ nicchayato parehi,",
  "tika-vin06t5:239": "Gāheti teheva purakkhato so.",
  "tika-vin06t5:240": "Anukkameneva mahājanena,",
  "tika-vin06t5:241": "Purakkhato paṇḍitamānibhikkhu;",
  "tika-vin06t5:242": "Apaṇḍitānaṁ vimatiṁ akatvā,",
  "tika-vin06t5:243": "Ācariyalīḷaṁ purato karotī”ti.",
  "tika-vin06t5:244": "Samantapāsādikāya gaṇṭhipadādhippāyappakāsanā samattā.",
  "tika-vin06t5:245": "Vajirabuddhiṭīkā niṭṭhitā."
}