{
  "tha-ap455:0.1": "Therāpadāna ",
  "tha-ap455:0.2": "Jagatidāyakavagga ",
  "tha-ap455:0.3": "3 Sīhāsanabījiyattheraapadāna ",
  "tha-ap455:1.1": "“Tissassāhaṁ bhagavato, ",
  "tha-ap455:1.2": "bodhirukkhamavandiyaṁ; ",
  "tha-ap455:1.3": "Paggayha bījaniṁ tattha, ",
  "tha-ap455:1.4": "sīhāsanamabījahaṁ. ",
  "tha-ap455:2.1": "Dvenavute ito kappe, ",
  "tha-ap455:2.2": "sīhāsanamabījahaṁ; ",
  "tha-ap455:2.3": "Duggatiṁ nābhijānāmi, ",
  "tha-ap455:2.4": "bījanāya idaṁ phalaṁ. ",
  "tha-ap455:3.1": "Kilesā jhāpitā mayhaṁ, ",
  "tha-ap455:3.2": "…pe… ",
  "tha-ap455:3.3": "viharāmi anāsavo. ",
  "tha-ap455:4.1": "Svāgataṁ vata me āsi, ",
  "tha-ap455:4.2": "…pe… ",
  "tha-ap455:4.3": "kataṁ buddhassa sāsanaṁ. ",
  "tha-ap455:5.1": "Paṭisambhidā catasso, ",
  "tha-ap455:5.2": "…pe… ",
  "tha-ap455:5.3": "kataṁ buddhassa sāsanaṁ”. ",
  "tha-ap455:6.1": "Itthaṁ sudaṁ āyasmā sīhāsanabījiyo thero imā gāthāyo abhāsitthāti. ",
  "tha-ap455:7.1": "Sīhāsanabījiyattherassāpadānaṁ tatiyaṁ. "
}