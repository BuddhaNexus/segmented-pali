{
  "vv55:0.1": "Vimānavatthu ",
  "vv55:0.2": "Purisavimāna ",
  "vv55:0.3": "Mahārathavagga ",
  "vv55:0.4": "5. Dvārapālavimānavatthu ",
  "vv55:1.1": "“Uccamidaṁ maṇithūṇaṁ vimānaṁ, ",
  "vv55:1.2": "Samantato dvādasa yojanāni; ",
  "vv55:1.3": "Kūṭāgārā sattasatā uḷārā, ",
  "vv55:1.4": "Veḷuriyathambhā rucakatthatā subhā. ",
  "vv55:2.1": "Tatthacchasi pivasi khādasi ca, ",
  "vv55:2.2": "Dibbā ca vīṇā pavadanti vagguṁ; ",
  "vv55:2.3": "Dibbā rasā kāmaguṇettha pañca, ",
  "vv55:2.4": "Nāriyo ca naccanti suvaṇṇachannā. ",
  "vv55:3.1": "Kena tetādiso vaṇṇo, ",
  "vv55:3.2": "…pe… ",
  "vv55:3.3": "Vaṇṇo ca te sabbadisā pabhāsatī”ti. ",
  "vv55:4.1": "So devaputto attamano, ",
  "vv55:4.2": "moggallānena pucchito; ",
  "vv55:4.3": "Pañhaṁ puṭṭho viyākāsi, ",
  "vv55:4.4": "yassa kammassidaṁ phalaṁ. ",
  "vv55:5.1": "“Dibbaṁ mamaṁ vassasahassamāyu, ",
  "vv55:5.2": "Vācābhigītaṁ manasā pavattitaṁ; ",
  "vv55:5.3": "Ettāvatā ṭhassati puññakammo, ",
  "vv55:5.4": "Dibbehi kāmehi samaṅgibhūto. ",
  "vv55:6.1": "Tena metādiso vaṇṇo, ",
  "vv55:6.2": "…pe… ",
  "vv55:6.3": "Vaṇṇo ca me sabbadisā pabhāsatī”ti. ",
  "vv55:7.1": "Dvārapālavimānaṁ pañcamaṁ. "
}