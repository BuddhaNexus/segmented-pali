{
  "tika-abh09t0:0": "Namo tassa bhagavato arahato sammāsambuddhassa",
  "tika-abh09t0:1": "Abhidhammamātikāpāḷi",
  "tika-abh09t0:2": "Ekaṁ samayaṁ bhagavā devesu viharati tāvatiṁsabhavane pāricchattakamūle paṇḍukambalasilāyaṁ. Tatra kho bhagavā devānaṁ tāvatiṁsānaṁ abhidhammakathaṁ kathesi.",
  "tika-abh09t0:3": "1. Dhammasaṅgaṇīmātikā",
  "tika-abh09t0:4": "Tikamātikā",
  "tika-abh09t0:5_0": "Kusalā dhammā, akusalā dhammā, abyākatā dhammā. Sukhāya vedanāya sampayuttā dhammā,",
  "tika-abh09t0:5_1": "dukkhāya vedanāya sampayuttā dhammā, adukkhamasukhāya vedanāya sampayuttā dhammā.",
  "tika-abh09t0:5_2": "Vipākā dhammā, vipākadhammadhammā, nevavipākanavipākadhammadhammā. Upādiṇṇupādāniyā",
  "tika-abh09t0:5_3": "dhammā, anupādiṇṇupādāniyā dhammā, anupādiṇṇaanupādāniyā dhammā. Saṁkiliṭṭhasaṁkilesikā",
  "tika-abh09t0:5_4": "dhammā, asaṁkiliṭṭhasaṁkilesikā dhammā, asaṁkiliṭṭhaasaṁkilesikā dhammā. Savitakkasavicārā",
  "tika-abh09t0:5_5": "dhammā, avitakkavicāramattā dhammā, avitakkaavicārā dhammā. Pītisahagatā dhammā,",
  "tika-abh09t0:5_6": "sukhasahagatā dhammā, upekkhāsahagatā dhammā. Dassanena pahātabbā dhammā, bhāvanāya",
  "tika-abh09t0:5_7": "pahātabbā dhammā, neva dassanena na bhāvanāya pahātabbā dhammā. Dassanena pahātabbahetukā",
  "tika-abh09t0:5_8": "dhammā, bhāvanāya pahātabbahetukā dhammā, neva dassanena na bhāvanāya pahātabbahetukā",
  "tika-abh09t0:5_9": "dhammā. Ācayagāmino dhammā, apacayagāmino dhammā, nevācayagāmināpacayagāmino dhammā.",
  "tika-abh09t0:5_10": "Sekkhā dhammā, asekkhā dhammā, nevasekkhanāsekkhā dhammā. Parittā dhammā, mahaggatā",
  "tika-abh09t0:5_11": "dhammā, appamāṇā dhammā. Parittārammaṇā dhammā, mahaggatārammaṇā dhammā, appamāṇārammaṇā",
  "tika-abh09t0:5_12": "dhammā. Hīnā dhammā, majjhimā dhammā, paṇītā dhammā. Micchattaniyatā dhammā, sammattaniyatā",
  "tika-abh09t0:5_13": "dhammā, aniyatā dhammā. Maggārammaṇā dhammā, maggahetukā dhammā, maggādhipatino dhammā.",
  "tika-abh09t0:5_14": "Uppannā dhammā, anuppannā dhammā, uppādino dhammā. Atītā dhammā, anāgatā dhammā,",
  "tika-abh09t0:5_15": "paccuppannā dhammā. Atītārammaṇā dhammā, anāgatārammaṇā dhammā, paccuppannārammaṇā",
  "tika-abh09t0:5_16": "dhammā. Ajjhattā dhammā, bahiddhā dhammā, ajjhattabahiddhā dhammā. Ajjhattārammaṇā",
  "tika-abh09t0:5_17": "dhammā, bahiddhārammaṇā dhammā, ajjhattabahiddhārammaṇā dhammā. Sanidassanasappaṭighā",
  "tika-abh09t0:5_18": "dhammā, anidassanasappaṭighā dhammā, anidassanaappaṭighā dhammā.",
  "tika-abh09t0:6": "Dvāvīsatitikaṁ.",
  "tika-abh09t0:7": "Dukamātikā",
  "tika-abh09t0:8": "Hetugocchakaṁ",
  "tika-abh09t0:9_0": "Hetū dhammā, na hetū dhammā. Sahetukā dhammā, ahetukā dhammā. Hetusampayuttā dhammā,",
  "tika-abh09t0:9_1": "hetuvippayuttā dhammā. Hetū ceva dhammā sahetukā ca, sahetukā ceva dhammā na ca hetū.",
  "tika-abh09t0:9_2": "Hetū ceva dhammā hetusampayuttā ca, hetusampayuttā ceva dhammā na ca hetū. Na hetū",
  "tika-abh09t0:9_3": "kho pana dhammā sahetukāpi, ahetukāpi. Hetugocchakaṁ.",
  "tika-abh09t0:10": "Cūḷantaradukaṁ",
  "tika-abh09t0:11_0": "Sappaccayā dhammā, appaccayā dhammā. Saṅkhatā dhammā, asaṅkhatā dhammā. Sanidassanā",
  "tika-abh09t0:11_1": "dhammā, anidassanā dhammā. Sappaṭighā dhammā, appaṭighā dhammā. Rūpino dhammā, arūpino",
  "tika-abh09t0:11_2": "dhammā. Lokiyā dhammā, lokuttarā dhammā. Kenaci viññeyyā dhammā, kenaci na viññeyyā",
  "tika-abh09t0:11_3": "dhammā. Cūḷantaradukaṁ.",
  "tika-abh09t0:12": "Āsavagocchakaṁ",
  "tika-abh09t0:13_0": "Āsavā dhammā, no āsavā dhammā. Sāsavā dhammā, anāsavā dhammā. Āsavasampayuttā dhammā,",
  "tika-abh09t0:13_1": "āsavavippayuttā dhammā. Āsavā ceva dhammā sāsavā ca, sāsavā ceva dhammā no ca āsavā.",
  "tika-abh09t0:13_2": "Āsavā ceva dhammā āsavasampayuttā ca, āsavasampayuttā ceva dhammā no ca āsavā. Āsavavippayuttā",
  "tika-abh09t0:13_3": "kho pana dhammā sāsavāpi, anāsavāpi. Āsavagocchakaṁ.",
  "tika-abh09t0:14": "Saññojanagocchakaṁ",
  "tika-abh09t0:15_0": "Saññojanā dhammā, no saññojanā dhammā. Saññojaniyā dhammā, asaññojaniyā dhammā. Saññojanasampayuttā",
  "tika-abh09t0:15_1": "dhammā, saññojanavippayuttā dhammā. Saññojanā ceva dhammā saññojaniyā ca, saññojaniyā",
  "tika-abh09t0:15_2": "ceva dhammā no ca saññojanā. Saññojanā ceva dhammā saññojanasampayuttā ca, saññojanasampayuttā",
  "tika-abh09t0:15_3": "ceva dhammā no ca saññojanā. Saññojanavippayuttā kho pana dhammā saññojaniyāpi, asaññojaniyāpi. Saññojanagocchakaṁ.",
  "tika-abh09t0:16": "Ganthagocchakaṁ",
  "tika-abh09t0:17_0": "Ganthā dhammā, no ganthā dhammā. Ganthaniyā dhammā, aganthaniyā dhammā. Ganthasampayuttā",
  "tika-abh09t0:17_1": "dhammā, ganthavippayuttā dhammā. Ganthā ceva dhammā ganthaniyā ca, ganthaniyā ceva",
  "tika-abh09t0:17_2": "dhammā no ca ganthā. Ganthā ceva dhammā ganthasampayuttā ca, ganthasampayuttā ceva",
  "tika-abh09t0:17_3": "dhammā no ca ganthā. Ganthavippayuttā kho pana dhammā ganthaniyāpi, aganthaniyāpi. Ganthagocchakaṁ.",
  "tika-abh09t0:18": "Oghagocchakaṁ",
  "tika-abh09t0:19_0": "Oghā dhammā, no oghā dhammā. Oghaniyā dhammā, anoghaniyā dhammā. Oghasampayuttā dhammā,",
  "tika-abh09t0:19_1": "oghavippayuttā dhammā. Oghā ceva dhammā oghaniyā ca, oghaniyā ceva dhammā no ca oghā.",
  "tika-abh09t0:19_2": "Oghā ceva dhammā oghasampayuttā ca, oghasampayuttā ceva dhammā no ca oghā. Oghavippayuttā",
  "tika-abh09t0:19_3": "kho pana dhammā oghaniyāpi, anoghaniyāpi. Oghagocchakaṁ.",
  "tika-abh09t0:20": "Yogagocchakaṁ",
  "tika-abh09t0:21_0": "Yogā dhammā, no yogā dhammā. Yoganiyā dhammā, ayoganiyā dhammā. Yogasampayuttā dhammā,",
  "tika-abh09t0:21_1": "yogavippayuttā dhammā. Yogā ceva dhammā yoganiyā ca, yoganiyā ceva dhammā no ca yogā.",
  "tika-abh09t0:21_2": "Yogā ceva dhammā yogasampayuttā ca, yogasampayuttā ceva dhammā no ca yogā. Yogavippayuttā",
  "tika-abh09t0:21_3": "kho pana dhammā yoganiyāpi, ayoganiyāpi. Yogagocchakaṁ.",
  "tika-abh09t0:22": "Nīvaraṇagocchakaṁ",
  "tika-abh09t0:23_0": "Nīvaraṇā dhammā, no nīvaraṇā dhammā. Nīvaraṇiyā dhammā, anīvaraṇiyā dhammā. Nīvaraṇasampayuttā",
  "tika-abh09t0:23_1": "dhammā, nīvaraṇavippayuttā dhammā. Nīvaraṇā ceva dhammā nīvaraṇiyā ca, nīvaraṇiyā",
  "tika-abh09t0:23_2": "ceva dhammā no ca nīvaraṇā. Nīvaraṇā ceva dhammā nīvaraṇasampayuttā ca, nīvaraṇasampayuttā",
  "tika-abh09t0:23_3": "ceva dhammā no ca nīvaraṇā. Nīvaraṇavippayuttā kho pana dhammā nīvaraṇiyāpi, anīvaraṇiyāpi. Nīvaraṇagocchakaṁ.",
  "tika-abh09t0:24": "Parāmāsagocchakaṁ",
  "tika-abh09t0:25_0": "Parāmāsā dhammā, no parāmāsā dhammā. Parāmaṭṭhā dhammā, aparāmaṭṭhā dhammā. Parāmāsasampayuttā",
  "tika-abh09t0:25_1": "dhammā, parāmāsavippayuttā dhammā. Parāmāsā ceva dhammā parāmaṭṭhā ca, parāmaṭṭhāceva",
  "tika-abh09t0:25_2": "dhammā no ca parāmāsā. Parāmāsavippayuttā kho pana dhammā parāmaṭṭhāpi, aparāmaṭṭhāpi. Parāmāsagocchakaṁ.",
  "tika-abh09t0:26": "Mahantaradukaṁ",
  "tika-abh09t0:27_0": "Sārammaṇā dhammā, anārammaṇā dhammā. Cittā dhammā, no cittā dhammā. Cetasikā dhammā,",
  "tika-abh09t0:27_1": "acetasikā dhammā. Cittasampayuttā dhammā, cittavippayuttā dhammā. Cittasaṁsaṭṭhā",
  "tika-abh09t0:27_2": "dhammā, cittavisaṁsaṭṭhā dhammā. Cittasamuṭṭhānā dhammā, no cittasamuṭṭhānā dhammā.",
  "tika-abh09t0:27_3": "Cittasahabhuno dhammā, no cittasahabhuno dhammā. Cittānuparivattino dhammā, no cittānuparivattino",
  "tika-abh09t0:27_4": "dhammā. Cittasaṁsaṭṭhasamuṭṭhānā dhammā, no cittasaṁsaṭṭhasamuṭṭhānā dhammā. Cittasaṁsaṭṭhasamuṭṭhānasahabhuno",
  "tika-abh09t0:27_5": "dhammā, no cittasaṁsaṭṭhasamuṭṭhānasahabhuno dhammā. Cittasaṁsaṭṭhasamuṭṭhānānuparivattino",
  "tika-abh09t0:27_6": "dhammā, no cittasaṁsaṭṭhasamuṭṭhānānuparivattino dhammā. Ajjhattikā dhammā, bāhirā",
  "tika-abh09t0:27_7": "dhammā. Upādā dhammā, no upādā dhammā. Upādiṇṇā dhammā, anupādiṇṇā dhammā. Mahantaradukaṁ.",
  "tika-abh09t0:28": "Upādānagocchakaṁ",
  "tika-abh09t0:29_0": "Upādānā dhammā, no upādānā dhammā. Upādāniyā dhammā, anupādāniyā dhammā. Upādānasampayuttā",
  "tika-abh09t0:29_1": "dhammā, upādānavippayuttā dhammā. Upādānā ceva dhammā upādāniyā ca, upādāniyā ceva",
  "tika-abh09t0:29_2": "dhammā no ca upādānā. Upādānā ceva dhammā upādānasampayuttā ca, upādānasampayuttā",
  "tika-abh09t0:29_3": "ceva dhammā no ca upādānā. Upādānavippayuttā kho pana dhammā upādāniyāpi, anupādāniyāpi. Upādānagocchakaṁ.",
  "tika-abh09t0:30": "Kilesagocchakaṁ",
  "tika-abh09t0:31_0": "Kilesā dhammā, no kilesā dhammā. Saṁkilesikā dhammā, asaṁkilesikā dhammā. Saṁkiliṭṭhā",
  "tika-abh09t0:31_1": "dhammā, asaṁkiliṭṭhā dhammā. Kilesasampayuttā dhammā, kilesavippayuttā dhammā. Kilesā",
  "tika-abh09t0:31_2": "ceva dhammā saṁkilesikā ca, saṁkilesikā ceva dhammā no ca kilesā. Kilesā ceva dhammā",
  "tika-abh09t0:31_3": "saṁkiliṭṭhā ca, saṁkiliṭṭhā ceva dhammā no ca kilesā. Kilesā ceva dhammā kilesasampayuttā",
  "tika-abh09t0:31_4": "ca, kilesasampayuttā ceva dhammā no ca kilesā. Kilesavippayuttā kho pana dhammā saṁkilesikāpi,",
  "tika-abh09t0:31_5": "asaṁkilesikāpi. Kilesagocchakaṁ.",
  "tika-abh09t0:32": "Piṭṭhidukaṁ",
  "tika-abh09t0:33_0": "Dassanena pahātabbā dhammā, na dassanena pahātabbā dhammā. Bhāvanāya pahātabbā dhammā,",
  "tika-abh09t0:33_1": "na bhāvanāya pahātabbā dhammā. Dassanena pahātabbahetukā dhammā, na dassanena pahātabbahetukā",
  "tika-abh09t0:33_2": "dhammā. Bhāvanāya pahātabbahetukā dhammā, na bhāvanāya pahātabbahetukā dhammā. Savitakkā",
  "tika-abh09t0:33_3": "dhammā, avitakkā dhammā. Savicārā dhammā, avicārā dhammā. Sappītikā dhammā, appītikā",
  "tika-abh09t0:33_4": "dhammā. Pītisahagatā dhammā, na pītisahagatā dhammā. Sukhasahagatā dhammā, na sukhasahagatā",
  "tika-abh09t0:33_5": "dhammā. Upekkhāsahagatā dhammā, na upekkhāsahagatā dhammā. Kāmāvacarā dhammā, na",
  "tika-abh09t0:33_6": "kāmāvacarā dhammā. Rūpāvacarā dhammā, na rūpāvacarā dhammā. Arūpāvacarā dhammā, na",
  "tika-abh09t0:33_7": "arūpāvacarā dhammā. Pariyāpannā dhammā, apariyāpannā dhammā. Niyyānikā dhammā, aniyyānikā",
  "tika-abh09t0:33_8": "dhammā. Niyatā dhammā, aniyatā dhammā. Sauttarā dhammā, anuttarā dhammā. Saraṇā dhammā,",
  "tika-abh09t0:33_9": "araṇā dhammā. Piṭṭhidukaṁ.",
  "tika-abh09t0:34": "Abhidhammadukamātikā.",
  "tika-abh09t0:35": "Suttantikadukamātikā",
  "tika-abh09t0:36_0": "Vijjābhāgino dhammā, avijjābhāgino dhammā. Vijjūpamā dhammā, vajirūpamā dhammā. Bālā",
  "tika-abh09t0:36_1": "dhammā, paṇḍitā dhammā. Kaṇhā dhammā, sukkā dhammā. Tapanīyā dhammā, atapanīyā dhammā.",
  "tika-abh09t0:36_2": "Adhivacanā dhammā, adhivacanapathā dhammā. Nirutti dhammā, niruttipathā dhammā. Paññatti",
  "tika-abh09t0:36_3": "dhammā, paññattipathā dhammā. Nāmañca, rūpañca. Avijjā ca, bhavataṇhā ca. Bhavadiṭṭhi",
  "tika-abh09t0:36_4": "ca, vibhavadiṭṭhi ca. Sassatadiṭṭhi ca, ucchedadiṭṭhi ca. Antavā diṭṭhi ca, anantavā",
  "tika-abh09t0:36_5": "diṭṭhi ca. Pubbantānudiṭṭhi ca, aparantānudiṭṭhi ca. Ahirikañca, anottappañca. Hirī",
  "tika-abh09t0:36_6": "ca, ottappañca. Dovacassatā ca, pāpamittatā ca. Sovacassatā ca, kalyāṇamittatā ca.",
  "tika-abh09t0:36_7": "Āpattikusalatā ca, āpattivuṭṭhānakusalatā ca. Samāpattikusalatā ca, samāpattivuṭṭhānakusalatā",
  "tika-abh09t0:36_8": "ca. Dhātukusalatā ca, manasikārakusalatā ca. Āyatanakusalatā ca, paṭiccasamuppādakusalatā",
  "tika-abh09t0:36_9": "ca. Ṭhānakusalatā ca, aṭṭhānakusalatā ca. Ajjavo ca, maddavo ca. Khanti ca, soraccañca.",
  "tika-abh09t0:36_10": "Sākhalyañca, paṭisanthāro ca. Indriyesu aguttadvāratā ca, bhojane amattaññutā ca.",
  "tika-abh09t0:36_11": "Indriyesu guttadvāratā ca, bhojane mattaññutā ca. Muṭṭhassaccañca, asampajaññañca.",
  "tika-abh09t0:36_12": "Sati ca, sampajaññañca. Paṭisaṅkhānabalañca, bhāvanābalañca. Samatho ca, vipassanā",
  "tika-abh09t0:36_13": "ca. Samathanimittañca, paggāhanimittañca. Paggāho ca, avikkhepo ca. Sīlavipatti ca,",
  "tika-abh09t0:36_14": "diṭṭhivipatti ca. Sīlasampadā ca, diṭṭhisampadā ca. Sīlavisuddhi ca, diṭṭhivisuddhi",
  "tika-abh09t0:36_15": "ca. Diṭṭhivisuddhi kho pana, yathādiṭṭhissa ca padhānaṁ. Saṁvego ca saṁvejaniyesu",
  "tika-abh09t0:36_16": "ṭhānesu, saṁviggassa ca yoniso padhānaṁ. Asantuṭṭhitā ca kusalesu dhammesu, appaṭivānitā",
  "tika-abh09t0:36_17": "ca padhānasmiṁ. Vijjā ca, vimutti ca. Khaye ñāṇaṁ, anuppāde ñāṇanti.",
  "tika-abh09t0:37": "Suttantikadukamātikā.",
  "tika-abh09t0:38": "Dhammasaṅgaṇīmātikā niṭṭhitā."
}