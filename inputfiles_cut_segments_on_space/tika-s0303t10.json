{
  "tika-s0303t10:0": "11. Valāhakasaṁyuttavaṇṇanā",
  "tika-s0303t10:1_0": "550-606. Lokaṁ vālentā saṁvarantā chādentā ahanti pariyesantīti valāhā, devaputtā.",
  "tika-s0303t10:1_1": "Tesaṁ samūho valāhakadevakāyoti āha ‘‘valāhakakāyikā’’tiādi. Sītakaraṇavalāhakāti",
  "tika-s0303t10:1_2": "sītaharaṇavalāhakā. Sesapadesūti uṇhavalāhakādipadesu. Eseva nayoti ‘‘uṇhakaraṇavalāhakā’’tiādinā",
  "tika-s0303t10:1_3": "attho veditabbo. Cittaṭṭhapananti ‘‘sītaṁ hotū’’ti evaṁ cittassa uppādanaṁ. Vassāneti",
  "tika-s0303t10:1_4": "vassakāle. Utusamuṭṭhānamevāti pākatikasītamevāti attho. Uṇhepīti uṇhakāle. Abbhamaṇḍapoti",
  "tika-s0303t10:1_5": "maṇḍapasadisaabbhapaṭalavitānamāha. Abbhaṁ uppajjatīti tahaṁ tahaṁ paṭalaṁ uṭṭhahati.",
  "tika-s0303t10:1_6": "Abbheyevāti abbhakāle eva, vassāneti attho. Atiabbhanti satapaṭalasahassapaṭalaṁ",
  "tika-s0303t10:1_7": "hutvā abbhuṭṭhānaṁ. Cittavesākhamāsesūti vasantakālaṁ sandhāyāha. Tadā hi viddho",
  "tika-s0303t10:1_8": "vigatavalāhako devo bhavituṁ yutto. Uttaradakkhiṇādīti ādi-saddena pacchimavātādiṁ",
  "tika-s0303t10:1_9": "saṅgaṇhāti. Pakativātoti pakatiyā sabhāvena vāyanakavāto. Taṁ utusamuṭṭhānamevāti",
  "tika-s0303t10:1_10": "āhārūpajīvīnaṁ sattānaṁ sādhāraṇakammūpanissayautusamuṭṭhānameva. Esa nayo utusamuṭṭhānasītuṇhavātesupi.",
  "tika-s0303t10:1_11": "Tampi hi āhārūpajīvīnaṁ sattānaṁ sādhāraṇakammūpanissayamevāti.",
  "tika-s0303t10:2_0": "Gītanti meghagītaṁ. Saccakiriyāyāti tādisānaṁ purisavisesānaṁ saccādhiṭṭhānena. Iddhibalenāti",
  "tika-s0303t10:2_1": "iddhimantānaṁ iddhiānubhāvena. Vināsameghenāti kappavināsakameghena. Aññenapi kaṇhapāpikasattānaṁ",
  "tika-s0303t10:2_2": "pāpakammapaccayā uppannavināsameghena vuṭṭhena so so deso vinassateva.",
  "tika-s0303t10:3": "Valāhakasaṁyuttavaṇṇanā niṭṭhitā."
}