{
  "tika-abh08t15:0": "16. Soḷasamo paricchedo",
  "tika-abh08t15:1": "Abhiññāniddesavaṇṇanā",
  "tika-abh08t15:2": "1045.Satāti satisampannena. Anuyoganti vīriyaṁ.",
  "tika-abh08t15:3": "1047. Yogāvacarabhikkhunā nibbattitāsu abhiññāsu assa yogāvacarassa bhikkhuno samādhibhāvanā niṭṭhaṁ pariyosānaṁ gatā siyā.",
  "tika-abh08t15:4": "1050.Danteti dante ṭhite. Acaleti acale ṭhite.",
  "tika-abh08t15:5_0": "1052-4. Abhiññāya pādakaṁ kāraṇaṁ abhiññāpādakaṁ yogī sataṁ vāpi sahassaṁ vāpi yadi",
  "tika-abh08t15:5_1": "sace icchati, abhiññāpādakaṁ jhānaṁ samāpajjitvā tato abhiññāpādakajhānato vuṭṭhāya",
  "tika-abh08t15:5_2": "vuṭṭhahitvā ‘‘sataṁ homi, sataṁ homi’’ iti evaṁ kāmāvacaraparikammamānasaṁ katvā",
  "tika-abh08t15:5_3": "abhiññāya pādakaṁ kāraṇabhūtaṁ jhānaṁ punādhiṭṭhāti puna āpajjitvā tato jhānato vuṭṭhāya",
  "tika-abh08t15:5_4": "puna adhiṭṭhāti , sahādhiṭṭhānena cetasā adhiṭṭhānasaṅkhātena catutthajjhānacittena",
  "tika-abh08t15:5_5": "saha so yogī sataṁ hoti. Iddhividhañāṇaṁ.",
  "tika-abh08t15:6": "1067-8.Eso adhigatābhiñño yogī pādakārammaṇena catutthajjhānassa paṭibhāganimittasaṅkhātena ārammaṇena phuṭṭhe okāse gate pavatte pana sadde suṇāti. Dibbasotañāṇaṁ.",
  "tika-abh08t15:7": "1069. Parassa cittaṁ pariyati paricchijjatīti cetopariyaṁ, tameva mānasaṁ cetopariyamānasaṁ.",
  "tika-abh08t15:8": "1070.Hadayaṁ pana nissāyāti hadayavatthuṁ nissāya pavattamānalohitaṁ, hadayakose pavattaṁ ruhiranti attho.",
  "tika-abh08t15:9_0": "1075.Kāmāvacaracittañcāti kāmāvacarasattānaṁ kāmāvacaracittañca. Rūpārūpesu rūpabhavārūpabhavesu",
  "tika-abh08t15:9_1": "sattānaṁ mānasañca. Kiṁ bhūtaṁ? Sarāgādippabhedakaṁ mānasaṁ sabbaṁ cetopariyañāṇaṁ",
  "tika-abh08t15:9_2": "jānāti. Cetopariyañāṇaṁ.",
  "tika-abh08t15:10_0": "1077-82.Nisajjā sabbapacchimāti sabbesaṁ iriyāpathānaṁ pacchā jātā nisajjā bhikkhunā",
  "tika-abh08t15:10_1": "āvajjitabbā. Tato pabhuti tato sabbapacchimato nisajjāto pabhuti taṁ sabbaṁ pacchimanisajjaṁ",
  "tika-abh08t15:10_2": "ādiṁ katvā paṭilomakkamā paṭilomakkamena sabbaṁ attanā kataṁ āvajjitabbaṁ. Asmiṁ",
  "tika-abh08t15:10_3": "bhave yāva yattakaṁ kālaṁ sandhi paṭisandhi hoti, tāva tattakaṁ kālaṁ kataṁ kiriyaṁ",
  "tika-abh08t15:10_4": "tena bhikkhunā āvajjitabbaṁ. Purimasmiṁ bhavepi cutikkhaṇepi nibbattaṁ nāmarūpañca",
  "tika-abh08t15:10_5": "sādhukaṁ āvajjitabbaṁ. Cutikkhaṇe nibbatte tasmiṁ nāmarūpe evaṁ bhikkhunā āvajjitabbe",
  "tika-abh08t15:10_6": "yadā tadeva tameva nāmarūpaṁ ārammaṇaṁ katvā cutikkhaṇe manodvāre manakkāro manodvārāvajjanacittaṁ",
  "tika-abh08t15:10_7": "uppajjati. Pubbenivāsānussatiñāṇaṁ.",
  "tika-abh08t15:11_0": "1086-96. Abhiññāpādakaṁ kasiṇārammaṇaṁ jhānaṁ abhinīhārakkhamaṁ katvā imesu tīsu",
  "tika-abh08t15:11_1": "kasiṇesu katapuññehi. Tasmā tamitaraṁ vāpīti ālokakasiṇaṁ vā itaraṁ vāpi kasiṇadvayaṁ",
  "tika-abh08t15:11_2": "yathākkamaṁ uppādetvā upacārabhūmiyaṁyeva ṭhatvā taṁ ālokakasiṇaṁ ṭhapetabbaṁ. Appanaṁ",
  "tika-abh08t15:11_3": "paṇḍito na uppādeyya, sace uppādeti, taṁ ālokakasiṇaṁ pādakajjhānanissitaṁ pādakajjhānassa",
  "tika-abh08t15:11_4": "ārammaṇaṁ hoti. Vaḍḍhitassa jhānassa antogadhaṁ rūpaṁ tena yoginā passitabbaṁ bhave",
  "tika-abh08t15:11_5": "bhaveyya. Taṁ rūpaṁ passato passantassa tassa yogino parikammassa vāro atikkamati,",
  "tika-abh08t15:11_6": "tāvade tasmiṁyeva khaṇe ālokopi tassa yogino ālokopi khippaṁ antaradhāyati. Tasmiṁ",
  "tika-abh08t15:11_7": "āloke antarahite rūpagataṁ rūpaṁ na dissati. Divasampi nisīditvā passato rūpadassanaṁ hoti.",
  "tika-abh08t15:12": "1100-1.Taṁcittasaṁyutanti tena catutthajjhānena yuttaṁ cittaṁ. Anāgataṁsañāṇassa parikammaṁ, yathākammūpagassa ñāṇassa ca parikammaṁ. Dibbacakkhuñāṇaṁ.",
  "tika-abh08t15:13_0": "1103. Yo bhikkhu idha imasmiṁ sāsane imaṁ pana ganthaṁ suṇāti, citte karoti ca, so",
  "tika-abh08t15:13_1": "bhikkhu anena tarena iminā ganthena taritvā abhidhammamahaṇṇavapāraṁ yāti pāpuṇāti, jānātīti attho.",
  "tika-abh08t15:14": "Iti abhidhammāvatāraṭīkāya",
  "tika-abh08t15:15": "Abhiññāniddesavaṇṇanā niṭṭhitā.",
  "tika-abh08t15:16": "Soḷasamo paricchedo."
}