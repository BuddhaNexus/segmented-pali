{
  "anya-e0702n4:0": "4. Yonakaraṭṭhasāsanavaṁsakathāmaggo",
  "anya-e0702n4:1_0": "4. Idāni pana yonakaraṭṭhe sāsanassuppattiṁ kathessāmi . Bhagavā hi veneyyahitāvaho",
  "anya-e0702n4:1_1": "yonakaraṭṭhe mamasāsanaṁ cirakālaṁ pabhiṭṭhahissatīti āpekkhitvā saddhiṁ bhikkhu",
  "anya-e0702n4:1_2": "saṅghena desacārikaṁ āhiṇḍanto labhuñjaṁ nāma nagaraṁ agamāsi. Tadā eko nesādo hariphalaṁ",
  "anya-e0702n4:1_3": "datvā taṁ paribhuñjitvā haribīje khipite pathaviyaṁ apatitvā ākāseyeva patiṭṭhāsi.",
  "anya-e0702n4:1_4": "Taṁ disvā sitaṁ patvākāsi. Tamatthaṁ disvā ānandatthero pucchi. Anāgate kho ānanda",
  "anya-e0702n4:1_5": "imasmiṁ ṭhāne mama dhātucetiyaṁ patiṭṭhahissati, sāsanaṁ virūḷamāpajjissatīti byākāsi.",
  "anya-e0702n4:1_6": "Bhagavatā pana hariphalassa bhuñjitaṭṭhānattāharibhuñjoti tassa raṭṭhassa nāmaṁ ahosi.",
  "anya-e0702n4:1_7": "Dvinnaṁ tāpasānaṁ ṭhapitaṁ jalasuttikaṁ paṭicca yonakānaṁ bhāsāya labhuñjoti nāmaṁ ahosi.",
  "anya-e0702n4:2_0": "Tadā tattha mapinnāya nāma ekissā mātikāya samīpe nisinno eko lavakulikajeṭṭhako",
  "anya-e0702n4:2_1": "attano puttaṁ sattavassikaṁ bhagavato niyyādetvā pabbājesi. Kammaṭṭhānānuyogavasena",
  "anya-e0702n4:2_2": "acireneva arahattaṁ pāpuṇi. Sattavassi kassaca sāmaṇerassa arahattaṁ sacchikataṭṭhānataṁ",
  "anya-e0702n4:2_3": "paṭicca yonakabhāsāya etaṁ ṭhānaṁ caṅgamaṅgha iti vuccati. Cirakāla vasena jaṅgamaṅgha",
  "anya-e0702n4:2_4": "iti vuccati. Tato paṭṭhāyayeva yonakaraṭṭhe sāsanaṁ patiṭṭhātīti.",
  "anya-e0702n4:3": "Idaṁ yonakaraṭṭhe paṭhamaṁ sāsanassa patiṭṭhānaṁ.",
  "anya-e0702n4:4_0": "Sāsane pana pañcatiṁsādhike dvivassasate sampatte mahārakkhitatthero yonakaraṭṭhaṁ",
  "anya-e0702n4:4_1": "gantvā kambojakhemāvara haribhuñjāyuddhayādīsu anekesu raṭṭhesu sāsanaṁ patiṭṭhāpeti.",
  "anya-e0702n4:4_2": "Tāni hi sabbāni raṭṭhāni saṅgahetvā dassentehi aṭṭhakathācariyehi yonakalokanti okāsakālokavācakena",
  "anya-e0702n4:4_3": "sāmaññasaddena vuttaṁ. Pakati hesā ganthakārānaṁ yena kenacākārena atthantarassa viññāpanāti.",
  "anya-e0702n4:5_0": "Mahārakkhitatthero ca saddhiṁ pañcahi bhikkhūhi pāṭaliputtato anilapathamaggena yonakalokaṁ",
  "anya-e0702n4:5_1": "āgantvā kāḷakārāmasuttena yonake pasādesi. Sattatisahassādhikapāṇasatasahassaṁ maggaphalālaṅkāraṁ",
  "anya-e0702n4:5_2": "adāsi. Santike cassa dasasahassāni pabbajiṁsu. Evaṁ so tatthasāsanaṁ patiṭṭhāpesi.",
  "anya-e0702n4:5_3": "Tathā ca vuttaṁ aṭṭhakathāyaṁ,–",
  "anya-e0702n4:6": "Yonakaraṭṭhaṁ tadā gantvā, so mahārakkhito isi;",
  "anya-e0702n4:7": "Kāḷakārāmasuttena, te pasādesi yonaketi.",
  "anya-e0702n4:8": "Tato paṭṭhāya tesaṁ sissaparamparā bahū honti, gaṇanapathaṁ vītivattā.",
  "anya-e0702n4:9": "Idaṁ yonakaraṭṭhe mahārakkhitattherādayo paṭicca",
  "anya-e0702n4:10": "Dutiyaṁ sāsanassa patiṭṭhānaṁ.",
  "anya-e0702n4:11_0": "Yonakaraṭṭhe lakunnanagare jinacakke pañcavassasate maṇimayaṁ buddhappaṭimaṁ māpetvā",
  "anya-e0702n4:11_1": "visukammadevaputto nāgasenattherassa adāsi. Nāgesenatthero ca tasmiṁ paṭimamhi dhātu",
  "anya-e0702n4:11_2": "āgantvā patiṭṭhātūti adhiṭṭhāsi. Adhiṭṭhānavaseneva sattadhātuyo āgantvā tattha patiṭṭhahitvā",
  "anya-e0702n4:11_3": "pāṭihāriyaṁ dassesunti rājavaṁse vuttaṁ.",
  "anya-e0702n4:12_0": "Tañca vacanaṁ mama parinibbānato pañcavassasate atikkante ete uppajjissantīti milindapañhāyaṁ",
  "anya-e0702n4:12_1": "vuttavacanena kālaparimāṇavasena ca sameti. Yonakaraṭṭhe milindarañño kāle jinacakke",
  "anya-e0702n4:12_2": "pañcavassasateyeva nāgasenattheraṁ paṭissa jinacakkaṁ virūḷaṁ hutvā patiṭṭhāsi.",
  "anya-e0702n4:13": "Idaṁ yonakaraṭṭhe nāgasenattheraṁ paṭicca tatiyaṁ",
  "anya-e0702n4:14": "Sāsanassa patiṭṭhānaṁ.",
  "anya-e0702n4:15": "Kaliyuge pañcasaṭṭhivasselabhuñjanagarato saṅkamitvā kyuṅgaranagare māpikassa baññācomaṅgara nāmakassa rañño kāle majjhimadesato kassapatthero pañcahi therehi saddhiṁ āgacchi.",
  "anya-e0702n4:16_0": "Tadā so rājā vihāraṁ katvā tesaṁ adāsi. Sīhaḷadīpato ca dhātuyo ānetvā eko thero",
  "anya-e0702n4:16_1": "āgacchi. Dhātuto pāṭihāriyaṁ disvā pasīditvā labhuñjacetiya nidhānaṁ akāsi. Te ca",
  "anya-e0702n4:16_2": "there paṭicca yonakaraṭṭhe sāsana vaṁso āgato.",
  "anya-e0702n4:17": "Idaṁ yonakaraṭṭhe catutthaṁ sāsanassa patiṭṭhānaṁ.",
  "anya-e0702n4:18_0": "Kaliyuge dvāsaṭṭhādhike sattasate sampatthe cinaraṭṭhindo rājā abhibhavitvā sakalampi",
  "anya-e0702n4:18_1": "yonakaraṭṭhaṁ saṅkhubtitaṁ hoti. Tadā mahādhammagambhīratthero mahāmedhaṅkaratthe",
  "anya-e0702n4:18_2": "rocāti dve thero yonakaraṭṭhato saddhiṁ bahūhi bhikkhūhi sīhaḷadīpaṁ agamaṁsu. Tadā",
  "anya-e0702n4:18_3": "ca sīhaḷadīpe dubbhikkhabhayena abhibhūto hutvā tato syāmaraṭṭhe sokkatayanagaraṁ puna agamaṁsu.",
  "anya-e0702n4:19_0": "Tato pacchā lakunnanagaraṁ gantvā sāsanaṁ paggaṇhantānaṁ lajjipesalānaṁ bhikkhūnaṁ",
  "anya-e0702n4:19_1": "santike puna sikkhaṁ gaṇhiṁsu. Te ca thero syāmaraṭṭhe yonakaraṭṭhe ca sabbattha",
  "anya-e0702n4:19_2": "sāsanaṁ patiṭṭhāpesunti.",
  "anya-e0702n4:20": "Idaṁ yonakaraṭṭhe pattalaṅke dve there paṭicca pañcamaṁ",
  "anya-e0702n4:21": "Sāsanassa patiṭṭhānaṁ.",
  "anya-e0702n4:22_0": "Kaliyuge pañcavīsādhike aṭṭhavassasate sampatte sirisaddhammalokapaticakkavattirājā",
  "anya-e0702n4:22_1": "labhuñjacetiyaṁ puna mahantaṁ katvā tassa cetiyassa samīpe cattāro vihāre kārāpetvā",
  "anya-e0702n4:22_2": "mahāmedhaṅkarattherassa sāriputtattherassa ca adāsi. Tadāpi te dve therā sāsanaṁ",
  "anya-e0702n4:22_3": "parisuddhaṁ katvā patiṭṭhāpesunti.",
  "anya-e0702n4:23": "Idaṁ yonakaraṭṭhe mahāmedhaṅkarasāriputtatthere",
  "anya-e0702n4:24": "Paṭicca chaṭṭhaṁ sāsanassa patiṭṭhānaṁ.",
  "anya-e0702n4:25_0": "Kaliyuge tecattālīsādhike navavassasate sampatte haṁsāvatīnagare anekasetibhindo",
  "anya-e0702n4:25_1": "nāma rājā yonakaraṭṭhaṁ abhibhavitvā attano hatthagataṁ katvā bali bhuñjanatthāya",
  "anya-e0702n4:25_2": "jeṭṭhaputtassa anuruddhassa nāma rājakumārassa datvā bahūhi amaccehi saddhiṁ tattha",
  "anya-e0702n4:25_3": "gantvā anurājatāvena rajjaṁ kārāpesi. Sāsanañca visodhāpetuṁ saddhammacakkasāmittheraṁ",
  "anya-e0702n4:25_4": "tena saddhiṁ pahiṇi.",
  "anya-e0702n4:26": "Anekasetibhinno kira rājā yonakaraṭṭhaṁ vijayakāle paṭhamaṁ sāsanassa patiṭṭhānabhūtamidanti katvā taṁraṭṭhavāsino karamarānītabhāvena na aggahesīti.",
  "anya-e0702n4:27_0": "Yathāvuttattheravaṁsesu ca eko lakunnanagare araññavāsī thero tattha nagare ajja",
  "anya-e0702n4:27_1": "asukasmiṁ ṭhāne eko matoti gihīnaṁ kathetvā yathākathitaṁ bhūtaṁ hutvā ayaṁ abhiññālābhīti pākaṭo ahosi.",
  "anya-e0702n4:28_0": "Tasmiṁyeva ca nagare mahāmaṅgalo nāma thero anekasetibhindassa rañño yujjhituṁ āgatakāle",
  "anya-e0702n4:28_1": "anekasetibhindo rājā maṁ pakkosissati, samānajātikaṁ dūtaṁ pessessatīti pakkositakālato",
  "anya-e0702n4:28_2": "paṭhamamevavadi. Yathāvuttaniyāmeneva pakkosanato ayaṁ abhiññā lābhīti kitti ghoso ahosi.",
  "anya-e0702n4:29": "Tattha nagare ñāṇavilāsatthero saṅkhyāpakāsakaṁ nāma pakaraṇaṁ akāsi. Taṁḷīkaṁ pana pattalaṅkattherassa vihāre vasanto sirimaṅgalonāma thero akāsi.",
  "anya-e0702n4:30_0": "Visuddhimaggadīpaniṁ pana saṁññvattaaraññavāsī uttarārāmo nāma eko thero. Maṅgaladīpaniṁ",
  "anya-e0702n4:30_1": "sirimaṅgalatthero. Uppātasantiṁ aññataro thero. Taṁ kira uppātasantiṁ sajjhāyitvā",
  "anya-e0702n4:30_2": "cīnarañño senaṁ ajinīti. Iccevaṁ yonakaraṭṭhe abhiññālābhīnaṁ ganthakārānañca therānaṁ",
  "anya-e0702n4:30_3": "ānubhāvena jinasāsanaṁ parisuddhaṁ hutvā patiṭṭhāti. Evaṁ hetuphalasambandhavasena",
  "anya-e0702n4:30_4": "ādi anta sambandhavasena ca yathāvuttehi tīhi nayehi theraparamparā ghaṭṭetvā gahetabbā.",
  "anya-e0702n4:31": "Iti sāsanavaṁse yonakaraṭṭhasāsanavaṁsakathā",
  "anya-e0702n4:32": "Maggo nāma catuttho paricchedo."
}