{
  "anya-e1202n10:0": "Marīcavaṭṭi vihārakathā",
  "anya-e1202n10:1_0": "18. Tato rājā cintesi mahāmahiṇdatthero kira mama ayyakassa devānampiyatissa rañño",
  "anya-e1202n10:1_1": "evamāha. Nattā te mahārāja duṭṭhagāmaṇi abhayo visaṁ hatthasatikaṁ sovaṇṇamāliṁ thūpaṁ",
  "anya-e1202n10:1_2": "kāressati. Saṅghassa ca uposathāgārabhūtaṁ navabhūmakaṁ lohapāsādaṁ kāressatīti cintetvā",
  "anya-e1202n10:1_3": "ca pana olokento rājagehe karaṇḍake ṭhapitaṁ suvaṇṇapaṭṭalekhaṁ disvā taṁ vācesi.",
  "anya-e1202n10:1_4": "Anāgate cattālīsaṁ vassasataṁ atikkamma kākavaṇṇatissassa putto duṭṭhagāmaṇi abhayo",
  "anya-e1202n10:1_5": "idañcidañca kāressatīti sutvā haṭṭho udaggo appoṭhesi-ayyena kira vatamhi diṭṭho mahā mahiṇdenāti.",
  "anya-e1202n10:2_0": "Tato pātova mahāmeghavanaṁ gantvā bhikkhusaṅghaṁ sannipātetvā etadavoca? Bhante bhikkhusaṅghassa",
  "anya-e1202n10:2_1": "uposathāgāraṁ katvā devavimāna sadisaṁ pāsādaṁ kāressāmi devalokaṁ pesetvā paṭe vimānākāraṁ",
  "anya-e1202n10:2_2": "likhāpetvā me dethāti? Saṅgho aṭṭha khīṇāsave pesesi. Te tāvatiṁsabhavanaṁ gantvā",
  "anya-e1202n10:2_3": "dvādasayojanubbedhā aṭṭhacattālīsa yojana parikkhepaṁ kūṭāgāraṁ sahassa patimaṇḍitaṁ",
  "anya-e1202n10:2_4": "navabhūmakaṁ sahassagabbhaṁ khīraṇa devadhītāya puññānubhāvanibbattaṁ ākāsaṭṭhaṁ",
  "anya-e1202n10:2_5": "ratanapāsādaṁ oloketvā hiṅgulakena paṭe tadākāraṁ likhitvā ānetvā bhikkhusaṅghassa",
  "anya-e1202n10:2_6": "adaṁsu saṅgho rañño pāhesi.",
  "anya-e1202n10:3_0": "Taṁ disvā rājā tuṭṭhamānaso tadā taṁ lekhatulyaṁ lohapāsādaṁ kāresi. Kammantārambha",
  "anya-e1202n10:3_1": "kāle pana catusu dvāresu aṭṭhasatasahassāni hiraññāni ṭhapāpesi tadā catusu dvāresu",
  "anya-e1202n10:3_2": "sahassa sahassaṁ vatthapuṭāni ceva guḷa-tela-sakkhara-madhupurā anekasahassacāṭiyo",
  "anya-e1202n10:3_3": "ca ṭhapāpesi. Pāsāde amūlakena kammaṁ na kātabbanti bheriṁ cārapetvā amūlakena katakammaṁ",
  "anya-e1202n10:3_4": "agghāpetvā kārakānaṁ mūlaṁ dāpesi. Pāsādo ekekena passena hatthasata hatthasatappamāṇo",
  "anya-e1202n10:3_5": "ahosi tathā ubbedhana, navabhūmāyo cassa ahesuṁ ekekissā bhūmiyā sataṁ sataṁ kūṭāgārāni,",
  "anya-e1202n10:3_6": "tāni sabbānipi ratanakhacitāni ceva suvaṇṇa kiṅkiṇikāpanti parikkhittāni ca ahesuṁ",
  "anya-e1202n10:3_7": "tesaṁ kūṭāgārāni nānāratana bhūsikā pavāḷa vedikā ceva, tāsaṁ padumāni ca nānāratana",
  "anya-e1202n10:3_8": "vicittāneva ahesuṁ. Tathā sahassagabbhā ca nānāratana khacitā sīyapañjara vibhūsitā",
  "anya-e1202n10:3_9": "ca. Vessavanassa nārivābhanayānaṁ sutvā tadākāraṁ majjhe ratana maṇḍapaṁ kāresi.",
  "anya-e1202n10:4_0": "So anekehi ratanatthambhehi sīhavyagghādi rūpehi devatā rūpehi ca patimaṇḍito samantato",
  "anya-e1202n10:4_1": "olambaka muttā jālena ca parikkhitto ahosi pavāḷavedikā cassa pubbe vuttappakārāva",
  "anya-e1202n10:4_2": "sattaratana vicittamaṇḍapa majjhe pana eḷikamaya bhūmiyā dantamaya pallaṅko ahosi",
  "anya-e1202n10:4_3": "apassenampi dantamayameva, so suvaṇṇasūriyamaṇḍalehi rajata caṇda maṇḍalehi muttāmaya",
  "anya-e1202n10:4_4": "tārakāhi ca vicitto tattha tattha yathārahaṁ nānāratanamaya padumāni ceva pasāda",
  "anya-e1202n10:4_5": "janakāni ca jātakāni antarantarā suvaṇṇalatāyo ca kāresi. Tattha mahagghaṁ paccattharaṇaṁ",
  "anya-e1202n10:4_6": "attharitvā manuññaṁ danta vijaniṁ ṭhapesi. Pavāḷamaya pādukā kāresi. Tathā pallaṅkassopari",
  "anya-e1202n10:4_7": "eḷikabhūmiyā patiṭṭhitaṁ rajatamayadaṇḍaṁ setaccattaṁ kāresi. Tattha sattaratanamayāni",
  "anya-e1202n10:4_8": "aṭṭhamaṅgalāni antarantarā ca maṇimuttāmayā catuppāda pantiyo ca kāresi. Chattante",
  "anya-e1202n10:4_9": "cassa ratanamaya ghaṇṭāpantiyo olambiṁsu.",
  "anya-e1202n10:5_0": "Pāsādo chattaṁ pallaṅko maṇḍapo cāti cattāro anagghā ahesuṁ mahagghāni mañcapīṭhāni",
  "anya-e1202n10:5_1": "paññatvo tattha mahagghāni kambalāni bhummattharaṇāni attharāpesi āvamana kumhi uḷuṅko",
  "anya-e1202n10:5_2": "ca sovaṇṇamayāyeva ahesuṁ. Sesa paribhoga bhaṇḍesu vattabbameva natthi dvārakoṭṭhakopi",
  "anya-e1202n10:5_3": "manohara pākārena parikkhitto. Tambalohiṭṭhikābhi pana chāditattā pāsādassa lohapāsādoti vohāro ahosi.",
  "anya-e1202n10:6_0": "Evaṁ tāvatiṁsabhavane devasabhā viya pāsādaṁ niṭṭhāpetvā saṅghaṁ sannipātesi. Maricavaṭṭi",
  "anya-e1202n10:6_1": "vihāramage viya saṅgho sannipati. Paṭhamabhūmiyaṁ puthujjanāyeva aṭṭhaṁsu dutiyabhūmiyā",
  "anya-e1202n10:6_2": "tepiṭakā, tatiyādisu tīsu bhūmisu kamena sotāpanna - sakadāgāmi - anāgāmino, upari",
  "anya-e1202n10:6_3": "catusu bhūmisu khīṇāsavāyeva aṭṭhaṁsu. Evaṁ saṅghaṁ sannipātetvā saṅghassa pāsādaṁ",
  "anya-e1202n10:6_4": "datvā maricavaṭṭi vihāramahe viya sattāhaṁ mahādānamadāsīti.",
  "anya-e1202n10:7": "“Pāsādahetu cattāni-mahācāgena rājinā,",
  "anya-e1202n10:8": "Anagghāni ṭhapetvāna-ahesuṁ tiṁsakoṭiyo;”",
  "anya-e1202n10:9": "Pahāya gamanīyantaṁ-datvāna dhanasañcayaṁ,",
  "anya-e1202n10:10": "Anugāmidhanaṁ dānaṁ-evaṁ kubbanti paṇḍitā;",
  "anya-e1202n10:11_0": "19. Athekadivasaṁ rājā satasahassaṁ vissajjetvā mahābodhi pūjaṁ kāretvā nagaraṁ pavisanto",
  "anya-e1202n10:11_1": "thūpaṭṭhāne patiṭṭhitaṁ silāthūpaṁ disvā mahiṇdattherena vuttavacanaṁ anussaritvā",
  "anya-e1202n10:11_2": "mahāthūpaṁ kāressāmīti katasanniṭṭhāno nagaraṁ pavisitvā mahaṁtalaṁ āruyha subhojanaṁ",
  "anya-e1202n10:11_3": "bhuñjitvā sirisayanagato evaṁ cintesi mayā damiḷe maddamānena ayaṁ loko ativiya pīḷito,",
  "anya-e1202n10:11_4": "kena nu kho upāyena lokassa piḷanaṁ akatvā dhammena samena mahā cetiyassa anucchavikaṁ",
  "anya-e1202n10:11_5": "iṭṭhakā uppādessāmīti taṁ cintitaṁ chattaṁ adhivatthā devatā jānitvā rājā evaṁ cintesīti ugghosesi.",
  "anya-e1202n10:12_0": "Paramparāya devalokepi kolāhalamahosi taṁ ñatvā sakko devarājaṁ vissakammaṁ āmantetvā’tāta!",
  "anya-e1202n10:12_1": "Vissa kamma! Duṭṭhagāmaṇi abhaya mahārājā mahā cetiyassa iṭṭhakatthāya cintesi. Tvaṁ",
  "anya-e1202n10:12_2": "gantvā uttarapasse nagarato yojanappamāṇe ṭhāne gambhira nadiyā tīre iṭṭhakā māpetvā ehi’ti pesesi.",
  "anya-e1202n10:13_0": "Taṁ ñatvā vissakamma devaputto āgantvā tattheva mahācetiyānucchavikaṁ iṭṭhakā māpetvā",
  "anya-e1202n10:13_1": "devapurameva gato. Puna divase eko sunakhaluddo sunakhe gahetvā araññaṁ gantvā tattha",
  "anya-e1202n10:13_2": "tattha vicaranto taṁ ṭhānaṁ patvā iṭṭhakā adisvā ca nikkhami. Tasmiṁ khaṇe ekā bhummā",
  "anya-e1202n10:13_3": "devatā tassa iṭṭhakā dassetuṁ mahantaṁ godhāvaṇṇaṁ gahetvā luddassa sunakhānañca",
  "anya-e1202n10:13_4": "attānaṁ dassetvā tehi anubaddho iṭṭhakābhimukhaṁ attvā antaradhāyi.",
  "anya-e1202n10:14_0": "Sunakhaluddo iṭṭhakā disvā amhākaṁ rājā thūpaṁ kāretukāmo, mahanto vata no paṇṇākāro",
  "anya-e1202n10:14_1": "laddhoti haṭṭhamānaso puna divase pātoca āgantvā attanā diṭṭhaṁ iṭṭhaka paṇṇākāraṁ",
  "anya-e1202n10:14_2": "rañño nivedesi. Rājā taṁ sāsanaṁ sutvā attamano hutvā tassa mahantaṁ sakkāraṁ kāretvā",
  "anya-e1202n10:14_3": "taṁyeva iṭṭhaka gopanaṁ kāresi. Tato rājā ahameva iṭṭhakolokanatthāya gacchāmi -",
  "anya-e1202n10:14_4": "kuntaṁ vaḍḍhethāti āha.",
  "anya-e1202n10:15_0": "Tasmiṁyeva khaṇe puna aññaṁ sāsanaṁ āhariṁsu. Nagarato tiyojanamatthake ṭhāne pubbuttarakaṇṇe",
  "anya-e1202n10:15_1": "ācāra viṭṭhigāme tiyāmarattiṁ abhippavaṭṭe deve soḷasa karīsappamāṇe padese suvaṇṇabījāni",
  "anya-e1202n10:15_2": "uṭṭhahiṁsu. Tāni pamāṇato ukkaṭṭhāni vidatthippamāṇāni. Omakāni aṭṭhaṅgulappamāṇāni",
  "anya-e1202n10:15_3": "ahesuṁ, atha vibhātāya rattiyā gāmavāsino suvaṇṇabijāni disvā rāchā’rahaṁ vata bhaṇḍaṁ",
  "anya-e1202n10:15_4": "uppannanti samantato ārakkhā saṁvidahitvā suvaṇṇabījāni pātiyaṁ pūretvā āgantvā rañño",
  "anya-e1202n10:15_5": "dassesuṁ rājā tesampi yathārahaṁ sakkāraṁ kāretvā teyeva suvaṇṇa gopake akāsi.",
  "anya-e1202n10:16_0": "Atha tasmiṁyeva khaṇe aññaṁ sāsanaṁ āhariṁsu. Nagarato pācīnapasse sattayojana matthako",
  "anya-e1202n10:16_1": "ṭhāne pāragaṅgāya tambaviṭṭhi nāma janapade tambalohaṁ uppajji. Gāmikā pātiṁ pūretvā",
  "anya-e1202n10:16_2": "tambalohaṁ gahetvā āgantvā rañño dassesuṁ rājā yathānurūpaṁ sakkāraṁ tesampi kāretvā",
  "anya-e1202n10:16_3": "teyeva gopake akāsi.",
  "anya-e1202n10:17_0": "Tadanantaraṁ aññaṁ sāsanaṁ āhariṁsu. Purato catuyojanamatthako ṭhāne pubbadakkhiṇa",
  "anya-e1202n10:17_1": "kaṇṇe sumanavāpigāme uppalakuruviṇda missakā bahū maṇayo uppajjiṁsu gāmikā pātiṁ",
  "anya-e1202n10:17_2": "pūretvā āgantvā mānayo rañño dassesuṁ. Rājā tesampi sakkāraṁ kāretvā teyeva gopake akāsi.",
  "anya-e1202n10:18_0": "Tadanantaraṁ aññampi sāsanaṁ āhariṁsu. Nagarato dakkhiṇa passe aṭṭhayojana matthake",
  "anya-e1202n10:18_1": "ṭhāne ambaṭṭhakola janapade ekasmiṁ leṇe rajataṁ uppajji tasmiṁ samaye nagaravāsiko",
  "anya-e1202n10:18_2": "eko vāṇijo bahūhi sakaṭehi haḷiddi siṅgiverādīnamatthāya malayaṁ gato, leṇassa avidūre",
  "anya-e1202n10:18_3": "sakaṭāni muñcitvā patodadāruṁ pariyesanto taṁ pabbataṁ abhirūḷho ekaṁ paṇasayaṭṭhiṁ addasa.",
  "anya-e1202n10:19_0": "Tassa mahantaṁ cāṭippamāṇaṁ ekameva paṇasa phalaṁ naruṇayaṭṭhiṁ nāmetvā heṭṭhā pāsāṇapiṭṭhiyaṁ",
  "anya-e1202n10:19_1": "aṭṭhāsi. So taṁ phalabhārena namitaṁ disvā upagantvā hatthena parāmasitvā pakkabhāvaṁ",
  "anya-e1202n10:19_2": "ñatvā vaṇṭaṁ chiṇdi paṇasayaṭṭhi uggantvā yaṭāṭṭhānaṁ aṭṭhāsi vāṇijo aggaṁ datvā",
  "anya-e1202n10:19_3": "bhuñjissāmīti cintetvā kālaṁ ghosesi. Tadā cattāro khīṇāsava āgantvā tassa purato",
  "anya-e1202n10:19_4": "pāturahesuṁ. Vāṇijo te disvā attamano pāde vaṇditvā nisīdāpetvā tassa phalassa vaṇṭāsamantā",
  "anya-e1202n10:19_5": "vāsiyā tacchetvā apassayaṁ luñcitvā apanāmesi. Samantato yusaṁ otaritvā apassayānitaṁ",
  "anya-e1202n10:19_6": "āvāṭaṁ pūresi vāṇijo manosilodakavaṇṇa paṇasayusaṁ patte pūretvā adāsi. Te khīṇāsavā",
  "anya-e1202n10:19_7": "tassa passantasseva ākāsamabbhuggantvā pakkamiṁsu.",
  "anya-e1202n10:20_0": "So puna kālaṁghosesi aññe cattaro khīṇāsavā āgamiṁsu. Tesampi hatthato patte gahetvā",
  "anya-e1202n10:20_1": "suvaṇṇavaṇṇehi pana samiñjehi pūretvā adāsi tesu tayo therā ākāsena pakkamiṁsu itaro",
  "anya-e1202n10:20_2": "iṇdaguttatthero nāma khīṇāsavo tassa taṁ rajataṁ dassetukāmo upari pabbatā otaritvā",
  "anya-e1202n10:20_3": "tassa leṇassa avidūre nisīditvā paṇasa miñjaṁ paribhuñjati upāsako therassa gatakāle",
  "anya-e1202n10:20_4": "avasesa miñjaṁ attanāpi khāditvā sesakaṁ bhaṇḍikaṁ katvā ādāya gacchanto theraṁ disvā",
  "anya-e1202n10:20_5": "udakañca pattadhovanasākhañca adāsi.",
  "anya-e1202n10:21_0": "Theropi leṇadvārena sakaṭa samīpagāmi maggaṁ māpetvā iminā maggena gaccha upāsakāti",
  "anya-e1202n10:21_1": "āha. So theraṁ vaṇditvā tena maggena gacchanto leṇadvāraṁ patvā samantā leṇaṁ olokento",
  "anya-e1202n10:21_2": "taṁ rajatarāsiṁ disvā rajatapiṇḍaṁ gahetvā cāsiyā chiṇditvā rajatabhāvaṁ ñatvā mahantaṁ",
  "anya-e1202n10:21_3": "sajjhapiṇḍaṁ gahetvā sakaṭa santikaṁ gantvā tiṇodaka sampanne ṭhāne sakaṭāni nivesetvā",
  "anya-e1202n10:21_4": "lahuṁ anurādhapuraṁ gantvā raññño dassetvā tamatthaṁ nivedesi rājā tassāpi yathārahaṁ sakkāraṁ kāresi.",
  "anya-e1202n10:22_0": "Tadantaraṁ aññampi sāsanaṁ āhariṁsu nagarato pacchima disābhāge pañca yojana matthake",
  "anya-e1202n10:22_1": "ṭhāne uruvela pabbata mahāmalakamattā pacāḷa missakā saṭṭhi sakaṭappamāṇamuttā samuddato",
  "anya-e1202n10:22_2": "thalamuggamiṁsu kevaṭṭā disvā rājārahaṁ vata bhaṇḍaṁ uppannanti rāsiṁ katvā ārakkhaṁ",
  "anya-e1202n10:22_3": "datvā pātiṁ pūretvā āgantvā rañño dassetvā tamatthaṁ nivedesuṁ. Rājā tesampi yathārahaṁ sakkāraṁ kāresi.",
  "anya-e1202n10:23_0": "Puna aññaṁ sāsanaṁ āhariṁsu nagarato pacchimuttara kaṇṇe sattayojana matthake ṭhāne",
  "anya-e1202n10:23_1": "peḷivāpi gāmassa vāpiyā otiṇṇa kaṇdare pulina puṭṭhe nisadapotappamāṇa dīghato vidatthicaturaṅgulā",
  "anya-e1202n10:23_2": "ummāpupphavaṇṇā cattāro mahāmaṇi uppajjiṁsu. Atheko matto nāma sunakhaluddo sunakhe",
  "anya-e1202n10:23_3": "gahetvā tattha vicaranto taṁ ṭhānaṁ patvā disvā rājārahaṁ vata bhaṇḍanti vālikāhi",
  "anya-e1202n10:23_4": "paṭicchādetvā āgantvā rañño nivedesi. Rājā tassāpi yathārahaṁ sakkāraṁ kāresi. Evaṁ",
  "anya-e1202n10:23_5": "rājā thūpatthāya uppannāni iṭṭhakādīni tadaheva assosi iṭṭhaka rajatānaṁ uppannaṭṭhānaṁ teneva nāmaṁ labhi."
}