{
  "tika-vin09t7:0": "Sekhiyakaṇḍaṁ",
  "tika-vin09t7:1_0": "Sekhiyesu satipi vītikkame anādariyāpekkhasseva āpattīti dassanatthaṁ kārako na vutto.",
  "tika-vin09t7:1_1": "Ayañhi vinayadhammatā, yadidaṁ sāpekkhe kārakaniddeso, so vuttaniyame vidhi, bhummakaraṇañca.",
  "tika-vin09t7:1_2": "Aṭṭhaṅgulādhikampi otāretvā nivāsetuṁ vaṭṭati. Tato paraṁ otārentassa dukkaṭanti",
  "tika-vin09t7:1_3": "mahāaṭṭhakathāyaṁ vuttaṁ. Ārāme vāti buddhupaṭṭhānādikāle. Pārupitabbanti uttarāsaṅgakiccavasena vuttaṁ.",
  "tika-vin09t7:2_0": "Ṭhatvāti ettha gacchantopi parissayābhāvaṁ oloketuṁ labhatiyevāti (vajira. ṭī. pācittiya",
  "tika-vin09t7:2_1": "582) likhitaṁ. Yathā vāsūpagatassa antaraghare kāyaṁ vivaritvā nisīdituṁ vaṭṭati,",
  "tika-vin09t7:2_2": "tathā tassa santike gantukāmassapi kāyabandhanaṁ abandhitvā saṅghāṭiṁ apārupitvā",
  "tika-vin09t7:2_3": "gāmappavesanamanārocetvā yathākāmaṁ gantuṁ vaṭṭati. Tasmā addhānamaggagamanakāle",
  "tika-vin09t7:2_4": "eko bhikkhu gāmappavesanavattaṁ pūretvā gāmaṁ pavisitvā ekaṁ āvasathaṁ puratova ṭhitaṁ",
  "tika-vin09t7:2_5": "patvā parikkhāraṁ ṭhapetvā vāsūpagato ce hoti, itarehi tassa santikaṁ yathāsukhaṁ",
  "tika-vin09t7:2_6": "gantuṁ vaṭṭati. Ko pana vādo catūhapañcāhaṁ vāsamadhiṭṭhāya vasitabhikkhūnaṁ santikaṁ",
  "tika-vin09t7:2_7": "gantuñca vāsūpagatānaṁ santikaṁ gantuñca vaṭṭatīti. Buddhapūjampi yathāsukhaṁ gantuṁ",
  "tika-vin09t7:2_8": "vaṭṭati. Vuttampi cetaṁ aṭṭhakathāyaṁ ‘‘anāpatti kāraṇaṁ paṭicca tahaṁ tahaṁ oloketī’’ti.",
  "tika-vin09t7:2_9": "Tattha kāraṇaṁ nāma āmisapūjāti veditabbāti likhitaṁ.",
  "tika-vin09t7:3": "Chabbīsatisāruppavaṇṇanā niṭṭhitā.",
  "tika-vin09t7:4_0": "Yasmā ‘‘samatittiko piṇḍapāto paṭiggahetabbo’’ti (pāci. 602-603) vacanaṁ piṇḍapāto",
  "tika-vin09t7:4_1": "samapuṇṇo paṭiggahetabboti dīpeti, tasmā attano hatthagate patte piṇḍapāto diyyamāno",
  "tika-vin09t7:4_2": "thūpīkatopi ce hoti, vaṭṭatīti dīpito hoti. Sūpodanaviññattiyaṁ mukhe pakkhipitvā",
  "tika-vin09t7:4_3": "vippaṭisāre uppanne puna uggiritukāmassāpi sahasā ce pavisati, ettha asañciccabhuñjati",
  "tika-vin09t7:4_4": "nāma. Viññattikatañca akatañca ekasmiṁ ṭhāne ṭhitaṁ sahasā anupadhāretvā gahetvā",
  "tika-vin09t7:4_5": "bhuñjati, assatiyā bhuñjati nāma.",
  "tika-vin09t7:5": "Sayaṁ yānagato hutvā, yathā yānagatassa ce;",
  "tika-vin09t7:6": "Alaṁ vatthuṁ tathā nālaṁ, sachatto chattapāṇino.",
  "tika-vin09t7:7": "‘‘Sūpodanaviññattisikkhāpadaṁ theyyasatthasamuṭṭhānaṁ, kiriyaṁ, saññāvimokkhaṁ, sacittakaṁ, lokavajjaṁ, kāyakammaṁ, vacīkammaṁ, akusalacittaṁ, dukkhavedana’’nti pāṭho.",
  "tika-vin09t7:8": "Sekhiyavaṇṇanā niṭṭhitā.",
  "tika-vin09t7:9": "Bhikkhupātimokkhavaṇṇanā niṭṭhitā.",
  "tika-vin09t7:10": " Namo tassa bhagavato arahato sammāsambuddhassa"
}