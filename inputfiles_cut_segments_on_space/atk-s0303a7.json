{
  "atk-s0303a7:0": "8. Nāgasaṁyuttaṁ",
  "atk-s0303a7:1": "1. Suddhikasuttavaṇṇanā",
  "atk-s0303a7:2_0": "342. Nāgasaṁyutte aṇḍajāti aṇḍe jātā. Jalābujāti vatthikose jātā. Saṁsedajāti saṁsede",
  "atk-s0303a7:2_1": "jātā. Opapātikāti upapatitvā viya jātā. Idañca pana suttaṁ aṭṭhuppattiyā vuttaṁ.",
  "atk-s0303a7:2_2": "Bhikkhūnañhi ‘‘kati nu kho nāgayoniyo’’ti kathā udapādi. Atha bhagavā puggalānaṁ",
  "atk-s0303a7:2_3": "nāgayonīhi uddharaṇatthaṁ nāgayoniyo āvikaronto imaṁ suttamāha.",
  "atk-s0303a7:3": "2-50. Paṇītatarasuttādivaṇṇanā",
  "atk-s0303a7:4_0": "343-391. Dutiyādīsu vossaṭṭhakāyāti ahituṇḍikaparibuddhaṁ agaṇetvā vissaṭṭhakāyā.",
  "atk-s0303a7:4_1": "Dvayakārinoti duvidhakārino, kusalākusalakārinoti attho. Sacajja mayanti sace ajja",
  "atk-s0303a7:4_2": "mayaṁ. Sahabyataṁ upapajjatīti sahabhāvaṁ āpajjati. Tatrassa akusalaṁ upapattiyā",
  "atk-s0303a7:4_3": "paccayo hoti, kusalaṁ upapannānaṁ sampattiyā. Annanti khādanīyabhojanīyaṁ. Pānanti",
  "atk-s0303a7:4_4": "yaṁkiñci pānakaṁ. Vatthanti nivāsanapārupanaṁ. Yānanti chattupāhanaṁ ādiṁ katvā yaṁkiñci",
  "atk-s0303a7:4_5": "gamanapaccayaṁ. Mālanti yaṁkiñci sumanamālādipupphaṁ. Gandhanti yaṁkiñci candanādigandhaṁ.",
  "atk-s0303a7:4_6": "Vilepananti yaṁkiñci chavirāgakaraṇaṁ. Seyyāvasathapadīpeyyanti mañcapīṭhādiseyyaṁ",
  "atk-s0303a7:4_7": "ekabhūmikādiāvasathaṁ vaṭṭitelādipadīpūpakaraṇañca detīti attho. Tesañhi dīghāyukatāya",
  "atk-s0303a7:4_8": "ca vaṇṇavantatāya ca sukhabahulatāya ca patthanaṁ katvā imaṁ dasavidhaṁ dānavatthuṁ",
  "atk-s0303a7:4_9": "datvā taṁ sampattiṁ anubhavituṁ tattha nibbattanti. Sesaṁ sabbattha uttānamevāti.",
  "atk-s0303a7:5": "Nāgasaṁyuttavaṇṇanā niṭṭhitā."
}