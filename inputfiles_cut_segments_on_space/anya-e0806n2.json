{
  "anya-e0806n2:0": "2. Dutiyakaṇḍa vaṇṇanā",
  "anya-e0806n2:1": "1. Dvedve",
  "anya-e0806n2:2_0": "Avayavasambandheti syādyavayavīsamudāyena dvedveti vuttānamavayavānaṁ sambandhe,",
  "anya-e0806n2:2_1": "atettha vutyanukūlāya pañcikāya vā bhavitabbaṁ, pañcikānu kūlāya vuttiyā vā, na cettha",
  "anya-e0806n2:2_2": "dvinnamaññoññānukūlatā dissati, tathāhi vuttiyaṁ-‘ekānekatthesu vattamānato nāmasmā’ti",
  "anya-e0806n2:2_3": "ettakameva pakativisesanavasena vuttaṁ, pañcikāyantu tabbisesana vasena ca paccayatthavisesanavasena",
  "anya-e0806n2:2_4": "ca attho dassito, tadeva mubhinnannāññamaññānukūlatā dissati, tato ettha yathā dvinnamaññoññānukūlatā",
  "anya-e0806n2:2_5": "sampajjati, tathā byācikkhissāma “yadi panettha vutyānukūlā pañcikā bhaveyya paccayatthapakkho",
  "anya-e0806n2:2_6": "jahitabbo siyāti ‘te…pe… ekānekatthesu’ti ca, tena…pe… yojaniya’nti ca etesaṁ jahitabbatāya",
  "anya-e0806n2:2_7": "bahupāṭhavilopo āpajjati, yadi pana pañcikānukūlā vutti bhaveyya vuttiyaṁ kiñcimattaṁ",
  "anya-e0806n2:2_8": "pakkhipitabba mattameva siyāti bahuvilopāpatti (na) hotīti etesaṁ dvedve honti ekāne",
  "anya-e0806n2:2_9": "katthesu vattamānato nāmasmā’ti vuttiyā bhavitabba”nti, evañhi sati satthantarenāpi",
  "anya-e0806n2:2_10": "saha ghaṭate, sutte ‘dvedvekānekesu nāmasmā’ti vuttattā ‘ekānekesū’ti idaṁ paccayavisesanaṁ vā yujjati",
  "anya-e0806n2:3_0": "Pakativisesanavasena vā yadetaṁ paccayavisesanaṁ, tadā sāmatthiyā ekānekesūti pakativisesanampi",
  "anya-e0806n2:3_1": "labbhati, tattha sāmatthiyamattha balaṁ, tathāhyekādīsu bhavantā pakativāccānamevekattādiabyati",
  "anya-e0806n2:3_2": "rittaatthamattādīrūpānaṁ jotakā syādayo kathamekattādīsu vattamānato nāmasmā aññato",
  "anya-e0806n2:3_3": "siyunti yathāvuttanāmavisesākkhepo, tathā itthiṇādippaccayādīnampi pana pakativisesānupādānepi",
  "anya-e0806n2:3_4": "yato dhātvādi vāccottho natthi, sāmatthiyā tato, dhātutyādyantehi tyādyanta vāccehi",
  "anya-e0806n2:3_5": "(potthake) na honte vittipaccayā, tathā ṇādipaccayāpi… vibhatyantā vidhānato, yadetampakativisesanaṁ",
  "anya-e0806n2:3_6": "tadāpi sāmatthiyeneva ekattādīsu vattamānato nāmasmā tajjotanāya bhavantā syādayo",
  "anya-e0806n2:3_7": "kathamaññattha honti asambhavāti ekānekesu dvedveti labbhati, athavā sarūpena avuttampi",
  "anya-e0806n2:3_8": "sāmatthiyenekānekatthesūti gammamānaṁ vuttameva hotīti katvā‘tecā’tiādikaṁ vuttanti",
  "anya-e0806n2:3_9": "gahetabbaṁ, ekānekesu vattamānato nāmasmāti kimatthaṁ asatvabhūtāya kiriyāyekattādisambandhābhāvā",
  "anya-e0806n2:3_10": "kriyatthāca tyādīhi yevekattādīnaṁ vuttattā tyādyantehi ca na bhaveyyunti payojanantaramāha-‘yampanā’tiādi,",
  "anya-e0806n2:3_11": "pañcakanāmatthassādhippetabhāvo cettha pakkhassetasseva yuttattā. Tathāhi saṅkhyākammādayo",
  "anya-e0806n2:3_12": "nāma vāccassa dabbassa dhammo sakattho-pasajjano ca saddo dabbeyeva vattate… dabbeyevānyanayādivohārā,",
  "anya-e0806n2:3_13": "tattha dabbavācinā saddena dabbadhammānamabbhantarīkaraṇanti nāyuttametaṁ nāmena",
  "anya-e0806n2:3_14": "pañcannamabhidhānaṁ, vibhattiyo pana jotikā, itthipaccayā ca itthiliṅgassa, tathā",
  "anya-e0806n2:3_15": "cāmhehi vuttaṁ sambandhacintāyaṁ–",
  "anya-e0806n2:4": "Saddo sakatthaṁ vatvāna, padatthaṁ dabbasaññitaṁ;",
  "anya-e0806n2:5": "Samavetaṁ vade liṅgaṁ, saṅkhyaṁ kammādikammi ceti.",
  "anya-e0806n2:6_0": "Ekānekesu syādīnaṁ yathākkamaṁ dassetuṁ ‘tenā’tiādi vuttaṁ, tenāti yena pañcako nāmattho",
  "anya-e0806n2:6_1": "adhippeto ekādīsu ca atthesu jo-tanīyesu syādayo vidhiyissanti tena, sabbatthāti",
  "anya-e0806n2:6_2": "‘aṁyo’ādīsu sabbattha, sabhāvatotyādikassāyamadhippāyo “yadyapi syādayo ekānekesu",
  "anya-e0806n2:6_3": "honti tathāpi ekādayo saṅkhyāya paricchinne atthe vattanti na saṅkhyāmatte, saṅkhyāya",
  "anya-e0806n2:6_4": "sambhavābhāvā saṅkhyeye bhavatīti na saṅkhyāpi syādīnamattho”ti (na) kevalaṁ sakattha",
  "anya-e0806n2:6_5": "dabbādiyeva syādīnamattho na bhavati, api tu saṅkhyāpītyapisaddattho, anena saṅkhyā",
  "anya-e0806n2:6_6": "vibhatyattho catukko nāmatthotyayampakkho nirākato pañcako nāmatthoti dassane saṅkhyākammādīnaṁ",
  "anya-e0806n2:6_7": "vibhattiyo jotikā honti, tiko nāmatthoti dassane tu saṅkhyākammādayo vibhattivāccā",
  "anya-e0806n2:6_8": "honti, idāni adhippetapañcakanāmatthe sakatthādikaṁ sarūpato dassetuṁ ‘tatthā’tiādimāha,",
  "anya-e0806n2:6_9": "tattha sakattho visesananti sarūpādi yaṁ kiñci visesanattena vattumicchitaṁ taṁ sakattho",
  "anya-e0806n2:6_10": "nāmati attho, taṁ dasseti ‘sarūpajātiguṇadabbāni’ti.",
  "anya-e0806n2:7": "Balena yassā bhinnesu, pavattante gagādīsu;",
  "anya-e0806n2:8": "Sā jātyabhinnadhīsaddā, suttaṁ pupphesvivānvītaṁ.",
  "anya-e0806n2:9": "Dabbādhāro tato bhinno, nimittaṁ tappatītiyā;",
  "anya-e0806n2:10": "Bhāvābhāvasabhāvo yo, so guṇo nigguṇo mato.",
  "anya-e0806n2:11": "Sarūpaṁ saddarūpaṁva, jātiyā yaṁ visesanaṁ;",
  "anya-e0806n2:12": "Visesīyati yaṁkiñci, dabbaṁ taṁ samudīritaṁ.",
  "anya-e0806n2:13_0": "Idāni sarūpādino visesanassa sakatthabhāvaṁ jātyādivisesassa dabbabhāvañca dassetuṁ",
  "anya-e0806n2:13_1": "‘tatthā’tiādimāha, sarūpe vattate saddoti viyabhedopacārenāha-‘saddassa sarūpenā’ti,",
  "anya-e0806n2:13_2": "ettha pana goti jātimattavācini gosadde payutte gosaddo jātimattamāheti so jātiṁ",
  "anya-e0806n2:13_3": "viseseti nāma. Yaṭṭhiādisaddehi yaṭṭhiādisahacaritā upacārato gahitāti yaṭṭhiādidabbehi",
  "anya-e0806n2:13_4": "yaṭṭhiādisahacaritā purisā visesīyantīti āha-‘dabbampi dabbantarassa visesanabhūtambhavatī’ti,",
  "anya-e0806n2:13_5": "yaṭṭhiyopavesayāti yaṭṭhisaddavacanīya yaṭṭhidabbavisiṭṭhe purise pavesayāti attho,",
  "anya-e0806n2:13_6": "kuntepavesayāti etthāpi esevanayo, yathāvuttacatubbidhasakatthato paropi atthi sakatthoti",
  "anya-e0806n2:13_7": "āha-‘katthacī’tiādi, sambandhanimittoti sambandho nimittaṁ kāraṇaṁ paccayappavattiyā",
  "anya-e0806n2:13_8": "assa paccayassa soti samāso, ettha hi daṇḍo assa atthīti assāti sāmino purisassa",
  "anya-e0806n2:13_9": "saṁsaṅkhātadaṇḍādidabbena sahayo sassāmisambandho, sopi paccayassa nimittaṁ, tathā",
  "anya-e0806n2:13_10": "ca vakkhati-‘daṇḍapurisasambandhā daṇḍīti paccayo’ti, (kiri)yā padatthassāpi visesanattena",
  "anya-e0806n2:13_11": "sakatthabhāvo jātipadatthādīnaṁ vutta ṭhāneyeva vattabboti pācakoti ettha kiriyākārakasambandhasaṅkhātaṁ",
  "anya-e0806n2:13_12": "parābhimataṁ sakatthampi paropadesenopadisitukāmo idha sambandhasakatthassa vuttaṭṭhāneyeva",
  "anya-e0806n2:13_13": "kiriyāsakatthaṁ dassetuṁ ‘katthaci kiriyāpī’tiādimāha. Nāmasabhāvena viññāyamānaṁ",
  "anya-e0806n2:13_14": "pañcamaṁ nāmasaṅkhātamatthaṁ dabbapadatthena saṅgahetvā jātiguṇakiriyādabbānīti hi",
  "anya-e0806n2:13_15": "catubbidho nāmattho, nāmampi anvattharuḷhivasena duvidhaṁ pumitthinapuṁsaka liṅgavasena",
  "anya-e0806n2:13_16": "tividhampi catubbidhaṁ hoti… yathāvutte catubbidhe atthe namati, te vā attani nāmetīti",
  "anya-e0806n2:13_17": "iminā kāraṇena. sāmaññaguṇa kiriyāyadicchāvasenāññathāpi catubbidhattaṁ nāmassa vadanti,",
  "anya-e0806n2:13_18": "tatthāpi yadicchānāmassa dabbanāmeneva saṅgaho veditabbo, itthattaṁ esāti pasiddhimā",
  "anya-e0806n2:13_19": "attho, yampanātiādinā vuttamevatthaṁ sādheti ‘tatthe’ccādinā, abhidhāyakattena jotakattena,",
  "anya-e0806n2:13_20": "ikārantatoti munisaddato, aññathāti ikārantato na bhavati ce, atoti ādesa bhavanato",
  "anya-e0806n2:13_21": "phalaṁ dassitaṁ na siyāti sambandho, vuttiyaṁ ‘evaṁ kumārī kumāriyo’tiādīsu evanti",
  "anya-e0806n2:13_22": "yathā pulliṅge ikārantato syādīnamudāharaṇamanādesatthaṁ vuttaṁ evamitthiyampi anākārantatoti",
  "anya-e0806n2:13_23": "dasseti, upalakkhaṇaṁ cetaminī-nī-ū-ti-paccayantādīnaṁ, asati…pe… vacaneti iminā",
  "anya-e0806n2:13_24": "pāṇiniyānaṁ vibhattisaññāvidhāyakassa suttantarassa atthibhāvaṁ dasseti, “vibhattica”",
  "anya-e0806n2:13_25": "(1-4-104) iti hi tesaṁ suttaṁ, tassattho ‘syādīnaṁ tyādīnañca vibhattisaññā hotī’ti,",
  "anya-e0806n2:13_26": "bhavantīti anvatthavasena vibhattisaddavacanīyāni bhavanti, so (yevattho) vibhatticcanena",
  "anya-e0806n2:13_27": "vibhajīyatīti vibhatti, kamme ktippaccayantoyaṁ vibhatti saddoti dasseti, kathampanetesu",
  "anya-e0806n2:13_28": "syādīsu vibhajīyaticcassa vākyatthāssānugamo yenevaṁ vuccaticcāsaṅkiya yena yathā",
  "anya-e0806n2:13_29": "ca vibhajīyati tamupadassento āha-‘tathā hi’ccādi.",
  "anya-e0806n2:14": "2. Kamme",
  "anya-e0806n2:15_0": "Vuttiyaṁ kattukiriyāyāti kattusādyatāya taṁ sambandhiniyā kattukammaṭṭhāyapi duvidhāya",
  "anya-e0806n2:15_1": "kiriyāya, anekatthattā dhātūnaṁ karoti ettha sambandhanatthoti āha-‘karīyati abhisambandhīyatī’ti,",
  "anya-e0806n2:15_2": "yaṁkiñci padattharūpaṁ sambajjhatīti attho, iminā cānvatthavasenevāyaṁ kammavohāro",
  "anya-e0806n2:15_3": "siddhoti dasseti, sabbakārakānampi pana kiriyāsambandha sabbhāvepi kiriyābhisambandhīyamānatteneva",
  "anya-e0806n2:15_4": "yaṁ vattumicchitaṁ tadeva kammaṁ viññeyyaṁ, kattādi kattu kiriyāyābhisambandhīyamānattepi",
  "anya-e0806n2:15_5": "kattādittavacanicchāyeva kammaṁ na hoti… yasmā vacanicchāyeva kārakāni bhavanti,",
  "anya-e0806n2:15_6": "evaṁ sabbakārakānampi kārakantarappattiyaṁ tadabhāvo yathāyogaṁ vattabbo, vākyekadesenetyanena",
  "anya-e0806n2:15_7": "“dvedvekā”dino vākyassa “kamme dutiyā”iccādino ca ekavākyattaṁ sūceti, pakaraṇassa",
  "anya-e0806n2:15_8": "mahāvākyarūpattā vippakaṭṭhānipi vākyāni ākaṅkhādisabhāve aññamaññasambandhānubhavanenekavākyabhāvampaṭīpajjante, vuttī hi–",
  "anya-e0806n2:16": "“Ākaṅkhāyoggatā sattā, bījaṁ sannidhino yato;",
  "anya-e0806n2:17": "Vippakaṭṭhāni vākyāni, mahāvākyaṁ karontyatoti.",
  "anya-e0806n2:18_0": "Sāmaññenāti kammādyavisesena, pubbācariyasamaññāvasenāha ‘dutiyādikā’ti, tena yadyapi",
  "anya-e0806n2:18_1": "tyādinopi dvinnaṁ pūraṇiyā dutiyāti sakkā voharituṁ, tathāpi syādīnaṁ dukeyeva dutiyātatiyā",
  "anya-e0806n2:18_2": "ruḷhīti natyādīnaṁ dukāni dutiyādisaddena gayhanti, visiṭṭhesūti kammādinā visesitesu,",
  "anya-e0806n2:18_3": "tividhaṁ kammanti sakasamayappasiddhiyā kammassa tividhattamāha, aññe tu sattavidhamicchanti, kathaṁ–",
  "anya-e0806n2:19": "Nibbattivikatippatti, bhedena tividhaṁ mataṁ,",
  "anya-e0806n2:20": "Tatthecchitatamaṁ kammaṁ, kammaṁtvaññaṁ catubbidhaṁ;",
  "anya-e0806n2:21": "Icchitañcānicchitañca, nevicchitamanicchitaṁ,",
  "anya-e0806n2:22": "Tathāññapubbaṁ nāññapubbanti, evamaññaṁ catubbidhanti.",
  "anya-e0806n2:23": "Tattha icchitādīni upariyevāpi bhavissanti, tatreccādinā tividhaṁ kammaṁ sarūpato dasseti, tattha nibbattikammameke-nekadhā parikappenti, tadiha pakāsayissāma–",
  "anya-e0806n2:24": "Satī-satī vā pakati, na yattha pariṇāminī,",
  "anya-e0806n2:25": "Nissīyate taṁ nibbatti, kammamaññesamaññathā;",
  "anya-e0806n2:26": "Asantaṁ jāyate yaṁ vā, yaṁ santamappakāsati,",
  "anya-e0806n2:27": "Uppatyā-bhibyattiyā vā, tannibbattīti vuccatīti.",
  "anya-e0806n2:28_0": "Ayamettha attho “kaṭavikārassa kāsasaṅkhātā vijjamānā pakati pariṇāminī kaṭavikārampati",
  "anya-e0806n2:28_1": "pariṇamantī yatthappayoge na nissīyate… kaṭaṁ karotītettha kevalamatthāvagamamattassa",
  "anya-e0806n2:28_2": "vattumicchitattā kāseti asuyyamānattā ca, pakatiyā tu suyya mānatte vikāriyaṁ siyā,",
  "anya-e0806n2:28_3": "teneva kāse kaṭaṁ karoti, taṇḍule odanaṁ pacatīti dvayattho karoti pacati ca, tasmā",
  "anya-e0806n2:28_4": "kāse karoti taṇḍule pacatīti vikārīyati, kaṭaṁ karoti odanampacatīti nibbattī yatīti",
  "anya-e0806n2:28_5": "attho, asatī vā pakati avijjamānattāyeva yattha na nissīyate… (yathā) (potthake)",
  "anya-e0806n2:28_6": "( ) saṁyogaṁ janayati vibhāgamuppādayatīti saṁyogavibhāgānaṁ kassāpi pakatiyā avikārattā",
  "anya-e0806n2:28_7": "saṁyogavibhāgavante hyavikateheva tesaṁ jananato, tamevambhūtamanissitapakatikaṁ",
  "anya-e0806n2:28_8": "avijjamāna (pakati) kaṁ vā kāriyaṁ nibbattikammaṁ nāmāti eko, aññesamaññathāti vatvā",
  "anya-e0806n2:28_9": "tandasseti ‘asanta’miccādinā, yaṁ asantamavijjamānaṁ jāyate, tannibbattikammaṁ, yathā",
  "anya-e0806n2:28_10": "sukhaṁ janayati buddhimuppādayatīti, santaṁ vijjamānameva vā kevalamappakāsitapubbaṁ",
  "anya-e0806n2:28_11": "yaṁ uppattiyā abhibyattiyā vā pakāsati, tampi nibbattikammaṁ, yathā puttaṁ vijāyatisāmaññamabhibyañjayatī”ti,",
  "anya-e0806n2:28_12": "tadevaṁ kesañci matena anissitapakatikaṁ avijjamānapakatikanti duvidhaṁ nibbattikammampi",
  "anya-e0806n2:28_13": "aññesammatena asantaṁ jāyamānaṁ santamappakāsamānanti duvidhaṁ nibbattikammampītisabbampi",
  "anya-e0806n2:28_14": "aṭṭhitapubbameva jāyatītyasato jānanā na byatiriccaticcāha-‘asato jananaṁ karīyatī’ti,",
  "anya-e0806n2:28_15": "avatthantaranti odanādino kledanādilakkhaṇamaññamavatthaṁ.",
  "anya-e0806n2:29": "Pakatyucchedasambhūtaṁ, vikāriyaṁ kiñci kiñci tu;",
  "anya-e0806n2:30": "Guṇantarasamuppatyā, evaṁ sā vikati dvidhā.",
  "anya-e0806n2:31_0": "Kiñci vikāriyaṁ kammaṁ pakatiyā kāraṇassa ucchedena sambhūtaṁ, yathā kaṭṭhaṁ bhasmaṁ",
  "anya-e0806n2:31_1": "karotīti kaṭṭhassāccantaparāvatti parāvattiyā (potthake), kiñci pana guṇantarānamuppattiyā,",
  "anya-e0806n2:31_2": "yathā suvaṇṇaṁ kaṭakaṁ keyuraṁ vā karotīti evaṁ dvīdhā sā vikati hotīti attho, na",
  "anya-e0806n2:31_3": "vibhāvīyanteti na gamyante, sā patti‘pāpīyati visayīkarīyatī’ti katvā.",
  "anya-e0806n2:32": "Yatra kriyākato koci, viseso nāvagamyate;",
  "anya-e0806n2:33": "Dassanā vānumānā vā, sā pattīti pakittitā.",
  "anya-e0806n2:34_0": "Yattha kiriyākato kiriyāsampādito viseso atisayo koci nāvagamyate nappatīyate dassanā",
  "anya-e0806n2:34_1": "vā paccakkhappamāṇena anumānappamāṇena vā yathā nibbattivikatīnamatisayo paccakkhānumānā",
  "anya-e0806n2:34_2": "vagamanīyo, tatra hi nibbattiyaṁ visesasiddhiratipasiddhā… atthalābhākhyassa visesassāvijjamānassa",
  "anya-e0806n2:34_3": "kiriyākattā, vikāriye ( ) (eva) (potthake) tu kvaci paccakkhavisayo… kaṭṭhaṁ ḍahatīti",
  "anya-e0806n2:34_4": "kaṇhattādibhāvassa paccakkhenevopalabbhanato, kvacidanumānagammo… devadattaṁ roseti",
  "anya-e0806n2:34_5": "pasādayati veti visiṭṭhamukhavaṇṇādikāriyānumeyyattā rosādino, evaṁ yattha na visesasiddhi",
  "anya-e0806n2:34_6": "api tu pattimattaṁ, sā pattīti pakittitā kathitā, ādiccampassati dhammamajjhetīti",
  "anya-e0806n2:34_7": "ayamettha attho, kathañcarahi asantassa santassa (potthake) pattikammassa kiñci (akaronta)ssa",
  "anya-e0806n2:34_8": "kārakattaṁ, na hi kiñci akarontaṁ kārakambhavitumarahatīti uccate-",
  "anya-e0806n2:35": "Dassanakkhamatābhāso, pagamabyattiādayo;",
  "anya-e0806n2:36": "Visesā pattikammassa, kriyāsiddhiyamicchitā.",
  "anya-e0806n2:37_0": "Atra daṭṭhuṁ sakkā iti dassane khamatā ābhāsopagamo visayattopagamo visayattopagamanaṁ",
  "anya-e0806n2:37_1": "byatti ceti evamādayo visesā yathāyogaṁ pattikammassa kiriyānipphattiyaṁ icchitā,",
  "anya-e0806n2:37_2": "tato tassa kārakattanti attho, ādiccaṁ passatīti ettha hi ādicco daṭṭhuṁ sakkā, tatova",
  "anya-e0806n2:37_3": "so dissati abhibyattiñcopayātīti dassanakiriyānipphādakatthenāssa kārakattamupapajjate,",
  "anya-e0806n2:37_4": "tathā ññatrāpyādisaddagahitavisesavasena kiriyāsiddhito kārakattaṁ veditabbaṁ, nanu",
  "anya-e0806n2:37_5": "vikāriyampi nibbattikammameva… tena rūpenāsatoyeva jananato, pattikammampi kiriyāsambandharūpenāsantameva",
  "anya-e0806n2:37_6": "pacchā tathā bhavatīti nibbattiyevāti saccaṁ-",
  "anya-e0806n2:38": "Atthesā vatthuṭṭhiti, sukhumabuddhigocarapatītyanurodhena,",
  "anya-e0806n2:39": "Tatra yampetaṁ ghaṭate, yathā patīti saddatthāvattānato.",
  "anya-e0806n2:40_0": "Visesānupādānatoti “kamme dutiyā”ti sāmaññena vuttattā vuttaṁ. Karīyati kaṭo, kato",
  "anya-e0806n2:40_1": "kaṭo ccevamādīsu tyādippabhutīhi atihitakammādinissayesupi ekattādīsu dutiyādayo",
  "anya-e0806n2:40_2": "papponti niyamābhāvā, tathāhi pañcake nāmatthe kaṭādivacanīyassa sambandhī kammādyattho,",
  "anya-e0806n2:40_3": "tyādippabhutīti anabhi hitassa saṅkhyākhyassāparassa vibhatyatthassābhidhānāya abhihitesupi",
  "anya-e0806n2:40_4": "kaṭādīsu kammādīsu dutiyādayo siyunti pāṇiniyā “kamme dutiyā”ccādīsu (2-3-2) “anabhihite”ti",
  "anya-e0806n2:40_5": "(2-3-1) vacanamadhikaronti, veyyattiyāyeva dutiyādīnappasaṅgepi tannissayabhūte-kattādyatthe",
  "anya-e0806n2:40_6": "jotanāyābhihitesu dutiyādayo siyuṁ, tike pana saṅkhyākammādayo vibhatti vacanīyā,",
  "anya-e0806n2:40_7": "tattha yajjapi kammādino paccayenābhidhānaṁ, tathāpyekattādayo nābhihitāti tassa",
  "anya-e0806n2:40_8": "saṅkhyākhyassāparassa vibhatyatthassāti dhānāya abhihitesupi kammādīsu dutiyādayo",
  "anya-e0806n2:40_9": "siyunti pāṇiniyā “kamme dutiyā”ti “anabhihite”ti vacanamadhikaronti, tamupadassento",
  "anya-e0806n2:40_10": "āha-‘tatridaṁ siyā’tiādi, tatra tasmiṁ dutiyādi vibhattividhāne idaṁ codyaṁ siyā,",
  "anya-e0806n2:40_11": "kinti āha-‘pañcake’iccādi, anabhihitakammādinissayesuti anabhihitā kammādayo nissayā",
  "anya-e0806n2:40_12": "yesamekattādīnaṁ, tesūtyattho, dutiyādayo vibhattiyo yathā siyunti jotanāyābhidhānāya",
  "anya-e0806n2:40_13": "cāti yujjamānavasena attho veditabbo, abhihitakammādinissayesupīti apisaddena anabhihitakammādinissayamekattādiṁ",
  "anya-e0806n2:40_14": "samuccinoti, āsaṅkiyāti pubbakiriyāya vuttanti aparakiriyā veditabbā, pañcake tike",
  "anya-e0806n2:40_15": "cā bhihitakammādinissaye sekattādīsu dutiyādippattimāsaṅkāvasena dassetvā catukkavādīnampi",
  "anya-e0806n2:40_16": "pakkhamubbhāviya pariharituṁ ‘yadiccā’dimāha, ayantesamadhippāyo “yadesā saṅkhyā",
  "anya-e0806n2:40_17": "pāṭipadikattho tappaṭipajjane kammādayo vibhattivacanīyā, tadā ‘anabhihite kamme’tiādinā",
  "anya-e0806n2:40_18": "anabhihitaggahaṇaṁ kammādivisesānamanubhavantamanatthakaṁ… abhihite vibhattivāccābhāvato,",
  "anya-e0806n2:40_19": "yadā panāyaṁ pakkho ‘saṅkhyā vibhattivacanīyā’ti tadā “kamme dutiyā” tyevamādayo",
  "anya-e0806n2:40_20": "niddesā visayasandassanamattāyeva veditabbā”ti, sabbathāti pañcakatikavādīnaṁ catukkavādīnañca",
  "anya-e0806n2:40_21": "matavasena sabbappakārena, saddatthābyatirittatthamattoyevāti byatireko byatirittaṁ,",
  "anya-e0806n2:40_22": "napuṁsake bhāve kto, na vijjate byatirittaṁ byatireko bhedo yassa taṁ abyatirittaṁ,",
  "anya-e0806n2:40_23": "abyatibhinnanti attho, saddatthato sakatthato abyatirittaṁ atthamattaṁ atthasāmaññaṁ",
  "anya-e0806n2:40_24": "yassa odanādisaddassa so tathā vutto.",
  "anya-e0806n2:41_0": "Kiñcāpi vuttiyaṁ tabbādiṇādisamāsehi abhihitamavuttaṁ, tathāpi tehi abhihitepyevameva",
  "anya-e0806n2:41_1": "daṭṭhabbanti nidassento āha-‘eva’miccādi, kara-karaṇe karīyitthāti kato‘kto bhāvakammesu’ti",
  "anya-e0806n2:41_2": "(5-56) kamme kto, satikoti ettha kītoti kammatthe “dissantaññepi paccayā”ti (4-120)",
  "anya-e0806n2:41_3": "iko, kammatāgamyate kitappaccayādīnaṁ kamme vihitattā, evañca dhuhi kimekamudāharaṇaṁ",
  "anya-e0806n2:41_4": "dattamācariyene tyato āha- ‘udāharaṇa’iccādi, anabhihiteti vacanaṁ vināpīti vacanaṁ",
  "anya-e0806n2:41_5": "vinā evāti avadhāraṇe-apisaddo, sambhāvanevā, yadyabhihitehi vacanaṁ vināpi dutiyādīnamappavatti",
  "anya-e0806n2:41_6": "bhaveyya, vacanasabbhāve tu kathāyeva natthīti attho, evañca panettha dutiyādīnamabhihite",
  "anya-e0806n2:41_7": "pasaṅgābhāvo jānitabbo “paccate odano, kato kaṭoccādopi yadi dutiyādayo siyuṁ paṭhamāvidhānassāvakāso",
  "anya-e0806n2:41_8": "na bhaveyya tato sāmatthiyānabhihiteyeva kammādo dutiyādayo sakiriyā (yaṁ tada)bhibyattiyā",
  "anya-e0806n2:41_9": "bhavissanti, paṭhamevatvabhihite”ti, na nuca paṭhamāyākārakamavakāso rukkho pilakkhoti",
  "anya-e0806n2:41_10": "rukkho pilakkhoti kriyāpadaṁ na sūyateti vibhatyantarassappatti maññatebhassāpadīpa",
  "anya-e0806n2:41_11": "kimidamuccate akārakanti yadya kārakaṁ nedampayogamarahati tato yattha visesakiriyāna",
  "anya-e0806n2:41_12": "massavanaṁ tattha padatthasahacaritāya sattāya patītiyā ‘rukkho atthi pilakkho atthī’ti",
  "anya-e0806n2:41_13": "apekkhīyatīti kārakattaṁ rukkhādīna mattheveti attheveti ññataṁ vatthuṁ paraṁ patipādayituṁ",
  "anya-e0806n2:41_14": "saddo payujjate ññaṇañca satoiti yatra kriyāpadantarassa appayogo tatra ussaggato",
  "anya-e0806n2:41_15": "sattā patītitutthīti kriyāpadānusaṅgara kattari tatiyappasaṅgaranavakāsā paṭhamā",
  "anya-e0806n2:41_16": "tyattho-bhassapadīpa, na ca uccaṁ nīcaṁtyadhikaraṇavācitte vācikā nipātassa atthītyanena",
  "anya-e0806n2:41_17": "natthi sambandhoti uccamatthītyādheyyasseva kattuttaṁ nādhārassātya kārakattamādhārassātyavakāso-tthi",
  "anya-e0806n2:41_18": "paṭhamāyāti “paṭhamāvidhā nassāvakāso na bhaveyyā”ti yathāvutto-yaṁ hetu asiddhoti",
  "anya-e0806n2:41_19": "ca sakkā vattuṁ, asaṅkhyato paṭhamātyavatvā “paṭhamāttha matte”ti (2.39) sāmaññavidhānato",
  "anya-e0806n2:41_20": "siddhoyeva, yaṁ hetuttānabhihitavacanamanatthakamicceva ṭhitaṁ.",
  "anya-e0806n2:42_0": "Yañcāti casaddo vattabbantarasamuccaye aparampi kiñci vattabbamatthīti attho, yañca",
  "anya-e0806n2:42_1": "phalaṁ maññateti sambandho, yadetthāna bhihitādhikāro natthi tadā yathā ‘kato kaṭo’ccatrattena",
  "anya-e0806n2:42_2": "kammassābhihitattā dutiyā na hoti tathā ‘kaṭaṁ karoti vipulaṁ dassanīya’nti kaṭasaddato",
  "anya-e0806n2:42_3": "uppannāya dutiyāya (vipulādigatassa) kammassā bhihitattā vipulādīhi visesanehi dutiyā",
  "anya-e0806n2:42_4": "na siyā, tato tyādi tabbādiṇādisamāsehi kammassāna bhihitattamattevāti vipulādīhipi",
  "anya-e0806n2:42_5": "dutiyāvidhānasaṅkhātaṁ anabhihite”ti (2-3-1) anabhihita vacanassa adhikāre yañca",
  "anya-e0806n2:42_6": "phalaṁ cintayatīti attho, yuttassātimassa attho sambandhassāti, paccekaṁ karotyabhisambandhatāyāti",
  "anya-e0806n2:42_7": "‘kaṭaṁ karoti vipulaṁ karoti dassanīyaṁ karoti’ccevaṁ paccekaṁ paccekaṁ karotissābhisambandhatāyāti",
  "anya-e0806n2:42_8": "attho, kammatā atthīti seso, evaṁ maññate-“kaṭaṁ karomīti pavatto vipulaṁ karomī",
  "anya-e0806n2:42_9": "dassaniyaṁ karomīti ca pavattovāti vipulādīnampi paccekaṁ kammatā attheva, tatthekassābhidhāne",
  "anya-e0806n2:42_10": "parekassa sukhamavalokayantīti tadabhidhānāyapi dutiyā bhavissatī”ti, pakārantarāvatāro",
  "anya-e0806n2:42_11": "nācariye noparodhitoti tampi panettha dassayissāma-“kaṭasaddā uppajjamānā dutiyā",
  "anya-e0806n2:42_12": "kaṭajāti kammamabhihitavatī, na vipulādiguṇakammaṁ, tato tadabhidhānāya ca dutiyāyeva",
  "anya-e0806n2:42_13": "bhavati, athavā kaṭova kammaṁ, taṁ sāmānādhikaraṇyena vipulādīhipi dutiyā bhavissati,",
  "anya-e0806n2:42_14": "kaṭaṁ karoti vipulo dassanīyoti hi vuccamāne vipulādayo kattusamānādhikaraṇatāyeva",
  "anya-e0806n2:42_15": "patīyeyyuṁ tasmā kaṭasaddasāmānādhikaraṇyampaṭipādayatā vassamettha dutiyā karaṇīyā”ti.",
  "anya-e0806n2:42_16": "Nanvemiccādicodyaṁ, evanti evaṁ guṇayuttassa kammatāya sati, pappotīti kaṭa kamme-bhidhāniye",
  "anya-e0806n2:42_17": "(kato) ti ktappaccayassa katattā udārādito karotyabhisambandhā dutiyā pappotīti attho,",
  "anya-e0806n2:42_18": "evaṁ maññateccādi parihāro, avayavena kammaṁ na vadatīti sambandho, avayavenāti visuṁvisuṁ,",
  "anya-e0806n2:42_19": "kiñcarahīti āha-‘sabhāvato sabbaṁ kammaṁ vadatī’ti. Hotu kāmaṁ udārāditopi vuttena",
  "anya-e0806n2:42_20": "vidhinā paṭhamā, katasaddato kā pavattatīti āha-‘katasaddato pi’ccādi, antobhūto",
  "anya-e0806n2:42_21": "antogadho nāmassa saddassa attho yasmiṁ kammalakkhaṇattheso attho kammalakkhaṇo abhihito",
  "anya-e0806n2:42_22": "kathito sampanno sampajjatīti attho, nanu ‘kato kaṭo’ccādo sabhāvato sabbakammavuttiyā",
  "anya-e0806n2:42_23": "antobhūtanāmatthavuttiyā cātthamatte hoti sabbattha paṭhamāti ‘kaṭaṁ karoti uḷāraṁ",
  "anya-e0806n2:42_24": "sobhanaṁ dassanīya’nti kaṭāditopi uppannāya dutiyāya kammassābhihitattā uḷārādīhi",
  "anya-e0806n2:42_25": "paṭhamāppasaṅgo siyāti abhihitābhidhānappasaṅgopagataṁ codanaṁ manasi nidhāyāha-‘kaṭādisaddo",
  "anya-e0806n2:42_26": "tvi’ccādi, sāmaññenāti visuṁ visuṁ kaṭādisāmaññena.",
  "anya-e0806n2:43_0": "“Katturicchitatama”ntyanena (1-4-49) kattuno kiriyāya sambandhi tumiṭṭhatamaṁ tasmiṁ",
  "anya-e0806n2:43_1": "icchitatame kammasaññaṁ vidhāya nibbatyādikesutīsu kammesu dutiyā vidhīyate pāṇinīyehi,",
  "anya-e0806n2:43_2": "icchitatamattañca tadatthattā kiriyāya, odanaṁ pacati gāvumpayo dohatityādo(hi) odanādyatthā",
  "anya-e0806n2:43_3": "pacanādikiriyārabbhateti odanapayādīnamicchitatamattaṁ, tadupadassento āha-‘yaṁ kattu’ccādi,",
  "anya-e0806n2:43_4": "vibhattiṁ vidhāya dutiyābhimatāti sambandho, puna payādinipphattinimittaṁ yaṁkiñci",
  "anya-e0806n2:43_5": "dohanādikiriyā yuttaṁ karaṇādirūpena akathitaṁ gavādikamicchitaṁ kārakaṁ, tatthāpi",
  "anya-e0806n2:43_6": "“akathitañcā”ti (1-4-51) kammasaññaṁ vidhāya teneva dutiyā vidhīyate, tadupadassetumāha-‘upayujjamāne’ccādi,",
  "anya-e0806n2:43_7": "atra cevamakathitaniyamo kato vāttikakārena-",
  "anya-e0806n2:44": "Pucchicibhikkhīnaṁ duhi,yācīnaṁ nimittamupayoge;",
  "anya-e0806n2:45": "Pubbavidhimhi-kathitaṁ, brūsāsīnañca guṇāsattanti.",
  "anya-e0806n2:46_0": "Upayujjate iṭṭhatthasiddhiyaṁ byāpārīyatītyupayogo-payoppabhuti, tasmiṁ, nimittaṁ",
  "anya-e0806n2:46_1": "gavādi, apubbavidhimhi apādānādhikaraṇādi pubbasaññā vidhānābhāve, vidhāne hi māṇavakā",
  "anya-e0806n2:46_2": "maggaṁ pucchati, rukkhā phalānyavacinātyādi yathārahaṁ bhavati, guṇāsattanti guṇena",
  "anya-e0806n2:46_3": "sattaṁ sambandhī, guṇasaddenettha padhānasādhanaṁ dhammādikaṁ vattumicchitaṁ padhānasādhanañhi",
  "anya-e0806n2:46_4": "kiriyāyopakārakamupakāriyaṁ padhānabhūtaṁ kiriyamapekkhiya guṇo bhavati, co-nuttasamuccaye,",
  "anya-e0806n2:46_5": "padhānantu dhammādino pavattiyā tadatthattā, upayujjamānañca taṁ payopabhuticeti",
  "anya-e0806n2:46_6": "visesanasamāsaṁ katvā upayujjamānapayoppabhutino nimittanti chaṭṭhīsamāso, pabhuti",
  "anya-e0806n2:46_7": "saddena gavādino gahaṇaṁ, ādisaddena gomantādino, dutiyenādi saddena adhikaraṇādino,",
  "anya-e0806n2:46_8": "catutthena vinayādino, vidhānanti dutiyā vidhānaṁ, dutiyāvidhānamabhimatanti yojanīyaṁ.",
  "anya-e0806n2:46_9": "Pāṇiniyehi “tathā yuttañcānicchitaṁ” (1-4-50) iccanena kammasaññaṁ vidhāya “kamme",
  "anya-e0806n2:46_10": "dutiyā” (2-3-2) tyaneneva dutiyā vidhīyate, tandassetumāha-‘yene’ccādi, “tathā yuttañcānicchita”ntīmassa",
  "anya-e0806n2:46_11": "attho yeneveccādipañcikāpāṭhānusārena veditabbo, yujjateti kiriyābhisambajjhate,",
  "anya-e0806n2:46_12": "yuttanti kiriyābhisambandhaṁ, atra tu–",
  "anya-e0806n2:47": "Yadyabuddhyāhilaṅghādi, tadāhyādimanicchitaṁ;",
  "anya-e0806n2:48": "Yadā lajjābhayādīhi, tadecchi tatamaṁ mataṁ.",
  "anya-e0806n2:49_0": "“Tathā yuttañcānicchita”nti suttenassa pariyudāsavuttito icchitā aññamanicchitamanabhimatamitarañca,",
  "anya-e0806n2:49_1": "tatoyeva‘gāmaṁ gacchanto rukkhamūlamupasappatī’tyatra nevicchitanānicchitassapi rukkhamūlassa",
  "anya-e0806n2:49_2": "kamma saññā siddhāti tattha “kamme dutiyā”ti dutiyā vidhīyate, tandasseti’nevicchitanānicchitasmā’iccādi,",
  "anya-e0806n2:49_3": "rukkhamūlaṁ nevicchitaṁ pubbamanabhimatattā, nāpyanicchitaṁ appaṭikūlattā, gāmagamena",
  "anya-e0806n2:49_4": "hyassa tapparatā, rukkhamūlopasappanantu pasaṅgāgatanti rukkhamūlānampi kiriyābhisambandho attheva, atrāpi-",
  "anya-e0806n2:50": "Nevicchitānicchitantu, mabuddhiyupasappane;",
  "anya-e0806n2:51": "Mūlaṁ vissamanatthantu, tamicchitatamaṁ siyā.",
  "anya-e0806n2:52_0": "Brūsāsinañcāti casaddopasaṅgahite dassetumāha-‘eva’miccādi, ettha gāmadevadattagaggānamakathitasaññā,",
  "anya-e0806n2:52_1": "ajādayo tvicchitatamā, ādisaddena ‘pattheti gāvuṁ purisaṁ dvijo’tyādayo saṅgahitā,",
  "anya-e0806n2:52_2": "nayatinī=pāpuṇane, vahati vaha=pāpuṇane, harati hara=haraṇe, jayatiji=jaye, sabbatthaleca",
  "anya-e0806n2:52_3": "ette ayādese ca rūpaṁ, daṇḍa=daṇḍane curādittā ṇimhi rūpaṁ, atha “adhisīṭṭhāsānaṁ",
  "anya-e0806n2:52_4": "kammaṁ”tyādinā (1-4-46) tena tena kammasaññaṁ vidhāya ‘paṭhaviṁ adhisessatī’ti ādo",
  "anya-e0806n2:52_5": "(tattha) tattha “kamme dutiyā”ti (2-3-2) dutiyā vidhīyate tehi tehi sattha kārehi,",
  "anya-e0806n2:52_6": "sabbatthevettha lokassa kammavacanicchāti kamenetaṁññasaññāpubbakaṁ kammamupadassento",
  "anya-e0806n2:52_7": "āha-‘adhipubba’iccādi, yāya vatticchāya dutiyā siyā tāya vatticchāya kammatā kathaṁhināmāti",
  "anya-e0806n2:52_8": "sambandho, neva upalabbhantīti kadācikassaci siyāti sambandho, payatitabbanti suttantaramārabbhanīyaṁ,",
  "anya-e0806n2:52_9": "tatthevaṁ kiṁ bhavato manasi dosadhijambhanenāti attho, dhammeti etthāpi evaṁ saddaṁ",
  "anya-e0806n2:52_10": "yojetvā attho veditabbo, yathā ādhāre kammavacanicchā, tathehāpi ādhāravacanicchāti",
  "anya-e0806n2:52_11": "attho, tenevāha-‘dhammeti ādhāravacanicchā’ti, dhamme abhinivisateti sambandho, evaṁsaddasamānatthattā",
  "anya-e0806n2:52_12": "tathā saddassa tadatthānusāreneva viññāyatīti tathāsaddassa attho visuṁ na vutto,",
  "anya-e0806n2:52_13": "pānañca ācāroca pānācāraṁ, taṁpānācāramassa ādhārassa tasmiṁ tappānācāre, pānatthācāratthadhātusambandhī",
  "anya-e0806n2:52_14": "yo nadyādi ko ādhāro so pānācāravāyevāti āha- ‘pānatthācāratthānaṁ dhātūnamādhāre’ti,",
  "anya-e0806n2:52_15": "kesañcīti aniyamena kesañci saddasatthakārānaṁ, etthāti etasmiṁ ādhāravacanicchāpakkhe,",
  "anya-e0806n2:52_16": "patiparīhi bhāgecetyavasiddhāti iminā patisaddassa dhātunā ayuttataṁ dasseti… yadi",
  "anya-e0806n2:52_17": "yujjeyya chaṭṭhiyābhāvā, tenāha-‘yadātvi’ccādi, vuttiyaṁ tenāti tasaddena, apisaddopasaṅgahitaṁ",
  "anya-e0806n2:52_18": "tatiyampi gahetvā vācāti bahuvacananiddeso.",
  "anya-e0806n2:53": "3. Kāla",
  "anya-e0806n2:54_0": "Yadā kāladdhānamiccādinā‘māsamāsate kosaṁ sayati’ccādo akammakehipi yoge kālabhāvaddhadesānaṁ",
  "anya-e0806n2:54_1": "parehi kammattamanuññātanti ca, yadātviccādinā tu kiriyāva sabbenasabbaṁ na sūyati,",
  "anya-e0806n2:54_2": "tathā sati kuto ca kammattanti teheva vuttantī ca dasseti, gamma mānakiriyāyogopi",
  "anya-e0806n2:54_3": "na nissito… māsamāsateccādīsu āsanādi āsanādīsu (potthake) kiriyānaṁ māsādiyogo viya",
  "anya-e0806n2:54_4": "kalyāṇittaguṇādiyogo ca lokassa patītipathamupayātīti, na sijjhatīti kiriyā na honti",
  "anya-e0806n2:54_5": "guṇadabbānīti kiriyāsambandhābhāvā kammattābhāvoti na sijjhati, guḷena missā dhānā",
  "anya-e0806n2:54_6": "bhajjitayavā guḷadhānā. Ajjhayanakiriyāya pabbatena ca māsakosānaṁ sākallena sambandhābhāvā",
  "anya-e0806n2:54_7": "accantasaṁyogābhāvoti māsassātiādīsu na dutiyā. Pubbaṇhe samayanti iminā pubbaṇhe",
  "anya-e0806n2:54_8": "samayoti sattamīāmādisamāsaṁ dasseti, accanta mevāti iminā samayassa sākallena viharaṇakiriyāya",
  "anya-e0806n2:54_9": "sambandhamāha, yaṁsamayaṁ karuṇāvihārena vihāsi, taṁ ekaṁsamayanti sambandho, upasaṅkamanakiriyāyaccantameva",
  "anya-e0806n2:54_10": "yuttoti iminā nivāsanaviharaṇa kiriyāhipi pubbaṇhasamayādīnamaccantameva yuttataṁ",
  "anya-e0806n2:54_11": "upalakkheti, pakārantarenāpi siddhiyamāsaṅkamubbhāvayati ‘yadā tvi’ccādinā, vibhattiyā",
  "anya-e0806n2:54_12": "vipallāso yathāpakatamatikkamma aññathā bhavanaṁ, idha pana sattami yampattāyaṁ sattamyatthe",
  "anya-e0806n2:54_13": "bāhulakena “kamme dutiyā”cceva dutiyāppatti.",
  "anya-e0806n2:55_0": "Tatiyābhimatāti “apavagge tatiyā”ti (2-3-6) vacanena pāṇiniyānaṁpapañcattamabhimatā,",
  "anya-e0806n2:55_1": "kathampana kāladdhānaṁ karaṇattamiccāsaṅkiya karaṇattamesampaṭipādento āha-‘tathāpi’ccādi,",
  "anya-e0806n2:55_2": "tathāpīti vuttakkamena karaṇattasambhavā tatiyāya vijjamānāyapi, siyāti tatiyā siyā,",
  "anya-e0806n2:55_3": "tañcāti taṁ karaṇañca. Kārakamajjheti ettha chaṭṭhī samāso kārakasaddena ca sattikārakaṁ",
  "anya-e0806n2:55_4": "gahitanti (āha) ‘dvinnaṁ kattusattīnaṁ majjhe’ti, abhinnassāpi hi ekassa devadattādikattuno",
  "anya-e0806n2:55_5": "bhinnānaṁ taṁsamavetānaṁ kattusattīnaṁ majjhe kāladdhānāni, sattibhedameva byañjayamāha-‘tathāhi’ccādi,",
  "anya-e0806n2:55_6": "ekatthāti ekasmiṁ devadatte, dvīhetīte (bhuñjikriyā) sādhananti sambandho, dvinnaṁ",
  "anya-e0806n2:55_7": "ahānaṁ samāhāro dvīhaṁ tasmiṁ. Isumasatīti vā, isumhi āso asseti vā nipphannena issāsasaddena",
  "anya-e0806n2:55_8": "gammamānaṁ kiriyaṁ dasseti ‘isvasane’ti, nanviccādi codyaṁ, dhanupañcasataṁ koso,",
  "anya-e0806n2:55_9": "evamaññateccādi parihāro, chaṭṭhiyāsampattāyanti kosassekadeseti evaṁ chaṭṭhiyā sampattāyaṁ,",
  "anya-e0806n2:55_10": "muttasaṁsayenedaṁ samānanti mutto saṁsayo yasmiṁ avadhyādo tenetaṁ tulyanti attho.",
  "anya-e0806n2:55_11": "Vuttiyaṁ abhimatāti “sattamī pañcamiyo kārakamajjhe”ti (2-3-7) vacanena sattamīpañcamiyo",
  "anya-e0806n2:55_12": "papañcattamabhimatā, dvīhe bhuñjissatīti dvīsu divasesu gatesu bhuñjissatīti attho,",
  "anya-e0806n2:55_13": "“yabbhāvo bhāvalakkhaṇa”nti (2-36) sattamī, sakasakakārakavacanicchāyevāti hi idaṁ",
  "anya-e0806n2:55_14": "bāhullaṁ nissāya vuttaṁ, dvīhā bhuñjissati kosā vijjhatīti dvīhā nikkhamma bhuñjissati,",
  "anya-e0806n2:55_15": "kosā nikkhamma ṭhitaṁ lakkhaṁ vijjhati upāttavisayo-yamavadhi, kose vijjhatīti kose",
  "anya-e0806n2:55_16": "ṭhitaṁ lakkhaṁ vijjhatīti attho.",
  "anya-e0806n2:56": "4. Gati",
  "anya-e0806n2:57_0": "Katacatthasamāsāti kato catthasamāso yesu te tathā vuttā, aññapadatthavuttayoti aññapadatthe",
  "anya-e0806n2:57_1": "vutti yesanti byadhikaraṇaññapadatthasamāso, cattasamāse gatyādīnaṁ visuṁvisuṁ padhānattā",
  "anya-e0806n2:57_2": "tehi paraṁ payujjamāno atthasaddo gatyādīhi paccekamabhisambajjhatīti maññate, atha",
  "anya-e0806n2:57_3": "sutte ‘payojje’iccetāvatyuccamāne payojjo sayaṁ kattāti kathaṁ viññāyati yena ‘payojje",
  "anya-e0806n2:57_4": "kattarī’ti vivaraṇaṁ katamiccāsaṅkiyāha-‘gatyādyattha’miccādi, ādisaddena bodhā dīnaṁ",
  "anya-e0806n2:57_5": "gahaṇaṁ, takkiriyāsamatthovāti tassā gatyādikāya kiriyāya samattho eva niyujjateti",
  "anya-e0806n2:57_6": "sambandho, kiriyākaraṇe samattho nāma kattāvāti āha-‘soca kattā’ti. Dutiyāya siddhāyāti",
  "anya-e0806n2:57_7": "vakkhamānanayena payojjassa kattuno kammattasiddhiyā “kamme dutiyā”ti sutteneva kamme",
  "anya-e0806n2:57_8": "dutiyāya siddhāya. Kiṁ lakkhaṇo-yaṁ niyamo yadatthami damārabhīyaticcāha-‘gatyādyatthāna’miccādi,",
  "anya-e0806n2:57_9": "paccudāharīyissate ‘etesameve’ccādinā, tathācābbhupagame, payojjo kattā na kammaṁ",
  "anya-e0806n2:57_10": "tyabbhupagamma payojje kattarī’ti vivaritanti attho, sāmatthiyampanaiccādinā sāmatthiyasarūpamāha,",
  "anya-e0806n2:57_11": "gati ādyatthānanti padacchedo, niyujjamāno payojakabyāpārasaṅkhātāya kiriyāya sambandhīyamānattā",
  "anya-e0806n2:57_12": "kammabhūtova bhavatīti attho, ayametthādhippāyo “gamanādikiriyāya sādhanattā yadipi",
  "anya-e0806n2:57_13": "payojjo kattā, tathāpi so payojakena gamanādīsu byāpāriyamāno payojakassa byāpāralakkhaṇāya",
  "anya-e0806n2:57_14": "kiriyāya sambandhīyamāno yadi kammaṁ na hoti aññathā kiṁ hotīti aññathānupapattilakkhaṇena",
  "anya-e0806n2:57_15": "sāmatthiyena kammabhūtova hotī”ti (attho) (potthake) ( ), patīyateti iminā patītivasenevāssa",
  "anya-e0806n2:57_16": "kammatā, sabhāvato tu payojjo kattāvātipi ñāpeti, payojakoti sabbattha devadattādiko",
  "anya-e0806n2:57_17": "viññeyyo, atthagahaṇassāti “saddākammakabhajjādīna”nti avatvā “saddatthākammakabhajjādīna”nti",
  "anya-e0806n2:57_18": "atthaggahaṇassa, bodhatthassa udāharaṇanti seso, nanu vacanappayojanaṁ dassayatā",
  "anya-e0806n2:57_19": "vacanamevopadassiya pañho kātabbo, atha ‘etesamevā’tyavijjamāneneva kathaṁ tyāsaṅkiyāha",
  "anya-e0806n2:57_20": "‘etesameve’ccādi, heṭṭhā vuttakkamena niyamatthattā vacanassa evakāro labbhati, sambandhivacanattā",
  "anya-e0806n2:57_21": "etasaddassa tena yathāpaṭhitā gatyādayova visessabhūtā saṅkhepena parāmasīyantīti",
  "anya-e0806n2:57_22": "ete samevāti katanti maññate evosañcāti maññate (potthake), (gacchati devadattoti…pe…",
  "anya-e0806n2:57_23": "nahotīti) iminā imamatthañca joteti “yadipi kiriyābhisambandhā payojjassa viya kattunopi",
  "anya-e0806n2:57_24": "kammattampasajjati, tathāpi payojjeti vuttattā kattari devadatte dutiyā nappasajjatī”ti,",
  "anya-e0806n2:57_25": "abhimatāti “gatibuddhyā”di (1-4-52) suttena payojjassa kattuno kammasaññaṁ vidhāya",
  "anya-e0806n2:57_26": "tasmiṁ payojjedutiyābhimatā, carahisaddo pucchāyaṁ, payojetīti asmiṁ uddese tadā",
  "anya-e0806n2:57_27": "kathaṁ bhavitabbanti sesoti yadācarahiccādivākyassāvasāne payojetīti asmiṁ uddese",
  "anya-e0806n2:57_28": "vacanasamīpe’tadā kathambhavitabba’nti pāṭhaseso hotīti attho veditabbo, yāvatāti",
  "anya-e0806n2:57_29": "tatiyantapaṭīrūpako nipāto, yasmā dattho vattate, yasmā dutiyā pappoti tasmā ‘yaññadattene’ti",
  "anya-e0806n2:57_30": "bhavitabbanti sambandho.",
  "anya-e0806n2:58": "5. Harā",
  "anya-e0806n2:59_0": "Niyameneccādinā vacanārambhassa payojanamāha, sāpi tatiyāpi dutiyāpiti vattabba yadātviccādinā",
  "anya-e0806n2:59_1": "harati nāhāratthe naharatyatthe (potthake) tipi viññāpeti, ubhayatthāti dutiyāya",
  "anya-e0806n2:59_2": "pattāya appattāya ca, vibhāsā vikappoti attho, kāretikara-karaṇe, lettāyādesātilatta",
  "anya-e0806n2:59_3": "ettaayādessa, vada-vacane, abhivadanamabhivādo taṁ karotīti “dhātvatthenāmasmī”ti",
  "anya-e0806n2:59_4": "(5-12) imhi nāmadhātu ‘abhivādi’tisutte niddiṭṭhoti āha-‘abhivādismā’iccādi.",
  "anya-e0806n2:60": "6. Nakhā",
  "anya-e0806n2:61": "Khādayati ādayati khāda, ada=bhakkhaṇe, avhāpayati vhe=avhāne āpubbo, “payojakabyāpāre ṇāpice”ti (5-16) ṇāpimhi pubbasaralopo, kandayati kanda=avhānarodanesu.",
  "anya-e0806n2:62_0": "“Vahissāniyantuke”ti gaṇasutte ayamettho “vahissadhātussa payojje kattari niyanturahite",
  "anya-e0806n2:62_1": "dutiyā na bhavatī”ti, niyantā sārathi kiriyāsiddhiṁ niyāmakoti vatvā tameva pakāsetumāha-‘kiriyaṅga’miccādi,",
  "anya-e0806n2:62_2": "kiriyaṅga kiriyopakaraṇabhūtaṁ balī baddādiṁ kiriyākāraṇaṁ, niyametvāti ekasmiṁ karaṇīye",
  "anya-e0806n2:62_3": "kiriyā visaye patiṭṭhapetvā, vāhayati bhāraṁ devadattenetyatra hi devadatto paññavā",
  "anya-e0806n2:62_4": "puriso niyantāramantareneva bhāraṁ vahatītyaniyantuko kattā, vāhayati bhāraṁ balībadde",
  "anya-e0806n2:62_5": "iccatra tu balībaddā niyantā ramantarena na vahantīti saniyantukā.",
  "anya-e0806n2:63_0": "“Bhikkhissāhiṁsāya”nti gaṇasuttassāyamattho “bhakkhissāhiṁsatthassa payojje kattari",
  "anya-e0806n2:63_1": "dutiyā na bhavatī”ti, atha kathamettha hiṁsatthatā bhakkhissa hiṁsā hi cetanāvati",
  "anya-e0806n2:63_2": "sambhavati, na cetthasassaṁ cetanāvantanti āha-‘sabbe’iccādi, sabbeti rukkhādayo,",
  "anya-e0806n2:63_3": "bhāvā padatthā, idāni sabbadassanānukūlahiṁsatthatamupadassetumāha-‘yadive’ccādi,",
  "anya-e0806n2:63_4": "nanu buddhavacana nissitamidaṁ byākaraṇaṁ, tathā sati sammatameve-ttho-padassetvā",
  "anya-e0806n2:63_5": "gantabbaṁ kinnāmāññadassanopagātādhirenāti tuṇhī hoti nikkāraṇissā nikkammissā (potthake)",
  "anya-e0806n2:63_6": "bhavato-pāyoti viññāyati, paratthānubaddhakicchaṁ pana mahāpuññapaññā na kiñci viya",
  "anya-e0806n2:63_7": "maññanti, hoti (hi) etena parattho “matantarepi siddhi sissānaṁ, taṁtaṁ mataññuno",
  "anya-e0806n2:63_8": "vā kadāci karahaci yadidamavalokeyyuṁ te cetthāvatāraṁ cetthakāraṁ (potthake) labheyyuṁ",
  "anya-e0806n2:63_9": "etādiso ca paññavā paṭiladdhabuddhavacanappasādo’ti tadavatārena ca buddhe bhagavati",
  "anya-e0806n2:63_10": "kamena daḷhaṁ pasādaṁ paṭilabheyyu”nti, evamevaṁ tattha tattha taṁtaṁbyākaraṇodāharaṇappasaṅgepi",
  "anya-e0806n2:63_11": "tadanusāreneva tantaṁpayojanaṁ veditabbaṁ, na niratthakakathāpasuto-yamācariyoti.",
  "anya-e0806n2:64_0": "Duhādīnaṁ tyevamādo amhākamparamagurunā ratanamatipañcikālaṅkārādikārena nānākārasāratthavedaveditu",
  "anya-e0806n2:64_1": "vedāvedita (potthake) mahāpaññāpāṭavānaṁ paññavantānaṁ sāminā mahāsāminā sambuddhasāsanaratanavaropakārakena",
  "anya-e0806n2:64_2": "‘idamettha vicāraṇīyaṁ’tyabhidhāya nānāmatantaramākaḍḍhiya bahuṁ sampaveditamatthi,",
  "anya-e0806n2:64_3": "mayampanettha ācariyenādhippetamattamevālamba atthampa kāsayissāma. Satyapyanekadassanabhede",
  "anya-e0806n2:64_4": "siṭṭhappayogānusārena yattha padhānekammanityādippabhutayodissanti, yatra tvappadhānetyādī,",
  "anya-e0806n2:64_5": "yatrobhayatrapi, taṁsabbamiha bhassakārādyanumatakkamena paṭipādayamāha-duhādīna’miccādi,",
  "anya-e0806n2:64_6": "etthādisaddo pakāravācī, tena yācippabhutayo gayhanti, kammadvayayuttānanti niddhāraṇe",
  "anya-e0806n2:64_7": "chaṭṭhī, tena kammadvayayuttānaṁ majjhe duhādīnamappadhānepi gavādo kamme tyādippabhutayoti",
  "anya-e0806n2:64_8": "yojanā. Iccāditiādisaddena ‘avarundhati vajaṁ gāvaṁ avarundhīyate vajaṁ go’iccādīnaṁ",
  "anya-e0806n2:64_9": "pariggaho, gamanādyatthāna mityādisaddena bodhatthādīnaṁ gahaṇaṁ. Gamīyate gāmo devadattanti",
  "anya-e0806n2:64_10": "ettha kathaṁ payojjattasambhavoti āha-‘purise’ccādi, yajjapi gāmo tuṇhī hoti nibyāpārattā",
  "anya-e0806n2:64_11": "purisova tu gamanakiriyaṁ nipphādeti, tathāpi purisassa gamanakiriyāya yaṁphalappattilakkhaṇaṁ,",
  "anya-e0806n2:64_12": "tamubhinnampi gāmapurisānaṁ samānanti purisa kiriyātulyaphalattā gāmopi gamanakiriyāya",
  "anya-e0806n2:64_13": "kattubyapadese kāraṇaṁ bhavatīti adhippāyo, tathāhi gāmaṁ gacchanto koci gāme āsanne",
  "anya-e0806n2:64_14": "sati vadati ‘āgato gāmo patto gāmo’ti, atoññesanti ye kammadvayayuttā duhādayo gamanādyatthācodāhaṭā,",
  "anya-e0806n2:64_15": "etehi aññesaṁ, padhāne kammebhi ajādimhi padhāne kamme, padhānattampana ajādīnaṁ",
  "anya-e0806n2:64_16": "kiriyāya payojanattā, ajādyatthā hyānayanakiriyārabhyate. Ayampanettha saṅgaho-",
  "anya-e0806n2:65": "“Duhi yāci rudhi pucchi, bhikkhi ci bruvi sāsi ca;",
  "anya-e0806n2:66": "Ji daṇḍi patthi manthī ca, dhātū honti duhādayo.",
  "anya-e0806n2:67": "Gatyādisuttapaṭṭhitā, gatyādyatthā bhavanti te;",
  "anya-e0806n2:68": "Nīvahaharakasāca, nīvahādī bhavanti te.",
  "anya-e0806n2:69": "Dvikammakesu cetesu, appadhāne duhādinaṁ;",
  "anya-e0806n2:70": "Tyādippabhutayo honti, padhāne nīvahādinaṁ;",
  "anya-e0806n2:71": "Ubhayattha payogānu, sārā gatyatthaādinaṁ”ti.",
  "anya-e0806n2:72": "Payogo pana sambandhacintāyamiha ca vuttānusārena sabbathā viññeyyā.",
  "anya-e0806n2:73": "7. Dhyādi",
  "anya-e0806n2:74_0": "Pubbe kiriyānissayena kārakanissayena (potthake) dutiyāya vihitattā āha ‘idāni’ccādi,",
  "anya-e0806n2:74_1": "dhisaddassa atthappadhāna niddesena vā ādisaddena vā ‘hā devadatta’ntipi hoti, hā",
  "anya-e0806n2:74_2": "devadattadukkhanti tu dukkhena yogā devadattena na yutto hotīti paṭhamāvāmantaṇe.",
  "anya-e0806n2:74_3": "Nanuca antarāsaddena yoge yathārājagahanālandāhi dutiyā (tathā) antarā ca rājagahaṁ",
  "anya-e0806n2:74_4": "antarā ca nā landa(nti tathā) antarāmaggeti ettha maggatopi antarāmaggatopi kasmā",
  "anya-e0806n2:74_5": "na dutiyāti tenāyogā, yesañhi taṁmajjhaṁ te tena yujjantīti tehiyeva dutiyā, athavābbhupagatepi",
  "anya-e0806n2:74_6": "taṁyoge taṁsambandhīyeva maggoti mukhyattā tato sabbassa (potthake) na dutiyā, atrāpi",
  "anya-e0806n2:74_7": "chaṭṭhīyeva pappoti antarā tañca mañca kamaṇḍaluiti, tava mama majjhe kamaṇḍalutyattho,",
  "anya-e0806n2:74_8": "atha kamaṇḍalusaddato dutiyā kasmā na bhavati satīpyantarena yoge tassa padhānattā,",
  "anya-e0806n2:74_9": "tathāhi kamaṇḍaluno sakatthā pavatti, tumhamhānantu paratthā-kamaṇḍaluvisesanattena",
  "anya-e0806n2:74_10": "tesaṁ pavattattā, tatra kamaṇḍaluno sakatthe vattamānattā padhānattenāvatattā pāṭipadikato",
  "anya-e0806n2:74_11": "accutattā parattā paṭhameva bhavatīti jīnindabuddhinyāsa. Nindādi lakkhaṇassa sambandhassa",
  "anya-e0806n2:74_12": "sabbhāvā sabbattha sambandhachaṭṭhiyā sampattāyaṁ vacanaṁ, ākatigaṇo-yaṁ.",
  "anya-e0806n2:75": "8. Lakkhaṇi",
  "anya-e0806n2:76_0": "Lakkhaṇādīsvatthesuti nāmassā kassā (potthake) yamatthaniddesoti āha ‘abhināyo yutto’ccādi,",
  "anya-e0806n2:76_1": "tenāti abhinā yuttassātthaniddesa kāraṇena, lakkhaṇasaddena hetu vattumicchitoti",
  "anya-e0806n2:76_2": "āha-‘tatthe’ccādi, duvidho hetu, vuttañhi subodhālaṅkāre “janako ñāpako ceti, duvidhā",
  "anya-e0806n2:76_3": "hetavo siyu”nti (252), samupalakkhayatīti samupalakkhaṇaṁ, saṅketamattaṁ ñāpakaṁ,",
  "anya-e0806n2:76_4": "na tu janakaṁ, saṅketopi lakkhaṇamuccate lakkhīyate kāriyamānenāti katvā, janakassāpyatra",
  "anya-e0806n2:76_5": "lakkhaṇattena gahaṇe payojanaṁ “anunā” (2-10) iccatra daṭṭhabbaṁ. Kañcipakāranti",
  "anya-e0806n2:76_6": "iminā itthaṁsaddassa atthaṁ vadati. Pattoti iminā bhūtasaddassa, ettha hi bhūdhātu",
  "anya-e0806n2:76_7": "pattiyaṁ vattate, rukkholakkhaṇanti rukkho ñāpakahetūti attho… rukkhena vijjuyā ñāpīyamānattā,",
  "anya-e0806n2:76_8": "ācariyajinindabuddhi pana aññathā vaṇṇayati, tassedaṁ mataṁ-",
  "anya-e0806n2:77": "Kriyāya jotako nāyaṁ, sambandhassa na vācako;",
  "anya-e0806n2:78": "Nāpi kriyantarāpekkhī, sambandhassa tu bhedakoti.",
  "anya-e0806n2:79_0": "Ayamettha attho “ayamabhi abhinandatityādīsu viya kiriyāya jotako na hoti, chaṭṭhī",
  "anya-e0806n2:79_1": "viya sambandhassa vācako na hoti, nikkosambītyatra gamanakiriyāpekkhī nisaddo viya",
  "anya-e0806n2:79_2": "nāpi kiriyantarā pekkhī, kiñcarahi sambandhassa tu bhedako visesako bhavatī”ti tamupadassetumāha-‘aññe",
  "anya-e0806n2:79_3": "tvi’ccādi, ettha itisaddo nidassane, rukkhampatvā vijjotate itievaṁ pattikiriyāya",
  "anya-e0806n2:79_4": "patvātivuttarukkhapāpanakiriyāya janitoti attho, tathāhi rukkhassa vijjuyā pāpanābhāve",
  "anya-e0806n2:79_5": "vijjuyā lakkhiyāya tallaṇassa ca rukkhassa yo lakkhiyalakkhaṇabhāvo sambandho, so",
  "anya-e0806n2:79_6": "kena sampādito bhaveyya, nanu sambandhe abhinā jotīyamāne rukkhassa lakkhaṇavuttitā",
  "anya-e0806n2:79_7": "kathaṁ jotīyatīti āha-‘lakkhaṇatthoca visayabhāvenā’ti, tathācetyādinā tasmiṁ pakkhe",
  "anya-e0806n2:79_8": "sambhāvitaṁ dosamubbhāvayati, tatrāya miccādinā yathāvuttadosaparihārāya parehevābhidhīyamānamparihāramāha,",
  "anya-e0806n2:79_9": "parihāropadassanenāssāpi pakkhassāduṭṭhatākhyāpanenesopi pakkho-bbhupagatotyavaseyo,",
  "anya-e0806n2:79_10": "atoyevupari yathāvutta pakkhanissayeneva byākhyāyate, devadattassa sādhuttasaṅkhātaitthampakārappattiyā",
  "anya-e0806n2:79_11": "visayabhāvenāvaṭṭhitā mātā tattha vattati nāmāti āha-‘mātuyā’tiādi, mātā ca itthambhūte",
  "anya-e0806n2:79_12": "pavattā visaya bhāvena devadatto ca tattha visayībhāvena, tesañca visayavisayībhāvalakkhaṇo",
  "anya-e0806n2:79_13": "sambandho itthampattilakkhaṇāya kiriyāya jāto, so mātusambandho hoti kāraṇavasena,",
  "anya-e0806n2:79_14": "socātinā jotīyatīti mātu tenābhinā yogoti āha-‘yvāya’ccādi, mātusambandhoiti yojanā,",
  "anya-e0806n2:79_15": "itthampattiyāti itthampattilakkhaṇāya kiriyāya karaṇabhūtāya, evaṁ maññate “kiñcāpi",
  "anya-e0806n2:79_16": "so sambandho devadattenāpyavinābhāvīti tassa sobhinā jotīyate, tathāpi mātusambandhobhinā",
  "anya-e0806n2:79_17": "jotīyatīti ‘mātu tena yogo’ti ca (vuccati)… saddasattiyā taggatāyeva dutiyāya ubhayagatassāpi",
  "anya-e0806n2:79_18": "sambandhassa jotanato”ti rukkho rukkho tiṭṭhatīti sambandho, ṭhitimpaṭiccāti ṭhitinnissāya",
  "anya-e0806n2:79_19": "esaṁ rukkhānaṁ yo ca sambandhoti yojanā, rukkhānanti iminā rukkhā kiriyāya pare sambandhinoti",
  "anya-e0806n2:79_20": "ñāpeti, ṭhitimpaṭiccāti iminā pana tiṭṭhatisaddavacanīyā sādhyarūpā ṭhitikiriyā rukkhato",
  "anya-e0806n2:79_21": "pare sambandhīti, acetanānaṁ rukkhānamapekkhāvirahepi lokampatītivasena ‘pipatīsā’dīnaṁ",
  "anya-e0806n2:79_22": "viññāyamānattā viññāyamānaṭhānāpekkhaṇakiriyāyasādhyasādhanalakkhaṇo sambandho jātoti",
  "anya-e0806n2:79_23": "viññeyyaṁ, so ca rukkhasambandho-bhinā jotīyatīti āha-‘so’tiādi, dvibbacaneneva jotanīyāti",
  "anya-e0806n2:79_24": "vicchātthe vuttimatte satīpi vibhattiyā vicchatthe vutkimattetyādivacanaṁ vicāreretabbaṁvitattiyā",
  "anya-e0806n2:79_25": "abisaddassaca vicchatthe vuttiyā abhāvā, lakkhaṇitthambhūti hi pakativisesanaṁ jotetumasamatthattā",
  "anya-e0806n2:79_26": "vicchāya jotanāya dvibbavacanaṁ kattabbamevāti adhippāyo.",
  "anya-e0806n2:80": "9. Pati",
  "anya-e0806n2:81_0": "Upādiyamānoti abbhupagammamāno, yadi pana upādiyamāno bhāgo, anupādiyamāno kathanti",
  "anya-e0806n2:81_1": "āha-‘yo panā’tiādi, tagarakuṭṭhā gandhabbavisesā, mamābhajatīti maṁ ābhajati, mama",
  "anya-e0806n2:81_2": "koṭṭhāso hotīti adhippāyo.",
  "anya-e0806n2:82": "10. Anu",
  "anya-e0806n2:83_0": "Natulakkhaṇanti saccakiriyā vuṭṭhiyā hetu hoti, na tu saṅketoti attho, hetuttā lakkhaṇattābhāve",
  "anya-e0806n2:83_1": "saccakiriyāya kathaṁ lakkhaṇe dutiyāti hetuttepi lakkhaṇattamassa sādhento sādhammapayogenānvayamāha-‘yaṁ",
  "anya-e0806n2:83_2": "sakimpi’ccādi, ettha hi lakkhaṇaṁ sacca kiriyāti paṭiññā, pakkho (potthake) sakimpi",
  "anya-e0806n2:83_3": "nimittatāya kappanattāti hetu, yaṁ sakimpi nimittatāya kappate tampi lakkhaṇaṁ bhavati,",
  "anya-e0806n2:83_4": "yathā’api bhavaṁ kamaṇḍalupāṇiṁ sissamaddakkhī’ti sādhammapayogenānvayo daṭṭhabbo,",
  "anya-e0806n2:83_5": "kappateti samatthoti attho, kamaṇḍalu pāṇimhi asseti kamaṇḍalupāṇī, apīti pañhe,",
  "anya-e0806n2:83_6": "kadāci kenaci kamaṇḍalupāṇīsisso diṭṭho so tameva dassanaṁ lakkhaṇaṁ katvā pucchati",
  "anya-e0806n2:83_7": "‘api’tyādinā, atha yathā vuttena hetunopi lakkhaṇattamattu tathāpi paravippaṭisedhena",
  "anya-e0806n2:83_8": "hetumhi tatiyā kasmā na siyāti codayamāha ‘na nvevampi’ccādi, pubbavippaṭisedhenāti",
  "anya-e0806n2:83_9": "apavādapubbavippaṭisedhena, tathāhi chaṭṭhiyā pavādo hoti hetumhi tatiyāvidhi… sambandhachaṭṭhiyā",
  "anya-e0806n2:83_10": "pattāya hetutatiyāvidhānato upapadavibhattividhipi chaṭṭhiyāpavādo… sambandhavisesābhibyattihetunopapadena",
  "anya-e0806n2:83_11": "yoge tasmiṁyeva sambandhe vidhānato, tattha hetutatiyāvakāso ‘dhanena kula’nti, upapadavibhattiyāvakāso",
  "anya-e0806n2:83_12": "‘rukkhamanuvijjotate’ti, saccakiriyamanu pāvassīti tu hetumhi lakkhaṇe-pavādavippaṭisedhe",
  "anya-e0806n2:83_13": "sati pubbavippaṭisedhena dutiyā bhavati.",
  "anya-e0806n2:84": "11. Saha",
  "anya-e0806n2:85": "Sahatthe-nuno vattane pabbatena yogo kathanti āha‘pabbatene’ccādi.",
  "anya-e0806n2:86": "12. Hīne",
  "anya-e0806n2:87_0": "Visayabhāvenātiādinā hīnattheti visayasattamittamāha, vijānanappakāramāha-‘hīne’ccādi,",
  "anya-e0806n2:87_1": "tenāti anunā, kathaṁ tena yuttattaṁ ukkaṭṭhassāti hīnukkaṭṭhasambandhamukhena vibhāvento’tatthā’tiādimāha,",
  "anya-e0806n2:87_2": "tatthāti hīneccādinā vutte tasmiṁ, yatoti ukkaṭṭhasāriputtādiko, hīnoti paññavattādi(to",
  "anya-e0806n2:87_3": "nikkaṭṭho, so sāriputtādiko ukkaṭṭho) hīnatthavisayo jāyate… tabbisaye tassa ukkaṭṭhatā",
  "anya-e0806n2:87_4": "pattito, hīnukkaṭṭhasambandho pana atisāyanādikāya kāyaci kiriyāya katoti daṭṭhabbaṁ.",
  "anya-e0806n2:88": "14. Satta",
  "anya-e0806n2:89_0": "Kintaṁ ādhikyamiccāha- ‘adhikādhikīsambandho’ti, adhiko assa atthīti adhikī=khārī,",
  "anya-e0806n2:89_1": "athādhikīvinimutte adhikādhikisambandho kathamavasīyate nahyatrādhikī koci sūyaticcāha-‘navine’ccādi,",
  "anya-e0806n2:89_2": "iti saddo hetumhi yathāvuttasambandhasādhano, tadopasaddenayogoti tadā upasaddenādhikinoyogoti",
  "anya-e0806n2:89_3": "attho. Dviṭṭhattā sambandhassa adhikassāpyupasaddena yogā tatopi kasmā na sattamītyāha-‘adhikamhātvi’ccādi,",
  "anya-e0806n2:89_4": "yathā ekāyeva vibhattiyā ubhayagatassāpi sambandhassa jotitattā vijjusaṅkhātalakkhiyā",
  "anya-e0806n2:89_5": "sattamyabhāvo, evamidhā pīti pubbe vuttasamādhimatidisanto āha-‘lakkhitā viya sattamya",
  "anya-e0806n2:89_6": "bhāvo’ti, “māṇikā caturodoṇā, khāritthī catumāṇikā”.",
  "anya-e0806n2:90": "15. Sāmi",
  "anya-e0806n2:91_0": "Kintaṁ sāmittamiccāha-‘sassāmisambandho’ti, kāya kiriyāya janitoti āha-‘paripālanādikiriyāya",
  "anya-e0806n2:91_1": "janito’ti, tañcāti sāmittāpekkho napuṁsakaniddeso, sambandhassānekavidhattā āha‘sabbattha",
  "anya-e0806n2:91_2": "sambandhe’ti, ākhyāyatetīmassa attho vidhīyate ñāpīyateti, diṭṭhanto-panītottho sukhena",
  "anya-e0806n2:91_3": "paṭipattuṁ sakkāti pasiddhamanuvadiyamānamappasiddhañca vidhīyamānaṁ diṭṭhantamāha-‘yathā",
  "anya-e0806n2:91_4": "yo kuṇḍalī so devadatto’ti, kuṇḍalittampasiddhaṁ, devadattattamappasiddhamiccāha-‘kuṇḍalittānuvādene’ccādi.",
  "anya-e0806n2:91_5": "Yathevobhayādhiṭṭhānattepyupasajjanatova chaṭṭhī ‘rañño puriso’ti, na visessato ‘purisassa",
  "anya-e0806n2:91_6": "rājā’ti, tathā sambandhābhibyañjanakenādhinā yogepi visesanatova bhavati, nāññatoti",
  "anya-e0806n2:91_7": "āha-‘tatthā’tiādi. Byatirekamāpādīyatīti kārakachakkato byatirittattā sambandho byatireko",
  "anya-e0806n2:91_8": "taṁ āpādīyati pāpīyatīti attho, ubhayatoti saṁto sāmito ca, adhibrahmadatte pañcālāti",
  "anya-e0806n2:91_9": "brahmadattassa pañcālā santakā sāmino (potthake) ti attho, santakā sāmino (potthake)",
  "anya-e0806n2:91_10": "hi pañcālā, na sāmi nasaṁ (potthake), adhipañcālesu brahmadattoti pañcālānaṁ brahmadatto sāmītyattho.",
  "anya-e0806n2:92": "16. Kattu",
  "anya-e0806n2:93_0": "Kiṁ lakkhaṇo-yaṁ kattāiccāha-‘kattari’ccādi, gacchati devadattoccādo kattari patiṭṭhitaṁ,",
  "anya-e0806n2:93_1": "pacatyodanaṁ devadattoccādo kamme patiṭṭhitaṁ kiriyaṁ karotīti sambandho, karotīti",
  "anya-e0806n2:93_2": "ca iminā anvattha byapadesova siddho-yaṁ kattu vohāroti ñāpeti, kenaci payujjamānopi",
  "anya-e0806n2:93_3": "sake kamme sayameva padhānattamanubhavatīti‘payutto vā padhānabhāvenā’ti vuttaṁ hoti cettha-",
  "anya-e0806n2:94": "Padhānatāya yo kattu, kammaṭṭhaṁ kurute kriyaṁ;",
  "anya-e0806n2:95": "Sā kattā nāmappayutto, payutto vātyayaṁ dvidhāti.",
  "anya-e0806n2:96_0": "Tattha purisena katanti appayutto, purisena karoti devadattoti payutto, nanu kiriyā-yamabyavadhānena",
  "anya-e0806n2:96_1": "karaṇādhikaraṇe heva sādhyate kattārā tu dūraṭṭhena, tathāsati kathamanekasādhanasādhanīyaṁ",
  "anya-e0806n2:96_2": "kiriyaṁ kattāva karoti mukhyabhāvenāparetvamukhyabhāvenāti vuccate-",
  "anya-e0806n2:97_0": "Kattutoññesamubbhūtyā, vivittālocanādinā vavivekeca dassanāti vākyapadīye, pavivekeca",
  "anya-e0806n2:97_1": "kārakantharāmabhāvedissabhe kattarikriyā atthi bhavati vijjaticcādo titaṭīkā, tatiyapāthānaṁpāta 100, naṁpāta 243;",
  "anya-e0806n2:98": "Dūrādapyupakāritte, kattu vāttappadhānatā.",
  "anya-e0806n2:99_0": "Ayamettha attho “kattuno sakāsā aññesaṁ karaṇādīnaṁ ubbhūtyā sambhavenaca, tathāhi",
  "anya-e0806n2:99_1": "pasiddhakaraṇasabhāvopi pharasu kattāyattavuttitāyādhikaraṇambha vati‘pharasumhi",
  "anya-e0806n2:99_2": "ṭhapetvā chindatī’ti, vivittassa karaṇādīhi puthabbhūtassa, kattuno kiriyāya ālocanena",
  "anya-e0806n2:99_3": "dassanena ca ‘devadatto atthi bhavati vijjatī’ti vuthabbhūtassānena ālocanena dassanenaca",
  "anya-e0806n2:99_4": "kattunodevadattenadevadattaṁ bhavati vijjatīti (potthake), ādisaddena karaṇādino",
  "anya-e0806n2:99_5": "(tadadhīna) pavattiādīnaṁ gahaṇaṁ, iminā kāraṇena dūrato upakārittepi kattuyeva sappadhānatā siyā”ti, punapi-",
  "anya-e0806n2:100": "Thālyādīnantu kattuttaṁ, hotevācetanānapi;",
  "anya-e0806n2:101": "Yato saddassa vutyatthe, micchātyāsena-nādinā.",
  "anya-e0806n2:102_0": "Ayamettha attho “acetanānampi thālīasiādīnaṁ kattuttambhavati yathāvaṇṇitasappadhānattanimittābhāvepi,",
  "anya-e0806n2:102_1": "kasmāti ce yato kāraṇā atthe attano abhidheyyesaddassa vutti paṭipatti anādinā micchābhyāsenabhavati",
  "anya-e0806n2:102_2": "tasmā thālyādīnantiādi pakataṁ, kiṁ vuttaṁ hoti “aññathā saddattho, aññathā sabhāvattho,",
  "anya-e0806n2:102_3": "na hi saddo bāhye vatthumhi byāpāramāpajjati, tathāhi–",
  "anya-e0806n2:103": "Aññathe vāggi saṁsaggā, dāhaṁ daḍḍhoti maññati;",
  "anya-e0806n2:104": "Aññathā dāhasaddena, dāhattho sampatīyate.",
  "anya-e0806n2:105": "Bāhyapadatthassa sabhāvo viya hutvā micchābhyāsena anādinā pana pavattena bāhye vatthūni avijjamānena karaṇabhūtena thālyādīnaṁ kattuttaṁ hotī”ti. Atha ca pana–",
  "anya-e0806n2:106": "Vatticchādo pavattehi, sappadhānatta hetuhi;",
  "anya-e0806n2:107": "Kattudhammehi vuttehi, kattā saddāva ñāyate.",
  "anya-e0806n2:108": "Ekassāmukhyavatthāhi, bhedena parikappane;",
  "anya-e0806n2:109": "Kammattaṁ karaṇattañca, kattuttaṁ copajāyate.",
  "anya-e0806n2:110_0": "Vuttehīti ‘kattutoññesamubbhūtyā’ccādinā, saddāvāti sadde tedhammā hontu vā mā vā",
  "anya-e0806n2:110_1": "kattusambandhiyathāvuttadhammavacanicchāya saddatova kattā patīyate, niyamena na",
  "anya-e0806n2:110_2": "vatthutoti attho, amukhyā vatthāhīti buddhiyā tadākāratāya pariṇāmāvatthāhi, hantyatta",
  "anya-e0806n2:110_3": "nāvattānanti ekassevāttano kammattādi jāyate, atoyevāccantamasantopi aṅkuro jananakiriyāya",
  "anya-e0806n2:110_4": "kattā bhavati ‘aṅkuro jāyate’ti, vuttaṁ hi–",
  "anya-e0806n2:111": "Purāsañjanito purāsañjātito bhāvā, buddhayavatthāni bandhano;",
  "anya-e0806n2:112": "Avasiṭṭho satāññena, kattā bhavati jātiyāiti.",
  "anya-e0806n2:113": "Satā aññena devadattādinā.",
  "anya-e0806n2:114_0": "Kintaṁ karaṇaṁ nāmāti āha-‘yo panā’tiādi, yoti yo padattho, iminā idaṁ dīpeti “karaṇabyapadesāya",
  "anya-e0806n2:114_1": "suttantarābhāvepi karotyaneneti karaṇantyanvatthato pasiddho-yaṁ karaṇavohāro”ti, atredaṁ paṭibhānaṁ–",
  "anya-e0806n2:115": "Yaṁ vattumicchitaṁ kattu, kriyāyaccantasādhanaṁ;",
  "anya-e0806n2:116": "Karaṇantaṁ dvidhā hoti, bāhyabbhantarabhedatoti.",
  "anya-e0806n2:117_0": "Tattha yaṁvattumicchitaṁtyādinā idaṁ dasseti-“na vatthuto kiñci karaṇaṁ nāma atthi,",
  "anya-e0806n2:117_1": "vacanicchāvasena pana pasiddhakaraṇānampi pharasuādīnaṁ ‘pharasu chindati, pharasumhi",
  "anya-e0806n2:117_2": "chindatī’ti kattuadhikaraṇattassapi, pasiddhādhikaraṇānampi tadanuttādivisesasambhave",
  "anya-e0806n2:117_3": "thālyā pacatī’ti karaṇattassapi dassanato vacanicchātoyeva karaṇaṁ kārakaṁ viññeyya”nti,",
  "anya-e0806n2:117_4": "tañca duvidhanti āha-‘dvidhā hotī’tiādi, tattha asinā chindatīti bāhyaṁ, cakkhunā",
  "anya-e0806n2:117_5": "passatītyabbhantaraṁ. Kiriyānimittattā kārakanti iminā kārakasaddassa nimittapariyāyattamāha.",
  "anya-e0806n2:117_6": "Pakati yābhirūpoccādo kiriyāyāvijjamānattā sambandhamattaṁ viññāyatīti sambandhalakkhaṇā",
  "anya-e0806n2:117_7": "chaṭṭhī siyā, samena dhāvatītyādo tu kiriyāya vijjamānattepi kammattaṁ vattumicchitanti",
  "anya-e0806n2:117_8": "dutiyā siyā, samaṁ dhāvati visamaṁ dhāvatītyattho, tathā dvidoṇenāti dvedoṇe kiṇātītyattho,",
  "anya-e0806n2:117_9": "pañcakenāti pañca parimāṇassa pañcako pañcakaṁ vaggaṁ katvā pasavo kiṇāti pañcapañca",
  "anya-e0806n2:117_10": "katvā kiṇātītyatthoti vāttikakārena ‘tatiyā vidhānāyopasaṅkhyānaṁ’kataṁ, taṁ dassetumāha-",
  "anya-e0806n2:117_11": "‘pakatiādīhī’tiādi, yatthesaṁkaraṇabhāvoti yassaṁ kiriyāyame sampakatyādīnaṁ karaṇattaṁ,",
  "anya-e0806n2:117_12": "taṁ kiriyaṁ kathayatīti sambandho, sabbasseva padatthassa sattābyabhicārato āha-‘bhū’iccādi,",
  "anya-e0806n2:117_13": "pakatiyābhirūpoti sabhāvenāyamabhirūpo bhavati, na tu vatthālaṅkārādinetyattho, karotissa",
  "anya-e0806n2:117_14": "gammamānatte pana pakatiyābhirūpo katotiādi, tadā kattariyeva tatiyā, yaṁ yasmā aññagotto",
  "anya-e0806n2:117_15": "gotamo na hoti atoca gotamo bhavatīti sambandho, nanuca dvidoṇa pañcakā kayampaṭicca",
  "anya-e0806n2:117_16": "kammabhūtā honti dvidoṇādinā keyattā tato kimuccate‘kayampaṭicca dvidoṇapañcakā karaṇāni",
  "anya-e0806n2:117_17": "bhavantī’tyā saṅkīyāha-‘tathāhi’ccādi, idaṁ vuttaṁ hoti-“dvidoṇādisaddena hi na gayhupagaṁ",
  "anya-e0806n2:117_18": "vatthumuccati, tehi pana dvidoṇādyatthaṁ mūlaṁ tādatthiyā bhihitanti na vuttadosāvasaro”ti.",
  "anya-e0806n2:118": "17. Saha",
  "anya-e0806n2:119_0": "Yathākkamamāgamanakiriyāya thūlattaguṇena gomantadabbena ca sambandhaṁ dassetuṁ ‘taṁ",
  "anya-e0806n2:119_1": "yathe’ccādimāha, udāharaṇamattaṁ dassentopi iminā adhippāyenāpi dassetīti vuttaṁ",
  "anya-e0806n2:119_2": "‘sabbattheva vā’tiādi, puttena sahāgatotiādīsu āgamanādikiriyampaṭicca dve kattāro",
  "anya-e0806n2:119_3": "padhānāppadhānavasena, tesu padhāne kāriyasampaccayañāyena vā bahulaṁvacanena vā",
  "anya-e0806n2:119_4": "padhāne kattari paccayo, itare’kattari tatiyā’tyeva tatiyā siddhā, tato-yaṁ vacanārambho-natthakoti",
  "anya-e0806n2:119_5": "maññamānoco deti ‘nanvi’ccādinā, ttenābhidhīyate piteti padhānakattā, tulyopi kiriyāsambandhe",
  "anya-e0806n2:119_6": "pitāputtānaṁ pitātra padhānaṁ saddacoditattā, putto-ppadhānamasaddacoditattā, saddabyāpārāpekkhāya",
  "anya-e0806n2:119_7": "hi padhānāppadhānāya vavatthānaṁ, piturevātrāgatādisaddasāmānādhikaraṇyā āgamanakiriyā",
  "anya-e0806n2:119_8": "sambandho saddenoccate, netarassa saddasattisabhāvato, tathā vidhā hi saddassa satti",
  "anya-e0806n2:119_9": "yato piturevātra kiriyā sambandhaṁ sakkoti paṭipādetuṁ, na puttassa, evañcāgatoccādo",
  "anya-e0806n2:119_10": "ekavacanamupajjate, aññathā hi bahuvacanaṁ siyā, ‘pitā puttā āgatā’ti. (Yadi) vuttanayena",
  "anya-e0806n2:119_11": "tatiyā siddhā ‘siddhe satyārambho niyamāya vā vikappāya vā’ na cettha niyamo, nāpi",
  "anya-e0806n2:119_12": "vikappo, tato kimanena yogenā tyāsayenāha-‘appadhāneyeva’ccādi. Nayidamevamiccādi",
  "anya-e0806n2:119_13": "parihāro. Sahabhāvamattaṁ vattumiṭṭhaṁ vāti yojanā, sāmatthiyāti bhedādhiṭṭhānattā",
  "anya-e0806n2:119_14": "sahatthayogassa puttassāpi kiriyābhisambandho viññāyati kathamaññathā sahatthayogo",
  "anya-e0806n2:119_15": "siyāti iminā attha balena. Atthaggahaṇanti sutte “sahatthene”ti atthaggahaṇaṁ. Pariyāyatthanti",
  "anya-e0806n2:119_16": "parito ayanti avagacchanti atthamaneneti pariyāyo attho payojanaṁ yassāti viggaho,",
  "anya-e0806n2:119_17": "ettha ca pariyāyatthamevāti nāvadhāraṇaṁ, atoyeva vināpi sahasaddappayogaṁ tappariyāyappayogaṁ",
  "anya-e0806n2:119_18": "vā sahatthena yoge vidhānato asatyapi sahādisaddappayoge yattha tadattho gamyate",
  "anya-e0806n2:119_19": "tatthāpi bhavatyeva tatiyā… gamyamānena sahatthena yogā, yathā“syādi syāne”ti. (3-1)",
  "anya-e0806n2:119_20": "Saha pariyāyenāti sahasaddassa pariyāyato. Visesānupādānatoti “sahayutte-ppadhāne”ti",
  "anya-e0806n2:119_21": "(2-3-19) pāṇinīya sutte viya appadhāneti visesassānupādānato.",
  "anya-e0806n2:120": "18. Lakkhaṇe",
  "anya-e0806n2:121_0": "Lakkhīyatyanenāti lakkhaṇaṁ saṅketo, kintaṁ kamaṇḍaluppabhuti, atthe kāriyassāsambhavā",
  "anya-e0806n2:121_1": "taṁvācīhi vibhattīti maññamānena yaṁvivaraṇaṁ kataṁ ‘lakkhaṇe vattamānato’ti, tamullaṅgiyātthaṁ",
  "anya-e0806n2:121_2": "vadati ‘yo attho’iccādi, vattamānatoti viññāyati… nāmasmā paccayavidhānappa saṅgato,",
  "anya-e0806n2:121_3": "upāttoti gahito. Kañcippaṇaramāpannassa lakkhaṇe tatiyā yathā siyā ‘rukkhampati vijjotana’miccatra",
  "anya-e0806n2:121_4": "lakkhaṇamatte mā bhavīti pāṇinīyehi “itthambhūtalakkhaṇe”ti (2-3-21) itthambhūtaggahaṇaṁ",
  "anya-e0806n2:121_5": "kataṁ, tammanasi nidhāya codayamāha–‘nanvi’ccādi, itthambhūtassa lakkhaṇanti chaṭṭhīsamāso,",
  "anya-e0806n2:121_6": "āpannassāti bhūtassa, sāmaññassa bhedako viseso pakāro vuccate, tathāhi ‘tidaṇḍakena",
  "anya-e0806n2:121_7": "paribbājakamaddakkhī’ti manussattasāmaññassa paribbājakattampakāro, tamparibbājako",
  "anya-e0806n2:121_8": "patto, tassa tidaṇḍakaṁ lakkhaṇaṁ. Upalakkhaṇatteti iminā itthambhūtassa lakkhaṇattābhāvamāha,",
  "anya-e0806n2:121_9": "upalakkhaṇanti saṅketo. Nayidamatthiccādi parihāro, rukkhampati vijjotananti ettha",
  "anya-e0806n2:121_10": "kassaci itthambhūtassābhāvā itthambhūtaggahaṇe payojanaṁ na dissati tannivattanato,",
  "anya-e0806n2:121_11": "rukkhampati vijjotateti etthatu itthambhūtassa vijjusaṅkhātassa atthassa sabbhāvā",
  "anya-e0806n2:121_12": "tatiyāppattiyaṁ taṁnivattiyā yathāvuttaṁ ñāyamantarena nāññaṁ kiñci paṭisaraṇamatthīti",
  "anya-e0806n2:121_13": "saññāpayamāha-‘avassa’miccādi, aññathāti evamanabbhupagamma ‘itthambhūtalakkhaṇe’ti",
  "anya-e0806n2:121_14": "vacane karīyamāne sati, itthambhūtavādino uttaramāsaṅkiyāha-‘nacā’tiādi, vattunti",
  "anya-e0806n2:121_15": "vacanaseso, co-vadhāraṇe, neva sakkāti vuttaṁ hoti, dutiyāvidhānasāmatthiyāti “patiparīhi",
  "anya-e0806n2:121_16": "bhāge cā”ti (2-9) kasmā na sakkāti āha-‘atthi’ccādi, asati hi payojane sāmatthiyanti",
  "anya-e0806n2:121_17": "bhāvo. Atha kamaṇḍalu pāṇimhi assāti ādo tatiyā kasmā na siyā tyāha-‘kamaṇḍalu’iccādi,",
  "anya-e0806n2:121_18": "kamaṇḍalussa setassa ca upalakkhaṇa bhāvenānupādānatoti sambandho, iminā upādātuno",
  "anya-e0806n2:121_19": "savacasi satantatamāha, visiṭṭhāvayavādheyyenāti pāṇi kamaṇḍalunā visiṭṭhovayavo,",
  "anya-e0806n2:121_20": "tassādheyyo kamaṇḍalu tenāti attho. Yenāṅgena vikatena aṅgino vikāro lakkhīyate tato",
  "anya-e0806n2:121_21": "tatiyā yathāsiyāti parehi “yenāṅgavikāro”ti (2-3-20) āraddhaṁ, tadāha-‘yene’ccādi,",
  "anya-e0806n2:121_22": "tattha yasaddena vikatāvayavo hetuttena niddiṭṭho aṅgasaddo ca samudāyavacano upātto",
  "anya-e0806n2:121_23": "tenāha-‘yeneccādi, nanuca kāṇādīnaṁ niyataguṇīnamabhidhāyittā akkhisaddassa payogo",
  "anya-e0806n2:121_24": "na yutto byāvattiyābhāvāti, nesa doso, lokiyo-yaṁ saddassa vohāro, lokassa ca saddappayoge",
  "anya-e0806n2:121_25": "gurulaghumpatyadayo natthi, tathāhi lokena ‘sīsapāti’pi vuccate, rukkho sīsapātipi,",
  "anya-e0806n2:121_26": "yassa tu tatthādaro, so-kkhisaddaṁ payujjateva, athavā sāmaññupakkame viseso payogamarahati,",
  "anya-e0806n2:121_27": "akkhi(nāti) hi vutte sandeho siyā ‘kimassa vattumicchita’nti tato kāṇoti vuccate,",
  "anya-e0806n2:121_28": "nākkhinā nirūpayati sobhanoti, kiñcarahi kāṇoti, akkhikāṇamassetyādo kasmā na siyāti",
  "anya-e0806n2:121_29": "āsaṅkiya‘kamaṇḍalu pāṇimhi assā’tyatra yo vutto parihāro, ta metthopadisanto āha-‘heṭṭhā viya appasaṅgo’ti.",
  "anya-e0806n2:122": "19. Hetu",
  "anya-e0806n2:123_0": "Kismiñci phale diṭṭhasāmatthiyetthe hetu niruḷho. Ekatra hi diṭṭhasāmatthiyottho",
  "anya-e0806n2:123_1": "taṁyoggatāya kāriya (ma)karontopi hetu vuccate sati saha kārinyasati ca vidhurappaccayo",
  "anya-e0806n2:123_2": "papā(ta) to, tena kāriyassa byabhicāro, tenevāha- ‘anipphādayantopī’ti, kāraṇe tatiyāyābhāve",
  "anya-e0806n2:123_3": "kāraṇamāha- ‘takkiriyāyoggatāmatte’ccādi.",
  "anya-e0806n2:124": "21. Guṇe",
  "anya-e0806n2:125_0": "Upādhi visesanaṁ, parāṅgabhūteti parassa bandhattā(dino) vidhānā yāṅgabhūte jaḷattādihetumhīti",
  "anya-e0806n2:125_1": "attho, iminā guṇasaddo yamappadhānavacanoti vadati, yañcāppadhānaṁ tamparāṅgabhūtanti",
  "anya-e0806n2:125_2": "guṇetīmassa ‘parāṅgabhūte’ti atthamāha, yañhi paratthamupādīyate tadappadhānamanu",
  "anya-e0806n2:125_3": "vādarūpenopādīyamānattā, yathā ‘jaḷattā baddho, rukkho yaṁ sīsa pattā, aggi ettha",
  "anya-e0806n2:125_4": "dhumatte’ccādi, tenevāha-‘parattharūpāpanna’nti, vāvidhānanti “vibhāsā guṇe-thiyaṁ”nti",
  "anya-e0806n2:125_5": "(2-3-25) evaṁ vidhānaṁ, itthiyantiādinā pañcamīrūpassapi abhimatabhāvaṁ dasseti,",
  "anya-e0806n2:125_6": "tenevāha-‘ubhayatthā’tiādi, nanu ‘to pañcamyā”ti (4-95) suttena taddhitapaccayantassa",
  "anya-e0806n2:125_7": "kathaṁ pañcamyantatā tyāsaṅkiyāha-‘pañcaminiddese’ iccādi, iminā suttena pañcamiyā",
  "anya-e0806n2:125_8": "vināti yojanā, vā pañcamiyā vidhānato tatiyārūpenapi bhavitabbanti codanamanasi nidhāya",
  "anya-e0806n2:125_9": "pañcamyu dāharaṇeyeva kāraṇaṁ tatiyodāharaṇassa ca paṭhamodāharaṇānusārenānu mantabbatañcadassento",
  "anya-e0806n2:125_10": "āha ‘pañcamyāyevi’ccādi, abhāvena saṅkhāranirodhenāti tatiyantarūpāni.",
  "anya-e0806n2:126": "22. Chaṭṭhī",
  "anya-e0806n2:127_0": "Sambandhavacanicchāyevettha chaṭṭhī siddhāti āsaṅkiyāha-‘hetumhi’ccādi, hetumāha-‘taṁ",
  "anya-e0806n2:127_1": "yoggatā’ iccādi, saddasattisāmatthiyāti saddasattisaṅkhātāya sāmatthiyā, tameva phuṭayati",
  "anya-e0806n2:127_2": "‘yattha’iccādinā, hetvatthavācakehi antarenāti sambandho, samānādhikaraṇehīti hetvatthasamānādhikaraṇehi",
  "anya-e0806n2:127_3": "udarādīhi, tajjotanāyāti hetvatthajotanāyālanti sambandho, byatirekena tu hetvatthato",
  "anya-e0806n2:127_4": "tappavattimāha-‘yattha pani’ccādi, hetvatthehipiccādinā sāmatthiyamupadassitaṁ ‘vase",
  "anya-e0806n2:127_5": "dhammassa hetuno’ti tatthodāharaṇaṁ.",
  "anya-e0806n2:128": "23. Sabbā",
  "anya-e0806n2:129": "Nāmabhūtehīti sabbādīsu keci kesañci yadi nāmāni siyuṁ tehi, appadhānabhūtehīti piyasabbādīhi, kimpayojanantiādo payojanasaddo “payojanaṁ kāriyahetūsu”ti nighaṇḍuto hetuvacano.",
  "anya-e0806n2:130": "24. Catu",
  "anya-e0806n2:131_0": "Yassa sacetanāyācetanāya vā kassaci, pūjānuggahakāmatta mantarena sammāpadānaṁ na",
  "anya-e0806n2:131_1": "sambhavatīti āha-‘pūjā’ iccādi, tenāti yathāvuttenatthena, cāgaṅganti dadātino dānakiriyāya",
  "anya-e0806n2:131_2": "kammena sambajjhamānañcāgakāraṇaṁ, idāni sampadānalakkhaṇaṁ sappabhedamāvikātukāmo",
  "anya-e0806n2:131_3": "āha-‘tadida’miccādi, nanirākarotītya nirākaraṇaṁ, ārādhayatītyārādhanaṁ, abbhanujānātītyabbhanuññaṁ,",
  "anya-e0806n2:131_4": "tesaṁ vasena, idha sampadānantidhā vuttaṁ kathitaṁ, keteti āha-‘rukkhayācakabhikkhavo’ti,",
  "anya-e0806n2:131_5": "rukkhādikaṁ taṁ sampadānaṁ vibhāgena dassetumāha-‘tattha hi’ccādi, ajjhesanenārādhanena",
  "anya-e0806n2:131_6": "sampadānaṁ bhavatīti sambandho, anumatiyā abbhanujānena, vijjamānepyanirākaraṇe bhikkhuno-dhikamanumatantyadhippāyenāha-‘so’ iccādi.",
  "anya-e0806n2:132": "25. Tāda",
  "anya-e0806n2:133_0": "Payojanapariyāye atthasadde sati idanti payojanaṁ parāmaṭṭhuṁ sakkāti ‘tasseda’ntiādi",
  "anya-e0806n2:133_1": "vuttaṁ, tasaddenettha vikatiyātisambandho, atthasaddena tu pakatiyā, attha kathanametanti",
  "anya-e0806n2:133_2": "iminā vacanicchāya metissaṁ natthi samāsoti dīpeti, viggahe vāsmimimasmāyeva nipātanā",
  "anya-e0806n2:133_3": "samāso daṭṭhabbo,so vikatisaṅkhāto attho, pakatitvaññapadatthenākkhipīyate, tato",
  "anya-e0806n2:133_4": "tadatthasaddato, koyaṁ tadattha bhāvo ccāha-‘tadatthabhāvo nāmā’tiādi, nimittaṁ yūpādivikati,",
  "anya-e0806n2:133_5": "nimittīdāruādipakati tasaddenātthasaddena ca gahitā, tesaṁ sambandho tadatthasaddassa",
  "anya-e0806n2:133_6": "pavattinimittaṁ tadatthabhāvo nāmāti attho, hetu hetumantabhāvalakkhaṇo sambandho",
  "anya-e0806n2:133_7": "nāmāti vuttaṁ hoti, padhānāvacchedaguṇasmāti vidhīyamānattena padhānassa purisassa",
  "anya-e0806n2:133_8": "ācchedakā visesakā guṇā, yañhi vidhīyate ñāpīyate tampadhāna, mitaramappadhānamanuvajjamānattā,",
  "anya-e0806n2:133_9": "yadā upādīyateti vatvā upādīyamānappakāraṁ diṭṭhantena phuṭayitumāha-‘yathā’iccādi,",
  "anya-e0806n2:133_10": "yūpo nimittaṁ yassa dāruno taṁ tathā vuttaṁ nāññanimittanti yadā nimityavacchedakattenupādīyate",
  "anya-e0806n2:133_11": "tadā nimittasaddatova catutthī sambandho, tato aññanimittato, nimittanimittīnaṁ sambandhassa",
  "anya-e0806n2:133_12": "abhimukhabhāvena tattheva nimitte pavattīti sambandho, nimittasaddato hetutatiyāpi",
  "anya-e0806n2:133_13": "nāsaṅkanīyāti sambandho, kāraṇamāha-‘nimitta’ hetu iccādi. Ubhayatthāti yūpāya pākāyāti ubhayattha.",
  "anya-e0806n2:134_0": "Piṇiyamānā kiṁ saddādivacanīyā paro sāduādiko yo-ttho so añño kattā yassa so aññakattuko-bhilāso,",
  "anya-e0806n2:134_1": "abhilāso rucīti iminā dityādyanekatthantopi rucisaddo-bhilāse ruḷhova gayhatīti vadati,",
  "anya-e0806n2:134_2": "sā ruci attho-bhidheyyo yesaṁ bhe tadatthā, tesaṁ sambandhino piṇiyamānassa, iminā",
  "anya-e0806n2:134_3": "ca kiñcāpi rucirayaṁ yassuppajjateyo vā tassā janako, tesamubhinnampi atthi, tathāpi",
  "anya-e0806n2:134_4": "yassuppajjate sova tassādhikaraṇaṁ, ajanakopi so tāya saṁsattoti tasseva piṇiyamānassa",
  "anya-e0806n2:134_5": "sampadānasaññā, natujanakassa tāyāsaṁsattassāti dīpeti, idhāti iminā sakkate udāharaṇānamasamānarūpakaṁ",
  "anya-e0806n2:134_6": "dasseti, iminā ca udāharaṇānamasamāna rūpattameva catutthīvidhāne kāraṇaṁ, aññathā",
  "anya-e0806n2:134_7": "chaṭṭhīyeva tehipi vidhīyeyya kāraṇāsambhavā kāraṇasabbhāvā hi dīpeti, īdisassa paccudāharaṇa(ssa)",
  "anya-e0806n2:134_8": "bhāve kāraṇamāha-‘anaññakattu kattā-bhilāsassā’ti, paresamidampaccudāharaṇambhavatu",
  "anya-e0806n2:134_9": "idha kathanti āha-‘ihatvi’ccādi, tvanti attamatte paṭhamāyeva, sambhave kāraṇantaramāha-‘athavā’tiādi,",
  "anya-e0806n2:134_10": "natthi añño kattā yassā sā anaññakattukā ruci, bhāya ruciyā sambandhino piṇiyamānassa",
  "anya-e0806n2:134_11": "sampadānasaññaṁ ye pana icchantīti sambandho, ye pana āhu cātisambandho, uppajjanamuppatti,",
  "anya-e0806n2:134_12": "kassa uppatti, ruciyā, uppattiyā ādhāro uppatyādhāro‘devadattāya rocate’ccādo devadattādiṁ",
  "anya-e0806n2:134_13": "upalakkhetīti uppatyādhāropalakkhaṇaṁ vacanaṁ, ettha ruciyā uppatyādhāropalakkhaṇameva",
  "anya-e0806n2:134_14": "vacananti sāvadhāraṇa mattho daṭṭhabbo… sabbesaṁ vākyānamavadhāraṇaphalattā, tena",
  "anya-e0806n2:134_15": "piṇiya mānavacanamabhilāsassa aññakattukatāsandassanaparaṁ na hotīti byavacchinnambhavati,",
  "anya-e0806n2:134_16": "tesaṁ kaccāyanassa cehāpi pasajjatīti sambandho, ihāpīti tvamiti etthāpi, aññathāsiddhattāti",
  "anya-e0806n2:134_17": "atthamatte paṭhamāya eva siddhattā, vacanassāti ubhinnampi catutthīvidhānavacanassa,",
  "anya-e0806n2:134_18": "atippasaṅgocāti “kassa vā tvaṁ dhammaṁ rocesī”tiādo tavāti anabhimataṭṭhānappattica.",
  "anya-e0806n2:135_0": "Dhārippayogeti dhāridhātuno payoge, uttamīṇo adhamīṇoti dhanikagahetūnaṁ ruḷhītyāha-‘uttamīṇo",
  "anya-e0806n2:135_1": "dhanasāmī’ti, uttamīṇamassāti uttamīṇo, dhārayatītimassatthamāha-‘vahatī’ti, dhāritoti",
  "anya-e0806n2:135_2": "dhāraṁdhātuto. Suttantarena (taṁ taṁ) niyamena niyamitānaṁ tesaṁtesaṁ sampadānasaññaṁ",
  "anya-e0806n2:135_3": "vidhāya catutthī vihitā parehi, tadāha ‘silāgha hanuṭṭhāsapāna’miccādi, sabbattha",
  "anya-e0806n2:135_4": "yogasambandhe chaṭṭhī, ñāpetunti silāghādike bodhetuṁ, icchitoti atimato. Tadatthavācīnañca",
  "anya-e0806n2:135_5": "dhātūnaṁ saṅgahaṇatthaṁ ‘kudhaduhissosūyatthāna’nti vuttaṁ, yampati kopoti iminā",
  "anya-e0806n2:135_6": "kopassa visayamāha, yassāti iminā yaṁkārakanti vuttameva parāmasati, yassāti rājādino,",
  "anya-e0806n2:135_7": "pucchatīti pucchiyate, teneva vakkhati-‘yassa sambandhiṁ subhāsubhaṁ pucchati nemittiko’ti,",
  "anya-e0806n2:135_8": "yocānukūlattambha jatīti iminā idaṁ dasseti “patipubbako āpubbakoca suṇoti abbhupagame",
  "anya-e0806n2:135_9": "paṭijānaneca vattate, yadāyamabbhupagamo patthanā pubbato bhavati tadā patthanāya",
  "anya-e0806n2:135_10": "kattu patthayituno catutthī rūpambhavati, yadātvapatthatampi kevalamānukūlyena vattamānaṁdisvā",
  "anya-e0806n2:135_11": "deyyamabbhupagacchanti idamidaṁ vodassāmāti kopissasāmāti (potthake) tadānukūlyena",
  "anya-e0806n2:135_12": "pavattanasaṅkhātāya kiriyāya kattuno catutthīrūpambhavatī”ti, iminā ca pāṇiniyavuttikārassa",
  "anya-e0806n2:135_13": "jayādiccassamate byabhicāramāha, so hi “abbhupagamo nāma parena patthitassa bhavati",
  "anya-e0806n2:135_14": "tattha patthayituyeva catutthīrūpambhavatī”ti vadati, pubbassākiriyāya yo kattāti",
  "anya-e0806n2:135_15": "vedavākyena vihitathutikakaraṇa saṅkhātāya ussāhānujānanato pubbabhūtāya kiriyāya",
  "anya-e0806n2:135_16": "yo kattā hotā potā ca, sabbatthāpi‘tassā’ti idaṁ ‘catutthīyāyadabhimataṁ rūpa’ntiiminā",
  "anya-e0806n2:135_17": "sambandhitabbaṁ, chaṭṭhiyā sabbabyāpibhāvamālamba evanti atidesoti āha ‘evantī’tiādi,",
  "anya-e0806n2:135_18": "rūpasāmyato pana tādatthiyatthasabbhāvāca yathāyogaṁ tādatthha catutthīpi na virujjhati,",
  "anya-e0806n2:135_19": "vakkhati hi‘tādatthha vacanicchāyantu ‘iccādinā, icchito rājā, kamma vacanicchāti",
  "anya-e0806n2:135_20": "iminā vacanicchāya padhānattamāha… vacanicchābhimukhattā sabbesaṁ kārakānaṁ, appacurappayogattāti",
  "anya-e0806n2:135_21": "abahuppayogattā, hanute apanayati, upatiṭṭhate upaṭṭhānaṁ upagamanaṁ karoti, pihayanti",
  "anya-e0806n2:135_22": "patthenti, kujjha amarisaṁ karoti, duhanādayo kopappabhavā nānantarena te sambhavantīti",
  "anya-e0806n2:135_23": "dūbhādayopyudāhaṭā “byañjane dīgharassā”ti (1-33) rasse aparajjhāmi, issayanti nasahanti,",
  "anya-e0806n2:135_24": "ārajjhati pucchito nemittiko upaparikkhati, bhādatthhaṁ vibhāveti ‘yasse’ccādinā,",
  "anya-e0806n2:135_25": "pariyā loceti upaparikkhati, kiṁ lakkhaṇo-yamaniyamoccāha-‘nāvassa’miccādi, yācitusmāyeva",
  "anya-e0806n2:135_26": "yācituyeva (potthake) chaṭṭhīti nāvassamayanniyamoti attho, kutoccāha-‘sambandhe’ccādi,",
  "anya-e0806n2:135_27": "aññasmāpīti ayācitutoapi, thutikaraṇassa kattubhūtā hotāpotāro ussāhanānujānanānaṁ",
  "anya-e0806n2:135_28": "kammaṁ hotīti āha-‘paccanupubbassa giṇātissa kamme’ti. Hotupotusaddehiccādinā potusaddassapi",
  "anya-e0806n2:135_29": "chaṭṭhirūpaṁ dassitaṁ, vuttiyantu ‘hotu patigiṇāti’cceva pāṭho dissati, hotvevampityamhākamatropekkhā,",
  "anya-e0806n2:135_30": "ussāhayatītyatthe giṇāti antogataṇyattho. Anāvādoti nāvāannādivajjite. Ettha pana",
  "anya-e0806n2:135_31": "tathā paṭisedhābhāvepi bahulādhikārato ‘na taṁ nāvammaññe nataṁ annammaññe’ccādi",
  "anya-e0806n2:135_32": "bhavati, attheva hi bahulādhikāratovā tippasaṅgābhāvo, paṭhamantaṁ rūpanti maññamānoti",
  "anya-e0806n2:135_33": "paṭhamantaṁ rūpaṁ, etthaca yadā tiṇāditopi khikaṁsīyate tadā nindāvagamo, tattha",
  "anya-e0806n2:135_34": "ca niyogatova nañpayogo ñāthānupa pattiyāti sappaṭisedhamudāhaṭaṁ ‘na maññamāno’ti,",
  "anya-e0806n2:135_35": "avadhimhiyeva pañcamītiṇāti, nañpayogeva niyogato nindāvagamā tiṇanti kammeyeva dutiyā,",
  "anya-e0806n2:135_36": "athavā satīpi nindāvagame vacanicchāto savisayeyeva dutiyā, sammutippayogeti sammutisaddassa",
  "anya-e0806n2:135_37": "payoge, catutthiṁ icchantīti mattāyāti ettha catutthiṁ icchanti, puna ruttatte kāraṇamāha-‘atha",
  "anya-e0806n2:135_38": "sotivijjamānattā’ti, caṇḍassa kukkurassātiādisutte “atha so”ti pāṭhassa vijjamānattā",
  "anya-e0806n2:135_39": "‘bhiyyoso mattāyā’ti ettha sokāro punaruttoti adhippāyo, caggahaṇenāti “silāghahanu…pe…",
  "anya-e0806n2:135_40": "sattamyatthesucā”ti sutte caggahaṇena, catutthībhimatāti “namo yogādisvapicā”ti suttena.",
  "anya-e0806n2:136": "26. Pañca",
  "anya-e0806n2:137": "Avadhīyate visilissate etasmātyavadhi, avapubbāya dhādhātuto avadhimhi“dādhātvī”ti (5-45) i.",
  "anya-e0806n2:138": "Yato-vadhīyate kiñci, kriyāpubbaṁ kutocipi;",
  "anya-e0806n2:139": "Calañcācalamaññañca, taṁ vadantya vadhimbudhā.",
  "anya-e0806n2:140_0": "Etthāyamattho “yatokutocipi attho kiñci vatthuavadhīyate saṁyogassa vā kiriyānimittaṁ",
  "anya-e0806n2:140_1": "gamanadānādikiriyāpubbaṁ visilissate sayaṁ vā apeti aññena vā visuṁ karīyate, tamevaṁvidhaṁ",
  "anya-e0806n2:140_2": "calañcā calañca visilesaparicchedabhūtaṁ padatthamavadhiṁ vadanti budhā tabbiduno”ti,",
  "anya-e0806n2:140_3": "taṁ yathā dhāvatāssā puriso patati, purisaṁ pāteti vā, rukkhā paṇṇaṁ patati, paṇṇaṁ",
  "anya-e0806n2:140_4": "pāteti vāti, soca tidhāpyuccate visayabhedena, yathā–",
  "anya-e0806n2:141": "Niddiṭṭhavisayo koci, upāttavisayo tathā;",
  "anya-e0806n2:142": "Anumeyyavisayo cāti, tidhāvadhi samīritoti.",
  "anya-e0806n2:143_0": "Tattha niddiṭṭhā vacanopanītā kiriyā visayo yattha so niddiṭṭha visayo vadhi, yathā-‘gāmasmā",
  "anya-e0806n2:143_1": "āgato’ti, upāttājjhāhaṭā kiriyā visayo yattha so upāttavisayo, yathā-‘valāhakā vijjotate’ti,",
  "anya-e0806n2:143_2": "valāhakā nikkhamma vijjobhateti attho, anumeyyā kiriyā visayo yattha so anumeyyavisayo,",
  "anya-e0806n2:143_3": "yathā‘māthurā pāṭaliputtakehi abhirūpatarā’ti, ettha abhirūpaguṇena ukkaṁsanamanumeyyaṁ,",
  "anya-e0806n2:143_4": "atoyevetthāyameva saññā paripphuṭā viññāyatīti na kācidiha saññā paribhāsīyate byāmohakāriṇī,",
  "anya-e0806n2:143_5": "athāvadhismāti vuccamāne ‘padatthāvadhismā’ti kuto-vasīyate yenevaṁ vivaraṇaṁ katantyāsaṅkiyāha-padāna’miccādi.",
  "anya-e0806n2:143_6": "Yathā gāmasmātiādinā idaṁ dīpeti “na kevalaṁ kāyasaṁsaggapubbakova visileso, kiñcarahi",
  "anya-e0806n2:143_7": "buddhisaṁsaggapubbakopi, atthi ceha buddhisaṁsagga pubbako, tathāhi corehi bhāyatityādo",
  "anya-e0806n2:143_8": "yo (bhaya)pekkhaṇa sīlo bhavati, so yadi maṁ corā passeyyuṁ, dhuvaṁ me maraṇanti",
  "anya-e0806n2:143_9": "vicārento te buddhiyā pappoti pappuyya ca tato nivattate, tathā corehi tāyatityādo",
  "anya-e0806n2:143_10": "yo ekassa mitto bhavati so yadyetaṁ corā passeyyuṁ dhuvamassa maraṇanti passanto",
  "anya-e0806n2:143_11": "te buddhiyā patvā tato nivattayatītyavadhittā avadhismāva sabbattha pañcamī”ti, parehi",
  "anya-e0806n2:143_12": "pana etādisesu sabbattha paṭipattuvisesānuggahāya sutteheva papañco kato, idha pana",
  "anya-e0806n2:143_13": "sāmaññavacaneneva siddhattā tadanuggahāya udāharaṇeheva papañcitaṁ, bhītibhāyanatthānanti",
  "anya-e0806n2:143_14": "bhīti tāyanānaṁ attho yesaṁ te bhītitāyanatthā tesanti attho, nanu bhītyatthānaṁ",
  "anya-e0806n2:143_15": "payoge bhayahetu sambhavati natu tāyanatthānanti, nesa doso, tāyanañhi rakkhanamuccate",
  "anya-e0806n2:143_16": "sāyanāhi rakkhanamuppajjabhe (potthake) tañca bhayahetuto vetyāha-‘yo bhayahetu’tiādi,",
  "anya-e0806n2:143_17": "iminā ca “bhītyatthānaṁ bhayahetu”ti (1-4-25) pāṇiniyānamapādānasaññā suttampaṭikkhipati,",
  "anya-e0806n2:143_18": "tatoti bhayahetuto, tesanti bhayatāyanānaṁ, bhayamaniṭṭhapātasaṅkā, uttāsotyattho,",
  "anya-e0806n2:143_19": "tāyana maniṭṭhapātato parirakkhanaṁ, yathā dassanaṁ hontevātīminā vacanicchāyeva",
  "anya-e0806n2:143_20": "padhānattamāha, ko hi lokiyaṁ vacanicchamativattituṁ sakkoti, tathāhi sabbeva dabbādayo",
  "anya-e0806n2:143_21": "sabbakārakasattiyuttāva, tatthāyaṁ kārakavibhāgo vacanicchāvaseneva, taṁ yathā ‘valāhako",
  "anya-e0806n2:143_22": "vijjotate, valāhakena vijjotate, valāhake vijjotate’ti. Parāpubbassātiādinā “parājissāsayho”ti",
  "anya-e0806n2:143_23": "(1-4-26) saññāsuttaṁ paccakkhāti, asayho atthoti sahituṁ abhibhavitumasamattho attho,",
  "anya-e0806n2:143_24": "ajjhenasakāsāiccādinā udāharaṇatthamācikkhati, nanucevamatthaṁ vadatā yaññadattassāsayhattaṁ",
  "anya-e0806n2:143_25": "vuttaṁ, taṁ kathaṁ ajjhayanassāsayhattaṁ, yenāsayhattassāvadhittaṁ paṭipādayati tyāsaṅkiyāha-‘yaññadattānabhibhavo’ccādi,",
  "anya-e0806n2:143_26": "asayhotīmassa paccudāharaṇaṁ paṭipādayati ‘yo pani’ccādi. “Vāraṇatthānamicchito”ti",
  "anya-e0806n2:143_27": "(1-4-27) suttitaṁ, tadāha ‘vāraṇatthāna’miccādi, vāraṇamattho yesaṁ te vāraṇatthā,",
  "anya-e0806n2:143_28": "avadhimattavacanicchāyanti visesato vidhānamantarenā vadhimatta vacanicchāyaṁ, visesavidhāneti",
  "anya-e0806n2:143_29": "icchitoti visesavidhāne, cittassāvadhivacanicchāyampana cittato pāpaṁ nivārayeti",
  "anya-e0806n2:143_30": "bhavati. “Rakkhanatthānamicchita”nti (2-6-3) suttitaṁ, tadāha-‘rakkhanatthāna’miccādi,",
  "anya-e0806n2:143_31": "kesañcīti kaccāyanādike dasseti. “Antaradhāne yenādassanamicchatī”ti (1-4-28) saññāsuttamāraddhaṁ,",
  "anya-e0806n2:143_32": "tadāha-‘antaradhāne’ccādi, ayamupajjhāyo yadi maṁ passatīti sambandho, dassane dosaṁ",
  "anya-e0806n2:143_33": "takketi ‘nuna’miccādinā, pesanamasakkārapubbako niyogo, ajjhesanaṁ sakkārapubbako,",
  "anya-e0806n2:143_34": "maññamāno sissā ahaṁ kathannāma byavahito bhavāmīti antaradhāne byavadhāna nimittaṁ,",
  "anya-e0806n2:143_35": "yena attano adassanamicchatīti sambandho, antaradhāneti nimittasattamīcāyaṁ, ato",
  "anya-e0806n2:143_36": "āha-‘byavadhānanimitta’nti, byavahitoti antarahito, māmaṁ upajjhāyotyādinā udāharaṇatthamāha,",
  "anya-e0806n2:143_37": "byavadhānatthaṁ byavahitatthaṁ, “antaradhāneti kiṁ core na didikkhatī”ti paccudāhaṭaṁ",
  "anya-e0806n2:143_38": "parehi, tampaṭipādayamāha-‘yatthādassana’miccādi, core na didikkhatī (tya), tra hi",
  "anya-e0806n2:143_39": "yo core na didikkhati tehi attano adassanamicchatīti na antaradhānanimittaṁ, kintupaghātanivatyatthaṁ,",
  "anya-e0806n2:143_40": "kintupaghātanivattiyāti evaṁ maññate “nātrāntaradhāname (vāvaseyaṁ), kintu tannimitto",
  "anya-e0806n2:143_41": "paghātanivattipi, ‘upajjhāyā antaradhāyatī’tyatra vināpyupaghātasambhavamantaradhānasampādanameva",
  "anya-e0806n2:143_42": "sambhavatī”ti. Icchatiggahaṇaṁ kimatthaṁ adassanicchāyaṁ sati satyapi dassane yathāsiyā”ti",
  "anya-e0806n2:143_43": "vuttaṁ, (taṁ) paṭipādayamāha-‘adassanicchāyampani’ccādi, satīpi dassaneti upajjhāyena",
  "anya-e0806n2:143_44": "dassane satīpi, tatoti upajjhāyato, avadhirūpatā evāti upajjhāyassāvadhirūpatā eva.",
  "anya-e0806n2:143_45": "“Ākhyāto payoge”ti (1-4-29) paravacanaṁ, tadāha ‘upayoge’ccādi, niyamapubbakaṁ vijjāgahaṇamupayogo",
  "anya-e0806n2:143_46": "trādhippeto, upayogavacanasāmatthiyā vijjāgahaṇatthaṁ sissavattaṁ niyamo, tatoti",
  "anya-e0806n2:143_47": "ākhyātuto. “Janikattuno pakatī”ti (1-4-30) saññāsuttaṁ kataṁ, tadāha-‘janyatthassā’tiādi,",
  "anya-e0806n2:143_48": "janino attho janyattho, kintaṁ jananaṁ, tatoti janikattuhetuto, pakatisaddena kāraṇamattaṁ",
  "anya-e0806n2:143_49": "gahitaṁparehi ‘puttā pamodā jāyate’ccādo puttāditopi yathā siyā’ti, duvidhaṁ (hi)",
  "anya-e0806n2:143_50": "kāraṇaṁ upādānakāraṇaṁ sahakārikāraṇañca, tattha kāriyenābhinnadeso ghaṭassa mattikāpiṇḍo",
  "anya-e0806n2:143_51": "upādānakāraṇaṁ, tasseva pana daṇḍacakkādi (kāriyena bhinnadeso) sahakārikāraṇaṁ,",
  "anya-e0806n2:143_52": "tesūpādānakāraṇasseha gahaṇe’siṅgā saro jāyate’ccatreva siyā, na tu ‘puttā pamodā",
  "anya-e0806n2:143_53": "jāyate’ccādo, kārakantaravacanicchāyanti ettha kārakantarādivacanicchāyanti pāṭhena",
  "anya-e0806n2:143_54": "bhavitabbaṁ… etthantare sambandha vacanicchāyapi sambhavato, tatra tiṭṭhantīti tatraṭṭhā,",
  "anya-e0806n2:143_55": "tesaṁ, loko-naññathāvādī vohārikajano, tattha bhavā lokiyā, navattu paṭibaddhāti",
  "anya-e0806n2:143_56": "lokavacanicchamullaṅgiya ahameva vadāmīti sakajjhāsayena vadanto vattā, tappaṭibaddhā",
  "anya-e0806n2:143_57": "na hotīti attho. “Pabhavo bhavatissā”ti (1-4-31) suttitaṁ, tadāha-‘bhavatissā’tiādi,",
  "anya-e0806n2:143_58": "paṭhamato upalabbhatīti atthakathanena janyattho-tra na sambhavatīti vadati, nahi",
  "anya-e0806n2:143_59": "himavā gaṅgāya kāraṇaṁ, sā hi aññehi evakāraṇehi uppannā, himavati tu kevalaṁ paṭhamato",
  "anya-e0806n2:143_60": "upalabbhati. “Jigucchāvirāmapamādatthānumupasaṅkhyānaṁ”ti (1-4-24vā) vuttaṁ, tadāha-‘viramaṇatthe’tyādi,",
  "anya-e0806n2:143_61": "jigucchāpamādatthadhātuyoge pana kammādhikaraṇavacanicchā dissatīti vuttaṁ, avadhivacanicchāpi",
  "anya-e0806n2:143_62": "pana dissake ‘jigucchati nāhiriko pāpā’ti, dhammā pamajjatītipi hoteva paṭisedhābhāvā.",
  "anya-e0806n2:143_63": "“Aññārāditararite disāsaddāñcuttarapadācāhi yutte”ti (2-3-29) suttitaṁ, tadāha-‘aññasaddayoge’ccādi,",
  "anya-e0806n2:143_64": "yatoti devadattādito, “aññaityatthaggahaṇaṁ, tena pariyāyappayogepi bhavatī”ti aññehi",
  "anya-e0806n2:143_65": "byākhyātattā āha-‘bhinno devadattā’ti, ārāsaddassa dūratthattā āsavakkhayato ārā",
  "anya-e0806n2:143_66": "dūro bhavatī(tyattho u) pādīyatetyāha‘ārāsaddo dūrattho’ti, niddissamānapaṭiyogīti",
  "anya-e0806n2:143_67": "‘devadatto sūro’ti niddissamānassa kassaci yo so dutiyo, so paṭiyogī. Disādesakālavuttīnaṁ",
  "anya-e0806n2:143_68": "disāsaddattena pariggahato āha‘disā desakālavācīnaṁ yoge’ti, pubbeva sambodhātiādīni",
  "anya-e0806n2:143_69": "kālavācīyoge udāharaṇāni, añcuttarapadaācaāhipaccayayo getviha nodāhaṭaṁ. “Pañcamīvidhāne",
  "anya-e0806n2:143_70": "lyaplope kammanyupasaṅkhyānaṁ “adhikaraṇe copasaṅkhyāna”miti (2-3-28-vā) vāttikaṁ,",
  "anya-e0806n2:143_71": "tadāha‘yattha’ccādi, lyappaccayassa yatrāppayogo, tassattho ce gamyate, so lyaplopo,",
  "anya-e0806n2:143_72": "tvālopo lyapalopotyaviseso, pāsāda māruyha pekkhati āsane upavisitvā pekkhatīti idaṁ",
  "anya-e0806n2:143_73": "visayo padassanaṁ pubbaṁ yassāti kiriyāvisesane samāso, vakkhamānasabbadassanesupi",
  "anya-e0806n2:143_74": "pāsādato-pakkamanalesasabbhāvā pāsādo (yevā) vadhirūpena vattumiṭṭhoti dassetumāha-‘tathāhi’ccādi,",
  "anya-e0806n2:143_75": "apakkamati tato taṁ dassananti tato pāsādato tassa daṭṭhuno dassanaṁ cakkhundriyaṁ",
  "anya-e0806n2:143_76": "apakkamatyapayātītyattho, avadhibhāvo pāsādassāti viññāyati, yesanti vesesikānaṁ,",
  "anya-e0806n2:143_77": "te hyevamācikkhanti “indriyesu cakkhundriyaṁ cakkhugoḷakato-ccantasukhumabhāvena",
  "anya-e0806n2:143_78": "nikkhamma visālībhavantaṁ visayadesamupagamma sakalamattanā diṭṭhaṁ passati raṁsirūpena,",
  "anya-e0806n2:143_79": "yathā kāhalā mūle kisā aggemahatī, tathā ñāṇindriyānī”ti, adhiṭṭhānadesanti indriyādhiṭṭhānabhūtaṁ",
  "anya-e0806n2:143_80": "cakkhugoḷakadesaṁ, visayappavattīti gocare pavatti, santatiyāti indriyapabandhassa,",
  "anya-e0806n2:143_81": "adhiṭṭhāna manindriyaṁ nāpajjateti sambandho, tatoti pāsādato, apakkantyāti apagamanena,",
  "anya-e0806n2:143_82": "yajjapi cakkhundriyaṁ cakkhugoḷakato bahi niggacchati, tathāpipāsādaṭṭhassacakkhugoḷakā",
  "anya-e0806n2:143_83": "niggacchatīti pāsādassāpyavadhibhāvo, yesantūti khaṇikavādīnantu, indriyādhiṭṭhānampatte",
  "anya-e0806n2:143_84": "visaye viññāṇalakkhaṇaṁ kāriyaṁ karonti sīlenāti pattakārīni, anindriyādhiṭṭhānadoso",
  "anya-e0806n2:143_85": "neti sambandho, tatoti pāsādato, yesampanāti khaṇikavādinova dasseti, atra hi cattāro",
  "anya-e0806n2:143_86": "pakkhā pattakārīnindriyāni, appattakārīni, cakkhusotāni appattakārīni sesāni vuttaviparitāni,",
  "anya-e0806n2:143_87": "cakkhuyeva pattakārī sesamaññatheti, catusveva tesu paṭhamapakkhadvayamupanyasya",
  "anya-e0806n2:143_88": "paṭipāditaṁ… tappaṭipādanenetaresampi paṭipāditattā, sabbasāmayikasādhāraṇattāsaddasatthassāti",
  "anya-e0806n2:143_89": "idaṁ ayuttamiva dissati… saddasatthassimassa buddhavacanopayogittena sogatasamayānuguṇappavattito,",
  "anya-e0806n2:143_90": "khaṇikavādino pana nissāyedaṁ sundarameva, manasikārādītiādisaddena cakkhuto cakkhunā",
  "anya-e0806n2:143_91": "(potthake) abhedo rūpāpāthagamo ca dassito, yoggadeseti dassanayogge padese. “Pucchanākhyānesu",
  "anya-e0806n2:143_92": "ca pañcamī vattabbā”ti (2-3-28vā) vuttaṁ, tadāha-‘pucchanasaddato’ccādi, pucchanākhyānesu",
  "anya-e0806n2:143_93": "sāmaññena pañcamīvidhāne-tippasaṅgaṁ dassetumāha-‘avassa’miccādi, kassāti pañho,",
  "anya-e0806n2:143_94": "devadattassetyākhyānaṁ, koso yañña dattoti pañho vidhirūpovāyaṁ, yo-ṅgadītyādyanuvādarūpamākhyānaṁ,",
  "anya-e0806n2:143_95": "aṅgadīkeyūrī. “Yatocāddhakālanimmānaṁ tato pañcamī vattabbā”ti (2-3-28vā) vuttaṁ,",
  "anya-e0806n2:143_96": "tadāha-‘addha’ccādi, nimīyate paricchijjate yena taṁ nimānaṁ, tadeva nimmānaṁ. “Addhassa",
  "anya-e0806n2:143_97": "paṭhamā sattamī ca vattabbā”ti (2-3-28) vuttaṁ, tatthāyamattho “taṁ yuttāti vattate,",
  "anya-e0806n2:143_98": "taṁ yuttā pañcamiyutthā parassāddhassa paṭhamā ca sattamī ca vattabbā”ti, pāṭaliputtasmāti",
  "anya-e0806n2:143_99": "pañcami yuttaṁ, etāpi na vattabbāti dassetumāha-‘sattayojanānī’tiādi, atra hi yadā",
  "anya-e0806n2:143_100": "rājagahassa yojanañcābhedo vattumicchīyate, tadā pāṭaliputtasmā rājagahaṁ sattayojanānīti,",
  "anya-e0806n2:143_101": "bhedavacanicchāyantu “sabbhāvo”tyādinā (2-34) sattamī siddhā‘sattasu yojanesu’ti.",
  "anya-e0806n2:143_102": "Tathāhi pāṭaliputtasmā sattasu yojanesu sati rājagahaṁbhavatītyayamattho patīyate,",
  "anya-e0806n2:143_103": "sattayojanasambandhibhavanaṁ rājagaha (bhavana)ssa lakkhaṇambhavati. Sambandhe chaṭṭhīti",
  "anya-e0806n2:143_104": "iminā “taṁ yuttā kāle sattamī vattabbā”ti (2-3-28vā) vacanampaṭikkhipati. “Karaṇeca",
  "anya-e0806n2:143_105": "thokappakicchakatipayassā sattavacanasse”ti (2-3-33) suttitaṁ, tadāha-‘yadā iccādi,",
  "anya-e0806n2:143_106": "kicchādayotiādisaddena thokaappakatipaye saṅgaṇhāti, asattarūpanti addabbarūpaṁ,",
  "anya-e0806n2:143_107": "guṇe hetumhīti guṇapadatthe hetubhūte “guṇe”ti (2-21) pañcamīti attho, yathāvuttavidhāneneti",
  "anya-e0806n2:143_108": "“guṇe”ti sutte vuttavidhānena, “guṇe”ti sutte vuttavidhānena, yadātviccādinā paresaṁ",
  "anya-e0806n2:143_109": "viya karaṇe visuṁ vidhāne payojanaṁ natthīti dasseti. Kattabbarūpassa calanassāti",
  "anya-e0806n2:143_110": "sambandho, samānādhikaraṇattena visesananti yojanā, samānādhikaraṇattenāti ca ‘rañño",
  "anya-e0806n2:143_111": "puriso’tyādo asamānādhikaraṇassāpi visesanattadassanato vuttaṁ, samānādhikaraṇattena",
  "anya-e0806n2:143_112": "visesanabhāvo cāssa thokaguṇānvite calane vattamāno thokasaddo asattavacanova visesananti,",
  "anya-e0806n2:143_113": "tenevākhyāyate ‘thokassa kammattā kamme dutiyā’ti. Pañcamītyanuvattamāne “dūrantikatthehi",
  "anya-e0806n2:143_114": "chaṭṭhī vā”ti (2-3-34) vuttaṁ, tadāha‘dūranti katthehi’ccādi, avadhisambandhalakkhaṇāti",
  "anya-e0806n2:143_115": "avadhisambandhāva lakkhaṇaṁ nimittamāsaṁ pañcamīchaṭṭhīnaṁ tā tathā vuttā, vattumiṭṭhoti",
  "anya-e0806n2:143_116": "iminā vacanicchāyeva padhānattamāha, evaṁ carahi taṁtaṁ kārakavacanicchāyamaññāpi",
  "anya-e0806n2:143_117": "vibhattiyo kasmā nappayujjeyyunti āha-‘lokiyā cetthā’tiādi, ettha vibhattīnaṁ niyame",
  "anya-e0806n2:143_118": "lokiyā eva vacanicchā nibandhanaṁ kāraṇanti attho, pañcamīcātyanuvattamāne “dūranti",
  "anya-e0806n2:143_119": "katthehi dutiyā ce”ti (2-3-35) vuttaṁ, “pañcamyadhikaraṇeca” (2-3-36) iccatra ca",
  "anya-e0806n2:143_120": "kārena dūranti katthehi sattamī ca vuttā pāṭi padikatthe sārasaṅgahakārādīhi, tadakkhippa",
  "anya-e0806n2:143_121": "aññāpadesena paṭikkhipituṁ kecityādi yaṁ vuttaṁ vuttiyaṁ, taṁ dassetumāha’kecīti",
  "anya-e0806n2:143_122": "sārasaṅgahādayo’tiādi. Dūrāpādāvasecananti ayaṁ tesampaṭikkhepana yoti sambandho,",
  "anya-e0806n2:143_123": "itisaddo panettha parihīno, nahitantiādīsu tasaddenāsattarūpaṁ dūrādi vattumicchitantyavaseyaṁ,",
  "anya-e0806n2:143_124": "na hi taṁ gamyate, na hi tato gamyate, na hi tena gamyate, na hi tasmiṁ ṭhīyate’ti",
  "anya-e0806n2:143_125": "visuṁ sambandho vaseyo. Patīyantecāti co vattabbantarasamuccaye, atoceti vakkhamānahetuparāmāso,",
  "anya-e0806n2:143_126": "yanti yasmā atthe nipāto, vākyakāro vararuci, taṁsāmānādhikaraṇyatoti dūrādisā mānādhikaraṇyato,",
  "anya-e0806n2:143_127": "taṁyuttatopīti dūrādiyuttā gāmādisaddatopi, paccakkhantoti vākyakāravacanaṁ paccācikkhanto,",
  "anya-e0806n2:143_128": "tathāhyatrāyaṁ mahābhāssa pāṭho “dūrantikatthehi pañcamīvidhāne taṁyuttā pañcamīpaṭisedho",
  "anya-e0806n2:143_129": "vattabbo dūrā gāmassa, tatrāpi dassanā anatthako-yampaṭisedho, tatrāpi hi pañcamī dissati–",
  "anya-e0806n2:144": "Dūrasmāvasathā muttaṁ, dūrāpādāvasecanaṁ;",
  "anya-e0806n2:145": "Guruto kupitā dūrā,bhābyaṁ dūrā ca dassuhiti.",
  "anya-e0806n2:146_0": "Atra dūrantiketyādi vattabbaṁ vākyakāravacanaṁ, dūrā gāmassāti tassodāharaṇaṁ, tatrāpiccādi",
  "anya-e0806n2:146_1": "paccakkhānabhāssaṁ, dūrasmāvasathāti āvasathassa dūreti atthohi bhāssapadīpe keyyaṭo,",
  "anya-e0806n2:146_2": "paṭhamo puriso yassa so paṭhamapuriso bhavati “dūrantikā”di (2-6-5) kaccāyanasutte",
  "anya-e0806n2:146_3": "suddhādiyogopi saṅgahito, tenāha–‘suddhappa mocanavivittappamāṇayoge’ti, “dhātunāmānamupasaggayogādīsvapica”",
  "anya-e0806n2:146_4": "iti (2-6-2) sutte caggahaṇato pabhutiyogo ca gahito, tenāha–‘pabhuti yogecā’ti, pabhutiyogecāti",
  "anya-e0806n2:146_5": "iminā pabhutyatthayogopi saṅgahito, teneva ‘yatosarāmi attāna’nti udāhaṭaṁ.",
  "anya-e0806n2:147": "27. Apa",
  "anya-e0806n2:148_0": "Nanu phuṭova tesaṁ sālādīnaṁ yogoti kimettha pañhena kassa panetehi yogo’tyāsaṅkiyāha-‘vajjanaṁ",
  "anya-e0806n2:148_1": "hiccādi, vajjanānanti kattari ano, vajjane sambandhe vattamānehīti vajjanasaṅkhāte",
  "anya-e0806n2:148_2": "sambandhe vatta mānehi apaparīhi, yuttasmāti yuttatova ekasmā, nāññato, kimettha",
  "anya-e0806n2:148_3": "vattabbanti iminā apaparīhi yuttasmāva pañcamībhavane pasiddhattamāha, pasiddhampetamāharitvā",
  "anya-e0806n2:148_4": "pakāsetumāha-‘kattuno’ccādi, yadatthoti yosālādi attho payojanaṁ yassa vajjanakiriyā",
  "anya-e0806n2:148_5": "rambhassa so yadattho. “Pañcamyapāparīhī”ti (2-3-10) āyuttepi pañcamī vidhīyate parehi,",
  "anya-e0806n2:148_6": "tadāha-‘mariyādāya’miccādi, avadhimā ettha vassanaṁ.",
  "anya-e0806n2:149": "28. Paṭi",
  "anya-e0806n2:150_0": "Diṭṭhasambandhassāti pasiddhavasena diṭṭhakāriyakāraṇassa mukhyassa, tassa kāriyatthanti",
  "anya-e0806n2:150_1": "tassa mukhyassa yaṁ kāriyaṁ, tadatthaṁ mukhyakāriya karaṇatthanti vuttaṁ hoti, tasmiṁ",
  "anya-e0806n2:150_2": "paṭinidhimhi vattamānena pabhineti sambandho, vinimayeti parivattana nimittaṁ paṭidānecāti",
  "anya-e0806n2:150_3": "ca saddassāṭṭhānappayutti daṭṭhabbā, patinā tassa yogoti sambandho.",
  "anya-e0806n2:151": "29. Rite",
  "anya-e0806n2:152_0": "Yadi vajjanakiriyāya sambajjhamānassa kammattā kamme dutiyā, kimatthaṁ carahi puna",
  "anya-e0806n2:152_1": "dutiyāvacananti āha-‘paṭipadavidhāne’ccādi, paṭipadaṁ ujukamevoccāritaṁ vidhānaṁ",
  "anya-e0806n2:152_2": "yassā sā paṭipadavidhānā, visesavidhāna vatītyattho, yajjatra dutiyāvacanaṁ na siyā",
  "anya-e0806n2:152_3": "tadā ritesaddena yoge ujukaṁ vidhīyamānāya pañcamiyā dutiyā bādhīyethāti maññate.",
  "anya-e0806n2:152_4": "Yadyatra pañcamiyā dutiyāya bādhābhāvo eva payojanaṁ, evañcarahi ‘rite vā’ti suttayitabbaṁ",
  "anya-e0806n2:152_5": "evaṁ sati pakkhe dutiyā ca bhavissati, lahu ca suttampaṇītambhavatī tyāsaṅkiya payojanantaramāha-‘uttaratthañce’ti,",
  "anya-e0806n2:152_6": "atoyevāti uttaratthattāyeva, puna payojanantaraṁdutiyā gahaṇassa dassayamāha-‘vibhatyantare’ccādi,",
  "anya-e0806n2:152_7": "āhacca kaṇṭhādiṭṭhāne vāyunāāhanitvā āharitvā vā vacanaṁ āhaccavacanaṁ, ujukavacananti",
  "anya-e0806n2:152_8": "vuttaṁ hoti, vibhatyantaraṁ chaṭṭhīvibhatti, tassa byudāsatthaṁ, nirāsatthantuttho,",
  "anya-e0806n2:152_9": "aññāpīti dutiyāya aññā chaṭṭhīpi, pakatāya pañcamiyā sambandhanattho pakatasambandhanattho.",
  "anya-e0806n2:153": "31. Putha",
  "anya-e0806n2:154_0": "Na dutiyāpi yogavibhāgatoti evaṁ maññate “tatiyā ceti vattamāne tattha yadi cakārena",
  "anya-e0806n2:154_1": "‘dutiyā ce’ti sambandhīyeyya, tatrāpi ca kārena pañcamītyevaṁ na kassāpyapakaṁsoti‘vināññatraputhanānāhi",
  "anya-e0806n2:154_2": "tatiyā ce’tyekayogamakatvā yogavibhāgasāmatthiyā ‘tatiyā ce’ti ca kārena jātu pañcamī”ti,",
  "anya-e0806n2:154_3": "asahāyatthatte sati ‘vinātthe hī’tyevamavatvā kiṁ visuṁ suttaracanāyetyāha-‘bhedo pādānantvi’ccādi.",
  "anya-e0806n2:155": "32. Satta",
  "anya-e0806n2:156_0": "Yantaṁ saddānaṁ niccattā sambandhassa yatthāti parāmaṭṭhaṁ soti, yoti parāmaṭṭhaṁ",
  "anya-e0806n2:156_1": "tassāti ca niddisati, yo yatthetyādikañca ‘kiriyādhārabhūte’ccādivuttigantha vivaraṇanti",
  "anya-e0806n2:156_2": "yoti kiriyādheyyabhūtādhippetā, etanevāha‘kiriyā cā’tiādi, tenāyamādhārīyati kattukamma",
  "anya-e0806n2:156_3": "samavetā kiriyāsmintyadhikaraṇe vā taṁ ādhārayatīti kattari vā ghaṇantena daṭṭhabbo,",
  "anya-e0806n2:156_4": "kattāraṁ kammañca kiriyānissayabhūtamādhāra yatītyādhāroti vā kattari ghaṇa, vuttaṁ hi–",
  "anya-e0806n2:157": "Ādhārayati yo kattu, kammaṁ kiriyanissayaṁ;",
  "anya-e0806n2:158": "Ādhāraṁ kārakañcāhu, taṁ catubbidhameva ceti.",
  "anya-e0806n2:159_0": "Nanu ca kiriyādhāraṇenādhārotyuccate, taṁ kimevamuccateti ce, nesadoso yadeva hi",
  "anya-e0806n2:159_1": "kiriyādhāraṇamassa, tantannissayabhūta kattukammadhāraṇaṁ, nahyaññatā taddhāraṇaṁ",
  "anya-e0806n2:159_2": "sambhavati tato kiriyā kāraṇenādhāraṇenādhārotya yamevattho, na kattukammapariccāgenādhārena",
  "anya-e0806n2:159_3": "ujukaṁ kiriyā gayhate, teneva vakkhati-‘kiriyāyayo ādhāro’ccādi, nanu yadyapyujukameva",
  "anya-e0806n2:159_4": "kiriyaṁ dhārayati kattā kattusamavāyiniṁ, kammasamavetañca viktedanādiṁ kiriyaṁ kammaṁ…",
  "anya-e0806n2:159_5": "tathā sati tānevādhāroti, na… loke satthe ca tesamādhāratthe nāppatītito, kattukammatāyeva",
  "anya-e0806n2:159_6": "hi tesampatītīti dassetumāha-‘kiriyā ce’tyādi, tathā ca vuttaṁ–",
  "anya-e0806n2:160": "Kattukamma byavahitaṁ, dhārentamanuju kriyaṁ;",
  "anya-e0806n2:161": "Kriyāsiddhupakāri ca, satthe-dhikaraṇaṁ matanti.",
  "anya-e0806n2:162_0": "Kattukammabyavahitanti kattukammehi taṁsamavetabhāvena byavahitaṁ, anuju pārampariyena,",
  "anya-e0806n2:162_1": "kriyāsiddhupakāriti kattukammasamavetāya kiriyāya pasiddhiyaṁ upakārī upakubbantaṁ,",
  "anya-e0806n2:162_2": "nanu ca na kiriyā dhāraṇenevāyamādhāro, kattukammānaṁ dhāraṇenāpyādhāroti sakkā vavatthapetunti",
  "anya-e0806n2:162_3": "codanammanasi nidhāyāha-‘na ce’tyādi, kiriyā nimittassevāti kattukammasamavāyiniyā",
  "anya-e0806n2:162_4": "kiriyāya nimittasseva, tadevaṁvidhamādhāraṁ catubbidhammatanti dassetumāha-‘ādhāro",
  "anya-e0806n2:162_5": "cāya’miccādi, cattāro vidhāpakārā assāti catubbidho, ādheyyena sahopasileso saṁyogalakkhaṇo-ssa",
  "anya-e0806n2:162_6": "atthīti opasilesiko ādhāro-‘kaṭenisīdati thāliyaṁ pacati’tyādo kaṭādi, tathāhi devadattasamavetaṁ",
  "anya-e0806n2:162_7": "nisīdanakiriyaṁ kaṭo devadattaṁ dhārayaṁ dhārayati devadattabyavahitaṁ, evaṁ thālīpi",
  "anya-e0806n2:162_8": "taṇḍulasamavetaṁ vikledanādikiriyaṁ taṇḍule dhārayaṁ dhārayatītyopasilesikādhārattaṁ",
  "anya-e0806n2:162_9": "kaṭādino. Yato-ññatrādheyyaṁ na vattate sabbathā bhiyyo vā, so vesayiko, visayohyādheyyassānaññatrabhāvo,",
  "anya-e0806n2:162_10": "yathā cakkhādippavattīnamaññatrābhāvā cakkhādīnaṁ rūpādayo visayāti vuccante, evamākāse",
  "anya-e0806n2:162_11": "sakunayotyādo sakunyādīnamākāsādito-ññatrābhāvāte tesaṁ visayātyuccante, visayo eva",
  "anya-e0806n2:162_12": "vesayiko. Yo ādhārādheyyānamabhibyāpetyādheyyamityabhibyāpako, tathā hi‘tilesu telaṁ,",
  "anya-e0806n2:162_13": "dadhimhi sappi,tyatra tilādikaṁ telādikamādheyyaṁ byāpetvā tiṭṭhatīti tilādi byāpakādhāro.",
  "anya-e0806n2:162_14": "Samīpe bhavo, samīpo eva vā sāmīpiko, yassa samīpadese ādheyyaṁ vattate so evamuccate,",
  "anya-e0806n2:162_15": "atrodāharaṇaṁ ‘gurūsu vasati gaṅgāyaṁ ghoso’ti. Nanu cātrāpyādhāre sattamī vidhīyate",
  "anya-e0806n2:162_16": "ādhāro ca nissayo vuccate, nissayo ca saṁyogasamavāyehi hoti, na ca sissādīnaṁ guruppabhutīti",
  "anya-e0806n2:162_17": "devadattasakunyādīnamiva kaṭākāsādīhi saṁyogo, telādīnamiva ca tilādīhi samavāyo",
  "anya-e0806n2:162_18": "vā atthi, tenāyuttaṁ te samādhārattanti, netadatthi, yadāyattā hi yassa ṭhiti so",
  "anya-e0806n2:162_19": "vināpi saṁyogasamavāyehi tassa nissayo bhavati, tathāhi purisassa na raññā saha saṁyogosamavāyo",
  "anya-e0806n2:162_20": "vātthi, atha pana tadadhīnaṭṭhitittā rājanissayo purisoti byapadissīyate, sissādīnañca",
  "anya-e0806n2:162_21": "guruppabhutina māyattā ṭhitīti tesamayaṁ tenassāyaṁ (potthake) yuttho te pati gurupabhutīnaṁ",
  "anya-e0806n2:162_22": "nissayabhāvo (jinindabuddhi) yutto guruppabhutinaṁ nissayabhāvoti, ettha pana yajjapi",
  "anya-e0806n2:162_23": "vesayikābhibyapakānamādhārādheyyopasileso atthi, tathāpi pakārantarasseva paripphuṭattā",
  "anya-e0806n2:162_24": "tatheva vacanicchā, nāññathā opasilesikena vā opasilesikeva visayābhibyāpakānamaggahaṇato",
  "anya-e0806n2:162_25": "upasilesasse vā upasilesasseva paribyattattā tatheva vohāroti na saṅkaro saṅkanīyoti.",
  "anya-e0806n2:163": "33. Nimitta",
  "anya-e0806n2:164_0": "Nimittabhāvamattetīminā kammasaṁyogābhāvepi sattamiyā pavatti māha, na paresaṁ viya",
  "anya-e0806n2:164_1": "kammasaṁyoge eva, teneva vakkhati-‘evamaññate’ccādi, bāhirānaṁ hi-‘nimittā kammena”",
  "anya-e0806n2:164_2": "(caṁ, 2-1-89) iti suttaṁ, tattha kammena yoge payojanā sattamībhavatītyattho, ajinamhi",
  "anya-e0806n2:164_3": "haññate dīpītidīpinohananassa payojanaṁ cammaṁ, tassa dīpinaṁhantīti kammena yo go,",
  "anya-e0806n2:164_4": "sutte kammenātyavacane payojanaṁ vattumārabhate ‘na pane’ccādi.",
  "anya-e0806n2:165": "34. Yabbhā",
  "anya-e0806n2:166_0": "Yassa kiriyāti yassa gavādyatthassa sambandhinī dohanādikiriyā, kiriyantarassāti",
  "anya-e0806n2:166_1": "gamanādikiriyantarassa, etenāti lakkhaṇanti etena, tato-ccassa vivaraṇaṁ kiriyāvatāti,",
  "anya-e0806n2:166_2": "“kālabhāvesu ce”ti (2-6-43) kaccāyanehi suttitaṁ, tadāha-‘kālatthehi cā’tiādi.",
  "anya-e0806n2:167": "35. Chaṭṭhī",
  "anya-e0806n2:168_0": "Sāmissarādiyoge chaṭṭhīsattamiyo yathā siyunti “sāmissarādhipatidāyādasakkhipatibhūpasutehi",
  "anya-e0806n2:168_1": "ca “iti (2-3-39) āraddhaṁ parehi, tadāha-‘sāmi’ccādi, atra ca jinindabuddhinā “sāmyādīnaṁ",
  "anya-e0806n2:168_2": "bhedeno pādānaṁ pariyāyantaranivatyatthamiha mā hotu gāmassa rājā”ti vuttaṁ vākyamupanyasya",
  "anya-e0806n2:168_3": "hassāpya yuttattamupadassayamāha-‘sāmissare’ccādi, kena nivārīyate, na kenāpītyattho,",
  "anya-e0806n2:168_4": "visayavacanicchāyaṁ ‘gāme rājā’tyapi bhavitabbamityanenāha, “āyuttakusalehyāsevāya”mīti",
  "anya-e0806n2:168_5": "(2-3-40) āraddhaṁ, tadāha-‘āyutte’ccādi, āsavā tapparatā, byāvaṭo niyutto, tatthedaṁ",
  "anya-e0806n2:168_6": "siyā “āsevāyanti vakkhāmī tyavassaṁ vacanamidamārabbhanīyamaññathā īsaṁyuttepi ‘āyutto",
  "anya-e0806n2:168_7": "go sakaṭassā’ti pasajjatī”tyāsaṅkiya natthevetampi payojananti dassetumāha-‘vināpi’ccādi,",
  "anya-e0806n2:168_8": "“sāmissarā”tyadikaṁ kaccāyanasuttaṁ, tenevāti kaccāyanasutte pasūtasaddānantaraṁ",
  "anya-e0806n2:168_9": "kusalasaddaniddeseneva, idhāti moggallānavuttiyaṁ. Kaccāyanena “kammakaraṇa nimittatthesu",
  "anya-e0806n2:168_10": "sattamī” (2-6-40) “pañcamyatthe ca” (2-6-41) iti ca suttitaṁ, tenāha-‘kamme’ccādi,",
  "anya-e0806n2:168_11": "gahaṇassa bāhā visayoti sambandho, kaccāyanānaṁ‘bhikkhūsū’tiādīni kammatthe udāharaṇāni,",
  "anya-e0806n2:168_12": "hatthesūtiādīni karaṇatthe, kadalīsūti pañcamyatthe. “Maṇḍitussukkesu tatiyā ce”ti",
  "anya-e0806n2:168_13": "(2-6-45) kaccāyanasuttaṁ, tadāha ‘pasannatthe’ccādi, pasannattheti maṇḍitatthe, ussukkattheti ussāhatthe.",
  "anya-e0806n2:169": "36. Yato",
  "anya-e0806n2:170_0": "Visuṁ karaṇaṁ niddhāraṇaṁ, jinindabuddhācariyena “kimatthampunaridaṁ vacanaṁ yāvatā",
  "anya-e0806n2:170_1": "niddhāriyamāno-vayavo samudāyabbhantaro, tattha yadā samudāyassā-dhikaraṇattaṁ vattumicchīyate,",
  "anya-e0806n2:170_2": "tadā sattamī siddhāva, yathā rukkhe sākhāti, yadā tvavayavasambandho tadā chaṭṭhī,",
  "anya-e0806n2:170_3": "yathā rukkhassa sākhāti saccametaṁ papañcatthantu vacana”nti vuttaṁ, tañceta mayuttantidassento",
  "anya-e0806n2:170_4": "āha-‘na sālayo’ccādisūkayuttānidhaññāni sūkadhaññāni, āhitā avaṭṭhitā, ādheyya bhūtāti",
  "anya-e0806n2:170_5": "vuttaṁ hoti. Yatoti āhitattakāraṇā, tatoti yato jinindabuddhivacanamevamayuttaṁ,",
  "anya-e0806n2:170_6": "tasmā kāraṇā. ‘Pañcamī vibhatte”ti (2-3-42) pāṇinīya suttaṁ, tadāha-‘samudāyato’ccādi,",
  "anya-e0806n2:170_7": "sutato sakāsā sīlaṁ atisayena seyyoti sambandho, “niddhāraṇe chaṭṭhī sattamīsu pattesu",
  "anya-e0806n2:170_8": "tadapavādo, yaṁ yogo”ti parehākhyāyate, tattha tāva niddhāraṇamevettha natthi kuto",
  "anya-e0806n2:170_9": "chaṭṭhīsattamīnaṁ tatthappavatti, yato tāsaṁ bādhanatthamidamārabbhateti dassayamāha-‘nātra",
  "anya-e0806n2:170_10": "jātyādīhi’ccādi, nahiccādinā jātyādīhi niddhāraṇābhāvaṁ dasseti, jaccādīnanti niddhāraṇe",
  "anya-e0806n2:170_11": "chaṭṭhī, kuto na bhavaticcāha-‘jaccādisambandhene’ccādi, ataṁ byapadesatoti sīlattādibyapadesābhāvato,",
  "anya-e0806n2:170_12": "puna niddhāraṇābhāve hetvantaramāha-‘tulyānañce”ccādi. Sādhunipuṇehi yoge pūjāyaṁ",
  "anya-e0806n2:170_13": "gammamānāyaṁ sattamī, tathā asādhuyoge, tathā pasitaussukkehi yoge tatiyāsattamiyo,",
  "anya-e0806n2:170_14": "tathā lopantanakkhattasaddā ca tena tena vacanantarena pāṇiniyehi vihitā, taṁ sabbaṁ",
  "anya-e0806n2:170_15": "taṁtaṁkārakavacanicchāyameva sādhetuṁ ‘mātari sādhu’ iccādayo udāhaṭā kesesu pasito",
  "anya-e0806n2:170_16": "pasatto, avabaddhoti attho, kesehi karaṇabhūtehi pasito bhavati, kattubhūtehi vā",
  "anya-e0806n2:170_17": "pasito katoti attho, phusseninduyuttena lakkhito kālo soyamityabhedena sambandhā",
  "anya-e0806n2:170_18": "phusse, tena karaṇabhūtena.",
  "anya-e0806n2:171": "37. Paṭhamā",
  "anya-e0806n2:172_0": "Paṭhamātthamatteti ettake vuttepi vākyattho padattho vā na viññāyate nāmaggahaṇānuvattitoti",
  "anya-e0806n2:172_1": "dassetumāha-‘dvedvekānekādi suttato’tiādi, nāmenāttho paṭipādiyamāno nāmasaṅkhāte-ttani",
  "anya-e0806n2:172_2": "abhidheyyattenājjhāropya paṭipādayatyanapekkhita vibhattivisesanti āha-‘abhidhīyati’ccādi,",
  "anya-e0806n2:172_3": "pakatirūpenāti nāmena, tassa abhidheyyassa, mattasaddassātiādinā sāmaññantīdaṁ mattasaddassatthavacananti",
  "anya-e0806n2:172_4": "dasseti, idaṁ vuttaṁ hotīti nāmassābhidheyyamatteti iminā idaṁ vakkhamānaṁ vuttaṁ",
  "anya-e0806n2:172_5": "hoti. “Pāṭipadikatthaliṅgaparimāṇavacanamatte paṭhamā”ti (2-3-46) liṅgādīsu bhedena",
  "anya-e0806n2:172_6": "paṭhamāvidhānampaṭipannā, tadāha-‘liṅgaparimāṇe’ccādi, liṅgaṁ itthipunnapuṁsakāni,",
  "anya-e0806n2:172_7": "parimāṇaṁ paricchedo, saṅkhyā ekattabahuttāni, tabbantopi saddatthoevāti liṅgādivantopi",
  "anya-e0806n2:172_8": "sarūpā byatiritto saddattho eva, uccattanīcattasāmaññampurodhāya pavattiyā uccanīcasaddehi",
  "anya-e0806n2:172_9": "paṭhamā hoteva, taṁyuttassāpi saddatthabhāvato ‘uccaṁ gharāni’tyādīnipi uccattaṁ",
  "anya-e0806n2:172_10": "guṇaṁ nimittaṁ katvā soyamityabhedasambandha gharesu vattantīti. Palambate ajjhāgacchatityādo",
  "anya-e0806n2:172_11": "“asaṅkhyehi sabbāsaṁ”ti (2-119) lopavidhānasāmatthiyā pādīhyanatthakehipi paṭhamā siddhāyeva.",
  "anya-e0806n2:173": "38. Āmanta",
  "anya-e0806n2:174": "Abhimukhaṁ katvātiādinā yogārambhassa phalaṁ dasseti, nāmattheti saddatthe, padatoti āmantaṇādhikaatthamattappakāsakapadato, honti cettha…",
  "anya-e0806n2:175": "Siddhassābhimukhīkāra bhimukhībhāva (potthake), mattamāmantaṇaṁ siyā;",
  "anya-e0806n2:176": "Attho katābhimukho hi, kriyāyaṁ viniyujjate;",
  "anya-e0806n2:177": "Āmantaṇaṁ na vākyattho, padatova patītito;",
  "anya-e0806n2:178": "Natthevāmantaṇaṁ loke, vidhātabbena vatthunā;",
  "anya-e0806n2:179": "Taṁ yathā bhava rājeti, nippannattho bhaveti ca.",
  "anya-e0806n2:180_0": "Siddhassāti devadattattādinā siddhassa, atthoti devadattādi, kataṁ ābhimukhyaṁ samādhānaṁ",
  "anya-e0806n2:180_1": "yenāti viggaho, kriyāyaṁ viniyujjate gaccha bhuñjāti, āmantaṇaṁ natthi… idāni vidhīyamānattenāladdhasattikassābhimukhayitumasakkarūpattā,",
  "anya-e0806n2:180_2": "vidhātabbenāti nipphādetabbena.",
  "anya-e0806n2:181": "39. Chaṭṭhī",
  "anya-e0806n2:182_0": "Kiriyākārakeccādivuttiganthassa atthasaṁvaṇṇanaṁ kattumārabhate ‘ekāyaṁ sambandho",
  "anya-e0806n2:182_1": "nāme’ccādi, kiriyāya kārakehi ca nipphāditoti iminā sambandhassa kiriyākārakasambandha",
  "anya-e0806n2:182_2": "pubbakattamāha, tatoyevāyaṁ nākasmīkoti na yesaṁkesañci dvinnaṁ bhavati, visiṭṭhānaṁyeva",
  "anya-e0806n2:182_3": "tu dvinnaṁ bhavatītyatippasaṅgābhāvo, kiriyākārakasambandhapubbako hi kārakehi añño",
  "anya-e0806n2:182_4": "sassāmibhāvādiko sambandho, tathā ca vuttaṁ–",
  "anya-e0806n2:183": "“Sambandho kārakehañño, kriyākārakapubbako;",
  "anya-e0806n2:184": "Sutāyamassutāyaṁvā, kriyāyaṁ so-bhidhīyateti.",
  "anya-e0806n2:185_0": "Tattha assutāyaṁ kiriyāyaṁ ‘rañño puriso’ccādo kiriyā kārakasambandhapubbako-ñño",
  "anya-e0806n2:185_1": "eva sassāmibhāvādiko sambandho patīyateti, ‘sarati rajjassa’tyādo tu suyyamāne kiriyāsadde,",
  "anya-e0806n2:185_2": "ettha pana santamapi kammaṁ vattumanicchitaṁ, visesanabhāvoyeva saraṇampati rajjassa",
  "anya-e0806n2:185_3": "paṭipādīyate’rajjasambandhisaraṇa’nti, kiriyākāraka sambandho hi sabbattha vatthuṭṭhitivasenevatthi,",
  "anya-e0806n2:185_4": "tannimitto ca sassāmi bhāvādi, tattha sassāmibhāvavivacchāyaṁ vijjamānopi kiriyākāraka",
  "anya-e0806n2:185_5": "sambandho na vattumicchito, yathā ‘anudarā kaññā’ti, so cāyaṁ sambandho sassāmibhāvajaññajanakabhāvā-vayavāvayavavibhāvādilakkhaṇo",
  "anya-e0806n2:185_6": "bahuvidhoti veditabbo, tattha sassāmisambandhe rañño puriso, jaññajanakasambandhe",
  "anya-e0806n2:185_7": "nigrodhassa bījaṁ, avayavāvayavisambandhe rukkhassa sākhā, idāni sambandhassetassa",
  "anya-e0806n2:185_8": "kiriyākārakasambandhasañjātattaṁ yathāyogamaññatrāpyavagamayituṁ kiñci udāharaṇamāha-‘tathā",
  "anya-e0806n2:185_9": "hi’ccādi, paripālanakiriyākato nesaṁ sambandhoti iminā paripālyaparipālanalakkhaṇo-yaṁ",
  "anya-e0806n2:185_10": "sambandhoti dasseti, sā ayampari pālanalakkhaṇā kiriyā sambandhamassedambhāvahetuṁ",
  "anya-e0806n2:185_11": "janayitvā nivattati, atthappakaraṇādinā tvimāya kiriyāyāyaṁ sambandhoti viseso vasīyate,",
  "anya-e0806n2:185_12": "na chaṭṭhiyā visesāvagamane sāmatthiyaṁ… tassā sabbatthekarūpattā, suyyamāne eva",
  "anya-e0806n2:185_13": "vā kiriyāsadde kārakabhāvassa hetuno vacanicchāyābhāve assedambhābhāvasaṅkhātasseva",
  "anya-e0806n2:185_14": "phalassa vattumicchitattā tatheva sambandho jāto chaṭṭhiyābhidhīyate ‘rajjassa saratī’ti, vuttaṁ hi–",
  "anya-e0806n2:186": "Janayitvāna sambandhaṁ, kriyā kāci nivattati;",
  "anya-e0806n2:187": "Suyyamāne kriyāsadde, sambandho jāyate kvacīti.",
  "anya-e0806n2:188_0": "Paripālayatīti purisamparipālayati, tato pālanādikā upakāra sabhāvā kiriyādvinnampi",
  "anya-e0806n2:188_1": "tesaṁ sambandhinī bhavati, raññā hi kāriyamānā taṁsambandhinīpurisavisayattāvapurisayoginītyubhinnampikiriyāsambhavati,",
  "anya-e0806n2:188_2": "tatoyevatassā ubhayasambandhiniyā kiriyāya sambhaveassedanti buddhiyā hetubhūtassa",
  "anya-e0806n2:188_3": "aññamaññāpekkhasabhāvassa sambandhassa bhāvato kiriyājanitattamassa, aññamaññāpekkhālakkhaṇo…",
  "anya-e0806n2:188_4": "sabbathā nirapekkhatte sambandhābhāvā, sambandhi buddhisabbhavassāti sambandhīsu",
  "anya-e0806n2:188_5": "rājapurisādīsu assedanti evampavattāya buddhiyā sabbhavassa. Paresaṁ viya “guṇe chaṭṭhī”ti",
  "anya-e0806n2:188_6": "vacanantarābhāve ubhayatthapi (cettha) (yeva) (potthake) chaṭṭhippa- saṅgoti bodhetumāha-‘nanu",
  "anya-e0806n2:188_7": "ce’ccādi, saccanti yathā vuttaṁ codanamabbhupagamma codakampati yathāvuttaṁ sambandharūpaṁ",
  "anya-e0806n2:188_8": "tato-ññatrāpyupasaṁ haritvā tattha chaṭṭhippasaṅgaṁ codetumāha-‘devadatto’ccādi,",
  "anya-e0806n2:188_9": "atheva miccādināsatīpiaññamaññāpekkhālakkhaṇe sambandhe vacanicchāyevettha kāraṇanti",
  "anya-e0806n2:188_10": "codakādhippāyamatropanetvā tadeva visesato chaṭṭhiyā abhāve samupanetuṁ‘yajjevamihāpi’ccādikamāha,",
  "anya-e0806n2:188_11": "tattha athāti codakādhippāyappakāsanārambhe nipāto, evaṁ vattabbanti evaṁ yadipiccādinā",
  "anya-e0806n2:188_12": "vakkhamānanayena vattabbaṁ, paṭipādetabbatāyātyādinā idandīpeti “visessaṁ vidheyatāya",
  "anya-e0806n2:188_13": "na parādhīnanti appadhānabhāvato byatiriccate tato-ttaniṭṭhameva, na rūpantarambhajati‘purisasse’ti,",
  "anya-e0806n2:188_14": "visesanantu rājādikaṁ tadaṅgatāyānuvadiyamānamappadhānattā kārakarūpato byatiriccate,",
  "anya-e0806n2:188_15": "tato rūpantaraṁ bhajati ‘rañño’ti, tato byatireka lakkhaṇo sambandho hoti, ekassa",
  "anya-e0806n2:188_16": "sambandhittāsambhavā vatthuto dviṭṭho visesanagatattena patīyate tato chaṭṭhī visesanamevānudhāvati",
  "anya-e0806n2:188_17": "patītivisaye saddappavattī”ti, yo hi vikappanaṁ visayo so saddānanti, atoyeva sambandho",
  "anya-e0806n2:188_18": "niyamena visesanabhedamanuvidadhāti… vatthuto dviṭṭhassāpi taggatattena patītiyā",
  "anya-e0806n2:188_19": "yathā bhātūnaṁ dhananti, nāvassambhātūnaṁ dhananticceva bhavati, tathā satyapi visessa",
  "anya-e0806n2:188_20": "bhede visesanagatameva bhedamanu(vidadhā)ti ‘devadattassa assā’ti, tadetaṁ sabbaṁ",
  "anya-e0806n2:188_21": "visesanagatattena sambandhapatītito-vakappīyate, visessagatattenāpi tappatītiyaṁ",
  "anya-e0806n2:188_22": "niyamena taggatabhedānuvidhānaṁ siyā visesanagatabhedānuvidhānamiva, dviṭṭhattantu",
  "anya-e0806n2:188_23": "vatthuto cattuno na virujjhate, vattupaṭibaddhameva ca dviṭṭhattaṁ manasikatvā taṁvādīhi",
  "anya-e0806n2:188_24": "dviṭṭho sambandhobhidhīyate, atoyevāyaṁ byatirekavibhatti (yāgamyate)… byatiriccamānavisesanabhūtasambandhigatabyatirekalakkhaṇasambandhābhi-",
  "anya-e0806n2:188_25": "dhānappavattitoti, nīlādivisesanantu paratthattenāppadhānampi na kārakabhāvato byatiriccati…",
  "anya-e0806n2:188_26": "nīlādisaddenuppalādidabbābhidhānato, yathā ‘nīlamuppalampassa, nīlenuppalena ṭhitaṁ,",
  "anya-e0806n2:188_27": "nīlassuppalassa gandho’ti, yadā tu na visessapavatti tadā byatiriccateva ‘nīlassa",
  "anya-e0806n2:188_28": "guṇassa uppalannissayo’ti kārakabhāvalakkhaṇā padhānabhāvā byatiriccate eva nīlādi,",
  "anya-e0806n2:188_29": "tato visesanamevānekappakāratāyāva tiṭṭhate, tato vise- sanaṁ kiñcideva kārakarūpato",
  "anya-e0806n2:188_30": "padhānabhāvā byatiriccateti visesana mattenāpi sesaṁ sabbaṁ tathā siyāti nāsaṅkanīyanti.",
  "anya-e0806n2:189_0": "Dvepīti rājapurisā dvepi, tatiye gehasaṅkhāte sambandhinī. Sahayuttampaṭicca evanti",
  "anya-e0806n2:189_1": "iminā purisassa appadhānattameva dīpeti, abhimatāti pāṇiniyānaṁ suttantarena abhimatā,",
  "anya-e0806n2:189_2": "yato chaṭṭhīya-mattano mate sambandhanissayā, tenāha- ‘sambandhamevi’ccādi, sambandho",
  "anya-e0806n2:189_3": "cettha mātu saraṇānamavaṭṭhānādikiriyānimittoti keci, aññe tu saraṇassa kiriyārūpattā",
  "anya-e0806n2:189_4": "kiriyantaramantareneva dabbena sambandhopapattimāhuyathā dvinnaṁ jatukato saṁsileso,",
  "anya-e0806n2:189_5": "jatuno tu kaṭṭhenāttanāyeva, na jatvantarakato saṁsilesoti. Paresaṁ tatiyatthe dutiyatthe",
  "anya-e0806n2:189_6": "ca kitakappayoge ññatrāpi (pañcamyatthe) sattamyatthe ca (“chaṭṭhī cā”) ti (2-6-20)",
  "anya-e0806n2:189_7": "dutiyā pañcamīnañcā”ti (2-6-29) ca suttantarehi chaṭṭhītimatā, tassāpi vatticchātova",
  "anya-e0806n2:189_8": "sādhitabhāvaṁ dassetumāha-yathācetthātiādi, etthāpyādo udāharaṇadvaye suttantaramantarena",
  "anya-e0806n2:189_9": "sampadānattābhāvā sambandhavacanicchāyameva paresampi chaṭṭhī, tenāha-‘etthā’tiādi,",
  "anya-e0806n2:189_10": "bahulantīmassa atthaṁ dasseti ‘yathā dassana’nti, avisaṁvādakālokassatyādikaṁ kamme",
  "anya-e0806n2:189_11": "udāharaṇaṁ, pañcamyatthe pana vatticchātova sabbe tasanti daṇḍassātyādīni udāharaṇāni veditabbāni.",
  "anya-e0806n2:190": "40. Tulya",
  "anya-e0806n2:191_0": "Anabhimatāti ‘tulyatthehyatulopamāhi tatiyāññatarissa’nti (2-3-72) suttena tulopamāhi",
  "anya-e0806n2:191_1": "aññehi tulyatthehi yoge tatiyāya vidhīyamānattā pāṇiniyānaṁ anabhimatā, yasmā sadisā",
  "anya-e0806n2:191_2": "bhāvā tesaṁ nopamāti ‘ajjunassa tulā natthī’tyādikamuccate, tasmā evaṁ yathāvuttanayenāti",
  "anya-e0806n2:191_3": "tadevantīmassa attho veditabbo, tadevanti vā nipātasamudāyo yathāvuttanidassanattho,",
  "anya-e0806n2:191_4": "tulyesūti sadisesu, tathāvuttāti ajjunassatulānatthītyādinā tena pakārena vuttā.",
  "anya-e0806n2:192": "41. Ato",
  "anya-e0806n2:193_0": "Sutte ‘ato’ti vuttaṁ ‘akārantato’ti kathaṁ vuttīti āha ‘ato’tiādi, ādesā hontīti",
  "anya-e0806n2:193_1": "seso, yakārānaṁyeva siyuṁ… āeādesānamekavaṇṇattā, lope kateti okārassa lope kate,",
  "anya-e0806n2:193_2": "tanneti yathāvuttaṁ dhacādyappaṭikkhipati, paṭikkhepe kāraṇamāha-‘paralopassā’tiādi,",
  "anya-e0806n2:193_3": "kāraṇantaraṁ vattumārabhate ‘kiñcā’tiādi, niccamparalopova siyā, na pubbalopopi āgamappayogānukūlyenātipi",
  "anya-e0806n2:193_4": "sakkā vattunti āha-‘nacā’tiādi, niccamparalopoyevāti na ca sakkā mantunti sambandho,",
  "anya-e0806n2:193_5": "evaṁ santetyādinā tattha virodhamāha, atosambhavāti ādesākārato sambhavā, jhissākāravidhānaṁ",
  "anya-e0806n2:193_6": "“yosu jhissa pume”ti (2-93) etadevapayojanantiādinā vuttappayojanābhāve kāraṇamāha-‘aniṭṭhattā’ti,",
  "anya-e0806n2:193_7": "anabhimatattāti attho, payojanābhāvānabhimatattameva dassesumāha-‘etadatthamevā’tiādi,",
  "anya-e0806n2:193_8": "imassāti “ato yonaṁ ṭāṭe”tī massa suttassa, jhismātvevāti ‘jhismā’ iti etādisaṁ suttameva,",
  "anya-e0806n2:193_9": "jhismā yonaṁ ṭāṭetivāti “jhismā yonaṁ ṭāṭe”ti suttaṁ vā, atoti ‘ato’ iti suttaṁ,",
  "anya-e0806n2:193_10": "tādisassapayogassāti aggā, agge iti payogassa.",
  "anya-e0806n2:194": "42. Nīnaṁ",
  "anya-e0806n2:195": "Yasmā ekameva rūpamudāhaṭaṁ, tasmā rūpārūpāni rūperūpānīti bhedo veditabbo, tena hi bahuvacane bahuvacanena (potthake) paṭhamādutiyāsu ‘aṭṭhīnī’ti ekameva rūpamudāhaṭanti dasseti.",
  "anya-e0806n2:196": "44. Sassāya",
  "anya-e0806n2:197_0": "Suñiti ñakāro kimatthoti āha-‘ñakāro’tiādi, asati hi ñakāre‘ñānubandho’ti ñakārena",
  "anya-e0806n2:197_1": "visesanena sukāro na visesī yeyya satiyeva tasmiṁ tena so visesīyeyya, tasmā “ñakānubandhādyantā”ti",
  "anya-e0806n2:197_2": "sutte ‘ñakānubandhā’ti visesanaṁ visesanabhāvo attho payojanaṁ yassa so visesanattho,",
  "anya-e0806n2:197_3": "bahulaṁ vacanenānabhimatamanavasesaṁ vavatthāpīyatīti vuttiyaṁ “bhiyyo”tyādikamupadiṭṭhanti",
  "anya-e0806n2:197_4": "dassetumupakkamate ‘sāmaññenā’tiādinā, chaṭṭhī bhavatīti (se)so, nanuca atthasaddenāññapadatthasamāse",
  "anya-e0806n2:197_5": "kathaṁ catutthyattho-vasīyatīti vuccate, catutthīekavacane attattha’nti ettha saddhammasavanādikamattanimittanti",
  "anya-e0806n2:197_6": "yo-ttho, so cattho-ñña padatthepi, tassā-ññapadatthabhūtassāpi attā attho payojanambhavati",
  "anya-e0806n2:197_7": "nimittabhāvenāti nātthabhedoti ta eta imavajjitānaṁ sabbādīnanti ta etaimasaddehi",
  "anya-e0806n2:197_8": "eva vajjitānamaññesaṁ sabbādīnaṁ, paṭisiddhesupi kassaci ādeso dissatīti dassetumāha‘tasaddassa cā’ti.",
  "anya-e0806n2:198": "45. Ghapa",
  "anya-e0806n2:199": "Itthiyā vadhuyāti pasaññānamī ūnamudāharaṇāni.",
  "anya-e0806n2:200": "46. Ssāvā",
  "anya-e0806n2:201": "Ghapasaññehīti idaṁ tetimāmūhi tīmassa aññapadatthasamāsena vā visesanaṁ daṭṭhabbaṁ, vuttiyaṁ katanti ādikaṁ kattādippakāsanatthaṁ kataṁ, tāyāti sabbattha vikappodāharaṇaṁ.",
  "anya-e0806n2:202": "47. Namhi",
  "anya-e0806n2:203_0": "“Āgamā tagguṇībhūtā taggahaṇena gayhantī”ti paribhāsā vacanametaṁ tattha tagguṇībhūtāti",
  "anya-e0806n2:203_1": "tasmiṁ āgamimhi guṇībhūtā, avayavavasena pacchā bhavanto amukhyabhūtā, taggahaṇenāti",
  "anya-e0806n2:203_2": "āgamiggahaṇena taggahaṇena gahaṇatoti āgamibhūtassa naṁ iccassa gahaṇena gahaṇato,",
  "anya-e0806n2:203_3": "‘namhi vibhattimhi’ti tu vattabbaṁ, vipallāso vā ettha daṭṭhabbo.",
  "anya-e0806n2:204_0": "(49) Ikārassevavātiādinā vuttameva vivarati tissa iccādinā, tassa tissa, niddiṭṭhattāti",
  "anya-e0806n2:204_1": "tissa niddiṭṭhattā, “namhi ticatunnamitthiyaṁ tissa catassā”ti (2-20) tissādeso “namhi",
  "anya-e0806n2:204_2": "nuka dvādīnaṁ sattarasanna”nti (2-47) nuka, tissannaṁ.",
  "anya-e0806n2:205": "51. Suña",
  "anya-e0806n2:206": "Vibhattisutteti “dvedvekānekesvi”(2-1) ccādisutte, ssananti bahuvacanena sahitamekavacanamāha, suttamidanti “suñsassā”ti idaṁ suttaṁ, sutte pana satīti “suña sassā”ti sutte sati.",
  "anya-e0806n2:207": "55. Ratyā",
  "anya-e0806n2:208": "Ratti ca ādi ca ratyādayo, tehi.",
  "anya-e0806n2:209": "56. Suhi",
  "anya-e0806n2:210": "Anukaraṇavasenāti anusadisaṁ karaṇaṁ vacanamanukaraṇaṁ.",
  "anya-e0806n2:211": "57. Ltu",
  "anya-e0806n2:212_0": "Tenāti yato ltuiti visesanattena vattumicchitassa paccayassa gahaṇaṁ, tenāti attho,",
  "anya-e0806n2:212_1": "paccayassa gahaṇā tadādigahaṇaṁ labbhate… “paccayaggahaṇe yato so vihito, tadādino",
  "anya-e0806n2:212_2": "gahaṇa”nti ñāyā, visesanattena vattumicchitattā tadantaggahaṇaṁ… “vidhibbisesanantassā”ti",
  "anya-e0806n2:212_3": "(1-13) vacanatoti manasi nidhāyāha- ‘yato’iccādi, so kriyattho ādi yassa so tadādi,",
  "anya-e0806n2:212_4": "so paccayo-nto yassa samudāyassa so tadanto, tādisassa tadā ditadantasamudāyavisesa(ssa)",
  "anya-e0806n2:212_5": "gahaṇaṁ, na tu tadantamattassetyattho, nanu ca ‘ltvī’ti visesanattena vattumicchite",
  "anya-e0806n2:212_6": "bhavatu “vidhibbisesanantassā”ti tadantassa gahaṇaṁ, paccayaggahaṇena pana tadādino",
  "anya-e0806n2:212_7": "gahaṇaṁ kathaṁ siyā vacanābhāvātyāha-‘tadavinābhāvittā’ti, yato vihito, tena vinā",
  "anya-e0806n2:212_8": "na bhavati sīlenāti tadavinābhāvī, tassa bhāvo tasmā. “Paccayaggahaṇe yato so vihito",
  "anya-e0806n2:212_9": "tadādino gahaṇa”nti ñāyassa yattha paccayaggahaṇaṁ tattha sādhāraṇattā ‘tadādino’ti",
  "anya-e0806n2:212_10": "vuttaṁ, tadādisamudāyassa gahaṇe panettha viseso na dissati… adhikattāti adhigatantāvāti",
  "anya-e0806n2:212_11": "(potthake) ādīsu visesadassanāsambhavā, ‘tuṁsmā lopo cicchāyaṁ te” tyatra (5-4) tu",
  "anya-e0806n2:212_12": "dissati viseso, vakkhatihi tattha “tuṁtāyetave bhāve bhavissati kriyāyaṁ tadatthāya”nti",
  "anya-e0806n2:212_13": "(5-61) tuṁpaccayaṁ vakkhati”ccādi.",
  "anya-e0806n2:213": "58. Ge",
  "anya-e0806n2:214_0": "Aityevavattabbanti ‘gea’ityeva vattabbanti vuttaṁ hoti, pakkhe dīghavidhānenevāti",
  "anya-e0806n2:214_1": "iminā akārādese kate pakkhe dīghavidhāneneva, aññatthacaritatthatāyāti ltvantādito",
  "anya-e0806n2:214_2": "aññattha bhopurisā bhopurisaiccādo jātipadatthanissayanena katatthatāya, parisa mattatthatāyāti",
  "anya-e0806n2:214_3": "vuttaṁ hoti, avassaṁ dīghabhāve kāraṇamāha ‘yadicākāro’iccādi, yadica ākāroti padacchedo.",
  "anya-e0806n2:215": "60. Ghabrahmā",
  "anya-e0806n2:216_0": "Ghaitisaññā ghasaññā tāsaṁ, kaññāsaññātiādīsu ghasaññānaṁ bahuttā bahuvacanena niddeso,",
  "anya-e0806n2:216_1": "gharūpassāti ghassāti ghasaddarūpassa, tathā bho brahmāti ettha tathāti iminā brahmātirūpassa",
  "anya-e0806n2:216_2": "niruttiyaṁ niddiṭṭhattāva ettha saṅgahitabhāvaṁ dasseti. Evaṁ vivarantīti tasmā sa",
  "anya-e0806n2:216_3": "sakhato gassa akāraākārā”tiādinā evaṁ vivaranti, te hi aca āca ica īca ecāti dvande",
  "anya-e0806n2:216_4": "pubbasarānaṁ lopaṁ katvā ettupasilesaniddesaṁ vaṇṇenti, sāmaññavidhānanti ‘brahmakattuisi",
  "anya-e0806n2:216_5": "sakhato’ccevamavisesetvā sāmaññena kathanaṁ, kimatthanti kiṁ attho payojanaṁ yassa",
  "anya-e0806n2:216_6": "taṁ kimatthaṁ. Sāmaññavidhānaṁ kimatthampanevaṁ payojanāsaṅkāyaṁ payojanāsaṅkāvicāraṇaṁ",
  "anya-e0806n2:216_7": "manasi nidhāya ‘āgati gaṇoya’nti vuttattā āha– ‘atthato’ccādi, atthatoti sā matthiyato,",
  "anya-e0806n2:216_8": "anenāti‘āgatigaṇoya’nti iminā vacanena, idaṁ vuttaṁ hoti ‘āgatigaṇoyanti iminā tadākārasaṅkhātajātippadhānagaṇattappakāsanena",
  "anya-e0806n2:216_9": "yadi sambodhane ekārantākārantalābhīnaṁ kattu isi sakha muni bhadantādīnaṁ gahaṇaṁ",
  "anya-e0806n2:216_10": "payojanaṁ na siyā, aññathā anupapajjanaṁ siyāti evamaññathānupapattilakkhaṇasāmatthiyato",
  "anya-e0806n2:216_11": "sāmaññavidhāne payojanamāhe”ti, soyanti iminā vuttiyaṁ ‘āgati gaṇoya’nti vuttaṁ vacanaṁ nidasseti.",
  "anya-e0806n2:217": "63. Ghossaṁ",
  "anya-e0806n2:218": "Ssañca ssāca ssāyoca añca tiñcāti itarītarayoge cattha samāso,ssaṁ ssā ssāyaṁ tiṁsu.",
  "anya-e0806n2:219": "64. Eka",
  "anya-e0806n2:220_0": "Ghoca oca gho ghāntaokārantā, natthi gho yesante agho, tesaṁ, sāmaññavidhānatoti",
  "anya-e0806n2:220_1": "kassaci liṅgassa aparāmāsā sāmaññena vidhānato, nādekavacanesūti nādīsu ekavacanesūti",
  "anya-e0806n2:220_2": "attho, hi hetumhi, yasmā kassaci evaṁ duṭṭhādhippāyo siyā, tasmā dutiyamudāharaṇanti",
  "anya-e0806n2:220_3": "attho, dutiyopi hetumhi, yasmā sabbesaṁ saṅgahaṇatthaṁ, tasmā na ca tathādhippetanti",
  "anya-e0806n2:220_4": "attho, sabbesamekavacanānaṁ saṅgahaṇābhāve suttānaṁ viracanappakāramāha-‘aññathā’tiādi,",
  "anya-e0806n2:220_5": "uparicātyādīsvayamadhippāyo “suttassa ‘aṁyosvaghona’nti viracitattā sāmaññene-kavacanesvaghassa",
  "anya-e0806n2:220_6": "narassattappatīti tappaṭisedhābhāvā’daṇḍi kula’nti rassattaṁ ‘sismiṁ napuṁsake’ti",
  "anya-e0806n2:220_7": "vidhisuttaṁ vadeyyā”ti, okārantappaṭisedhanti ‘aghona’nti okārantappaṭisedhaṁ, ādesantaraṁ",
  "anya-e0806n2:220_8": "“gossā gasihinaṁ sugāvagavā”tyādinā (2-67) karīyamānaṁ gāvādesādikaṁ, ettha pana",
  "anya-e0806n2:220_9": "napuṁsake ekavacanantaṁ daṇḍi kulanti vakkhamānattā nodāhaṭaṁ, yosu pana “yolopanisudīgho”ti",
  "anya-e0806n2:220_10": "(2-88) adīghassāpi dīghavidhānasāmatthiyā paṭhamameva dīghassa rassābhāvekāva kathāti",
  "anya-e0806n2:220_11": "nodāhaṭaṁ, daṇḍīdaṇḍīni icceva tu bhavati, nossavāti pāṭho dissati, ettha vijjamāne",
  "anya-e0806n2:220_12": "ge pare okārantassa vā rassāpajjanadosampasaṅgato nossā’ti pāṭhena bhavitabbaṁ.",
  "anya-e0806n2:221": "67. Gossā",
  "anya-e0806n2:222": "Gāvena gavenāti karaṇepi samānaṁ, gāvassa gavassāti chaṭṭhiyāpi.",
  "anya-e0806n2:223": "69. Gavaṁ",
  "anya-e0806n2:224": "Senāti sutattā seiti vuttiyaṁ nimittaṁ parikappitaṁ.",
  "anya-e0806n2:225": "72. Gāvu",
  "anya-e0806n2:226": "Saddantarattena koci dosoti sambandho, ādisitabbā ādesā kātabbā.",
  "anya-e0806n2:227": "73. Yaṁ",
  "anya-e0806n2:228": "Pena pasaññāya yuttā īpī, paca so īcāti vāpī abhedaggahaṇena, aññassāti ikāra ukāraūkārassa.",
  "anya-e0806n2:229": "77. Smi",
  "anya-e0806n2:230": "Loke devadatto dattoti ekadesena samudāyavohāra dassanato sminotīmassa smiṁ vacanassātyayamattho dassitotyāha-‘smiti iminā’tiādi.",
  "anya-e0806n2:231": "81. Jhalā",
  "anya-e0806n2:232_0": "Brahmādīsu ‘ito kvaci sassa ṭānubandho’ti pāṭhāti sambandho, brahmādīsūti “ghabrahmādite”ti",
  "anya-e0806n2:232_1": "(2-60) sutte vuttabrahmādīsu, pāṭhāti ‘ito’tyādino gaṇasuttassa pāṭhā, ṭānubandhoti",
  "anya-e0806n2:232_2": "iminā (eṭādesaṁ) niddisati.",
  "anya-e0806n2:233": "85. Kū",
  "anya-e0806n2:234_0": "So bhasmā anto yassa so tadanto samudāyo, tassa, “cānukaḍḍhitaṁ nottaratrānuvattatī”ti",
  "anya-e0806n2:234_1": "viññūvacanaṁ, viduno vidūti kūpaccayantassa udāharaṇaṁ, viññuno viññūti “vito ñāto”ti",
  "anya-e0806n2:234_2": "(5-39) sabbaññuno sabbaññūti “kammā”ti (5-40).",
  "anya-e0806n2:235": "86. Lo",
  "anya-e0806n2:236": "Lopotveva siddhattāti vomuttapakkhe lopotīmināva siddhattā.",
  "anya-e0806n2:237": "87. Nano",
  "anya-e0806n2:238": "Amuyāti itthiyaṁ yādeso, nanotīmassidaṁ paccudāharaṇaṁ.",
  "anya-e0806n2:239": "88. Yolo",
  "anya-e0806n2:240": "Paṭhamādutiyāyonamekato udāharaṇāni aṭṭhī aṭṭhīniti, tānica yolopanilātisseva dassitāni, tathāyevāññānipi ñāyantīti.",
  "anya-e0806n2:241": "92. Ntassa",
  "anya-e0806n2:242": "Ṭamuttapakkhoti asantaṁ kubbantassāti ṭādesena muttapakkho,ntussacevanti pasiddhattāva ṭādesamuttapakkhaṁ upameti, “sañjātaṁ tārakāditvito”ti (5-45) ito andhitā.",
  "anya-e0806n2:243": "93. Yosu",
  "anya-e0806n2:244_0": "Ṭādeso-tippasajjatīti kasmā vuttaṁ nanu tadantassa samudāyassa patte “chaṭṭhiyantassā”ti",
  "anya-e0806n2:244_1": "(1-17) antasseva hoti, tathāsati nevātippasaṅgo, tasmā kasmātippasajjatīti vuttanti,",
  "anya-e0806n2:244_2": "saccaṁ, tathāpi ‘jhissā’ti vattuṁ sakkuṇeyyatte issāti vuttatta vuttanthi sāmatthiyato",
  "anya-e0806n2:244_3": "tadantassa ṭādeso-tippasajjatīti tathā vuttanti, nanu ‘jhissā’ti vuttepi sovātippasaṅgo",
  "anya-e0806n2:244_4": "tadavatthoyevāti saccaṁ, tathāpi yadi samudāyassa ṭādeso-bhimato siyā ‘tathā sati",
  "anya-e0806n2:244_5": "kiṁ jhaggahaṇena issatveva vadeyyāti nātippasajjatīti, jhaggahaṇe nāmante ikārasseva",
  "anya-e0806n2:244_6": "jhasaññattāti idaṁ pana visesanattena vattu manicchite yujjati.",
  "anya-e0806n2:245": "94. Vevo",
  "anya-e0806n2:246": "Sahacaritañāyassāti “taṁsahacaritā taggahaṇena gayhantī”ti ñāyassa.",
  "anya-e0806n2:247": "95. Yomhi",
  "anya-e0806n2:248_0": "Hetukurusaddehi yosu iminā ṭādese “lopo”tīminā yolope vā sampatte “paccayanissitaṁ",
  "anya-e0806n2:248_1": "bahiraṅga”nti yolopato “pakatinissitamantaraṅga”nti “antaraṅgabahiraṅgasu antaraṅgavidhi",
  "anya-e0806n2:248_2": "balavā”ti paṭhamaṁ ṭādese nimittābhāvāva lopā bhāvoti dassetumāha-‘hetukurusaddehi’ccādi.",
  "anya-e0806n2:249": "99. Sabbā",
  "anya-e0806n2:250_0": "Nanu katarādayova sabbādisaddavacanīyā honti samāsenābhihitattā, na tu sabbasaddo",
  "anya-e0806n2:250_1": "saddasse (potthake) tyāha-‘avayavene’tyādi,yadipi ‘sabba saddo ādi yesa’nti avayavena",
  "anya-e0806n2:250_2": "viggaho, tathāpi samudāyovāssattho bhavati… yesantyanena samudāyassa parāmāsāti bhāvo,",
  "anya-e0806n2:250_3": "itīti hetumhi, ko bhavantānaṁ dvinnaṁ bahunnaṁ vā eko deva datto kaṭhādīhi vā atthe",
  "anya-e0806n2:250_4": "dvīhi bahūhi vā ekassa niddhāraṇe sati kimhā niddhāraṇe ratara ratamesu ṇādivuttiyaṁ",
  "anya-e0806n2:250_5": "“ekatthatāya”nti (2-119) vibhattilope “rānubandhentasarādissā”ti (4-132) antasarādilope",
  "anya-e0806n2:250_6": "kiṁsaddassa rūpasiddhīti dassetumāha katamā’tiādi, ubho aṁsā assāti atthe “ayubhadvitīhaṁse”ti",
  "anya-e0806n2:250_7": "(4-49) aye“saro lopo sare”ti (1-26) saralope rūpasiddhīti āha-‘ubho aṁsā’iccādi,",
  "anya-e0806n2:250_8": "kāyaṁ vavatthā nāme tyāha-‘sābhidheyyā’tyādi, avadhiccādinā tassevātthaṁ vibhāveti,",
  "anya-e0806n2:250_9": "adhaṁso abhaṭṭhatā avadhibhāveyevāvaṭṭhānaṁ, sābhidheyyā pekkhāti ettha so sako abhidheyyo",
  "anya-e0806n2:250_10": "attho disādi sābhidheyyoti gahitoti āha-‘pubbādīna’ntiādi, sābhidheyyanti kammato",
  "anya-e0806n2:250_11": "parā apapubbā ‘ikkha=dassane’tīmasmā “kvacaṇa”iti (5-41) aṇpaccaye sābhidheyyāpekkho,",
  "anya-e0806n2:250_12": "so vāvadhiniyamoti dassetumāha-‘tamapekkhati’ccādi, tatthādhippāyaṁ vivarati ‘tathāhi’ccādinā,",
  "anya-e0806n2:250_13": "ettha ca parādisaddābhidheyyo-ttho disādesādi pubbādisaddābhidheyyassātthassa disāya",
  "anya-e0806n2:250_14": "desādino vāvadhibhāvena niyamavasena pavattati, yo cāvadhibhāvo niyamavasena pavattati,",
  "anya-e0806n2:250_15": "socāvadhibhāvo niyamavasena pavatto pubbādisaddavacanīyaṁ disādesādi mapekkhatīti",
  "anya-e0806n2:250_16": "sābhidheyyāpekkhovadhiniyamoyeva vavatthāti vuccatītyayamadhippāyo, na tu abhidheyyāyanti",
  "anya-e0806n2:250_17": "asambhavā, asambhavameva dassento āha-‘yo hi’ccādi, kosallena nimittenāti kusala",
  "anya-e0806n2:250_18": "saddassa pavattinimittena kosallena, uttarākuravo uttarakurudīpa vāsino, deso vā,",
  "anya-e0806n2:250_19": "‘nāññañca nāmappadhānā”ti (2-136) aneneva saññāyaṁ sabbādikāriyassa nisiddhatte kimasaññāyaṁbhyanenetyāha",
  "anya-e0806n2:250_20": "‘nāññañce’tyādi, kiñci pubbattādikamuddissa kesañci pubboparotyādikā atthānugatā",
  "anya-e0806n2:250_21": "saññā anvatthasaññā.",
  "anya-e0806n2:251": "104.Ti",
  "anya-e0806n2:252_0": "“Vānekaññatthe”ti (3-17) vikappānuvattanato ayuttattābhāvaṁ dasseti‘nayidamayutta’nti,",
  "anya-e0806n2:252_1": "yuttatā cāssa pāṭhe byabhicāra dassanatoti vattumāha-‘napuṁsake’ccādi, pāṭhānugatā",
  "anya-e0806n2:252_2": "hi suttaracanā, vikappānuvattiyā anapuṁsakamidameva vacanaṁ tassa kvaci byabhicāratte",
  "anya-e0806n2:252_3": "ñāpakanti vattumāha-‘tassa cā’tiādi, avassamevamettha attho gahetabbo, aññathā yathāvaṭṭhitapāṭhānukkamenātthaggahaṇe",
  "anya-e0806n2:252_4": "sati suttassa suttassā (potthake) mukhyattappatītito kathantamaññassa ñāpakaṁ bhaveyya,",
  "anya-e0806n2:252_5": "mukhyabhāve hi ñāpakatthaṁ na yujjeyya.",
  "anya-e0806n2:253": "108. Ate",
  "anya-e0806n2:254_0": "Nanu ca “lakkhaṇapaṭipadavuttesu paṭipadavuttasseva gahaṇa”ntīmāya paribhāsāya lakkhaṇikassākārassa",
  "anya-e0806n2:254_1": "gahaṇaṁ na pappotītyāsaṅkiya paṭipādayamāha-‘rassākāre’ccādi, paribhāsāya cassāyamattho",
  "anya-e0806n2:254_2": "“lakkhīyateneneti lakkhaṇaṁ, sādhvasādhujānana hesuttā sutta sattha muccate, paṭigatampadaṁ",
  "anya-e0806n2:254_3": "paṭipadaṁ, uccāritamañjasetyattho, lakkhaṇañca paṭipadañca lakkhaṇapaṭipadāni, tehi",
  "anya-e0806n2:254_4": "vuttāni rūpāni lakkhaṇapaṭipadavuttāni, tesu, vuttasaddo paccekamparisamāpīyate ‘lakkhaṇavuttesu",
  "anya-e0806n2:254_5": "paṭipadavuttesū’ti, tatrāñcasā yamaniddiṭṭhaṁ, kevalaṁ lakkhaṇadassanenāsmiṁ lakkhaṇe",
  "anya-e0806n2:254_6": "satyavassamanena rūpena bhavitabbanti lakkhaṇena paṭipāditaṁ, taṁ lakkhaṇavuttamityuccate,",
  "anya-e0806n2:254_7": "yantvañjasā saddeneva paṭipāditaṁ, taṁ paṭipadavuttanti vuccate, tasmiṁ lakkhaṇavutte",
  "anya-e0806n2:254_8": "paṭipadavutte ca rūpe sati paṭipadavuttasseva gahaṇaṁ, netarasse”ti, paṭipadavuttassevetyavadhāraṇena",
  "anya-e0806n2:254_9": "niyamarūpabhāssā paribhāsāyāvagamyate, so ca niyamo aniyamapubbake sandehe satyavatiṭṭhate,",
  "anya-e0806n2:254_10": "tasmā yatra lakkhaṇavuttameva kevalaṁ, na paṭipadavuttaṁ, tatra nāyaṁ paribhāsā vatiṭṭhate,",
  "anya-e0806n2:254_11": "yatrāpi paṭipadavuttameva kevalaṁ, na lakkhaṇavuttaṁ, sopyetissā avisayo, yatra dve",
  "anya-e0806n2:254_12": "rūpāni sambhavanti tatrevā yamparibhāsā sandehāpākaraṇamukhena pavattāti ñāyappattoyevā",
  "anya-e0806n2:254_13": "mattho imāya paribhāsāyānuvādyate, tathāhi sandehaṭhānesu yadyapyekarūpamevamabhinnamubhinnaṁ,",
  "anya-e0806n2:254_14": "tathāpi lakkhaṇavuttaṁ rūpaṁ lakkhaṇe nonnīyamānaṁ dhūmaggi viya jalabalākā viya",
  "anya-e0806n2:254_15": "cānu mānikaṁ, yantu paṭipada vuttaṁ rūpaṁ, taṁ paccakkhasiddhaṁ, paccakkhānumānesu",
  "anya-e0806n2:254_16": "ca paccakkhambalavantaraṁ pamāṇanti ato paṭipadavuttameva gayhatīti.",
  "anya-e0806n2:255": "110. Kvace",
  "anya-e0806n2:256": "Napuṁsakaliṅge ekārena na bhavitabbanti sambandho.",
  "anya-e0806n2:257": "114. Lopo",
  "anya-e0806n2:258_0": "Akārassantaraṅgatte kāraṇamāha-‘pakatinissitattā’ti, pakatiyā idaṁ pākataṁ “ṇo”ti",
  "anya-e0806n2:258_1": "(4-34) ṇo, lopassa bahiraṅgatte kāraṇamāha-‘paccayanissitattā’ti, antaraṅgeccādinā",
  "anya-e0806n2:258_2": "“antaraṅgabahiraṅgesvantaraṅgavidhi balavā”ti paribhāsamupalakkheti, aṅgasaddo-vayavavācī,",
  "anya-e0806n2:258_3": "ante saddo sattamyatthe, aṅge bhavamantaraṅgaṁ vibhatthyatthe-saṅkhyasamāso “eonama",
  "anya-e0806n2:258_4": "vaṇṇe”ti (1-37) attaṁ rāgamo, aṅgato bahi bahiraṅgaṁ “payyapābahitiro purepacchā",
  "anya-e0806n2:258_5": "vā pañcamyā”ti (3-5) asaṅkhyasamāso, atra cāntaraṅgaṁ bahiraṅganti nāṅgebhavamantaraṅgaṁ,",
  "anya-e0806n2:258_6": "apitvantaraṅganissitaṁ kāriyamantaraṅgaṁ, nāpyaṅgato bahibhūto samudāyo bahiraṅgaṁ,",
  "anya-e0806n2:258_7": "kintu bahiraṅganissitaṁ kāriyambahiraṅgaṁ yathā mañcanissitesu saddāyantesu ‘mañcā",
  "anya-e0806n2:258_8": "saddāyantī’tyuccate taṁ viyeti atoyevā saṅkhyasamāsepi liṅgavibhattivacanantarayogo",
  "anya-e0806n2:258_9": "‘antaraṅgo antaraṅgā’ti, saṅketiko hyayamasaṅkhyasamāso, na pubbapadatthappadhāno,",
  "anya-e0806n2:258_10": "yathā-paccakkhassākkhanissitattāvabodhatthaṁ ‘akkhamakkhampati vattate’ti vicchāya-masaṅkhyasamāsepi",
  "anya-e0806n2:258_11": "kate paccakkha ñāṇassākkhanissitattañāpanatthaṁ saṅketavasena kato-yamasaṅkhya samāso,",
  "anya-e0806n2:258_12": "na pubbapadatthappadhānoti‘paccakkho paccakkhā’ti liṅgavibhatti vacanantarayogo,",
  "anya-e0806n2:258_13": "tathevāya-mantaraṅganissito-yaṁ samudāyanissitoti ñāpanatthaṁ saṅketavasena kato-yamasaṅkhyasamāsoti",
  "anya-e0806n2:258_14": "liṅgavibhattivacanantarayogo na virujjhate, athavā antaramaṅgamassa kāriyassātthīti",
  "anya-e0806n2:258_15": "“saddhāditva” (4-84) tathā bahiraṅganti, antaraṅgañca bahiraṅgañca antaraṅgabahiraṅgāni,",
  "anya-e0806n2:258_16": "tesvantaraṅgo balavāti. Antaraṅga kāriyassa balavattaṁ sādhetuṁ ‘sabbapaṭhamaṁ vidheyyattā’tiādi",
  "anya-e0806n2:258_17": "vuttaṁ, idampana antaraṅgakāriyassa balavabhāvasādhane kāraṇaṁ na hoti, antaraṅgattā",
  "anya-e0806n2:258_18": "balavabhāvoyeva hi sabbapaṭhamaṁ vidheyyatta kāraṇaṁ, tathā cāha-‘yo lopato akārassa",
  "anya-e0806n2:258_19": "paṭhamameva bhavane kāraṇamāha antaraṅgattā akārassā’ti, tasmā nāyaṁ pāṭho ghaṭate,",
  "anya-e0806n2:258_20": "antaraṅgabalavabhāvasādhanassa pana lokato icchitattā ayamevatthe pāṭho ghaṭate”antaraṅgameva",
  "anya-e0806n2:258_21": "kāriyambalavaṁ loke tathādiṭṭhattā, tathā hi loko pātovā”tyādi, loke tathādiṭṭhattāti",
  "anya-e0806n2:258_22": "antaraṅgabalavabhāvassa loke evaṁ vakkhamānanayena diṭṭhattā, athavā kenaci vidhurappaccayopanipātena",
  "anya-e0806n2:258_23": "kāraṇave kallena vā kadāci kattumasakkuṇeyyattepi antaraṅgassa avassaṁ vidheyyattaṁ",
  "anya-e0806n2:258_24": "dassetumāha sabbapaṭhamaṁ vidheyyattā’ti, satisambhaveti nimittassānupahatattā kāriyassa sambhave sati.",
  "anya-e0806n2:259": "116. Ye",
  "anya-e0806n2:260": "Ivaṇṇassāti vuttattāti ‘ye passivaṇṇassā”ti ettha ivaṇṇassāti vuttattā.",
  "anya-e0806n2:261": "118. Asaṁ",
  "anya-e0806n2:262_0": "Liṅgavacanabhedepi byayarahitattā abyayavantaupasaṅganipātānaṁ pubbācariyasaññā,",
  "anya-e0806n2:262_1": "asatī saṅkhyā yesantyānyasaṅkhyānītyāha- ‘ekatte’ccādi, ekānekesūti vuttattā saṅkhyāvisese",
  "anya-e0806n2:262_2": "vidhīyamānāsyādayo kathamasaṅkhyehi uppajjitumussahante iccāsayenāha- ‘kathamasaṅkhyehi",
  "anya-e0806n2:262_3": "syādīnaṁ sambhavo’ti. Atha nissaṅkhyehi hotusyādīnamasambhavo uccaṁ rukkhassiccādotu",
  "anya-e0806n2:262_4": "saṅkhyāsambhave bhavitabbameva syādīhiccāha-‘saṅkhyāsambhaveve’ccādi. Vuttiganthassādhippāyaṁ",
  "anya-e0806n2:262_5": "vivarati ‘aññathe’ tyādinā, kimesamuppattiyampayojanaṁ yenāsaṅkhyehi taduppatti no-numīyate",
  "anya-e0806n2:262_6": "ccāsaṅkiyāha-‘tassañca satiya’ntyādi, asati hi syādīnamuppattiyamuccamādīnamasaṅkhyānampadattaṁ",
  "anya-e0806n2:262_7": "natthīti yo ādīsu padasmā paresaṁ tumhāmhasaddānaṁ savibhattīnaṁ vonoādikaṁ padanimittaṁ",
  "anya-e0806n2:262_8": "kāriyaṁ na siyāti ‘uccaṁ vo, uccaṁ no’tiādayo payogā na sijjhanti, sati tu syāduppattiyaṁ",
  "anya-e0806n2:262_9": "luttesupi tesu padattanipphattiyāyeva taduppattito padatte siddhe padalakkhaṇaṁ kāriyaṁ",
  "anya-e0806n2:262_10": "sijjhatevāti bhāvo. Parehi ettha ‘tassaṁ sālāya’nti vacanicchāyaṁ ‘tatra sālāya’nti",
  "anya-e0806n2:262_11": "yathā siyāti “abyayatvā syādino”ti (pā, 2-4-82) abyayato parassitthiyamāppaccayassāpi",
  "anya-e0806n2:262_12": "lopo vihito, tenāha- ‘asaṅkhyehi’ccādi, tadayuttanti āppaccayassa lopavidhāna mayuttaṁtyattho.",
  "anya-e0806n2:262_13": "Atha kenātra āppaccayo vidhīyate yenāssāpi lopo-nusāsīyate “itthiyamatvā”ti (3-26)",
  "anya-e0806n2:262_14": "ce netadatthi, itthiyamāppaccayassa vidhānato-saṅkhyānañcāliṅgattā, tasmā asaṅkhyehi",
  "anya-e0806n2:262_15": "āppaccayassa sambhavoyeva natthītyanatthakamāppaccayassa lopavacananti nānatthakaṁ",
  "anya-e0806n2:262_16": "itthiyanti (3-26) hi guṇippadhāno niddeso itthattavati āppaccayādayo vidhīyante ‘tassaṁ",
  "anya-e0806n2:262_17": "sālāya (micce tasmiṁ padatthe) tatre’ti asaṅkhyamidamitthattavati vattate, tasmā",
  "anya-e0806n2:262_18": "siyāye vetasmā āppaccayotyavassamāppaccayassa lopo vidheyyoti yo maññate, tampati",
  "anya-e0806n2:262_19": "āha-‘yadīpi’ccādi, visesābhidhānātyupagame vatta mānoyamasaṅkhyasamudāyo‘niddeso",
  "anya-e0806n2:262_20": "vattate’ti cobhayamikkhate, itthiyanti niddesassa guṇippadhānattaṁ sādhetuṁ ‘itthattavati",
  "anya-e0806n2:262_21": "hi āppaccayādayo’tiāha, tatretīmassāsaṅkhyassa sālāyaṁ vattanato āha- ‘itthattavati",
  "anya-e0806n2:262_22": "cā’ti, ayampasiddhirūpena na vattateti sambandho, yadi ayampasiddhirūpena vattate,",
  "anya-e0806n2:262_23": "kuto carahi itthattāvasāyotyāha- ‘itthattāvasāyo’ccādi. Idāni jinindabuddhivacanamānīya",
  "anya-e0806n2:262_24": "tassā yuttattamubbhāvayitumāha- ‘yopyāhi’ccādi, yadīpiccādi jinindabuddhivacanaṁ,",
  "anya-e0806n2:262_25": "tassāti itthattassa, padattho ca itthattaṁ siyāti yopyāheti sambandho, gammamānatthattā",
  "anya-e0806n2:262_26": "itisaddāppayogo, tassāyuttanti tassevaṁ vādino jinindabuddhino vacanamayuttaṁtyattho,",
  "anya-e0806n2:262_27": "kutoccāha- ‘evaṁ hi’ccādi, yadi itthattassa vākyatthatā itthippaccayanivattikatā,",
  "anya-e0806n2:262_28": "evaṁ sati sālāyamiccādisaddantarāpekkhā itthattappatīti tatretyādīsu siyāti attho,",
  "anya-e0806n2:262_29": "neva tathā patīyatīti bhāvo, vuttamevatthaṁ phuṭayitumāha- ‘tathāhi’ccādi, aviddasuayanti",
  "anya-e0806n2:262_30": "diṭṭhanto paññāso, aviddasu ayanti ubhayatrāpyatrekavacanasissa nivattiyā kataṁ yamekattaṁ,",
  "anya-e0806n2:262_31": "taṁ saddantarādyanapekkhameva patīyatetyattho, itthatta vuttinā sālādisaddena sāmānādhikaraṇyaṁ",
  "anya-e0806n2:262_32": "tatretyetassāti etāvatā āppaccayo uppajjatīti ca na sakkā vattunti dassento āha-‘samānādhikaraṇattampi’ccādi,",
  "anya-e0806n2:262_33": "samānādhikaraṇattampīti (itthi) vuttinā sālādisaddena sāmānādhikaraṇyampi, āppaccayādīnaṁ nāṅganti sambandho.",
  "anya-e0806n2:263": "119. Eka",
  "anya-e0806n2:264_0": "Evāti anuvattateeva, ekottho yassa pakatyādisamudāyassa so ekattho ‘assa cekatthasaddassa",
  "anya-e0806n2:264_1": "pavattinimittaṁ īyādi vidhānantyāha- ‘ekatthatā īyādividhāna’nti, īyādivuttiyanti",
  "anya-e0806n2:264_2": "vattanaṁ vutti īyādīnaṁ vutti, īyādividhāne satityattho, samāsatoti samāsitā, tenevāti",
  "anya-e0806n2:264_3": "“dissantaññepi paccayā”ti (4-120) sutteneva.",
  "anya-e0806n2:265": "120. Pubba",
  "anya-e0806n2:266_0": "Yadā cātrādhisaddappayogo tadā teneva vibhatyatthassa vuttattā na sattamī payujjate,",
  "anya-e0806n2:266_1": "yadā sattamī, na tadādhisaddo, tenā sakapadeneva viggaho evaṁ dassanīyoti āha- ‘itthīsu",
  "anya-e0806n2:266_2": "kathā pavattā’ti, itthisaddato sattamībhavane kāraṇamāha- ‘taṁsamānādhikaraṇattā’ti,",
  "anya-e0806n2:266_3": "tena adhisaddena samānatthattāti attho.",
  "anya-e0806n2:267": "121. Nāto",
  "anya-e0806n2:268_0": "So ca amādeso, ādesassevāti aṁādesasseva, apañcamiyāti pañcamiṁ vajjetvā. Aññatra",
  "anya-e0806n2:268_1": "vidhīyamāno-yamamādeso pañcamiyampaṭisiddhattā pañcamiyā paṭisedhena sayampi paṭisiddho",
  "anya-e0806n2:268_2": "nāma hotītyāha ‘ādesassevāyaṁ paṭisedho’ti, lopapaṭisedhassa ‘nāto’ti pubbavākyena",
  "anya-e0806n2:268_3": "vuttassa ayampaṭisedho neti sambandho, atha kathamidamapañcamyātyamādesenevātisambandhati",
  "anya-e0806n2:268_4": "na lopa paṭisedhenāti paribhāsamāha-‘anantarassa vidhi vā hoti paṭisedho vā’ti, ettha",
  "anya-e0806n2:268_5": "antarasaddassānekatthattepīhāntarāḷavācīti na vijjate antarammajjhamassetyanantaro,",
  "anya-e0806n2:268_6": "antarāḷamattapaṭisedhe payojanaṁ natthītyantarāḷagatassa vidhino paṭisedhassa cābhāvānantarotyupa",
  "anya-e0806n2:268_7": "carīyate anantarā gāmātyādi viya, diṭṭhatte pana majjhassa na vijjate-ntara mesanti",
  "anya-e0806n2:268_8": "viggahe suttepyanantarassa vidhānantarassāpi diṭṭhattā dvinnamekopyanantarotyuccate,",
  "anya-e0806n2:268_9": "tenevānantarassāti paribhāsāyameka vacanaṁ, itisaddo idamatthe, iti imāya paribhāsāyādesenābhisambandhatītyattho,",
  "anya-e0806n2:268_10": "tenāti yathāvuttaparibhāsāya vasena, yena kāraṇenādesenābhisambandhati tenātyattho,",
  "anya-e0806n2:268_11": "alopoti lopa paṭisedho, sāmatthiyāladdhanti dvinnamatthānaṁ vidhānāya dve vākyāni",
  "anya-e0806n2:268_12": "bhavanti, tatra ‘nāto’tīdaṁ paṭisedhavidhāyakamekaṁ vākyaṁ, ‘amapañcamiyā’ti dutiyamamādesassa,",
  "anya-e0806n2:268_13": "tatrāpañcamiyātyādesenevāti sambandhati, vuttavidhānā na lopapaṭisedhena, tathāsatyamapañcamiyātidaṁ",
  "anya-e0806n2:268_14": "vākyaṁ yadi na visesatthamālambate tamantarenānupapattito-ññathā kintyanenātthabalena",
  "anya-e0806n2:268_15": "laddhanti attho, alopoti jotetīti sambandho, vākyabhedena vivaraṇaṁ kataṁ, na ekavākyattenāti",
  "anya-e0806n2:268_16": "byatireko ekavākyatāyañhi kāriya dvayassapi pañcamiyampaṭisedho siyā ‘pañcamiṁ vajjetvā",
  "anya-e0806n2:268_17": "taṁ kāriyadvayaṁ veditabba’nti, yadipi siddhāti sambandho, yena nāppattiyātyanena",
  "anya-e0806n2:268_18": "“yena nāppatte vidhirārabbhate, tassa bādhanambhavatī”ti mamparibhāsamupalakkheti,",
  "anya-e0806n2:268_19": "kimatthamihāyaṁ paribhāsā paṭhyate iha satthe-pavādā ussagge bādhanteti niyamo, tatra",
  "anya-e0806n2:268_20": "cussaggā duvidhā niyatappattayo aniyatappattayo ceti, ye sabbatthāpavādavisayampavisanti,",
  "anya-e0806n2:268_21": "te niyatappattayo vuccante, ye kvacidevāpavādavisayamavagāhante, te aniyatappattayo",
  "anya-e0806n2:268_22": "vuccante, evaṁ duvidhesussaggesu ye-niyatappattayo, tesameva bādhanamicchīyate, na",
  "anya-e0806n2:268_23": "niyatikānaṁ, tena tappadassanatthamayamparibhāsā paṭhyateti, yenetyussaggassa niddeso,",
  "anya-e0806n2:268_24": "neti paṭisedhavācī nipāto, appatte asamphuṭṭhe visaye ityajjhāhāriyaṁ, yena ussaggena",
  "anya-e0806n2:268_25": "nāppatte patteeva samphuṭṭheeva visayetyattho… ‘dve paṭisedhā pākatamatthaṁ gamentī’ti",
  "anya-e0806n2:268_26": "katvā, vidhīyatīti, paṭisedho vidhānañca, ārabbhate vidhī",
  "anya-e0806n2:269_0": "Yate paṭhyatetyattho, anenāpavādavidhindasseti, tasseti ādoyeneti niddiṭṭhassaussaggassabādhanambhavatyapavādena,",
  "anya-e0806n2:269_1": "yena tvappatte visaye ārabbhate tassa bādhanaṁ na bhavatītyattho, kutoti ce anavakāsattā,",
  "anya-e0806n2:269_2": "tathāhi yadi ussaggena sabbo visayo gahito siyā, ko-pavādassaañño visayo siyā, tasmā",
  "anya-e0806n2:269_3": "anavakāsattā (na) apa (vāde) pana tassa bādhanambhavatītyavaseyaṁ, yena tussaggena",
  "anya-e0806n2:269_4": "koci devāpavādavisayo-nuppattosiyā, nasabbo, tampati sāvakā sattā tambādhateti vuttaṁ",
  "anya-e0806n2:269_5": "hoti, ‘pañcapūlimānaye’tyatra pañcannaṁ pūlānaṁ samāhāroti visesanasamāso “nadāditovī”",
  "anya-e0806n2:269_6": "(3-27) samāharaṇaṁ samāhāroti samāhārassapi bhāvarūpattā āha ‘bhāvappadhānattepī’ti,",
  "anya-e0806n2:269_7": "guṇabhūtadabbāni pūlāni.",
  "anya-e0806n2:270": "125. Ima",
  "anya-e0806n2:271_0": "Sutte anitthiyanti kimatthiya (manena) paṭisedhavacanena, yato imassetvevānitthiliṅgena",
  "anya-e0806n2:271_1": "niddesoti manasikatvā āha-nāmaggahaṇe’iccādi, “nāmaggahaṇe liṅgavisiṭṭhassāpi gahaṇa”nti",
  "anya-e0806n2:271_2": "paribhāsāyaṁ, tattha liṅgena sutte niddiṭṭhato aññena kenaci visiṭṭhaṁ nāmaṁ liṅgavisiṭṭhaṁ,",
  "anya-e0806n2:271_3": "tassa, yattha saddasāmaññasannissayanaṁ, tattha nāmaggahaṇe satiliṅgavisiṭṭhassāpi",
  "anya-e0806n2:271_4": "gahaṇaṁ hoti… sāmaññe sabbavisesānuppave satotyadhippāyo, idamevāti anitthiyanti",
  "anya-e0806n2:271_5": "vacanameva, ñāpakanti patti pubbako paṭisedho, so itthiyampattiyaṁ sati anitthiyanti",
  "anya-e0806n2:271_6": "kato siyāti anitthiyanti paṭisedhavacanamevemaṁ paribhāsaṁ ñāpetīti attho, iminā",
  "anya-e0806n2:271_7": "imissā paribhāsāya sāmatthiyaladdhataṁ dasseti.",
  "anya-e0806n2:272": "127. Simha",
  "anya-e0806n2:273": "Anapuṁsakassāti pariyudāsoti anapuṁsakassāti ettha nañsaddassa pariyudāso-tthotyattho.",
  "anya-e0806n2:274": "129. Massā",
  "anya-e0806n2:275": "Tannetiādinā katthaci paribhāsāvatiraniccāti sūceti.",
  "anya-e0806n2:276": "130. Kevā",
  "anya-e0806n2:277_0": "Hotu sito-ññatrake sati sādeso, simhi tu kappaccayā paṭhamameva kato massa sādesoti",
  "anya-e0806n2:277_1": "tappaccaye sati ‘kevā’ti kiṁ sāmaññena sādesavidhānene tyāsaṅkiya suttassa sāmañña",
  "anya-e0806n2:277_2": "vidhāne phalaṁ dassetuṁ ‘kenekatthatāyaṁ’tyādimāha, kenekatthatāyanti kappaccayena",
  "anya-e0806n2:277_3": "saha ṇādivuttiyaṁ, pubbabhāgassāti asubhāgassa padattābhāvāti “ekatthatāyā”ti (2-119)",
  "anya-e0806n2:277_4": "vibhattiyā padattasādhikāyāpagamena padattābhāvā, padasaṅkhāranibandhanoti pada siddhi",
  "anya-e0806n2:277_5": "hetuko, “nimittābhāve nemittikassāpyabhāvo”ti ñāyassāyamattho “nimittaṁ kāraṇaṁ hetūtyanatthantaraṁ,",
  "anya-e0806n2:277_6": "nimittassa abhāvo nimittābhāvo, tasmiṁ nimittābhāve hetuvināsetyattho, nimittā āgato",
  "anya-e0806n2:277_7": "nemittiko, phalabhūto dhammo, nimitte bhāvo vā nemittiko, nimittassābhāve taṁ hetuto",
  "anya-e0806n2:277_8": "pavattassa nemittikassa phalassāpyabhāvo bhavatī”ti, tathāhi chattanimittachāyā chattāpāyena",
  "anya-e0806n2:277_9": "bhavati, padīpanimittadassanaṁ padīpāpāye na bhāti, tathehāpi nimittato pavattānaṁ",
  "anya-e0806n2:277_10": "nimittābhāve abhāvoyeva yutti māti maññate, aññatracāti sito aññatra ca.",
  "anya-e0806n2:278": "131. Tata",
  "anya-e0806n2:279": "Tyaetānaṁ takārassa pariccāgāya ‘tatassā’ti vuttaṁ.",
  "anya-e0806n2:280": "132. Ṭasa",
  "anya-e0806n2:281_0": "Imissāyātyādīsu “ssaṁ ssā ssāye”tyādinā (2-52) i, “tadādesā te viya hontī”ti paribhāsato",
  "anya-e0806n2:281_1": "sādyādesīnaṁ gahaṇāssāyādesādīnaṁ gahaṇasambhavepi kiṁ ssāyādiggahaṇe na suttagurukaraṇene",
  "anya-e0806n2:281_2": "tyāsaṅkiya‘ssāyādiggahaṇa’miccādi, vutti gantho vuttoti dassetumāha-‘nanu ce’tyādi,",
  "anya-e0806n2:281_3": "ṭasasmādikaṁ ‘ṭasasmāsminnannāsvimassa cā’ti vattabbaṁ, namādīnampi vidhiggahaṇāya",
  "anya-e0806n2:281_4": "nādīnampaviggahāya (potthake), tassā",
  "anya-e0806n2:282": "Desino ādeso tadādeso, tassa, tassa ādesino gahaṇaṁ taggahaṇaṁ, tena.",
  "anya-e0806n2:283": "134. Duti",
  "anya-e0806n2:284_0": "Aññathāti guruniddesamakatvā aññena lahuppakārena niddisane sati, ekavibhattiniddiṭṭhattāti‘dutiyāyossā’ti",
  "anya-e0806n2:284_1": "ekavibhattiyā niddiṭṭhattā, aññathātiādinā nekadesotivacanapariyantenetena ‘na tvekavibhattiyuttāna’nti",
  "anya-e0806n2:284_2": "paribhāsekadesassa adhippāyo pakāsitoti ñātabbaṁ, etadevānuvattatītyanena tu “ekayoga",
  "anya-e0806n2:284_3": "niddiṭṭhānampekadeso-nuvattate”tīmassa, ekavibhattiyuttānaṁ ekadeso nānuvattateti",
  "anya-e0806n2:284_4": "yojanā paribhāsāyaṁ, ñāpetīti pubbe viya sāmatthiyena ñāpeti.",
  "anya-e0806n2:285": "139. Nāññaṁ",
  "anya-e0806n2:286_0": "Appadhānappaṭisedhato sabbādīnaṁ tadantavidhinā bhavitabbaṁ, aññathā hi sabbādiggahaṇe",
  "anya-e0806n2:286_1": "ko pasaṅgo piyasabbādīnaṁ, yato appadhānappaṭisedho, karīyate tena paramasabbeiccādi",
  "anya-e0806n2:286_2": "hotīti dassetumāha-‘appadhānappaṭisedho’iccādi.",
  "anya-e0806n2:287": "140. Tati",
  "anya-e0806n2:288_0": "Yatthāti yasmiṁ kattari karaṇe vā, kattari tatiyāsiddhimāha-‘karoti’ccādi, karotimhi",
  "anya-e0806n2:288_1": "karadhātumhi gammamāne, māsena katāti pāṭhena bhavitabbaṁ… māsena katānaṁ pubbānanti",
  "anya-e0806n2:288_2": "vattabbattā, pubbabhāveti pubbabhavane māsassa karaṇattaṁ, ettha tu māsena karaṇabhūtena",
  "anya-e0806n2:288_3": "pubbabhūtānanti attho, tenevetthāpi bhavantīti pāṭhena bhavitabbaṁ.",
  "anya-e0806n2:289": "141. Cattha",
  "anya-e0806n2:290": "Cassa attho cattho, soyevāti ettha samāsassa parāmāso, cattho ettha sambhavati kintu sabbādi na catthasamāsavisayoti pāṭhena bhavitabbaṁ.",
  "anya-e0806n2:291": "144. Manā",
  "anya-e0806n2:292_0": "Kiṁ bahulaṁvidhānā ‘vuddhyabhāvo’ otthābhāvo (pañcikāyaṁ) ti pāṭhena payojanaṁ yene",
  "anya-e0806n2:292_1": "tadatthameva “sumedhādīnamavuddhi ce”ti gaṇapāṭho kato, hemasaddena hemamayāni gahitānyabhedenatyāha-",
  "anya-e0806n2:292_2": "‘hemamayānī’ti, kappana saddena sīsālaṅkārajālāni gayhanti, tāniyeva vāsasāni paṭā",
  "anya-e0806n2:292_3": "taṁsarikkhatāya, sakatthepi yathāgamambhavantīti sambandho, bāṇādīsu abhidheyyesu",
  "anya-e0806n2:292_4": "manādīsu na paṭṭhīyantīti yojanā, bāṇādīsuti bāṇa saddakkhayādīsu, ahasaddassa manādikāriyāsambhavā",
  "anya-e0806n2:292_5": "ahasaddo manādīsu na daṭṭhabbo, rahasīti nipātattā ikārassa ca asabbhavā rahasaddo",
  "anya-e0806n2:292_6": "ca manādīsu na daṭṭhabboti sajjhāhāro sambandho veditabbo, ikārassa kaccāyane smino",
  "anya-e0806n2:292_7": "karīyamānassa ikārādesassa ca, rahatisaddassa nipātattaṁ sabhāvato pakāsetuṁ ‘rahasītyādi’māha,",
  "anya-e0806n2:292_8": "rahosaddeti ettha rahasaddoti pāṭho-vagantabbo, tenāti yena ahasaddassa manādikāriyāsambhavo",
  "anya-e0806n2:292_9": "rahasītica nipāto, tena, ihamanādīsu.",
  "anya-e0806n2:293": "146. Bhava",
  "anya-e0806n2:294": "Geti gasaññe pare, kuto-nuiccādo bho’iti bahuvacananto nipāto, tathāsati ‘tayojanā’ti yujjati, tañca nipātattaṁ samatthetīti nipātamatteti dassetumāha- ‘bahutte’ccādi.",
  "anya-e0806n2:295": "148. Ntassaṁ",
  "anya-e0806n2:296_0": "Sattamyantaṁ bhavatīti seso, nanucantassāti vutte ntantuppaccayovāvasīyati, na tadantavidhīti",
  "anya-e0806n2:296_1": "ntantuppaccayova nāvasīyati, tadantavidhipīti pāṭhena bhavitabbaṁ āha- ‘ntappaccaya",
  "anya-e0806n2:296_2": "sseve’ccādi, sutattāti sotaviññāṇena gahitattā paccakkhattāti vuttaṁ hoti, anumitassa",
  "anya-e0806n2:296_3": "“vidhibbisesanantassā”ti (1-26) liṅgato tadantasaṅkhāta atthadassanasaṅkhātaanumānaññāṇena viññātassāti attho.",
  "anya-e0806n2:297": "154. Rāja",
  "anya-e0806n2:298": "Daḷho dhammo dhanu assa daḷhadhammā. Rājādīsvimappaccaye paṭhite",
  "anya-e0806n2:299": "Tadanto paccayaggahaṇa paribhāsāya gayhatī tyāha- ‘iminā iccādi.",
  "anya-e0806n2:300": "162. Ltu",
  "anya-e0806n2:301_0": "Paccayaiccādinā “paccayaggahaṇe yasmā so vihito tadādino tadantassa ca gahaṇa”nti",
  "anya-e0806n2:301_1": "ñāyaṁ dasseti, tattha yato vihito taṁ vinā na bhavati paccayotyanena ñāyena pattoyevāttho",
  "anya-e0806n2:301_2": "ākhyāyate ‘paccayaggahaṇe yasmā so vihito, tadādino gahaṇa’nti, “vidhibbisesanantasse”ti",
  "anya-e0806n2:301_3": "tadantaggahaṇaṁtyākhyāyate ‘tadantassa ca gahaṇa’nti, so pakativiseso ādi yassa samudāyassa",
  "anya-e0806n2:301_4": "so tadādi, so paccayo-nte yassa samudāyassa so tadanto, tādisassa tadāditadantasamudāyavisesassa",
  "anya-e0806n2:301_5": "gahaṇaṁ, na tu tadantamattassetyattho, iha tu tadantaggahaṇamevānurūpanti’ dassetumāha-“kattari",
  "anya-e0806n2:301_6": "ltuṇakā”ti iminā tyādi, tadāditadanta samudāyassa tu gahaṇe phalaṁ ‘byajigisī’tiādīsu",
  "anya-e0806n2:301_7": "daṭṭhabbaṁ, tañca “tuṁsmā lopocicchāyaṁ te”ti (5-4) sutte sayameva vakkhati.",
  "anya-e0806n2:302": "165. Salo",
  "anya-e0806n2:303_0": "Kaccāyane “sakamandhātādīnañce”ti (2-3-44) suttitaṁ, sopi ltvantoyevātyabhimatasiddhīti",
  "anya-e0806n2:303_1": "dassetuṁ vuttiyamudāhaṭaṁtyāha- ‘sakamandhātu’iccādi, ltvanto mandhātusaddo atthīti",
  "anya-e0806n2:303_2": "‘sakamandhātu’ saddopi ltvantoti sajjhāhāro padasambandho daṭṭhabbo, tatopīti na",
  "anya-e0806n2:303_3": "kevalaṁ kattutova, mandhātusaddassa ltvantataṁ sādhetvā sakamandhātusaddampaṭipādetuṁ",
  "anya-e0806n2:303_4": "‘sabbesa’ntiādimāha.",
  "anya-e0806n2:304": "169. Ṭapa",
  "anya-e0806n2:305_0": "Saṅkhyāsaddo yadīpi saṅkhyāne vattate, tathāpi saṅkhyānadvārenidhasaṅkhyeyye vattatītyāha-‘cuddasahi",
  "anya-e0806n2:305_1": "saṅkhyāhī’ti pāṭhena bhavitabbaṁ, cuddasasaddavacanīyāva pañcādisaṅkhyā, yato saṅkhyāsaddo neha pariggahitoti.",
  "anya-e0806n2:306": "175. Divā",
  "anya-e0806n2:307": "Divasato smino ṭimhi pubbasaralope divi.",
  "anya-e0806n2:308": "181. Yonaṁ",
  "anya-e0806n2:309": "Dutiyāggahaṇenāti ‘dutiyāyossa ne vā’tyevaṁ sutta racanāyaṁ dutiyāggahaṇena.",
  "anya-e0806n2:310": "185. Nāmhi",
  "anya-e0806n2:311": "Enādesassāsambhavāti nāssa smādesattā.",
  "anya-e0806n2:312": "187. Gassaṁ",
  "anya-e0806n2:313_0": "Ubhayavikappoti samāsāsamāsapakkhadvayavidhānaṁ, kaccāyanavutti kārassa vippaṭipattimāvīkattumāha-‘kaccāyane’ccādi,",
  "anya-e0806n2:313_1": "itthipumannapuṁsaka samūhoti etthāyantesaṁ sādhanakkamo ‘dvandachaṭṭhīhi samāse itthipumanapuṁsakasamūho’ti",
  "anya-e0806n2:313_2": "ṭhite “samāse ca vibhāsā”ti (2-2-35) pumantassa amādese “vaggantaṁ vā vagge”ti (1-42)",
  "anya-e0806n2:313_3": "niggahītassa vagganto.",
  "anya-e0806n2:314": "192. Puma",
  "anya-e0806n2:315": "Kammādittā enassāpi abhāvapakkheti “nā sse no”ti (2-80) kammādito nāssa enādesakaraṇato vuttaṁ.",
  "anya-e0806n2:316": "197. Ime",
  "anya-e0806n2:317_0": "Ādeso kathanaṁ, anvādeso-nukathanamiccāha-‘anvādeso kathitānukathana’mīti, kathitassānukathanaṁ",
  "anya-e0806n2:317_1": "kathitānukathanaṁ, anena ca neha pacchā uccāraṇamattamanvādeso, kiñcarahi ekassābhidheyyassa",
  "anya-e0806n2:317_2": "pubbasaddena paṭipāditassa dutiyampatipādanamanvādesoti vadati, teneha na bhavati",
  "anya-e0806n2:317_3": "‘devadattaṁ bhojaya, imañca yaññadatta’nti, kenaci visesantarayogena kathitassānukathanaṁ",
  "anya-e0806n2:317_4": "anvādesoti sambandho. Kathampana visesantarayogo gamyateccāha- ‘sāmatthiyā’ti, kenaci",
  "anya-e0806n2:317_5": "visesenāyoge vuttasseva punabbacanānupapajjanaṁ sāmatthiyaṁ, tenevāha- ‘aññathe’ccādi.",
  "anya-e0806n2:318": "198. Kissa",
  "anya-e0806n2:319": "Navirujjhatīti iminā “itthiyamatvā”ti (3-26) sāmaññena vidhānato syādyantamajjhepi itthiyampaccayo navirujjhatīti vadati.",
  "anya-e0806n2:320": "204. Namhi",
  "anya-e0806n2:321_0": "Nanu yathākkamaṁ naṁvibhattikkamenāpi sambhavati, tathāsati ‘dvinnaṁ saddānaṁ dveādesā",
  "anya-e0806n2:321_1": "kamene’cceva kasmā vuttaṁ tyāsaṅkiyāha ‘na naṁvibhattikkamenāpī’ti. Kāraṇamāha- ‘tassānapekkhitattā’ti,",
  "anya-e0806n2:321_2": "iminā nissayakaraṇamekā satthiyā yuttīti dasseti, apekkhite kathaṁ bhaveyyā tyāha-",
  "anya-e0806n2:321_3": "‘yadi hi’ccādi, apekkhiti yathākkamaṁ, evamaññate “kiñcāpi jātiniddesena dvepi naṁ",
  "anya-e0806n2:321_4": "rūpāni gayhanti, tathāpi ‘ticatunna’nti viya byattiniddesova yathākkamopakārīyamānāna,",
  "anya-e0806n2:321_5": "manudesassa tathā viññayamānattāti naṁsuicceva vadeyya, na tathā vuttaṁ, tato-vasīyate",
  "anya-e0806n2:321_6": "‘na yathākkamametthāpekkhita’nti.",
  "anya-e0806n2:322": "205. Nta",
  "anya-e0806n2:323_0": "Nanu ntantūnanti tadantā gayhanti paccayaggahaṇaparibhāsāya, tathā sati kāriyittena",
  "anya-e0806n2:323_1": "tadantāva gayhanti kathaṁ ntantūyevā tyāsaṅkiyāha- teyeve’ccādi, paccakkhatāyāti",
  "anya-e0806n2:323_2": "sutathāya-pañcikā sutattā, balavattā teyeva kāriyittena gayhantīti sambandho, na",
  "anya-e0806n2:323_3": "tadantā, dubbalāti byatirekaṁ vatvā dubbalatte kāraṇamāha- ‘anumitattā’ti, anumitattaṁ",
  "anya-e0806n2:323_4": "sādhetumāha- ‘anumitāhi’ccādi, bhavibhattīnanti pāṭho yutta taro, tassa antādese akāreti sambandho.",
  "anya-e0806n2:324": "219. Yomhi",
  "anya-e0806n2:325_0": "Yomhīti sattamyantajātiniddesā labbhamānatthavasena ‘pacceka’nti vuttiyaṁ vuttaṁ,",
  "anya-e0806n2:325_1": "tenevāha pañcikāyaṁ- ‘kathamidamavasīyate yomhīti niddesā’ti, tassadāni atthampakāsetuṁ",
  "anya-e0806n2:325_2": "‘paccekanti ekekasmi’ntiādi vuttaṁ. Ekekasmiṁ yomhi dvinnaṁ ādesānaṁ sambhavā ādesīnampi",
  "anya-e0806n2:325_3": "bahuttasambhavoti sutte ‘dvinna’nti bahuvacananiddeso, vuttiyampana paccekaṁ yomhi",
  "anya-e0806n2:325_4": "paccekaṁ dvisaddasambhavā ‘dvissā’ti vuttaṁ, dutiyāyampi duve dve.",
  "anya-e0806n2:326": "228. Nāsmā",
  "anya-e0806n2:327": "Pakatavasenāti tumhāmhānamādesānamadhikatavasena, kamamanatikkamma na bhavantīti sambandho.",
  "anya-e0806n2:328": "230. Caṁvā",
  "anya-e0806n2:329_0": "Kaccāyanācariyo tumhāmhehi parāya catutthī chaṭṭhī savibhattiyā “sassaṁ”ti (2-3-3)",
  "anya-e0806n2:329_1": "suttena amādesaṁ vidhāya ‘tumhaṁ amha’nti bahuvacanarūpāni sādheti… ekasmimpi attani",
  "anya-e0806n2:329_2": "guruādike ca gārava vasena bahuvacanarūpadassanatoti dassetumāha-tumhaṁ amha’ntiādi,",
  "anya-e0806n2:329_3": "tassāyuttattā ‘tamayutta’nti vatvā ayuttataṁ sādheti ‘evaṁ hi’ccādinā, imasmimpana",
  "anya-e0806n2:329_4": "satthe ekasmimpi sabbathā bahuvacana rūpasādhanakkamaṁ dassetuṁ ‘idha panā’tiādimāraddhaṁ.",
  "anya-e0806n2:330": "232. Apā",
  "anya-e0806n2:331_0": "Nenāti nakārena, padasaññāvidhāya kavacanābhāvepīti pāṇini yānamiva syādityādyantānaṁ",
  "anya-e0806n2:331_1": "padasaññāvidhāyakassa suttassa abhāvepi, anvatthavasena padanti gayhamāne atippasaṅgopi",
  "anya-e0806n2:331_2": "siyāti āha-‘ruḷhiyāvātippasaṅgā bhāvo’ti, ākhyātaṁ sābyayakāraka visesanaṁ vākyanti",
  "anya-e0806n2:331_3": "keci, ekākhyātikaṁ vākyantyapare, taṁ sabbaṁ ekato saṅgahetvā ‘padasamūho vākya’nti",
  "anya-e0806n2:331_4": "vuttikārena vuttanti dassetumāha- ‘sābyaye’ccādi, ākhyātaṁ tyādyantamāhu, abyayamasaṅkhyaṁ,",
  "anya-e0806n2:331_5": "ākhyātaṁ sābyayaṁ sakārakaṁ savisesanañca vākyesaññaṁ bhavatītyattho, visesananti",
  "anya-e0806n2:331_6": "kārakavisesanassa kiriyā visesanassa ca sāmaññena gahaṇaṁ, sābyayaṁ-saddhiṁ vacati,",
  "anya-e0806n2:331_7": "sakārakaṁ odanaṁ pacati devadatto pacati, sakārakavisesanaṁ-muduṁ visadamodanampacati,",
  "anya-e0806n2:331_8": "dassanīyo devadatto pacati, sakiriyāvisesanaṁ- muduṁ pacati, mandaṁ pacati, padasamūho",
  "anya-e0806n2:331_9": "vākyanti vutte ayampi adhippāyavisesovasīyatīti vattumāha-vattu’miccādi, yatheccādinā",
  "anya-e0806n2:331_10": "anekākhyāti kampi guṇappadhānabhāve nopakārato vākyamekambhavati… pada samūho vākyanti",
  "anya-e0806n2:331_11": "vuttattāti vadati, yathā vākyanānattanti sambandho. Ihāpīti vattumicchitatthetyādopi.",
  "anya-e0806n2:332": "233. Yonaṁ",
  "anya-e0806n2:333_0": "Higgahaṇe pañcamīhissāpi gahaṇambhaveyyāti sutte ‘apañcamyā’ti vuttaṁ, tumhehi puññaṁ",
  "anya-e0806n2:333_1": "pasutaṁ anappakanti gāthāpāde tumhehitiādisū tattā na voādeso, tumhe tiṭṭhatha nagareti",
  "anya-e0806n2:333_2": "pubbavākyato vākyantarattā ekavākyatā natthi, tumhe viya diya dissanti amhe viya",
  "anya-e0806n2:333_3": "dissantīti viggayha ‘disa-pekkhaṇe’ iccasmā “samānaññabhavantayādi tūpamānā disā",
  "anya-e0806n2:333_4": "kamme rīrikkhakā”ti (5-43) kappaccaye “nate kānubandhanāgamesū”ti (5-85) ettābhāve",
  "anya-e0806n2:333_5": "“syādisyādinekattha”nti (3-1) samāse ca ‘ekatthatāyaṁ”ti (2-119) vibhattilope ca",
  "anya-e0806n2:333_6": "“sabbādīnamā”ti (3-86) ā ‘tumhādisāna’miccādi.",
  "anya-e0806n2:334": "235. Anvā",
  "anya-e0806n2:335": "Pacchā ādeso anvādesoti gahite kathitānukathananti kathaṁ ñāyatīti āha- ‘pacchā kathanañca kathitāpekkhanti katvā’ti.",
  "anya-e0806n2:336": "236. Sapu",
  "anya-e0806n2:337": "Saha vijjamāno pubbo yassa so sapubbo.",
  "anya-e0806n2:338": "237. Naca",
  "anya-e0806n2:339": "Aparamparayogappatipatyatthanti ‘gāmanagarānaṁ cenā’tiādinā vuttassa paramparayogassa aggahaṇatthaṁ.",
  "anya-e0806n2:340": "240. Nasā",
  "anya-e0806n2:341_0": "Jaṭā assa atthīti jaṭilo, sova jaṭilako, jaṭilakāti ekatthe nidassitavisesavacanaṁ,",
  "anya-e0806n2:341_1": "māṇavakāti viya na sāmaññavacanaṁ, asatte sampatteti idaṁ “āmantaṇaṁ pubbamasantaṁ",
  "anya-e0806n2:341_2": "vā”ti (2-239) suttassa sāmaññatā vuttaṁ, sāmaññavacanassa paṭisedhoti iminā visesavacane",
  "anya-e0806n2:341_3": "jaṭilakaiccatra ‘āmantaṇaṁ pubbamasantaṁ vā”tīmassa pattindasseti, devadattādisāmaññavacaneti",
  "anya-e0806n2:341_4": "devadatto devadattasaddo ādi yassa, tañca taṁ sāmaññavacanañca, tasmiṁ devadattādisāmaññavacane",
  "anya-e0806n2:341_5": "māṇavake māṇavakasadde parabhūte sati, ubhinnampi asatteti iminā idaṁ dīpeti “devadattāti",
  "anya-e0806n2:341_6": "visesavacanattā paṭisedhābhāvā pubbaparānamubhinnampi “āmantaṇaṁ pubbamasantaṁ vā”tīdaṁ pappotī”ti.",
  "anya-e0806n2:342": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n2:343": "Dutiyakaṇḍavaṇṇanā niṭṭhitā."
}