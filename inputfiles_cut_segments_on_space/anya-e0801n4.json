{
  "anya-e0801n4:0": "4. Catuttho kaṇḍo (ṇādi)",
  "anya-e0801n4:1": "1. Ṇo vā pacce.",
  "anya-e0801n4:2_0": "Chaṭṭhiyantā nāmasmā vā ṇappaccayo hoti apacce-bhidheyye, ṇakāro vuddhyattho, evamaññattāpi,",
  "anya-e0801n4:2_1": "vasiṭṭhassāpaccaṁ vāsiṭṭho, vāsiṭṭhī vā, opagavo, opagavī vā, veti vākyasamāsavikappanatthaṁ,",
  "anya-e0801n4:2_2": "tassādhikāro sakatthāvadhi.",
  "anya-e0801n4:3": "2. Vacchādito ṇānaṇāyanā.",
  "anya-e0801n4:4_0": "Vacchādīhi apaccappaccayantehi gottādīhi ca saddehi ṇānaṇāyanappaccayā vā honti apacce,",
  "anya-e0801n4:4_1": "vacchāno vacchāyano, kaccāno kaccāyano, yāgame kātiyāno, moggallāno moggallāyano,",
  "anya-e0801n4:4_2": "sākaṭāno sākaṭāyano, kaṇhāno kaṇhāyano iccādi.",
  "anya-e0801n4:5": "3. Kattikāvidhavādīhi ṇeyyaṇerā.",
  "anya-e0801n4:6": "Kattikādīhi vidhavādīhi ca ṇeyyaṇerā vā yathākkamaṁ honti apacce, kattikeyyo, venateyyo, bhāgineyyo iccādi, vedhavero, bandhakero, nālikero, sāmaṇero iccādi.",
  "anya-e0801n4:7": "4. Ṇyadiccādīhi.",
  "anya-e0801n4:8": "Ditippabhutihi ṇyo vā hoti apacce, decco, ādicco, koṇḍañño, gaggyo, bhātabbo iccādi.",
  "anya-e0801n4:9": "5. Ā ṇi.",
  "anya-e0801n4:10": "Akārantato ṇi vā hoti apacce, dakkhi, datthi, doṇi. Vāsavi, vāruṇi iccādi.",
  "anya-e0801n4:11": "6. Rājato ñño jātiyaṁ.",
  "anya-e0801n4:12": "Rājasaddato ñño vā hoti apacce jātiyaṁ gamyamānāyaṁ, rājañño, jātiyanti kiṁ? Rājāpaccaṁ.",
  "anya-e0801n4:13": "7. Khattā yiyā.",
  "anya-e0801n4:14": "Khattasaddā yaiyā honti apacce jātiyaṁ, khatyo, khattiyo, jātiyaṁtveva? Khatti.",
  "anya-e0801n4:15": "8. Manuto ssasaṇa.",
  "anya-e0801n4:16": "Manusaddato jātiyaṁ ssasaṇa honti apacce, manusso, mānuso, itthiyaṁ manussā, mānusī, jātiyaṁtveva? Mānavo.",
  "anya-e0801n4:17": "9. Janapadanāmasmā khattiyā raññe ca ṇo.",
  "anya-e0801n4:18_0": "Janapadassa yaṁ nāmaṁ, tannāmasmā khattiyā apacce raññe ca ṇo hoti, pañcālo, kosalo,",
  "anya-e0801n4:18_1": "māgadho, okkāko, janapadanāmasmāti kiṁ? Dāsarathi, khattiyāti kiṁ? Pañcālassa brāhmaṇassa apaccaṁ pañcāli.",
  "anya-e0801n4:19": "10. Ṇya kurusivīhi.",
  "anya-e0801n4:20": "Kurusivīhi apacce raññe ca ṇyo hoti. Korabyo, sebyo.",
  "anya-e0801n4:21": "11. Ṇa rāgā tena rattaṁ.",
  "anya-e0801n4:22_0": "Rāgavācitatiyantato rattamicchetasmiṁ atthe ṇo hoti, kasāvena rattaṁ kāsāvaṁ, kosumbhaṁ,",
  "anya-e0801n4:22_1": "yāliddaṁ, rāgāti kiṁ? Devadattena rattaṁ vatthaṁ, idha kasmā na hoti? ‘Nīlaṁ pīta’nti,",
  "anya-e0801n4:22_2": "guṇavacanattā vināpi ṇena ṇatthassābhidhānato.",
  "anya-e0801n4:23": "12. Nakkhatteninduyuttena kāle.",
  "anya-e0801n4:24_0": "Tatiyantato nakkhattā tena lakkhite kāle ṇo hoti, tañce nakkhattaminduyuttaṁ hoti,",
  "anya-e0801n4:24_1": "phussī ratti, phussaṁ ahaṁ, nakkhatteneti kiṁ? Gurunā lakkhitā ratti. Induyutteneti",
  "anya-e0801n4:24_2": "kiṁ? Katthikāya lakkhito muhutto, kāleti kiṁ? Phussena lakkhitā atthasiddhi, ajjakattikāti",
  "anya-e0801n4:24_3": "kattikāyutte cande kattikāsaddo vattate.",
  "anya-e0801n4:25": "13. Sā-ssa devatā puṇṇamāsī.",
  "anya-e0801n4:26_0": "Seti paṭhamantā assāti chaṭṭhyatthe ṇo bhavati, yaṁ paṭhamantaṁ, sā ce devatā puṇṇamāsīvā,",
  "anya-e0801n4:26_1": "sugato devatā assābhi sogato, māhindo, yāmo, vāruṇo, phussī puṇṇamāsī assa sambandhinīti",
  "anya-e0801n4:26_2": "phusso, māso, māyo, phagguno, citto, vesākho. Jeṭṭhamūlo, āsaḷho, sāvaṇo, poṭṭhapādo,",
  "anya-e0801n4:26_3": "assayujo, kattiko, māgasiro, puṇṇamāsīti kiṁ? Phussī pañcamī assa, puṇṇamāsī ca bhatakamāsasambandhinī",
  "anya-e0801n4:26_4": "na hoti… puṇṇo mā assanti nibbacanā, ato eva nipātanā ṇo sāgamo ca, māsasutiyāva",
  "anya-e0801n4:26_5": "na pañcadasa rattādo vidhi.",
  "anya-e0801n4:27": "14. Tamadhīte taṁ jānāti kaṇikā ca.",
  "anya-e0801n4:28_0": "Dutiyantato tamadhīte taṁ jānātīti etesvatthesu ṇo hoti ṇo ṇiko ca, byākaraṇamadhīte",
  "anya-e0801n4:28_1": "jānāti vā veyyākaraṇo, chandaso, kamako, padako, venayiko, suttantiko, dvitaggahaṇaṁ",
  "anya-e0801n4:28_2": "puthageva vidhānatthaṁ jānanassa ca ajjhenavisayabhāvadassanatthaṁ pasiddhūpasaṅgahatthaṁ ca.",
  "anya-e0801n4:29": "15. Tassa visaye dese.",
  "anya-e0801n4:30": "Chaṭṭhiyantā visaye desarūpe ṇo hoti, vasātīnaṁ visayo deso vāsāto, deseti kiṁ? Cakkhussa visayo rūpaṁ, devadattassa visayo-nuvāko.",
  "anya-e0801n4:31": "16. Nivāse tannāme.",
  "anya-e0801n4:32": "Chaṭṭhiyantā nivāse dese tannāme ṇo hoti, sivīnaṁ nivāso deso sebyo, vāsāto.",
  "anya-e0801n4:33": "17. Adūrabhave.",
  "anya-e0801n4:34": "Chaṭṭhiyantā adūrabhave dese tannāme ṇo hoti, vidisāya adūrabhavaṁ vedisaṁ.",
  "anya-e0801n4:35": "18. Tena nibbatte.",
  "anya-e0801n4:36": "Tatiyantā nibbatte dese tannāme ṇo hoti, kusambena nibbattā kosambhī nagarī, kākandī, mākandī, sahassena nibbattā sāhassī parīkhā, hotumhi kattari karaṇe ca yathāyogaṁ tatiyā.",
  "anya-e0801n4:37": "19. Tamīdhatthi.",
  "anya-e0801n4:38": "Tanti paṭhamantā idhāti sattamyatthe dese tannāme ṇo hoti, yantaṁ paṭhamantamatthi ce, udumbarā asmiṁ dese santīti odumbaro, bādaro, babbajo.",
  "anya-e0801n4:39": "20. Tatra bhave.",
  "anya-e0801n4:40": "Sattamyantā bhavatthe ṇo hoti, udake bhavo odako, oraso, jānapado, māgadho, kāpilavatthavo, kosambo.",
  "anya-e0801n4:41": "21. Ajjādīhi tano.",
  "anya-e0801n4:42": "Bhavatthe ajjādīhi tano hoti, ajja bhavo ajjatano, svātano, hiyyattano.",
  "anya-e0801n4:43": "22. Purāto ṇo ca.",
  "anya-e0801n4:44": "Purāiccasmā bhavatthe ṇo hoti tano ca, purāṇo, purātano.",
  "anya-e0801n4:45": "23. Amātvacco.",
  "anya-e0801n4:46": "Amāsaddato acco hoti bhavatthe, amacco.",
  "anya-e0801n4:47": "24. Majjhāditvimo.",
  "anya-e0801n4:48": "Majjhādīhi sattamyantehi bhavatte imo hoti, majjhimo, antimo. Majjha, anta, heṭṭhā, upari, ora, pāra, pacchā, abbhantara, paccanta (puratthā, bāhira).",
  "anya-e0801n4:49": "25. Kaṇaṇeyyaṇeyyakayiyā.",
  "anya-e0801n4:50_0": "Sattamyantā ete paccayā honti bhavatthe, kaṇa-kusinā rāyaṁ bhavo kosinārako, māgadhako,",
  "anya-e0801n4:50_1": "āraññako vihāro. Ṇeyya-gaṅgeyyo, pabbateyyo, vāneyyo. Ṇeyyaka-koleyyako, bārāṇaseyyako,",
  "anya-e0801n4:50_2": "campeyyako, mithileyyakoti eyyako. Ya-gammo, dibbo. Iyagāmiyo, udari-yo, diviyo,",
  "anya-e0801n4:50_3": "pañcāliyo, bodhipakkhiyo, lokiyo.",
  "anya-e0801n4:51": "26. Ṇiko.",
  "anya-e0801n4:52": "Sattamyantā bhavatthe ṇiko hoti, sāradiko divaso, sāradikā ratti.",
  "anya-e0801n4:53": "27. Tamassa sippaṁ sīlaṁ paṇyaṁ paharaṇaṁ payojanaṁ.",
  "anya-e0801n4:54_0": "Paṭhamantā sippādivācakā assetichaṭṭhiyattheṇiko hoti, vīṇāvādanaṁ sippamassa veṇiko,",
  "anya-e0801n4:54_1": "modaṅgiko, vaṁsiko, paṁsukū- ladhāraṇaṁ sīlamassa paṁsukūliko, tecīvarikeva, gandhopaṇyamassa",
  "anya-e0801n4:54_2": "gandhiko, teliko, goḷiko, cāpo paharaṇamassa cāpiko, tomariko, muggariko, upadhippayojanamassa",
  "anya-e0801n4:54_3": "opadhikaṁ, sātikaṁ, sāhassikaṁ.",
  "anya-e0801n4:55": "28. Taṁ hantarahati gacchatuñchati carati.",
  "anya-e0801n4:56_0": "Dutiyantā hantīti evamādīsvatthesu ṇīko hoti. Pakkhīhipakkhino hantīti pakkhiko,",
  "anya-e0801n4:56_1": "sākuniko, māyūriko. Macchehi-macchiko, meniko. Migehi-māgaviko hāriṇiko, ‘sūkariko’ti",
  "anya-e0801n4:56_2": "iko. Satamarahatīti sātikaṁ, sandiṭṭhiko, ehipassavidhiṁ arahatīti ehipassiko, sāhassiko,",
  "anya-e0801n4:56_3": "‘sahassiyo’ti iyo. Paradāraṁ gacchatīti pāradāriko, maggiko, paññāsayojaniko. Badare",
  "anya-e0801n4:56_4": "uñchatīti bādariko, sāmākiko. Dhammaṁ caratīti dhammiko, adhammiko.",
  "anya-e0801n4:57": "29. Tena kataṁ kītaṁ baddhamabhisaṅkhataṁ saṁsaṭṭhaṁ hataṁ hanti jitaṁ jayati dibbati khaṇati tarati carati vahati jīvati.",
  "anya-e0801n4:58_0": "Tatiyantā katādisvatthesu ṇiko hoti. Kāyena kataṁ kāyikaṁ, vācasikaṁ, mānasikaṁ,",
  "anya-e0801n4:58_1": "vātena kato ābādho vātiko. Satena kītaṁ sātikaṁ, sāhassikaṁ, mūlatova, devadatena",
  "anya-e0801n4:58_2": "kītanti na hoti tadatthāppatītiyā. Varattāya baddho vārattiko, āyasiko, pāsiko. Ghatena",
  "anya-e0801n4:58_3": "abhisaṅkhataṁ saṁsaṭṭhaṁ vā ghātikaṁ, goḷikaṁ, dādhikaṁ, māricikaṁ. Jālena hato hantīti",
  "anya-e0801n4:58_4": "vā jāliko, bālīsiko. Akkhehi jitamakkhikaṁ, sālākikaṁ. Akkhehi jayati dibbatīti vā",
  "anya-e0801n4:58_5": "akkhiko. Khaṇittiyā khaṇatīti khāṇittiko, kuddāliko, devadattena jitaṁ, aṅgulyā khaṇatīti",
  "anya-e0801n4:58_6": "na hoti tadatthānavagamā. Uḷumpena taratīti oḷumpiko, ‘uḷumpiko’ti iko gopucchiko,",
  "anya-e0801n4:58_7": "nāviko. Sakaṭena caratīti sākaṭiko, ‘rathiko, parappiko’ti iko. Khandhena vahatīti",
  "anya-e0801n4:58_8": "khandhiko, aṁsiko, ‘sīsiko’ti iko. Vetanena jīvatīti vetaniko, ‘bhatiko, kayiko,",
  "anya-e0801n4:58_9": "vikkayiko, kayavikkayiko’ti iko.",
  "anya-e0801n4:59": "30. Tassa saṁvattati.",
  "anya-e0801n4:60_0": "Catutthiyantā saṁvattatīti asmiṁ atthe ṇiko hoti, punabbhavāya saṁvattatīti ponobhaviko,",
  "anya-e0801n4:60_1": "itthiyaṁ pono bhavikā, lokāya saṁvattatīti lokiko suṭṭhu aggoti saggo, saggāya saṁvattatīti",
  "anya-e0801n4:60_2": "sovaggiko, sassovaka tadaminādipāṭhā, dhanāya saṁvattatīti dhaññaṁ, yo.",
  "anya-e0801n4:61": "31. Tato sambhūtamāgataṁ.",
  "anya-e0801n4:62_0": "Pañcamyantā sambhūtamāgatanti etesvatthesu ṇiko hoti, mātiko sambhūtamāgataṁ vā mattikaṁ,",
  "anya-e0801n4:62_1": "pettikaṁ, ṇyariyaṇa -yāpi dissanti, surabhito sambhūtaṁ sorabhyaṁ, thanato sambhūtaṁ",
  "anya-e0801n4:62_2": "thaññaṁ, pitito sambhūto pettiyo, mātiyo, mattiyo, macco vā.",
  "anya-e0801n4:63": "32. Tattha vasati vidito bhatto niyutto.",
  "anya-e0801n4:64_0": "Sattamyantā tattha vasatītvevamādīsvatthesu ṇiko hoti. Rukkhamūle vasatīti rukkhamūliko,",
  "anya-e0801n4:64_1": "āraññiko, sosāniko. Loke vidito lokiko. Catumahārājesu bhattā cātummahārājikā. Dvāre",
  "anya-e0801n4:64_2": "niyutto dovāriko dassoka tadaminādipāṭhā, bhaṇḍāgāriko, iko-navakammiko, kiyojātikiyo, andhakiyo.",
  "anya-e0801n4:65": "33. Tassidaṁ.",
  "anya-e0801n4:66_0": "Chaṭṭhiyantā idamiccasmiṁ atthe ṇiko hoti, saṅghassa idaṁ saṅghikaṁ, puggalikaṁ,",
  "anya-e0801n4:66_1": "sakyaputtiko, nātiputtiko, jenadattiko, kiye-sakiyo, parakiyo, niye-attaniyaṁ, ke-",
  "anya-e0801n4:66_2": "sako rājakaṁ bhaṇḍaṁ.",
  "anya-e0801n4:67": "34. Ṇo.",
  "anya-e0801n4:68": "Chaṭṭhiyantā idamiccasmiṁ atthe ṇo hoti, kaccāyanassa idaṁ kaccāyanaṁ byākaraṇaṁ, sogataṁ sāsanaṁ, māhisaṁ maṁsādi.",
  "anya-e0801n4:69": "35. Gavādīhi yo.",
  "anya-e0801n4:70": "Gavādīhi chaṭṭhiyantehi idamiccasmiṁ atthe yo hoti, gunnaṁ idaṁ gabyaṁ maṁsādi, kabyaṁ, dabbaṁ.",
  "anya-e0801n4:71": "36. Pitito bhātari reyyaṇa.",
  "anya-e0801n4:72": "Pitusaddā tassa bhātari reyyaṇa hoti, pitu bhātā petteyyo.",
  "anya-e0801n4:73": "37. Mātito ca bhaginiyaṁ cho.",
  "anya-e0801n4:74": "Mātito pitito ca tesaṁ bhaginiyaṁ cho hoti, mātu bhaginī mātucchā, pitu bhaginī pitucchā, kathaṁ ‘mātulo’ti “mātulāditvānī”ti nipātanā.",
  "anya-e0801n4:75": "38. Mātāpitūsvāmaho.",
  "anya-e0801n4:76": "Mātāpitūhi tesaṁ mātāpitūsu āmaho hoti, mātu mātā mātāmahī, mātu pitā mātāmaho, pitu mātā pitāmahī, pitu pitā pitāmaho, na yathāsaṅkhyaṁ, paccekābhi sambandhā.",
  "anya-e0801n4:77": "39. Hite reyyaṇa.",
  "anya-e0801n4:78": "Mātāpitūhi hite reyyaṇa hoti, matteyyo, petteyyo.",
  "anya-e0801n4:79": "40. Nindāññātappapaṭibhāgarassadayāsaññāsu ko.",
  "anya-e0801n4:80_0": "Nindādīsvattheyu nāmasmā ko hoti, nindāyaṁ-muṇḍako, samaṇako. Aññāte-kassāyaṁ assoti",
  "anya-e0801n4:80_1": "assako, payogasāmatthiyā sambandhivisesānavagamovagamyate. Appatthetelakaṁ, ghatakaṁ.",
  "anya-e0801n4:80_2": "Paṭibhāgatthe-hatthī viya hatthiko, assako, balībaddako. Rasse-mānusako, rukkhako,",
  "anya-e0801n4:80_3": "pilakkhako. Dayāyaṁ-puttako, vacchako. Saññāyaṁ-moro viya morako.",
  "anya-e0801n4:81": "41. Tamassaparimāṇaṁ ṇiko ca.",
  "anya-e0801n4:82_0": "Paṭhamantā asseti asmiṁ atthe ṇiko hoti ko ca tañce paṭhamantaṁ parimāṇaṁ bhavati,",
  "anya-e0801n4:82_1": "parimīyate neneti parimāṇaṁ, doṇo parimāṇamassa doṇiko vīhi, khārasatiko, khārasahassiko",
  "anya-e0801n4:82_2": "āsītiko vayo, upaḍḍhakāyikaṁ bimbohanaṁ, pañcakaṁ, chakkaṁ.",
  "anya-e0801n4:83": "42. Yatetehi ttako.",
  "anya-e0801n4:84": "Yādīhi paṭhamantehī asseti chaṭṭhiyatthe ttako hoti, tañce paṭhamantaṁ parimāṇaṁ bhavati, yaṁ parimāṇamassa yattakaṁ, tattakaṁ, ettakaṁ, āvatake yāvatako, tāvatako (etāvatako).",
  "anya-e0801n4:85": "43. Sabbā cāvantu.",
  "anya-e0801n4:86": "Sabbato paṭhamantehi yādīhi ca asseti chaṭṭhiyatthe āvantu hoti, tañce paṭhamantaṁ parimāṇaṁ bhavati. Sabbaṁ parimāṇamassa sabbāvantaṁ, yāvantaṁ, tāvantaṁ, etāvantaṁ.",
  "anya-e0801n4:87": "44. Kimhā ratirīvarīvatakarittakā.",
  "anya-e0801n4:88_0": "Kimhā paṭhamantā asseti chaṭṭhiyatthe ratirīvarīvatakarittakā honti, tañce paṭhamantaṁ",
  "anya-e0801n4:88_1": "parimāṇaṁ bhavati, kiṁ saṅkhyānaṁ parimāṇamesaṁ kati ete, kīva, kīvatakaṁ, kittakaṁ.",
  "anya-e0801n4:88_2": "Rīvanto sabhāvato asaṅkhyo.",
  "anya-e0801n4:89": "45. Sañjātaṁ tārakāditvito.",
  "anya-e0801n4:90": "Tārakādīhi paṭhamantehi asseti chaṭṭhiyatthe ito hoti, te ce sañjātā honti, tārakā sañjātā assa tārakitaṁ gaganaṁ, pupphito rukkho, pallavitā latā.",
  "anya-e0801n4:91": "46. Māne matto.",
  "anya-e0801n4:92_0": "Paṭhamantā mānavuttito asseti asmiṁatthe matto hoti, palaṁ ummānamassa palamattaṁ,",
  "anya-e0801n4:92_1": "hattho pamāṇamassa hatthamattaṁ sataṁ mānamassa satamattaṁ, doṇo parimāṇamassa doṇamattaṁ,",
  "anya-e0801n4:92_2": "abhedopacārā doṇotipi hoti.",
  "anya-e0801n4:93": "47. Taggho cuddhaṁ.",
  "anya-e0801n4:94": "Uddhamānavuttiho asseti chaṭṭhiyatthe taggho hoti matto ca, jaṇṇutagghaṁ, jaṇṇumattaṁ.",
  "anya-e0801n4:95": "48. Ṇo ca purisā.",
  "anya-e0801n4:96": "Purisā paṭhamantā uddhamānavuttito ṇo hoti mattādayo ca, porisaṁ, purisamattaṁ, purisatagghaṁ.",
  "anya-e0801n4:97": "49. Ayūbhadvitīhaṁse.",
  "anya-e0801n4:98": "Ubhadvitīhi avayavavuttīti paṭhamantehi asseti chaṭṭhiyatthe ayo hoti. Ubho aṁsā assa ubhayaṁ, dvayaṁ, tayaṁ.",
  "anya-e0801n4:99": "50. Saṅkhyāya saccutīsāsadasantāyādhikāsmiṁ savasahasse ḍo.",
  "anya-e0801n4:100_0": "Satyantāya utyantāya īsantāya āsantāya dasantāya ca saṅkhyāya paṭhamantāya asminti",
  "anya-e0801n4:100_1": "sattamyatthe ḍo hoti, sā ce saṅkhyā adhikā hoti, yadasminti tañce sataṁ sahassaṁ",
  "anya-e0801n4:100_2": "satasahassaṁ vā hoti, vīsati adhikā asmiṁ sateti vīsaṁ sataṁ, ekavīsaṁ sataṁ, sahassaṁ,",
  "anya-e0801n4:100_3": "satasahassaṁ vā, tiṁsaṁ sataṁ, ekatiṁsaṁ sataṁ. Utyantāya-navutaṁ sataṁ sahassaṁ",
  "anya-e0801n4:100_4": "satasahassaṁ vā. Īsantāya cattālīsaṁ sataṁ, sahassaṁ, satasahassaṁ vā. Āsantāya paññāsaṁ",
  "anya-e0801n4:100_5": "sataṁ, sahassaṁ, satasahassaṁ vā. Dasantāyaekādasaṁ sataṁ, sahassaṁ, satasahassaṁ",
  "anya-e0801n4:100_6": "vā. Saccutīsāsadasantāyāti kiṁ? Chādhikā asmiṁsate. Adhiketi kiṁ? Pañcadasahīnā asmiṁsate,",
  "anya-e0801n4:100_7": "asminti kiṁ? Vīsatyadhikā etasmā satā, satasahasseti kiṁ? Ekādasa adhikā assaṁ vīsatiyaṁ.",
  "anya-e0801n4:101": "51. Tassa pūraṇekādasādito vā.",
  "anya-e0801n4:102_0": "Chaṭṭhiyanthāyekādasādikāya saṅkhyāya ḍo hoti (tassa) pūraṇatthe vibhāsā, sā saṅkhyā",
  "anya-e0801n4:102_1": "pūrīyate yena taṁ pūraṇaṁ, ekādasannaṁ pūraṇo ekādaso. Ekādasamo, vīso, vīsatimo,",
  "anya-e0801n4:102_2": "tiṁso, tiṁsatimo, cattālīso, paññāso.",
  "anya-e0801n4:103": "52. Ma pañcādikatihi.",
  "anya-e0801n4:104": "Chaṭṭhiyantāya pañcādikāya saṅkhyāya katismā ca mo hoti (tassa) pūraṇatthe, pañcamo, sattamo, aṭṭhamo, katimo, katimī.",
  "anya-e0801n4:105": "53. Satādīnamica. Satādikāya saṅkhyāya chaṭṭhiyantāya (tassa) pūraṇatthe mohoti satādīnamicāntādeso, satimo, sahassimo.",
  "anya-e0801n4:106": "54. Chā ṭṭhaṭṭhamā.",
  "anya-e0801n4:107": "Chasaddā ṭṭhaṭṭhamā honti tassa pūraṇatthe, chaṭṭho, chaṭṭhamo, itthiyaṁ chaṭṭhī, chaṭṭhamī, kathaṁ ‘dutiyaṁ catuttha’nti? “Dutiyassa, catuttha tatiyāna”nti nipātanā.",
  "anya-e0801n4:108": "55. Ekā kākyasahāye.",
  "anya-e0801n4:109": "Ekasmā asahāyatthe kaākī honti vā, ekako, ekākī, eko.",
  "anya-e0801n4:110": "56. Vacchādīhi tanutte taro.",
  "anya-e0801n4:111_0": "Vacchādīnaṁ sabhāvassa tanutte gamyamāne taro hoti, susuttassa tanutte vacchataro,",
  "anya-e0801n4:111_1": "itthiyaṁ vacchatarī, yobbanassa tanutte okkhataro, assabhāvassa tanutte assataro,",
  "anya-e0801n4:111_2": "sāmatthiyassa tanutte usabhataro.",
  "anya-e0801n4:112_0": "57. Kimhā niddhāraṇe ratara ratamā. Kiṁsaddā niddhāraṇe ratara ratamā honti, kataro",
  "anya-e0801n4:112_1": "bhavataṁ devadatto, kataro bhavataṁ kaṭho, katamo bhavataṁ devadatto, katamo bhavataṁ",
  "anya-e0801n4:112_2": "kaṭho, bhāradvājānaṁ katamosi brahme.",
  "anya-e0801n4:113": "58. Tena datte liyā.",
  "anya-e0801n4:114": "Tatiyantā datte-bhidheyye laiyā honti, devena datto devalo, deviyo, brahmalo, brahmiyo, sivā sīvalo, sīviyo, sissa dīgho.",
  "anya-e0801n4:115": "59. Tassa bhāvakammesu ttatāttanaṇyaṇeyyaṇiyaṇiyā.",
  "anya-e0801n4:116_0": "Chaṭṭhiyantā bhāve kamme ca ttādayo honti bahulaṁ, na ca sabbe sabbato honti aññatra",
  "anya-e0801n4:116_1": "ttatāhi, bhavanti etasmā buddhisaddābhi bhāvo saddassa pavattinimittaṁ, nīlassa paṭassa",
  "anya-e0801n4:116_2": "bhāvo nīlattaṁ nīlatābhi guṇo bhāvo, nīlassa guṇassa bhāvo nīlattaṁ nīlatābhi nīlaguṇajāti,",
  "anya-e0801n4:116_3": "gottaṁ gotāti gojāti, pācakattaṁ, daṇḍittaṁ, visāṇittaṁ, rājapurisattanti kriyādisambandhittaṁ,",
  "anya-e0801n4:116_4": "devadattattaṁ, candattaṁ, sūriyattanti tadavatthāvisesasāmaññaṁ, ākāsattaṁ, abhāvattanti",
  "anya-e0801n4:116_5": "upacaritabhedasāmaññaṁ. Ttana-puthujjanattanaṁ, vedanattanaṁ, jāyattanaṁ, jārattanaṁ.",
  "anya-e0801n4:116_6": "Ṇya-ālasyaṁ, brahmaññaṁ, cāpalyaṁ, nepuññaṁ, pesuññaṁ, rajjaṁ, ādhipaccaṁ, dāyajjaṁ,",
  "anya-e0801n4:116_7": "vesammaṁ ‘vesama’nti, keci, sakhyaṁ, vāṇijjaṁ. Ṇeyya-soceyyaṁ, ādhipateyyaṁ. Ṇagāravaṁ,",
  "anya-e0801n4:116_8": "pāṭavaṁ, ajjavaṁ, maddavaṁ. Iya-adhipatiyaṁ, paṇḍitiyaṁ, bahussutiyaṁ, naggiyaṁ,",
  "anya-e0801n4:116_9": "sūriyaṁ. Ṇiya-ālasiyaṁ, kāḷusiyaṁ, mandiyaṁdakkhiyaṁ, porohitiyaṁ, veyyattiyaṁ. Kathaṁ",
  "anya-e0801n4:116_10": "‘rāmaṇīyaka’nti? Sakatthe kantā ṇena siddhaṁ. Kammaṁ kiriyā, tattha alasassa kammaṁ",
  "anya-e0801n4:116_11": "alasattaṁ’ alasatā, alasattanaṁ, ālasyaṁ, ālasiyaṁ vā, “sakatthe’ (4.122) ti sakatthepi,",
  "anya-e0801n4:116_12": "yathābhuccaṁ, kāruññaṁ, pattakallaṁ, ākāsānañcaṁ, kāyapāguññatā.",
  "anya-e0801n4:117": "60. Bya vaddhadāsā vā.",
  "anya-e0801n4:118": "Chaṭṭhiyantā vaddhā dāsā ca byo vā hoti bhāvakammesu, vaddhabyaṁ vaddhatā, dāsabyaṁ dāsatā, kathaṁ ‘vaddhava’nti? Ṇe vāgamo.",
  "anya-e0801n4:119": "61. Naṇa yuvā bo ca vassa.",
  "anya-e0801n4:120": "Chaṭṭhiyantā yuvasaddā bhāvakammesu naṇa vā hoti tassa bo ca, yobbanaṁ, vātveva? Yuvattaṁ, yuvatā.",
  "anya-e0801n4:121": "62. Aṇvāditvimo.",
  "anya-e0801n4:122": "Aṇuādīhi chaṭṭhiyantehi bhāve vā imo hoti, aṇimā, laghimā, mahimā, (garimā), kasimā, vātveva? Aṇuttaṁ aṇutā.",
  "anya-e0801n4:123": "63. Bhāvā tena nibbatte.",
  "anya-e0801n4:124": "Bhāvavācakā saddā tena nibbatte-bhidheyye imo hoti, pākena nibbatta pāṇimaṁ, sekimaṁ.",
  "anya-e0801n4:125": "64. Taratamissikiyiṭṭhātisaye.",
  "anya-e0801n4:126_0": "Atisaye vattamānato hontete paccayā, atisayena pāpo pāpataro, pāpatamo, pāpissiko,",
  "anya-e0801n4:126_1": "pāpiyo, pāpiṭṭho, itthiyaṁ pāpatarā. Atisayantāpi atisayappaccayo, atisayena pāpiṭṭho pāpiṭṭhataro.",
  "anya-e0801n4:127": "65. Tannissite llo.",
  "anya-e0801n4:128": "Dutiyantā llappaccayo hoti nissitatthe, vedaṁ nissitaṁ vedallaṁ, duṭṭhu nissitaṁ duṭṭhullaṁ. Ille-saṅkhārillaṁ.",
  "anya-e0801n4:129": "66. Tassa vikārāvayavesu ṇa ṇika ṇeyyamayā.",
  "anya-e0801n4:130_0": "Pakatiyā uttaramavatthantaraṁ vikāro, chaṭṭhiyantā nāmasmā vikāre-vayave ca ṇādayo",
  "anya-e0801n4:130_1": "honti bahulaṁ, ṇa-āyasaṁ bandhanaṁ, odumbaraṁ, paṇṇaṁ, odumbaraṁ bhasmaṁ, kāpotaṁ",
  "anya-e0801n4:130_2": "maṁsaṁ, kāpotaṁ satthi. Ṇika-kappāsikaṁ vatthaṁ. Ṇeyya-eṇeyyaṁ maṁsaṁ, eṇeyyaṁ satthi.",
  "anya-e0801n4:130_3": "Koseyyaṁ vatthaṁ. Maya-tiṇamayaṁ, dārumayaṁ, naḷamayaṁ, mattikāmayaṁ. “Aññasmi”nti",
  "anya-e0801n4:130_4": "(4.121) gunnaṁ karīsepi mayo, gomayaṁ.",
  "anya-e0801n4:131": "67. Jatuto saṇa vā.",
  "anya-e0801n4:132_0": "Chaṭṭhiyantā nāmasmā jatuto vikārāvayavesu saṇa vā hoti. Jatuno vikāro jātusaṁ jatumayaṁ.",
  "anya-e0801n4:132_1": "“Lopo”ti (4.123) bahulaṁ paccayalopopi phalapupphamūlesu vikārāvayavesu, piyālassa",
  "anya-e0801n4:132_2": "phalāni piyālāni, mallikāya pupphāni mallikā, usirassa mūlaṁ usīraṁ, taṁ saddena vā tadabhidhānaṁ.",
  "anya-e0801n4:133": "68. Samūhe kaṇa ṇa ṇikā.",
  "anya-e0801n4:134_0": "Chaṭṭhiyantā samūhe kaṇa ṇa ṇikā honti gottappaccayantā. Kaṇa-rājaññakaṁ, mānussakaṁ,",
  "anya-e0801n4:134_1": "ukkhādīhi-okkhakaṁ, oṭṭhakaṁ, orabbhakaṁ, rājakaṁ, rājaputtakaṁ, hatthikaṁ, dhenukaṁ.",
  "anya-e0801n4:134_2": "Ṇa-kākaṁ, bhikkhaṁ. Acittā ṇika-āpūpikaṁ, saṁkulikaṁ.",
  "anya-e0801n4:135": "69. Janādīhi tā.",
  "anya-e0801n4:136_0": "Janādīhi chaṭṭhiyantehi samūhe tā hoti. Janatā, gajatā, bandhutā, gāmatā, sahāyatā,",
  "anya-e0801n4:136_1": "nāgaratā. Tāntā sabhāvato itthiliṅgā, ‘madanīya’nti karaṇe-dhikaraṇe vā anīyena siddhaṁ.",
  "anya-e0801n4:136_2": "‘Dhūmāyitatta’nti ktāntā nāmadhātuto ktena siddhaṁ.",
  "anya-e0801n4:137": "70. Iyo hite.",
  "anya-e0801n4:138": "Chaṭṭhiyantā hite iyo hoti. Upādāniyaṁ, aññatrāpi samānodare sayito sodariyo.",
  "anya-e0801n4:139": "71. Cakkhvādito sso.",
  "anya-e0801n4:140": "Chaṭṭhiyantehi cakkhuādīhi hite sso hoti, cakkhussaṁ, āyussaṁ.",
  "anya-e0801n4:141": "72. Ṇyo tattha sādhu.",
  "anya-e0801n4:142": "Sattamyantā tattha sādhūti asmiṁ atthe ṇyo hoti. Sabbho, pārisajjo. Sādhūti kusalo yoggo hito vā. Aññatrāpi rathaṁ vahatīti racchā.",
  "anya-e0801n4:143": "73. Kammā niya ññā.",
  "anya-e0801n4:144": "Sattamyantā kammasaddā tattha sādhūbhi asmiṁ atthe niya ññā honti. Kamme sādhu kammaniyaṁ, kammaññaṁ.",
  "anya-e0801n4:145": "74. Kathāditviko.",
  "anya-e0801n4:146": "Kathādīhi sattamyantehi tattha sādhūti asmiṁ atthe iko hoti. Kathiko, dhammakathiko, saṅgāmiko pavāsiko, upavāsiko.",
  "anya-e0801n4:147": "75. Pathādīhi ṇeyyo.",
  "anya-e0801n4:148": "Pathādīhi sattamyantehi tattha sādhūti asmiṁ atthe ṇe-yyo hoti, pātheyyaṁ sāpateyyaṁ (ātitheyyaṁ).",
  "anya-e0801n4:149": "76. Dakkhiṇāyārahe.",
  "anya-e0801n4:150": "Dakkhiṇāsaddato arahatthe ṇeyyo hoti, dakkhiṇaṁ arahatīti dakkhiṇeyyo.",
  "anya-e0801n4:151": "77. Rāyo tumantā.",
  "anya-e0801n4:152": "Tumantato arahatthe rāyo hoti. Ghātetāyaṁ vā ghātetuṁ, jāpetāyaṁ vā jāpetuṁ, pabbājetāyaṁ vā pabbājetuṁ.",
  "anya-e0801n4:153": "78. Tametthassatthīti mantu.",
  "anya-e0801n4:154_0": "Paṭhamantā ettha assa atthīti etesvatthesu mantu hoti. Gāvo ettha dese, assa vā purisassa",
  "anya-e0801n4:154_1": "santīti gomā. Atthīti vattamānakālopādānato bhūtāhi bhavissantīhi vā gohi na gomā.",
  "anya-e0801n4:154_2": "Kathaṁ ‘gomā āsi, gomā bhavissatī’ti? Tadāpi vattamānāhiyeva gohi gomā, āsi bhavissatīti",
  "anya-e0801n4:154_3": "padantarā kālantaraṁ, itikaraṇato visayaniyamo –",
  "anya-e0801n4:155": "Pahūte ca pasaṁsāyaṁ, nindāyañcātisāyane;",
  "anya-e0801n4:156": "Niccayoge ca saṁsagge, hontime mantuādayo.",
  "anya-e0801n4:157_0": "Go assoti jātisaddānaṁ dabbābhidhānasāmatthiyā mantvādayo na honti, tathā guṇasaddānaṁ",
  "anya-e0801n4:157_1": "‘seto paṭo’ti, yesantu guṇasaddānaṁ dabbābhidhānasāmatthiyaṁ natthi, tehi honteva",
  "anya-e0801n4:157_2": "‘buddhimā, rūpavā, rasavā, gandhavā, phassavā, saddavā, rasī, rasiko, rūpī, rūpiko,",
  "anya-e0801n4:157_3": "gandhī, gandhiko’ti.",
  "anya-e0801n4:158": "79. Vantvāvaṇṇā.",
  "anya-e0801n4:159": "Paṭhamantato avaṇṇantā mantvātthe vantu hoti. Sīlavā, paññavā, avaṇṇāti kiṁ? Satimā bandhumā.",
  "anya-e0801n4:160": "80. Daṇḍāditvikaī vā.",
  "anya-e0801n4:161_0": "Daṇḍādīhi ika ī honti vā mantvātthe. Bahulaṁ vidhānā kutoci dve honti, kutocekamekaṁva",
  "anya-e0801n4:161_1": "daṇḍiko daṇḍī daṇḍavā, gandhiko gandhī gandhavā, rūpiko rūpī rūpavā. (28) “Uttamīṇeva",
  "anya-e0801n4:161_2": "dhanā iko”, dhaniko, dhanī dhanavā añño. (29) “Asannihite atthā”, atthiko atthī,",
  "anya-e0801n4:161_3": "aññatra atthavā. (30) “Tadantā ca”, puññatthiko, puññatthī, (31) “vaṇṇantā īyeva”",
  "anya-e0801n4:161_4": "brahmavaṇṇī, devavaṇṇī, (32) “hatthadantehi jātiyaṁ”, hatthī, dantī, aññatra hatthavā",
  "anya-e0801n4:161_5": "dantavā. (33) “Vaṇṇato brahmacārimhi”, vaṇṇī brahmacārī, vaṇṇavā añño. (34) “Pokkharādito",
  "anya-e0801n4:161_6": "dese”, pokkharaṇī, uppalinī, kumudinī, bhisinī, muḷālinī, sālukinī, kvacādesepi padumipi",
  "anya-e0801n4:161_7": "paduminī paṇṇaṁ. Aññatra pokkharavā hatthī, (35) “nāvāyiko”, nāviko. (36) “Sukhadukkhā",
  "anya-e0801n4:161_8": "ī”, sukhī, dukkhī. (37) “Sikhādīhi vā”, sikhī, sikhāvā, mālī, mālāvā, sīlī, sīlavā,",
  "anya-e0801n4:161_9": "balī, balavā. (38) “Balā bāhūrupubbā ca”, bāhubalī, ūrubalī.",
  "anya-e0801n4:162": "81. Tapādīhi ssī. Tapādito mantvatthe vā ssī hoti. Tapassī, yasassī, tejassī, manassī, payassī. Vātveva? Yasavā.",
  "anya-e0801n4:163": "82. Mukhādito ro. Mukhādīhi mantvatthero hoti. Mukharo, susiro, ūsaro, madhuro, kharo, kuñjaro, nagaraṁ, (39) “dantassu ca unnabhadante”, danturo.",
  "anya-e0801n4:164": "83. Tundyādīhi bho.",
  "anya-e0801n4:165": "Tundiādīhi mantvatthe bho vā hoti. Tundibho, vaṭibho, valibho. Vātveva? Tundimā.",
  "anya-e0801n4:166": "84. Saddhāditvā.",
  "anya-e0801n4:167": "Saddhādīhi mantvatthea hoti vā. Saddho, pañño, itthiyaṁ saddhā. Vātveva? Paññavā.",
  "anya-e0801n4:168": "85. Ṇo tapā.",
  "anya-e0801n4:169": "Tapā ṇo hoti mantvatthe. Tāpaso, itthiyaṁ tāpasī.",
  "anya-e0801n4:170": "86. Ālvabhijjhādīhi.",
  "anya-e0801n4:171": "Abhijjhādīhi ālu hoti mantvatthe, abhijjhālu, sītālu, dhajālu, dayālu. Vātveva? Dayāvā.",
  "anya-e0801n4:172": "87. Picchāditvilo.",
  "anya-e0801n4:173": "Picchādīhi ilo hoti vā mantvatthe. Picchilo picchavā, phenilo phenavā, jaṭilo jaṭāvā. Kathaṁ ‘vācālo’ti? Nindāyamilassādilope “paro kvacī”ti (1-27).",
  "anya-e0801n4:174": "88. Sīlādito vo.",
  "anya-e0801n4:175": "Sīlādīhi vo hoti vā mantvatthe. Sīlavo sīlavā, kesavo kesavā, (40) “aṇṇā niccaṁ” aṇṇavo. (41) Gāṇḍī rājīhi saññāyaṁ” gāṇḍīvaṁ dhanu, rājīvaṁ paṅkajaṁ.",
  "anya-e0801n4:176": "89. Māyā medhāhi vī.",
  "anya-e0801n4:177": "Etehi dvīhi vī hoti mantvatthe. Māyāvī, medhāvī.",
  "anya-e0801n4:178": "90. Sissare āmyuvāmī. Sasaddā āmyuvāmī honti issare-bhidhāyye mantvatthe. Samassatthīti sāmī, suvāmī.",
  "anya-e0801n4:179": "91. Lakkhyā ṇo a ca. Lakkhīsaddā ṇo hoti mantvatthe a cāntassa. Ṇakārovayavo, lakkhaṇo.",
  "anya-e0801n4:180": "92. Aṅgā no kalyāṇe.",
  "anya-e0801n4:181": "Kalyāṇe gamyamāne aṅgasmā no hoti mantvatthe. Aṅganā.",
  "anya-e0801n4:182": "93. So lomā.",
  "anya-e0801n4:183": "Lomā so hoti mantvatthe. Lomaso, itthiyaṁ, lomasā.",
  "anya-e0801n4:184": "94. Imiyā.",
  "anya-e0801n4:185": "Mantvatthe ima iyā honti bahulaṁ. Puttimo, kittimo, puttiyo, kappiyo, jaṭiyo, hānabhāgiyo, seniyo.",
  "anya-e0801n4:186": "95. To pañcamyā. Pañcamyantā bahulaṁ to hoti vā. Gāmato āgacchati gāmasmā āgacchati, corato bhāyati corehi bhāyati, satthato parihīno satthā parihīno.",
  "anya-e0801n4:187": "96. Ito-tetto kuto.",
  "anya-e0801n4:188": "Tomhi imassa ṭi nipaccate, etassa ṭa eta, kiṁsaddassa kuttañca. Ito imasmā, ato etto etasmā, kuto kasmā.",
  "anya-e0801n4:189": "97. Abhyādīhi. Abhiādīhi to hoti. Abhito, parito, pacchato heṭṭhato.",
  "anya-e0801n4:190": "98. Ādyādīhi. Ādippabhutīhi to vā hoti, ādo ādito, majjhato antato, piṭṭhito, passato, mukhato, yatodakaṁ tadādittaṁ, yaṁ udakaṁ tadevādittanti attho.",
  "anya-e0801n4:191": "99. Sabbādito sattamyā trattā. Sabbādīhi sattamyantehi tratthā vā honti. Sabbatra sabba. Sabbasmiṁ, yatra yattha yasmiṁ. Bahulādhikārā na tumhāmhehi.",
  "anya-e0801n4:192": "100. Katthettha kutrātra kvehidha.",
  "anya-e0801n4:193": "Etesaddā nipaccante. Kasmiṁ kattha, kutra, kva, etasmiṁ, ettha, atra, asmiṁ iha, idha.",
  "anya-e0801n4:194": "101. Dhi sabbā vā. Sattamyantato sabbasmā dhi vā hoti. Sabbadhi, sabbattha.",
  "anya-e0801n4:195": "102. Yā hiṁ. Sattamyantato yato hiṁ vā hoti. Yahiṁ yatra.",
  "anya-e0801n4:196": "103. Tā haṁ ca.",
  "anya-e0801n4:197": "Sattamyantato tato vā haṁ hoti hiṁ ca. Tahaṁ, tahiṁ, tatra.",
  "anya-e0801n4:198": "104. Kuhiṁ kahaṁ.",
  "anya-e0801n4:199": "Kiṁsaddā sattamyantā hiṁ haṁ nipaccante kissa kukā ca. Kuhiṁ, kahaṁ. Kathaṁ ‘kuhiñcana’nti? ‘Canaṁ’ iti nipātantaraṁ ‘kuhiñcī’ti ettha cisaddo viya.",
  "anya-e0801n4:200": "105. Sabbekaññayatehi kāle dā. Etehi sattamyantehi kāle dā hoti. Sabbasmiṁ kāle sabbadā, ekadā, aññadā, yadā, tadā. Kāleti kiṁ? Sabbattha dese.",
  "anya-e0801n4:201": "106. Kadā kudā sadā dhunedāni.",
  "anya-e0801n4:202": "Ete saddā nipaccante. Kasmiṁ kāle kadā, kudā, sabbasmiṁ kāle sadā, imasmiṁ kāle adhunā, idāni.",
  "anya-e0801n4:203": "107. Ajja sajjvaparajjvetarahi karahā.",
  "anya-e0801n4:204_0": "Etesaddā nipaccante. Pakatippaccayo ādeso kālavisesoti sabbametaṁ nipātanā labbhati,",
  "anya-e0801n4:204_1": "imassa ṭo jjo jāhani nipaccate, asmiṁ ahani ajja. Samānassa sabhāvo jju cāhani, samāne",
  "anya-e0801n4:204_2": "ahani sajju. Aparasmā jju, aparasmiṁ ahani aparajju. Imasseto kāle rahi ca, imasmiṁ",
  "anya-e0801n4:204_3": "kāle etarahi. Kiṁsaddassa ko raha cānajjatane, kasmiṁ kāle karaha.",
  "anya-e0801n4:205": "108. Sabbādīhi payāre thā.",
  "anya-e0801n4:206": "Sāmaññassa bhedako viseso pakāro, tattha vattamānehi sabbādīhi thā hoti. Sabbena pakārena sabbathā, yathā, tathā.",
  "anya-e0801n4:207": "109. Kathamitthaṁ.",
  "anya-e0801n4:208": "Ete saddā nipaccante pakāre. Kimimehi thaṁ paccayo, kaita ca tesaṁ yathākkamaṁ, kathaṁ, itthaṁ.",
  "anya-e0801n4:209": "110. Dhā saṅkhyāhi.",
  "anya-e0801n4:210_0": "Saṅkhyāvācīhi pakāre dhā parā hoti. Dvīhi pakārehi, dve vā pakāre karoti dvidhā karoti,",
  "anya-e0801n4:210_1": "bahudhā karoti, ekaṁ rāsiṁ pañcappakāraṁ karoti pañcadhā karoti, pañcappakāramekappakāraṁ",
  "anya-e0801n4:210_2": "karoti ekadhā karoti.",
  "anya-e0801n4:211": "111. Vekā jjhaṁ.",
  "anya-e0801n4:212": "Ekasmā pakare jjhaṁ vā hoti. Ekajjhaṁ karoti, ekadhā, karoti.",
  "anya-e0801n4:213": "112. Dvitīhedhā.",
  "anya-e0801n4:214": "Dvitīhi pakāre edhā vā hoti. Dvedhā, tedhā, dvidhā, tidhā.",
  "anya-e0801n4:215": "113. Tabbati jātiyo.",
  "anya-e0801n4:216": "Pakāravati taṁsāmaññavācakā saddā jātiyo hoti, paṭujātiyo, mudujātiyo.",
  "anya-e0801n4:217": "114. Vārasaṅkhyāya kkhattuṁ.",
  "anya-e0801n4:218": "Vārasambandhiniyā saṅkhyāya kkhattuṁ hoti. Dve vāre bhuñjati dvikkhattuṁ divasassa bhuñjati. Vāraggahaṇaṁ kiṁ? Pañca bhuñjati. Saṅkhyāyāti kiṁ? Pahūte vāre bhuñjati.",
  "anya-e0801n4:219": "115. Katimhā.",
  "anya-e0801n4:220": "Vārasambandhiniyā katisaṅkhyāya kkhattuṁ hoti, kati vāre, bhuñjathi, katikkhattuṁ bhuñjati.",
  "anya-e0801n4:221": "116. Bahumhā dhā ca paccāsattiyaṁ.",
  "anya-e0801n4:222": "Vārasambandhiniyā bahusaṅkhyāya dhā hoti kkhatthuṁ ca, vārānañce paccāsatti hoti, bahudhā divasassa bhuñjati bahukkhattuṁ bhuñjati. Paccāsattiyanti kiṁ? Bahuvāre māsassa bhuñjati.",
  "anya-e0801n4:223": "117. Sakiṁ vā.",
  "anya-e0801n4:224": "Ekaṁ vāramiccasmiṁ atthe sakinti vā nipaccate. Ekavāraṁ bhuñjati sakiṁ bhuñjati, vāti kiṁ? Ekakkhattuṁ bhuñjati.",
  "anya-e0801n4:225": "118. So vīcchappakāresu.",
  "anya-e0801n4:226": "Vīcchāyaṁ pakāre ca so hoti bahulaṁ. Vīcchāyaṁ-khaṇḍaso, bilaso. Pakāre-puthuso, sabbaso.",
  "anya-e0801n4:227": "119. Abhūtatabbhāve karāsabhūyoge vikārā cī.",
  "anya-e0801n4:228_0": "Avatthāvato-vatthantarenābhūtassa tāyāvatthāya bhāvekarāsabhūhi sambandhe sati vikāravācakā",
  "anya-e0801n4:228_1": "cī hoti, adhavalaṁ dhavalaṁ karoti dhavalī karoti, adhavalo dhavalo siyā dhavalī",
  "anya-e0801n4:228_2": "siyā, adhavalo dhavalo bhavati dhavalī bhavati. Abhūta tabbhāveti kiṁ? Ghaṭaṁ karoti,",
  "anya-e0801n4:228_3": "dadhi atthi, ghaṭo bhavati. Karāsabhūyogeti kiṁ? Adhavalodhavalo jāyate. Vikārāti",
  "anya-e0801n4:228_4": "kiṁ? Pakatiyā māhotu, suvaṇṇaṁ kuṇḍalaṁ karoti.",
  "anya-e0801n4:229": "120. Dissantaññepi paccayā.",
  "anya-e0801n4:230_0": "Vuttato-ññepi paccayā dissanti vuttāvuttatthesu. Vividhā mātaro vimātaro, tāsaṁ puttā",
  "anya-e0801n4:230_1": "vemātikā-rikaṇa. Pathaṁ gacchatīti pathāvino-āvī. Issā assa atthīti issukī-ukī. Dhuraṁ",
  "anya-e0801n4:230_2": "vahatīti dhorayho- yhaṇa.",
  "anya-e0801n4:231": "121. Aññasmiṁ.",
  "anya-e0801n4:232": "Vuttato-ññasmimpi atthe vuttappaccayā dissanti. Magadhānaṁ issaro māgadho-dhaṇā. Kāsīti sahassaṁ, tamagghatīti kāsiyo iyo.",
  "anya-e0801n4:233": "122. Sakatthe.",
  "anya-e0801n4:234": "Sakatthepi paccayā dissanti. Hīnako, potako, kiccayaṁ.",
  "anya-e0801n4:235": "123. Lopo.",
  "anya-e0801n4:236": "Paccayānaṁ lopopi dissati. Buddhe ratanaṁ paṇītaṁ, cakkhuṁ suññaṁ attena vā attariyena vāti bhāvappaccayalopo.",
  "anya-e0801n4:237": "124. Sarānamādissāyuvaṇṇassāeo ṇānubandhe.",
  "anya-e0801n4:238": "Sarānamādibhūtā ye akārivaṇṇuvaṇṇā, tesaṁ āeo honti yathākkamaṁṇānubandhe. Rāghavo, venateyyo, meniko, oḷumpiko, dobhaggaṁ. Ṇānubandheti kiṁ? Purātano.",
  "anya-e0801n4:239": "125. Saṁyoge kvaci.",
  "anya-e0801n4:240": "Sarānamādibhūtā ye ayuvaṇṇā, tesaṁ āeo honti kvacideva saṁyogavisaye ṇānubandhe. Decco, koṇḍañño. Kvacīti kiṁ? Kattikeyyo.",
  "anya-e0801n4:241": "126. Majjhe.",
  "anya-e0801n4:242": "Majjhe vattamānānampi ayuvaṇṇānaṁ ā e o honti kvaci. Aḍḍhateyyo, vāseṭṭho.",
  "anya-e0801n4:243": "127. Kosajjājjava pārisajja sohajja maddavārissāsabhājaññatheyya bāhusaccā.",
  "anya-e0801n4:244_0": "Etesaddā nipaccanteṇānubandhe. Kusī tassa bhāvokosajjaṁ, ujuno bhāvo ajjavaṁ, parisāsu",
  "anya-e0801n4:244_1": "sādhu pārisajjo, suhadayova suhajjo, tassa pana bhāvo sohajjaṁ, muduno bhāvo maddavaṁ,",
  "anya-e0801n4:244_2": "isino idaṁ bhāvo vā ārissaṁ, usabhassa idaṁ bhāvo vā āsabhaṁ, ājānīyassa bhāvo so",
  "anya-e0801n4:244_3": "eva vā ājaññaṁ, thenassa bhāvo kammaṁ vā theyyaṁ, bahussatassa bhāvo bāhusaccaṁ,",
  "anya-e0801n4:244_4": "etesu yamalakkhaṇikaṁ, taṁ nipātanā.",
  "anya-e0801n4:245": "128. Manādīnaṁ saka.",
  "anya-e0801n4:246": "Manādīnaṁ saka hoti ṇānubandhe. Manasi bhavaṁ mānasaṁ, dummanaso bhāvo domanassaṁ, somanassaṁ.",
  "anya-e0801n4:247": "129. Uvaṇṇassāvaṅa sare.",
  "anya-e0801n4:248": "Sarādo ṇānubandhe uvaṇṇassāvaṅa hoti. Rāghavo, jambavaṁ.",
  "anya-e0801n4:249": "130. Yamhi gossa ca.",
  "anya-e0801n4:250": "Yakārādo paccaye gossuvaṇṇassa ca avaṅa hoti. Gabyaṁ, bhātabyo.",
  "anya-e0801n4:251": "131. Lopo-vaṇṇivaṇṇānaṁ.",
  "anya-e0801n4:252": "Yakārādo paccaye avaṇṇivaṇṇānaṁ lopo hoti. Dāyajjaṁ, kāruññaṁ, ādhipaccaṁ, deppaṁ. Bahulaṁvidhānā kvaci na hoti kiccayaṁ.",
  "anya-e0801n4:253": "132. Rānubandhe-nta sarādissa.",
  "anya-e0801n4:254": "Anto saro ādimhi yassāvayavassa, tassa lopo hoti rānubandhe. Kittakaṁ, petteyyaṁ.",
  "anya-e0801n4:255": "133. Kisamahatamime kasa mahā.",
  "anya-e0801n4:256": "Kisassa mahato ime kasamahā honti yathākkamaṁ, kasimā, mahimā.",
  "anya-e0801n4:257": "134. Āyussāyasa mantumhi.",
  "anya-e0801n4:258": "Āyussa āyasādeso hoti mantumhi. Āyasmā.",
  "anya-e0801n4:259": "135. Jo vuddhassiyiṭṭhesu.",
  "anya-e0801n4:260": "Vuddhassa jo hoti iyaiṭṭhesu, jeyyo, jeṭṭho.",
  "anya-e0801n4:261": "136. Bāḷhantikapasatthānaṁ sādha neda sā.",
  "anya-e0801n4:262": "Iyaiṭṭhesu bāḷhantikapasatthānaṁ sādha neda sā honti yathākkamaṁ. Sādhiyo, sādhiṭṭho, nediyo, nediṭṭho, seyyo, seṭṭho.",
  "anya-e0801n4:263": "137. Kaṇakanāppayuvānaṁ.",
  "anya-e0801n4:264": "Iyaiṭṭhesu appayuvānaṁ kaṇa kanā honti yathākkamaṁ. Kaṇiyo kaṇiṭṭho, kaniyo kaniṭṭho.",
  "anya-e0801n4:265": "138. Lopo vī mantu vantūnaṁ.",
  "anya-e0801n4:266": "Vī mantu vantūnaṁ lopo hoti iyaiṭṭhesu. Atisayena medhāvī medhiyo, medhiṭṭho, atisayena satimā satiyo, satiṭṭho, atisayena guṇavā guṇiyo, guṇiṭṭho.",
  "anya-e0801n4:267": "139. Ḍe satissa tissa.",
  "anya-e0801n4:268": "Ḍepare satyantassa tikārassa lopo hoti, vīsaṁ sataṁ, tiṁsaṁ sataṁ.",
  "anya-e0801n4:269": "140. Etasseṭa ttake.",
  "anya-e0801n4:270": "Ttake pare etassa eṭa hoti. Ettakaṁ.",
  "anya-e0801n4:271": "141. Ṇikassiyo vā.",
  "anya-e0801n4:272": "Ṇikassa vā iyo hoti, sakyaputtiyo, sakyaputtiko.",
  "anya-e0801n4:273": "142. Adhātussa kā-syādito ghe-ssi.",
  "anya-e0801n4:274_0": "Ghe pare adhātussa yo kakāro, tato pubbassa akārassa bahulaṁ i hoti sace gho na syādito",
  "anya-e0801n4:274_1": "paro hoti. Bālikā, kārikā, adhātussāti kiṁ? Sakā, keti kiṁ? Nandanā, asyāditoti kiṁ?",
  "anya-e0801n4:274_2": "Bahuparibbājakā mathurā, bahucammikāti kakārena syādino byavahitattā siddhaṁ, gheti",
  "anya-e0801n4:274_3": "kiṁ? Bālako, assāti kiṁ? Bahukattukā sālā.",
  "anya-e0801n4:275": "Iti moggallāne byākaraṇe vuttiyaṁ",
  "anya-e0801n4:276": "Ṇādikaṇḍo catuttho."
}