{
  "anya-e1202n9:0": "Mahiyaṅgana thūpakathā",
  "anya-e1202n9:1_0": "17. Tato rājā damiḷehi saddhiṁ yujjhitvā chattadamiḷaṁ gaṇhitvā tatra bahu damiḷe",
  "anya-e1202n9:1_1": "ghātetvā ambatitthaṁ āgantvā ambadamiḷaṁ catūhi māsehi gaṇhi. Tato oruyha mahabbale",
  "anya-e1202n9:1_2": "sattadamiḷe ekāheneva gaṇhi tato antarasobbhe mahākoṭṭha damiḷaṁ-doṇagāme gavara",
  "anya-e1202n9:1_3": "damiḷaṁ-hālakole mahissariya damiḷaṁ-nāḷisobbhe nāḷika damiḷaṁ-dighābhasagallamhi",
  "anya-e1202n9:1_4": "dighābhaya damiḷaṁ gaṇhi. Tato kacchatitthe kiñcisīsa damiḷaṁ catūhi māsehi gaṇhi",
  "anya-e1202n9:1_5": "tato veṭha nagare tāḷa damiḷaṁ, bhāṇakadamiḷañca-vahiṭṭhe vahiṭṭha damiḷaṁ=gāmaṇimhi",
  "anya-e1202n9:1_6": "gāmaṇi damiḷaṁ-kumbugāmamhi kumbu damiḷaṁ-naṇdika gāmamhi naṇdika damiḷaṁ-khāṇugāmamhi",
  "anya-e1202n9:1_7": "khāṇu damiḷaṁ-tambunnagāmake mātula bhāgineyye dve damiḷe gaṇhi tadā-",
  "anya-e1202n9:2": "‘‘Ajānitvā sakaṁ senaṁ-ghātenti sajanā iti,",
  "anya-e1202n9:3": "Sutvāna saccakiriyaṁ-akari tattha bhupati;",
  "anya-e1202n9:4": "Rajjasukhāya vāyāmo-nāyaṁ mama kadāpi ca,",
  "anya-e1202n9:5": "Sambuddhasāsanasseva-ṭhapanāya ayaṁ mama;",
  "anya-e1202n9:6": "Tena saccena me senā-kāyopagata bhaṇḍakaṁ,",
  "anya-e1202n9:7": "Jālavaṇṇaṁva hotūti-taṁ tatheva tadā ahu;’’",
  "anya-e1202n9:8_0": "Evaṁ rājā gaṅgātīre damiḷe ghātesi. Ghātita so sabbe āgantvā vijita nagare pavisiṁsu.",
  "anya-e1202n9:8_1": "Tadā rājā vijita nagaraṁ gaṇhituṁ vīmaṁsanatthāya āgacchantaṁ naṇdhimittaṁ disvā",
  "anya-e1202n9:8_2": "kaṇḍulaṁ muñcesi. Kaṇḍulopi taṁ gaṇhituṁ āgañchi tadā naṇdhimitto hatthetahi ubho",
  "anya-e1202n9:8_3": "dante bāḷhaṁ gahetvā pīḷetvā ukkuṭikaṁ nisīdāpesi. Rājā ubho vimaṁsetvā vijitanagaraṁ",
  "anya-e1202n9:8_4": "āgato. Tato dakkhiṇadvāre yodhānaṁ mahāsaṅgāmo ahosi puratthimadvāre veḷusumano assaṁ",
  "anya-e1202n9:8_5": "āruyha bahū damiḷe ghātesi damiḷā anto pivisitvā dvāraṁ thakesuṁ. Tato rājā yodhe",
  "anya-e1202n9:8_6": "vissajjesi, kaṇḍulahatthi naṇdhimitto suranimmalo ca dakkhiṇadvāre kammaṁ kariṁsu",
  "anya-e1202n9:8_7": "mahāsoṇo goṭhayimbaro theraputtābhayo cāti ime tayo itaresu tīsu dvāresu kammaṁ kariṁsu.",
  "anya-e1202n9:9_0": "Tañca nagaraṁ parikhāttaya parikkhittaṁ, daḷha pākāra gopuraṁ, ayo dvārayuttaṁ ahosi",
  "anya-e1202n9:9_1": "kaṇḍulo jāṇuhi ṭhatvā silā sudhā iṭṭhakā bhiṇditvā ayodvāraṁ pāpuṇi tadā damiḷā gopure",
  "anya-e1202n9:9_2": "ṭhatvā nānāvudhāni khipiṁsu pakka ayoguḷe cevapakkaṭṭhita silesañca hatthipiṭṭhiyaṁ",
  "anya-e1202n9:9_3": "pakkhipiṁsu? Tadā kaṇḍulo vedanaṭṭo udakaṭṭhānaṁ gantvā udake ogāhi. Tadā goṭhayimbaro",
  "anya-e1202n9:9_4": "na idaṁ surāpānaṁ bhavati. Ayodvāra vighāṭanaṁ nāma, gaccha dvāraṁ vighāṭehīti āha.",
  "anya-e1202n9:9_5": "Taṁ sutvā jātābhimāto kuñcanādaṁ katvā udana uggamma thale aṭṭhāsi atha hatthivejjo",
  "anya-e1202n9:9_6": "silesaṁ dhovitvā osadhaṁ akāsi. Tato rājā hatthiṁ āruyha pāṇinā kumbhe parāmasitvā",
  "anya-e1202n9:9_7": "sakala laṅkātale rajjaṁ tava dammīti tosetvā varabhojanaṁ bhojetvā vaṇaṁ sāṭakena",
  "anya-e1202n9:9_8": "veṭhetvā suvammītaṁ katvā vammapiṭṭhiyaṁ mahisacammaṁ sattaguṇaṁ katvā baṇdhitvā",
  "anya-e1202n9:9_9": "tassupari telacammaṁ baṇdhitvā taṁ vissajjesi so asani viyagajjanto gantvā dāṭhāhi",
  "anya-e1202n9:9_10": "padaraṁ vijjhitvā pādena ummāraṁ hani. Dvāraṁ bāhāhi saddhiṁ ayodvāraṁ mahāsaddena",
  "anya-e1202n9:9_11": "bhūmiyaṁ pati. Gopure dabbasambhāraṁ pana hatthipiṭṭhiyaṁ patantaṁ disvā naṇdhimitto",
  "anya-e1202n9:9_12": "bāhāhi paharitvā pavaṭṭesi tadā kaṇḍulo dāṭhāpīḷanaveraṁ chaḍḍhesi.",
  "anya-e1202n9:10_0": "Tato kaṇḍulo attano piṭṭhiṁ ārūhanatthāya naṇdhimittaṁ olokesi. So tayā katamaggena",
  "anya-e1202n9:10_1": "na pavisissāmīti aṭṭhārasa hatthubbedhaṁ pākāraṁ bāhunā paharitvā aṭṭhusahappamāṇaṁ",
  "anya-e1202n9:10_2": "pākārappadesaṁ pātetvā suranimmalaṁ olokesi sopi tena katamaggaṁ anicchanto pākāraṁ",
  "anya-e1202n9:10_3": "laḍḍītvā nagarabbhantare pati goṭhayimbaropi - soṇopi - theraputtābhayopi ekeka dvāraṁ",
  "anya-e1202n9:10_4": "bhiṇditvā pavisiṁsu-tato.",
  "anya-e1202n9:11": "‘‘Hatthi gahetvā rathacakkaṁ-mitto sakaṭa pañjaraṁ,",
  "anya-e1202n9:12": "Nāḷikerataruṁ goṭho-nimmalo khaggamuttamaṁ;",
  "anya-e1202n9:13": "Tālarukkhaṁ mahāsoṇo-theraputto mahāgadaṁ,",
  "anya-e1202n9:14": "Visuṁ visuṁ vīthigatā-damiḷe nattha cuṇṇayuṁ’’;",
  "anya-e1202n9:15_0": "Evaṁ vijitanagaraṁ catūhi māsehi bhiṇditvā damiḷe māretvā tato garilokaṁ nāma gantvā",
  "anya-e1202n9:15_1": "giriya damiḷaṁ aggahesi. Tato mahela nagaraṁ gantvā catūhi māsehi mahela rājānaṁ",
  "anya-e1202n9:15_2": "gaṇhiṁ tato rājā anurudhapuraṁ gacchanto paritokāsapabbate nāma khaṇdhāvāraṁ nivāsetvā",
  "anya-e1202n9:15_3": "tattha taḷākaṁ kāretvā jeṭṭhamūlamāsamhi udakakīḷaṁ kīḷi. Eḷāropi duṭṭhagāmaṇissa",
  "anya-e1202n9:15_4": "āgatabhāvaṁ sutvā amaccehi saddhiṁ mantetvā sve yuddhaṁ karissāmāti nicchayaṁ akāsi",
  "anya-e1202n9:15_5": "punadivase sannaddho mahāpabbata hatthiṁ āruyha mahā balakāya parivuto nikkhami.",
  "anya-e1202n9:15_6": "Gāmaṇīpi mātarā saddhiṁ mantetvā dvattiṁsa bala koṭṭhake kāretvā chattadhare rājarūpake",
  "anya-e1202n9:15_7": "tattha tattha ṭhapesi. Abbhantara koṭṭhake sayaṁ aṭṭhāsi.",
  "anya-e1202n9:16_0": "Tato saṅgāme vattamāne eḷāra rañño dīghajattu nāma mahā yodho khaggaphalakaṁ gahetvā",
  "anya-e1202n9:16_1": "bhūmito aṭṭhārasa hatthaṁ nabhamuggantvā rājarūpaṁ chiṇditvā paṭhamaṁ bala koṭṭhakaṁ",
  "anya-e1202n9:16_2": "bhiṇdi evaṁ sesepi balakoṭṭhake bhiṇditvā mahāgamaṇinā ṭhataṁ balakoṭṭhakaṁ āgami.",
  "anya-e1202n9:16_3": "Tadā suranimmalo rañño parigacchantaṁ disvā attano nāmaṁ sāvetvā taṁ akkosi taṁ sutvā",
  "anya-e1202n9:16_4": "dīghajantu paṭhamaṁ imaṁ māremīti kujjhitvā ākasamabbhuggantvā attanopari otarantaṁ",
  "anya-e1202n9:16_5": "disvā saranimmalo attano phalakaṁ upanāmesi. Itaropi phalakena saddhiṁ taṁ bhiṇdissa",
  "anya-e1202n9:16_6": "mīti cintetvā phalakaṁ pahari. Itaro phalakaṁ muñci, dīghajantu phalakaṁ chiṇdanto",
  "anya-e1202n9:16_7": "bhūmiyaṁ pati. Suranimmalo taṁ sattiyā pahari, phussadevo taṁ khaṇe saṅkhaṁ dhami,",
  "anya-e1202n9:16_8": "asanisaddo viya ahosi ummādappattā viya manussā ahesuṁ. Tato damiḷa senā bhijjittha,",
  "anya-e1202n9:16_9": "eḷāro palāyittha tadāpi bahu damiḷe ghātesuṁ.",
  "anya-e1202n9:17": "‘‘Tattha vāpijalaṁ āsi-hatānaṁ lohitāvilaṁ,",
  "anya-e1202n9:18": "Tasmā kulatthavāpīti-nāmato vissutā ahū;",
  "anya-e1202n9:19": "Carāpetvā tahiṁ bheriṁ-duṭṭhagāmiṇi bhūpati,",
  "anya-e1202n9:20": "Na hanissatu eḷāraṁ-maṁ muñciya paro iti;",
  "anya-e1202n9:21": "Sannaddho sayamāruyha-sannaddhaṁ kaṇḍulaṁ kariṁ,",
  "anya-e1202n9:22": "Eḷāraṁ anubaṇdhanto-dakkhiṇadvāra māgami;",
  "anya-e1202n9:23": "Pure dakkhiṇabhāgamhi-ubho yujjhiṁsu bhūmipā,",
  "anya-e1202n9:24": "Tomaraṁ khipi eḷāro-gāmaṇi taṁ avañcayi;",
  "anya-e1202n9:25": "Vijjhāpesi ca dantehi-taṁ hatthiṁ sakahatthinā,",
  "anya-e1202n9:26": "Tomaraṁ khipi eḷāro-sahatthi tattha so pati;",
  "anya-e1202n9:27": "Tato vijita saṅgāmo-sayoggabalavāhano,",
  "anya-e1202n9:28": "Laṅkā ekātapattaṁ so-katvāna pāvisi puraṁ;’’",
  "anya-e1202n9:29_0": "Atha rājā nagare bheriṁ carāpetvā samantā yojanappamāṇe manusse sannipātetvā eḷāra",
  "anya-e1202n9:29_1": "rañño sarīraṁ mahantaṁ sakkāraṁ kāretvā kūṭāgārena netvā jhāpetvā tattha teciyaṁ",
  "anya-e1202n9:29_2": "kāretvā parihāramadāsi. Ajjapi rājāno taṁ padesampatvā bheriṁ na vādāpenti. Evaṁ",
  "anya-e1202n9:29_3": "duṭṭhagāmaṇi abhaya mahārājā dvattiṁsa damiḷa rājāno māretvā laṅkādīpaṁ ekacchattamakāsi.",
  "anya-e1202n9:30_0": "Yadā duṭṭhagāmaṇi vijitaṁ nagaraṁ gaṇhi tadā dīghajantu yodho eḷāraṁ upasaṅkamitvā",
  "anya-e1202n9:30_1": "attano bhāgineyyassa bhallukassa yodha bhāvaṁ ācikkhitvā idhāgamanatthāya tassa santikaṁ",
  "anya-e1202n9:30_2": "pesesi. Bhallukopi eḷārassa daḍḍhadivasato sattame divase saṭṭhiyā purisa sahassehi",
  "anya-e1202n9:30_3": "saddhiṁ otiṇṇo rañño matabhāvaṁ sutvāpi lajjāya yujjhissāmīti mahātitthato nikkhamitvā",
  "anya-e1202n9:30_4": "kolambahālake nāma gāme khaṇdhāvāraṁ nivesesi. Rājāpi tassā’gamanaṁ sutvā sannaddho",
  "anya-e1202n9:30_5": "kaṇḍulaṁ āruyha yodhaparivuto mahatā balakāyena abhinikkhami. Phussadevopi pañcāvudha",
  "anya-e1202n9:30_6": "sannaddho rañño pacchimāsane nisīdi. Bhallukopi pañcāvudha sannaddho hatthiṁ āruyha",
  "anya-e1202n9:30_7": "rājābhimukho agañchi. Tadā kaṇḍulo tassa vegamaṇdi bhāvatthaṁ sanikaṁ sanikaṁ paccosakaki",
  "anya-e1202n9:30_8": "senāpi hatthinā saddhiṁ tatheva paccosakaki.",
  "anya-e1202n9:31_0": "Rājā phussadevaṁ āha ayaṁ hatthi pubbe aṭṭhavīsatiyā yuddhesu apaccosakakitvā idāni",
  "anya-e1202n9:31_1": "kasmā pana paccosakkatīti. So āhādeva. Amhākameva jayo ayaṁ gajo jayabhūmiṁ avekkhanto",
  "anya-e1202n9:31_2": "paccosakkati jayabhūmiṁ patvā ṭhassatīti? Nāgopi paccosakakitva pura devassa passe",
  "anya-e1202n9:31_3": "mahāvihāra sīmante aṭṭhāsi.",
  "anya-e1202n9:32_0": "Tato bhalluko rājābhimukhā āgantvā rājānaṁ uppaṇḍesi rājāpi khaggatalena mukhaṁ pidhāya",
  "anya-e1202n9:32_1": "taṁ akkosi rañño mukhe vijjhissāmīti saraṁ khipi. So khaggatala māgaccabhūmiyaṁ pati,",
  "anya-e1202n9:32_2": "bhalluko mukhe viddhesmiti saññāya ukkuṭṭhi, akāsi tadā rañño pacchimāsane nisinno",
  "anya-e1202n9:32_3": "phussadevo rañño kuṇḍalaṁ ghaṭento tassa mukhe kaṇḍaṁ pātesi rañño pāde katvā patamānassa",
  "anya-e1202n9:32_4": "jāṇumhi aparena kaṇḍena vijjhitvā rañño sīsaṁ katvā pātesi. Rājā laddhajayo nagaraṁ",
  "anya-e1202n9:32_5": "āgantvā saraṁ āharāpetvā puṅkhena ujukaṁ ṭhapāpetvā taṁ pamāṇaṁ kahāpaṇarāsiṁ katvā",
  "anya-e1202n9:32_6": "phussadevassa adāsi.",
  "anya-e1202n9:33_0": "Evaṁ laṅkārajjaṁ ekacchattaṁ katvā rājā yodhānaṁ yathānurūpaṁ ṭhānantaraṁ adāsi.",
  "anya-e1202n9:33_1": "Theraputtābhayo pana dīyamānaṁ ṭṭhānantaraṁ na gaṇhi kasmā na gaṇhasiti pucchino",
  "anya-e1202n9:33_2": "yuddhaṁ atthi mahārājāti āhaṁ. Idāni ekarajje kate kiṁ nāma yuddhanti pucchite kilesa",
  "anya-e1202n9:33_3": "corehi yujjhissa mīti āha. Rājā punappunaṁ nivāresi sopi punappuna yācitvā rājānuññāya",
  "anya-e1202n9:33_4": "pabbajitvā vipassanāya kammaṁ karonto arahattaṁ patvā pañca khīṇāsavasata parivāro ahosi.",
  "anya-e1202n9:34_0": "Tato rājā attano pāsādatale sirīsayanagato mahatiṁ sampattiṁ oloketvā akkhobhiṇi",
  "anya-e1202n9:34_1": "senāghātaṁ anussari. Anussarantassa rañño mahantaṁ demanassaṁ uppajji sagga maggantarāyo me bhaveyyāti.",
  "anya-e1202n9:35_0": "Tadā piyaṅgudīpe arahanto rañño paricitakkaṁ ñatvā taṁ assāsetuṁ aṭṭha arahante pesse.",
  "anya-e1202n9:35_1": "Te āgantvā āgatabhāvā nivedetvā pāsādatalaṁ abhiruhiṁsu rājā there vaṇditvā āsane",
  "anya-e1202n9:35_2": "nisīdāpetvā āgata kāraṇaṁ pucchi. Therāpi āgata kāraṇaṁ vatvā rañño tena kammunā",
  "anya-e1202n9:35_3": "sagga-mokkhantarāyabhāvaṁ bodhetva pakkamiṁsu rājā tesaṁ vacanaṁ sutvā assāsaṁ paṭilabhitvā",
  "anya-e1202n9:35_4": "vaṇditvā (te vissajjetvā) sirisayanagato puna cintesi.",
  "anya-e1202n9:36_0": "Mātipitaro kho pana mā co kadācipi vinā saṅghena āhāraṁ bhuñjathāti amhehi sapathaṁ",
  "anya-e1202n9:36_1": "kāresuṁ bhikkhusaṅghassa adatvā bhuttaṁ atthi nu kho natthiti cintayanto satisammosena",
  "anya-e1202n9:36_2": "saṅghassa adatvā pātarāsakāle paribhuttaṁ ekaṁyeva maricavaṭṭiṁ addasa. Disvā ca",
  "anya-e1202n9:36_3": "ayuttaṁ mayā kataṁ daṇḍakammaṁ me kātabbantī cintesi atha rājā chattamaṅgala sattāhe",
  "anya-e1202n9:36_4": "vītivatte mahatā rājānubhāvena mahantena kīḷāvidhānena udakakīḷaṁ kīḷituṁ abhisittānaṁ",
  "anya-e1202n9:36_5": "rājunaṁ cārittānu pālanatthañca tissavāpiṁ agamāsi. Rañño sabbaṁ paricchadaṁ upāhanachattāni",
  "anya-e1202n9:36_6": "ca maricavaṭṭi vihāraṭṭhānamhi ṭhapayiṁsu.",
  "anya-e1202n9:37_0": "Tatrāpi thūpaṭṭhāne rājapurisā rañño sadhātukaṁ kuntaṁ ujukaṁ ṭhapesuṁ. Rājā divasabhāgaṁ",
  "anya-e1202n9:37_1": "orodha parivuto kīḷitvā sāyaṇhe jāte nagaraṁ gamissāma kuntaṁ vaḍḍhethāti āha. Rājapurisā",
  "anya-e1202n9:37_2": "kuntaṁ gaṇhantā cāletuṁ nāsakkhiṁsu rājasena, taṁ acchariyaṁ disvā samāgantvā gaṇdhamālādīhi",
  "anya-e1202n9:37_3": "pūjesi rājāpi mahantaṁ acchariyaṁ disvā haṭṭhamānaso samantā ārakkhaṁ saṁvidahitvā nagaraṁ pāvisi.",
  "anya-e1202n9:38_0": "Tato rājā kuntaṁ parikkhipāpetvā cetiyaṁ taṁ parikkhipāpetvā vihārañca kāresi. Vihāro",
  "anya-e1202n9:38_1": "tīhi saṁvaccharehi niṭṭhāsiṁ rājā vihāramahatthāya saṅghaṁ sannipātesi bhikkhūnaṁ",
  "anya-e1202n9:38_2": "satasahassāni bhikkhunīnaṁ navuti sahassāni sannipatiṁsu tasmiṁ samāgame rājā saṅghaṁ",
  "anya-e1202n9:38_3": "vaṇditvā evamāha bhante vissaritvā vinā saṅghena maricavaṭṭikaṁ paribhuñjiṁ tadatthaṁ",
  "anya-e1202n9:38_4": "daṇḍakammaṁ me hotūti-sacetiyaṁ maricavaṭṭiyaṁ vihāraṁ kāresiṁ patigaṇhātu bhante",
  "anya-e1202n9:38_5": "saṅgho sacetiyaṁ vihāranti dakkhiṇodakaṁ pātetvā bhikkhusaṅghassa vihāraṁ adāsi.",
  "anya-e1202n9:39_0": "Vihārassa samantato bhikkhusaṅghassa nisīdanatthāya mahantaṁ maṇḍapaṁ kāresi maṇḍapa",
  "anya-e1202n9:39_1": "pādā abhayavāpiyā jale patiṭṭhitā ahesuṁ. Sesokāse kathācanatthi. Tattha bhikkhusaṅghaṁ",
  "anya-e1202n9:39_2": "nisīdāpetvā sattāhaṁ mahādānaṁ datvā sabbaparikkhāraṁ adāsi. Tattha saṅghattherena",
  "anya-e1202n9:39_3": "laddha parikkhāro satasahassagghanako ahosi.",
  "anya-e1202n9:40": "Evaṁ- ",
  "anya-e1202n9:41": "‘‘Yuddhe dāne ca sūrena-sūrinā ratanattame,",
  "anya-e1202n9:42": "Pasannāmalacittena-sāsanujjotanatthinā;",
  "anya-e1202n9:43": "Raññā kataññunā tena-thūpakārāpanādito,",
  "anya-e1202n9:44": "Vihāramahanantāni - pūjetuṁ ratanattayaṁ;",
  "anya-e1202n9:45": "Pariccattadhanānettha-anagghāni vimuñciya,",
  "anya-e1202n9:46": "Sesāni honti ekāya-ūnā visatikoṭiyo;’’",
  "anya-e1202n9:47": "Evaṁ sapañño bhidūre asāre,",
  "anya-e1202n9:48": "Dehe dhane saṅgamatikkamitvā",
  "anya-e1202n9:49": "Katvāna puññaṁ sukhasādanatthaṁ,",
  "anya-e1202n9:50": "Sāraṁ gahetuṁ satataṁ yateyyāti;"
}