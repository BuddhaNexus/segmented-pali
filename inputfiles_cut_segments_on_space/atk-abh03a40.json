{
  "atk-abh03a40:0": "1. Mūlayamakaṁ",
  "atk-abh03a40:1": "Uddesavāravaṇṇanā",
  "atk-abh03a40:2_0": "1. Mūlayamakaṁ , khandhayamakaṁ, āyatanayamakaṁ, dhātuyamakaṁ, saccayamakaṁ, saṅkhārayamakaṁ,",
  "atk-abh03a40:2_1": "anusayayamakaṁ, cittayamakaṁ, dhammayamakaṁ, indriyayamakanti imesaṁ dasannaṁ yamakānaṁ",
  "atk-abh03a40:2_2": "vasena idaṁ pakaraṇaṁ dasavidhena vibhattanti hi vuttaṁ. Tattha yesaṁ dasannaṁ yamakānaṁ",
  "atk-abh03a40:2_3": "vasena idaṁ pakaraṇaṁ dasavidhena vibhattaṁ, tesañceva imassa ca pakaraṇassa nāmattho",
  "atk-abh03a40:2_4": "tāva evaṁ veditabbo – kenaṭṭhena yamakanti? Yugaḷaṭṭhena. Yugaḷañhi yamakanti vuccati",
  "atk-abh03a40:2_5": "– ‘yamakapāṭihāriyaṁ, yamakasālā’tiādīsu viya. Iti yugaḷasaṅkhātānaṁ yamakānaṁ vasena",
  "atk-abh03a40:2_6": "desitattā imesu dasasu ekekaṁ yamakaṁ nāma. Imesaṁ pana yamakānaṁ samūhabhāvato sabbampetaṁ",
  "atk-abh03a40:2_7": "pakaraṇaṁ yamakanti veditabbaṁ.",
  "atk-abh03a40:3_0": "Tattha mūlavasena pucchāvissajjanaṁ katvā desitattā dasannaṁ tāva sabbapaṭhamaṁ mūlayamakanti",
  "atk-abh03a40:3_1": "vuttaṁ. Tassa uddesavāro, niddesavāroti dve vārā honti . Tesu uddiṭṭhānukkamena niddisitabbattā",
  "atk-abh03a40:3_2": "uddesavāro paṭhamo. Tassa ye keci kusalā dhammā, sabbe te kusalamūlā; ye vā pana",
  "atk-abh03a40:3_3": "kusalamūlā, sabbe te dhammā kusalāti idaṁ yamakaṁ ādi . Tassa kusalākusalamūlasaṅkhātānaṁ",
  "atk-abh03a40:3_4": "dvinnaṁ atthānaṁ vasena atthayamakanti vā, tesaññeva atthānaṁ vasena anulomapaṭilomato",
  "atk-abh03a40:3_5": "pavattapāḷidhammavasena dhammayamakanti vā, anulomapaṭilomato pavattapucchāvasena",
  "atk-abh03a40:3_6": "pucchāyamakanti vā tidhā yamakabhāvo veditabbo. Sesesupi eseva nayo.",
  "atk-abh03a40:4_0": "Idāni imesaṁ yamakānaṁ vasena desite imasmiṁ mūlayamake uddesavārassa tāva nayayamakapucchāatthavārappabhedavasena",
  "atk-abh03a40:4_1": "pāḷivavatthānameva evaṁ veditabbaṁ – kusalattikamātikāya hi ‘kusalā dhammā’ti idaṁ",
  "atk-abh03a40:4_2": "ādipadaṁ nissāya mūlanayo, mūlamūlanayo, mūlakanayo, mūlamūlakanayoti ime cattāro",
  "atk-abh03a40:4_3": "nayā honti. Tesaṁ ekekasmiṁ naye mūlayamakaṁ, ekamūlayamakaṁ, aññamaññamūlayamakanti",
  "atk-abh03a40:4_4": "tīṇi tīṇi yamakāni. Evaṁ catūsu nayesu dvādasa yamakāni, ekekasmiṁ yamake anulomapaṭilomavasena",
  "atk-abh03a40:4_5": "dve dve pucchāti catuvīsati pucchā, ekekāya pucchāya sanniṭṭhānasaṁsayavasena dve",
  "atk-abh03a40:4_6": "dve atthāti aṭṭhacattālīsa atthāti.",
  "atk-abh03a40:5_0": "Tattha ye keci kusalā dhammāti kusalesu ‘‘kusalā nu kho, na kusalā nu kho’’ti sandehābhāvato",
  "atk-abh03a40:5_1": "imasmiṁ pade sanniṭṭhānattho veditabbo. Sabbe te kusalamūlāti ‘‘sabbe te kusalā dhammā",
  "atk-abh03a40:5_2": "kusalamūlā nu kho, nanu kho’’ti evaṁ vimativasena pucchitattā imasmiṁ pade saṁsayattho",
  "atk-abh03a40:5_3": "veditabbo. So ca kho veneyyānaṁ saṁsayaṭṭhāne saṁsayadīpanatthaṁ vutto, tathāgatassa",
  "atk-abh03a40:5_4": "pana saṁsayo nāma natthi. Ito paresupi pucchāpadesu eseva nayo.",
  "atk-abh03a40:6_0": "Yathā ca kusalapadaṁ nissāya ime cattāro nayā, ekekasmiṁ naye tiṇṇaṁ tiṇṇaṁ yamakānaṁ",
  "atk-abh03a40:6_1": "vasena dvādasa yamakāni, ekekasmiṁ yamake dvinnaṁ dvinnaṁ pucchānaṁ vasena catuvīsati",
  "atk-abh03a40:6_2": "pucchā; ekekāya pucchāya dvinnaṁ dvinnaṁ atthānaṁ vasena aṭṭhacattālīsa atthā ca",
  "atk-abh03a40:6_3": "honti. Akusalapadaṁ nissāyapi tatheva. Abyākatapadaṁ nissāyapi tatheva. Tīṇipi padāni",
  "atk-abh03a40:6_4": "ekato katvā niddiṭṭhaṁ nāmapadaṁ nissāyapi tathevāti kusalattikamātikāya catūsu padesu",
  "atk-abh03a40:6_5": "sabbepi soḷasa nayā, aṭṭhacattālīsa yamakāni , channavuti pucchā, dvenavutisataṁ",
  "atk-abh03a40:6_6": "atthā ca uddesavasena vuttāti veditabbā. Ettāvatā mūlavāro nāma paṭhamaṁ uddiṭṭho hoti.",
  "atk-abh03a40:7_0": "Tato paraṁ ye keci kusalā dhammā, sabbe te kusalahetūtiādayo tasseva mūlavārassa",
  "atk-abh03a40:7_1": "vevacanavasena nava vārā uddiṭṭhā. Iti mūlavāro, hetuvāro, nidānavāro, sambhavavāro,",
  "atk-abh03a40:7_2": "pabhavavāro, samuṭṭhānavāro, āhāravāro, ārammaṇavāro, paccayavāro, samudayavāroti",
  "atk-abh03a40:7_3": "sabbepi dasa vārā honti. Tattha mūlavāre āgataparicchedeneva sesesupi nayādayo veditabbāti",
  "atk-abh03a40:7_4": "sabbesupi dasasu vāresu saṭṭhisatanayā, asītiadhikāni cattāri yamakasatāni, saṭṭhiadhikāni",
  "atk-abh03a40:7_5": "navapucchāsatāni, vīsādhikāni ekūnavīsati atthasatāni ca uddiṭṭhānīti veditabbāni.",
  "atk-abh03a40:7_6": "Evaṁ tāva uddesavāre nayayamakapucchāatthavārappabhedavasena pāḷivavatthānameva veditabbaṁ.",
  "atk-abh03a40:8_0": "Mūlaṁ hetu nidānañcāti gāthā dasannampi vārānaṁ uddānagāthā nāma. Tattha mūlādīni",
  "atk-abh03a40:8_1": "sabbānipi kāraṇavevacanāneva. Kāraṇañhi patiṭṭhānaṭṭhena mūlaṁ. Attano phalanipphādanatthaṁ",
  "atk-abh03a40:8_2": "hinoti pavattatīti hetu. ‘Handa, naṁ gaṇhāthā’ti dassentaṁ viya attano phalaṁ nidetīti",
  "atk-abh03a40:8_3": "nidānaṁ. Etasmā phalaṁ sambhotīti sambhavo. Pabhavatīti pabhavo. Samuṭṭhāti ettha",
  "atk-abh03a40:8_4": "phalaṁ, etena vā samuṭṭhātīti samuṭṭhānaṁ. Attano phalaṁ āharatīti āhāro. Appaṭikkhipitabbena",
  "atk-abh03a40:8_5": "attano phalena ālambiyatīti ālambaṇaṁ. Etaṁ paṭicca appaṭikkhipitvā phalaṁ eti pavattatīti",
  "atk-abh03a40:8_6": "paccayo. Etasmā phalaṁ samudetīti samudayo. Evametesaṁ padānaṁ vacanattho veditabbo.",
  "atk-abh03a40:9": "Uddesavāravaṇṇanā.",
  "atk-abh03a40:10": "Niddesavāravaṇṇanā",
  "atk-abh03a40:11_0": "50. Idāni yekeci kusalā dhammātiādinā nayena niddesavāro āraddho. Tattha ye kecīti",
  "atk-abh03a40:11_1": "anavasesavacanaṁ. Kusalā dhammāti kusalattikassa padabhājane vuttalakkhaṇā anavajjasukhavipākā",
  "atk-abh03a40:11_2": "kusalasabhāvā. Sabbe te kusalamūlāti kiṁ te sabbeyeva kusalamūlāti pucchati. Tīṇevakusalamūlānīti",
  "atk-abh03a40:11_3": "na te sabbe kusalamūlāni, alobhādīni pana tīṇi eva kusalamūlānīti attho. Avasesā",
  "atk-abh03a40:11_4": "kusalā dhammā na kusalamūlāti avasesā phassādayo kusalā dhammā kusalamūlāni nāma",
  "atk-abh03a40:11_5": "na honti. Atha vā avasesā phassādayo kusalā dhammāyeva nāma, na kusalamūlānītipi",
  "atk-abh03a40:11_6": "attho. Ye vā pana kusalamūlāti ye vā pana paṭhamapucchāya dutiyapadena kusalamūlāti",
  "atk-abh03a40:11_7": "tayo alobhādayo gahitā. Sabbe te dhammā kusalāti kiṁ te sabbe tayopi dhammā kusalāti",
  "atk-abh03a40:11_8": "pucchati. Āmantāti sabbesampi kusalamūlānaṁ kusalabhāvaṁ sampaṭicchanto āha. Ayaṁ",
  "atk-abh03a40:11_9": "tāva mūlanaye mūlayamakassa attho. Iminā upāyena sabbapucchāsu vissajjananayo veditabbo.",
  "atk-abh03a40:11_10": "Yaṁ pana yattha visesamattaṁ atthi, tadeva vaṇṇayissāma.",
  "atk-abh03a40:12_0": "51. Ekamūlayamake tāva sabbe te kusalamūlena ekamūlāti gaṇanaṭṭhena ekamūlakaṁ aggahetvā",
  "atk-abh03a40:12_1": "samānaṭṭhena gahetabbā. Ayañhettha attho – sabbe te kusalamūlena samānamūlā. Yaṁ",
  "atk-abh03a40:12_2": "phassassa mūlaṁ, tadeva vedanādīnanti. Atha nesaṁ tathābhāvaṁ sampaṭicchanto āmantāti",
  "atk-abh03a40:12_3": "āha. Kusalasamuṭṭhānanti kusalacittasamuṭṭhānarūpaṁ dassitaṁ. Ekamūlanti alobhādinā",
  "atk-abh03a40:12_4": "kusalamūlena samānamūlaṁ . Yatheva hi phassādīnaṁ alobhādayo hetupaccayattā mūlaṁ,",
  "atk-abh03a40:12_5": "tathā taṁ samuṭṭhānarūpassāpi, kusalalakkhaṇābhāvena pana taṁ na kusalaṁ.",
  "atk-abh03a40:13_0": "52. Aññamaññayamake ‘yekeci kusalā’ti apucchitvā yekeci kusalamūlena ekamūlāti pucchā",
  "atk-abh03a40:13_1": "katā. Kasmā? Imināpi byañjanena tassevatthassa sambhavato. Kusalamūlānīti idaṁ purimassa",
  "atk-abh03a40:13_2": "visesanaṁ. ‘Mūlāni yāni ekato uppajjantī’ti hi vuttaṁ, tāni pana kusalamūlānipi honti",
  "atk-abh03a40:13_3": "akusalaabyākatamūlānipi, idha kusalamūlānīti visesadassanatthamidaṁ vuttaṁ. Aññamaññamūlāni",
  "atk-abh03a40:13_4": "cāti aññamaññaṁ hetupaccayena paccayā hontīti attho. Tasseva paṭilomapucchāya ‘sabbe",
  "atk-abh03a40:13_5": "te dhammā kusalamūlena ekamūlā’ti avatvā sabbe te dhammā kusalāti vuttaṁ. Kasmā?",
  "atk-abh03a40:13_6": "Atthavisesābhāvato. Kusalamūlena ekamūlāti hi pucchāya katāya ‘mūlāni yāni ekato",
  "atk-abh03a40:13_7": "uppajjantī’ti heṭṭhā vuttanayeneva vissajjanaṁ kātabbaṁ bhaveyya, evañca sati atthavisesābhāvo",
  "atk-abh03a40:13_8": "hoti. Tasmā tathā akatvā evaṁ pucchā katā. Iminā upāyena mūlamūlanayādīsupi aññamaññamūlayamake",
  "atk-abh03a40:13_9": "pucchāviseso veditabbo.",
  "atk-abh03a40:14_0": "53-55. Mūlamūlanaye sabbe te kusalamūlamūlāti sabbe te kusalamūlasaṅkhātā mūlāti",
  "atk-abh03a40:14_1": "pucchati. Ekamūlamūlāti samānaṭṭhena ekameva mūlamūlaṁ etesanti ekamūlamūlā. Aññamaññamūlamūlāti",
  "atk-abh03a40:14_2": "aññamaññassa mūlaṁ aññamaññamūlaṁ, aññamaññamūlaṁ hetupaccayaṭṭhena mūlaṁ etesanti aññamaññamūlamūlā.",
  "atk-abh03a40:15": "56. Mūlakanaye kusalamūlakāti hetupaccayaṭṭhena kusalaṁ mūlaṁ etesanti kusalamūlakā.",
  "atk-abh03a40:16_0": "57-61. Mūlamūlakanaye kusalamūlamūlakāti kusalānaṁ mūlaṁ kusalamūlaṁ. Hetupaccayaṭṭheneva",
  "atk-abh03a40:16_1": "kusalamūlaṁ mūlaṁ etesanti kusalamūlamūlakāti. Ayaṁ tāva kusalapadaṁ nissāya nayayamakapucchāsu visesattho.",
  "atk-abh03a40:17": "62-73.Akusalapadādīsupi eseva nayo. Ayaṁ pana viseso, ahetukaṁ akusalanti vicikicchāya ceva uddhaccena ca sampayuttaṁ mohaṁ sandhāya vuttaṁ.",
  "atk-abh03a40:18_0": "74-85.Ahetukaṁabyākatanti aṭṭhārasa cittuppādā rūpaṁ, nibbānañca. Abyākatamūlena",
  "atk-abh03a40:18_1": "na ekamūlanti idha pana ṭhapetvā sahetukaabyākatasamuṭṭhānaṁ rūpaṁ, sesaṁ labbhati.",
  "atk-abh03a40:18_2": "Sahetukaabyākatasamuṭṭhānaṁ rūpaṁ abyākatamūlena ekamūlaṁ hoti, taṁ abbohārikaṁ katvā",
  "atk-abh03a40:18_3": "ekato labbhamānakavaseneva cetaṁ vissajjanaṁ kataṁ.",
  "atk-abh03a40:19_0": "86-97.Nāmā dhammāti nāmasaṅkhātā dhammā. Te atthato cattāro arūpino khandhā, nibbānañca.",
  "atk-abh03a40:19_1": "Naveva nāmamūlānīti kusalākusalaabyākatamūlavasena nava mūlāni. Ahetukaṁ nāmaṁ nāmamūlena",
  "atk-abh03a40:19_2": "na ekamūlanti ahetukaṁ sabbampi aṭṭhārasa cittuppādavicikicchuddhaccasampayuttamohanibbānasaṅkhātaṁ",
  "atk-abh03a40:19_3": "nāmaṁ nāmamūlena na ekamūlaṁ . Na hi taṁ tena saddhiṁ uppajjati. Sahetukaṁnāmaṁ nāmamūlenāti",
  "atk-abh03a40:19_4": "padepi sahetukaṁ nāmaṁ nāmamūlenāti attho. Sesaṁ sabbattha uttānatthamevāti.",
  "atk-abh03a40:20": "Mūlavāravaṇṇanā.",
  "atk-abh03a40:21": "98-99. Hetuvārādīsupi imināvupāyena attho veditabbo. Mūlaṁ hetu nidānañcātigāthā yathāniddiṭṭhānaṁ dasannampi vārānaṁ puna uddānavaseneva vuttāti.",
  "atk-abh03a40:22": "Mūlayamakavaṇṇanā."
}