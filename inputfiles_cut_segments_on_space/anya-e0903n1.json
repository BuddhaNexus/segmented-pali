{
  "anya-e0903n1:0": "Nidānavaggapāḷi",
  "anya-e0903n1:1": "Nidānasaṁyutta",
  "anya-e0903n1:2": "Paṭiccasamuppādasutta",
  "anya-e0903n1:3": "Pucchā – tenāvuso bhagavatā…pe… sammāsambuddhena nidānavaggasaṁyutte paṭhamaṁ saṁgītaṁ paṭiccasamuppādasuttaṁ kattha taṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:4_0": "Vissajjanā – sāvatthiyaṁ bhante pañcasate janapadavāsino bhikkhū ārabbha bhāsitaṁ.",
  "anya-e0903n1:4_1": "Pañcasatā bhante janapadavāsino bhikkhū sabbe ugghāṭitaññuno dhutaṅgadharā āraddhavīriyā",
  "anya-e0903n1:4_2": "yuttayogā vipassakā saṇhaṁ sukhumaṁ suññataṁ paccayākāradhammadesanaṁ patthayamānā",
  "anya-e0903n1:4_3": "bhagavantaṁ abhivādetvā bhagavantaṁ parivāretvā nisīdiṁsu. Tasmiṁ vatthusmiṁ ‘‘paṭiccasamuppādaṁ",
  "anya-e0903n1:4_4": "vo bhikkhave desessāmi, taṁ suṇātha sādhukaṁ manasi karotha, bhāsissāmī’’ti evamādinā",
  "anya-e0903n1:4_5": "bhante bhagavatā bhāsitaṁ.",
  "anya-e0903n1:5_0": "Katamo ca bhikkhave paṭiccasamuppādo. Avijjāpaccayā bhikkhave saṅkhārā, saṅkhārapaccayā",
  "anya-e0903n1:5_1": "viññāṇaṁ (peyyāla) jātipaccayā jarāmaraṇaṁ sokaparidevadukkhadomanassupāsā sambhavanti,",
  "anya-e0903n1:5_2": "evametassa kevalassa dukkhandhassa samudayo hoti. Ayaṁ vuccati bhikkhave paṭiccasamuppādo.",
  "anya-e0903n1:6_0": "Avijjāya tveva asesavirāganirodho saṅkhāranirodho (peyyāla) jātinirodhā jarāmaraṇaṁ",
  "anya-e0903n1:6_1": "sokaparidevadukkhadomanassupāyāsā nirujjhanti, evametassa kevalassa dukkhakkhandhassa nirodho hoti –",
  "anya-e0903n1:7": "Vibhaṅgasutta",
  "anya-e0903n1:8": "Pucchā – tatthāvuso dutiyaṁ saṁgītaṁ vibhaṅgasuttaṁ bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:9_0": "Vissajjanā – sāvatthiyaṁ bhante pañcasate janapadavāsino vipañcitaññuno bhikkhū ārabbha",
  "anya-e0903n1:9_1": "bhāsitaṁ. Pañcasatā bhante janapadavāsikā bhikkhū vipañcitaññuno dhutaṅgadharā āraddhavīriyā",
  "anya-e0903n1:9_2": "yuttayogā vissakā saṇhaṁ sukhumaṁ suññatapaṭisaṁyuttaṁ paccayākāradhammadesanaṁ patthayamānā",
  "anya-e0903n1:9_3": "bhagavantaṁ parivāretvā nisīdiṁsu. Tasmiṁ vatthusmiṁ ‘‘paṭicca samuppādaṁ vo bhikkhave",
  "anya-e0903n1:9_4": "dedessāmi vibhajissāmi, taṁ suṇātha sādhukaṁ manasikarotha, bhāsissāmī’’ti evamādinā",
  "anya-e0903n1:9_5": "bhante bhagavatā bhāsitaṁ.",
  "anya-e0903n1:10": "Pañcaverabhayasutta",
  "anya-e0903n1:11": "Pucchā – pañcaverabhayasuttaṁ panāvuso bhagavatā kattha kaṁ ārabbha kathañca bhāsitaṁ.",
  "anya-e0903n1:12_0": "Vissajjanā – sāvatthiyaṁ bhante anāthapiṇḍikaṁ gahapatiṁ ārabbha ‘‘yato kho gahapati",
  "anya-e0903n1:12_1": "ariyasāvakassa pañca bhayāni verāni vūpasantāni honti, catūhi ca sotāpattiyaṅgehi",
  "anya-e0903n1:12_2": "samannāgato hoti, ariyo cassa ñāyo paññāya sudiṭṭho hoti suppaṭividdho, so ākaṅkhamāno",
  "anya-e0903n1:12_3": "attanāva attānaṁ byākareyya khīṇanirayomi khīṇatiracchānayoni khīṇapettivisayo khīṇāpāyaduggativinipāto,",
  "anya-e0903n1:12_4": "sotāpannohamasmi avinipātadhammo niyato sambodhiparāyano’’ti evaṁ kho bhante bhagavatā bhāsitaṁ.",
  "anya-e0903n1:13": "Pucchā – kathañcāvusotattha bhagavatā ariyasāvakassa pañcannaṁ bhayānaṁ verānaṁ vūpasantatā pakāsitā.",
  "anya-e0903n1:14_0": "Vissajjanā – ‘‘katamāni pañca bhayāni verāni vūpasantāni honti. Yaṁ gahapati pāṇātipātī",
  "anya-e0903n1:14_1": "pāṇātipātapaccayā diṭṭhadhammikampi bhayaṁ veraṁ pasavati, samparāyikampi bhayaṁ",
  "anya-e0903n1:14_2": "veraṁ pasavati, cetasikampi dukkhaṁ domanassaṁ paṭisaṁvedayati. Pāṇātipātā ṭiviratassa",
  "anya-e0903n1:14_3": "evaṁ taṁ bhayaṁ veraṁ vūpasantaṁ hotī’’ti evamādinā bhante tattha bhagavatā ariyasāvakassa",
  "anya-e0903n1:14_4": "pañcannaṁ bhayānaṁ verānaṁ vūpasantatā pakāsitā.",
  "anya-e0903n1:15": "Pucchā – kathañcāvuso tattha bhagavatā ariyasāvakassa catūhi sotāpattiyaṅgehi samannāgatatā pakāsitā.",
  "anya-e0903n1:16_0": "Vissajjanā – katamehi catūhi sotāpattiyaṅgehi samannāgato hoti. Idha gahapati ariyasāvako",
  "anya-e0903n1:16_1": "buddhe aveccappasādena samannāgato hoti ‘‘itipiso bhagavā arahaṁ sammāsambuddho vijjācaraṇasampanno",
  "anya-e0903n1:16_2": "sugato lokavidū anuttaropurisadammasārathi satthādevamanussānaṁ buddho bhagavā’’ti",
  "anya-e0903n1:16_3": "evamādinā bhante tattha bhagavatā ariyasāvakassa catūhi sotāpattiyaṅgehi samannāgatatā pakāsitā.",
  "anya-e0903n1:17": "Pucchā – kathañcāvuso tattha bhagavatā ariyasāvakena ariyassa ñāyassa paññāya sudiṭṭhatā suppaṭividdhatā pakāsitā.",
  "anya-e0903n1:18_0": "Vissajjanā – katamo cassa ariyo ñāyo paññāya sudiṭṭho hoti suppaṭividdho. Idha gahapati",
  "anya-e0903n1:18_1": "ariyasāvako paṭiccasamuppādaññeva sādhukaṁ yoniso manasi karoti ‘‘iti imasmiṁ sati",
  "anya-e0903n1:18_2": "idaṁ hoti, imasmiṁ asati idaṁ na hoti, imassuppādā idaṁ uppajjati, imassa nirodhā",
  "anya-e0903n1:18_3": "idaṁ nirujjhati, yadidaṁ avijjāpaccayā (peyyāla) evametassa kevalassa dukkhakkhandhassa",
  "anya-e0903n1:18_4": "nirodho hotī’’ti, evaṁ kho bhante bhagavatā tattha ariyasāvakena ariyassa ñāyassa",
  "anya-e0903n1:18_5": "paññāya sudiṭṭhatā suppaṭividdhatā pakāsitā.",
  "anya-e0903n1:19_0": "Yato kho gahapati ariyasāvakassa imāni pañca bhayāni verāni vūpasantāni honti. Imehi",
  "anya-e0903n1:19_1": "catūhi sotāpattiyaṅgehi samannāgato hoti. Ayañcassa ariyo ñāyo paññāya sudiṭṭho hoti suppaṭividdho–",
  "anya-e0903n1:20": "Dukkhasutta",
  "anya-e0903n1:21": "Pucchā – dukkhasuttaṁ panāvuso bhagavatā kattha kaṁ ārabbha kathañca bhāsitaṁ.",
  "anya-e0903n1:22": "Vissajjanā – sāvatthiyaṁ bhante sambahule bhikkhū ārabbha ‘‘dukkhassa bhikkhave samudayañca atthaṅgamañca desessāmī’’ti evamādinā bhagavatā bhāsitaṁ.",
  "anya-e0903n1:23": "Pucchā – kathañcāvuso tattha bhagavatā dukkhasamudayo pakāsito.",
  "anya-e0903n1:24_0": "Vissajjanā – katamo ca bhikkhave dukkhassa samudayo. Cakkhuñca paṭicca rūpe ca uppajjati",
  "anya-e0903n1:24_1": "cakkhuviññāṇaṁ, tiṇṇaṁ saṅgati phasso, phassapaccayā vedanā, vedanāpaccayā taṇhā.",
  "anya-e0903n1:24_2": "Ayaṁ kho bhikkhave dukkhassa samudayo. Sotañca paṭicca sadde ca uppajjati sotaviññāṇaṁ…pe…",
  "anya-e0903n1:24_3": "ghānañca paṭicca gandhe ca…pe… jivhañca paṭicca rase ca…pe… kāyañca paṭicca phoṭṭhabbe",
  "anya-e0903n1:24_4": "ca…pe… manañca paṭicca dhamme ca uppajjati manoviññāṇaṁ, tiṇṇaṁ saṅgati phasso, phassapaccayā",
  "anya-e0903n1:24_5": "vedanā, vedanāpaccayā taṇhā. Ayaṁ kho bhikkhave dukkhassa samudayoti evaṁkho bhante",
  "anya-e0903n1:24_6": "tattha bhagavatā dukkhassa samudayo pakāsito.",
  "anya-e0903n1:25": "Pucchā – kathañcāvuso tattha bhagavatā dukkhassa atthaṅgamo pakāsito.",
  "anya-e0903n1:26_0": "Vissajjanā – katamo ca bhikkhave dukkhassa atthaṅgamo. Cakkhuñca paṭicca rūpe ca",
  "anya-e0903n1:26_1": "uppajjati cakkhuviññāṇaṁ, tiṇṇaṁ saṅgati phasso, phassapaccayā vedanā, vedanāpaccayā",
  "anya-e0903n1:26_2": "taṇhā, tassāyeva taṇhāya asesavirāganirodhā upādānanirodho upādānanirodhā bhavanirodho,",
  "anya-e0903n1:26_3": "bhavanirodhā jātinirodho, jātinirodhā jarāmaraṇaṁ sokaparidevadukkhadomanassupāyāsā",
  "anya-e0903n1:26_4": "nirujjhanti. Evametassa kevalassa dukkhakkhandhassa nirodho hotīti evamādinā bhante",
  "anya-e0903n1:26_5": "tattha bhagavatā dukkhassa atthaṅgamo pakāsito.",
  "anya-e0903n1:27": "Puttamaṁsūpamasutta",
  "anya-e0903n1:28": "Pucchā – puttamaṁsūpamasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:29_0": "Vissajjanā – sāvatthiyaṁ bhante sambahule adhunā pabbajite bhikkhū ārabbha bhāsitaṁ.",
  "anya-e0903n1:29_1": "Bhagavato ca bhante bhikkhusaṅghassa ca mahālābhasakkāro udapādi, ekacce ca bhante",
  "anya-e0903n1:29_2": "bhikkhū navā acirapabbajitā kulaputtā āhāraṁ apaccavekkhitvā paribhuñjiṁsu. Tasmiṁ",
  "anya-e0903n1:29_3": "bhante vatthusmiṁ ‘‘cattārome bhikkhave āhārā bhūtānaṁ vā sattānaṁ ṭhitiyā sambhavesīnaṁ",
  "anya-e0903n1:29_4": "vā anuggahāya. Katame cattāro kabaḷīkāro āhāro oḷāriko vā sukhumo vā phasso dutiyo",
  "anya-e0903n1:29_5": "manosañcetanā tatiyā viññāṇaṁ catuttha’’nti evaṁ kho bhante bhagavatā bhāsitaṁ.",
  "anya-e0903n1:30": "Pucchā – kathañcāvuso tattha kabaḷīkārassa āhārassa daṭṭhabbākāro bhagavatā pakāsito.",
  "anya-e0903n1:31_0": "Vissajjanā – seyyathāpi bhikkhave dve jāyampatikā parittaṁ sambalaṁ ādāya kantāramaggaṁ",
  "anya-e0903n1:31_1": "paṭipajjeyyuṁ. Tesamassa ekaputtako piyo manāpoti evamādinā bhante tattha bhagavatā",
  "anya-e0903n1:31_2": "kabaḷīkārassa āhārassa daṭṭhabbākāro pakāsito.",
  "anya-e0903n1:32": "Pucchā – kathañcāvuso tattha bhagavatā phassāhārassa daṭṭhabbākāro pakāsito.",
  "anya-e0903n1:33_0": "Vissajjanā – seyyathāpi bhikkhave gāvī niccammā kuṭṭaṁ ce nissāya tiṭṭheyya, ye kuṭṭanissitā",
  "anya-e0903n1:33_1": "pāṇā, te naṁ khādeyyuṁ. Rukkhaṁ ce nissāya tiṭṭheyya. Udakaṁ ce nissāya tiṭṭheyya.",
  "anya-e0903n1:33_2": "Ākāsaṁ ce nissāya tiṭṭheyya, ye ākāsanissitā pāṇā, te naṁ khādeyyunti evamādinā bhante",
  "anya-e0903n1:33_3": "tattha bhagavatā phassassa āhārassa daṭṭhabbākāro vitthāretvā pakāsito.",
  "anya-e0903n1:34": "Evameva khvāhaṁ bhikkhave phassāhāro daṭṭhabboti vadāmi.",
  "anya-e0903n1:35": "Pucchā – kathañcāvuso tattha bhagavatā manosañcetanāhārassa daṭṭhabbākāro pakāsito.",
  "anya-e0903n1:36_0": "Vissajjanā – seyyathāpi bhikkhave aṅgārakāsu sādhikaporisā puṇṇā aṅgārānaṁ vītaccikānaṁ",
  "anya-e0903n1:36_1": "vītadhūmānaṁ. Atha puriso āgaccheyya jīvitukāmo amaritukāmo sukha kāmo dukkhappaṭikūloti",
  "anya-e0903n1:36_2": "evamādinā bhante tattha bhagavatā manosañcetanāhārassa daṭṭhabbākāro vitthārena pakāsito.",
  "anya-e0903n1:37": "Pucchā – kathañcāvuso tattha bhagavatā viññāṇāhārassa daṭṭhabbākāro pakāsito.",
  "anya-e0903n1:38_0": "Vissajjanā – seyyathāpi bhikkhave coraṁ āgucāriṁ gahetvā rañño dasseyyuṁ ‘‘ayaṁ te",
  "anya-e0903n1:38_1": "devacoro āgucārī, imassa yaṁ icchasi, taṁ daṇḍaṁ paṇehī’’ti evamādinā bhante tattha",
  "anya-e0903n1:38_2": "bhagavatā viññāṇāhārassa daṭṭhabbākāro pakāsito.",
  "anya-e0903n1:39": "Susimaparibbājakasutta",
  "anya-e0903n1:40": "Pucchā – tenāvuso bhagavatā…pe… sammāsambuddhena susimaparibbājaka suttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:41_0": "Vissajjanā – rājagahe bhante āyasmantaṁ susimaṁ ārabbha bhāsitaṁ. Āyasmā bhante susimo",
  "anya-e0903n1:41_1": "yāvatako bhikkhūhi saddhiṁ ahosi kathāsallāpo, taṁ sabbaṁ bhagavato ārocesi. Tasmiṁ",
  "anya-e0903n1:41_2": "vatthusmiṁ ‘‘pubbe kho susima dhammaṭṭhitiñāṇaṁ, pacchā nibbāne ñāṇa’’nti evamādinā",
  "anya-e0903n1:41_3": "bhante bhagavatā bhāsitaṁ.",
  "anya-e0903n1:42": "Pucchā – kathañcāvuso tattha bhagavā āyasmato susimattherassa sampatiarahattapattassa anuyogavasena paṭipucchitvā paṭipucchitvā uttari dhammadesanaṁ vitthāretvā desesi.",
  "anya-e0903n1:43_0": "Vissajjanā – jātipaccayā jarāmaraṇanti susima passasīti. Evaṁ bhante. Bhavapaccayā",
  "anya-e0903n1:43_1": "jātīti susima passasīti. Evaṁ bhanteti evamādinā bhante bhagavā tattha āyasmato susimassa",
  "anya-e0903n1:43_2": "sampatiarahattapattassa uttaripi anuyogavasena paṭipucchitvā paṭipucchitvā vitthārato dhammaṁ desesi.",
  "anya-e0903n1:44": "Tassa me bhante bhagavā accayaṁ accayato paṭiggaṇhātu āyatiṁsaṁvarāya–",
  "anya-e0903n1:45": "Abhisamayasaṁyutta",
  "anya-e0903n1:46": "Nakhasikhāsutta",
  "anya-e0903n1:47": "Pucchā – abhisamayasaṁyutte panāvuso paṭhamaṁ saṁgītaṁ nakhasikhāsuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n1:48_0": "Vissajjanā – sāvatthiyaṁ bhante sambahule bhikkhū ārabbha ‘‘taṁ kiṁ maññatha bhikkhave,",
  "anya-e0903n1:48_1": "katamaṁ nu kho bahutaraṁ, yo vāyaṁ mayā paritto nakhasikhāyaṁ paṁsuāropito, ayaṁ",
  "anya-e0903n1:48_2": "vā mahāpathavī’’ti evamādinā bhagavatā bhāsitaṁ.",
  "anya-e0903n1:49": "Dhātusaṁyutta",
  "anya-e0903n1:50": "Caṅkamasutta",
  "anya-e0903n1:51": "Pucchā – dhātusaṁyutte panāvuso caṅkamasuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n1:52_0": "Vissajjanā – rājagahe bhante sambahule bhikkhū ārabbha ‘‘dhātusova bhikkhave sattā",
  "anya-e0903n1:52_1": "saṁsandanti samenti, hīnādhimuttikā hīnādhimuttikehi saddhiṁ saṁsandanti samenti,",
  "anya-e0903n1:52_2": "kalyāṇādhimuttikā kalyāṇādhimuttikehi saddhiṁ saṁsandanti samentī’’ti evamādinā bhagavatā bhāsitaṁ.",
  "anya-e0903n1:53": "Assaddhasaṁsandanasutta",
  "anya-e0903n1:54": "Pucchā – assaddhasaṁsandanasuttaṁ panāvuso bhagavatā kattha kaṁ ārabbha kathañca bhāsitaṁ.",
  "anya-e0903n1:55_0": "Vissajjanā – sāvatthiyaṁ bhante sambahule bhikkhū ārabbha ‘‘dhātusova bhikkhave sattā",
  "anya-e0903n1:55_1": "saṁsandanti samenti, assaddhā assaddhehi saddhiṁ saṁsandanti samenti, ahirikā ahirikehi",
  "anya-e0903n1:55_2": "saddhiṁ saṁsandanti samenti, anottappino. Appassutā. Kusītā. Muṭṭhassatino. Duppaññā",
  "anya-e0903n1:55_3": "duppaññehi saddhiṁ saṁsandanti samentī’’ti evamādinā bhagavatā bhāsitaṁ.",
  "anya-e0903n1:56": "Anamataggasaṁyutta",
  "anya-e0903n1:57": "Pathavīsutta",
  "anya-e0903n1:58": "Pucchā – anamataggasaṁyutte āvuso dutiyaṁ saṁgītaṁ pathavīsuttaṁ kattha kaṁ ārabbha kathañca bhāsitaṁ.",
  "anya-e0903n1:59_0": "Vissajjanā – sāvatthiyaṁ bhante sambahule bhikkhū ārabbha ‘‘anamataggoyaṁ bhikkhave",
  "anya-e0903n1:59_1": "saṁsāro, pubbā koṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ",
  "anya-e0903n1:59_2": "saṁsarataṁ. Seyyathāpi bhikkhave puriso imaṁ mahāpathaviṁ kolaṭṭhimattaṁ kolaṭṭhimattaṁ",
  "anya-e0903n1:59_3": "mattikāguḷikaṁ karitvā nikkhipeyya ‘ayaṁ me piyā, tassa me pitu ayaṁ pitā’ti. Apariyādinnāva",
  "anya-e0903n1:59_4": "bhikkhave tassa purisassa pitupitaro assu. Athāyaṁ mahāpathavī parikkhayaṁ pariyādānaṁ",
  "anya-e0903n1:59_5": "gaccheyya. Taṁ kissahetu, anamataggoyaṁ bhikkhave saṁsāro, pubbā koṭi na paññāyati",
  "anya-e0903n1:59_6": "avijjānīvaraṇānaṁ sattānaṁ taṇhā saṁyojanānaṁ sandhāvataṁ saṁsarataṁ’’ evamādinā bhagavatā bhāsitaṁ.",
  "anya-e0903n1:60": "Evaṁ dīgharattaṁ vo bhikkhave dukkhaṁ paccanubhūtaṁ tibbaṁ paccanubhūtaṁ byasanaṁ paccanubhūtaṁ kaṭasī vaḍḍhitā.",
  "anya-e0903n1:61": "Alameva sabbasaṅkhāresu nibbindituṁ,",
  "anya-e0903n1:62": "Alaṁ virajjituṁ, alaṁ vimuccituṁ,",
  "anya-e0903n1:63": "Assusutta",
  "anya-e0903n1:64": "Pucchā – tatthāvuso tatiyaṁ saṁgītaṁ assusuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n1:65_0": "Vissajjanā – sāvatthiyaṁ bhante sambahuleyeva bhikkhū ārabbha ‘‘taṁ kiṁ maññatha",
  "anya-e0903n1:65_1": "bhikkhave, katamaṁ nu kho bahutaraṁ, yaṁ vā vo iminā dīghena addhunā sandhāvataṁ",
  "anya-e0903n1:65_2": "saṁsarataṁ amanāpasampayogā manāpavippayogā kandantānaṁ rodantānaṁ assu passannaṁ",
  "anya-e0903n1:65_3": "paggharitaṁ, yaṁ vā catūsu mahāsamuddesu udaka’’nti evamādinā bhagavatā bhāsitaṁ.",
  "anya-e0903n1:66": "Sāsapasutta",
  "anya-e0903n1:67": "Pucchā – tatthāvuso chaṭṭhaṁ saṁgītaṁ sāsapasuttaṁ bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:68_0": "Vissajjanā – sāvatthiyaṁ bhante aññataraṁ bhikkhuṁ ārabbha bhāsitaṁ. Aññataro bhante",
  "anya-e0903n1:68_1": "bhikkhu bhagavantaṁ etadavoca ‘‘kīvadīgho nu kho bhante kappo’’ti. Tasmiṁ bhante",
  "anya-e0903n1:68_2": "vatthusmiṁ ‘‘dīgho kho bhikkhu kappo, so na sukaro saṅkhātuṁ ettakāni vassāni itivā,",
  "anya-e0903n1:68_3": "(peyyāla) ettakāni vassasatasahassāni itivāti evamādinā bhagavatā bhāsitaṁ.",
  "anya-e0903n1:69": "Gaṅgāsutta",
  "anya-e0903n1:70": "Pucchā – tenāvuso…pe… sammāsambuddhena anamataggasaṁyutte gaṅgāsuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:71": "Vissajjanā – rājagahe bhante aññataraṁ brāhmaṇaṁ ārabbha bhāsitaṁ. Aññataro bhante brāhmaṇo bhagavantaṁ etadavoca ‘‘kīva-",
  "anya-e0903n1:72_0": "Bahukā nu kho bho gotama kappā abbhatītā atikkantā’’ti. Tasmiṁ bhante vatthusmiṁ",
  "anya-e0903n1:72_1": "‘‘bahukā kho brāhmaṇa kappā abbhatītā atikkantā, te na sukarā saṅkhātuṁ ‘ettakā kappā’",
  "anya-e0903n1:72_2": "iti vā ‘ettakāni kappasatāni’ iti vā ‘ettakāni kappasahassāni’ itivā ‘ettakāni kappasatasahassāni’",
  "anya-e0903n1:72_3": "iti vā’’ti eva mādinā bhagavatā bhāsitaṁ.",
  "anya-e0903n1:73": "Puggalasutta",
  "anya-e0903n1:74": "Pucchā – puggalasuttaṁ panāvuso bhagavatā kattha kaṁ ārabbha kathañca bhāsitaṁ.",
  "anya-e0903n1:75_0": "Vissajjanā – rājagahe bhante sambahule bhikkhū ārabbha ‘‘anamataggoyaṁ bhikkhave",
  "anya-e0903n1:75_1": "saṁsāro, pubbākoṭi na paññāyati avijjā nīvaraṇānaṁ sattānaṁ taṇhāsaṁyojanānaṁ sandhāvataṁ",
  "anya-e0903n1:75_2": "saṁsarataṁ. Ekapuggalassa bhikkhave kappaṁ sandhāvato saṁsarato siyā evaṁ mahā aṭṭhikaṅkalo",
  "anya-e0903n1:75_3": "aṭṭhipuñjo aṭṭhirāsi, yathā yaṁ vepullo pabbato. Sace saṁhārako assa, sambhatañca",
  "anya-e0903n1:75_4": "na vinassetyā’’ti evamādinā bhagavatā bhāsitaṁ.",
  "anya-e0903n1:76": "Duggatasutta, sukhitasutta",
  "anya-e0903n1:77": "Pucchā – tatthāvuso duggatasuttañca sukhitasuttañca bhagavatā kattha kaṁ ārabbha kathañca bhāsitaṁ.",
  "anya-e0903n1:78_0": "Vissajjanā – sāvatthiyaṁ bhante sambahule bhikkhū ārabbha ‘‘anamataggoyaṁ bhikkhave",
  "anya-e0903n1:78_1": "saṁsāro, pubbā koṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ",
  "anya-e0903n1:78_2": "saṁsarataṁ. Yaṁ bhikkhave passeyyātha duggataṁ durūpetaṁ, niṭṭhamettha gantabbaṁ",
  "anya-e0903n1:78_3": "‘amhehipi evarūpaṁ paccanubhūtaṁ iminā dīghena addhunā’ti, yaṁ bhikkhave passeyyātha",
  "anya-e0903n1:78_4": "sukhitaṁ susajjitaṁ,",
  "anya-e0903n1:79": "Niṭṭhamettha gantabbaṁ, ‘‘amhehipi paccanubhūtaṁ iminā dīghena addhunā’’ti evamādinā bhagavatā bhāsitaṁ.",
  "anya-e0903n1:80": "Tiṁsamattasutta",
  "anya-e0903n1:81": "Pucchā – tiṁsamattasuttaṁ panāvuso bhagavatā kattha kaṁ ārabbha kathañca bhāsitaṁ.",
  "anya-e0903n1:82_0": "Vissajjanā – rājagahe bhante tiṁsamatte pāveyyake bhikkhū ārabbha ‘‘anamataggoyaṁ",
  "anya-e0903n1:82_1": "bhikkhave saṁsāro, pubbākoṭi na paññāyati avijjānīvaraṇānaṁ sattānaṁ taṇhāsaṁyojanānaṁ",
  "anya-e0903n1:82_2": "sandhāvataṁ saṁsarataṁ. Taṁ kiṁ maññatha bhikkhave, katamaṁ nu kho bahutaraṁ, yaṁ",
  "anya-e0903n1:82_3": "vā vo iminā dīghena addhunā sandhāvataṁ saṁsarataṁ sīsacchinnānaṁ lohitaṁ passannaṁ",
  "anya-e0903n1:82_4": "paggharitaṁ, yaṁ vā catūsu mahāsamuddesu udaka’’nti evamādinā bhavagatā bhāsitaṁ.",
  "anya-e0903n1:83": "Mātusutta",
  "anya-e0903n1:84": "Pucchā – mātusuttādīni panāvuso chasuttāni bhagavatā kattha kaṁ ārabbha kathañca bhāsitaṁ.",
  "anya-e0903n1:85_0": "Vissajjanā – sāvatthiyaṁ bhante sambahule bhikkhū ārabbha ‘‘anamataggoyaṁ bhikkhave",
  "anya-e0903n1:85_1": "saṁsāro, pubbā koṭi na paññāyati avijjānīvaraṇānaṁ sattānaṁ taṇhāsaṁyojanānaṁ sandhāvataṁ",
  "anya-e0903n1:85_2": "saṁsarataṁ. Na so bhikkhave satto sulabharūpo, yo na mātābhūtapubbo iminā dīghena",
  "anya-e0903n1:85_3": "addhunā. Yo na pitābhūtapubbo. Yo na bhātābhūtapubbo. Yo na bhaginibhūtapubbo. Yo",
  "anya-e0903n1:85_4": "na puttabhūtapubbo. Yo na dhītābhūtapubbo iminā dīghena addhunā’’ti evamādinā bhante bhagavatā bhāsitaṁ.",
  "anya-e0903n1:86": "Kassapasaṁyutta",
  "anya-e0903n1:87": "Candūpamasutta",
  "anya-e0903n1:88": "Pucchā – kassapasaṁyutte panāvuso candūpamasuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n1:89_0": "Vissajjanā – sāvatthiyaṁ bhante sambahule bhikkhū ārabbha ‘‘candūpamā bhikkhave kulāni",
  "anya-e0903n1:89_1": "upasaṅkamatha apakasseva kāyaṁ apakassa cittaṁ niccanavakā kulesu appagabbhā. Seyyathāpi",
  "anya-e0903n1:89_2": "bhikkhave puriso jarudapānaṁ vā olokeyya pabbatavisamaṁ vā nadīviduggaṁ vā apakasseva",
  "anya-e0903n1:89_3": "kāyaṁ apakassa cittaṁ. Evameva kho bhikkhave candūpamā kulāni upasaṅkamatha apakasseva",
  "anya-e0903n1:89_4": "kāyaṁ apakassa cittaṁ niccanavakā kulesu appagabbhā’’ti evamādinā bhagavatā bhāsitaṁ.",
  "anya-e0903n1:90": "Taṁ kiṁ maññatha bhikkhave, kathaṁ rūpā bhikkhu arahati kulāni upasaṅkamituṁ.",
  "anya-e0903n1:91": "Pucchā – kathañcāvuso tattha bhagavatā parisuddhāparisuddha dhammadesanaṁ dassetvā bhikkhūnaṁ ovādo dinno.",
  "anya-e0903n1:92_0": "Vissajjanā – ‘‘taṁ kiṁ maññatha bhikkhave, kathaṁ rūpassa bhikkhuno aparisuddhā dhammadesanā",
  "anya-e0903n1:92_1": "hoti, kathaṁ rūpassa bhikkhuno parisuddhā dhammadesanā hotī’’ti evamādinā parisuddhāparisuddhadhammadesanā",
  "anya-e0903n1:92_2": "vitthārato dassetvā ‘‘kassapena vā hi vo bhikkhave ovadissāmi yo vā panassa kassapasadiso,",
  "anya-e0903n1:92_3": "ovaditehi ca pana vo tathattāya paṭipajjitabba’’nti. Evaṁ kho bhante bhagavato bhikkhūnaṁ ovādo dinno.",
  "anya-e0903n1:93": "Yo hi koci bhikkhave bhikkhu evaṁcitto paresaṁ dhammaṁ deseti ‘‘aho vata me dhammaṁ suṇeyyuṁ, sutvā ca pana dhammaṁ pasīdeyyuṁ, pasannā ca me pasannākāraṁ kareyyuṁ–",
  "anya-e0903n1:94": "Svākkhāto bhagavatā dhammo sandiṭṭhiko akāliko ehi passiko opaneyyiko paccattaṁ veditabbo viññūhi–",
  "anya-e0903n1:95": "Kassapena vā hi vo bhikkhave ovadissāmi yo vā panassa kassapasadiso, ovaditehi ca pana vo tathattāya paṭipajjitabbaṁ–",
  "anya-e0903n1:96": "Kulūpakasutta",
  "anya-e0903n1:97": "Pucchā – tenāvuso bhagavatā…pe… sammāsambuddhena kassapasaṁyutte catutthaṁ kulūpakasuttaṁ kattha kaṁ ārabbha kathañca bhāsitaṁ.",
  "anya-e0903n1:98_0": "Vissajjanā – sāvatthiyaṁ bhante sambahule bhikkhū ārabbha ‘‘taṁ kiṁ maññatha bhikkhave,",
  "anya-e0903n1:98_1": "kathaṁ rūpo bhikkhu arahati kulūpako hotuṁ, kathaṁ rūpo bhikkhu na arahati kulūpako",
  "anya-e0903n1:98_2": "hotu’’nti evamādinā bhagavatā bhāsitaṁ.",
  "anya-e0903n1:99": "Kassapena vā hi vo bhikkhave ovadissāmi yo vā panassa kassapasadiso, ovaditehi ca pana vo tathattāya paṭipajjitabbaṁ.",
  "anya-e0903n1:100": "Dutiya ovādasutta",
  "anya-e0903n1:101": "Pucchā – tatthevāvuso bhagavatā dutiya ovādasuttaṁ kattha kena saddhiṁ kathañca bhāsitaṁ.",
  "anya-e0903n1:102_0": "Vissajjanā – rājagahe bhante āyasmatā mahākassapena saddhiṁ ‘‘ovada kassapa bhikkhū,",
  "anya-e0903n1:102_1": "karohi kassapa bhikkhūnaṁ dhammiṁ kathaṁ, ahaṁ vā kassapa bhikkhū ovadeyyaṁ tvaṁ",
  "anya-e0903n1:102_2": "vā, ahaṁ vā bhikkhūnaṁ dhammiṁ kathaṁ kareyyaṁ tvaṁ vā’’ti evamādinā bhagavatā bhāsitaṁ.",
  "anya-e0903n1:103": "Yassa kassaci bhante saddhā natthi kusalesu dhammesu, hirī natthi. Ottappaṁ natthi. Vīriyaṁ natthi. Paññā natthi kusalesu dhammesu.",
  "anya-e0903n1:104": "Tatiya ovādasutta",
  "anya-e0903n1:105": "Pucchā – tatthevāvuso bhagavatā tatiyaovādasuttaṁ kattha kena saddhiṁ kathañca bhāsitaṁ.",
  "anya-e0903n1:106_0": "Vissajjanā – rājagahe bhante āyasmatāyeva mahākassapena saddhiṁ ‘‘ovada kassapa bhikkhū.",
  "anya-e0903n1:106_1": "Karohi kassapa bhikkhūnaṁ dhammiṁ kathaṁ, ahaṁ vā kassapa bhikkhū ovadeyyaṁ tvaṁ",
  "anya-e0903n1:106_2": "vā. Ahaṁ vā bhikkhūnaṁ dhammaṁ kathaṁ kareyyaṁ tvaṁ vā’’ti evamādinā bhagavatā bhāsitaṁ.",
  "anya-e0903n1:107": "Dubbacā kho bhante etarahi bhikkhū dovacassakaraṇehi dhammehi samannāgatā akkhamā appadakkhiṇaggāhino anusāsaniṁ–",
  "anya-e0903n1:108": "Saddhammappatirūpakasutta",
  "anya-e0903n1:109": "Pucchā – tatthevāvuso bhagavatā pariyosānaṁ saddhammappatirūpakasuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:110_0": "Vissajjanā – sāvatthiyaṁ bhante āyasmantaṁyeva mahākassapaṁ ārabbha bhāsitaṁ. Āyasmā",
  "anya-e0903n1:110_1": "bhante mahākassapo bhagavantaṁ etadevoca ‘‘ko nu kho bhante hetu ko paccayo, yena",
  "anya-e0903n1:110_2": "pubbe appatarāni ceva sikkhāpadāni ahesuṁ, bahutarā ca bhikkhū aññāya saṇṭhahiṁsu.",
  "anya-e0903n1:110_3": "Ko pana bhante hetu ko paccayo, yenetarahi bahutarāni ceva sakkhāpadāni appatarā",
  "anya-e0903n1:110_4": "ca bhikkhū aññāya saṇṭhahantī’’ti. Tasmiṁ bhante vatthusmiṁ ‘‘evañcetaṁ kassapa hoti",
  "anya-e0903n1:110_5": "sattesu hāyamānesu saddhamme antaradhāyamāne bahutarāniceva sikkhāpadāni honti, appatarāca",
  "anya-e0903n1:110_6": "bhikkhū aññāya saṇṭhahantī’’ti evamādinā bhagavatā bhāsitaṁ.",
  "anya-e0903n1:111": "Lābhasakkārasaṁyutta",
  "anya-e0903n1:112": "Mīḷhakasutta",
  "anya-e0903n1:113": "Pucchā – tenāvuso…pe… sammāsambuddhena lābhasakkāraṁyutte pañcamaṁ saṁgītaṁ mīḷhakasuttaṁ kattha kaṁ ārabbha kathañca bhāsitaṁ.",
  "anya-e0903n1:114_0": "Vissajjanā – sāvatthiyaṁ bhante sambahule bhikkhū ārabbha ‘‘dāruṇo bhikkhave lābhasakkārasiloko",
  "anya-e0903n1:114_1": "pharuso antarāyiko anuttarassa yogakkhemassa adhigamāya. Seyyathāpi bhikkhave mīḷhakā",
  "anya-e0903n1:114_2": "gūthādī gūthapūrā puṇṇā gūthassa, purato cassa mahāgūthapuñjo, sā tena aññā mīḷhakā",
  "anya-e0903n1:114_3": "atimaññeyya ‘‘ahamhi gūthādī gūthapūrā puṇṇā gūthassa, purato ca myāyaṁ mahāgūthapuñjo’’ti",
  "anya-e0903n1:114_4": "evamādinā bhagavatā bhāsitaṁ.",
  "anya-e0903n1:115": "Taṁ hi tassa bhikkhave moghapurisassa hoti dīgharattaṁ ahitāya dukkhāya.",
  "anya-e0903n1:116": "Evaṁ dāruṇo kho bhikkhave lābhasakkārasiloko.",
  "anya-e0903n1:117_0": "Tasmātiha bhikkhave evaṁ sikkhitabbaṁ, ‘‘uppannaṁ lābhasakkārasi lokaṁ pajahissāma,",
  "anya-e0903n1:117_1": "na ca no uppanno lābhasakkārasiloko cittaṁ pariyādāya ṭhassabhī’’ti, evañhi kho bhikkhave sikkhitabbaṁ.",
  "anya-e0903n1:118": "Ekaputtakasutta",
  "anya-e0903n1:119": "Pucchā – tattho āvuso porāṇakehi dhammasaṁgāhakehi saṁgītaṁ ekaputtakasuttaṁ kattha kaṁ ārabbhaṁ kathañca bhāsitaṁ.",
  "anya-e0903n1:120_0": "Vissajjanā – sāvatthiyaṁ bhante sambahule bhikkhū ārabbha ‘‘dāruṇo bhikkhave lābhasakkārasiloko",
  "anya-e0903n1:120_1": "kaṭuko pharuso antarāyiko anuttarassa yogakkhemassa adhigamāya, saddhā bhikkhave",
  "anya-e0903n1:120_2": "upāsikā ekaputtakaṁ piyaṁ manāpaṁ evaṁ sammāāyācamānā āyāceyya tādiso tāta bhavāhi,",
  "anya-e0903n1:120_3": "yādiso citto ca gahapati hatthako ca āḷavako’’ti evamādinā bhagavatā bhāsitaṁ.",
  "anya-e0903n1:121": "Esā bhikkhave tulā etaṁ pamāṇaṁ mama sāvakānaṁ upāsakānaṁ yadidaṁ citto ca gahapati hatthako ca āḷavako.",
  "anya-e0903n1:122": "Sace kho tvaṁ tāta agārasmā anagāriyaṁ pabbajasi, tādiso tāta bhavāhi, yādisā sāriputtamoggallānā.",
  "anya-e0903n1:123": "Mā ca kho tvaṁ tāta sekhaṁ appattamānasaṁ lābhasakkārasiloko anupāpuṇātu–",
  "anya-e0903n1:124": "Evaṁ dāruṇo bhikkhave lābhasakkārasiloko kaṭuko pharuso antarāyiko anuttarassa yogakkhemassa adhigamāya.",
  "anya-e0903n1:125": "Ekavītusutta",
  "anya-e0903n1:126": "Pucchā – tattheva āvuso porāṇakehi dhammasaṁgāyakehi saṁgītaṁ ekadhītusuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n1:127_0": "Vissajjanā – sāvatthiyaṁyeva bhante sambahule bhikkhū ārabbha ‘‘dāruṇo bhikkhave",
  "anya-e0903n1:127_1": "lābhasakkārasiloko kaṭuko pharuso antarāyiko anuttarassa yogakkhemassa adhigamāya.",
  "anya-e0903n1:127_2": "Saddhā bhikkhave upāsikā ekaṁ dhītaraṁ piyaṁ manāpaṁ evaṁ sammā āyācamānā āyāceyya",
  "anya-e0903n1:127_3": "‘tādisā ayye bhavāhi, yādisā khujjuttarā ca upāsikā veḷukaṇḍakiyā ca nandamātā’ti.",
  "anya-e0903n1:127_4": "Esā bhikkhave tulā etaṁ pamāṇaṁ mama sāvikānaṁ upāsikānaṁ, yadidaṁ khujjuttarā ca",
  "anya-e0903n1:127_5": "upāsikā veḷukaṇḍakiyā ca nandamātā’’ti evamādinā bhante bhagavatā bhāsitaṁ.",
  "anya-e0903n1:128": "Sace kho tvaṁ ayye agārasmā anagāriyaṁ pabbajasi, bhādisā ayye bhavāhi, yādisā khemā ca bhikkhunī uppalavaṇṇā ca–",
  "anya-e0903n1:129": "Tasmātiha bhikkhave evaṁ sikkhitabbaṁ.",
  "anya-e0903n1:130": "Rāhulasaṁyutta",
  "anya-e0903n1:131": "Pucchā – rāhulasaṁyuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:132_0": "Vissajjanā – sāvatthiyaṁ bhante āyasmantaṁ rāhulaṁ ārabbha bhāsitaṁ. Āyasmā bhante",
  "anya-e0903n1:132_1": "rāhulo bhagavantaṁ etadavoca ‘‘sādhu me bhante bhagavā saṁkhittena dhammaṁ desetu,",
  "anya-e0903n1:132_2": "yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyya’’nti,",
  "anya-e0903n1:132_3": "tasmiṁ bhante vatthusmiṁ ‘‘taṁ kiṁ maññasi rāhula, cakkhuniccaṁ vā aniccaṁ vāti.",
  "anya-e0903n1:132_4": "Aniccaṁ bhante. Yaṁ panāniccaṁ, dukkhaṁ vā taṁ sukhaṁ vāti. Dukkhaṁ bhante. Yaṁ panāniccaṁ",
  "anya-e0903n1:132_5": "dukkhaṁ vipariṇāmadhammaṁ, kallaṁ nu taṁ samanupassituṁ ‘etaṁ mama, eso hamasmi,",
  "anya-e0903n1:132_6": "eso me attā’ti. No hetaṁ bhante’’ti evamādinā bhante bhagavatā bhāsitaṁ.",
  "anya-e0903n1:133": "Lakkhaṇasaṁyutta",
  "anya-e0903n1:134": "Aṭṭhisutta",
  "anya-e0903n1:135": "Pucchā – lakkhaṇasaṁyutte panāvuso porāṇakehi dhammasaṁgāhakattherehi paṭhamaṁ saṁgītaṁ aṭṭhisuttaṁ bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:136_0": "Vissajjanā – rājagahe bhante āyasmantañca lakkhaṇaṁ āyasmantañca mahāmoggallānaṁ",
  "anya-e0903n1:136_1": "ārabbha bhāsitaṁ. Āyasmā bhante lakkhaṇo bhagavatā sammukhe āyasmantaṁ mahāmoggallānaṁ",
  "anya-e0903n1:136_2": "etadavoca ‘‘idhāyasmā mahāmoggallāno gijjhakūṭā pabbatā orohanto aññatarasmiṁ padese",
  "anya-e0903n1:136_3": "sitaṁ pātvākāsi, ko nu kho āvuso moggallāna hetu, ko paccayo sitassa pātukammāyā’’ti.",
  "anya-e0903n1:136_4": "Āyasmā ca bhante mahāmoggallāno ‘‘idhāhaṁ āvuso gijjhakūṭā pabbatā orohanto addasaṁ",
  "anya-e0903n1:136_5": "aṭṭhikasaṅkhalikaṁ vehāsaṁ gacchantiṁ’’ti evamādinā ārocesi. Tasmiṁ bhante vatthusmiṁ",
  "anya-e0903n1:136_6": "‘‘cakkhubhūtā vata bhikkhave sāvakā viharanti, ñāṇabhūtā vata bhikkhave sāvakā viharanti,",
  "anya-e0903n1:136_7": "yatrahi nāma sāvako evarūpaṁ ñassati vā dakkhati vā sakkhiṁ vā karissatī’’ti evamādinā bhagavatā bhāsitaṁ.",
  "anya-e0903n1:137": "Acchariyaṁ vata bho, abbhutaṁ vata bho;",
  "anya-e0903n1:138": "Evarūpopi nāma satto bhavissati.",
  "anya-e0903n1:139": "Piṇḍasutta",
  "anya-e0903n1:140": "Pucchā – tenāvuso jānatā…pe… sammāsambuddhena lakkhaṇasaṁyutte tatiyaṁ saṁgītaṁ piṇḍasuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:141_0": "Vissajjanā – rājagahe bhante āyasmantañca lakkhaṇaṁ āyasmantañca mahāmoggallānaṁ",
  "anya-e0903n1:141_1": "ārabbha bhāsitaṁ. Āyasmā bhante lakkhaṇo bhaggavato sammukhe āyasmantaṁ mahāmoggallānaṁ",
  "anya-e0903n1:141_2": "etadavoca ‘‘idhāyasmā mahāmoggallāno gijjhakūṭā pabbatā orohanto aññatarasmiṁ padese",
  "anya-e0903n1:141_3": "sitaṁ pātvākāsi , ko nukho āvuso moggallānahetu, ko paccayo sitassa pātukammāyā’’ti.",
  "anya-e0903n1:141_4": "Āyasmā ca bhante mahāmoggallāno ‘‘idhāhaṁ āvuso gijjhakūṭā pabbatā orohanto addasaṁ",
  "anya-e0903n1:141_5": "maṁsapiṇḍaṁ vehāsaṁ gacchantaṁ, tamenaṁ gijjhāpi kākāpi kulalāpi anupatitvā anupatitvā",
  "anya-e0903n1:141_6": "vitacchenti virājenti. Sā sudaṁ aṭṭassaraṁ karotī’’ti evamādinā ārocesi. Tasmiṁ bhante",
  "anya-e0903n1:141_7": "vatthusmiṁ ‘‘cakkhubhūtā vata bhikkhave sāvakā viharanti, ñāṇabhūtā vata bhikkhave",
  "anya-e0903n1:141_8": "sāvakā viharanti, yatrahi nāma sāvako evarūpaṁ ñassati vā dakkhati vā sakkhiṁ vā",
  "anya-e0903n1:141_9": "karissatī’’ti evamādinā bhagavatā bhāsitaṁ.",
  "anya-e0903n1:142": "Asilomasutta",
  "anya-e0903n1:143": "Pucchā – tattheva āvuso porāṇakehi dhammasaṁgāhakehi mahātherehi saṁgītaṁ asilomasuttaṁ bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:144_0": "Vissajjanā – rājagahe bhante āyasmantañca lakkhaṇaṁ āyasmantañca mahāmoggallānaṁ",
  "anya-e0903n1:144_1": "ārabbha bhāsitaṁ. Āyasmā bhante lakkhaṇo bhagavato sammukhe āyasmantaṁ mahāmoggallānaṁ",
  "anya-e0903n1:144_2": "etadavoca ‘‘ko nu kho āvuso moggallāna hetu, ko paccayo sitassa pātukammāyā’’ti.",
  "anya-e0903n1:144_3": "Āyasmā ca bhante mahāmoggallānatthero ‘‘idhāhaṁ āvuso gijjhakūṭā pabbatā orohanto",
  "anya-e0903n1:144_4": "addasaṁ asilomaṁ vehāsaṁ gacchantaṁ’’ti evamādinā ārocesi. Tasmiṁ bhante vatthusmiṁ",
  "anya-e0903n1:144_5": "cakkhubhūtā vata bhikkhave sāvakā viharanti, ñāṇabhūtā vata bhikkhave sāvakā viharanti.",
  "anya-e0903n1:144_6": "(Peyyāla) eso bhikkhave satto imasmiṁyeva rājagahe sūkariko ahosī’’ti evamādinā bhagavatā bhāsitaṁ.",
  "anya-e0903n1:145": "Sūcilomasutta",
  "anya-e0903n1:146": "Pucchā – tattheva āvuso porāṇakehi dhammasaṁgāhakamahātherehi saṁgītaṁ sūcilomasuttaṁ bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n1:147": "Vissajjanā – tattheva bhante rājagahe āyasmantañca lakkhaṇaṁ āyasmantañca mahāmoggallānaṁ ārabbha bhāsitaṁ. Āyasmā bhante lakkhaṇo bhagavato sammukhe tatheva avoca.",
  "anya-e0903n1:148_0": "Āyasmā ca bhante mahāmoggallāno tatheva ārocesi. Tasmiṁ bhante vatthusmiṁ ‘‘cakkhubhūtā",
  "anya-e0903n1:148_1": "vata bhikkhave sāvakā viharanti, ñāṇabhūtā vata bhikkhave sāvakā viharanti, (peyyāla)",
  "anya-e0903n1:148_2": "eso bhikkhave satto imasmiṁyeva rājagahe sūto ahosī’’ti evamādinā bhagavatā bhāsitā.",
  "anya-e0903n1:149": "Pāpabhikkhusutta",
  "anya-e0903n1:150": "Pucchā – tattheva āvuso porāṇakehi dhammasaṁgāhakamahātherehi saṁgītāni pāpabhikkhusuttādīni pañcasuttāni bhagavatā kattha kaṁ ārabbha kismiṁ vatthusmiṁ kathañca bhāsitāni.",
  "anya-e0903n1:151_0": "Vissajjanā – rājagahe āyasmantañca lakkhaṇaṁ āyasmantañca mahāmoggallānaṁ ārabbha",
  "anya-e0903n1:151_1": "bhāsitāni. Āyasmā bhante lakkhaṇo bhagavato sammukhe pubbe vuttanayeneva ārocesi.",
  "anya-e0903n1:151_2": "Āyasmā ca bhante mahāmoggallāno ‘‘idhāhaṁ āvuso gijjhakūṭā pabbatā orohanto addasaṁ",
  "anya-e0903n1:151_3": "bhikkhuṁ vehāsaṁ gacchantaṁ. Addasaṁ bhikkhuniṁ vehāsaṁ gacchantiṁ. Addasaṁ sikkhamānaṁ",
  "anya-e0903n1:151_4": "vehāsaṁ gacchantiṁ. Addasaṁ sāmaṇeraṁ vehāsaṁ gacchantaṁ. Addasaṁ sāmaṇeriṁ vehāsaṁ",
  "anya-e0903n1:151_5": "gacchantiṁ. Tassā saṅghāṭipi ādittā sampajjalitā sajotibhūtā, pattopi āditto sampajjalito",
  "anya-e0903n1:151_6": "sajotibhūto, kāyabandhanampi ādittaṁ sampajjalitaṁ sajotibhūtaṁ , kāyopi āditto sampajjalito",
  "anya-e0903n1:151_7": "sajotibhūto, sā sudaṁ aṭṭassaraṁ karotī’’ti evamādinā ārocesi. Tasmiṁ bhante vatthusmiṁ",
  "anya-e0903n1:151_8": "‘‘cakkhubhūtā vata bhikkhave sāvakā viharanti ñāṇabhūtā vata bhikkhave sāvakā viharanti.",
  "anya-e0903n1:151_9": "(Peyyāla). Eso bhikkhave bhikkhu kassapassasammāsambuddhassa pāvacane pāpabhikkhu",
  "anya-e0903n1:151_10": "ahosi. Esā bhikkhave bhikkhunī kassapassa sammāsambuddhassa pāvacane pāpabhikkhunī",
  "anya-e0903n1:151_11": "ahosi. Esā bhikkhave sikkhamānā kassapassa sammāsambuddhassa pāvacane pāpasikkhamānā",
  "anya-e0903n1:151_12": "ahosi. Eso bhikkhave sāmaṇero kassapassasammāsambuddhassa pāvacane pāpasāmaṇero ahosi.",
  "anya-e0903n1:151_13": "Esā bhikkhave sāmaṇerī kassapassa sammāsambuddhassa pāvacane pāpasāmaṇerī ahosī’’ti",
  "anya-e0903n1:151_14": "evamādinā bhagavatā bhāsitāni.",
  "anya-e0903n1:152": "Opammasaṁyutta",
  "anya-e0903n1:153": "Nakhasikhasutta",
  "anya-e0903n1:154": "Pucchā – opammasaṁyutte āvuso porāṇakehi dhammasaṁgāhakamahātherehi saṁgītaṁ nakhasikhasuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n1:155_0": "Vissajjanā – sāvatthiyaṁ bhante sambahule bhikkhū ārabbha ‘‘taṁ kiṁ maññatha bhikkhave,",
  "anya-e0903n1:155_1": "katamaṁ nu kho bahutaraṁ, yo cāyaṁ mayā paritto nakhasikhāyaṁ paṁsu āropito, yā cāyaṁ",
  "anya-e0903n1:155_2": "mahāpathavī’’ti evamādinā bhagavatā bhāsitaṁ.",
  "anya-e0903n1:156": "Taṁ kiṁ maññatha bhikkhave, katamaṁ nu kho bahutaraṁ.",
  "anya-e0903n1:157": "Tasmātiha bhikkhave evaṁ sikkhitabbaṁ.",
  "anya-e0903n1:158": "Āṇisutta",
  "anya-e0903n1:159": "Pucchā – tattheva āvuso porāṇakehi dhammasaṁgāhakamahātherehi saṁgītaṁ āṇisuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n1:160_0": "Vissajjanā – sāvatthiyaṁyeva bhante sambahule bhikkhū ārabbha ‘‘bhūtapubbaṁ bhikkhave",
  "anya-e0903n1:160_1": "dasārahānaṁ ānako nāma mudiṅgo ahosi, tassa dasārahā ānake ghaṭite aññaṁ āṇiṁ odahiṁsu,",
  "anya-e0903n1:160_2": "ahu kho so bhikkhave samayo yaṁ ānakassa mudiṅgassa porāṇaṁ pokkharaphalakaṁ antaradhāyi",
  "anya-e0903n1:160_3": ", āṇisaṅghāṭova avasissī’’ti evamādinā bhagavatā bhāsitaṁ.",
  "anya-e0903n1:161": "Bhikkhusaṁyutta",
  "anya-e0903n1:162": "Navasutta",
  "anya-e0903n1:163": "Pucchā – bhikkhusaṁyutte āvuso bhagavatā navasuttaṁ kattha kaṁ ārabbha kathañca bhāsitaṁ.",
  "anya-e0903n1:164_0": "Vissajjanā – sāvatthiyaṁ bhante aññataraṁ navaṁ bhikkhuṁ ārabbha bhāsitaṁ. Aññataro",
  "anya-e0903n1:164_1": "bhante navo bhikkhu pacchābhattaṁ piṇḍapātapaṭikkanto vihāraṁ pavisitvā apposukko",
  "anya-e0903n1:164_2": "tuṇhībhūto saṅkasāyabhi, na bhikkhūnaṁ veyyāvaccaṁ karoti cīvarakārasamaye tasmiṁ",
  "anya-e0903n1:164_3": "bhante vatthusmiṁ ‘‘mā kho tumhe bhikkhave etassa bhikkhuno ujjhāyitthā eso kho bhikkhave",
  "anya-e0903n1:164_4": "bhikkhu catunnaṁ jhānānaṁ ābhicetasikānaṁ diṭṭhadhamma sukhavihārānaṁ nikāmalābhī",
  "anya-e0903n1:164_5": "akicchalābhī akasiralābhī’’ti evamādinā bhagavatā bhāsitaṁ.",
  "anya-e0903n1:165": "Ahampi kho bhante sakaṁ kiccaṁ karomi,",
  "anya-e0903n1:166": "Eso kho bhikkhave bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī akicchalābhī akasiralābhī –",
  "anya-e0903n1:167": "Nayidaṁ sithilamārabbha, nayidaṁ appena thāmasā;",
  "anya-e0903n1:168": "Nibbānaṁ adhigantabbaṁ, sabbadukkhappamocanaṁ;",
  "anya-e0903n1:169": "Ayañca daharo bhikkhu, ayamuttamapuriso;",
  "anya-e0903n1:170": "Dhāreti antimaṁ dehaṁ, jetvā māraṁ savāhiniṁ–"
}