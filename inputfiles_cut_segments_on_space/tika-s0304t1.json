{
  "tika-s0304t1:0": "2. Vedanāsaṁyuttaṁ",
  "tika-s0304t1:1": "1. Sagāthāvaggo",
  "tika-s0304t1:2": "1. Samādhisuttavaṇṇanā",
  "tika-s0304t1:3_0": "249.Vedanāca pajānātīti saccābhisambodhavasena vuccamānavedanānaṁ pajānanaṁ sātisayasamādhānapubbakanti",
  "tika-s0304t1:3_1": "bhagavatā “samāhito”ti vuttanti āha “upacārena vā appanāya vā samāhito”ti. Vedanāti",
  "tika-s0304t1:3_2": "tissopi vedanā. Dukkhasaccavasenāti dukkhasaccabhāvena, parijānanavasenāti attho.",
  "tika-s0304t1:3_3": "Sambhavanti samudayaṁ taṇhāvijjākammaphassādippabhedaṁ uppattikāraṇaṁ. Tenāha “samudayasaccavasena",
  "tika-s0304t1:3_4": "pajānātī”ti. Yatthāti yaṁnimittaṁ, yaṁ āgamma kāmataṇhāvijjādinirodhā vedanānirodho,",
  "tika-s0304t1:3_5": "tesaṁ ayaṁ nirodho. Nibbānaṁ ārabbha ariyamaggappavattiyā hi nibbānaṁ vedanānirodhoti",
  "tika-s0304t1:3_6": "vutto. Khayaṁ gametīti khayagāmī, taṁ khayagāminaṁ. Chātaṁ vuccati taṇhā kāmānaṁ",
  "tika-s0304t1:3_7": "pātukāmatāvasena pavattanato, accantameva samucchinnattā natthi etasmiṁ chātanti",
  "tika-s0304t1:3_8": "nicchāto. Tenāha “nittaṇho”ti. Sammasanacāravedanāti sammasanūpacāravedanā. Dvīhi",
  "tika-s0304t1:3_9": "padehīti “samāhito sampajāno”ti imehi dvīhi. “Sato”ti pana idaṁ sampajānapadasseva",
  "tika-s0304t1:3_10": "upabrūhananti adhippāyo. Sesehi catūhi catusaccaṁ kathitaṁ, itarehi pana dvīhi catusaccabujjhanameva",
  "tika-s0304t1:3_11": "kathitaṁ. Sabbasaṅgāhikoti sabbasabhāvadhammānaṁ saṅgaṇhanako. Tenāha “catubhūmakadhammaparicchedo vutto”ti.",
  "tika-s0304t1:4": "Samādhisuttavaṇṇanā niṭṭhitā.",
  "tika-s0304t1:5": "2. Sukhasuttavaṇṇanā",
  "tika-s0304t1:6_0": "250. Dukkhaṁ na hotīti adukkhaṁ, sukhaṁ na hotīti asukhaṁ, ma-kāro padasandhikaro.",
  "tika-s0304t1:6_1": "Adukkhamasukhanti vedayitasaddāpekkhāya napuṁsakaniddeso. Saparasantānagate sandhāya",
  "tika-s0304t1:6_2": "ajjhattabahiddhāgahaṇanti āha “attano ca parassa cā”ti. Tena sabbampi vedayitaṁ gahitanti",
  "tika-s0304t1:6_3": "daṭṭhabbaṁ. Nassanasabhāvanti ittarakhaṇatāya bhaṅgato uddhaṁ apassitabbasabhāvaṁ.",
  "tika-s0304t1:6_4": "Paloko bhedo etassa atthīti palokinaṁ. Tenāha “bhijjanasabhāva”nti. Ñāṇena phusitvā",
  "tika-s0304t1:6_5": "phusitvāti pubbabhāge vipassanāñāṇena aniccā pabhaṅgunoti ārammaṇato, uttarakālaṁ",
  "tika-s0304t1:6_6": "asammohato maggaparamparāya phusitvā phusitvā vayaṁ passanto. Virajjatīti maggavirāgena",
  "tika-s0304t1:6_7": "virajjati. Sammasanacāravedanā kathitā āraddhavipassakānaṁ vasena desanāti. Lokiyalokuttarehi",
  "tika-s0304t1:6_8": "ñāṇehi yāthāvato parijānanaṁ paṭivijjhanaṁ ñāṇaphusanaṁ.",
  "tika-s0304t1:7": "Sukhasuttavaṇṇanā niṭṭhitā.",
  "tika-s0304t1:8": "3. Pahānasuttavaṇṇanā",
  "tika-s0304t1:9_0": "251.Sabbampi aṭṭhasatapabhedaṁ taṇhaṁ chindi samucchedapahānavasena pajahi. Tenāha",
  "tika-s0304t1:9_1": "“samucchindī”ti. Yadaggena taṇhā sabbaso samucchinnā, tadaggena sabbānipi saññojanānīti",
  "tika-s0304t1:9_2": "āha “dasavidhampī”tiādi. Sammāti suṭṭhu. Pahānañca nāma upāyena ñāyena pahānanti",
  "tika-s0304t1:9_3": "āha “hetunā kāraṇenā”ti. Dassanābhisamayāti asammohapaṭivedhā. Arahattamaggo hi uppajjamānova",
  "tika-s0304t1:9_4": "sabhāvapaṭicchādakaṁ mohaṁ viddhaṁsento eva pavattati, tena māno yāthāvato diṭṭho",
  "tika-s0304t1:9_5": "nāma hoti, ayamassa dassanābhisamayo. Yathā hi sūriye uṭṭhite andhakāro viddhaṁsiyamāno",
  "tika-s0304t1:9_6": "vihato, evaṁ arahattamagge uppajjamāne so sabbaso pahīno eva hoti, na tasmiṁ santāne",
  "tika-s0304t1:9_7": "patiṭṭhaṁ labhati, ayamassa pahānābhisamayo. Tena vuttaṁ “arahattamaggo hī”tiādi.",
  "tika-s0304t1:9_8": "Kiccavasenāti asammohapaṭivedhasaṅkhātassa dassanakiccassa anipphādanavasena.",
  "tika-s0304t1:10_0": "Ye ime cattāro antāti sambandho. Mariyādantoti mariyādasaṅkhāto anto. Esa nayo sesattayepi.",
  "tika-s0304t1:10_1": "Tesūti catūsu antesu. Aduṁ catutthakoṭisaṅkhātaṁ sabbasseva vaṭṭadukkhassa antaṁ",
  "tika-s0304t1:10_2": "paricchedaṁ arahattamaggena mānassa diṭṭhattā pahīnattā ca akāsīti yojanā. Samussayo attabhāvo.",
  "tika-s0304t1:11_0": "Na riñcatīti na viveceti na vissajjeti. Tenāha “sampajaññaṁ na jahatī”ti, sampajaññaṁ",
  "tika-s0304t1:11_1": "na pariccajatīti attho. Saṅkhyaṁ nopetīti imassa “diṭṭhadhamme anāsavo”ti imassa",
  "tika-s0304t1:11_2": "vasena atthaṁ vadanto “ratto duṭṭho”ti avoca saupādisesanibbānavasena. Saṅkhyaṁ nopetīti",
  "tika-s0304t1:11_3": "vā diṭṭhe-dhamme anāsavo dhammaṭṭho vedagū kāyassa bhedā manusso devoti vā paññattiṁ",
  "tika-s0304t1:11_4": "na upetīti anupādisesanibbānavasenapi attho vattabbo. Ettha ca sukhādīsu vedanāsu",
  "tika-s0304t1:11_5": "yathākkamaṁ rāgānusayādayo kathitāti āha – “imasmiṁ sutte ārammaṇānusayo kathito”ti.",
  "tika-s0304t1:11_6": "Yo hi rāgādi paccayasamavāye atiiṭṭhādīsu uppajjanāraho maggena appahīno, so “rāgānusayo”tiādinā",
  "tika-s0304t1:11_7": "vutto, appahīnattho so maggena pahātabbo, na pariyuṭṭhānābhibhavatthoti.",
  "tika-s0304t1:12": "Pahānasuttavaṇṇanā niṭṭhitā.",
  "tika-s0304t1:13": "4. Pātālasuttavaṇṇanā",
  "tika-s0304t1:14_0": "252. Yattha patiṭṭhā natthi ekantikāti ekantikassa mahato pātassa alanti ayamettha",
  "tika-s0304t1:14_1": "attho adhippetoti āha “natthi ettha patiṭṭhā”ti. Asambhūtatthanti na sambhūtatthaṁ,",
  "tika-s0304t1:14_2": "musāti attho. Soti assutavā puthujjano. Yaṁ taṁ udakaṁ patatīti yojanā. Yasmā samuddapiṭṭhe",
  "tika-s0304t1:14_3": "antarantarā verambhavātasadiso mahāvāto uṭṭhahitvā mahāsamudde udakaṁ uggacchāpeti,",
  "tika-s0304t1:14_4": "taṁ kadāci cakkavāḷābhimukhaṁ, kadāci sinerupādābhimukhaṁ gantvā taṁ patihanati,",
  "tika-s0304t1:14_5": "tasmā vuttaṁ “balavāmukhaṁ mahāsamuddassā”tiādi. Vegena pakkhanditvāti mahatā vātavegena",
  "tika-s0304t1:14_6": "samuddhataṁ teneva vegena pakkhandantañca hutvā. Mahānarakapapāto viyāti yojanāyāmavitthāragambhīrasobbhapapāto",
  "tika-s0304t1:14_7": "viya hoti. Tathārūpānanti tattha vasituṁ samatthānaṁ. Asantanti abhūtaṁ. Atthavasena",
  "tika-s0304t1:14_8": "hi vācā abhūtaṁ nāma.",
  "tika-s0304t1:15_0": "Na patiṭṭhāsīti patiṭṭhaṁ na labhi. Anibaddhanti anibandhanatthaṁ yaṁkiñci. Dubbalañāṇoti",
  "tika-s0304t1:15_1": "ñāṇabalarahito. “Assutavā puthujjano”ti vatvā “sutavā ariyasāvako”ti vuttattā “sotāpanno",
  "tika-s0304t1:15_2": "dhura”nti vuttaṁ. Itaresu ariyasāvakesu vattabbameva natthi. Tesañhi vedanā supariññātā.",
  "tika-s0304t1:15_3": "Balavavipassako…pe… yogāvacaropi vaṭṭati mattaso vedanānaṁ pariññātattā.",
  "tika-s0304t1:16": "Pātālasuttavaṇṇanā niṭṭhitā.",
  "tika-s0304t1:17": "5. Daṭṭhabbasuttavaṇṇanā",
  "tika-s0304t1:18_0": "253.Vipariṇāmanavasenadukkhato daṭṭhabbāti kiñcāpi sukhā, pariṇāmadukkhatā pana sukhavedanāya",
  "tika-s0304t1:18_1": "ekantikāti. Vinivijjhanaṭṭhenāti pīḷanavasena attabhāvassa vijjhanaṭṭhena. Hutvāti",
  "tika-s0304t1:18_2": "paccayasamāgamena uppajjitvā. Tena pākabhāvapubbako attalābho vutto. Abhāvākārenāti",
  "tika-s0304t1:18_3": "bhaṅgupagamanākārena. Tena viddhaṁsabhāvo vutto. Ubhayena udayabbayaparicchinnatāya",
  "tika-s0304t1:18_4": "sikhappattaṁ aniccataṁ dasseti. Svāyaṁ hutvā abhāvākāro itarāsupi vedanāsu labbhateva,",
  "tika-s0304t1:18_5": "adhiko ca pana dvinnaṁ dukkhasabhāvo. Dukkhatāvasena purimānaṁ vedanānaṁ daṭṭhabbatāya",
  "tika-s0304t1:18_6": "dassitattā pacchimāya vedanāya evaṁ daṭṭhabbatā dassitā. Addāti ñāṇagatiyā sacchikatvā",
  "tika-s0304t1:18_7": "adakkhi. Ñāṇagamanañhetaṁ, yadidaṁ dukkhato dassanaṁ. Santasabhāvaṁ sukhadukkhato upasantarūpattā.",
  "tika-s0304t1:19": "Daṭṭhabbasuttavaṇṇanā niṭṭhitā.",
  "tika-s0304t1:20": "6. Sallasuttavaṇṇanā",
  "tika-s0304t1:21_0": "254.Dvīsu janesūti sutavantaassutavantesu dvīsu janesu. Anugatavedhanti pubbe pavattavedhassa",
  "tika-s0304t1:21_1": "anugatavedhaṁ. Balavatarā diguṇā viya hutvā daḷhatarapavattiyā. Evamevāti yathā viddhassa",
  "tika-s0304t1:21_2": "purisassa anuvedhanā balavatarā, evameva. Samādhimaggaphalāni nissaraṇaṁ vikkhambhanasamucchedapaṭippassaddhivasena.",
  "tika-s0304t1:21_3": "Samādhisīsena hettha jhānañca gahitaṁ. So na jānāti anadhigatattā. Nissaraṇanti jānāti",
  "tika-s0304t1:21_4": "anissaraṇameva. Tāsaṁ samadhigatānaṁ sukhadukkhavedanānaṁ. Na vippayutto appahīnakilesattā.",
  "tika-s0304t1:21_5": "Saṅkhātadhammassāti saṅkhāya paññāya pariññātacatukkhandhassa. Tenāha “tulitadhammassā”ti.",
  "tika-s0304t1:21_6": "Imasmimpi sutte purimasutte viya ārammaṇānusayova kathito, so pana tattha vuttanayeneva",
  "tika-s0304t1:21_7": "veditabbo. Anurodhavirodhapahānassa vuttattā khīṇāsavo dhuraṁ. Anāgāmīpi vaṭṭati,",
  "tika-s0304t1:21_8": "tassa virodhappahānaṁ labbhati.",
  "tika-s0304t1:22": "Sallasuttavaṇṇanā niṭṭhitā.",
  "tika-s0304t1:23": "7. Paṭhamagelaññasuttavaṇṇanā",
  "tika-s0304t1:24_0": "255. Saddahitvā gilāne upaṭṭhātabbe maññissantīti yojanā. Tatthāti tasmiṁ ṭhāne.",
  "tika-s0304t1:24_1": "Kammaṭṭhānānuyogo sappāyo yesaṁ te kammaṭṭhānasappāyā, satipaṭṭhānaratāti attho.",
  "tika-s0304t1:24_2": "Aniccataṁ anupassantoti kāyaṁ paṭicca uppannāya vedanāya ca aniccataṁ anupassanto.",
  "tika-s0304t1:24_3": "Vayaṁ anupassantotiādīsupi eseva nayo. Vayanti pana tāya eva khayasaṅkhātaṁ. Virāganti",
  "tika-s0304t1:24_4": "virajjanaṁ. Paṭinissagganti pariccāgapaṭinissaggaṁ, pakkhandanapaṭinissaggampi vā.",
  "tika-s0304t1:25_0": "Āgamanīyapaṭipadāti ariyamaggassa āgamanaṭṭhāniyā pubbabhāgapaṭipadā. Pubbabhāgāyeva",
  "tika-s0304t1:25_1": "na lokuttarā. Sampajaññaṁ pubbabhāgiyameva. Tisso anupassanā pubbabhāgāyeva vipassanāpariyāpannattā.",
  "tika-s0304t1:25_2": "Missakāti lokiyalokuttaramissakā. Bhāvanākālo dassito “nirodhānupassino viharato,",
  "tika-s0304t1:25_3": "paṭinissaggānupassino viharato rāgānusayo pahīyatī”ti vuttattā.",
  "tika-s0304t1:26": "Paṭhamagelaññasuttavaṇṇanā niṭṭhitā.",
  "tika-s0304t1:27": "8-9. Dutiyagelaññasuttādivaṇṇanā",
  "tika-s0304t1:28_0": "256-257.Phassaṁ paṭiccāti ettha phassasīsena phassāyatanānaṁ gahaṇaṁ. Na hi phassāyatanehi",
  "tika-s0304t1:28_1": "vinā phassassa sambhavo. Tenāha “kāyova hi ettha phassoti vutto”ti, phassasīsena",
  "tika-s0304t1:28_2": "vuttoti adhippāyo. Navamaṁ uttānameva heṭṭhā vuttanayattā.",
  "tika-s0304t1:29": "Dutiyagelaññasuttādivaṇṇanā niṭṭhitā.",
  "tika-s0304t1:30": "10. Phassamūlakasuttavaṇṇanā",
  "tika-s0304t1:31_0": "258. Sukhavedanāya hitaṁ sukhavedaniyaṁ. So panesa hitabhāvo paccayabhāvenāti āha",
  "tika-s0304t1:31_1": "“sukhavedanāya paccayabhūta”nti. Imasmimpi suttadvayeti imasmiṁ navame dasame ca",
  "tika-s0304t1:31_2": "suttepi. Sammasanacāravedanāti sammasanīyavedanā eva kathitā, na lokuttarāti adhippāyo.",
  "tika-s0304t1:32": "Phassamūlakasuttavaṇṇanā niṭṭhitā.",
  "tika-s0304t1:33": "Sagāthāvaggavaṇṇanā niṭṭhitā.",
  "tika-s0304t1:34": "2. Rahogatavaggo",
  "tika-s0304t1:35": "1. Rahogatasuttavaṇṇanā",
  "tika-s0304t1:36_0": "259.Yaṁkiñci vedayitanti “sukhaṁ dukkhaṁ adukkhamasukha”nti vuttaṁ vedayitaṁ dukkhasmiṁ",
  "tika-s0304t1:36_1": "antogadhaṁ, dukkhanti vattabbataṁ labhati pariyāyenāti attho. Tenāha “taṁ sabbaṁ",
  "tika-s0304t1:36_2": "dukkhanti attho”ti. Yā esātiādīsu yo saṅkhārānaṁ aniccatāsaṅkhāto hutvā abhāvākāro,",
  "tika-s0304t1:36_3": "yā khayasabhāvatā vinassanasabhāvatā jarāya maraṇena cāti dvidhā vipariṇāmanasabhāvatā,",
  "tika-s0304t1:36_4": "etaṁ sandhāya uddissa sabbaṁ vedayitaṁ dukkhanti mayā vuttanti ayaṁ saṅkhepattho.",
  "tika-s0304t1:36_5": "Sāti saṅkhārānaṁ aniccatā. Vedanānampi aniccatā eva saṅkhārasabhāvattā. Tāsaṁ aniccatā",
  "tika-s0304t1:36_6": "ca nāma maraṇaṁ bhaṅgoti katvā tato uttari dukkhaṁ nāma natthīti sabbā vedanā “dukkhā”ti",
  "tika-s0304t1:36_7": "vuttā, yathā “yadaniccaṁ taṁ dukkha”nti ca, “pañcupādānakkhandhā dukkhā”ti ca vuttaṁ.",
  "tika-s0304t1:36_8": "Idaṁ suttapadaṁ. Cattāro āruppāti catasso arūpasamāpattiyo. Etthāti ca etasmiṁ paṭippassaddhivāre.",
  "tika-s0304t1:37": "Rahogatasuttavaṇṇanā niṭṭhitā.",
  "tika-s0304t1:38": "4. Agārasuttavaṇṇanā",
  "tika-s0304t1:39_0": "262.Puratthimāti vibhattilopena niddeso, nissakke vā etaṁ paccattavacanaṁ. Paṭhamajjhānādivasenāti",
  "tika-s0304t1:39_1": "paṭhamadutiyajjhānavasena. Anussativasenāti nidassanamattaṁ aññassapi upacārajjhānaggahitassa",
  "tika-s0304t1:39_2": "savitakkacārassa nirāmisassa sukhassa labbhanato. Tassapi vā paṭhamajjhānādīti ettha",
  "tika-s0304t1:39_3": "ādi-saddena saṅgaho daṭṭhabbo. Kāmahetu dukkhappattānaṁ dukkhavedanā kāmāmisena sāmisā",
  "tika-s0304t1:39_4": "vedanā. Anuttaravimokkhā nāma arahattaphalaṁ. “Kudāssu nāmāhaṁ tadāyatanaṁ upasampajja",
  "tika-s0304t1:39_5": "viharissāmī”ti evaṁ pihaṁ upaṭṭhāpayato tasmiṁ anijjhamāne pihappaccayā uppannadomanassavedanā.",
  "tika-s0304t1:39_6": "Nekkhammanissitā upekkhāvedanā nirāmisā adukkhamasukhā nāma. Savisesaṁ pana dassetuṁ",
  "tika-s0304t1:39_7": "“catutthajjhānavasena uppannā adukkhamasukhavedanā”ti vuttaṁ.",
  "tika-s0304t1:40": "Agārasuttavaṇṇanā niṭṭhitā.",
  "tika-s0304t1:41": "5-8. Paṭhamaānandasuttādivaṇṇanā",
  "tika-s0304t1:42_0": "263-266.Heṭṭhā kathitanayāneva, veneyyajjhāsayato pana tesaṁ desanāti daṭṭhabbaṁ.",
  "tika-s0304t1:42_1": "Etthāti etesu catūsu suttesu. Purimāni dve “paṭhamaṁ jhānaṁ samāpannassa vācā paṭippassaddhā",
  "tika-s0304t1:42_2": "hotī”tiādinā nayena yāva khīṇāsavassa kilesapaṭippassaddhi, tāva desanāya pavattattā",
  "tika-s0304t1:42_3": "“paripuṇṇapassaddhikānī”ti vuttāni. Tāva paripūraṁ katvā adesitattā “pacchimāni upaḍḍhapassaddhikāni,",
  "tika-s0304t1:42_4": "desanāyā”tiādi vuttaṁ.",
  "tika-s0304t1:43": "Paṭhamaānandasuttādivaṇṇanā niṭṭhitā.",
  "tika-s0304t1:44": "9-10. Pañcakaṅgasuttādivaṇṇanā",
  "tika-s0304t1:45_0": "267-268.Daṇḍamuggaraṁ aggasoṇḍamuggaraṁ. Kāḷasuttapakkhipanaṁ kāḷasuttanāḷi. Vāsiādīni",
  "tika-s0304t1:45_1": "pañca aṅgāni assāti pañcakaṅgo. Vatthuvijjāya vuttavidhinā kattabbanissayāni ṭhapetīti",
  "tika-s0304t1:45_2": "thapati. Paṇḍitaudāyitthero, na lāḷudāyitthero. Dvepānandāti aṭṭhakathāya paduddhāro",
  "tika-s0304t1:45_3": "kato – “dvepi mayā ānandā”ti pana pāḷiyaṁ. Pasādakāyasannissitā kāyikā, cetosannissitā",
  "tika-s0304t1:45_4": "cetasikā. Ādhipaccaṭṭhena sukhameva indriyanti sukhindriyaṁ. Upavicāravasenāti rūpādīni",
  "tika-s0304t1:45_5": "upecca vicaraṇavasena. Atīte ārammaṇe. Paccuppanneti addhāpaccuppanne. Evaṁ aṭṭhādhikaṁ sataṁ aṭṭhasataṁ.",
  "tika-s0304t1:46_0": "Pāṭiyekko anusandhīti pucchānusandhiādīhi visuṁ tehi asammisso eko anusandhi. Ekāpi",
  "tika-s0304t1:46_1": "vedanā kathitā “tatra, bhikkhave, sutavā ariyasāvako”ti āharitvā “phassapaccayā vedanā”ti.",
  "tika-s0304t1:46_2": "Yasmā bhagavā catutthajjhānupekkhāvedanaṁ vatvā – “atthānanda, etasmā sukhā aññaṁ",
  "tika-s0304t1:46_3": "sukha”ntiādiṁ vadanto thapatino vādaṁ upatthambheti nāma. Tena hi upekkhāvedanā “sukha”nteva",
  "tika-s0304t1:46_4": "vuttā santasabhāvattā. Abhikkantataranti ativiya kantataraṁ manoramataraṁ. Tenāha",
  "tika-s0304t1:46_5": "“sundaratara”nti. Paṇītataranti padhānabhāvaṁ nītatāya uḷārataraṁ. Tenāha “atappakatara”nti.",
  "tika-s0304t1:46_6": "Sukhanti vuttā paṭipakkhassa suṭṭhu khādanena, sukaraṁ okāsadānamassāti vā. Nirodho",
  "tika-s0304t1:46_7": "sukhaṁ nāma sabbaso udayabbayābhāvato. Tenāha “niddukkhabhāvasaṅkhātena sukhaṭṭhenā”ti.",
  "tika-s0304t1:47_0": "Sukhasmiṁyevāti sukhamicceva paññapeti. Nirodhasamāpattiṁ sīsaṁ katvāti nirodhasamāpattidesanāya",
  "tika-s0304t1:47_1": "sīsaṁ uttamaṁ katvā. Desanāya uddesādhimutte uṭṭhāpetvā vitthāritattā “neyyapuggalassa",
  "tika-s0304t1:47_2": "vasenā”ti vuttaṁ. Dasamaṁ anantarasutte vuttanayattā uttānatthameva.",
  "tika-s0304t1:48": "Pañcakaṅgasuttādivaṇṇanā niṭṭhitā.",
  "tika-s0304t1:49": "Rahogatavaggavaṇṇanā niṭṭhitā.",
  "tika-s0304t1:50": "3. Aṭṭhasatapariyāyavaggo",
  "tika-s0304t1:51": "1. Sīvakasuttavaṇṇanā",
  "tika-s0304t1:52_0": "269. Cūḷā pana assa mahatī atthi savisesā, tasmā “moḷiyasīvako”ti vuccati. Channaparibbājakoti",
  "tika-s0304t1:52_1": "kambalādinā kopīnapaṭicchādakaparibbājako. Pittapaccayānīti pittahetukāni. “Tisso",
  "tika-s0304t1:52_2": "vedanā”ti vatvā tāsaṁ sambhavaṁ dassetuṁ “katha”ntiādi vuttaṁ. Kusalavedanā uppajjati",
  "tika-s0304t1:52_3": "pittapaccayā. Pittabhesajjaṁ karissāmīti bhesajjasambharaṇatthañceva tadatthaṁ āmisakiñjakkhasambharaṇatthañca",
  "tika-s0304t1:52_4": "pāṇaṁ hanatīti yojanā. Majjhatto bhesajjakaraṇe udāsīno.",
  "tika-s0304t1:53_0": "Tasmāti yasmā pittādipaccayahetukanti attano ca lokassa ca paccakkhaṁ atidhāvanti",
  "tika-s0304t1:53_1": "ye samaṇā vā brāhmaṇā vā, tasmā tesaṁ micchā. Pittādīnaṁ tiṇṇampi samodhānasannipāte",
  "tika-s0304t1:53_2": "jātāni sannipātikāni. Purimautuno visadiso utuvipariṇāmoti āha “visabhāgaututo jātānī”ti.",
  "tika-s0304t1:53_3": "Anudako thaddhalūkhabhūmivibhāgo jaṅgaladeso, vuttavipariyāyena anupadeso veditabbo.",
  "tika-s0304t1:53_4": "Malayaṁ himasītabahulo, itaro uṇhabahulo.",
  "tika-s0304t1:54_0": "Attano pakaticariyānaṁ visamaṁ kāyassa pariharaṇavasena, jātāni pana asayhasahanaadesaakālacaraṇādinā",
  "tika-s0304t1:54_1": "veditabbānīti āha “mahābhāravahanā”tiādi. Parassa upakkamato nibbattāni opakkamikānīti",
  "tika-s0304t1:54_2": "āha – “ayaṁ coro vā”tiādi. Kevalanti bāhirapaccayaṁ anapekkhitvā kevalaṁ teneva.",
  "tika-s0304t1:54_3": "Tenāha “kammavipākatova jātānī”ti. Sakkā paṭibāhituṁ patīkārena. Lokavohāro nāma",
  "tika-s0304t1:54_4": "kathito pittasamuṭṭhānādisamaññāya lokasiddhattā. Kāmaṁ sarīrasannissitā vedanā kammanibbattāva,",
  "tika-s0304t1:54_5": "tassā pana paccuppannapaccayavasena evamayaṁ lokavohāroti vuttañceva gahetvā paravādapaṭisedho katoti daṭṭhabbaṁ.",
  "tika-s0304t1:55": "Sīvakasuttavaṇṇanā niṭṭhitā.",
  "tika-s0304t1:56": "2-10. Aṭṭhasatasuttādivaṇṇanā",
  "tika-s0304t1:57_0": "270-278. Vedanānaṁ aṭṭhādhikaṁ sataṁ, tassa aṭṭhasatassa tabbhāvassa pariyāyo kāraṇaṁ",
  "tika-s0304t1:57_1": "ettha atthīti aṭṭhasatapariyāyo, suttaṁ. Tenāha “aṭṭhasatassa kāraṇabhūta”nti. Dhammakāraṇanti",
  "tika-s0304t1:57_2": "pariyattidhammabhūtaṁ kāraṇaṁ. Kāyikāti pañcadvārakāyikā. Tenāha “kāmāvacareyeva",
  "tika-s0304t1:57_3": "labbhantī”ti, kāmabhūmikāti attho. Arūpāvacare natthi, tibhūmikāti attho. Tenāha",
  "tika-s0304t1:57_4": "– “arūpe tikacatukkajjhānaṁ uppajjati, tañca kho lokuttaraṁ, na lokiya”nti. Itarā",
  "tika-s0304t1:57_5": "upekkhāvedanā. Upavicaranti upecca pajjantīti attho. Taṁsampayuttānanti vicārasampayuttānaṁ.",
  "tika-s0304t1:58_0": "Paṭilābhatoti paṭiladdhabhāvato. Samanupassatoti paccavekkhato passato. Atītaṁ khaṇattayātikkamena",
  "tika-s0304t1:58_1": "atikkantaṁ, niruddhappattiyā niruddhaṁ, pakativijahanena vipariṇataṁ. Samanussaratoti",
  "tika-s0304t1:58_2": "cintayato. Gehassitanti kāmaguṇanissitaṁ. Kāmaguṇā hi idha gehanissitadhammena gehapariyāyena vuttā.",
  "tika-s0304t1:59_0": "Vipariṇāmavirāganirodhanti vipariṇāmanaṁ virajjanalakkhaṇaṁ nirujjhanañca viditvā.",
  "tika-s0304t1:59_1": "Pubbeti atīte. Etarahīti idāni vattamānā. Sammappaññāya passatoti vipassanāpaññāya",
  "tika-s0304t1:59_2": "ceva maggapaññāya ca yāthāvato passato. Ussukkāpetunti vipassanaṁ paṭṭhapetvā maggapaṭivedhaṁ",
  "tika-s0304t1:59_3": "pāpetuṁ. Nibbānaṁ uddissa pavattitattā nekkhammassitasomanassāni nāma. Lokāmisapaṭisaṁyuttānanti",
  "tika-s0304t1:59_4": "kāmaguṇanissitānaṁ. Tadāyatananti taṁ āyatanaṁ taṁ kāraṇaṁ arahattaṁ. Anuttaresu",
  "tika-s0304t1:59_5": "vimokkhesūti ariyaphaladhammesu. Pihanti adhigamicchaṁ.",
  "tika-s0304t1:60_0": "Upekkhāti somanassarahitaaññāṇupekkhā. Bālyayogato bālassa, tato eva mūḷhassa puthujjanassa.",
  "tika-s0304t1:60_1": "Kilesodhīnaṁ maggodhīhi ajitattā anodhijinassa. Sattamabhavādito uddhaṁ pavattanavipākassa",
  "tika-s0304t1:60_2": "ajitattā avipākajinassa. Anekādīnave vaṭṭe ādīnavassa ajānanena anādīnavadassāvino.",
  "tika-s0304t1:60_3": "Paṭipattipaṭivedhabāhusaccābhāvena assutavato puthujjanassa. Rūpaṁ sā nātivattati",
  "tika-s0304t1:60_4": "na atikkamati ñāṇasampayuttābhāvato. Sabbasaṅgāhakoti sabbadhamme saṅgaṇhanako. Tatiyādīni",
  "tika-s0304t1:60_5": "yāva dasamā heṭṭhā vuttanayattā uttānatthāneva.",
  "tika-s0304t1:61": "Aṭṭhasatasuttādivaṇṇanā niṭṭhitā.",
  "tika-s0304t1:62": "11. Nirāmisasuttavaṇṇanā",
  "tika-s0304t1:63_0": "279. Ārammaṇato sampayogato ca kilesāmisena sāmisā. Nirāmisāyāti nissakkavacanaṁ.",
  "tika-s0304t1:63_1": "Nirāmisatarāvāti ekaṁsavacanaṁ tassā tathā nissametabbatāya. Sā hi pīti sabbaso santakilesāmise",
  "tika-s0304t1:63_2": "santāne pavattiyā accantasabhāvadhammārammaṇavisayatāya sayampi sātisayaṁ santasabhāvākārena",
  "tika-s0304t1:63_3": "pavattiyā nirāmisāyapi nirāmisatarā vuttā. Tenāha “nanu cā”tiādi. Idāni tamatthaṁ",
  "tika-s0304t1:63_4": "upamāya sādhetuṁ “yathā hī”tiādimāha. Appaṭihārikanti paṭiharaṇarahitaṁ appaṭihāraṁ,",
  "tika-s0304t1:63_5": "kenaci anāvaṭanti attho. Sesavāresūti sukhavāraupekkhāvāresu.",
  "tika-s0304t1:64_0": "Vimokkhavāro pana na atidiṭṭho itarehi visadisattā. Tenāha “vimokkhavāre panā”tiādi.",
  "tika-s0304t1:64_1": "Rūpapaṭisaṁyuttoti bhāvitarūpapaṭisaṁyutto. Sāmiso nāma yasmā sāmisarūpapaṭibaddhavutti",
  "tika-s0304t1:64_2": "ceva sāmisarūpapaṭibhāgañca, tasmā “rūpāmisa”nti vuccati, tena rūpāmisena sāmiso",
  "tika-s0304t1:64_3": "nāma. Arūpāmisassa abhāvato arūpapaṭisaṁyutto vimokkho nirāmiso nāma.",
  "tika-s0304t1:65": "Nirāmisasuttavaṇṇanā niṭṭhitā.",
  "tika-s0304t1:66": "Aṭṭhasatapariyāyavaggavaṇṇanā niṭṭhitā.",
  "tika-s0304t1:67": "Vedanāsaṁyuttavaṇṇanā niṭṭhitā."
}