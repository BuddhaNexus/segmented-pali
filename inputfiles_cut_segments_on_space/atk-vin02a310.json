{
  "atk-vin02a310:0": "11. Pañcasatikakkhandhakaṁ",
  "atk-vin02a310:1": "Khuddānukhuddakasikkhāpadakathā",
  "atk-vin02a310:2_0": "441. Pañcasatikakkhandhake – cattāri pārājikāni ṭhapetvā avasesāni khuddānukhuddakānīti",
  "atk-vin02a310:2_1": "evamādi ekasikkhāpadampi apariccajitvā sabbesaṁ saṅgahetabbabhāvadassanatthaṁ pariyāyena",
  "atk-vin02a310:2_2": "vuttaṁ. Idaṁ vo samaṇānanti idaṁ samaṇānaṁ. Padapūraṇamatte vokāro.",
  "atk-vin02a310:3_0": "443.Idampi te āvuso ānanda dukkaṭanti “idaṁ tayā duṭṭhu kata”nti kevalaṁ garahantehi",
  "atk-vin02a310:3_1": "therehi vuttaṁ, na āpattiṁ sandhāya vuttaṁ. Na hi te āpattānāpattiṁ na jānanti. Idāneva",
  "atk-vin02a310:3_2": "cetaṁ anussāvitaṁ – “saṅgho apaññattaṁ na paññapeti, paññattaṁ na samucchindatī”ti.",
  "atk-vin02a310:3_3": "Desehi taṁ dukkaṭanti idampi ca “āma, bhante, duṭṭhu mayā kata”nti evaṁ paṭijānāhi,",
  "atk-vin02a310:3_4": "taṁ dukkaṭanti idaṁ sandhāya vuttaṁ, na āpattidesanaṁ. Thero pana yasmā asatiyā na",
  "atk-vin02a310:3_5": "pucchi na anādarena, tasmā tattha duṭṭhukatabhāvampi asallakkhento “nāhaṁ taṁ dukkaṭaṁ",
  "atk-vin02a310:3_6": "passāmī”ti vatvā theresu gāravaṁ dassento “apicāyasmantānaṁ sandhāya desemi taṁ dukkaṭa”nti",
  "atk-vin02a310:3_7": "āha. Yathā tumhe vadatha, tathā paṭijānāmīti vuttaṁ hoti. Eseva nayo avasesesu catūsu",
  "atk-vin02a310:3_8": "ṭhānesu. Sesamettha yaṁ vattabbaṁ siyā, taṁ nidānavaṇṇanāyameva vuttaṁ.",
  "atk-vin02a310:4": "Khuddānukhuddakasikkhāpadakathā niṭṭhitā.",
  "atk-vin02a310:5": "Pañcasatikakkhandhakavaṇṇanā niṭṭhitā."
}