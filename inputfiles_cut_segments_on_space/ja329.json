{
  "ja329:0.1": "Jātaka ",
  "ja329:0.2": "Catukkanipāta ",
  "ja329:0.3": "Kuṭidūsakavagga ",
  "ja329:0.4": "9. Kāḷabāhujātaka ",
  "ja329:1.1": "“Yaṁ annapānassa pure labhāma, ",
  "ja329:1.2": "Taṁ dāni sākhamigameva gacchati; ",
  "ja329:1.3": "Gacchāma dāni vanameva rādha, ",
  "ja329:1.4": "Asakkatā casma dhanañjayāya”. ",
  "ja329:2.1": "“Lābho alābho yaso ayaso ca, ",
  "ja329:2.2": "Nindā pasaṁsā ca sukhañca dukkhaṁ; ",
  "ja329:2.3": "Ete aniccā manujesu dhammā, ",
  "ja329:2.4": "Mā soci kiṁ socasi poṭṭhapāda”. ",
  "ja329:3.1": "“Addhā tuvaṁ paṇḍitakosi rādha, ",
  "ja329:3.2": "Jānāsi atthāni anāgatāni; ",
  "ja329:3.3": "Kathaṁ nu sākhāmigaṁ dakkhisāma, ",
  "ja329:3.4": "Niddhāvitaṁ rājakulatova jammaṁ”. ",
  "ja329:4.1": "“Cāleti kaṇṇaṁ bhakuṭiṁ karoti, ",
  "ja329:4.2": "Muhuṁ muhuṁ bhāyayate kumāre; ",
  "ja329:4.3": "Sayameva taṁ kāhati kāḷabāhu, ",
  "ja329:4.4": "Yenārakā ṭhassati annapānā”ti. ",
  "ja329:5.1": "Kāḷabāhujātakaṁ navamaṁ. "
}