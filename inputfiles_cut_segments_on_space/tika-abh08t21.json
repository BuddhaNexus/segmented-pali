{
  "tika-abh08t21:0": "22. Dvāvīsatimo paricchedo",
  "tika-abh08t21:1": "Ñāṇadassanavisuddhiniddesavaṇṇanā",
  "tika-abh08t21:2_0": "1319-22. Āvajjanassa hitaṁ āvajjaniyaṁ, taṁ ṭhānaṁ etassāti āvajjaniyaṭhānaṁ, gotrabhūti",
  "tika-abh08t21:2_1": "attho. Taṁ gotrabhucittaṁ maggacittassa āvajjaniyaṭhānattā. Paṭipadāñāṇadassanaṁ",
  "tika-abh08t21:2_2": "kudācanaṁ na ca bhajati, tatheva ñāṇadassanavisuddhiṁ kudācanaṁ na bhajateva. Ubhinnaṁ",
  "tika-abh08t21:2_3": "ñāṇānaṁ antarā ekaṁ abbohārikaṁ vohāre niyuttanti vohārikaṁ, na vohārikaṁ abbohārikaṁ.",
  "tika-abh08t21:2_4": "Vipassanāya sotasmiṁ vipassanāya sote patitattā vipassanā nāma voharitabbā. Tato nibbānato.",
  "tika-abh08t21:3": "1325.Sūraṁ tikkhaṁ vipassananti gotrabhucittaṁ sandhāyāha.",
  "tika-abh08t21:4_0": "1326-9.Visaṅkhāranti saṅkhārehi vigataṁ. Paṭhamāvajjanañcevāti paṭhamāvajjanaṁ viya.",
  "tika-abh08t21:4_1": "Paṭhamābhogatāpi cāti paṭhamamanasikārā viya. Maggassa anantarādīhi paccayehi. Tassāti",
  "tika-abh08t21:4_2": "maggassa. Sikhāpattāya tāya vipassanāya muddhamhi matthake. Anāvattanti anivattaṁ.",
  "tika-abh08t21:5_0": "1330-3. Ekena āvajjanena ekissāyeva vīthiyā. Anulomagotrabhucetasanti anulomagotrabhucittānaṁ",
  "tika-abh08t21:5_1": "nānārammaṇatā vuttā. Taṁ gotrabhucittaṁ anāvajjanampi maggassa āvajjanaṭṭhāne ṭhatvā.",
  "tika-abh08t21:5_2": "Saññaṁ datvā viyāti “ahaṁ nibbānaṁ ārammaṇaṁ karomi, tvampi tamevārammaṇaṁ karohi”",
  "tika-abh08t21:5_3": "iti saññaṁ datvā viyāti adhippāyo. Saññitanti saññaṁ. Kadācipi anibbiddhapubbaṁ maggo",
  "tika-abh08t21:5_4": "esa eso maggo pubbe anibbiddhapubbo.",
  "tika-abh08t21:6": "1336.Ujjhatīti chindati.",
  "tika-abh08t21:7": "1338. Anekesaṁ ānisaṁsānaṁ dāyakena ādimaggena saṁyuttaṁ. Paṭhamamaggañāṇaṁ.",
  "tika-abh08t21:8_0": "1341.Ekassāsevanaṁnatthi ekassa cittuppādassa āsevanapaccayo natthi, tasmā kāraṇā",
  "tika-abh08t21:8_1": "dve cittuppādā anulomakā. Tehīti cittuppādehi āsevanapaccayaṁ laddhā labhitvā tatiyaṁ",
  "tika-abh08t21:8_2": "cittaṁ gotrabhu hoti.",
  "tika-abh08t21:9_0": "1345-7. Maggapekkhanahetu yassa āvajjanamanaso, taṁ maggapekkhanahetukaṁ. Tasmiṁ",
  "tika-abh08t21:9_1": "niruddheti tasmiṁ āvajjanacitte niruddhe maggassa paccavekkhaṇasaññitāni satta javanāni",
  "tika-abh08t21:9_2": "paṭipāṭiyā jāyante. Paccavekkhaṇañāṇāni ekūnavīsati honti.",
  "tika-abh08t21:10": "1351.Tato tadā vipassanāvīthiṁ otarati. Dutiyamaggañāṇaṁ.",
  "tika-abh08t21:11": "1361.Mūlaghātanti mūlaghātanaṁ. Tatiyamaggañāṇaṁ.",
  "tika-abh08t21:12": "1363.Anāvattisabhāvatoti anivattato. Catutthamaggañāṇaṁ.",
  "tika-abh08t21:13": "Iti abhidhammāvatāraṭīkāya",
  "tika-abh08t21:14": "Ñāṇadassanavisuddhiniddesavaṇṇanā niṭṭhitā.",
  "tika-abh08t21:15": "Dvāvīsatimo paricchedo."
}