{
  "tha-ap238:0.1": "Therāpadāna ",
  "tha-ap238:0.2": "Udakāsanavagga ",
  "tha-ap238:0.3": "6 Vaṇṇakārattheraapadāna ",
  "tha-ap238:1.1": "“Nagare aruṇavatiyā, ",
  "tha-ap238:1.2": "vaṇṇakāro ahaṁ tadā; ",
  "tha-ap238:1.3": "Cetiye dussabhaṇḍāni, ",
  "tha-ap238:1.4": "nānāvaṇṇaṁ rajesahaṁ. ",
  "tha-ap238:2.1": "Ekattiṁse ito kappe, ",
  "tha-ap238:2.2": "yaṁ vaṇṇaṁ rajayiṁ tadā; ",
  "tha-ap238:2.3": "Duggatiṁ nābhijānāmi, ",
  "tha-ap238:2.4": "vaṇṇadānassidaṁ phalaṁ. ",
  "tha-ap238:3.1": "Ito tevīsatikappe, ",
  "tha-ap238:3.2": "vaṇṇasamasanāmako; ",
  "tha-ap238:3.3": "Sattaratanasampanno, ",
  "tha-ap238:3.4": "cakkavattī mahabbalo. ",
  "tha-ap238:4.1": "Paṭisambhidā catasso, ",
  "tha-ap238:4.2": "…pe… ",
  "tha-ap238:4.3": "kataṁ buddhassa sāsanaṁ”. ",
  "tha-ap238:5.1": "Itthaṁ sudaṁ āyasmā vaṇṇakāro thero imā gāthāyo abhāsitthāti. ",
  "tha-ap238:6.1": "Vaṇṇakārattherassāpadānaṁ chaṭṭhaṁ. "
}