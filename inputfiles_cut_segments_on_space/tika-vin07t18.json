{
  "tika-vin07t18:0": "3. Vassūpanāyikakkhandhako",
  "tika-vin07t18:1": "Vassūpanāyikaanujānanakathādivaṇṇanā",
  "tika-vin07t18:2": "184. Vassūpanāyikakkhandhake aparasmiṁ divaseti dutiye pāṭipadadivase.",
  "tika-vin07t18:3": "185.Aññattha aruṇaṁ uṭṭhāpanena vāti sāpekkhassa akaraṇīyena gantvā aññattha aruṇaṁ uṭṭhāpanena vā. Parihānīti guṇaparihāni.",
  "tika-vin07t18:4_0": "187. Pāḷiyaṁ sattāhaṁ sannivatto kātabboti sakalaṁ sattāhaṁ bahi eva avītināmetvā",
  "tika-vin07t18:4_1": "sattāhapariyosānabhūtaṁ aruṇuṭṭhānakālaṁ puna vihāreva sambandhavasena sattāhaṁ vihāre",
  "tika-vin07t18:4_2": "sannivattaṁ kātabbaṁ. Sattāhapariyosānakālo hi idha sattāha-saddena vutto, tadapekkhāya",
  "tika-vin07t18:4_3": "ca ‘‘sannivatto’’ti pulliṅgena vuttaṁ. Tīṇi parihīnānīti bhikkhunīnaṁ vaccakuṭiādīnaṁ",
  "tika-vin07t18:4_4": "paṭikkhittattā parihīnāni.",
  "tika-vin07t18:5": "189.Na palujjatīti aññesaṁ appaguṇattā, mama ca maraṇena na vinassati.",
  "tika-vin07t18:6": "Vassūpanāyikaanujānanakathādivaṇṇanā niṭṭhitā.",
  "tika-vin07t18:7": "Pahiteyevaanujānanakathāvaṇṇanā",
  "tika-vin07t18:8_0": "199.Bhikkhūhi saddhiṁ vasanakapurisoti anaññagatikoti dasseti. Gantabbanti saṅghakaraṇīyena",
  "tika-vin07t18:8_1": "appahitepi gantabbaṁ. Ettha ca anupāsakehipi sāsanabhāvaṁ ñātukāmehi pahite tesaṁ",
  "tika-vin07t18:8_2": "pasādavaḍḍhiṁ sampassantehipi sattāhakaraṇīyena gantuṁ vaṭṭatīti gahetabbaṁ.",
  "tika-vin07t18:9_0": "Ratticchedavinicchayoti sattāhakaraṇīyena gantvā bahiddhā aruṇuṭṭhāpanasaṅkhātassa",
  "tika-vin07t18:9_1": "ratticchedassa vinicchayo. Gantuṁ vaṭṭatīti antoupacārasīmāyaṁ ṭhiteneva sattāhakaraṇīyanimittaṁ",
  "tika-vin07t18:9_2": "sallakkhetvā iminā nimittena gantvā ‘‘antosattāhe āgacchissāmī’’ti ābhogaṁ katvā",
  "tika-vin07t18:9_3": "gantuṁ vaṭṭati. Purimakkhaṇe ābhogaṁ katvā gamanakkhaṇe vissaritvā gatepi doso natthi",
  "tika-vin07t18:9_4": "‘‘sakaraṇīyo pakkamatī’’ti (mahāva. 207) vuttattā. Sabbathā pana ābhogaṁ akatvā gatassa",
  "tika-vin07t18:9_5": "vassacchedoti vadanti. Yo pana sattāhakaraṇīyanimittābhāvepi ‘‘sattāhabbhantare āgamissāmī’’ti",
  "tika-vin07t18:9_6": "ābhogaṁ katvā gantvā sattāhabbhantare āgacchati, tassa āpattiyeva, vassacchedo natthi",
  "tika-vin07t18:9_7": "sattāhassa sannivattattāti vadanti. Vīmaṁsitvā gahetabbaṁ. Bhaṇḍakanti cīvarabhaṇḍaṁ.",
  "tika-vin07t18:9_8": "Sampāpuṇituṁ na sakkoti, vaṭṭatīti tadaheva āgamane saussāhattā vassacchedo vā āpatti",
  "tika-vin07t18:9_9": "vā na hotīti adhippāyo. Ācariyanti agilānampi nissayācariyañca dhammācariyañca, pageva",
  "tika-vin07t18:9_10": "upasampadācariyaupajjhāyesu. Vadati, vaṭṭatīti sattāhātikkame āpattiabhāvaṁ sandhāya",
  "tika-vin07t18:9_11": "vuttaṁ, vassacchedo pana hoti eva.",
  "tika-vin07t18:10": "Pahiteyevaanujānanakathāvaṇṇanā niṭṭhitā.",
  "tika-vin07t18:11": "Antarāyeanāpattivassacchedakathāvaṇṇanā",
  "tika-vin07t18:12": "200. Pāḷiyaṁ gaṇhiṁsūti gahetvā khādiṁsu. Paripātiṁsūti palāpesuṁ, anubandhiṁsūti attho.",
  "tika-vin07t18:13_0": "201.Sattāhavārena aruṇo uṭṭhāpetabboti ettha chadivasāni bahiddhā vītināmetvā sattame",
  "tika-vin07t18:13_1": "divase purāruṇā eva antoupacārasīmāya pavisitvā aruṇaṁ uṭṭhāpetvā punadivase sattāhaṁ",
  "tika-vin07t18:13_2": "adhiṭṭhāya gantabbanti adhippāyo. Keci pana ‘‘sattame divase āgantvā aruṇaṁ anuṭṭhāpetvā",
  "tika-vin07t18:13_3": "tadaheva divasabhāgepi gantuṁ vaṭṭatī’’ti vadanti, taṁ na gahetabbaṁ ‘‘aruṇo uṭṭhāpetabbo’’ti",
  "tika-vin07t18:13_4": "vuttattā. Sattame divase tattha aruṇuṭṭhāpanameva hi sandhāya pāḷiyampi ‘‘sattāhaṁ",
  "tika-vin07t18:13_5": "sannivatto kātabbo’’ti vuttaṁ. Aruṇaṁ anuṭṭhāpetvā gacchanto anto appavisitvā bahiddhāva",
  "tika-vin07t18:13_6": "sattāhaṁ vītināmentena samucchinnavasso eva bhavissati aruṇassa bahi eva uṭṭhāpitattā.",
  "tika-vin07t18:13_7": "Itarathā ‘‘aruṇo uṭṭhāpetabbo’’ti vacanaṁ niratthakaṁ siyā ‘‘sattāhavārena antovihāre",
  "tika-vin07t18:13_8": "pavisitvā aruṇaṁ anuṭṭhāpetvāpi gantabba’’nti vattabbato. Aññesu ca ṭhānesu aruṇuṭṭhāpanameva",
  "tika-vin07t18:13_9": "vuccati. Vakkhati hi cīvarakkhandhake ‘‘ekasmiṁ vihāre vasanto itarasmiṁ sattāhavārena",
  "tika-vin07t18:13_10": "aruṇameva uṭṭhāpetī’’ti (mahāva. aṭṭha. 364).",
  "tika-vin07t18:14_0": "Athāpi yaṁ te vadeyyuṁ ‘‘sattame divase yadā kadāci paviṭṭhena taṁdivasanissito atītaaruṇo",
  "tika-vin07t18:14_1": "uṭṭhāpito nāma hotīti imamatthaṁ sandhāya aṭṭhakathāyaṁ vutta’’nti, taṁ saddagatiyāpi",
  "tika-vin07t18:14_2": "na sameti. Na hi uṭṭhite aruṇe pacchā paviṭṭho tassa payojako uṭṭhāpako bhavitumarahati.",
  "tika-vin07t18:14_3": "Yadi bhaveyya, vassaṁ upagantvā panassa aruṇaṁ anuṭṭhāpetvā tadaheva sattāhakaraṇīyena",
  "tika-vin07t18:14_4": "pakkantassāpīti ettha ‘‘aruṇaṁ anuṭṭhāpetvā’’ti vacanaṁ virujjheyya, tenapi taṁdivasasannissitassa",
  "tika-vin07t18:14_5": "aruṇassa uṭṭhāpitattā. Āraññakassāpi hi bhikkhuno sāyanhasamaye aṅgayuttaṁ araññaṭṭhānaṁ",
  "tika-vin07t18:14_6": "gantvā tadā eva nivattantassa aruṇo uṭṭhāpito dhutaṅgañca visodhitaṁ siyā, na cetaṁ",
  "tika-vin07t18:14_7": "yuttaṁ aruṇuggamanakāle eva aruṇuṭṭhāpanassa vuttattā. Vuttañhi ‘‘kālasseva pana",
  "tika-vin07t18:14_8": "nikkhamitvā aṅgayutte ṭhāne aruṇaṁ uṭṭhāpetabbaṁ. Sace aruṇuṭṭhānavelāyaṁ tesaṁ ābādho",
  "tika-vin07t18:14_9": "vaḍḍhati, tesaṁ eva kiccaṁ kātabbaṁ, na dhutaṅgavisuddhikena bhavitabba’’nti (visuddhi.",
  "tika-vin07t18:14_10": "1.31). Tathā pārivāsikādīnampi aruṇaṁ anuṭṭhāpetvā vattaṁ nikkhipantānaṁ ratticchedo",
  "tika-vin07t18:14_11": "vutto. ‘‘Uggate aruṇe nikkhipitabba’’nti (cūḷava. 97) hi vuttaṁ. Sahaseyyasikkhāpadepi",
  "tika-vin07t18:14_12": "anupasampannehi saha nivutthabhāvaparimocanatthaṁ ‘‘purāruṇā nikkhamitvā’’tiādi vuttaṁ.",
  "tika-vin07t18:14_13": "Evaṁ cīvaravippavāsādīsu ca sabbattha rattipariyosāne āgāmiaruṇavaseneva aruṇuṭṭhāpanaṁ",
  "tika-vin07t18:14_14": "dassitaṁ, na atītāruṇavasena. Tasmā vuttanayenevettha aruṇuṭṭhāpanaṁ veditabbaṁ aññathā vassacchedattā.",
  "tika-vin07t18:15_0": "Yaṁ pana vassaṁ upagatassa tadaheva aruṇaṁ anuṭṭhāpetvā sakaraṇīyassa pakkamanavacanaṁ,",
  "tika-vin07t18:15_1": "taṁ vassaṁ upagatakālato paṭṭhāya yadā kadāci nimitte sati gamanassa anuññātattā",
  "tika-vin07t18:15_2": "yuttaṁ, na pana sattāhavārena gatassa aruṇaṁ anuṭṭhāpetvā tadaheva gamanaṁ ‘‘aruṇo",
  "tika-vin07t18:15_3": "uṭṭhāpetabbo’’ti vuttattā eva. Yathā vā ‘‘sattāhaṁ anāgatāya pavāraṇāya sakaraṇīyo",
  "tika-vin07t18:15_4": "pakkamati, āgaccheyya vā so, bhikkhave, bhikkhu taṁ āvāsaṁ, na vā āgaccheyyā’’tiādinā",
  "tika-vin07t18:15_5": "(mahāva. 207) pacchimasattāhe anāgamane anuññātepi aññasattāhesu na vaṭṭati. Evaṁ",
  "tika-vin07t18:15_6": "paṭhamasattāhe aruṇaṁ anuṭṭhāpetvā gamane anuññātepi tato paresu sattāhesu āgatassa",
  "tika-vin07t18:15_7": "aruṇaṁ anuṭṭhāpetvā gamanaṁ na vaṭṭatīti niṭṭhamettha gantabbaṁ. Idha āhaṭanti vihārato",
  "tika-vin07t18:15_8": "bahi āgataṭṭhāne ānītaṁ.",
  "tika-vin07t18:16": "Antarāyeanāpattivassacchedakathāvaṇṇanā niṭṭhitā.",
  "tika-vin07t18:17": "Vajādīsu vassūpagamanakathāvaṇṇanā",
  "tika-vin07t18:18": "203.Upagantuṁ 68 na vaṭṭatīti kuṭikādīnaṁ abhāvena ‘‘idha vassaṁ upemī’’ti evaṁ vacībhedaṁ katvā upagantuṁ na vaṭṭati.",
  "tika-vin07t18:19_0": "204. Pāḷiyaṁ pisācillikāti pisācadārakā. Pavisanadvāraṁ yojetvāti sakavāṭadvāraṁ",
  "tika-vin07t18:19_1": "katvā. Rukkhaṁ chinditvāti susiraṭṭhānassa uparibhāgaṁ chinditvā. Khāṇumatthaketi",
  "tika-vin07t18:19_2": "susirakhāṇumatthake. Ṭaṅkitamañco nāma dīghe mañcapāde vijjhitvā aṭaniyo pavesetvā",
  "tika-vin07t18:19_3": "kato, so heṭṭhupariyavasena paññattopi purimasadisova hoti, taṁ susāne, devatāṭhāne",
  "tika-vin07t18:19_4": "ca ṭhapenti. Catunnaṁ pāsāṇānaṁ upari pāsāṇaphalake attharitvā katagehampi ‘‘ṭaṅkitamañco’’ti vuccati.",
  "tika-vin07t18:20": "Vajādīsuvassūpagamanakathāvaṇṇanā niṭṭhitā.",
  "tika-vin07t18:21": "Adhammikakatikādikathāvaṇṇanā",
  "tika-vin07t18:22": "205.Mahāvibhaṅgeti catutthapārājikavaṇṇanāyaṁ. Parato senāsanakkhandhakepi adhammikaṁ katikavattaṁ āvi bhavissati eva.",
  "tika-vin07t18:23_0": "207. Yasmā nānāsīmāyaṁ dvīsu āvāsesu vassaṁ upagacchantassa ‘‘dutiye vasissāmī’’ti",
  "tika-vin07t18:23_1": "upacārato nikkhantamatte paṭhamo senāsanaggāho paṭippassambhati. Tasmā pāḷiyaṁ ‘‘tassa,",
  "tika-vin07t18:23_2": "bhikkhave, bhikkhuno purimikā ca na paññāyatī’’ti paṭhamaṁ senāsanaggāhaṁ sandhāya",
  "tika-vin07t18:23_3": "vuttaṁ. Dutiye senāsanaggāhe pana purimikā paññāyateva, tattheva temāsaṁ vasanto",
  "tika-vin07t18:23_4": "purimavassaṁvuttho eva hoti, tato vā pana dutiyadivasādīsu ‘‘paṭhamasenāsane vasissāmī’’ti",
  "tika-vin07t18:23_5": "upacārātikkame purimikāpi na paññāyatīti daṭṭhabbaṁ.",
  "tika-vin07t18:24_0": "208. Pāḷiyaṁ ‘‘so sattāhaṁ anāgatāya pavāraṇāya sakaraṇīyo pakkamatī’’ti vuttattā",
  "tika-vin07t18:24_1": "pavāraṇādivasepi sattāhakaraṇīyaṁ vinā gantuṁ na vaṭṭatīti veditabbaṁ. Komudiyā cātumāsiniyāti",
  "tika-vin07t18:24_2": "pacchima-kattikapuṇṇamāya. Sā hi tasmiṁ kāle kumudānaṁ atthitāya komudī, catunnaṁ",
  "tika-vin07t18:24_3": "vassikamāsānaṁ pariyosānattā cātumāsinīti ca vuccati.",
  "tika-vin07t18:26": "Adhammikakatikādikathāvaṇṇanā niṭṭhitā.",
  "tika-vin07t18:27": "Vassūpanāyikakkhandhakavaṇṇanānayo niṭṭhito."
}