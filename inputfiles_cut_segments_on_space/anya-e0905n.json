{
  "anya-e0905n:0": "Namo tassa bhagavato arahato sammāsambuddhassa",
  "anya-e0905n:1": "Vinayapiṭaka",
  "anya-e0905n:2": "Saṃgāyanassa pucchā vissajjanā",
  "anya-e0905n:3": "Okāsa dānakathā",
  "anya-e0905n:4_0": "Suṇātu me bhante saṅgho, mahatī ayaṃ parisā, evarūpāya parisāya na sukarā sabbaso",
  "anya-e0905n:4_1": "kathaṃ sāvetuṃ, tasmā āyasmato ca javanattherassa pakhukkūnagaravāsino āyasmato ca",
  "anya-e0905n:4_2": "vicittasārābhivaṃsassa tipiṭakadhara dhammabhaṇḍāgārikassa vinayapucchanabhārañca",
  "anya-e0905n:4_3": "vinayavissajjana bhārañca āvahituṃ okāsaṃ dammi, karotha tumhe āvuso chaṭṭhasaṃgītipubbaṅgamāni",
  "anya-e0905n:4_4": "vinayapucchana vinayavissajjana kiccāni yathādhammaṃ yathāvinayaṃ.",
  "anya-e0905n:5": "Aggamahāpaṇḍita bhadantajavana mahātherena",
  "anya-e0905n:6": "Ṭhapitā",
  "anya-e0905n:7": "Pucchaka sammuti ñātti",
  "anya-e0905n:8": "Suṇātu me bhante saṅgho, yadi saṅghassa pattakallaṃ, ahaṃ āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ vinayaṃ puccheyyaṃ.",
  "anya-e0905n:9": "Tipiṭakadhara dhammabhaṇḍāgārika",
  "anya-e0905n:10": "Bhadantavicittasārābhivaṃsena",
  "anya-e0905n:11": "Ṭhapitā vissajjaka sammuti ñātti",
  "anya-e0905n:12": "Suṇātu me bhante saṅgho, yadi saṅghassa pattakallaṃ, ahaṃ āyasmatā javanattherena saṅghanāyaka mahātherassa paṭinidhibhūtena vinayaṃ puṭṭho vissajjeyyaṃ.",
  "anya-e0905n:13": "Paṭhama pārājika sikkhāpucchā",
  "anya-e0905n:14": "Pucchā – yaṃ tena āvuso bhagavatā jānatā passatā arahatā sammāsambuddhena paṭhamaṃ pārājikaṃ kattha paññattaṃ.",
  "anya-e0905n:15": "Vissajjanā – vesāliyaṃ bhante paññattaṃ.",
  "anya-e0905n:16": "Pucchā – kaṃ āvuso ārabbha paññattaṃ.",
  "anya-e0905n:17": "Vissajjanā – sudinnaṃ bhante kalandaputtaṃ ārabbha paññattaṃ.",
  "anya-e0905n:18": "Pucchā – kismiṃ āvuso vatthusmiṃ paññattaṃ.",
  "anya-e0905n:19": "Vissajjanā – sudindo bhante kalandaputto purāṇadutiyikāya methunaṃ dhammaṃ paṭisevi, tasmiṃ bhante vatthusmiṃ paññattaṃ.",
  "anya-e0905n:20": "Pucchā – atthi āvuso tattha paññatti anupaññatti anuppannapaññatti.",
  "anya-e0905n:21": "Vissajjanā – ekā bhante paññatti dve anupaññattiyo, anuppannapaññatti tasmiṃ natthi.",
  "anya-e0905n:22": "Pucchā – sabbatthapaññattinukho āvuso padesapaññattinukho.",
  "anya-e0905n:23": "Vissajjanā – sabbatthapaññatti bhante.",
  "anya-e0905n:24": "Pucchā – sādhāraṇapaññattinukho āvuso asādhāraṇapaññattinukho.",
  "anya-e0905n:25": "Vissajjanā – sādhāraṇapaññatti bhante.",
  "anya-e0905n:26": "Pucchā – ekatopaññattinukho āvuso ubhatopaññattinukho.",
  "anya-e0905n:27": "Vissajjanā – ubhatopaññatti bhante.",
  "anya-e0905n:28": "Pucchā – pañcannaṃ āvuso pātimokkhuddesānaṃ katthogadhaṃ kattha pariyāpannaṃ.",
  "anya-e0905n:29": "Vissajjanā – nidānogadhaṃ bhante nidānapariyāpannaṃ.",
  "anya-e0905n:30": "Pucchā – katamena āvuso uddesena uddesaṃ āgacchati.",
  "anya-e0905n:31": "Vissajjanā – dutiyena bhante uddesena uddesaṃ āgacchati.",
  "anya-e0905n:32": "Pucchā – catunnaṃ āvuso vipattīnaṃ katamā vipatti.",
  "anya-e0905n:33": "Vissajjanā – sīlavipatti bhante.",
  "anya-e0905n:34": "Pucchā – kā āvuso vipatti.",
  "anya-e0905n:35": "Vissajjanā – asaṃvaro bhante vipatti.",
  "anya-e0905n:36": "Pucchā – kā āvuso sampatti.",
  "anya-e0905n:37": "Vissajjanā – saṃvaro bhante sammatti.",
  "anya-e0905n:38": "Pucchā – kā āvuso paṭipatti.",
  "anya-e0905n:39": "Vissajjanā – na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu, ayaṃ bhante paṭipatti.",
  "anya-e0905n:40": "Pucchā – kati āvuso atthavase paṭicca bhagavatā paṭhamaṃ pārājikaṃ paññattaṃ.",
  "anya-e0905n:41_0": "Vissajjanā – dasa bhante atthavase paṭicca bhagavatā paṭhamaṃ pārājikaṃ paññattaṃ,",
  "anya-e0905n:41_1": "1 - saṅghasuṭṭhutāya, 2 - saṅghaphāsutāya, 3 - dummaṅkūnaṃ puggalānaṃ niggahāya,",
  "anya-e0905n:41_2": "4 - pesalānaṃ bhikkhūnaṃ phāsuvihārāya, 5 - diṭṭhadhammikānaṃ āsavānaṃ saṃvarāya,",
  "anya-e0905n:41_3": "6 - samparāyikānaṃ āsavānaṃ paṭighātāya, 7 - appasannānaṃ pasādāya, 8 - pasannānaṃ",
  "anya-e0905n:41_4": "bhiyyobhāvāya, 9 - saddhammaṭṭhitiyā, 10 - vinayānuggahāya.",
  "anya-e0905n:42": "Pucchā – ke āvuso sikkhanti.",
  "anya-e0905n:43": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n:44": "Pucchā – ke āvuso sikkhitasikkhā.",
  "anya-e0905n:45": "Vissajjanā – arahanto bhante sikkhitasikkhā.",
  "anya-e0905n:46": "Pucchā – kattha āvuso ṭhitaṃ.",
  "anya-e0905n:47": "Vissajjanā – sikkhākāmesu bhante ṭhitaṃ.",
  "anya-e0905n:48": "Pucchā – ke āvuso dhārenti.",
  "anya-e0905n:49": "Vissajjanā – yesaṃ bhante vattati te dhārenti.",
  "anya-e0905n:50": "Pucchā – kassa āvuso vacanaṃ.",
  "anya-e0905n:51": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:52": "Pucchā – kenāvuso ābhataṃ.",
  "anya-e0905n:53": "Vissajjanā – paramparāya bhante ābhataṃ.",
  "anya-e0905n:54": "Saṃgāyanatthāya saṅghassa ñāpanaṃ",
  "anya-e0905n:55_0": "Suṇātu me bhante saṅgho ahaṃ bhante āyasmantaṃ vicitthasārābhivaṃsaṃ tipiṭakadhara",
  "anya-e0905n:55_1": "dhammabhaṇḍāgārikaṃ paṭhamassa pārājikassa nidānampi pucchiṃ, puggalampi pucchiṃ,",
  "anya-e0905n:55_2": "vatthumpi pucchiṃ, paññatti anupaññattiādīnipi pucchiṃ, puṭṭho puṭṭhoca so āyasmāvicittasārābhivaṃso",
  "anya-e0905n:55_3": "vissajjesi, itihidaṃ bhante paṭhamaṃ pārājika sikkhāpadaṃ nimmalaṃ suparisuddhaṃ",
  "anya-e0905n:55_4": "tasseva bhagavato vacanaṃ arahato sammāsambuddhassa, tasmā yathāpure mahākassapādayo",
  "anya-e0905n:55_5": "mahātheravarā porāṇasaṃgītikārā brahmacariya saṅkhātassa buddhasāsanassa ciraṭṭhitiyā",
  "anya-e0905n:55_6": "bahujanahitāya bahujanasukhāya lokānukampāya atthāya hitāya sukhāya devamanussānaṃ",
  "anya-e0905n:55_7": "dhammavinayaṃ saṅgāyiṃsuceva anusaṅgāyiṃsuca, evameva mayampi dāni sabbeva chaṭṭhasaṃgītimahādhammasabhāpariyāpannā",
  "anya-e0905n:55_8": "idaṃ paṭhama pārājika sikkhāpadaṃ ekatosajjhāyanavasena saṃgāyeyyāma.",
  "anya-e0905n:56": "Revatābhi paṇḍitadhaja sāsanavaṃsa mahādhammarājaguruno",
  "anya-e0905n:57": "Abhidhajamahāraṭṭhagurunoca saṅghanāyaka mahātherassa",
  "anya-e0905n:58": "Okāsa dānakathā",
  "anya-e0905n:59_0": "Suṇātu me bhante saṅgho, mahatī ayaṃ parisā, evarūpāya parisāya na sukarā sabbaso",
  "anya-e0905n:59_1": "kathaṃ sāvetuṃ, tasmā āyasmatoca sobhanassa sāsanari sārāmādhivāsino āyasmatoca vicittasārābhivaṃsassa",
  "anya-e0905n:59_2": "tipiṭakadhara dhammabhaṇḍāgārikassa vinayapucchanabhārañca vinayavissajjanabhārañca",
  "anya-e0905n:59_3": "āvahituṃ okāsaṃ dammi, karotha tumhe āvuso chaṭṭhasaṃgītipubbaṅgamāni vinayapucchana",
  "anya-e0905n:59_4": "vinayavissajjana kiccāni yathādhammaṃ yathāvinayaṃ.",
  "anya-e0905n:60": "Aggamahāpaṇḍita bhadanta sobhanattherena",
  "anya-e0905n:61": "Ṭhapitā pucchaka sammuti ñātti",
  "anya-e0905n:62": "Suṇātu me bhante saṅgho, yadi saṅghassa pattakallaṃ, ahaṃ āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ vinayaṃ puccheyyaṃ.",
  "anya-e0905n:63": "Tipiṭakadhara dhammabhaṇḍāgārika",
  "anya-e0905n:64": "Bhadantavicittasārābhivaṃsena",
  "anya-e0905n:65": "Ṭhapitā vissajjaka sammuti ñātti",
  "anya-e0905n:66": "Suṇātu me bhante saṅgho, yadisaṅghassa pattakallaṃ, ahaṃ āyasmatā sobhanattherena saṅghanāyaka mahātherassa paṭinidhibhūtena vinayaṃ puṭṭho vissajjeyyaṃ.",
  "anya-e0905n:67": "Dutiya pārājika sikkhāpucchā",
  "anya-e0905n:68": "Pucchā – yaṃ tena āvuso bhagavatā jānatā passatā arahatā sammāsambuddhena dutiyaṃ pārājikaṃ kattha paññattaṃ.",
  "anya-e0905n:69": "Vissajjanā – rājagahe bhante paññattaṃ.",
  "anya-e0905n:70": "Pucchā – kaṃ āvuso ārabbha paññattaṃ.",
  "anya-e0905n:71": "Vissajjanā – dhaniyaṃ bhante kumbhakāraputtaṃ ārabbha paññattaṃ.",
  "anya-e0905n:72": "Pucchā – kismiṃ āvuso vatthusmiṃ paññattaṃ.",
  "anya-e0905n:73": "Vissajjanā – dhaniyo bhante kumbhakāraputto rañño dārūni adinnaṃ ādiyi, tasmiṃ vatthusmiṃ paññattaṃ.",
  "anya-e0905n:74": "Pucchā – atthi āvuso tattha paññatti anupaññatti anuppannapaññatti.",
  "anya-e0905n:75": "Vissajjanā – ekā bhante paññatti ekā anupaññatti anuppannapaññatti tasmiṃ natthi.",
  "anya-e0905n:76": "Pucchā – kā āvuso tattha mūlapaññatti.",
  "anya-e0905n:77_0": "Vissajjanā – yo pana bhikkhu adinnaṃ theyyasaṅkhātaṃ ādiyeyya, yathārūpe adinnādāne",
  "anya-e0905n:77_1": "rājāno coraṃ gahetvā haneyyuṃvā bandheyyuṃvā pabbājeyyuṃvā corosi bālosi muḷhosi",
  "anya-e0905n:77_2": "thenosīti tathārūpaṃ bhikkhu adinnaṃ ādiyamāno ayampi pārājiko hoti asaṃvāsoti ayaṃ",
  "anya-e0905n:77_3": "bhante tattha mūlapaññatti.",
  "anya-e0905n:78": "Pucchā – kā āvuso tattha anupaññatti.",
  "anya-e0905n:79": "Vissajjanā – gāmāvā araññāvāti ayaṃ bhante tattha anupaññatti.",
  "anya-e0905n:80": "Pucchā – kā āvuso tattha paripuṇṇapaññatti.",
  "anya-e0905n:81_0": "Vissajjanā – yo pana bhikkhu gāmāvā araññāvā adinnaṃ theyyasaṅkhātaṃ ādiyeyya, kathārūpe",
  "anya-e0905n:81_1": "adinnādāne rājāno coraṃ gahetvā haneyyuṃvā bandheyyuṃvā pabbājeyyuṃvā corosi bālosi",
  "anya-e0905n:81_2": "mūḷhosi thenosīti tathārūpaṃ bhikkhu adinnaṃ ādiyamāno ayampi pārājiko hoti asaṃvāsoti",
  "anya-e0905n:81_3": "ayaṃ bhante tattha paripuṇṇapaññatti.",
  "anya-e0905n:82": "Pucchā – sabbatthapaññatti nukho āvuso padesapaññattinukho.",
  "anya-e0905n:83": "Vissajjanā – sabbatthapaññatti bhante.",
  "anya-e0905n:84": "Pucchā – sādhāraṇapaññattinukho āvuso asādhāraṇapaññatti nukho.",
  "anya-e0905n:85": "Vissajjanā – sādhāraṇapaññatti bhante.",
  "anya-e0905n:86": "Pucchā – ekatopaññattinukho āvuso ubhatopaññattinukho.",
  "anya-e0905n:87": "Vissajjanā – ubhatopaññatti bhante.",
  "anya-e0905n:88": "Pucchā – tasmiṃ āvuso dutiya pārājike adinnaṃ ādiyanto kati āpattiyo āpajjati vibhajitvā vissajjehi.",
  "anya-e0905n:89_0": "Vissajjanā – adinnaṃ bhante ādiyanto tisso āpattiyo āpajjati, pañca māsakaṃvā atireka",
  "anya-e0905n:89_1": "pañca māsakaṃvā agghanakaṃ adinnaṃ theyyasaṅkhātaṃ ādiyati āpatti pārājikassa, ūnapañcamāsakaṃvā",
  "anya-e0905n:89_2": "atirekamāsakaṃvā adinnaṃ theyyasaṅkhātaṃ ādiyati āpatti thullaccayassa, māsakaṃvā",
  "anya-e0905n:89_3": "ūnamāsakavā agghanakaṃ adinnaṃ theyyasaṅkhātaṃ ādiyati āpatti dukkaṭassa, adinnaṃ",
  "anya-e0905n:89_4": "bhante ādiyanto imā tisso āpattiyo āpajjati.",
  "anya-e0905n:90": "Pucchā – kesaṃ āvuso anāpatti.",
  "anya-e0905n:91_0": "Vissajjanā – dasannaṃ bhante puggalānaṃ anāpatti, sakasaññissa, vissāsaggāhena gaṇhantassa,",
  "anya-e0905n:91_1": "tāvakālikaṃ gaṇhantassa, petapariggahaṃ gaṇhantassa, tiracchānagatapariggahaṃ gaṇhantassa,",
  "anya-e0905n:91_2": "paṃsukūlasaññissa, ummattakassa, khittacittassa, vedanāṭṭassa, ādikammikassāti.",
  "anya-e0905n:92": "Pucchā – pañcannaṃ āvuso pātimokkhuddesānaṃ katthogadhaṃ katthapariyāpannaṃ.",
  "anya-e0905n:93": "Vissajjanā – nidānogadhaṃ bhante nidānapariyāpannaṃ.",
  "anya-e0905n:94": "Pucchā – katamena āvuso uddesena uddesaṃ āgacchati.",
  "anya-e0905n:95": "Vissajjanā – dutiyena bhante uddesena uddesaṃ āgacchati.",
  "anya-e0905n:96": "Pucchā – catunnaṃ āvuso vipattīnaṃ katamā vipatti.",
  "anya-e0905n:97": "Vissajjanā – sīlavipatti bhante.",
  "anya-e0905n:98": "Pucchā – sattannaṃ āvuso āpattikkhandhānaṃ katamo āpattikkhandho.",
  "anya-e0905n:99": "Vissajjanā – pārājikāpattikkhandho bhante.",
  "anya-e0905n:100": "Pucchā – channaṃ āvuso āpattisamuṭṭhānānaṃ katihi samuṭṭhānehi samuṭṭhāti.",
  "anya-e0905n:101": "Vissajjanā – tīhi bhante samuṭṭhānehi samuṭṭhāti, siyā kāyatoca cittatoca samuṭṭhāti, na vācāto, siyā vācātoca",
  "anya-e0905n:102": "Cittatoca samuṭṭhāti, na kāyato, siyā kāyatoca vācātoca cittatoca samuṭṭhāti.",
  "anya-e0905n:103": "Pucchā – catunnaṃ āvuso adhikaraṇānaṃ katamaṃ adhikaraṇaṃ.",
  "anya-e0905n:104": "Vissajjanā – āpattādhikaraṇaṃ bhante.",
  "anya-e0905n:105": "Pucchā – sattannaṃ āvuso samathānaṃ katihi samathehi sammati.",
  "anya-e0905n:106": "Vissajjanā – dvihi bhante samathehi sammati sammukhāvinayenaca paṭiññāta karaṇenaca.",
  "anya-e0905n:107": "Pucchā – ko āvuso tattha vinayo, ko tattha abhivinayo.",
  "anya-e0905n:108": "Vissajjanā – paññatti bhante vinayo vibhatti abhivinayo.",
  "anya-e0905n:109": "Pucchā – kiṃāvuso tattha pātimokkhaṃ kiṃ tattha adhipātimokkhaṃ.",
  "anya-e0905n:110": "Vissajjanā – paññatti bhante pātimokkhaṃ, vibhatti adhipātimokkhaṃ.",
  "anya-e0905n:111": "Pucchā – kā āvuso vipatti.",
  "anya-e0905n:112": "Vissajjanā – asaṃvaro bhante vipatti.",
  "anya-e0905n:113": "Pucchā – kā āvuso sampatti.",
  "anya-e0905n:114": "Vissajjanā – saṃvaro bhante sampatti.",
  "anya-e0905n:115": "Pucchā – kā āvuso paṭipatti.",
  "anya-e0905n:116": "Vissajjanā – na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti.",
  "anya-e0905n:117": "Pucchā – kati āvuso atthavase paṭicca bhagavatā dutiyaṃ pārājikaṃ paññattaṃ.",
  "anya-e0905n:118_0": "Vissajjanā – dasa bhante atthavase paṭicca bhagavatā dutiyaṃ pārājikaṃ paññattaṃ.",
  "anya-e0905n:118_1": "Saṅghasuṭṭhutāya saṅghaphāsutāya dummaṅkūnaṃ puggalānaṃ niggahāya pesalānaṃ bhikkhūnaṃ",
  "anya-e0905n:118_2": "phāsuvihārāya diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāya",
  "anya-e0905n:118_3": "appasannānaṃ pasādāya pasannānaṃ bhiyyobhāvāya saddhammaṭṭhitiyā vinayānuggahāya.",
  "anya-e0905n:119": "Pucchā – ko āvuso sikkhanti.",
  "anya-e0905n:120": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n:121": "Pucchā – ke āvuso sikkhitasikkhā.",
  "anya-e0905n:122": "Vissajjanā – arahanto bhante sikkhitasikkhā.",
  "anya-e0905n:123": "Pucchā – kattha āvuso ṭhitaṃ.",
  "anya-e0905n:124": "Vissajjanā – sikkhākāmesu bhante ṭhitaṃ.",
  "anya-e0905n:125": "Pucchā – ke āvuso dhārenti.",
  "anya-e0905n:126": "Vissajjanā – yesaṃ bhante vattati te dhārenti.",
  "anya-e0905n:127": "Pucchā – kassa āvuso vacanaṃ.",
  "anya-e0905n:128": "Vissajjanā – bhagavatā bhante vacanaṃ arahato sammāsammuddhassa.",
  "anya-e0905n:129": "Pucchā – kenāvuso ābhataṃ.",
  "anya-e0905n:130": "Vissajjanā – paramparāya bhante ābhataṃ.",
  "anya-e0905n:131": "Pucchā – atthi nu kho āvuso tattha upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.",
  "anya-e0905n:132": "Vissajjanā – natthi bhante.",
  "anya-e0905n:133": "“Saṃgāyanatthāya saṅghassa ñāpanaṃ”",
  "anya-e0905n:134_0": "Suṇātu me bhante saṅgho ahaṃ bhante āyasmantaṃ vicittasārābhivaṃsa tipiṭakadharadhammabhaṇḍāgārikaṃ",
  "anya-e0905n:134_1": "dutiyassa pārājikassa nidānampi pucchiṃ, puggalampi pucchiṃ, vatthumpi pucchiṃ, paññattimpi",
  "anya-e0905n:134_2": "pucchiṃ, anupaññattimpi pucchiṃ, āpattimpi pucchiṃ, anāpattimpi pucchiṃ, aññānipi",
  "anya-e0905n:134_3": "īdisāni pucchitabbaṭṭhānāni anekāni pucchiṃ, puṭṭho puṭṭhoca so āyasmā vicittasārābhivaṃso",
  "anya-e0905n:134_4": "vissajjesi. Iti hidaṃ bhante idaṃ dutiyaṃ pārājika sikkhāpadaṃ nimmalaṃ, suparisuddhaṃ,",
  "anya-e0905n:134_5": "tasseva bhagavato vacanaṃ arahato sammāsambuddhassa, tasmā yathā pure mahākassa pādayo",
  "anya-e0905n:134_6": "mahātheravarā porāṇasaṃgītikārā brahmacariyasaṅkhātassa buddhasāsanassa ciraṭṭhitiyā,",
  "anya-e0905n:134_7": "bahujanahitāya, bahujanasukhāya lokānukampāya atthāya, hitāya, sukhāya, devamanussānaṃ",
  "anya-e0905n:134_8": "dhammavinayaṃ saṅgāyiṃsuceva anusaṅgāyiṃsuca, evameva mayampi dāni sabbeva chaṭṭhasaṃgītimahādhammasabhāpariyāpannā",
  "anya-e0905n:134_9": "idaṃ dutiya pārājika sikkhāpadaṃ ekato gaṇasajjhāyaṃ katvā samaggā sammodamānā hutvā saṅgāyeyyāma.",
  "anya-e0905n:135": "Tatiya pārājika sikkhāpucchā",
  "anya-e0905n:136": "Pucchā – yaṃ tena āvuso bhagavatā (pa) sammāsambuddhena tatiyaṃ pārājikaṃ kattha paññattaṃ.",
  "anya-e0905n:137": "Vissajjanā – vesāliyaṃ bhante paññattaṃ.",
  "anya-e0905n:138": "Pucchā – kaṃ āvuso ārabbha paññattaṃ.",
  "anya-e0905n:139": "Vissajjanā – sambahule bhante bhikkhū ārabbha paññattaṃ.",
  "anya-e0905n:140": "Pucchā – kismiṃ āvuso vatthusmiṃ paññattaṃ.",
  "anya-e0905n:141": "Vissajjanā – sambahulā bhante bhikkhu aññamaññaṃ jīvitā voropesuṃ, tasmiṃ bhante vatthusmiṃ paññattaṃ.",
  "anya-e0905n:142": "Pucchā – atthi nukho āvuso tattha paññatti anupaññatti anuppannapaññatti.",
  "anya-e0905n:143": "Vissajjanā – ekā bhante paññatti, ekā anupaññatti, anuppannapaññatti tasmiṃ natthi.",
  "anya-e0905n:144": "Pucchā – kā āvuso tattha mūlapaññatti.",
  "anya-e0905n:145": "Vissajjanā – yopana bhikkhu sañcicca manussaviggahaṃ jīvitā voropeyya, satthahārakaṃvāssa pariyeseyya ayampi pārājiko hoti asaṃvāsoti ayaṃ bhante tattha mūlapaññatti.",
  "anya-e0905n:146": "Pucchā – kā āvuso tattha anupaññatti.",
  "anya-e0905n:147": "Vissajjanā – maraṇavaṇṇaṃ vā saṃvaṇṇeyya maraṇāya vā samādapeyya ambhopurisa kiṃ tuyhiminā pāpakena dujjīvitena matante jīvitā",
  "anya-e0905n:148": "Seyyāti iti cittamano cittasaṅkappo anekapariyāyena maraṇavaṇṇaṃ vā saṃvaṇṇeyya maraṇāya vā samādapeyyāti ayaṃ bhante tattha anupaññatti.",
  "anya-e0905n:149": "Pucchā – kā āvuso tattha paripuṇṇapaññatti.",
  "anya-e0905n:150_0": "Vissajjanā – yo pana bhikkhu sañcicca manussaviggahaṃ jīvitā voropeyya, satthahārakaṃvāssa",
  "anya-e0905n:150_1": "pariyeseyya, maraṇavaṇṇaṃ vā saṃvaṇṇeyya, maraṇāya vā samādapeyya, ambho purisa kiṃ",
  "anya-e0905n:150_2": "tuyhiminā pāpakena dujjīvitena matante jīvitā seyyoti iti cittamano cittasaṅkappo",
  "anya-e0905n:150_3": "anekapariyāyena maraṇavaṇṇaṃvā saṃvaṇṇeyya, maraṇāya vā samādapeyya, ayampi pārājiko",
  "anya-e0905n:150_4": "hoti asaṃvāsoti ayaṃ bhante tattha paripuṇṇapaññatti.",
  "anya-e0905n:151": "Pucchā – sabbatthapaññatti nukho āvusopadesapaññatti nukho.",
  "anya-e0905n:152": "Vissajjanā – sabbatthapaññatti bhante.",
  "anya-e0905n:153": "Pucchā – sādhāraṇapaññattinukho āvuso asādhāraṇapaññatti nukho.",
  "anya-e0905n:154": "Vissajjanā – sādhāraṇapaññatti bhante.",
  "anya-e0905n:155": "Pucchā – ekatopaññatti nukho āvuso ubhatopaññatti nukho.",
  "anya-e0905n:156": "Vissajjanā – ubhatopaññatti bhante.",
  "anya-e0905n:157": "Pucchā – tasmiṃ āvuso tatiya pārājike sañcicca manussaviggahaṃ jīvitā voropento kati āpattiyo āpajjati.",
  "anya-e0905n:158_0": "Vissajjanā – sañcissa bhante manussaviggahaṃ jīvitā voropento tisso āpattiyo āpajjati,",
  "anya-e0905n:158_1": "manussaṃ odissa papātaṃ khaṇati papatitvā marissatīti āpatti dukkaṭassa, papatite",
  "anya-e0905n:158_2": "dukkhā vedanā uppajjati āpatti thullaccayassa, marati āpatti pārājikassa, sañcicca",
  "anya-e0905n:158_3": "bhante manussaviggahaṃ jīvitā voropento imā tisso āpattiyo āpajjati.",
  "anya-e0905n:159": "Pucchā – kesaṃ āvuso anāpatti.",
  "anya-e0905n:160": "Vissajjanā – sattannaṃ bhante puggalānaṃ anāpatti, asañcicca mārentassa, ajānantassa, na maraṇādhippāyassa, ummattakassa, khittacittassa, vedanāṭṭassa, ādikammikassa.",
  "anya-e0905n:161": "Pucchā – pañcannaṃ āvuso pātimokkhuddesānaṃ katthogadhaṃ kattha pariyāpannaṃ.",
  "anya-e0905n:162": "Vissajjanā – nidānogadhaṃ bhante nidānapariyāpannaṃ.",
  "anya-e0905n:163": "Pucchā – katamena āvuso uddesena uddesaṃ āgacchati.",
  "anya-e0905n:164": "Vissajjanā – dutiyena bhante uddesena uddesaṃ āgacchati.",
  "anya-e0905n:165": "Pucchā – catunnaṃ āvuso vipattīnaṃ katamā vipatti.",
  "anya-e0905n:166": "Vissajjanā – sīlavipatti bhante.",
  "anya-e0905n:167": "Pucchā – sattannaṃ āvuso āpattikkhandhānaṃ katamo āpattikkhandho.",
  "anya-e0905n:168": "Vissajjanā – pārājikāpattikkhandho bhante.",
  "anya-e0905n:169": "Pucchā – channaṃ āvuso āpattisamuṭṭhānānaṃ katihi samuṭṭhānehi samuṭṭhāti.",
  "anya-e0905n:170_0": "Vissajjanā – channaṃ bhante āpattisamuṭṭhānānaṃ tīhi samuṭṭhānehi samuṭṭhāti, siyā",
  "anya-e0905n:170_1": "kāyatoca cittatoca samuṭṭhāti, na vācato, siyā vācatoca cittatoca samuṭṭhāti, na",
  "anya-e0905n:170_2": "kāyato, siyā kāyatoca vācatoca cittatoca samuṭṭhāti.",
  "anya-e0905n:171": "Pucchā – catunnaṃ āvuso adhikaraṇānaṃ katamaṃ adhikaraṇaṃ.",
  "anya-e0905n:172": "Vissajjanā – āpattādhikaraṇaṃ bhante.",
  "anya-e0905n:173": "Pucchā – sattannaṃ āvuso samathānaṃ katihi samathehi sammati.",
  "anya-e0905n:174": "Vissajjanā – sattānaṃ bhante samathānaṃ dvīhi samathehi sammati, sammukhā vinayenaca paṭiññātakaraṇenaca.",
  "anya-e0905n:175": "Pucchā – ko tattha āvuso vinayo ko tattha abhivinayo.",
  "anya-e0905n:176": "Vissajjanā – paññatti bhante vinayo vibhatti abhivinayo.",
  "anya-e0905n:177": "Pucchā – kiṃ āvuso tattha pātimokkhaṃ kiṃ adhipātimokkhaṃ.",
  "anya-e0905n:178": "Vissajjanā – paññatti bhante pātimokkhaṃ vibhatti adhipātimokkhaṃ.",
  "anya-e0905n:179": "Pucchā – kā āvuso vipatti.",
  "anya-e0905n:180": "Vissajjanā – asaṃvaro bhante vipatti.",
  "anya-e0905n:181": "Pucchā – kā āvuso sampatti.",
  "anya-e0905n:182": "Vissajjanā – saṃvaro bhante sampatti.",
  "anya-e0905n:183": "Pucchā – kā āvuso tattha paṭipatti.",
  "anya-e0905n:184": "Vissajjanā – na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti.",
  "anya-e0905n:185": "Pucchā – kati āvuso atthavase paṭicca bhagavatā tatiyaṃ pārājikaṃ paññattaṃ.",
  "anya-e0905n:186": "Vissajjanā – dasa bhante atthavase paṭicca bhagavatā tatiyaṃ pārājikaṃ paññattaṃ saṅghasuṭṭhutāya saṅghaphāsutāya (pa) vinayānuggahāya.",
  "anya-e0905n:187": "Pucchā – ke āvuso sikkhanti.",
  "anya-e0905n:188": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n:189": "Pucchā – ke āvuso sikkhitasikkhā.",
  "anya-e0905n:190": "Vissajjanā – arahanto bhante sikkhitasikkhā.",
  "anya-e0905n:191": "Pucchā – kattha āvuso ṭhitaṃ.",
  "anya-e0905n:192": "Vissajjanā – sikkhākāmesu bhante ṭhitaṃ.",
  "anya-e0905n:193": "Pucchā – ke āvuso dhārenti.",
  "anya-e0905n:194": "Vissajjanā – yesaṃ bhante vattati te dhārenti.",
  "anya-e0905n:195": "Pucchā – kassa āvuso vacanaṃ.",
  "anya-e0905n:196": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:197": "Pucchā – kenāvuso ābhataṃ.",
  "anya-e0905n:198": "Vissajjanā – paramparāya bhante ābhataṃ.",
  "anya-e0905n:199": "Pucchā – atthinukho āvuso tattha kiñci upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.",
  "anya-e0905n:200": "Vissajjanā – natthi bhante.",
  "anya-e0905n:201": "Saṃgāyanatthāya saṅghassa ñāpanaṃ",
  "anya-e0905n:202_0": "Suṇātu me bhante saṅgho, ahaṃ bhante āyasmantaṃ vicittasārābhivaṃsaṃ tipiṭakadhara",
  "anya-e0905n:202_1": "dhammabhaṇḍāgārikaṃ tatiyassa pārājikassa nidānampi pucchiṃ, puggalampi pucchiṃ,",
  "anya-e0905n:202_2": "vatthumpi pucchiṃ, paññattimpi pucchiṃ, anupaññattimpi pucchiṃ, āpattimpi pucchiṃ,",
  "anya-e0905n:202_3": "anāpattimpi pucchiṃ, aññānipi evarūpāni pucchitabbaṭṭhānāni anekāni pucchiṃ, puṭṭho",
  "anya-e0905n:202_4": "puṭṭhoca so āyasmā vicittasārābhivaṃso vissajjesi, itihidaṃ bhante tatiyapārājikasikkhāpadaṃ",
  "anya-e0905n:202_5": "nimmalaṃ suparisuddhaṃ tasseva bhagavato vacanaṃ arahato sammāsammuddhassa, tasmā",
  "anya-e0905n:202_6": "yathā pure mahākassapādayo mahātheravarā porāṇasaṃgītikārā brahmacariyasaṅkhātassa",
  "anya-e0905n:202_7": "buddhasāsanassa ciraṭṭhitiyā bahujanahitāya bahujanasukhāya lokānukampāya atthāya",
  "anya-e0905n:202_8": "hitāya sukhāya devamanussānaṃ dhammavinayaṃ saṅgāyiṃsuceva anusaṅgāyiṃsuca, evameva",
  "anya-e0905n:202_9": "mayampi dāni sabbeva chaṭṭhasaṃgītimahādhammasabhāpariyāpannā idaṃ tatiyapārājikasikkhāpadaṃ",
  "anya-e0905n:202_10": "ekato gaṇasajjhāyaṃ katvā samaggā sammodamānā hutvā saṃgāyeyyāma.",
  "anya-e0905n:203": "Catuttha pārājika sikkhāpucchā",
  "anya-e0905n:204": "Pucchā – yaṃ tena āvuso bhagavatā jānatā passatā…pe… sammāsambuddhena catutthaṃ pārājikaṃ kattha paññattaṃ.",
  "anya-e0905n:205": "Vissajjanā – vesāliyaṃ bhante.",
  "anya-e0905n:206": "Pucchā – kaṃ āvuso ārabbha paññattaṃ.",
  "anya-e0905n:207": "Vissajjanā – vaggumudātīriye bhante bhikkhū ārabbha paññattaṃ.",
  "anya-e0905n:208": "Pucchā – kismiṃ āvuso vatthusmiṃ paññattaṃ.",
  "anya-e0905n:209": "Vissajjanā – vaggumudātīriyā bhante bhikkhū gihīnaṃ aññamaññassa uttarimanussadhammassa vaṇṇaṃ bhāsiṃsu, tasmiṃ bhante vatthusmiṃ paññattaṃ.",
  "anya-e0905n:210": "Pucchā – atthi āvuso tattha paññatti anupaññatti anuppannapaññatti.",
  "anya-e0905n:211": "Vissajjanā – ekā bhante paññatti ekā anupaññatti anuppannapaññatti tasmiṃ natthi.",
  "anya-e0905n:212": "Pucchā – katamā āvuso tattha mūlapaññatti.",
  "anya-e0905n:213_0": "Vissajjanā – yo pana bhikkhu anabhijānaṃ uttarimanussadhammaṃ uttarimanussadhammaṃ",
  "anya-e0905n:213_1": "attupanāyikaṃ alamariyañāṇadassanaṃ samudācareyya, itijānāmi itipassāmīti, tato aparena",
  "anya-e0905n:213_2": "samayena samanuggāhīya mānovā asamanuggāhīya mānovā āpanno visuddhāpekkho evaṃ vadeyya",
  "anya-e0905n:213_3": "ajānamevaṃ āvuso avacaṃ jānāmi apassaṃ passāmi tucchaṃ musāvilapinti ayampi pārājiko",
  "anya-e0905n:213_4": "hoti asaṃvāsoti ayaṃ bhante tattha mūlapaññatti.",
  "anya-e0905n:214": "Pucchā – katamā āvuso tattha anupaññatti.",
  "anya-e0905n:215": "Vissajjanā – aññatra adhimānāti ayaṃ bhante tattha anupaññatti.",
  "anya-e0905n:216_0": "Honti ye te ānanda bhikkhū adiṭṭhe diṭṭhasaññino apatte pattasaññino anadhigate adhigatasaññino",
  "anya-e0905n:216_1": "asacchikate sacchikatasaññano adhimānena aññaṃ byākaronti, tañca kho etaṃ abbohārikaṃ.",
  "anya-e0905n:217": "Pucchā – katamā āvuso tattha paripuṇṇapaññatti.",
  "anya-e0905n:218_0": "Vissajjanā – yopana bhikkhu anabhijānaṃ uttarimanussadhammaṃ attupanāyikaṃ alamariyañāṇadassanaṃ",
  "anya-e0905n:218_1": "samudācareyya, iti jānāmi iti passāmīti, tato aparena samayena samanuggāhīyamānovā",
  "anya-e0905n:218_2": "asamanuggāhīyamānovā āpanno visuddhāpekkho evaṃ vadeyya ajānamevaṃ āvuso avacaṃjānāmi",
  "anya-e0905n:218_3": "apassaṃ passāmi tucchaṃ musā vilapinti, aññatra adhimānā ayampi pārājiko hoti asaṃvāsoti",
  "anya-e0905n:218_4": "ayaṃ bhante tattha paripuṇṇa paññatti.",
  "anya-e0905n:219": "Pucchā – sabbatthapaññatti nukho āvuso padesapaññatti nukho.",
  "anya-e0905n:220": "Vissajjanā – sabbatthapaññatti bhante.",
  "anya-e0905n:221": "Pucchā – sādhāraṇapaññatti nukho āvuso asādhāraṇapaññattinukho.",
  "anya-e0905n:222": "Vissajjanā – sādhāraṇapaññatti bhante.",
  "anya-e0905n:223": "Pucchā – ekatopaññatti nukho āvuso ubhato paññatti nukho.",
  "anya-e0905n:224": "Vissajjanā – ubhatopaññatti bhante.",
  "anya-e0905n:225": "Pucchā – tasmiṃ āvuso catuttha pārājike asantaṃ abhūtaṃ uttarimanussadhammaṃ ullapanto kati āpattiyo āpajjati, vibhajitvā vissajjehi.",
  "anya-e0905n:226_0": "Vissajjanā – tasmiṃ bhante catutthapārājike asantaṃ abhūtaṃ uttarimanussadhammaṃ",
  "anya-e0905n:226_1": "ullapanto tisso āpattiyo āpajjati, asantaṃ abhūtaṃ uttarimanussadhammaṃ ullapati",
  "anya-e0905n:226_2": "āpattipārājikassa, yo te vihāre vasati so bhikkhu arahāti bhaṇati paṭivijānantassa",
  "anya-e0905n:226_3": "āpatti thullaccayassa, appaṭivijānantassa āpatti dukkaṭassa, uttarimanussadhammaṃ",
  "anya-e0905n:226_4": "bhante ullapanto imā tisso āpattiyo āpajjati.",
  "anya-e0905n:227": "Pucchā – kesaṃ āvuso anāpatti.",
  "anya-e0905n:228": "Vissajjanā – channaṃ bhante puggalānaṃ anāpatti adhimānena bhaṇantassa anullapanādhippāyassa ummattakassa khittacittassa vedanāṭṭassa ādikammikassa.",
  "anya-e0905n:229": "Pucchā – pañcannaṃ āvuso pātimokkhuddesānaṃ katthogadhaṃ kattha pariyāpannaṃ.",
  "anya-e0905n:230": "Vissajjanā – nidānogadhaṃ bhante nidānapariyāpannaṃ.",
  "anya-e0905n:231": "Pucchā – katamena āvuso uddesena uddesaṃ āgacchati.",
  "anya-e0905n:232": "Vissajjanā – dutiyena bhante uddesena uddesaṃ āgacchati.",
  "anya-e0905n:233": "Pucchā – catunnaṃ āvuso vipattīnaṃ katamā vipatti.",
  "anya-e0905n:234": "Vissajjanā – sīlavipatti bhante.",
  "anya-e0905n:235": "Pucchā – sattannaṃ āvuso āpattikkhandhānaṃ katamo āpattikkhandho.",
  "anya-e0905n:236": "Vissajjanā – pārājikāpattikkhandho bhante.",
  "anya-e0905n:237": "Pucchā – channaṃ āvuso āpattisamuṭṭhānānaṃ katihi samuṭṭhānehi samuṭṭhāti.",
  "anya-e0905n:238_0": "Vissajjanā – channaṃ bhante āpattisamuṭṭhānānaṃ tīhi samuṭṭhānehi samuṭṭhāti, siyā",
  "anya-e0905n:238_1": "kāyatoca cittatoca samuṭṭhāti, na vācato, siyā vācatoca cittatoca samuṭṭhāti, na",
  "anya-e0905n:238_2": "kāyato, siyā kāyatoca vācatoca cittatoca samuṭṭhāti.",
  "anya-e0905n:239": "Pucchā – catunnaṃ āvuso adhikaraṇānaṃ katamaṃ adhikaraṇaṃ.",
  "anya-e0905n:240": "Vissajjanā – āpattādhikaraṇaṃ bhante.",
  "anya-e0905n:241": "Pucchā – sattannaṃ āvuso samathānaṃ katihi samathehi sammati.",
  "anya-e0905n:242": "Vissajjanā – sattannaṃ bhante samathānaṃ dvīhi samathehi sammati, sammukhāvinayenaca paṭiññātakaraṇenaca.",
  "anya-e0905n:243": "Pucchā – ko tattha āvuso vinayo, ko tattha abhivinayo.",
  "anya-e0905n:244": "Vissajjanā – paññatti bhante vinayo, vibhatti abhivinayo.",
  "anya-e0905n:245": "Pucchā – kiṃ āvuso tattha pātimokkhaṃ, kiṃ adhipātimokkhaṃ.",
  "anya-e0905n:246": "Vissajjanā – paññatti bhante pātimokkhaṃ, vibhatti adhipātimokkhaṃ.",
  "anya-e0905n:247": "Pucchā – kā āvuso vipatti.",
  "anya-e0905n:248": "Vissajjanā – asaṃvaro bhante vipatti.",
  "anya-e0905n:249": "Pucchā – kā āvuso sampatti.",
  "anya-e0905n:250": "Vissajjanā – saṃvaro bhante sampatti.",
  "anya-e0905n:251": "Pucchā – kā āvuso tattha paṭipatti.",
  "anya-e0905n:252": "Vissajjanā – na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti.",
  "anya-e0905n:253": "Pucchā – kati āvuso atthavase paṭicca bhagavatā catutthaṃ pārājikaṃ paññattaṃ.",
  "anya-e0905n:254": "Vissajjanā – dasa bhante atthavase paṭicca bhagavatā catutthaṃ pārājikaṃ paññattaṃ, saṅghasuṭṭhutāya saṅghaphāsutāya…pe… vinayānuggahāya.",
  "anya-e0905n:255": "Pucchā – ke āvuso sikkhanti.",
  "anya-e0905n:256": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n:257": "Pucchā – ke āvuso sikkhitasikkhā.",
  "anya-e0905n:258": "Vissajjanā – arahanto bhante sikkhitasikkhā.",
  "anya-e0905n:259": "Pucchā – kattha āvuso ṭhitaṃ.",
  "anya-e0905n:260": "Vissajjanā – sikkhākāmesu bhante ṭhitaṃ.",
  "anya-e0905n:261": "Pucchā – ke āvuso dhārenti.",
  "anya-e0905n:262": "Vissajjanā – yesaṃ bhante vattati te dhārenti.",
  "anya-e0905n:263": "Pucchā – kassa āvuso vacanaṃ.",
  "anya-e0905n:264": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:265": "Pucchā – kenāvuso ābhataṃ.",
  "anya-e0905n:266": "Vissajjanā – paramparāya bhante ābhataṃ.",
  "anya-e0905n:267": "Pucchā – atthi nukho āvuso tattha kiñci upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.",
  "anya-e0905n:268": "Vissajjanā – natthi bhante.",
  "anya-e0905n:269": "Saṅghādisesa sikkhāpucchā",
  "anya-e0905n:270": "1. Sukkavissaṭṭhisaṅghādisesa sikkhāpucchā",
  "anya-e0905n:271": "Pucchā – yaṃ tena āvuso bhagavatā jānatā passatā arahatā sammāsambuddhena upakkamitvā asuciṃ mocentassa saṅghādiseso kattha paññatto.",
  "anya-e0905n:272": "Vissajjanā – sāvatthiyaṃ bhante paññatto.",
  "anya-e0905n:273": "Pucchā – kaṃ āvuso ārabbha paññatto.",
  "anya-e0905n:274": "Vissajjanā – āyasmantaṃ bhante seyyasakaṃ ārabbha paññatto.",
  "anya-e0905n:275": "Pucchā – kismiṃ āvuso vatthusmiṃ paññatto.",
  "anya-e0905n:276": "Vissajjanā – āyasmā bhante seyyasako hatthena upakkamitvā asuciṃ mocesi, tasmiṃ bhante vatthusmiṃ paññatto.",
  "anya-e0905n:277": "Pucchā – atthi āvuso tattha paññatti anupaññatti anuppannapaññatti.",
  "anya-e0905n:278": "Vissajjanā – ekā bhante paññatti, ekā anupaññatti, anuppannapaññatti tasmiṃ natthi.",
  "anya-e0905n:279": "Pucchā – katamā āvuso tattha mūlapaññatti.",
  "anya-e0905n:280": "Vissajjanā – sañcetanikā sukkavissaṭṭhi saṅghādisesoti ayaṃ bhante tattha mūlapaññatti.",
  "anya-e0905n:281": "Pucchā – katamā panāvuso tattha anupaññatti.",
  "anya-e0905n:282": "Vissajjanā – aññatra supinantāti ayaṃ bhante tattha anupaññatti.",
  "anya-e0905n:283": "Pucchā – katamā panāvuso tattha paripuṇṇapaññatti.",
  "anya-e0905n:284": "Vissajjanā – sañcetanikā sukkavissaṭṭhi aññatrasupinantā saṅghādisoti ayaṃ bhante tattha paripuṇṇapaññatti.",
  "anya-e0905n:285": "Pucchā – sādhāraṇa paññattinukho āvuso asādhāraṇa paññattinukho.",
  "anya-e0905n:286": "Vissajjanā – asādhāraṇapaññatti bhante.",
  "anya-e0905n:287": "Pucchā – tattha āvuso upakkamitvā asuciṃ mocento kati āpattiyo āpajjati.",
  "anya-e0905n:288": "Vissajjanā – upakkamitvā bhante asuciṃ mocento tisso āpattiyo āpajjati, ceteti upakkamati muccati āpatti",
  "anya-e0905n:289": "Saṅghādisesassa, ceteti upakkamati na muccati āpatti thullaccayassa, payoge dukkaṭaṃ.",
  "anya-e0905n:290": "Pucchā – kesaṃ āvuso anāpatti.",
  "anya-e0905n:291": "Vissajjanā – channaṃ bhante anāpatti supinantena mocentassa na mocanādhippāyassa ummattakassa khittacittassa vedanāṭṭassa ādikammikassa imesaṃ kho bhante channaṃ anāpatti.",
  "anya-e0905n:292": "Pucchā – pañcannaṃ āvuso pātimokkhuddesānaṃ katamena uddesena uddesaṃ āgacchati.",
  "anya-e0905n:293": "Vissajjanā – pañcannaṃ bhante pātimokkhuddesānaṃ tatiyena uddesena uddesaṃ āgacchati.",
  "anya-e0905n:294": "Pucchā – catunnaṃ āvuso vipattīnaṃ katamā vipatti.",
  "anya-e0905n:295": "Vissajjanā – catunnaṃ bhante vipattīnaṃ sīlavipatti.",
  "anya-e0905n:296": "Pucchā – kā āvuso vipatti.",
  "anya-e0905n:297": "Vissajjanā – asaṃvaro bhante vipatti.",
  "anya-e0905n:298": "Pucchā – kā āvuso sampatti.",
  "anya-e0905n:299": "Vissajjanā – saṃvaro bhante sampatti.",
  "anya-e0905n:300": "Pucchā – kā āvuso paṭipatti.",
  "anya-e0905n:301": "Vissajjanā – na eva rūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante paṭipatti.",
  "anya-e0905n:302": "Pucchā – kati āvuso atthavase paṭicca bhagavatā upakkamitvā asuciṃ mocentassa saṅghādiseso paññatto.",
  "anya-e0905n:303": "Vissajjanā – dasa bhante atthavase paṭicca bhagavatā upakkamitvā asuciṃ mocentassa saṅghādiseso paññatto saṅghasuṭṭhutāya…pe… vinayānuggahāya.",
  "anya-e0905n:304": "Pucchā – kattha āvuso ṭhitaṃ.",
  "anya-e0905n:305": "Vissajjanā – sikkhākāmesu bhante ṭhitaṃ.",
  "anya-e0905n:306": "Pucchā – ke āvuso dhārenti.",
  "anya-e0905n:307": "Vissajjanā – yesaṃ bhante vattati te dhārenti.",
  "anya-e0905n:308": "Pucchā – kassa āvuso vacanaṃ.",
  "anya-e0905n:309": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:310": "Pucchā – kenāvuso ābhataṃ.",
  "anya-e0905n:311": "Vissajjanā – paramparāya bhante ābhataṃ.",
  "anya-e0905n:312": "Pucchā – atthi nukho āvuso tattha sanidāne sapadabhājanīye savinītavatthuke upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā.",
  "anya-e0905n:313": "Saṃgāyanatthāya saṅghassa ñāpanaṃ",
  "anya-e0905n:314_0": "Suṇātu me bhante saṅgho āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ",
  "anya-e0905n:314_1": "paṭhamassa saṅghādisesa sikkhāpadassa nidānampi pucchiṃ, puggalampi pucchiṃ, vatthumpi",
  "anya-e0905n:314_2": "pucchiṃ, paññattimpi pucchiṃ, anupaññattimpi pucchi, āpattimpi pucchiṃ, anāpattimpi",
  "anya-e0905n:314_3": "pucchiṃ, aññānipi evarūpāni anekāni pucchitabbaṭṭhānāni pucchiṃ, puṭṭho puṭṭho ca",
  "anya-e0905n:314_4": "so āyasmā vicittasārābhivaṃso vissajjesi, itihidaṃ bhante paṭhama saṅghādisesa sikkhāpadaṃ",
  "anya-e0905n:314_5": "saparivāraṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa.",
  "anya-e0905n:314_6": "Tasmā yathāpure mahākassapādayo mahātheravarā porāṇasaṃgītikārā brahmacariyassa ciraṭṭhitiyā",
  "anya-e0905n:314_7": "bahujanahitāya bahujanasukhāya lokānukampāya atthāya hitāya sukhāya devamanussānaṃ",
  "anya-e0905n:314_8": "dhammavinayaṃ saṃgāyiṃsuceva anusaṃgāyiṃsuca, evameva mayampi sabbeva chaṭṭhasaṃgītimahādhammasabhā",
  "anya-e0905n:314_9": "pariyāpannā idaṃ paṭhamaṃ saṅghādisesa sikkhāpadaṃ nidānato paṭṭhāya ekaccānaṃ vacasā",
  "anya-e0905n:314_10": "sajjhāyavasena ekaccānaṃ manasā manasikaraṇavasenaca ekato gaṇasajjhāyaṃ katvā saṃgāyeyyāma.",
  "anya-e0905n:315_0": "Pucchā – yaṃ tena āvuso bhagavatā…pe… sammāsambuddhena mātukāmena saddhiṃ kāyasaṃsaggaṃ",
  "anya-e0905n:315_1": "samāpajjantassa ca, mātugāmaṃ duṭṭhullāhi vācāhi obhāsantassa ca, mātugāmassa santike",
  "anya-e0905n:315_2": "attakāma pāricariyāya vaṇṇaṃ bhāsantassa ca, sañcarittaṃ samāpajjantassa ca saṅghādiseso kattha paññatto.",
  "anya-e0905n:316": "Vissajjanā – sāvatthiyaṃ bhante paññatto.",
  "anya-e0905n:317": "Pucchā – kaṃ āvuso ārabbha paññatto.",
  "anya-e0905n:318": "Vissajjanā – āyasmantaṃ bhante udāyittheraṃ ārabbha paññatto.",
  "anya-e0905n:319": "Pucchā – kismiṃ āvuso vatthusmiṃ paññatto.",
  "anya-e0905n:320_0": "Vissajjanā – āyasmā bhante udāyitthero mātugāmena saddhiṃ kāyasaṃsaggaṃ samāpajji,",
  "anya-e0905n:320_1": "āyasmāyeva bhante udāyitthero mātugāmaṃ duṭṭhullāhi vācāhi obhāsi, āyasmāyeva bhante",
  "anya-e0905n:320_2": "udāyitthero mātugāmassa santike attakāma pāricariyāya vaṇṇaṃ abhāsi, āyasmāyeva bhante",
  "anya-e0905n:320_3": "udāyitthero sañcarittaṃ samāpajjiṃ, tasmiṃ bhante vatthusmiṃ paññatto.",
  "anya-e0905n:321": "6. Kuṭikāra saṅghādisesa sikkhāpucchā",
  "anya-e0905n:322": "Pucchā – yaṃ tena āvuso…pe… sammāsambuddhena saññācikāya kuṭiṃ kārāpentassa saṅghādiseso kattha paññatto.",
  "anya-e0905n:323": "Vissajjanā – āḷaviyaṃ bhante paññattho.",
  "anya-e0905n:324": "Pucchā – kaṃ āvuso ārabbha paññatto.",
  "anya-e0905n:325": "Vissajjanā – āḷavike bhante bhikkhū ārabbha paññatto.",
  "anya-e0905n:326": "Pucchā – kismiṃ āvuso vatthusmiṃ paññatto.",
  "anya-e0905n:327": "Vissajjanā – āḷavikā bhante bhikkhū saññācikāyo kuṭiyo kārāpesuṃ, tasmiṃ bhante vatthusmiṃ paññatto.",
  "anya-e0905n:328": "7. Vihārakāra saṅghādisesa sikkhāpucchā",
  "anya-e0905n:329": "Pucchā – yaṃ tena āvuso…pe… sammāsambuddhena mahallakaṃ vihāraṃ kārāpentassa saṅghādiseso kattha paññatto.",
  "anya-e0905n:330": "Vissajjanā – kosambiyaṃ bhante.",
  "anya-e0905n:331": "Pucchā – kaṃ āvuso ārabbha paññatto.",
  "anya-e0905n:332": "Vissajjanā – āyasmantaṃ bhante channattheraṃ ārabbha paññatto.",
  "anya-e0905n:333": "Pucchā – kismiṃ āvuso vatthusmiṃ paññatto.",
  "anya-e0905n:334_0": "Vissajjanā – āyasmā bhante channo vihāravatthuṃ sodhento aññataraṃ cetiyarukkhaṃ",
  "anya-e0905n:334_1": "chedāpesi gāmapūjitaṃ nigamapūjitaṃ nagara pūjitaṃ janapadapūjitaṃ raṭṭhapūjitaṃ,",
  "anya-e0905n:334_2": "tasmiṃ bhante vatthusmiṃ paññatto.",
  "anya-e0905n:335": "8-9. Duṭṭhadosa saṅghādisesa sikkhāpucchā",
  "anya-e0905n:336_0": "Pucchā – yaṃ tena āvuso bhagavatā…pe… sammāsambuddhena bhikkhuṃ amūlakena pārājikena",
  "anya-e0905n:336_1": "dhammena anuddhaṃsentassa ca, bhikkhuṃ aññabhāgiyassa adhikaraṇassa kiñcidesaṃ lesamattaṃ",
  "anya-e0905n:336_2": "upādāya pārājikena dhammena anuddhaṃsentassa ca saṅghādiseso kattha paññatto.",
  "anya-e0905n:337": "Vissajjanā – rājagahe bhante paññatto.",
  "anya-e0905n:338": "Pucchā – kaṃ āvuso ārabbha kismiṃ vatthusmiṃ paññatto.",
  "anya-e0905n:339_0": "Vissajjanā – mettiyabhūmajakā bhante bhikkhū ārabbha paññatto, mettiyabhūmajakā bhante",
  "anya-e0905n:339_1": "bhikkhū āyasmantaṃ dabbaṃ mallaputtaṃ amūlakena pārājikena dhammena anuddhaṃsesuṃ,",
  "anya-e0905n:339_2": "teyeva bhante mettiyabhūmajakā bhikkhū āyasmantaṃ dabbaṃ mallaputtaṃ aññabhāgiyassa",
  "anya-e0905n:339_3": "adhikaraṇassa kiñcidesaṃ lesamattaṃ upādāya pārājikena dhammena anuddhaṃsesuṃ, tasmiṃ",
  "anya-e0905n:339_4": "bhante vatthusmiṃ, paññatto.",
  "anya-e0905n:340": "10. Saṅghabhedaka saṅghādisesa sikkhāpucchā",
  "anya-e0905n:341": "Pucchā – yaṃ tena āvuso bhagavatā…pe… sammāsambuddhena saṅghabhedakassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto.",
  "anya-e0905n:342": "Vissajjanā – rājagahe bhante paññatto.",
  "anya-e0905n:343": "Pucchā – kaṃ āvuso ārabbha kismiṃ vatthusmiṃ paññattho.",
  "anya-e0905n:344": "Vissajjanā – devadattaṃ bhante ārabbha paññatto.",
  "anya-e0905n:345": "Devadatto bhante samaggassa saṅghassa bhedāya parakkami, tasmiṃ bhante vatthusmiṃ paññatto.",
  "anya-e0905n:346": "11. Bhedānuvattaka sikkhāpucchā",
  "anya-e0905n:347": "Pucchā – yaṃ tena āvuso bhagavatā…pe… sammāsambuddhena bhedānuvattakānaṃ bhikkhūnaṃ yāvatatiyaṃ samanubhāsanāya appaṭinissajjantānaṃ saṅghādiseso kattha paññatto.",
  "anya-e0905n:348": "Vissajjanā – rājagahe bhante paññatto.",
  "anya-e0905n:349": "Pucchā – kaṃ āvuso ārabbha kismiṃ vatthusmiṃ paññatto.",
  "anya-e0905n:350_0": "Vissajjanā – sambahule bhante bhikkhū ārabbha paññatto, sambahulā bhante bhikkhū",
  "anya-e0905n:350_1": "devadattassa saṅghābhedāya parakkamantassa anuvattakā ahesuṃ vaggavādakā, tasmiṃ",
  "anya-e0905n:350_2": "bhante vatthusmiṃ paññatto.",
  "anya-e0905n:351": "12. Dubbaca, saṅghādisesa sikkhāpucchā",
  "anya-e0905n:352": "Pucchā – yaṃ tena āvuso bhagavatā…pe… sammāsambuddhena dubbacassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto.",
  "anya-e0905n:353": "Vissajjanā – kosambiyaṃ bhante paññatto.",
  "anya-e0905n:354": "Pucchā – kaṃ āvuso ārabbha kismiṃ vatthusmiṃ paññatto.",
  "anya-e0905n:355": "Vissajjanā – āyasmantaṃ bhante channaṃ ārabbha paññatto, āyasmā bhante channo bhikkhūhi sahadhammikaṃ vuccamāno attānaṃ avacanīyaṃ akāsi, tasmiṃ bhante vatthusmiṃ paññatto.",
  "anya-e0905n:356": "13. Kuladūsaka saṅghādisesa sikkhāpucchā",
  "anya-e0905n:357": "Pucchā – yaṃ tena āvuso bhagavatā…pe… sammāsambuddhena kuladūsakassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto.",
  "anya-e0905n:358": "Vissajjanā – sāvatthiyaṃ bhante paññatto.",
  "anya-e0905n:359": "Pucchā – kaṃ ārabbha āvuso kismiṃ vatthusmiṃ paññatto.",
  "anya-e0905n:360_0": "Vissajjanā – assaji punabbasuke bhante bhikkhū ārabbha paññatto, assajipunabbasukā",
  "anya-e0905n:360_1": "bhante bhikkhū saṅghena pabbājanīyakammakatā chandagāmitā dosagāmitā mohagāmitā bhayagāmitā",
  "anya-e0905n:360_2": "pāpesuṃ, tasmiṃ bhante vatthusmiṃ paññatto.",
  "anya-e0905n:361": "Aniyata sikkhāpucchā",
  "anya-e0905n:362": "Pucchā – yaṃ tena āvuso bhagavatā…pe… sammāsambuddhena paṭhamo ca aniyato dutiyo ca aniyato kattha paññatto.",
  "anya-e0905n:363": "Vissajjanā – sāvatthiyaṃ bhante paññatto.",
  "anya-e0905n:364": "Pucchā – kaṃ āvuso ārabbha kismiṃ vatthusmiṃ paññatto.",
  "anya-e0905n:365_0": "Vissajjanā – āyasmantaṃ bhante udāyiṃ ārabbha paññatto, āyasmā bhante udāyī mātugāmena",
  "anya-e0905n:365_1": "saddhiṃ ekoekāya raho paṭicchanne āsane alaṃkammaniye nisajjaṃ kappesi, tasmiñca",
  "anya-e0905n:365_2": "vatthusmiṃ, āyasmāyeva bhante udāyī mātugāmena saddhiṃ raho nisajjaṃ akāsi, tasmiñca",
  "anya-e0905n:365_3": "bhante vatthusmiṃ paññatto.",
  "anya-e0905n:366": "Pucchā – kassa āvuso vacanaṃ.",
  "anya-e0905n:367": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:368": "Pucchā – kenāvuso ābhataṃ.",
  "anya-e0905n:369": "Vissajjanā – paramparāya bhante ābhataṃ.",
  "anya-e0905n:370": "Pucchā – atthi nukho āvuso ettha kocipi viraddhadoso.",
  "anya-e0905n:371": "Vissajjanā – natthi bhante.",
  "anya-e0905n:372": "Saṃgāyanatthāya saṅghassañāpanaṃ",
  "anya-e0905n:373_0": "Suṇātu me bhante saṅgho, ahaṃ bhante āyasmantaṃ vicittasārābhivaṃsaṃ tipiṭakadhara",
  "anya-e0905n:373_1": "dhammabhaṇḍāgārikaṃ paṭhama duṭṭhadosa sikkhāpadato paṭṭhāya pucchitabbāni anekāni",
  "anya-e0905n:373_2": "ṭhānāni pucchiṃ, so ca āyasmā puṭṭho puṭṭho vissajjeti, itihidaṃ bhante sabbaṃ sikkhāpadaṃ",
  "anya-e0905n:373_3": "nimmalaṃ suparisuddhaṃ tasseva bhagavato vacanaṃ arahato sammāsambuddhassa, tasmā",
  "anya-e0905n:373_4": "yathāpure mahākassapādayo mahātheravarā porāṇasaṃgītikārā brahmacariyassa ciraṭṭhitiyā",
  "anya-e0905n:373_5": "bahujanahitāya bahujanasukhāya lokānukampāya atthāya hitāya sukhāya devamanussānaṃ",
  "anya-e0905n:373_6": "saṃgāyiṃsuceva anusaṃgāyiṃsuca, evameva mayampi dāni sabbeva chaṭṭhasaṃgīti mahādhammasabhāpariyāpannā",
  "anya-e0905n:373_7": "imāni sikkhāpadāni ekato gaṇasajjhāyaṃ katvā saṃgāyeyyāma.",
  "anya-e0905n:374": "Nissaggipācittiya",
  "anya-e0905n:375": "1. Cīvaravagga 1. paṭhamakathina sikkhāpucchā",
  "anya-e0905n:376": "Pucchā – yaṃ tena āvuso bhagavatā…pe… sammāsambuddhena atirekacīvaraṃ dasāhaṃ atikkāmentassa nissaggiyaṃ pācittiyaṃ kattha paññattaṃ.",
  "anya-e0905n:377": "Vissajjanā – vesāliyaṃ bhante paññattaṃ.",
  "anya-e0905n:378": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:379": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū atirekacīvaraṃ dhāresuṃ, tasmiṃ bhante vatthusmiṃ paññattaṃ.",
  "anya-e0905n:380": "1. Cīvaravagga 2. udosita sikkhāpucchā",
  "anya-e0905n:381": "Pucchā – ekarattaṃ āvuso ticivarena vippavasantassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:382": "Vissajjanā – sāvatthiyaṃ bhante paññattaṃ.",
  "anya-e0905n:383": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:384_0": "Vissajjanā – sambahule bhante bhikkhū ārabbha paññattaṃ, sambahulā bhante bhikkhū",
  "anya-e0905n:384_1": "bhikkhūnaṃ hatthe cīvaraṃ nikkhipitvā santaruttarena janapadacārikaṃ pakkamiṃsu,",
  "anya-e0905n:384_2": "tasmiṃ bhante vatthusmiṃ paññattaṃ.",
  "anya-e0905n:385": "1. Cīvaravagga 3. tatiyakathina sikkhāpucchā",
  "anya-e0905n:386": "Pucchā – akālacīvaraṃ āvuso paṭiggahetvā māsaṃ atikkāmentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:387": "Vissajjanā – sāvatthiyaṃ bhante paññattaṃ.",
  "anya-e0905n:388": "Pucchā – kaṃ āvuso ārabbbha kismiṃ vatthusmiṃ paññattaṃ.",
  "anya-e0905n:389": "Vissajjanā – sambahule bhante bhikkhū ārabbha paññattaṃ, sambahulā bhante bhikkhū akālacīvaraṃ paṭiggahetvā māsaṃ atikkāmesuṃ, tasmiṃ bhante vatthusmiṃ paññattaṃ.",
  "anya-e0905n:390": "1. Cīvaravagga 4. purāṇacīvara sikkhāpucchā",
  "anya-e0905n:391": "Pucchā – aññātikāya āvuso bhikkhuniyā purāṇacīvaraṃ dhovāpentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:392": "Vissajjanā – sāvatthiyaṃ bhante paññattaṃ.",
  "anya-e0905n:393": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:394": "Vissajjanā – āyasmantaṃ bhante udāyiṃ ārabbha paññattaṃ, āyasmā bhante udāyī aññātikāya bhikkhuniyā purāṇacīvaraṃ dhovāpesi, tasmiṃ bhante vatthusmiṃ paññattaṃ.",
  "anya-e0905n:395": "1. Cīvaravagga 5. cīvarapaṭiggahaṇa sikkhāpucchā",
  "anya-e0905n:396": "Pucchā – aññātikāya āvuso bhikkhuniyā hatthato cīvaraṃ paṭiggaṇhantassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:397": "Vissajjanā – rājagahe bhante paññattaṃ.",
  "anya-e0905n:398": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:399": "Vissajjanā – āyasmantaṃ bhante udāyiṃ ārabbha paññattaṃ, āyasmā bhante udāyī aññātikāya bhikkhuniyā hatthato cīvaraṃ paṭiggahesi, tasmiṃ bhante vatthusmiṃ paññattaṃ.",
  "anya-e0905n:400": "1. Cīvaravagga 6. aññātakaviññatti sikkhāpucchā",
  "anya-e0905n:401": "Pucchā – aññātakaṃ āvuso gahapatiṃvā gahatāniṃvā cīvaraṃ viññāpentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:402": "Vissajjanā – sāvatthiyaṃ bhante paññattaṃ.",
  "anya-e0905n:403": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:404_0": "Vissajjanā – āyasmantaṃ bhante upanandaṃ sakyaputtaṃ ārabbha paññattaṃ, āyasmā bhante",
  "anya-e0905n:404_1": "upanando sakyaputto aññātakaṃ seṭṭhiputtaṃ cīvaraṃ viññāpesi, tasmiṃ bhante vatthusmiṃ paññattaṃ.",
  "anya-e0905n:405": "1. Cīvaravagga 7. tatuttari sikkhāpucchā",
  "anya-e0905n:406": "Pucchā – aññātakaṃ āvuso gahapatiṃ vā gahapatāniṃ vā tatuttari cīvaraṃ viññāpentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:407": "Vissajjanā – sāvatthiyaṃ bhante paññattaṃ.",
  "anya-e0905n:408": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:409": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū na mattaṃ jānitvā bahumpi cīvaraṃ viññāpesuṃ, tasmiṃ bhante vatthusmiṃ paññattaṃ.",
  "anya-e0905n:410_0": "Pucchā – pubbe appavāritassa āvuso aññātakaṃ gahapatiṃ vā gahatāniṃ vā upasaṅkamitvā",
  "anya-e0905n:410_1": "cīvare vikappaṃ āpajjantassa ca aññātake gahapatike upasaṅkamitvā cīvare vikappaṃ",
  "anya-e0905n:410_2": "āpajjantassa ca nissaggiyaṃ pācittiyaṃ bhagavatā kattha paññattaṃ.",
  "anya-e0905n:411": "Vissajjanā – sāvatthiyaṃ bhante paññattaṃ.",
  "anya-e0905n:412": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:413_0": "Vissajjanā – āyasmantaṃ bhante upanandaṃ sakyaputtaṃ ārabbha paññattaṃ, āyasmā bhante",
  "anya-e0905n:413_1": "upanando sakyaputto pubbe appavārito aññātakaṃ gahapatikaṃ upasaṅkamitvā cīvare vikappaṃ",
  "anya-e0905n:413_2": "āpajji. Soyeva bhante āyasmā upanando sakyaputto pubbe appavārito aññātake gahapatike",
  "anya-e0905n:413_3": "upasaṅkamitvā cīvare vikappaṃ āpajji, tasmiṃ bhante vatthusmiṃ paññattaṃ.",
  "anya-e0905n:414": "1. Cīvaravagga 10. rāja sikkhāpucchā",
  "anya-e0905n:415": "Pucchā – atirekatikkhattuṃ āvuso codanāya atireka chakkhattuṃ ṭhānena cīvaraṃ abhinipphādentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:416": "Vissajjanā – sāvatthiyaṃ bhante paññattaṃ.",
  "anya-e0905n:417": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:418_0": "Vissajjanā – āyasmantaṃ bhante upanandaṃ sakyaputtaṃ ārabbha paññattaṃ, āyasmā bhante",
  "anya-e0905n:418_1": "upanando sakyaputto upāsakena ajjaṇho bhante āgamehīti vuccamāno nāgamesi, tasmiṃ",
  "anya-e0905n:418_2": "bhante vatthusmiṃ paññattaṃ.",
  "anya-e0905n:419": "2. Kosiyavagga, 1. kosiya sikkhāpucchā",
  "anya-e0905n:420": "Pucchā – kosiyamissakaṃ āvuso santhakaṃ kārāpentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:421": "Vissajjanā – āḷaviyaṃ bhante paññattaṃ.",
  "anya-e0905n:422": "Pucchā – kaṃ 0 āvuso ārabbha kismiṃ vatthusmiṃ paññattaṃ.",
  "anya-e0905n:423_0": "Vissajjanā – chabbaggiye bhante ārabbha paññattaṃ, chabbaggiyā bhante bhikkhū kosiyakārake",
  "anya-e0905n:423_1": "upasaṅkamitvā evamahaṃsu bahū āvuso kosakārake pacatha amhākampi dassatha mayampi",
  "anya-e0905n:423_2": "icchāma kosiyamissakaṃ santakaṃ kātunti, tasmiṃ bhante vatthusmiṃ paññattaṃ.",
  "anya-e0905n:424": "2. Kosiyavagga 2. suddhakāḷaka sikkhāpucchā",
  "anya-e0905n:425": "Pucchā – suddhakāḷakānaṃ āvuso eḷakalomānaṃ santhataṃ kārāpentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:426": "Vissajjanā – vesāliyaṃ bhante paññatthaṃ.",
  "anya-e0905n:427": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:428": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū suddhakāḷakānaṃ eḷakalomānaṃ santhataṃ kārāpesuṃ, tasmiṃ bhante vatthusmiṃ paññattaṃ.",
  "anya-e0905n:429": "2. Kosiyavagga 3. dvebhāga sikkhāpucchā",
  "anya-e0905n:430": "Pucchā – anādiyitvā āvuso tulaṃ odātānaṃ tulaṃ gocariyānaṃ navaṃ santhataṃ kārāpentassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:431": "Vissajjanā – sāvatthiyaṃ bhante paññattaṃ.",
  "anya-e0905n:432": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:433_0": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū",
  "anya-e0905n:433_1": "thokaṃyeva odātaṃ ante ādiyitvā tatheva suddhakāḷakānaṃ eḷakalomānaṃ santhataṃ kārāpesuṃ,",
  "anya-e0905n:433_2": "tasmiṃ bhante vatthusmiṃ paññattaṃ.",
  "anya-e0905n:434": "2. Kosiyavagga 4. chabbassa sikkhāpucchā",
  "anya-e0905n:435": "Pucchā – yaṃ tena āvuso bhagavatā…pe… sammāsambuddhena anuvassaṃ kārāpentassa nissaggiyaṃ pācittiyaṃ kattha paññattaṃ.",
  "anya-e0905n:436": "Vissajjanā – sāvatthiyaṃ bhante paññattaṃ.",
  "anya-e0905n:437": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:438": "Vissajjanā – sambahule bhante bhikkhū ārabbha paññattaṃ, sambahulā bhante bhikkhū anuvassaṃ santhataṃ kārāpesuṃ, tasmiṃ bhante vatthusmiṃ paññattaṃ.",
  "anya-e0905n:439": "Pucchā – kassa āvuso vacanaṃ.",
  "anya-e0905n:440": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:441": "Pucchā – kenāvuso ābhataṃ.",
  "anya-e0905n:442": "Vissajjanā – paramparāya bhante ābhataṃ.",
  "anya-e0905n:443": "Pucchā – atthi nukho āvuso ettha koci viraddhadoso.",
  "anya-e0905n:444": "Vissajjanā – natthi bhante.",
  "anya-e0905n:445": "Saṃgāyanatthāya saṅghassa ñāpanaṃ",
  "anya-e0905n:446_0": "Suṇātu me bhante saṅgho, ahaṃ āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ",
  "anya-e0905n:446_1": "imesaṃ nissaggiyapācittiyasikkhāpadānaṃ yāva chabbassasikkhāpadaṃ nidānādīni pucchitabbāni",
  "anya-e0905n:446_2": "anekāni ṭhānāni pucchiṃ, puṭṭhopuṭṭho ca so āyasmā vicittasārābhivaṃso vissajjesi,",
  "anya-e0905n:446_3": "itihidaṃ bhante imāni sikkhāpadāni nimmalāni suparisuddhānī tasseva bhagavato vacanāni",
  "anya-e0905n:446_4": "arahato sammāsambuddhassa, tasmā yathāpure mahākassapādayo mahātheravarā porāṇasaṃgītikārā",
  "anya-e0905n:446_5": "brahmacariyassa ciraṭṭhitiyā bahujanahitāya bahujanasukhāya lokānukampāya atthāya",
  "anya-e0905n:446_6": "hitāya sukhāya devamanussānaṃ dhammavinayaṃ saṃgāyiṃsu ceva anusaṃgāyiṃsu ca, evameva",
  "anya-e0905n:446_7": "mayampi dāni sabbeva chaṭṭhasaṃgīti mahādhammasabhā pariyāpannā chabbassa nissaggiya",
  "anya-e0905n:446_8": "sikkhāpadato paṭṭhāya imāni nissaggiyasikkhāpadāni ekato gaṇasajjhāyaṃ katvā saṃhāyeyyāma.",
  "anya-e0905n:447": "2. Kosiyavagga 5. nisīdanasanthata sikkhāpucchā",
  "anya-e0905n:448_0": "Pucchā – yaṃ tena āvuso bhagavatā…pe… sammāsambuddhena anādiyitvā purāṇasanthatassa",
  "anya-e0905n:448_1": "sāmantā sugatavidattiṃ navaṃ nisīdanasanthataṃ kārāpentassa nissaggiyaṃ pācittiyaṃ kattha paññattaṃ.",
  "anya-e0905n:449": "Vissajjanā – sāvatthiyaṃ bhante paññattaṃ.",
  "anya-e0905n:450": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:451_0": "Vissajjanā – sambahule bhante bhikkhū ārabbha paññattaṃ, sambahulā bhante bhikkhū",
  "anya-e0905n:451_1": "santhatāni ujjhitvā āraññikaṃ piṇḍapātikaṅgaṃ paṃsukūlakaṅgaṃ samādiyiṃsu, tasmiṃ",
  "anya-e0905n:451_2": "bhante vatthusmiṃ paññattaṃ.",
  "anya-e0905n:452": "2. Kosiyavagga 6. eḷakaloma sikkhāpucchā",
  "anya-e0905n:453": "Pucchā – eḷakalomāni āvuso paṭiggahetvā tiyojanaṃ atikkāmentassa nissaggiyaṃ pācittiyaṃ kattha paññattaṃ.",
  "anya-e0905n:454": "Vissajjanā – sāvatthiyaṃ bhante paññattaṃ.",
  "anya-e0905n:455": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:456": "Vissajjanā – aññataraṃ bhante bhikkhuṃ ārabbha paññattaṃ, aññataro bhante bhikkhu eḷakalomāni paṭiggahetvā tiyojanaṃ atikkāmesi, tasmiṃ bhante vatthusmiṃ paññattaṃ.",
  "anya-e0905n:457": "2. Kosiyavagga 7. eḷakalomadhovāpana sikkhāpucchā",
  "anya-e0905n:458": "Pucchā – aññātikāya āvuso bhikkhuniyā eḷakalomāni dhovāpentassa nissaggiyaṃ pācittiyaṃ kattha paññattaṃ.",
  "anya-e0905n:459": "Vissajjanā – sakkesu bhante paññattaṃ.",
  "anya-e0905n:460": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:461": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū aññātikāhi bhikkhūnīhi eḷakalomāni dhovāpesuṃ, tasmiṃ bhante vatthusmiṃ paññattaṃ.",
  "anya-e0905n:462": "2. Kosiyavagga 8. rūpiya sikkhāpucchā",
  "anya-e0905n:463": "Pucchā – rūpiyaṃ āvuso paṭiggaṇhantassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:464": "Vissajjanā – rājagahe bhante paññattaṃ.",
  "anya-e0905n:465": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:466": "Vissajjanā – āyasmantaṃ bhante upanandaṃ sakyaputtaṃ ārabbha paññattaṃ, āyasmā bhante upanando sakyaputto rūpiyaṃ paṭiggahesi, tasmiṃ bhante vatthusmiṃ paññattaṃ.",
  "anya-e0905n:467": "Pucchā – kathaṃ āvuso tattha paṭipajjanto rūpiyaṃ paṭiggaṇhāti nāma.",
  "anya-e0905n:468": "Vissajjanā – sayaṃ bhante gaṇhāti, aññaṃ vā gaṇhāpesi, idaṃ ayyassa hotūti upanikkhittaṃ sādiyati, evaṃ kho bhante paṭipajjanto bhikkhu rūpiyaṃ paṭiggaṇhāti nāma.",
  "anya-e0905n:469": "Pucchā – kathaṃ āvuso tattha paṭipajjanto bhikkhu rūpiyaṃ na paṭiggaṇhāti nāma.",
  "anya-e0905n:470": "Vissajjanā – yathā bhante rājasikkhāpade yathā ca bhante meṇḍakasikkhāpade āgacchati, tathā bhante paṭipajjanto bhikkhu rūpiyaṃ na paṭiggaṇhātināma.",
  "anya-e0905n:471": "2. Kosiyavagga 9. rūpiyasaṃvohāra sikkhāpucchā",
  "anya-e0905n:472": "Pucchā – rūpiyasaṃvohāraṃ āvuso samāpajjantassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:473": "Vissajjanā – sāvatthiyaṃ bhante paññattaṃ.",
  "anya-e0905n:474": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:475": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū nānappakārakaṃ rūpiyasaṃvohāraṃ samāpajjiṃsu, tasmiṃ bhante vatthusmiṃ paññattaṃ.",
  "anya-e0905n:476": "2. Kosiyavagga, 10. kayavikkaya sikkhāpucchā",
  "anya-e0905n:477": "Pucchā – nānappakārakaṃ āvuso kayavikkayaṃ āpajjantassa nissaggiyaṃ pācittiyaṃ bhagavatā kattha paññattaṃ.",
  "anya-e0905n:478": "Vissajjanā – sāvatthiyaṃ bhante paññattaṃ.",
  "anya-e0905n:479": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:480_0": "Vissajjanā – āyasmantaṃ bhante upanandaṃ sakyaputtaṃ ārabbha paññattaṃ, āyasmā bhante",
  "anya-e0905n:480_1": "upanando sakyaputto paribbājakena saddhi kayavikkayaṃ samāpajji, tasmiṃ bhante vatthusmiṃ paññattaṃ.",
  "anya-e0905n:481": "Pucchā – kathaṃ āvuso tattha paṭipajjanto bhikkhu kayavikkayaṃ samāpajjatināma.",
  "anya-e0905n:482": "Vissajjanā – iminā imaṃ dehi iminā imaṃ āhara iminā imaṃ parivattehi iminā imaṃ cetāmehīti ajjhācarati, evaṃ kho bhante paṭipajjanto kayavikkayaṃ samāpajjatināma.",
  "anya-e0905n:483": "Pucchā – kathaṃ āvuso tattha paṭipajjanto bhikkhu na kayavikkayaṃ samāpajjatināma.",
  "anya-e0905n:484_0": "Vissajjanā – yo bhante agghaṃ pucchati, yo ca bhante kappiyakārakassa ācikkhati,",
  "anya-e0905n:484_1": "yo ca bhante amhākañca idaṃ atthi amhākañca iminā ca iminā ca atthoti bhaṇati, evaṃ",
  "anya-e0905n:484_2": "kho bhante paṭipajjanto bhikkhu na kayavikkayaṃ samāpajjatināma.",
  "anya-e0905n:485": "3. Pattavagga, 1. patta sikkhāpucchā",
  "anya-e0905n:486": "Pucchā – atirekapattaṃ āvuso dasāhaṃ atikkāmentassa nissaggiyaṃ pācittiyaṃ kattha paññattaṃ.",
  "anya-e0905n:487": "Vissajjanā – sāvatthiyaṃ bhante paññattaṃ.",
  "anya-e0905n:488": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:489": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū atirekapattaṃ dhāresuṃ, tasmiṃ bhante vatthusmiṃ paññattaṃ.",
  "anya-e0905n:490": "514 3. Pattavagga, 2. ūnapañcabandhana sikkhāpucchā",
  "anya-e0905n:491": "Pucchā – ūnapañcabandhanena pattena aññaṃ navaṃ pattaṃ cetāpentassa nissaggiyaṃ pācittiyaṃ kattha paññattaṃ.",
  "anya-e0905n:492": "Vissajjanā – sakkesu bhante paññattaṃ.",
  "anya-e0905n:493": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:494_0": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū",
  "anya-e0905n:494_1": "appamattakenapi bhinnena appamattakenapi khaṇḍena vilikhitamattenapi bahū patte viyyāpesuṃ,",
  "anya-e0905n:494_2": "tasmiṃ bhante vatthusmiṃ paññattaṃ.",
  "anya-e0905n:495": "Na bhikkhave patto viññāpetabbo, yo viññāpeyya āpatti dukkaṭassa.",
  "anya-e0905n:496": "3. Pattavagga 3. bhesajja sikkhāpucchā",
  "anya-e0905n:497": "Pucchā – bhesajjāni āvuso paṭiggahetvā sattāhaṃ atikkāmentassa nissaggiyaṃ pācittiyaṃ kattha paññattaṃ.",
  "anya-e0905n:498": "Vissajjanā – sāvatthiyaṃ bhante paññattaṃ.",
  "anya-e0905n:499": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:500": "Vissajjanā – sambahule bhante bhikkhū ārabbha ārabbha paññattaṃ, sambahulā bhante bhikkhū bhesajjāni paṭiggahetvā sattāhaṃ atikkāmesuṃ, tasmiṃ bhante vatthusmiṃ paññattaṃ.",
  "anya-e0905n:501": "3. Pattavagga 4. vassikasāṭika sikkhāpucchā",
  "anya-e0905n:502": "Pucchā – atirekamāse sese gimāne āvuso vassikasāṭikacīvaraṃ pariyesantassa nissaggiyaṃ pācittiyaṃ kattha paññattaṃ.",
  "anya-e0905n:503": "Vissajjanā – sāvatthiyaṃ bhante paññattaṃ.",
  "anya-e0905n:504": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:505": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū atirekamāse sese gimhāne vassikasāṭikacīvaraṃ pariyesiṃsu, tasmiṃ bhante vatthusmiṃ paññattaṃ.",
  "anya-e0905n:506": "3. Pattavagga 5. cīvaraacchindana sikkhāpucchā",
  "anya-e0905n:507": "Pucchā – bhikkhussa āvuso sāmaṃ cīvaraṃ datvā kupitena anattamanena acchindantassa nissaggiyaṃ pācittiyaṃ kattha paññattaṃ.",
  "anya-e0905n:508": "Vissajjanā – sāvatthiyaṃ bhante paññattaṃ.",
  "anya-e0905n:509": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:510_0": "Vissajjanā – āyasmantaṃ bhante upanandaṃ sakyaputtaṃ ārabbha paññattaṃ, āyasmā bhante",
  "anya-e0905n:510_1": "upanando sakyaputto bhikkhussa sāmaṃ cīvaraṃ datvā kupito anattamano acchindi, tasmiṃ",
  "anya-e0905n:510_2": "bhante vatthusmiṃ paññattaṃ.",
  "anya-e0905n:511": "3. Pattavaggo, 6. suttaviññatti sikkhāpucchā",
  "anya-e0905n:512": "Pucchā – sāmaṃ āvuso suttaṃ viññāpetvā tantavāyehi cīvaraṃ vāyāpentassa nissaggiyaṃ pācittiyaṃ kattha paññattaṃ.",
  "anya-e0905n:513": "Vissajjanā – rājagahe bhante paññattaṃ.",
  "anya-e0905n:514": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:515": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū sāmaṃ suttaṃ viññāpetvā tantavāyehi cīvaraṃ vāyāpesuṃ, tasmiṃ bhante vatthusmiṃ paññattaṃ.",
  "anya-e0905n:516": "3. Pattavagga, 7. mahāpesakāra sikkhāpucchā",
  "anya-e0905n:517": "Pucchā – pubbe appavāritassa āvuso aññātakassa gahapatikassa tantavāye upasaṅkamitvā cīvare vikappaṃ āpajjantassa nissaggiyaṃ pācittiyaṃ kattha paññattaṃ.",
  "anya-e0905n:518": "Vissajjanā – sāvatthi yaṃ bhante paññattaṃ.",
  "anya-e0905n:519": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:520_0": "Vissajjanā – āyasmantaṃ bhante upanandaṃ sakyaputtaṃ ārabbha paññattaṃ, āyasmā bhante",
  "anya-e0905n:520_1": "upanando sakyaputto pubbe appavārito aññātakassa gahapatikassa tantavāye upasaṅkamitvā",
  "anya-e0905n:520_2": "cīvare vikappaṃ āpajji, tasmiṃ bhante vatthusmiṃ paññattaṃ.",
  "anya-e0905n:521": "3. Pattavaggo, 8. accekacīvara sikkhāpucchā",
  "anya-e0905n:522": "Pucchā – acceka cīvaraṃ āvuso paṭiggahetvā cīvarakālasamayaṃ atikkāmentassa nissaggiyaṃ pācittiyaṃ kattha paññattaṃ.",
  "anya-e0905n:523": "Vissajjanā – sāvatthiyaṃ bhante paññattaṃ.",
  "anya-e0905n:524": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:525": "Vissajjanā – sambahule bhante bhikkhū ārabbha paññattaṃ, sambahulā bhante bhikkhū accekacīvaraṃ paṭiggahetvā cīvarakālasamayaṃ atikkāmesuṃ, tasmiṃ bhante vatthusmiṃ paññattaṃ.",
  "anya-e0905n:526": "3. Pattavaggo, 9. sāsaṅka sikkhāpucchā",
  "anya-e0905n:527": "Pucchā – tiṇṇaṃ āvuso cīvarānaṃ aññataraṃ cīvaraṃ antaraghare nikkhipitvā atirekachārattaṃ vippavasantassa nissaggiyaṃ pācittiyaṃ kattha paññattaṃ.",
  "anya-e0905n:528": "Vissajjanā – sāvatthiyaṃ bhante paññattaṃ.",
  "anya-e0905n:529": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:530_0": "Vissajjanā – sambahule bhante bhikkhū ārabbha paññattaṃ, sambahulā bhante bhikkhū",
  "anya-e0905n:530_1": "tiṇṇaṃ cīvarānaṃ aññataraṃ cīvaraṃ antaraghare nikkhipitvā atirekachārattaṃ vippavasiṃsu,",
  "anya-e0905n:530_2": "tasmiṃ bhante vatthusmiṃ paññattaṃ.",
  "anya-e0905n:531": "3. Pattavaggo, 10. pariṇata sikkhāpucchā",
  "anya-e0905n:532": "Pucchā – yaṃ tena āvuso bhagavatā passatā arahatā sammāsambuddhena jānaṃ saṅghikaṃ lābhaṃ atthano pariṇāmentassa nissaggiyaṃ pācittiyaṃ kattha paññattaṃ.",
  "anya-e0905n:533": "Vissajjanā – sāvatthiyaṃ bhante paññattaṃ.",
  "anya-e0905n:534": "Pucchā – kaṃ āvuso ārabbha kismiṃ vatthusmiṃ paññattaṃ.",
  "anya-e0905n:535": "Vissajjanā – chabbaggiye bhante bhikkhū ārabbha paññattaṃ, chabbaggiyā bhante bhikkhū jānaṃ saṅghikaṃ lābhaṃ pariṇataṃ attano pariṇāmesuṃ, tasmiṃ bhante vatthusmiṃ paññattaṃ.",
  "anya-e0905n:536": "Pucchā – jānaṃ āvuso saṅghikaṃ lābhaṃ pariṇataṃ attano pariṇāmento, kati āpattiyo āpajjati.",
  "anya-e0905n:537_0": "Vissajjanā – jānaṃ bhante saṅghikaṃ lābhaṃ pariṇataṃ attano pariṇāmento dve āpattiyo",
  "anya-e0905n:537_1": "āpajjati, pariṇāmeti payoge dukkaṭaṃ, pariṇāmite nissaggiyaṃ pācittiyaṃ, jānaṃ bhante",
  "anya-e0905n:537_2": "saṅghikaṃ lābhaṃ pariṇataṃ attano pariṇāmento imā dve āpattiyo āpajjati.",
  "anya-e0905n:538": "Pucchā – kassa āvuso vacanaṃ.",
  "anya-e0905n:539": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:540": "Pucchā – kenāvuso ābhataṃ.",
  "anya-e0905n:541": "Vissajjanā – paramparāya bhante ābhataṃ.",
  "anya-e0905n:542": "Pucchā – atthi nukho āvuso tattha kocipi viraddhadoso.",
  "anya-e0905n:543": "Vissajjanā – natthi bhante.",
  "anya-e0905n:544": "Saṃgāyanatthāya ñāpanaṃ",
  "anya-e0905n:545_0": "Suṇātu me bhante saṅgho, ahaṃ bhante imesaṃ soḷasannaṃ nissaggiyapācittiyasikkhāpadānaṃ",
  "anya-e0905n:545_1": "nidānādīni anekāni pucchitabbāni āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ",
  "anya-e0905n:545_2": "pucchiṃ, so ca puṭṭho puṭṭho vissajjeti, itihidaṃ bhante sikkhāpadasañjātaṃ nimmalaṃ",
  "anya-e0905n:545_3": "su parisuddhaṃ tasseva bhagavato vacanaṃ arahato sammāsambuddhassa, tasmā yathā pure",
  "anya-e0905n:545_4": "mahākassapādayo mahāthera varā porāṇasaṃgītikārā brahmacariyasaṅkhātassa buddhasāsanassa",
  "anya-e0905n:545_5": "ciraṭṭhitiyā bahujanahitāya bahujanasukhāya lokānukampāya atthāya hitāya sukhāya",
  "anya-e0905n:545_6": "devamanussānaṃ dhammavinayaṃ saṃgāyiṃsuceva anusaṃgāyiṃsuca, evameva mayampi dāni",
  "anya-e0905n:545_7": "chaṭṭhasaṃgīti mahādhammasabhāpariyāpannā imāni sikkhāpadāni yathānuppattaṭṭhānato",
  "anya-e0905n:545_8": "paṭṭhāya ekato gaṇasajjhāyaṃ katvā saṃgāyeyyāma.",
  "anya-e0905n:546": "Pācittiyapāḷi",
  "anya-e0905n:547": "1. Musāvādavagga, 1. musāvāda sikkhāpucchā",
  "anya-e0905n:548": "Pucchā – yaṃ tena āvuso bhagavatā jānatā passatā arahatā sammāsambuddhena sampajānamusāvāde pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:549_0": "Vissajjanā – sāvatthiyaṃ bhante paññattaṃ, hatthakaṃ sakyaputtaṃ ārabbha paññattaṃ,",
  "anya-e0905n:549_1": "hatthako bhante sakyaputto titthiyehi saddhiṃ sallapanto avajānitvā paṭijānāti paṭijānitvā",
  "anya-e0905n:549_2": "avajānāti, tasmiṃ bhante vatthusmiṃ paññattaṃ.",
  "anya-e0905n:550": "1. Musāvādavaggo, 2-3. omasavāda, pesuñña sikkhāpucchā",
  "anya-e0905n:551": "Pucchā – omasavāde pācittiyañca āvuso bhikkhupesuññe pācittiyañca bhagavatā katthapaññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:552_0": "Vissajjanā – sāvatthiyaṃ bhante paññattaṃ, chabbaggiye bhikkhū ārabbha paññattaṃ,",
  "anya-e0905n:552_1": "chabbaggiyā bhante bhikkhū bhikkhūhi saddhiṃ bhaṇḍantā omasiṃsu tasmiṃca vatthusmiṃ,",
  "anya-e0905n:552_2": "chabbaggiyā bhante bhikkhū bhikkhūnaṃ bhaṇḍanajātānaṃ kalahajātānaṃ vivādāpannānaṃ",
  "anya-e0905n:552_3": "pesuññaṃ upasaṃhariṃsu, tasmiṃ bhante vatthusmiṃ paññattaṃ.",
  "anya-e0905n:553": "1. Musāvādavagga, 4. padasodhamma sikkhāpucchā",
  "anya-e0905n:554": "Pucchā – anupasampannaṃ āvuso padaso vācentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:555": "Vissajjanā – sāvatthiyaṃ bhante paññattaṃ, chabbaggiye bhikkhū ārabbha paññattaṃ, chabbaggiyā bhante bhikkhū upāsake padaso dhammaṃ vācesuṃ, tasmiṃ bhante vatthusmiṃ paññattaṃ.",
  "anya-e0905n:556": "1. Musāvādavaggo 5. sahaseyya sikkhāpucchā",
  "anya-e0905n:557": "Pucchā – anupasampannena āvuso uttaridirattatirattaṃ sahaseyyaṃ kappentassa pācittiyaṃ kattha paññattaṃ, kaṃārabbha kismiṃ vatthusmiṃ paññattaṃ.",
  "anya-e0905n:558": "Vissajjanā – āḷaviyaṃ bhante paññattaṃ, sambahule bhikkhū ārabbha paññattaṃ, sambahulā bhante bhikkhū anupasampannena sahaseyyaṃ kappesuṃ, tasmiṃ bhante vatthusmiṃ paññattaṃ.",
  "anya-e0905n:559": "Pucchā – kesaṃ āvuso ettha anupasampannena sahaseyyaṃ kappentānampi anāpatti hoti.",
  "anya-e0905n:560_0": "Vissajjanā – ekādasannaṃ bhante puggalānaṃ anupasampannena sahaseyyaṃ kappentānaṃ",
  "anya-e0905n:560_1": "anāpatti, dvetisso rattiyo vasatī, ūnakadve tisso rattiyo vasati, dverattiyo vasitvā",
  "anya-e0905n:560_2": "tatiyāyarattiyā purāruṇā nikkhamitvā puna vasati, sabbacchanne sabbaaparicchanne,",
  "anya-e0905n:560_3": "sabbaparicchanne sabbaacchanne, yebhuyyena acchanne yebhuyyena aparicchanne, anupasampanne",
  "anya-e0905n:560_4": "nipanne bhikkhu nisīdati, bhikkhunipanne anupasampanno nisīdati, ubhovā nisīdanti,",
  "anya-e0905n:560_5": "ummattakassa, ādikammikassa, imesaṃkho bhante ekādasannaṃ puggalānaṃ anupasampannena",
  "anya-e0905n:560_6": "sahaseyyaṃ kappentānaṃ anāpatti.",
  "anya-e0905n:561": "1. Musāvādavaggo, 6. dutiya sahaseyya sikkhāpucchā",
  "anya-e0905n:562": "Pucchā – mātugāmena āvuso sahaseyyaṃ kappentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:563": "Vissajjanā – sāvatthiyaṃ bhante āyasmantaṃ anuruddhaṃ ārabbha paññattaṃ, āyasmā bhante anuruddho mātugāmena sahaseyyaṃ kappesi, tasmiṃ bhante vatthusmiṃ paññattaṃ.",
  "anya-e0905n:564": "1. Musāvādavaggo, 7. dhammadesanā sikkhāpucchā",
  "anya-e0905n:565": "Pucchā – mātugāmassa āvuso uttari chappañcavācāhi dhammaṃ desentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:566": "Vissajjanā – sāvatthiyaṃ bhante āyasmantaṃ udāyiṃ ārabbha paññattaṃ, āyasmā bhante udāyī mātugāmassa dhammaṃdeseti, tasmiṃ bhante vatthusmiṃ paññattaṃ.",
  "anya-e0905n:567": "1. Musāvādavaggo, 8. bhūtārocana sikkhāpucchā",
  "anya-e0905n:568": "Pucchā – anupasampannassa āvuso uttarimanussadhammaṃ bhūtaṃ ārocentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:569_0": "Vissajjanā – vesāliyaṃ bhante vaggumudātīriye bhikkhū ārabbha paññattaṃ, vaggumudātīriyā",
  "anya-e0905n:569_1": "bhante bhikkhū gihīnaṃ aññamaññassa uttarimanussadhammassa vaṇṇaṃ bhāsiṃsu, tasmiṃ",
  "anya-e0905n:569_2": "bhante vatthusmiṃ paññattaṃ.",
  "anya-e0905n:570": "1. Musāvādavaggo, 9. duṭṭhullārocana sikkhāpucchā",
  "anya-e0905n:571": "Pucchā – bhikkhussa āvuso duṭṭhullāpattiṃ anupasampannassa ārocentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:572_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:572_1": "bhante bhikkhū bhikkhussa duṭṭhullāpattiṃ anupasampannassa ārocesuṃ, tasmiṃ bhante",
  "anya-e0905n:572_2": "vatthusmiṃ paññattaṃ.",
  "anya-e0905n:573": "1. Musāvādavaggo, 10. pathavīkhaṇana sikkhāpucchā",
  "anya-e0905n:574": "Pucchā – pathaviṃkhaṇantassa āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:575": "Vissajjanā – āḷaviyaṃ bhante āḷavike bhikkhū ārabbha paññattaṃ, āḷavikā bhante bhikkhū pathaviṃkhaṇiṃsu, tasmiṃ bhante vatthusmiṃ paññattaṃ.",
  "anya-e0905n:576": "2. Bhūtagāmavaggo, 1. bhūtagāma sikkhāpucchā",
  "anya-e0905n:577": "Pucchā – bhūtagāmapātabyatāya pācittiyaṃ āvuso bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:578": "Vissajjanā – āḷaviyaṃ bhante āḷavike bhikkhū ārabbha paññattaṃ, āḷavikā bhante bhikkhū rukkhaṃ chindiṃ su, tasmiṃ bhante vatthusmiṃ paññattaṃ.",
  "anya-e0905n:579": "2. Bhūtagāmavagga, 2. aññavādaka sikkhāpucchā",
  "anya-e0905n:580": "Pucchā – aññavādake vihesake pācittiyaṃ āvuso bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:581_0": "Vissajjanā – kosambiyaṃ bhante āyasmantaṃ channaṃ ārabbha paññattaṃ, āyasmā bhante",
  "anya-e0905n:581_1": "channo saṅghamajjhe āpattiyā anuyuñjīyamāno aññenaññaṃ paṭicari, tasmiṃ bhante vatthusmiṃ paññattaṃ.",
  "anya-e0905n:582": "2. Bhūtagāmavagga, 3. ujjhāpanaka sikkhāpucchā",
  "anya-e0905n:583": "Pucchā – ujjhāpanake khiyyanake pācittiyaṃ āvuso bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:584_0": "Vissajjanā – rājagahe bhante mettiyabhūmajake bhikkhū ārabbha paññattaṃ, mettiyabhūmajakā",
  "anya-e0905n:584_1": "bhante bhikkhū āyasmantaṃ dabbaṃ mallaputtaṃ bhikkhū ujjhāpesuṃ, tasmiṃ bhante vatthusmiṃ paññattaṃ.",
  "anya-e0905n:585": "2. Bhūtagāmavagga, 4. paṭhama senāsana sikkhāpucchā",
  "anya-e0905n:586_0": "Pucchā – saṅghikaṃ āvuso mañcaṃvā pīṭhaṃvā bhisiṃvā kocchaṃvā ajjhokāse santharitvā",
  "anya-e0905n:586_1": "anuddharitvā anāpucchā pakkamantassa pācittiyaṃ kattha paññattaṃ, kaṃ ārabbha kismiṃ",
  "anya-e0905n:586_2": "vatthusmiṃ paññattaṃ.",
  "anya-e0905n:587_0": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante",
  "anya-e0905n:587_1": "bhikkhū saṅghikaṃ senāsanaṃ ajjhokāse santharitvā anuddharitvā anāpucchā pakkamiṃsu,",
  "anya-e0905n:587_2": "tasmiṃ bhante vatthusmiṃ paññattaṃ.",
  "anya-e0905n:588": "2. Bhūtagāmavagga, 5. dutiya senāsana sikkhāpucchā",
  "anya-e0905n:589": "Pucchā – saṅghike āvuso vihāre seyyaṃ santharitvā anuddharitvā anāpucchā pakkamantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:590_0": "Vissajjanā – sāvatthiyaṃ bhante sattarasavaggiye bhikkhū ārabbha paññattaṃ, sattarasavaggiyā",
  "anya-e0905n:590_1": "bhante bhikkhū saṅghike vihāre seyyaṃ santharitvā anuddharitvā anāpucchā pakkamiṃsu,",
  "anya-e0905n:590_2": "tasmiṃ bhante vatthusmiṃ paññattaṃ.",
  "anya-e0905n:591": "Pucchā – kassa āvuso vacanaṃ.",
  "anya-e0905n:592": "Vissajjanā – bhagavatā bhante vacanaṃ arahato sammāsambuddhassa.",
  "anya-e0905n:593": "Pucchā – kenāvuso ābhataṃ.",
  "anya-e0905n:594": "Vissajjanā – paramparāya bhante ābhataṃ.",
  "anya-e0905n:595": "Pucchā – atthi nukho āvuso ettha kocipi viraddhadoso.",
  "anya-e0905n:596": "Vissajjanā – natthi bhante.",
  "anya-e0905n:597": "Saṅghassa ñāpanaṃ",
  "anya-e0905n:598_0": "Suṇātu me bhante saṅgho, ahaṃ bhante āyasmantaṃ vicittasārābhivaṃsaṃ imesaṃ pannarasannaṃ",
  "anya-e0905n:598_1": "sikkhāpadānaṃ nidānādīni pucchitabbāni anekāni ṭhānāni pucchiṃ, so ca puṭṭho puṭṭho",
  "anya-e0905n:598_2": "vissajjeti, iti hidaṃ bhante nimmalaṃ suparisuddhaṃ tasseva bhagavato vacanaṃ arahato",
  "anya-e0905n:598_3": "sammāsambuddhassa, tasmā yathāpure mahākassapādayo mahātheravarā porāṇasaṃgītikārā",
  "anya-e0905n:598_4": "brahmacariyassa ciraṭṭhitiyā bahujanahitāya bahujanasukhāya lonukampāya atthāya hitāya",
  "anya-e0905n:598_5": "sukhāya devamanussānaṃ dhammavinayaṃ saṃgāyiṃsuceva anusaṃgāyiṃsuca, evameva mayampi",
  "anya-e0905n:598_6": "dāni chaṭṭhasaṃgītimahādhammasabhā pariyāpannā yathānuppaṭṭhānato paṭṭhāya imāni",
  "anya-e0905n:598_7": "sikkhāpadāni ekato gaṇasajjhāyaṃ katvā saṃgāyeyyāma.",
  "anya-e0905n:599": "2. Bhūtagāmavagga, 6. anupakhajja sikkhāpucchā",
  "anya-e0905n:600_0": "Pucchā – yaṃ tena āvuso…pe… sammāsambuddhena saṅghike vihāre jānaṃ pubbupagataṃ bhikkhuṃ",
  "anya-e0905n:600_1": "anupakhajja seyyaṃ kappentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:601": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū there bhikkhū anupakhajja seyyaṃ kappesuṃ, tasmiṃ bhante vatthusmiṃ paññattaṃ.",
  "anya-e0905n:602": "2. Bhūtagāmavagga, 7. nikaḍḍhana sikkhāpucchā",
  "anya-e0905n:603": "Pucchā – bhikkhuṃ āvuso kupitena anattamanena saṅghikā vihārā nikkaḍḍhentassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:604_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:604_1": "bhante bhikkhū kupitā anattamanā bhikkhū saṅghikāvihārā nikkaḍḍhiṃsu, tasmiṃ bhante",
  "anya-e0905n:604_2": "vatthusmiṃ paññattaṃ.",
  "anya-e0905n:605": "2. Bhūtagāmavagga, 8. vehāsakuṭi sikkhāpucchā",
  "anya-e0905n:606": "Pucchā – uparivehāsakuṭiyā āvuso āhaccapādakaṃ mañcaṃvā pīṭhaṃvā abhinisīdantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:607_0": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante",
  "anya-e0905n:607_1": "bhikkhu saṅghike vihāre uparivehāsa kuṭiyā āhaccapādakaṃ mañcaṃ sahasā abhinisīdi,",
  "anya-e0905n:607_2": "tasmiṃ bhante vatthusmiṃ paññattaṃ.",
  "anya-e0905n:608": "2. Bhūtagāmavagga, 9. mahallakavihāra sikkhāpucchā",
  "anya-e0905n:609": "Pucchā – dvatti pariyāye āvuso adhiṭṭhahitvā tatuttari adhiṭṭhahantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:610_0": "Vissajjanā – kosambiyaṃ bhante āyasmantaṃ channattheraṃ ārabbha paññattaṃ, āyasmā",
  "anya-e0905n:610_1": "bhante chando katapariyositaṃ vihāraṃ punappunaṃ chādāpesi punappunaṃ lepāpesi, atibhārito",
  "anya-e0905n:610_2": "vihāro paripati, tasmiṃ bhante vatthusmiṃ paññattaṃ.",
  "anya-e0905n:611": "2. Bhūtagāmavagga, 10. sappāṇaka sikkhāpucchā",
  "anya-e0905n:612": "Pucchā – jānaṃ āvuso sappāṇakaṃ udakaṃ tiṇaṃvā mattikaṃvā siñcantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:613": "Vissajjanā – āḷaviyaṃ bhante āḷavike bhikkhū ārabbha paññattaṃ, āḷavikā bhante bhikkhū jānaṃ sappāṇakaṃ udakaṃ tiṇampi mattikampi siñciṃsu, tasmiṃ bhante vatthusmiṃ paññattaṃ.",
  "anya-e0905n:614": "3. Ovādavagga, 1. ovāda sikkhāpucchā",
  "anya-e0905n:615": "Pucchā – asammatena āvuso bhikkhuniyo ovadantassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:616": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū asammatā bhikkhuniyo ovadiṃsu, tasmiṃ bhante vatthusmiṃ paññattaṃ.",
  "anya-e0905n:617": "3. Ovādavagga, 2. atthaṅgata sikkhāpucchā",
  "anya-e0905n:618": "Pucchā – atthaṅgate āvuso sūriye bhikkhuniyo ovadantassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:619": "Vissajjanā – sāvatthiyaṃ bhante āyasmantaṃ cūḷapanthakaṃ ārabbha paññattaṃ, āyasmā bhante cūḷapanthako atthaṅgate sūriye bhikkhuniyo ovadi, tasmiṃ bhante vatthusmiṃ paññattaṃ.",
  "anya-e0905n:620": "3. Ovādavagga, 3-4. bhikkhunupassaya, āmisa sikkhāpucchā",
  "anya-e0905n:621_0": "Pucchā – bhikkhunupassayaṃ āvuso upasaṅkamitvā bhikkhuniyo ovadantassaca āmisahetu",
  "anya-e0905n:621_1": "therā bhikkhū bhikkhuniyo ovadantīti bhaṇantassaca pācittiyaṃ bhagavatā kattha paññattaṃ,",
  "anya-e0905n:621_2": "kaṃ ārabbha kismiṃ vatthusmiṃ paññattaṃ.",
  "anya-e0905n:622_0": "Vissajjanā – bhikkhunupassayaṃ upasaṅkamitvā bhikkhuniyo ovadantassa pācittiyaṃ bhante",
  "anya-e0905n:622_1": "sakkesu chabbaggiye bhikkhū ārabbha paññattaṃ, chabbaggiyā bhante bhikkhū bhikkhunupassayaṃ",
  "anya-e0905n:622_2": "upasaṅkamitvā bhikkhuniyo ovadiṃsu, āmisahetu therā bhikkhū bhikkhuniyo ovadantīti",
  "anya-e0905n:622_3": "bhaṇantassa pācittiyaṃ sāvatthiyaṃ chabbaggiye bhikkhū ārabbha paññattaṃ, chabbaggiyā",
  "anya-e0905n:622_4": "bhante bhikkhū āmisahetu therā bhikkhū bhikkhuniyo ovadantīti bhaṇiṃsu, tasmiṃ bhante",
  "anya-e0905n:622_5": "vatthusmiṃ paññattaṃ.",
  "anya-e0905n:623": "3. Ovādavagga, 5. cīvaradāna sikkhāpucchā",
  "anya-e0905n:624": "Pucchā – aññātikāya āvuso bhikkhuniyā cīvaraṃ dentassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:625": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante bhikkhu aññātikāya bhikkhuniyā cīvaraṃ adāsi, tasmiṃ bhante vatthusmiṃ paññattaṃ.",
  "anya-e0905n:626": "3. Ovādavagga, 6. cīvarasibbana sikkhāpucchā",
  "anya-e0905n:627": "Pucchā – aññātikāya āvuso bhikkhuniyā cīvaraṃ sibbentassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:628": "Vissajjanā – sāvatthiyaṃ bhante āyasmantaṃ udāyiṃ ārabbha paññattaṃ, āyasmā bhante udāyī aññātikāya bhikkhuniyā cīvaraṃ sibbesi, tasmiṃ bhante vatthusmiṃ paññattaṃ.",
  "anya-e0905n:629": "3. Ovādavagga, 7. saṃvidhāna sikkhāpucchā",
  "anya-e0905n:630": "Pucchā – bhikkhunayā āvuso saddhiṃ saṃvidhāya ekaddhānamaggaṃ paṭipajjantassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:631_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:631_1": "bhante bhikkhū bhikkhunīhi saddhiṃ saṃvidhāya ekaddhānamaggaṃ paṭipajjiṃsu, tasmiṃ",
  "anya-e0905n:631_2": "bhante vatthusmiṃ paññattaṃ.",
  "anya-e0905n:632": "3. Ovādavagga, 8. nāvābhiruhana sikkhāpucchā",
  "anya-e0905n:633": "Pucchā – bhikkhuniyā āvuso saddhiṃ saṃvidhāya ekaṃ nāvaṃ abhiruhantassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:634_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:634_1": "bhante bhikkhū bhikkhūnīhi saddhiṃ saṃvidhāya ekaṃ nāvaṃ abhiruhiṃsu, tasmiṃ bhante",
  "anya-e0905n:634_2": "vatthusmiṃ paññattaṃ.",
  "anya-e0905n:635": "3. Ovādavagga, 9. paripācita sikkhāpucchā",
  "anya-e0905n:636": "Pucchā – jānaṃ āvuso bhikkhuniparipācitaṃ piṇḍapātaṃ bhuñjantassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:637": "Vissajjanā – rājagahe bhante devadattaṃ ārabbha paññattaṃ, devadatto bhante jānaṃ bhikkhuniparipācitaṃ piṇḍapātaṃ bhuñji, tasmiṃ bhante vatthusmiṃ paññattaṃ.",
  "anya-e0905n:638": "3. Ovādavagga, 10. rahonisajja sikkhāpucchā",
  "anya-e0905n:639": "Pucchā – bhikkhuniyā saddhiṃ āvuso eko ekāya raho nisajjaṃ kappentassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:640": "Vissajjanā – sāvatthiyaṃ bhante āyasmantaṃ udāyiṃ ārabbha paññattaṃ, āyasmā bhante udāyī bhikkhuniyā saddhiṃ eko ekāya raho nisajjaṃ kappesi, tasmiṃ bhante vatthusmiṃ paññattaṃ.",
  "anya-e0905n:641": "4. Bhojanavagga, 1. āvasathapiṇḍa sikkhāpucchā",
  "anya-e0905n:642": "Pucchā – tatuttari āvuso āvasathapiṇḍaṃ bhuñjantassa pācittiyaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:643_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:643_1": "bhante bhikkhū anuvasitvā anuvasitvā āvasathapiṇḍaṃ paribhuñjiṃsu, tasmiṃ bhante",
  "anya-e0905n:643_2": "vatthusmiṃ paññattaṃ.",
  "anya-e0905n:644": "4. Bhojanavagga, 2. gaṇabhojana sikkhāpucchā",
  "anya-e0905n:645": "Pucchā – gaṇabhojane pācittiyaṃ āvuso bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:646": "Vissajjanā – rājagahe bhante devadattaṃ ārabbha paññattaṃ, devadatto bhante sapariso kulesu viññāpetvā bhuñji, tasmiṃ bhante vatthusmiṃ paññattaṃ.",
  "anya-e0905n:647": "4. Bhojanavagga 3. paramparabhojana sikkhāpucchā",
  "anya-e0905n:648": "Pucchā – parampara bhojane pācittiyaṃ āvuso bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:649": "Vissajjanā – vesāliyaṃ bhante sambahule bhikkhū ārabbha paññattaṃ, sambahulā bhante bhikkhū aññatra nimantitā aññatra bhuñjiṃsu, tasmiṃ bhante vatthusmiṃ paññattaṃ.",
  "anya-e0905n:650": "4. Bhojanavagga, 4. kāṇamātu sikkhāpucchā",
  "anya-e0905n:651": "Pucchā – dvattipattapūraṃ pūvaṃ paṭiggahetvā tatuttari paṭiggaṇhantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:652": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante bhikkhū na mattaṃ jānitvā pūvaṃ paṭiggahesuṃ, tasmiṃ bhante vatthusmiṃ paññattaṃ.",
  "anya-e0905n:653": "Pucchā – kassa āvuso vacanaṃ.",
  "anya-e0905n:654": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:655": "Pucchā – kenāvuso ābhataṃ.",
  "anya-e0905n:656": "Vissajjanā – paramparāya bhante ābhataṃ.",
  "anya-e0905n:657": "Pucchā – atthi nukho āvuso ettha kocipi viraddhadoso.",
  "anya-e0905n:658": "Vissajjanā – natthi bhante.",
  "anya-e0905n:659": "4. Bhojanavagga, 5. paṭhamapavāraṇā sikkhāpucchā",
  "anya-e0905n:660_0": "Pucchā – yaṃ tena sāvuso…pe… sammāsambuddhena bhuttāvinā parivātena anatirittaṃ khādanīyaṃvā",
  "anya-e0905n:660_1": "bhojanīyaṃvā bhuñjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:661": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante bhikkhū bhuttāvī pavāritā aññatra bhuñjiṃsu, tasmiṃ bhante vatthusmiṃ paññattaṃ.",
  "anya-e0905n:662": "4. Bhojanavagga, 6. dutiya pavāraṇā sikkhāpucchā",
  "anya-e0905n:663": "Pucchā – bhikkhuṃ āvuso bhuttāviṃ pavāritaṃ anatirittena khādanīyena bhojanīyena abhihaṭṭhuṃ pavārentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:664_0": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante",
  "anya-e0905n:664_1": "bhikkhu bhikkhuṃ bhuttāviṃ pavāritaṃ anatirittena bhojanīyena abhihaṭṭhuṃ pavāresi,",
  "anya-e0905n:664_2": "tasmiṃ bhante vatthusmiṃ paññattaṃ.",
  "anya-e0905n:665": "4. Bhojanavagga, 7. vikālabhojana sikkhāpucchā",
  "anya-e0905n:666": "Pucchā – vikāle āvuso khādanīyaṃ vā bhojanīyaṃ vā bhuñjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:667": "Vissajjanā – rājagahe bhante sattarasavaggiye bhikkhū ārabbha paññattaṃ, sattarasavaggiyā bhante bhikkhū vikāle bhojanaṃ bhuñjiṃsu, tasmiṃ bhante vatthusmiṃ paññattaṃ.",
  "anya-e0905n:668": "4. Bhojanavagga, 8. sannidhikāraka sikkhāpucchā",
  "anya-e0905n:669": "Pucchā – sannidhikārakaṃ āvuso khādanīyaṃ vā bhojanīyaṃ vā bhuñjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:670": "Vissajjanā – sāvatthiyaṃ bhante āyasmantaṃ belaṭṭhasīsaṃ ārabbha paññattaṃ, āyasmā bhante belaṭṭhasīso sannidhikārakaṃ bhojanaṃ bhuñji, tasmiṃ bhante vatthusmiṃ paññattaṃ.",
  "anya-e0905n:671": "4. Bhojanavagga, 9. paṇītabhojana sikkhāpucchā",
  "anya-e0905n:672": "Pucchā – paṇīta bhojanāni āvuso attano atthāya viññāpetvā bhuñjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:673_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:673_1": "bhante bhikkhū paṇītabhojanāni attano atthāya viññāpetvā bhuñjiṃsu, tasmiṃ bhante",
  "anya-e0905n:673_2": "vatthusmiṃ paññattaṃ.",
  "anya-e0905n:674": "4. Bhojanavagga, 10. dantapona sikkhāpucchā",
  "anya-e0905n:675": "Pucchā – adinnaṃ āvuso mukhadvāraṃ āhāraṃ āharantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:676": "Vissajjanā – vesāliyaṃ bhante aññataraṃ bhikkhuṃ ārabbha paññattaṃ, aññataro bhante bhikkhu adinnaṃ mukhadvāraṃ āhāraṃ āhari, tasmiṃ bhante vatthusmiṃ paññattaṃ.",
  "anya-e0905n:677": "5. Acelakavagga, 1. acelaka sikkhāpucchā",
  "anya-e0905n:678": "Pucchā – acelakassavā āvuso paribbājakassavā paribbājikāyavā sahatthā khādanīyaṃvā bhojanīyaṃvā dentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:679_0": "Vissajjanā – vesāliyaṃ bhante āyasmantaṃ ānandaṃ ārabbha paññattaṃ, āyasmā bhante",
  "anya-e0905n:679_1": "ānando aññatarissā paribbājikāya ekaṃ maññamāno dve pūve adāsi, tasmiṃ bhante vatthusmiṃ paññattaṃ.",
  "anya-e0905n:680": "5. Acelakavagga, 2. uyyojana sikkhāpucchā",
  "anya-e0905n:681_0": "Pucchā – bhikkhuṃ ehāvuso gāmaṃvā nigamaṃvā piṇḍāya pavisissāmāti tassa dāpetvāvā",
  "anya-e0905n:681_1": "adāpetvāvā uyyojentassa āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:682_0": "Vissajjanā – sāvatthiyaṃ bhante āyasmantaṃ upanandaṃ sakyaputtaṃ ārabbha paññattaṃ,",
  "anya-e0905n:682_1": "āyasmā bhante upanando sakyaputto bhikkhu ehāvuso gāmaṃ piṇḍāya pavisissāmāti tassa",
  "anya-e0905n:682_2": "adāpetvā uyyojesi, tasmiṃ bhante vatthusmiṃ paññattaṃ.",
  "anya-e0905n:683": "5. Acelakavagga, 3. sabhojana sikkhāpucchā",
  "anya-e0905n:684": "Pucchā – sabhojane kule anupakhajja nisajjaṃ kappentassa āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:685_0": "Vissajjanā – sāvatthiyaṃ bhante āyasmantaṃ upanandaṃ sakyaputtaṃ ārabbha paññattaṃ,",
  "anya-e0905n:685_1": "āyasmā bhante upanando sakyaputto sabhojane kule anupakhajja nisajjaṃ kappesi, tasmiṃ",
  "anya-e0905n:685_2": "bhantevatthusmiṃ paññattaṃ.",
  "anya-e0905n:686": "5. Acelakavagga 4-5. rahopaṭicchanna, rahonisajja sikkhāpucchā",
  "anya-e0905n:687_0": "Pucchā – mātugāmena saddhiṃ raho paṭicchanne āsane nisajjaṃ kappentassaca āvuso mātugāmena",
  "anya-e0905n:687_1": "saddhiṃ eko ekāya raho nisajjaṃ kappentassaca pācittiyaṃ kattha paññattaṃ, kaṃ ārabbha",
  "anya-e0905n:687_2": "kismiṃ vatthusmiṃ paññattaṃ.",
  "anya-e0905n:688_0": "Vissajjanā – sāvatthiyaṃ bhante āyasmantaṃ upanandaṃ sakyaputtaṃ ārabbha paññattaṃ,",
  "anya-e0905n:688_1": "āyasmā bhante upanando sakyaputto mātugāmena saddhiṃ raho paṭicchanne āsane nisajjaṃ",
  "anya-e0905n:688_2": "kappesi, mātugāmena saddhiṃ eko ekāya raho nisajjaṃ kappesi, tasmiṃ bhante vatthusmiṃ paññattaṃ.",
  "anya-e0905n:689": "5. Acelakavagga, 6. cāritta sikkhāpucchā",
  "anya-e0905n:690_0": "Pucchā – nimantitena āvuso sabhattena santaṃ bhikkhuṃ anāpucchā purebhattaṃvā pacchābhattaṃvā",
  "anya-e0905n:690_1": "kulesu cārittaṃ āpajjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:691_0": "Vissajjanā – rājagahe bhante āyasmantaṃ upanandaṃ sakyaputtaṃ ārabbha paññattaṃ,",
  "anya-e0905n:691_1": "āyasmā bhante upanando sakyaputto nimantito sabhatto samāno purebhattaṃ pacchābhattaṃ",
  "anya-e0905n:691_2": "kulesu cārittaṃ āpajji, tasmiṃ bhante vatthusmiṃ paññattaṃ.",
  "anya-e0905n:692": "5. Acelakavagga, 7. mahānāma sikkhāpucchā",
  "anya-e0905n:693": "Pucchā – tatuttari āvuso bhesajjaṃ viññāpentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:694_0": "Vissajjanā – sakkesu bhante chabbaggiye bhikkhū ārabbha paññattaṃ, chabbaggiyā bhante",
  "anya-e0905n:694_1": "bhikkhū mahānāmena sakkena ajjaṇho bhante āgametāti vuccamānā nāgamesuṃ, tasmiṃ bhante",
  "anya-e0905n:694_2": "vatthusmiṃ paññattaṃ.",
  "anya-e0905n:695": "5. Acelakavagga 8-9-10. uyyuttasenā caso sikkhāpucchā",
  "anya-e0905n:696_0": "Pucchā – uyyuttaṃ āvuso senaṃ dassanāya gacchantassa ca atirekatirattaṃ senāya vasantassa",
  "anya-e0905n:696_1": "ca uyyodhikaṃ gacchantassa ca pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:697_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:697_1": "bhante bhikkhū uyyuttaṃ senaṃ dassanāya agamaṃsu, teyeva bhante chabbaggiyā bhikkhū",
  "anya-e0905n:697_2": "atirekatirattaṃ senāya vasiṃsu, teyeva bhante chabbaggiyā bhikkhū uyyodhikaṃ agamaṃsu,",
  "anya-e0905n:697_3": "tasmiṃ bhante vatthusmiṃ paññattaṃ.",
  "anya-e0905n:698": "6. Surāpānavagga, 1. surāpāna sikkhāpucchā",
  "anya-e0905n:699": "Pucchā – surāmerayapāne āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:700": "Vissajjanā – kosambiyaṃ bhante āyasmantaṃ sāgataṃ ārabbha paññattaṃ, āyasmā bhante sāgato majjaṃ pivi, tasmiṃ bhante vatthusmiṃ paññattaṃ.",
  "anya-e0905n:701": "6. Surāpānavagga, 2. aṅgulipatodaka sikkhāpucchā",
  "anya-e0905n:702": "Pucchā – aṅgulipatodake āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:703": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū bhikkhuṃ aṅgulipatodakena hāsesuṃ, tasmiṃ bhante vatthusmiṃ paññattaṃ.",
  "anya-e0905n:704": "6. Surāpānavagga, 3. hasadhamma sikkhāpucchā",
  "anya-e0905n:705": "Pucchā – udake hasadhamme āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:706": "Vissajjanā – sāvatthiyaṃ bhante sattarasavaggiye bhikkhū ārabbha paññattaṃ, sattarasavaggiyā bhante bhikkhū aciravatiyā nadiyā udake kīḷiṃsu, tasmiṃ bhante vatthusmiṃ paññattaṃ.",
  "anya-e0905n:707": "6. Surāpānavagga, 4. anādariya sikkhāpucchā",
  "anya-e0905n:708": "Pucchā – anādariya āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:709": "Vissajjanā – kosambiyaṃ bhante āyasmantaṃ channaṃ ārabbha paññattaṃ, āyasmā bhante channo āpattiyā anuyuñjiyamāno anādariyaṃ akāsi, tasmiṃ bhante vatthusmiṃ paññattaṃ.",
  "anya-e0905n:710": "6. Surāpānavagga, 5. bhiṃsāpana sikkhāpucchā",
  "anya-e0905n:711": "Pucchā – bhikkhuṃ bhiṃsāpentassa āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:712": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū bhikkhuṃ bhiṃsāpesuṃ, tasmiṃ bhante vatthusmiṃ paññattaṃ.",
  "anya-e0905n:713": "6. Surāpānavagga, 6. jotika sikkhāpucchā",
  "anya-e0905n:714": "Pucchā – jotiṃ āvuso samādahitvā visibbentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:715": "Vissajjanā – bhaggesu bhante sambahule bhikkhū ārabbha paññattaṃ, sambahulā bhante bhikkhū jotiṃ samādapetvā visibbesuṃ, tasmiṃ bhante vatthusmiṃ paññattaṃ.",
  "anya-e0905n:716": "6. Surāpānavagga, 7. nahāna sikkhāpucchā",
  "anya-e0905n:717": "Pucchā – orenaddhamāsaṃ āvuso nahāyantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:718": "Vissajjanā – rājagahe bhante sambahule bhikkhū ārabbha paññattaṃ, sambahulā bhante bhikkhū rājānampi passitvā na mattaṃ jānitvā nahāyiṃsu, tasmiṃ bhante vatthusmiṃ paññattaṃ.",
  "anya-e0905n:719": "Pucchā – kassa āvuso vacanaṃ.",
  "anya-e0905n:720": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:721": "Pucchā – kenāvuso ābhataṃ.",
  "anya-e0905n:722": "Vissajjanā – paramparāya bhante ābhataṃ.",
  "anya-e0905n:723": "Pucchā – atthi nukho āvuso ettha kocipi viruddhadoso.",
  "anya-e0905n:724": "Vissajjanā – natthi bhante.",
  "anya-e0905n:725": "Suṇātu me bhante saṅgho…pe… saṃgāyeyyāma.",
  "anya-e0905n:726_0": "Pucchā – yaṃ tena āvuso…pe… sammāsambuddhena anādiyitvā tiṇṇaṃ dubbaṇṇakaraṇānaṃ",
  "anya-e0905n:726_1": "aññataraṃ dubbaṇṇakaraṇaṃ navaṃ cīvaraṃ paribhuñjantassa pācittiyaṃ kattha paññattaṃ,",
  "anya-e0905n:726_2": "kaṃ ārabbha kismiṃ vatthusmiṃ paññattaṃ.",
  "anya-e0905n:727": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante bhikkhū attano cīvaraṃ na sañjāniṃsu, tasmiṃ bhante vatthusmiṃ paññattaṃ.",
  "anya-e0905n:728": "6. Surāpānavagga, 10. cīvaraapanidhāna sikkhāpucchā",
  "anya-e0905n:729": "Pucchā – bhikkhussa āvuso pattaṃ vā cīvaraṃ vā nisīdanaṃ vā sūcigharaṃ vā kāyabandhanaṃ vā apanidhentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:730": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū bhikkhūnaṃ pattampi cīvarampi apanidhesuṃ, tasmiṃ bhante vatthusmiṃ paññattaṃ.",
  "anya-e0905n:731": "7. Sappāṇakavagga, 1. sañcicca sikkhāpucchā",
  "anya-e0905n:732": "Pucchā – sañcicca āvuso pāṇaṃ jīvitā voropentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:733": "Vissajjanā – sāvatthiyaṃ bhante āyasmantaṃ udāyiṃ ārabbha paññattaṃ āyasmā bhante udāyī sañcicca pāṇaṃ jīvitā voropesi, tasmiṃ bhante vatthusmiṃ paññattaṃ.",
  "anya-e0905n:734": "7. Sappāṇakavagga, 2. sappāṇaka sikkhāpucchā",
  "anya-e0905n:735": "Pucchā – jānaṃ āvuso sappāṇakaṃ udakaṃ paribhuñjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:736": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū jānaṃ sappāṇakaṃ udakaṃ paribhuñjiṃsu, tasmiṃ bhante vatthusmiṃ paññattaṃ.",
  "anya-e0905n:737": "7. Sappāṇakavagga, 6. theyyasattha sikkhāpucchā",
  "anya-e0905n:738": "Pucchā – jānaṃ āvuso theyyasatthena saddhiṃ saṃvidhāya ekaddhānamaggaṃ paṭipajjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:739_0": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante",
  "anya-e0905n:739_1": "bhikkhu jānaṃ theyyasatthena saddhiṃ saṃvidhāya ekaddhānamaggaṃ paṭipajji, tasmiṃ",
  "anya-e0905n:739_2": "bhante vatthusmiṃ paññattaṃ.",
  "anya-e0905n:740": "7. Sappāṇakavagga, 7. saṃvidhāna sikkhāpucchā",
  "anya-e0905n:741": "Pucchā – mātugāmena saddhiṃ āvuso saṃvidhāya ekaddhānamaggaṃ paṭipajjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:742_0": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante",
  "anya-e0905n:742_1": "bhikkhu mātugāmena saddhiṃ saṃvidhāya ekaddhānamaggaṃ paṭipajji, tasmiṃ bhante vatthusmiṃ paññattaṃ.",
  "anya-e0905n:743": "8. Sahadhammikavagga, 1. sahadhammika sikkhāpucchā",
  "anya-e0905n:744_0": "Pucchā – bhikkhūhi āvuso sahadhammikaṃ vuccamānena na tāvāhaṃ āvuso etasmiṃ sikkhāpade",
  "anya-e0905n:744_1": "sikkhissāmi, yāva na aññaṃ bhikkhuṃ byattaṃ vinayadharaṃ paripucchissāmīti bhaṇantassa",
  "anya-e0905n:744_2": "pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:745_0": "Vissajjanā – kosambiyaṃ bhante āyasmantaṃ channaṃ ārabbha paññattaṃ, āyasmā bhante",
  "anya-e0905n:745_1": "channo bhikkhūhi sahadhammikaṃ vuccamāno na tāvāhaṃ āvuso etasmiṃ sikkhāpade sikkhissāmi,",
  "anya-e0905n:745_2": "yāva na aññaṃ bhikkhuṃ byattaṃ vinayadharaṃ paripucchissāmīti bhaṇi, tasmiṃ bhante",
  "anya-e0905n:745_3": "vatthusmiṃ paññattaṃ.",
  "anya-e0905n:746": "8. Sahadhammikavagga, 2. vilekhana sikkhāpucchā",
  "anya-e0905n:747": "Pucchā – vinayaṃ vivaṇṇentassa āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:748": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū vinayaṃ vivaṇṇesuṃ, tasmiṃ bhante vatthusmiṃ paññattaṃ.",
  "anya-e0905n:749": "8. Sahadhammikavagga, 3. mohana sikkhāpucchā",
  "anya-e0905n:750": "Pucchā – mohanake āvuso pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:751": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū mohesuṃ, tasmiṃ bhante vatthusmiṃ paññattaṃ.",
  "anya-e0905n:752": "Pucchā – bhikkhussa āvuso kupitena anattamanena pahāraṃ dentassa ca talasattikaṃ uggirantassa ca pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:753_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:753_1": "bhante bhikkhū kupitā anattamanā sattarasavaggiyānaṃ bhikkhūnaṃ pahāraṃ adaṃsu, talasattikañca",
  "anya-e0905n:753_2": "uggiriṃsu, tasmiṃ bhante vatthusmiṃ paññattaṃ.",
  "anya-e0905n:754": "8. Sahadhammikavagga, 7. sañcicca sikkhāpucchā",
  "anya-e0905n:755": "Pucchā – bhikkhussa āvuso sañcicca kukkuccaṃ upadahantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:756": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū bhikkhūnaṃ sañcicca kukkuccaṃ upadahiṃsu, tasmiṃ bhante vatthusmiṃ paññattaṃ.",
  "anya-e0905n:757": "8. Sahadhammikavagga, 8. upassuti sikkhāpucchā",
  "anya-e0905n:758": "Pucchā – bhikkhūnaṃ āvuso bhaṇḍanajātānaṃ kalahajātānaṃ vivādā pannānaṃ upassutiṃ tiṭṭhantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:759_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:759_1": "bhante bhikkhū bhikkhūnaṃ bhaṇḍanajātānaṃ kalaha jātānaṃ vivādāpannānaṃ upassutiṃ",
  "anya-e0905n:759_2": "tiṭṭhahiṃsu, tasmiṃ bhante vatthusmiṃ paññattaṃ.",
  "anya-e0905n:760": "8. Sahadhammikavagga, 9. kammapaṭibāhana sikkhāpucchā",
  "anya-e0905n:761": "Pucchā – dhammikānaṃ āvuso kammānaṃ chandaṃ datvā pacchā khīyanadhammaṃ āpajjantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:762_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:762_1": "bhante bhikkhū dhammikānaṃ kammānaṃ chandaṃ datvā pacchā khīyanadhammaṃ āpajjiṃsu,",
  "anya-e0905n:762_2": "tasmiṃ bhante vatthusmiṃ paññattaṃ.",
  "anya-e0905n:763": "8. Sahadhammikavagga 10. chandaṃ adatvāgamana sikkhāpucchā",
  "anya-e0905n:764": "Pucchā – saṅghe āvuso vinicchakathāya vattamānāya chandaṃ adatvā uṭṭhāyāsanā pakkamantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:765_0": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante",
  "anya-e0905n:765_1": "chabbaggiyo bhikkhu saṅghe vinicchayakathāya vattamānāya chandaṃ adatvā uṭṭhāyāsanā",
  "anya-e0905n:765_2": "pakkāmi, tasmiṃ bhante vatthusmiṃ paññattaṃ.",
  "anya-e0905n:766": "8. Sahadhammikavagga, 12. pariṇāmana sikkhāpucchā",
  "anya-e0905n:767": "Pucchā – jānaṃ āvuso saṅghikaṃ lābhaṃ pariṇataṃ puggalassa pariṇāmentassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:768_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:768_1": "bhante bhikkhū jānaṃ saṅghikaṃ lābhaṃ pariṇataṃ puggalassa pariṇāmesuṃ, tasmiṃ bhante",
  "anya-e0905n:768_2": "vatthusmiṃ paññattaṃ.",
  "anya-e0905n:769": "9. Ratanavagga, 1. antepura sikkhāpucchā",
  "anya-e0905n:770": "Pucchā – pubbe appaṭisaṃviditena āvuso rañño antepuraṃ pavisantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:771": "Vissajjanā – sāvatthiyaṃ bhante āyasmantaṃ ānandaṃ ārabbha paññattaṃ, āyasmā bhante ānando pubbe appaṭisaṃvidito rañño antepuraṃ pāvisi, tasmiṃ bhante vatthusmiṃ paññattaṃ.",
  "anya-e0905n:772": "9. Ratanavagga, 2. ratana sikkhāpucchā",
  "anya-e0905n:773": "Pucchā – ratanaṃ āvuso uggaṇhantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:774": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante bhikkhu ratanaṃ uggahesi, tasmiṃ bhante vatthusmiṃ paññattaṃ.",
  "anya-e0905n:775": "9. Ratanavagga, 3. vikālagāmappavisana sikkhāpucchā",
  "anya-e0905n:776": "Pucchā – santaṃ āvuso bhikkhuṃ anāpucchā vikāle gāmaṃ pavisantassa pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:777_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:777_1": "bhante bhikkhū santaṃ bhikkhuṃ anāpucchā vikāle gāmaṃ pavisiṃsu, tasmiṃ bhante vatthusmiṃ paññattaṃ.",
  "anya-e0905n:778": "Pāṭidesanīya",
  "anya-e0905n:779": "3. Tatiyapāṭidesanī sikkhāpucchā",
  "anya-e0905n:780": "Pucchā – sekkhasammatesu āvuso kulesu khādanīyaṃ vā bhojanīyaṃ vā sahatthā paṭiggahetvā bhuñjantassa pāṭidesanīyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:781": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante bhikkhū namattaṃ jānitvā paṭiggahesuṃ, tasmiṃ bhante vatthusmiṃ paññattaṃ.",
  "anya-e0905n:782": "Sekhiyakaṇḍa",
  "anya-e0905n:783": "Pucchā – anādariyaṃ āvuso paṭicca purato vā pacchato vā olambentena nivāsentassaca pārupantassaca dukkaṭaṃ kattha paññattaṃ, kaṃ ārabbha kismiṃ paññattaṃ.",
  "anya-e0905n:784_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:784_1": "bhante bhikkhū purato ca pacchato ca olambantā nivāsesuṃceva pārupiṃsuca, tasmiṃ",
  "anya-e0905n:784_2": "bhante vatthusmiṃ paññattaṃ.",
  "anya-e0905n:785": "Pucchā – anādariyaṃ āvuso paṭicca kāyaṃ vivaritvā antaraghare gacchantassa ca nisīdantassa ca dukkaṭaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:786_0": "Vissajjanā – sāvatthiyaṃ bhante chabbaggīye bhikkhū ārabbha paññattaṃ, chabbaggiyā",
  "anya-e0905n:786_1": "bhante bhikkhū kāyaṃ vivaritvā antaraghare gacchiṃsu ceva nisīdiṃsuca, tasmiṃ bhante",
  "anya-e0905n:786_2": "vatthusmiṃ paññattaṃ.",
  "anya-e0905n:787_0": "Pucchā – anādariyaṃ āvuso paṭicca hatthaṃ vā pādaṃ vā kīḷāpentena antaraghare gacchantassa",
  "anya-e0905n:787_1": "ca nisīdantassa ca, tahaṃ tahaṃ olokentena antaraghare gacchantassa ca nisīdantassa",
  "anya-e0905n:787_2": "ca, ukkhittakāya antaraghare gacchantassa ca nisīdantassa ca dukkaṭaṃ kattha paññattaṃ,",
  "anya-e0905n:787_3": "kaṃ ārabbha kismiṃ vatthusmiṃ paññattaṃ.",
  "anya-e0905n:788_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:788_1": "bhante bhikkhū hatthampi pādampi kīḷāpentā tahaṃ tahaṃpi olokentā antaraghare gacchiṃsuceva",
  "anya-e0905n:788_2": "nisīdiṃsu ca, teyeva bhante chabbaggiyā bhikkhū ukkhittakāya antaraghare gacchiṃsuceva",
  "anya-e0905n:788_3": "nisīdiṃsuca, tasmiṃ bhante vatthusmiṃ paññattaṃ.",
  "anya-e0905n:789_0": "Pucchā – anādariyaṃ āvuso paṭicca ujjagghikāya vā uccāsaddaṃ mahāsaddaṃ karontena",
  "anya-e0905n:789_1": "vā antaraghare gacchantassaca nisīdantassaca dukkaṭaṃ kattha paññattaṃ, kaṃ ārabbha",
  "anya-e0905n:789_2": "kismiṃ vatthusmiṃ paññattaṃ.",
  "anya-e0905n:790_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:790_1": "bhante bhikkhū mahāhasitaṃ hasantā ca uccāsaddaṃ mahāsaddaṃ karontā ca antaraghare",
  "anya-e0905n:790_2": "gacchiṃsuceva nisīdiṃsuca, tasmiṃ bhante vatthusmiṃ paññattaṃ.",
  "anya-e0905n:791_0": "Pucchā – anādariyaṃ āvuso paṭicca kāyappacālakaṃ vā bāhuppa cālakaṃ vā sīsappacālakaṃ",
  "anya-e0905n:791_1": "vā khambhakatena vā oguṇṭhitena vā antaraghare gacchantassa ca nisīdantassa ca ukkuṭikāya",
  "anya-e0905n:791_2": "kismiṃ vatthusmiṃ paññattaṃ.",
  "anya-e0905n:792_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:792_1": "bhante bhikkhū kāyappacālakaṃ bāhuppacālakaṃ sīsappacālakaṃ karontā ca khambhīkatā",
  "anya-e0905n:792_2": "ca oguṇṭhitā ca antaraghare gacchiṃsuceva nisīdiṃsuca, ukkuṭikāyaca antaraghare gacchiṃsu,",
  "anya-e0905n:792_3": "tasmiṃ bhante vatthusmiṃ paññattaṃ.",
  "anya-e0905n:793": "Pucchā – anādariyaṃ āvuso paṭicca pallatthikāya antaraghare nisinnassa dukkaṭaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:794": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū pallatthikāya antaraghare nisīdiṃsu, tasmiṃ bhante vatthusmiṃ paññattaṃ.",
  "anya-e0905n:795_0": "Pucchā – anādariyaṃ āvuso paṭicca asakkaccaṃ piṇḍapātaṃ paṭiggaṇhantassa ca tahaṃ",
  "anya-e0905n:795_1": "tahaṃ olokentena piṇḍapātaṃ paṭiggaṇhantassaca sūpaññeva bahuṃ paṭiggaṇhantassaca",
  "anya-e0905n:795_2": "thūpīkataṃ piṇḍapātaṃ paṭiggaṇhantassaca dukkaṭaṃ kattha paññattaṃ, kaṃ ārabbha kismiṃ",
  "anya-e0905n:795_3": "vatthusmiṃ paññattaṃ.",
  "anya-e0905n:796_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:796_1": "bhante bhikkhū asakkaccaṃ piṇḍapātaṃ paṭiggahesuṃ, tahaṃ tahaṃ olokentā piṇḍapātaṃ",
  "anya-e0905n:796_2": "paṭiggahesuṃ, sūpaññeva bahuṃ paṭiggahesuṃ, thūpīkataṃ piṇḍapātaṃ paṭiggahesuṃ, tasmiṃ",
  "anya-e0905n:796_3": "bhante vatthusmiṃ paññattaṃ.",
  "anya-e0905n:797_0": "Pucchā – anādariyaṃ āvuso paṭicca āsakkaccaṃ piṇḍapātaṃ bhuñjantassaca tahaṃ tahaṃ",
  "anya-e0905n:797_1": "olokentana piṇḍapātaṃ bhuñjantassa ca tahaṃ tahaṃ omasitvā piṇḍapātaṃ bhuñjantassa",
  "anya-e0905n:797_2": "ca sūpaññeva bahuṃ bhuñjantassa ca thūpakato omadditvā piṇḍapātaṃ bhuñjantassa ca",
  "anya-e0905n:797_3": "sūpaṃ vā byañjanaṃ vā odanena paṭicchādentassa ca dukkaṭaṃ kattha paññattaṃ, kaṃ",
  "anya-e0905n:797_4": "ārabbha kismiṃ vatthusmiṃ paññattaṃ.",
  "anya-e0905n:798_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:798_1": "bhante bhikkhū asakkaccaṃ piṇḍapātaṃ bhuñjiṃsu, tahaṃ tahaṃ olokentā piṇḍapātaṃ bhuñjiṃsu,",
  "anya-e0905n:798_2": "teyeva bhante chabbaggiyā bhikkhū tahaṃ tahaṃ omasitvā piṇḍapātaṃ bhuñjiṃsu, teyeva",
  "anya-e0905n:798_3": "bhante chabbaggiyā bhikkhū bahuṃ sūpaṃ bhuñjiṃsu, teyeva bhante chabbaggiyā bhikkhū",
  "anya-e0905n:798_4": "thūpakato omadditvā piṇḍapātaṃ bhuñjiṃsu, teyeva bhante chabbaggiyā bhikkhū sūpampi",
  "anya-e0905n:798_5": "byañjanampi odanena paṭicchādesuṃ, tasmiṃ bhante vatthusmiṃ paññattaṃ.",
  "anya-e0905n:799": "Pucchā – anādariyaṃ āvuso paṭicca sūpaṃvā odanaṃvā agilānena attano atthāya viññāpetvā bhuñjantassa dukkaṭaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:800_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:800_1": "bhante bhikkhū sūpampi odanampi attano atthāya viññāpetvā bhuñjiṃsu, tasmiṃ bhante",
  "anya-e0905n:800_2": "vatthusmiṃ paññattaṃ.",
  "anya-e0905n:801_0": "Pucchā – anādariyaṃ āvuso paṭicca ujjhānasaññinā paresaṃ pattaṃ olokentassa ca atimahantaṃ",
  "anya-e0905n:801_1": "kabaḷaṃ karontassa ca dīghaṃ ālopaṃ karontassa ca dukkaṭaṃ kattha paññattaṃ, kaṃ",
  "anya-e0905n:801_2": "ārabbha kismiṃ vatthusmiṃ paññattaṃ.",
  "anya-e0905n:802_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:802_1": "bhante bhikkhū ujjhānasaññino paresaṃ pattaṃ olokesuṃ, teyeva bhante chabbaggiyā",
  "anya-e0905n:802_2": "bhikkhū atimahantaṃ kabaḷaṃ kariṃsu, teyeva bhante chabbaggiyā bhikkhū dīghaṃ ālopaṃ",
  "anya-e0905n:802_3": "kariṃsu, tasmiṃ bhante vatthusmiṃ paññattaṃ.",
  "anya-e0905n:803_0": "Pucchā – anādariyaṃ āvuso paṭicca anāhaṭe kabaḷe mukhadvāraṃ vivarantassa ca bhuñjamāne",
  "anya-e0905n:803_1": "sabbaṃ hatthaṃ mukhe pakkhipantassa ca sakabaḷena mukhena byāharantassa ca piṇḍukkhepakaṃ",
  "anya-e0905n:803_2": "piṇḍapātaṃ bhuñjantassa ca kabaḷāvacchedakaṃ piṇḍapātaṃ bhuñjantassa ca avagaṇḍakārakaṃ",
  "anya-e0905n:803_3": "piṇḍapātaṃ bhuñjantassa ca hatthaniddhunakaṃ sitthāvakārakaṃ jivhānicchārakaṃ capucapukārakaṃ",
  "anya-e0905n:803_4": "piṇḍapātaṃ bhuñjantassa ca dukkaṭaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:804_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:804_1": "bhante bhikkhū anāhaṭe kabaḷe mukhadvāraṃ vivariṃsu, bhuñjamānā sabbaṃ hatthaṃ mukhe",
  "anya-e0905n:804_2": "pakkhipiṃsu, sakabaḷena mukhena byāhariṃsu, piṇḍukkhepakaṃ bhuñjiṃsu, kabaḷāvacchedakaṃ",
  "anya-e0905n:804_3": "bhuñjiṃsu, avagaṇḍakārakaṃ bhuñjiṃsu, hatthaniddhunakaṃ sitthāvakārakaṃ jivhānicchārakaṃ",
  "anya-e0905n:804_4": "capucapukārakaṃ bhuñjiṃsu, tasmiṃ bhante vatthusmiṃ paññattaṃ.",
  "anya-e0905n:805_0": "Pucchā – anādariyaṃ āvuso paṭicca surusurukārakaṃ bhuñjantassaca hatthanillehakaṃvā",
  "anya-e0905n:805_1": "pattanillehakaṃ vā oṭṭhanillehakaṃ vā bhuñjantassa ca sāmisena hatthena pānīyathālakaṃ",
  "anya-e0905n:805_2": "paṭiggaṇhantassa ca sasitthakaṃ pattadhovanaṃ antaraghare caḍḍentassa ca dukkaṭaṃ",
  "anya-e0905n:805_3": "kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:806_0": "Vissajjanā – suru surukārakaṃ bhante bhuñjantassa dukkaṭaṃ kosambiyaṃ paññattaṃ,",
  "anya-e0905n:806_1": "sambahule bhante bhikkhū ārabbha paññattaṃ, sambahulā bhante bhikkhū surusurukārakaṃ",
  "anya-e0905n:806_2": "khīraṃ piviṃsu, tasmiṃ bhante vatthusmiṃ paññattaṃ. Hatthanillehakaṃ bhuñjantassa",
  "anya-e0905n:806_3": "ca pattanillehakaṃ bhuñjantassa ca oṭṭhanillehakaṃ bhuñjantassa dukkaṭaṃ sāvatthiyaṃ",
  "anya-e0905n:806_4": "paññattaṃ, chabbaggiye bhante bhikkhū ārabbha paññattaṃ, chabbaggiyā bhante bhikkhū",
  "anya-e0905n:806_5": "hatthanillehakaṃ bhuñjiṃsu, pattanillehakaṃ bhuñjiṃsu, oṭṭhanillehakaṃ bhuñjiṃsu,",
  "anya-e0905n:806_6": "tasmiṃ bhante vatthusmiṃ paññattaṃ.",
  "anya-e0905n:807_0": "Sāmisena hatthena pānīyathālakaṃ paṭiggaṇhantassa ca sasitthakaṃ pattadhovanaṃ antaraghare",
  "anya-e0905n:807_1": "chaḍḍentassa ca dukkaṭaṃ bhaggesu paññattaṃ, sambahule bhikkhū ārabbha paññattaṃ,",
  "anya-e0905n:807_2": "sambahulā bhikkhū sāmisena hatthena pānīyathālakaṃ paṭiggahesuṃ, teyeva bhante sambahulā",
  "anya-e0905n:807_3": "bhikkhū sasitthakaṃ pattadhovanaṃ antaraghare chaḍḍesuṃ, tasmiṃ bhante vatthusmiṃ paññattaṃ.",
  "anya-e0905n:808_0": "Pucchā – anādariyaṃ āvuso paṭicca chattapāṇissa dhammaṃ desentassa ca daṇḍapāṇissa",
  "anya-e0905n:808_1": "vā satthapāṇissa vā āvudhapāṇissa vā dhammaṃ desentassa ca dukkaṭaṃ kattha paññattaṃ,",
  "anya-e0905n:808_2": "kaṃ ārabbha kismiṃ vatthusmiṃ paññattaṃ.",
  "anya-e0905n:809_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:809_1": "bhante bhikkhū chattapāṇissa daṇḍapāṇissa satthapāṇissa āvudhapāṇissa dhammaṃ desesuṃ,",
  "anya-e0905n:809_2": "tasmiṃ bhante vatthusmiṃ paññattaṃ.",
  "anya-e0905n:810_0": "Pucchā – anādariyaṃ āvuso paṭicca pādukāruḷhassa ca upahanāruḷhassa ca yānagatassa",
  "anya-e0905n:810_1": "ca sayanagatassa ca dhammaṃ desentassa dukkaṭaṃ kattha paññattaṃ, kaṃ ārabbha kismiṃ",
  "anya-e0905n:810_2": "vatthusmiṃ paññattaṃ.",
  "anya-e0905n:811_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:811_1": "bhante bhikkhū pādukāruḷhassa upahanāruḷhassa yānagatassa sayanagatassa dhammaṃ desesuṃ,",
  "anya-e0905n:811_2": "tasmiṃ bhante vatthusmiṃ paññattaṃ.",
  "anya-e0905n:812_0": "Pucchā – anādariyaṃ āvuso paṭicca pallatthikāya nisinnassa ca veṭhitasīsassa ca oguṇṭhitasīsassa",
  "anya-e0905n:812_1": "ca chamāyaṃ nisīditvā āsane nisinnassa ca nīce āsane nisīditvā ucce āsane nisinnassa",
  "anya-e0905n:812_2": "ca ṭhitena nisinnassa ca pacchato gacchantena purato gacchantassa ca uppathena gacchantena",
  "anya-e0905n:812_3": "pathena gacchantassa ca dhammaṃ desentassa dukkaṭaṃ kattha paññattaṃ, kaṃ ārabbha",
  "anya-e0905n:812_4": "kismiṃ vatthusmiṃ paññattaṃ.",
  "anya-e0905n:813_0": "Vissajjanā – sāvatthiyaṃ bhante chabbaggiyeva bhikkhū ārabbha paññattaṃ, chabbaggiyā",
  "anya-e0905n:813_1": "bhante bhikkhū pallatthikāya nisinnassa ca veṭhitasīsassa ca oguṇṭhitasīsassa ca",
  "anya-e0905n:813_2": "chamāyaṃ nisīditvā āsane nisinnassa ca nīce āsane nisīditvā ucce āsane nisinnassa",
  "anya-e0905n:813_3": "ca ṭhitānisinnassa ca pacchato gacchantā purato gacchantassa ca uppathena gacchantā",
  "anya-e0905n:813_4": "pathena gacchantassa ca dhammaṃ desesuṃ, tasmiṃ bhante vatthusmiṃ paññattaṃ.",
  "anya-e0905n:814_0": "Pucchā – anādariyaṃ āvuso paṭicca ṭhitena uccāraṃ vā passāvaṃ vā karontassa ca harite",
  "anya-e0905n:814_1": "vā udake vā uccāraṃ vā passāvaṃ vā kheḷaṃ vā karontassa ca dukkaṭaṃ kattha paññattaṃ,",
  "anya-e0905n:814_2": "kaṃ ārabbha kismiṃ vatthusmiṃ paññattaṃ.",
  "anya-e0905n:815_0": "Vissajjanā – sāvatthiyaṃ bhante chabbaggiyeva bhikkhū ārabbha paññattaṃ, chabbaggiyā",
  "anya-e0905n:815_1": "bhante bhikkhū ṭhitā uccārampi passāvampi akaṃsu, teyeva bhante chabbaggiyā bhikkhū",
  "anya-e0905n:815_2": "haritepi udakepi uccārampi passāvampi kheḷampi akaṃsu, tasmiṃ bhante vatthusmiṃ paññattaṃ.",
  "anya-e0905n:816": "Bhikkhunīvibhaṅga",
  "anya-e0905n:817": "5. Pañcama pārājika sikkhāpucchā",
  "anya-e0905n:818": "Pucchā – bhikkhunīnaṃ āvuso pañcama pārājikaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:819_0": "Vissajjanā – sāvatthiyaṃ bhante sundarīnandaṃ bhikkhuniṃ ārabbha paññattaṃ, sundarīnandā",
  "anya-e0905n:819_1": "bhante bhikkhunī avassutā avassutassa purisapuggalassa kāyasaṃsaggaṃ sādiyi, tasmiṃ",
  "anya-e0905n:819_2": "bhante vatthusmiṃ paññattaṃ.",
  "anya-e0905n:820": "Bhikkhunīvibhaṅga, saṅghādisesa sikkhāpucchā",
  "anya-e0905n:821": "Pucchā – ussayavādikāya āvuso bhikkhuniyā aḍḍaṃ karontiyā saṅghādiseso kattha paññatto, kaṃ ārabbha kismiṃ vatthusmiṃ paññatto.",
  "anya-e0905n:822": "Vissajjanā – sāvatthiyaṃ bhante tullanandaṃ bhikkhuniṃ ārabbha paññatto, thullanandā bhante bhikkhunī ussayavādikā vihari, tasmiṃ bhante vatthusmiṃ paññatto.",
  "anya-e0905n:823": "Pucchā – coriṃ āvuso vuṭṭhāpentiyā saṅghādiseso kattha paññatto, kaṃ ārabbha kismiṃ vatthusmiṃ paññatto.",
  "anya-e0905n:824": "Vissajjanā – sāvatthiyaṃ bhante thullanandaṃ bhikkhuniṃ ārabbha paññatto, thullanandā bhante bhikkhunī coriṃ vuṭṭhāpesi, tasmiṃ bhante vatthusmiṃ paññatto.",
  "anya-e0905n:825": "Pucchā – ekāya āvuso gāmantaraṃ gacchantiyā saṅghādiseso kattha paññatto, kaṃ ārabbha kismiṃ vatthusmiṃ paññatto.",
  "anya-e0905n:826": "Vissajjanā – sāvatthiyaṃ bhante aññataraṃ bhikkhuniṃ ārabbha paññatto, aññatarā bhante bhikkhunī ekā gāmantaraṃ gacchi, tasmiṃ bhante vatthusmiṃ paññatto.",
  "anya-e0905n:827_0": "Pucchā – avassutāya āvuso bhikkhuniyā avassutassa purisapuggalassa hatthato khādanīyaṃvā",
  "anya-e0905n:827_1": "bhojanīyaṃvā sahatthā paṭiggahetvā bhuñjantassa saṅghādiseso kattha paññatto, kaṃ",
  "anya-e0905n:827_2": "ārabbha kismiṃ vatthusmiṃ paññatto.",
  "anya-e0905n:828_0": "Vissajjanā – sāvatthiyaṃ bhante sundarīnandaṃ bhikkhuniṃ ārabbha paññatto, sundarīnandā",
  "anya-e0905n:828_1": "bhante bhikkhunī avassutā avassutassa purisapuggalassa hatthato āmisaṃ paṭiggahesi",
  "anya-e0905n:828_2": "tasmiṃ bhante vatthusmiṃ paññatto.",
  "anya-e0905n:829": "Pucchā – kupitāya āvuso anattamanāya bhikkhuniyā yāvatatiyaṃ samanubhāsantiyā na paṭinisajjantiyā saṅghādiseso kattha paññatto, kaṃ ārabbha kismiṃ vatthusmiṃ paññatto.",
  "anya-e0905n:830_0": "Vissajjanā – sāvatthiyaṃ bhante caṇḍakāḷiṃ bhikkhuniṃ ārabbha paññatto, caṇḍakāḷī",
  "anya-e0905n:830_1": "bhante bhikkhunī kupitā anattamanā evaṃ abhaṇi, buddhaṃ paccācikkhāmi, dhammaṃ paccācikkhāmi,",
  "anya-e0905n:830_2": "saṅghaṃ paccācikkhāmi, sikkhaṃ paccācikkhāmi, kinnumāva samaṇiyo yā samaṇiyo sakyadhītaro,",
  "anya-e0905n:830_3": "santaññāpi samaṇiyo lajjiniyo kukkuccikā sikkhākāmā, tāsāhaṃ santike brahmacariyaṃ",
  "anya-e0905n:830_4": "carissāmīti, tasmiṃ bhante vatthusmiṃ paññatto.",
  "anya-e0905n:831": "Pucchā – kassa āvuso vacanaṃ.",
  "anya-e0905n:832": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:833": "Pucchā – kenāvuso ābhataṃ.",
  "anya-e0905n:834": "Vissajjanā – paramparāya bhante ābhataṃ.",
  "anya-e0905n:835": "Pucchā – atthi nukho āvuso ettha kocipi viraddhadoso.",
  "anya-e0905n:836": "Vissajjanā – natthi bhante.",
  "anya-e0905n:837": "Bhikkhunī vibhaṅgapācittiya",
  "anya-e0905n:838": "1. Lasuṇavagga, 1. paṭhama sikkhāpucchā",
  "anya-e0905n:839": "Pucchā – yaṃ tena āvuso bhagavatā…pe… sammāsambuddhena lakkhaṇaṃ khādantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:840_0": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā",
  "anya-e0905n:840_1": "bhante bhikkhunī na mattaṃ jānitvā bahuṃ lasuṇaṃ harāpesi, tasmiṃ bhante vatthusmiṃ paññattaṃ.",
  "anya-e0905n:841": "1. Lasuṇavagga, 6. chaṭṭha sikkhāpucchā",
  "anya-e0905n:842": "Pucchā – bhikkhussa āvuso bhuñjamānassa annena vā pānena vā vidhūpanena vā upatiṭṭhantiyā bhikkhuniyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:843_0": "Vissajjanā – sāvatthiyaṃ bhante aññataraṃ bhikkhuniṃ ārabbha paññattaṃ, aññatarā",
  "anya-e0905n:843_1": "bhante bhikkhunī bhikkhussa bhuñjamānassa pānīyena vidhūpanena ca upatiṭṭhati, tasmiṃ",
  "anya-e0905n:843_2": "bhante vatthusmiṃ paññattaṃ.",
  "anya-e0905n:844": "1. Lasuṇavagga, 8. aṭṭhama sikkhāpucchā",
  "anya-e0905n:845": "Pucchā – uccāraṃvā āvuso passāvaṃvā saṅkāraṃvā vighāsaṃvā thirokuṭṭe chaḍḍentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:846": "Vissajjanā – sāvatthiyaṃ bhante aññataraṃ bhikkhuniṃ ārabbha paññattaṃ, aññatarā bhante bhikkhunī uccāraṃ tirokuṭṭe chaḍḍesi, tasmiṃ bhante vatthusmiṃ paññattaṃ.",
  "anya-e0905n:847": "1. Lasuṇavagga, 10. dasama sikkhāpucchā",
  "anya-e0905n:848": "Pucchā – naccaṃ vā āvuso gītaṃ vā vāditaṃ vā dassanāya gacchantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:849_0": "Vissajjanā – sāvatthiyaṃ bhante chabbaggiyā bhikkhuniyo ārabbha paññattaṃ, chabbaggiyā",
  "anya-e0905n:849_1": "bhante bhikkhuniyo naccampi gītampi vāditampi dassanāya agamaṃsu, tasmiṃ bhante vatthusmiṃ paññattaṃ.",
  "anya-e0905n:850": "Pucchā – bhikkhupana āvuso naccaṃ vā gītaṃ vā vāditaṃ vā dassanāya gacchanto kaṃ nāma āpattiṃ āpajjati.",
  "anya-e0905n:851": "Vissajjanā – dukkaṭaṃ bhante āpattiṃ āpajjati.",
  "anya-e0905n:852": "1. Paṭhama sikkhāpucchā",
  "anya-e0905n:853": "Pucchā – rattandhakāre āvuso apadīpe purisena saddhiṃ ekenekāya santiṭṭhantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:854_0": "Vissajjanā – sāvatthiyaṃ bhante aññataraṃ bhikkhuniṃ ārabbha paññattaṃ, aññatarā",
  "anya-e0905n:854_1": "bhante bhikkhunī rattandhakāre apadīpe purisena saddhiṃ ekenekā santiṭṭhi, tasmiṃ",
  "anya-e0905n:854_2": "bhante vatthusmiṃ paññattaṃ.",
  "anya-e0905n:855": "2. Andhakāravagga, 2-3. dutiya, tatiya sikkhāpucchā",
  "anya-e0905n:856": "Pucchā – paṭicchanne vā āvuso okāse ajjhokāse vā purisena saddhiṃ ekenekāya santiṭṭhantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:857_0": "Vissajjanā – sāvatthiyaṃ bhante aññataraṃ bhikkhuniṃ ārabbha paññattaṃ, aññatarā",
  "anya-e0905n:857_1": "bhante bhikkhunī paṭicchanne okāse ajjhokāse ca purisena saddhiṃ ekenekā santiṭṭhi,",
  "anya-e0905n:857_2": "tasmiṃ bhante vatthusmiṃ paññattaṃ.",
  "anya-e0905n:858": "2. Andhakāravagga, 8. aṭṭhama sikkhāpucchā",
  "anya-e0905n:859": "Pucchā – duggahitena āvuso dūpadhāritena paraṃ ujjhāpentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:860": "Vissajjanā – sāvatthiyaṃ bhante aññataraṃ bhikkhuniṃ ārabbha paññattaṃ, aññatarā bhante bhikkhunī duggahitena dūpadhāritena paraṃ ujjhāpesi, tasmiṃ bhante vatthusmiṃ paññattaṃ.",
  "anya-e0905n:861": "2. Andhakāravagga, 9. navama sikkhāpucchā",
  "anya-e0905n:862": "Pucchā – attānaṃ vā āvuso paraṃ vā nirayena vā brahmacariyena vā abhisapantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:863_0": "Vissajjanā – sāvatthiyaṃ bhante caṇḍakāḷiṃ bhikkhuniṃ ārabbha paññattaṃ, caṇḍakāḷī",
  "anya-e0905n:863_1": "bhante bhikkhunī attānampi parampi nirayenapi brahmacariyenapi abhisapi, tasmiṃ bhante",
  "anya-e0905n:863_2": "vatthusmiṃ paññattaṃ.",
  "anya-e0905n:864": "2. Andhakāravagga, 10. dasama sikkhāpucchā",
  "anya-e0905n:865": "Pucchā – attānaṃ āvuso vadhitvā vadhitvā rodantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:866_0": "Vissajjanā – sāvatthiyaṃ bhante caṇḍakāḷiṃ bhikkhuniṃ ārabbha paññattaṃ, caṇḍakāḷī",
  "anya-e0905n:866_1": "bhante bhikkhunī bhikkhunīhi saddhiṃ bhaṇḍitvā attānaṃ vadhitvā vadhitvā rodi, tasmiṃ",
  "anya-e0905n:866_2": "bhante vatthusmiṃ paññattaṃ.",
  "anya-e0905n:867": "3. Naggavagga, 3. tatiya sikkhāpucchā",
  "anya-e0905n:868_0": "Pucchā – bhikkhuniyā āvuso cīvaraṃ visibbetvā vā visibbāpetvā vā neva sibbentiyā",
  "anya-e0905n:868_1": "na sibbāpanāya ussukkaṃ karontiyā pācittiyaṃ kattha paññattaṃ, kaṃ ārabbha kismiṃ",
  "anya-e0905n:868_2": "vatthusmiṃ paññattaṃ.",
  "anya-e0905n:869_0": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā",
  "anya-e0905n:869_1": "bhante bhikkhunī bhikkhuniyā cīvaraṃ visibbāpetvā neva sibbesi na sibbāpanāya ussukkaṃ",
  "anya-e0905n:869_2": "akāsi, tasmiṃ bhante vatthusmiṃ paññattaṃ.",
  "anya-e0905n:870": "3. Naggavagga, 8. aṭṭhama sikkhāpucchā",
  "anya-e0905n:871": "Pucchā – agārikassa vā āvuso paribbājakassa vā paribbājikāya vā samaṇacīvaraṃ dentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:872": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā bhante bhikkhunī agārikassa samaṇacīvaraṃ adāsi, tasmiṃ bhante vatthusmiṃ paññattaṃ.",
  "anya-e0905n:873": "4. Tuvaṭṭavagga, 1-2. paṭhama, dutiya sikkhāpucchā",
  "anya-e0905n:874": "Pucchā – dvinnaṃ āvuso bhikkhunīnaṃ ekamañce vā ekattharaṇapāvuraṇe vā tuvaṭṭentīnaṃ pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:875_0": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā",
  "anya-e0905n:875_1": "bhante bhikkhuniyo dve ekamañce tuvaṭṭesuṃ, ekattharaṇapāvuraṇe tuvaṭṭesuṃ, tasmiṃ",
  "anya-e0905n:875_2": "bhante vatthusmiṃ paññattaṃ.",
  "anya-e0905n:876": "4. Tuvaṭṭavagga, 3. tatiya sikkhāpucchā",
  "anya-e0905n:877": "Pucchā – bhikkhuniyā āvuso sañcicca aphāsuṃ karontiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:878": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā bhante bhikkhunī bhikkhuniyā sañcicca aphāsuṃ akāsi, tasmiṃ bhante vatthusmiṃ paññattaṃ.",
  "anya-e0905n:879": "4. Tuvaṭṭavagga, 4. catuttha sikkhāpucchā",
  "anya-e0905n:880": "Pucchā – dukkhitaṃ āvuso sahajīviniṃ neva upaṭṭhentiyā na upaṭṭhāpanāya ussukkaṃ karontiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:881_0": "Vissajjanā – sāvatthiyaṃ bhante thullanandaṃyeva bhikkhuniṃ ārabbha paññattaṃ, thullanandā",
  "anya-e0905n:881_1": "bhante bhikkhunī dukkhitaṃ sahajīviniṃ nevaupaṭṭhesi na upaṭṭhāpanāya ussukkaṃ akāsi,",
  "anya-e0905n:881_2": "tasmiṃ bhante vatthusmiṃ paññattaṃ.",
  "anya-e0905n:882": "4. Tuvaṭṭavagga, 5. pañcama sikkhāpucchā",
  "anya-e0905n:883": "Pucchā – bhikkhuniyā āvuso upassayaṃ datvā kupitāya anattamanāya nikkaḍḍhantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:884_0": "Vissajjanā – sāvatthiyaṃ bhante thullanandaṃyeva bhikkhuniṃ ārabbha paññattaṃ, thullanandā",
  "anya-e0905n:884_1": "bhante bhikkhunī bhikkhuniyā upassayaṃ datvā kupitā anattamanā nikkaḍḍhi, tasmiṃ",
  "anya-e0905n:884_2": "bhante vatthusmiṃ paññattaṃ.",
  "anya-e0905n:885": "4. Tuvaṭṭavagga, 6. chaṭṭha sikkhāpucchā",
  "anya-e0905n:886": "Pucchā – saṃsaṭṭhāya āvuso bhikkhuniyā yāvatatiyaṃ samanubhāsanāya na paṭinissajjantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:887": "Vissajjanā – sāvatthiyaṃ bhante caṇḍakāḷiṃ bhikkhuniṃ ārabbha paññattaṃ, caṇḍakāḷī bhante bhikkhunī saṃsaṭṭhā vihari, tasmiṃ bhante vatthusmiṃ paññattaṃ.",
  "anya-e0905n:888": "4. Tuvaṭṭavagga, 7-8. sattama aṭṭhama sikkhāpucchā",
  "anya-e0905n:889": "Pucchā – antoraṭṭhe vā āvuso tiroraṭṭhe vā sāsaṅkasammate sappaṭibhaye asatthikāya cārikaṃ carantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:890_0": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā",
  "anya-e0905n:890_1": "bhante bhikkhuniyo antoraṭṭhepi tiroraṭṭhepi sāsaṅkasammate sappaṭibhaye asatthikāyo",
  "anya-e0905n:890_2": "cārikaṃ cariṃsu, tasmiṃ bhante vatthusmiṃ paññattaṃ.",
  "anya-e0905n:891": "4. Tuvaṭṭavagga, 9. navama sikkhāpucchā",
  "anya-e0905n:892": "Pucchā – antovassaṃ āvuso cārikaṃ carantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:893": "Vissajjanā – rājagahe bhante sambahulā bhikkhuniyo ārabbha paññattaṃ, sambahulā bhante bhikkhuniyo antovassaṃ cārikaṃ pakkamiṃsu, tasmiṃ bhante vatthusmiṃ paññattaṃ.",
  "anya-e0905n:894": "4. Tuvaṭṭavagga, 10. dasama sikkhāpucchā",
  "anya-e0905n:895": "Pucchā – vassaṃ vuṭṭhāya āvuso bhikkhuniyā cārikaṃ na pakkamantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:896": "Vissajjanā – rājagahe bhante sambahulā bhikkhuniyo ārabbhaṃ paññattaṃ, sambahulā bhante bhikkhuniyo vassaṃvuṭṭhā cārikaṃ na pakkamiṃsu, tasmiṃ bhante vatthusmiṃ paññattaṃ.",
  "anya-e0905n:897": "Pucchā – kassa āvuso vacanaṃ.",
  "anya-e0905n:898": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:899": "Pucchā – kenāvuso ābhataṃ.",
  "anya-e0905n:900": "Vissajjanā – paramparāya bhante vacanaṃ.",
  "anya-e0905n:901": "Suṇātu me bhante saṅgho…pe… saṃgāyeyyāma.",
  "anya-e0905n:902": "5. Cittāgāravagga, 1. paṭhama sikkhāpucchā",
  "anya-e0905n:903_0": "Pucchā – yaṃ tena āvuso bhagavatā…pe… sammāsambuddhena rājāgāraṃ vā cittāgāraṃ vā",
  "anya-e0905n:903_1": "ārāmaṃ vā uyyānaṃ vā pokkharaṇiṃ vā dassanāya gacchantiyā pācittiyaṃ kattha paññattaṃ,",
  "anya-e0905n:903_2": "kaṃ ārabbha kismiṃ vatthusmiṃ paññattaṃ.",
  "anya-e0905n:904_0": "Vissajjanā – sāvatthiyaṃ bhante chabbaggiyā bhikkhuniyo ārabbha paññattaṃ, chabbaggiyā",
  "anya-e0905n:904_1": "bhante bhikkhuniyo rājāgārampi cittāgārampi dassanāya gacchiṃsu, tasmiṃ bhante vatthusmiṃ paññattaṃ.",
  "anya-e0905n:905": "5. Cittāgāravagga, 4. catuttha sikkhāpucchā",
  "anya-e0905n:906": "Pucchā – gihiveyyāvaccaṃ āvuso karontiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:907": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā bhante bhikkhuniyogihi veyyāvaccaṃ akaṃsu, tasmiṃ bhante vatthusmiṃ paññattaṃ.",
  "anya-e0905n:908": "5. Cittāgāravagga, 6. chaṭṭha sikkhāpucchā",
  "anya-e0905n:909": "Pucchā – agārikassa vā āvuso paribbājakassa vā paribbājikāya vā sahatthā khādanīyaṃ bhojanīyaṃ dentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:910_0": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā",
  "anya-e0905n:910_1": "bhante bhikkhunī agārikassa sahatthā khādanīyampi bhojanīyampi adāsi, tasmiṃ bhante",
  "anya-e0905n:910_2": "vatthusmiṃ paññattaṃ.",
  "anya-e0905n:911": "5. Cittāgāravagga, 9-10. navama, dasama sikkhāpucchā",
  "anya-e0905n:912": "Pucchā – tiracchānavijjaṃ āvuso pariyāpuṇantiyā ca vācentiyā ca pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:913_0": "Vissajjanā – sāvatthiyaṃ bhante chabbaggiyā bhikkhuniyo ārabbha paññattaṃ, chabbaggiyā",
  "anya-e0905n:913_1": "bhante bhikkhuniyo tiracchānavijjaṃ pariyāpuṇiṃsuceva vācesuñca, tasmiṃ bhante vatthusmiṃ paññattaṃ.",
  "anya-e0905n:914": "Pucchā – bhikkhu pana āvuso tādisaṃ tiracchānavijjaṃ pariyāpuṇanto ca vācento ca kiṃ nāma āpattiṃ āpajjati.",
  "anya-e0905n:915": "Vissajjanā – dukkaṭaṃ bhante āpattiṃ āpajjati.",
  "anya-e0905n:916": "6. Ārāmavagga, 1. paṭhama sikkhāpucchā",
  "anya-e0905n:917": "Pucchā – jānaṃ āvuso sabhikkhukaṃ ārāmaṃ anāpucchā pavisantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:918": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā bhante bhikkhuniyo ārāmaṃ anāpucchā pavisiṃsu, tasmiṃ bhante vatthusmiṃ paññattaṃ.",
  "anya-e0905n:919": "6. Ārāmavagga, 2. dutiya sikkhāpucchā",
  "anya-e0905n:920": "Pucchā – bhikkhuṃ āvuso akkosantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:921": "Vissajjanā – vesāliyaṃ bhante chabbaggiyā bhikkhuniyo ārabbha paññattaṃ, chabbaggiyā bhante bhikkhuniyo āyasmantaṃ upāliṃ akkosiṃsu, tasmiṃ bhante vatthusmiṃ paññattaṃ.",
  "anya-e0905n:922": "6. Ārāmavagga, 3. tatiya sikkhāpucchā",
  "anya-e0905n:923": "Pucchā – caṇḍikatāya āvuso gaṇaṃ paribhāsantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:924": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā bhante bhikkhunī caṇḍikatāya gaṇaṃ paribhāsi, tasmiṃ bhante vatthusmiṃ paññattaṃ.",
  "anya-e0905n:925": "6. Ārāmavagga, 5. pañcama sikkhāpucchā",
  "anya-e0905n:926": "Pucchā – kulaṃ āvuso maccharāyantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:927": "Vissajjanā – sāvatthiyaṃ bhante aññataraṃ bhikkhuniṃ ārabbha paññattaṃ, aññatarā bhante bhikkhunī kulaṃ maccharāyi, tasmiṃ bhante vatthusmiṃ paññattaṃ.",
  "anya-e0905n:928": "6. Ārāmavagga, 6. chaṭṭha sikkhāpucchā",
  "anya-e0905n:929": "Pucchā – abhikkhuke āvuso āvāse vassaṃ vasantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:930": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā bhante bhikkhuniyo abhikkhuke āvāse vassaṃ vasiṃsu, tasmiṃ bhante vatthusmiṃ paññattaṃ.",
  "anya-e0905n:931": "6. Ārāmavagga, 7. sattama sikkhāpucchā",
  "anya-e0905n:932": "Pucchā – vassaṃ vuṭṭhāya āvuso bhikkhuniyā ubhatosaṅghe tīhi ṭhānehi na pavārentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:933": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā bhante bhikkhuniyo vassaṃ vuṭṭhā bhikkhusaṅghaṃ na pavāresuṃ, tasmiṃ bhante vatthusmiṃ paññattaṃ.",
  "anya-e0905n:934": "6. Ārāmavagga, 8. aṭṭhama sikkhāpucchā",
  "anya-e0905n:935": "Pucchā – ovādāya vā āvuso saṃvāsāya vā nagacchantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:936": "Vissajjanā – sakkesu bhante chabbaggiyā bhikkhuniyo ārabbha paññattaṃ, chabbaggiyā bhante bhikkhuniyo ovādaṃ nagacchiṃsu, tasmiṃ bhante vatthusmiṃ paññattaṃ.",
  "anya-e0905n:937": "6. Ārāmavagga, 9. navama sikkhāpucchā",
  "anya-e0905n:938": "Pucchā – uposathampi āvuso na pucchantiyā ovādampi na yācantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:939_0": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā",
  "anya-e0905n:939_1": "bhante bhikkhuniyo uposathaṃ na pucchiṃsu, ovādampi na yāciṃsu, tasmiṃ bhante vatthusmiṃ paññattaṃ.",
  "anya-e0905n:940": "7. Gabbhinīvagga, 1-2. paṭhama, dutiya sikkhāpucchā",
  "anya-e0905n:941": "Pucchā – gabbhiniṃ vā āvuso pāyantiṃ vā vuṭṭhāpentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:942_0": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā",
  "anya-e0905n:942_1": "bhante bhikkhuniyo gabbhiniṃ vuṭṭhāpesuṃ, pāyantiṃ vuṭṭhāpesuṃ, tasmiṃ bhante vatthusmiṃ paññattaṃ.",
  "anya-e0905n:943": "7. Gabbhinīvagga, 3. tatiya sikkhāpucchā",
  "anya-e0905n:944": "Pucchā – dve vassāni āvuso chasu dhammesu asikkhitasikkhaṃ sikkhamānaṃ vuṭṭhāpentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:945_0": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā",
  "anya-e0905n:945_1": "bhante bhikkhuniyo dve vassāni chasu dhammesu asikkhitasikkhaṃ sikkhamānaṃ vuṭṭhāpesuṃ,",
  "anya-e0905n:945_2": "tasmiṃ bhante vatthusmiṃ paññattaṃ.",
  "anya-e0905n:946": "8. Kumārībhūtavagga, 9. navama sikkhāpucchā",
  "anya-e0905n:947": "Pucchā – purisasaṃsaṭṭhaṃ āvuso kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:948_0": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā",
  "anya-e0905n:948_1": "bhante bhikkhunī purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ caṇḍakāḷiṃ",
  "anya-e0905n:948_2": "sekkhamānaṃ vuṭṭhāpesi, tasmiṃ bhante vatthusmiṃ paññattaṃ.",
  "anya-e0905n:949": "8. Kumārībhūtavagga, 10. dasama sikkhāpucchā",
  "anya-e0905n:950": "Pucchā – mātāpitūhi vā āvuso sāmikena vā ananuññātaṃ sikkhamānaṃ vuṭṭhāpentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:951_0": "Vissajjanā – sāvatthiyaṃ bhante thullanandaṃ bhikkhuniṃ ārabbha paññattaṃ, thullanandā",
  "anya-e0905n:951_1": "bhante bhikkhunī mātāpitūhipi sāmikenapi ananuññātaṃ sikkhamānaṃ vuṭṭhāpesi, tasmiṃ",
  "anya-e0905n:951_2": "bhante vatthusmiṃ paññattaṃ.",
  "anya-e0905n:952": "9. Chattupāhanavagga, 1-2. paṭhama, dutiya sikkhāpucchā",
  "anya-e0905n:953": "Pucchā – chattupāhanaṃ āvuso dhārentiyā ca yānena yāyantiyā ca pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:954_0": "Vissajjanā – sāvatthiyaṃ bhante chabbaggiyā bhikkhuniyo ārabbha paññattaṃ, chabbaggiyā",
  "anya-e0905n:954_1": "bhante bhikkhuniyo chattupāhanaṃ dhāresuṃ, yānena yāyiṃsu, tasmiṃ bhante vatthusmiṃ paññattaṃ.",
  "anya-e0905n:955": "9. Chattupāhanavagga, 4. catuttha sikkhāpucchā",
  "anya-e0905n:956": "Pucchā – itthālaṅkāraṃ āvuso dhārentiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:957": "Vissajjanā – sāvatthiyaṃ bhante chabbaggiyā bhikkhuniyo ārabbha paññattaṃ, chabbaggiyā bhante bhikkhuniyo itthālaṅkāraṃ dhāresuṃ, tasmiṃ bhante vatthusmiṃ paññattaṃ.",
  "anya-e0905n:958": "Pucchā – bhikkhu pana āvuso purisālaṅkāraṃ dhārento kiṃ nāma āpattiṃ āpajjeyya.",
  "anya-e0905n:959": "Vissajjanā – dukkaṭaṃ bhante āpattiṃ āpajjeyya.",
  "anya-e0905n:960": "9. Chattupāhanavagga, 5. pañcama sikkhāpucchā",
  "anya-e0905n:961": "Pucchā – gandhavaṇṇakena āvuso nahāyantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:962": "Vissajjanā – sāvatthiyaṃ bhante chabbaggiyā bhikkhuniyo ārabbha paññattaṃ, chabbaggiyā bhante bhikkhuniyo gandhavaṇṇakena nahāyiṃsu, tasmiṃ bhante vatthusmiṃ paññattaṃ.",
  "anya-e0905n:963": "9. Chattupāhanavagga, 11. ekādasama sikkhāpucchā",
  "anya-e0905n:964": "Pucchā – bhikkhussa āvuso purato anāpucchā āsane nisīdantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:965_0": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā",
  "anya-e0905n:965_1": "bhante bhikkhuniyo bhikkhussa purato anāpucchā āsane nisīdiṃsu, tasmiṃ bhante vatthusmiṃ paññattaṃ.",
  "anya-e0905n:966": "9. Chattupāhanavagga, 12. dvādasama sikkhāpucchā",
  "anya-e0905n:967": "Pucchā – anokāsakataṃ āvuso bhikkhuṃ pañhaṃ pucchantiyā pācittiyaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:968": "Vissajjanā – sāvatthiyaṃ bhante sambahulā bhikkhuniyo ārabbha paññattaṃ, sambahulā bhante bhikkhuniyo anokāsakataṃ bhikkhuṃ pañhaṃ pucchiṃsu, tasmiṃ bhante vatthusmiṃ paññattaṃ.",
  "anya-e0905n:969_0": "Pucchā – sappiṃ vā āvuso telaṃ vā madhuṃ vā phāṇitaṃ vā macchaṃ vā maṃsaṃ vā khīraṃ",
  "anya-e0905n:969_1": "vā dadhiṃ vā viññāpetvā bhuñjantiyā pāṭidesanīyaṃ kattha paññattaṃ, kaṃ ārabbha kismiṃ",
  "anya-e0905n:969_2": "vatthusmiṃ paññattaṃ.",
  "anya-e0905n:970_0": "Vissajjanā – sāvatthiyaṃ bhante chabbaggiyā bhikkhuniyo ārabbha paññattaṃ, chabbaggiyā",
  "anya-e0905n:970_1": "bhante bhikkhuniyo sappimpi telampi madhumpi phāṇitampi macchampi maṃsampi khīrampi",
  "anya-e0905n:970_2": "dadhimpi viññāpetvā bhuñjiṃsu, tasmiṃ bhante vatthusmiṃ paññattaṃ.",
  "anya-e0905n:971": "Pucchā – catunnaṃ āvuso vipattīnaṃ katamā vipatti.",
  "anya-e0905n:972": "Vissajjanā – ācāravipatti bhante.",
  "anya-e0905n:973": "Pucchā – channaṃ āvuso āpattisamuṭṭhānānaṃ katihi samuṭṭhānehi samuṭṭhāti.",
  "anya-e0905n:974_0": "Vissajjanā – catūhi bhante samuṭṭhānehi samuṭṭhāti, siyā kāyato samuṭṭhāti, navācato",
  "anya-e0905n:974_1": "nacittato, siyā kāyato ca vācato ca samuṭṭhāti, nacittato, siyā kāyato ca cittato",
  "anya-e0905n:974_2": "ca samuṭṭhāti, navācato, siyā kāyato ca vācato ca cittato ca samuṭṭhāti, imehi bhante",
  "anya-e0905n:974_3": "catūhi samuṭṭhānehi samuṭṭhāti.",
  "anya-e0905n:975": "Pucchā – kā āvuso vipatti.",
  "anya-e0905n:976": "Vissajjanā – asaṃvaro bhante vipatti.",
  "anya-e0905n:977": "Pucchā – kā āvuso sampatti.",
  "anya-e0905n:978": "Vissajjanā – saṃvaro bhante sampatti.",
  "anya-e0905n:979": "Pucchā – kā āvuso paṭipatti.",
  "anya-e0905n:980": "Vissajjanā – na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu, ayaṃ bhante paṭipatti.",
  "anya-e0905n:981": "Pucchā – kassa āvuso vacanaṃ.",
  "anya-e0905n:982": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:983": "Pucchā – kenāvuso ābhataṃ.",
  "anya-e0905n:984": "Vissajjanā – paramparāya bhante ābhataṃ.",
  "anya-e0905n:985": "Suṇātu me bhante saṅgho…pe… saṃgāyeyyāma.",
  "anya-e0905n:986": "Mahāvaggapāḷi",
  "anya-e0905n:987": "Saṃgāyanassa pucchā vissajjanā",
  "anya-e0905n:988": "Pucchā – ubhato vibhaṅgānantaraṃ āvuso porāṇakehi saṃgītikāramahātherehi kaṃ nāma pāvacanaṃ saṃgītaṃ.",
  "anya-e0905n:989": "Vissajjanā – ubhato vibhaṅgānantaraṃ bhante porāṇakehi saṃgītikāramahātherehi khandhakā saṃgītā.",
  "anya-e0905n:990": "Pucchā – te pana āvuso khandhakā vaggabhedena katividhā.",
  "anya-e0905n:991": "Vissajjanā – te pana bhante khandhakā duvidhā vaggabhedena mahāvaggo cūḷavaggoti.",
  "anya-e0905n:992": "Pucchā – mahāvagge āvuso kati khandhakā pariyāpannā.",
  "anya-e0905n:993_0": "Vissajjanā – mahāvagge bhante dasakhandhakā pariyāpannā, seyyathidaṃ, mahākhandhako",
  "anya-e0905n:993_1": "uposathakkhandhako vassūpanāyikakkhandhako pavāraṇākkhandhako cammakkhandhako bhesajjakkhandhako",
  "anya-e0905n:993_2": "kathinakkhandhako cīvarakkhandhako campeyyakkhandhako kosambakakkhandhakoti.",
  "anya-e0905n:994": "Pucchā – mahākhandhake āvuso bahū kathāyo, katamā tāsaṃ ādikathā.",
  "anya-e0905n:995": "Vissajjanā – mahākhandhake bhante bodhikathā ādi.",
  "anya-e0905n:996": "Mahākhandhaka",
  "anya-e0905n:997": "Mahābodhipucchā",
  "anya-e0905n:998": "Pucchā – tasmātiha āvuso tato paṭṭhāya taṃ pucchissāmi, bhagavā āvuso paṭhamābhisambuddhakāle kattha kīvacīraṃ kenākārena vihāsi.",
  "anya-e0905n:999": "Vissajjanā – bhagavā bhante paṭhamābhisambuddho bodhirukkhamūle sattāhaṃ ekapallaṅkena vihāsi vimuttisukhaṃ paṭisaṃvedī.",
  "anya-e0905n:1000": "Pucchā – tadā āvuso bhagavā kīdisaṃ dhammaṃ manasikatvā kīdisaṃ udānaṃ udānesi.",
  "anya-e0905n:1001": "Vissajjanā – tadā bhante bhagavā rattiyā paṭhamaṃ yāmaṃ rattiyā majjhimaṃ yāmaṃ rattiyā pacchimaṃ yāmaṃ paṭiccasamuppādaṃ anulomaṃ paṭilomaṃ manasikatvā tīṇi udānāni udānesi.",
  "anya-e0905n:1002": "Ajapāla",
  "anya-e0905n:1003": "Pucchā – tassa āvuso sattāhassa accayena bhagavā kattha vihāsi.",
  "anya-e0905n:1004": "Vissajjanā – tassa bhante sattāhassa accayena bhagavā ajapāla nigrodhamūle vihāsi, sattāhaṃ ekapallaṅkena vihāsi vimuttisukhaṃ paṭisaṃvedī.",
  "anya-e0905n:1005": "Mucalindā",
  "anya-e0905n:1006": "Pucchā – tassapi āvuso sattāhassa accayena bhagavā kattha vihāsi.",
  "anya-e0905n:1007": "Vissajjanā – tassa bhante sattāhassa accayena bhagavā mucalindamūle sattāhaṃ ekapallaṅkena nisīdi.",
  "anya-e0905n:1008": "Pucchā – tassapi āvuso sattāhassa accayena bhagavā kattha vihāsi.",
  "anya-e0905n:1009": "Vissajjanā – tassapi bhante sattāhassa accayena bhagavā rājāyatanamūle sattāhaṃ ekapallaṅkena nisīdi vimuttisukhaṃ paṭisaṃvedī.",
  "anya-e0905n:1010": "Pucchā – tassapi āvuso sattāhassa accayena bhagavā kattha vihāsi.",
  "anya-e0905n:1011": "Vissajjanā – tassa bhante sattāhassa accayena bhagavā punadeva ajapālanigrodhamūle vihāsi.",
  "anya-e0905n:1012": "Pucchā – tasmiṃ pana āvuso ajapālanigrodhe viharantassa bhagavato kathaṃ cetaso parivitakko udapādi.",
  "anya-e0905n:1013": "Vissajjanā – tasmiṃ pana bhante ajapālanigrodhe viharantassa bhagavato rahogatassa paṭisallīnassa dhammagambhīratāpaṭisaṃyutto cetaso parivitakko udapādi.",
  "anya-e0905n:1014": "Adhigato kho myāyaṃ dhammo gambhīro duddaso aranubodho santo paṇīto atakkāvacarā nipuṇo paṇḍitavedanīyo.",
  "anya-e0905n:1015": "Ālayarāmākho panāyaṃ pajā ālayaratā ālayasammuditā,",
  "anya-e0905n:1016": "Sahampati brahmā",
  "anya-e0905n:1017": "Pucchā – kathaṃ āvuso tadā dhammadesanāya brahmayācanā ca bhagavato paṭiññāca ahosi.",
  "anya-e0905n:1018_0": "Vissajjanā – desetu bhante bhagavā dhammaṃ, desetu sugato dhammaṃ, santi sattā apparajakkhajātikā",
  "anya-e0905n:1018_1": "assavanatā dhammassa parihāyanti, bhavissanti dhammassa aññātāroti iti bhante brahmuno",
  "anya-e0905n:1018_2": "dhammadesanāya yācanā ahosi,",
  "anya-e0905n:1019": "“Apārutā tesaṃ amatassa dvārā,",
  "anya-e0905n:1020": "Ye sotavanto pamuñcantu saddhaṃ;",
  "anya-e0905n:1021": "Vihiṃsasaññī paguṇaṃ nabhāsiṃ,",
  "anya-e0905n:1022": "Dhammaṃ paṇītaṃ manujesu brahme”ti.",
  "anya-e0905n:1023": "Evaṃ kho bhante bhagavato dhammadesanāya paṭiññā ca ahosi.",
  "anya-e0905n:1024": "Nassati vata loko…",
  "anya-e0905n:1025": "Desetu bhante bhagavā dhammaṃ…",
  "anya-e0905n:1026": "Apārutā tesaṃ amatassa dvārā,",
  "anya-e0905n:1027": "Ye sotavanto pamuñcantu saddhaṃ.",
  "anya-e0905n:1028": "Pucchā – evaṃ kho āvuso bhagavā dhammadesanāya paṭiññaṃ katvā paṭhamaṃ dhammaṃ desento kattha kīdisaṃ dhammaṃ kassa desesi.",
  "anya-e0905n:1029": "Vissajjanā – bārāṇasiyaṃ bhante isipatane migadāye pañcavaggiya bhikkhupamukhānaṃ brahmagaṇānaṃ dhammacakkapavattanasuttaṃ desesi.",
  "anya-e0905n:1030": "Pucchā – tasmiṃ kho pana āvuso dhammacakkapavattanasutte desiyamāne manussaloke kassa dhammābhisamayo ahosi.",
  "anya-e0905n:1031": "Vissajjanā – āyasmato bhante koṇḍaññassa dhammābhisamayo ahosi.",
  "anya-e0905n:1032": "Pucchā – kathaṃ nu kho āvuso imasmiṃ buddhasāsane paṭhamaṃ pabbajjā ca upasampadā ca ahosi.",
  "anya-e0905n:1033": "Vissajjanā – imasmiṃ bhante buddhasāsane paṭhamaṃ ehibhikkhupasampadā ahosi.",
  "anya-e0905n:1034": "Labheyyāhaṃ bhante bhagavato santike pabbajaṃ, labheyyaṃ upasampadaṃ.",
  "anya-e0905n:1035": "Ehi bhikkhu svākhāto dhammo, cara brahmacariyaṃ sammā dukkhassa antakiriyāya.",
  "anya-e0905n:1036": "Pucchā – itaresaṃ pana āvuso catunnaṃ pañcavaggiyānaṃ kadā dhammābhisamayo ahosi.",
  "anya-e0905n:1037_0": "Vissajjanā – pāṭipade bhante divase āyasmato vappassa, dutiye bhante divase āyasmato",
  "anya-e0905n:1037_1": "bhaddiyassa, tatiye bhante divase āyasmato mahānāmassa, catutthe bhante divase āyasmato",
  "anya-e0905n:1037_2": "assajissa dhammābhisamayo ahosi.",
  "anya-e0905n:1038": "Pucchā – sabbesampi āvuso tesaṃ pañcavaggiyānaṃ bhikkhūnaṃ kadā arahattapatti hoti.",
  "anya-e0905n:1039": "Vissajjanā – sabbesampi bhante tesaṃ pañcavaggiyānaṃ bhikkhūnaṃ pakkhassa pañcamiyaṃ anattalakkhaṇasutte desiyamāne arahattapatti hoti.",
  "anya-e0905n:1040": "Pucchā – kadā āvuso bhagavatā bhikkhū tattha tattha cārikaṃ caritvā dhammadesanatthāya pesitā.",
  "anya-e0905n:1041": "Vissajjanā – yasappamukhānaṃ bhante catupaññāsa sahāyakānaṃ pabbajitakāle bhagavatā bhikkhū tattha tattha cārikaṃ caritvā dhammadesanatthāya pesitā.",
  "anya-e0905n:1042": "Saraṇagamana",
  "anya-e0905n:1043": "Pucchā – kadā āvuso bhagavatā tīhi saraṇagamanehi pabbajjūpa sampadā anuññāto ahosi.",
  "anya-e0905n:1044_0": "Vissajjanā – yasappamukhānaṃ bhante catupaññāsāya gihi sahāyakānaṃ pabbajitvā tattha",
  "anya-e0905n:1044_1": "tattha cārikaṃ caritvā dhammadesanatthāya pesitakāle bhagavatā tīhi saraṇagamanehi",
  "anya-e0905n:1044_2": "pabbajjā ca upasampadā ca anuññātā.",
  "anya-e0905n:1045": "Anujānāmi bhikkhave tumheva dāni tāsu tāsu disāsu tesu tesu janapadesu pabbājetha upasampādetha.",
  "anya-e0905n:1046": "Pucchā – bhagavatā āvuso bhikkhūnaṃ ārāmo paṭiggaṇhituṃ kattha kismiṃ vatthusmiṃ anuññāto.",
  "anya-e0905n:1047_0": "Vissajjanā – bhagavatā bhante bhikkhūnaṃ ārāmaṃ paṭiggaṇhituṃ rājagahe anuññāto,",
  "anya-e0905n:1047_1": "rājā bhante māgadho seniyo bimbisāro buddhappamukhassa bhikkhusaṅghassa veḷuvanaṃ",
  "anya-e0905n:1047_2": "uyyānaṃ adāsi, tasmiṃ bhante vatthusmiṃ anuññāto.",
  "anya-e0905n:1048": "Etāhaṃ bhante veḷuvanaṃ uyyānaṃ buddhappamukhassa bhikkhusaṅghassa dammi –",
  "anya-e0905n:1049": "Anujānāmi bhikkhave ārāmaṃ.",
  "anya-e0905n:1050": "Pucchā – kathañca āvuso dvinnaṃ aggasāvakānaṃ pabbajjūpasampadā ahosi.",
  "anya-e0905n:1051": "Vissajjanā – dvinnaṃ bhante aggasāvakānaṃ ehi bhikkhupasampadā ahosi.",
  "anya-e0905n:1052": "Vippasannāni kho te āvuso indriyāni.",
  "anya-e0905n:1053": "Kaṃsi tvaṃ āvuso uddissa pabbajito.",
  "anya-e0905n:1054": "Ko vā te satthā.",
  "anya-e0905n:1055": "Kassa vā tvaṃ dhammaṃ rocesi.",
  "anya-e0905n:1056": "Atthāvuso mahāsamaṇo sakyaputto sakyakulā pabbajito.",
  "anya-e0905n:1057": "Kiṃ vādī panāyasmato satthā kimakkhāyī.",
  "anya-e0905n:1058": "Ye dhammā hetuppabhavā, tesaṃ hetuṃ tathāgato;",
  "anya-e0905n:1059": "Āha tesañca yo nirodho, evaṃ vādī mahāsamaṇo.",
  "anya-e0905n:1060": "Alaṃ āvuso mā agamittha.",
  "anya-e0905n:1061": "Ete bhikkhave dve sahāyakā āgacchanti kolito upatisso ca etaṃ me sāvakayugaṃ bhavissati aggaṃ bhaddayugaṃ.",
  "anya-e0905n:1062": "Labheyyāma mayaṃ bhante bhagavato santike pabbajjaṃ labheyyāma upasampadaṃ.",
  "anya-e0905n:1063": "Etha bhikkhavo svākhāto dhammo, caratha brahmacariyaṃ sammā dukkhassa antakiriyāya.",
  "anya-e0905n:1064": "Pucchā – upajjhāyo āvuso gaṇhituṃ bhagavatā kattha anuññāto, kaṃ ārabbha kismiṃ vatthusmiṃ anuññāto.",
  "anya-e0905n:1065_0": "Vissajjanā – rājagahe bhante sambahule bhikkhū ārabbha anuññāto, sambahulā bhante",
  "anya-e0905n:1065_1": "bhikkhū anupajjhāyakā anācariyakā anovadiyamānā ananusāsiyamānā dunnivatthā duppārutā",
  "anya-e0905n:1065_2": "anokappasampannā piṇḍāya cariṃsu, tasmiṃ bhante vatthusmiṃ anuññāto.",
  "anya-e0905n:1066": "Pucchā – upajjhāyamhi āvuso na sammāvattantassa dukkaṭaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1067": "Vissajjanā – rājagahe bhante sambahule saddhivihārike ārabbha paññattaṃ, sambahulā bhante saddhivihārikā upajjhāyamhi na sammāvattiṃsu, tasmiṃ bhante vatthusmiṃ paññattaṃ.",
  "anya-e0905n:1068": "Pucchā – kadā āvuso bhagavatā tīhi saraṇagamanehi upasampadaṃ paṭikkhipitvā ñāticatutthena kammena upasampadā anuññātā.",
  "anya-e0905n:1069": "Vissajjanā – rādhabrāhmaṇassa bhante pabbajitakāle bhagavatā tīhi saraṇagamanehi upasampadaṃ paṭikkhipitvā ñātticatutthena kammena upasampadā anuññātā.",
  "anya-e0905n:1070": "Konu kho bhikkhave tassa brāhmaṇassa adhikāraṃ sarati.",
  "anya-e0905n:1071": "Ahaṃ kho bhante tassa brāhmaṇassa adhikāraṃ sarāmi.",
  "anya-e0905n:1072": "Sādhu sādhu sāriputta, kataññuno hi sāriputta sappurisā katavedino.",
  "anya-e0905n:1073": "Kathāhaṃ bhante taṃ brāhmaṇaṃ upasampādemi.",
  "anya-e0905n:1074": "Yāsā bhikkhave mayā tīhi saraṇagamanehi upasampadāanuññātā, taṃ ajjatagge paṭikkhipāmi.",
  "anya-e0905n:1075": "Anujānāmi bhikkhave ñātticatutthena kammena upasampādetuṃ.",
  "anya-e0905n:1076": "Pucchā – ayācitakaṃ āvuso upasampadāpekkhaṃ upasampādentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1077": "Vissajjanā – rājagahe bhante aññataraṃ bhikkhuṃ ārabbha paññattaṃ, aññataro bhante bhikkhu upasampannasamanantaraṃ anācāraṃ acari, tasmiṃ bhante vatthusmiṃ paññattaṃ.",
  "anya-e0905n:1078": "Pucchā – catunnaṃ āvuso nissayānaṃ ācikkhaṇā bhagavatā kattha anuññātā, kaṃ ārabbha kismiṃ vatthusmiṃ anuññātā.",
  "anya-e0905n:1079": "Vissajjanā – rājagahe bhante aññataraṃ bhikkhuṃ ārabbha anuññātā, aññataro bhante bhikkhu udarassa kāraṇā pabbaji, tasmiṃ bhante vatthusmiṃ anuññātā.",
  "anya-e0905n:1080": "Ehi dāni āvuso piṇḍāya carissāma.",
  "anya-e0905n:1081": "Kathañhi nāma bhikkhu evaṃ svākkhāte dhammavinaye udarassa kāraṇā pabbajissati.",
  "anya-e0905n:1082": "Pucchā – ūnadasavassena āvuso upasampādentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1083_0": "Vissajjanā – rājagahe bhante āyasmantaṃ upasenaṃ vaṅgantaputtaṃ ārabbha paññattaṃ,",
  "anya-e0905n:1083_1": "āyasmā bhante upaseno vaṅgantaputto ekavasso saddhivihārikaṃ upasampādesi, tasmiṃ",
  "anya-e0905n:1083_2": "bhante vatthusmiṃ paññattaṃ.",
  "anya-e0905n:1084": "Pucchā – bālena āvuso abyattena upasampādentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1085_0": "Vissajjanā – rājagahe bhante sambahule bhikkhū ārabbha paññattaṃ, sambahulā bhante",
  "anya-e0905n:1085_1": "bhikkhū “dasavassamhā dasavassamhā”ti bālā abyattā upasampādesuṃ, tasmiṃ bhante vatthusmiṃ paññattaṃ.",
  "anya-e0905n:1086": "Pucchā – ācariyo āvuso gaṇhituṃ bhagavatā kattha anuññāto, kaṃ ārabbha kismiṃ vatthusmiṃ anuññāto.",
  "anya-e0905n:1087_0": "Vissajjanā – rājagahe bhante sambahule bhikkhū ārabbha anuññāto, sambahulā bhante",
  "anya-e0905n:1087_1": "bhikkhū upajjhāyesu pakkantesupi vibbhantesupi kālaṅkatesupi pakkhasaṅkantesupi anācariyakā",
  "anya-e0905n:1087_2": "anovadiyamānā ananusāsiyamānā dunnivatthā duppārutā anākappasampannā piṇḍāya cariṃsu,",
  "anya-e0905n:1087_3": "tasmiṃ bhante vatthusmiṃ anuññāto.",
  "anya-e0905n:1088": "Pucchā – pañcahi āvuso ābādhehi phuṭṭhaṃ pabbājentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1089": "Vissajjanā – rājagahe bhante sambahule bhikkhū ārabbha paññattaṃ, sambahulā bhante bhikkhū pañcahi ābādhehi phuṭṭhaṃ pabbājesuṃ, tasmiṃ bhante vatthusmiṃ paññattaṃ.",
  "anya-e0905n:1090": "Sādhu bhante ayyā pañcahi ābādhehi phuṭṭhaṃ na pabbājeyyuṃ…",
  "anya-e0905n:1091": "Pucchā – rājabhaṭaṃ āvuso pabbājentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1092": "Vissajjanā – rājagahe bhante sambahule bhikkhū ārabbha paññattaṃ, sambahulā bhante bhikkhū rājabhaṭe pabbājesuṃ, tasmiṃ bhante vatthusmiṃ paññattaṃ.",
  "anya-e0905n:1093": "Pucchā – dhajabandhaṃ āvuso coraṃ pabbājentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1094": "Vissajjanā – rājagaheyeva bhante aṅgulimālaṃ coraṃ ārabbha paññattaṃ, aṅgulimālo bhante coro bhikkhūsu pabbajito hoti, tasmiṃ bhante vatthusmiṃ paññattaṃ.",
  "anya-e0905n:1095": "Pucchā – kārabhedakaṃ āvuso coraṃ pabbājentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1096": "Vissajjanā – rājagaheyeva bhante sambahule bhikkhū ārabbha paññattaṃ, sambahulā bhante bhikkhū kārabhedakacoraṃ pabbājesuṃ, tasmiṃ bhante vatthusmiṃ paññattaṃ.",
  "anya-e0905n:1097": "Pucchā – iṇāyikaṃ āvuso pabbājentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1098": "Vissajjanā – rājagaheyeva bhante sambahule bhikkhū ārabbha paññattaṃ, sambahulā bhante bhikkhū iṇāyikaṃ pabbājesuṃ, tasmiṃ bhante vatthusmiṃ paññattaṃ.",
  "anya-e0905n:1099": "Pucchā – dāsaṃ āvuso pabbajentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1100": "Vissajjanā – rājagaheyeva bhante sambahule bhikkhū ārabbha paññattaṃ, sambahulā bhante bhikkhū dāsaṃ pabbājesuṃ, tasmiṃ bhante vatthusmiṃ paññattaṃ.",
  "anya-e0905n:1101": "Pucchā – bhaṇḍukammāya āvuso apalokanaṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1102_0": "Vissajjanā – rājagaheyeva bhante aññataraṃ kammārabhaṇḍuputtaṃ ārabbha anuññātaṃ",
  "anya-e0905n:1102_1": "aññataro bhante kammārabhaṇḍuputto mātāpitūhi saddhiṃ bhaṇḍitvā bhikkhūsu pabbajito",
  "anya-e0905n:1102_2": "hoti, tasmiṃ bhante vatthusmiṃ anuññātaṃ.",
  "anya-e0905n:1103": "Pucchā – ūnavīsativassassa āvuso puggalassa upasampadā bhagavatā kattha paṭikkhittā, kaṃ ārabbha kismiṃ vatthusmiṃ paṭikkhittā.",
  "anya-e0905n:1104": "Vissajjanā – rājagahe bhante sambahule bhikkhū ārabbha paṭikkhittā, sambahulā bhante bhikkhū ūnavīsativassaṃ puggalaṃ upasampādesuṃ, tasmiṃ bhante vatthusmiṃ paṭikkhittā.",
  "anya-e0905n:1105": "Na bhikkhave jānaṃ ūnavīsativasso puggalo upasampādetabbo, youpasampādeyya, yathādhammo kāretabbo.",
  "anya-e0905n:1106": "Pucchā – mātāpitūhi āvuso ananuññātaṃ puttaṃ pabbājentassa dukkaṭaṃ bhagavatā kattha paññattaṃ, kismiṃ vatthusmiṃ paññattaṃ.",
  "anya-e0905n:1107_0": "Vissajjanā – sakkesu bhante paññattaṃ, rājā bhante suddhodano bhagavantaṃ upasaṅkamitvā",
  "anya-e0905n:1107_1": "varaṃ yāci, sādhu bhante ayyāananuññātaṃ mātāpitūhi puttaṃ pabbājeyyunti, tasmiṃ",
  "anya-e0905n:1107_2": "bhante vatthusmiṃ paññattaṃ.",
  "anya-e0905n:1108": "Na bhikkhave ananuññāto mātāpitūhi putto pabbājetabbo, yo pabbājeyya, āpattidukkaṭassa.",
  "anya-e0905n:1109": "Pucchā – theyyasaṃvāsakassa āvuso upasampadā bhagavatā kattha paṭikkhittā, kaṃ ārabbha kismiṃ vatthusmiṃ paṭikkhittā.",
  "anya-e0905n:1110_0": "Vissajjanā – sāvatthiyaṃ bhante aññataraṃ purāṇakulaputtaṃ ārabbha paṭikkhittā, aññataro",
  "anya-e0905n:1110_1": "bhante purāṇakulaputto khīṇa kolañño sāmaṃ pattacīvaraṃ paṭiyādetvā kesamassuṃ ohāretvā",
  "anya-e0905n:1110_2": "kāsāyāni vatthāni acchādetvā ārāmaṃ gantvā bhikkhūhi saddhiṃ saṃvasi, bhante vatthusmiṃ paṭikkhittā.",
  "anya-e0905n:1111": "Pucchā – tiracchānagatassa āvuso upasampadā bhagavatā kattha paṭikkhittā, kaṃ ārabbha kismiṃ vatthusmiṃ paṭikkhittā.",
  "anya-e0905n:1112_0": "Vissajjanā – sāvatthiyaṃ bhante aññataraṃ nāgaṃ ārabbha paṭikkhittā, aññataro bhante",
  "anya-e0905n:1112_1": "nāgo māṇavakavaṇṇena bhikkhū upasaṅkamitvā pabbajjaṃ yāci, taṃ bhikkhū pabbājesuṃ",
  "anya-e0905n:1112_2": "upasampādesuṃ, tasmiṃ bhante vatthusmiṃ paṭikkhittā.",
  "anya-e0905n:1113": "Pucchā – mātughātakassa ca āvuso pitughātakassa ca upasampadā bhagavatā kattha paṭikkhittā, kaṃ ārabbha kismiṃ vatthusmiṃ paṭikkhittā.",
  "anya-e0905n:1114_0": "Vissajjanā – sāvatthiyaṃyeva bhante aññataraṃ māṇavakaṃ ārabbha paṭikkhittā, aññataro",
  "anya-e0905n:1114_1": "ca bhante māṇavako aññataro ca māṇavako mātaraṃ jīvitā voropesi pitaraṃ jīvitā voropesi,",
  "anya-e0905n:1114_2": "tasmiṃ bhante vatthusmiṃ paṭikkhittā.",
  "anya-e0905n:1115": "Mātughātako bhikkhave anupasampanno naupasampādetabbo, upasampanno nāsetabbo, pitughātako bhikkhave anupasampanno naupasampādetabbo, upasampanno nāsetabbo.",
  "anya-e0905n:1116": "Pucchā – apattacīvarakaṃ vā āvuso yācitapattacīvarakaṃ vā upasampādentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1117_0": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante",
  "anya-e0905n:1117_1": "bhikkhū apattacīvarakaṃ upasampādesuṃ, yācitakena pattacīvarena upasampādesuṃ, tasmiṃ",
  "anya-e0905n:1117_2": "bhante vatthusmiṃ paññattaṃ.",
  "anya-e0905n:1118": "Pucchā – upasampadaṃ pucchissaṃ, sanidānaṃ sauddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1119": "Vissajjanā – upasampadaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante dve āpattiyo.",
  "anya-e0905n:1120": "2. Uposathakkhandhaka",
  "anya-e0905n:1121": "Pucchā – cātuddase ca āvuso pannarase ca pakkhassa ca aṭṭhamiyā sannipatitvā dhammaṃ bhāsituṃ bhagavatā kattha anuññātaṃ, kismiṃ vatthusmiṃ anuññātaṃ.",
  "anya-e0905n:1122_0": "Vissajjanā – rājagahe bhante sambahule bhikkhū ārabbha anuññātā, sambahulā bhante",
  "anya-e0905n:1122_1": "bhikkhū cātuddesa pannarase aṭṭhamiyā ca pakkhassa sannipatitvā tuṇhī nisīdiṃsu,",
  "anya-e0905n:1122_2": "tasmiṃ bhante vatthusmiṃ anuññātā.",
  "anya-e0905n:1123": "Anujānāmi bhikkhave cātuddase pannarase aṭṭhamiyā ca pakkhassa sannipatituṃ.",
  "anya-e0905n:1124": "Nanu nāma sannipatitehi dhammo bhāsitabbo.",
  "anya-e0905n:1125": "Pucchā – kadā āvuso bhikkhūnaṃ pātimokkhuddeso bhagavatā anuññāto.",
  "anya-e0905n:1126_0": "Vissajjanā – yadā bhante bhagavato rahogatassa paṭisallīnassa evaṃ cetaso parivitakko",
  "anya-e0905n:1126_1": "udapādi “yaṃnūnāhaṃ yāni mayā bhikkhūnaṃ paññattāni sikkhāpadāni, tāni nesaṃ pātimokkhuddesaṃ",
  "anya-e0905n:1126_2": "anujāneyyaṃ, so nesaṃ bhavissati uposathakamma”nti tadā bhante bhagavatā bhikkhūnaṃ",
  "anya-e0905n:1126_3": "pātimokkhuddeso anuññāto.",
  "anya-e0905n:1127": "Pucchā – sīmaṃ āvuso sammanituṃ bhagavatā kattha anuññātaṃ, kismiñca vatthusmiṃ anuññātaṃ.",
  "anya-e0905n:1128_0": "Vissajjanā – rājagahe bhante anuññātaṃ, rājagahe bhante bhagavati viharati bhikkhūnaṃ",
  "anya-e0905n:1128_1": "etadahosi “bhagavatā paññattaṃ ettāvatā sāmaggī, yāvatā ekāvāsoti kittāvatānukho",
  "anya-e0905n:1128_2": "ekāvāso hotī”ti, tasmiṃ bhante vatthusmiṃ anuññātaṃ.",
  "anya-e0905n:1129": "Pucchā – kati āvuso uposathā divasavasena ca kārakapuggalavasena ca kātabbākāravasena ca.",
  "anya-e0905n:1130": "Vissajjanā – divasavasena bhante tayo uposathā, puggalavasena ca bhante tayo uposathā, kātabbākāravasena ca bhante tayo uposathā.",
  "anya-e0905n:1131": "Pucchā – kati āvuso uposathakammāni tesu ca kīdisaṃ uposathakammaṃ bhagavatā anuññātaṃ, kīdisaṃ ananuññātaṃ.",
  "anya-e0905n:1132_0": "Vissajjanā – cattārimāni bhante uposathakammāni, adhammena vaggaṃ uposathakammaṃ,",
  "anya-e0905n:1132_1": "adhammena samaggaṃ uposathakammaṃ, dhammena vaggaṃ uposathakammaṃ, dhammena samaggaṃ",
  "anya-e0905n:1132_2": "uposathakammaṃ. Tatra bhante yadidaṃ adhammena vaggaṃ uposathakammaṃ, adhammena samaggaṃ",
  "anya-e0905n:1132_3": "uposathakammaṃ dhammena vaggaṃ uposathakammaṃ, evarūpaṃ bhante uposathakammaṃ ananuññātaṃ,",
  "anya-e0905n:1132_4": "tatra bhante yadidaṃ dhammena samaggaṃ uposathakammaṃ, evarūpaṃ bhante uposathakammaṃ anuññātaṃ.",
  "anya-e0905n:1133": "Pucchā – uposathaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1134": "Vissajjanā – uposathaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante tisso āpattiyo.",
  "anya-e0905n:1135": "3. Vassupanāyikakkhandhaka",
  "anya-e0905n:1136": "Pucchā – vassūpanāyikaṃ āvuso bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1137": "Vissajjanā – rājagahe bhante sambahulā bhikkhū ārabbha paññattaṃ, sambahulā bhante bhikkhū hemantampi gimhampi vassampi cārikaṃ cariṃsu, tasmiṃ bhante vatthusmiṃ paññattaṃ.",
  "anya-e0905n:1138": "Pucchā – katipanāvuso vassūpanāyikā bhagavatā anuññātā.",
  "anya-e0905n:1139_0": "Vissajjanā – dvemā bhante vassūpanāyikā bhagavatā anuññātā purimikā pacchimikā, aparajjugatāya",
  "anya-e0905n:1139_1": "bhante āsaḷhiyā purimikā upagantabbā, māsagatāya bhante āsaḷhiyā pacchimikā upagantabbā,",
  "anya-e0905n:1139_2": "imā kho bhante dve vassūpanāyikā bhagavatā anuññātā.",
  "anya-e0905n:1140": "Pucchā – vassaṃ āvuso upagantvā purimaṃ vā temāsaṃ pacchimaṃ vā temāsaṃ avasitvā cārikaṃ pakkamantassa dukkaṭaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1141_0": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante",
  "anya-e0905n:1141_1": "bhikkhū vassaṃ upagantvā antarā vassaṃ cārikaṃ pakkamiṃsu, tasmiṃ bhante vatthusmiṃ paññattaṃ.",
  "anya-e0905n:1142": "Pucchā – sattāha karaṇīyena āvuso pahite gantuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1143": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulā bhante bhikkhū udenena upāsakena pahite na gacchiṃsu, tasmiṃ bhante vatthusmiṃ anuññātaṃ.",
  "anya-e0905n:1144": "Pucchā – sattāhakaraṇīyena āvuso sattannaṃ apahitepi gantuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1145": "Vissajjanā – sāvatthiyaṃ bhante aññatarassa bhikkhuno mātugilāna vatthusmiṃ anuññātaṃ.",
  "anya-e0905n:1146": "Anujānāmi bhikkhave sattannaṃ sattāhakaraṇīyena apahitepi gantuṃ, pageva pahite.",
  "anya-e0905n:1147": "Pucchā – kismiṃci āvuso antarāye sati antovassaṃ pakkamituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1148_0": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulā bhante",
  "anya-e0905n:1148_1": "bhikkhū kosalesu janapadesu vassaṃ upagacchiṃsu, te vassūpagatā vāḷehi ubbāḷhā ahesuṃ,",
  "anya-e0905n:1148_2": "tasmiṃ bhante vatthusmiṃ anuññātaṃ.",
  "anya-e0905n:1149": "Pucchā – rukkha susire vā āvuso rukkhaviṭabhiyā vā ajjhokāse vā vassaṃ upagacchantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1150_0": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante",
  "anya-e0905n:1150_1": "bhikkhū rukkhasusirepi rukkhaviṭabhiyāpi ajjhokāsepi vassaṃ upagacchiṃsu, tasmiṃ",
  "anya-e0905n:1150_2": "bhante vatthusmiṃ paññattaṃ.",
  "anya-e0905n:1151": "Pucchā – asenāsanikena āvuso vassaṃ upagacchantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1152": "Vissajjanā – tasmiṃyeva bhante sāvatthiyaṃ sambahule bhikkhū ārabbha paññattaṃ, sambahulā bhante bhikkhū asenāsanikā vassaṃ upagacchiṃsu, tasmiṃ bhante vatthusmiṃ paññattaṃ.",
  "anya-e0905n:1153": "Pucchā – chavakuṭikāya vā āvuso chatte vā cāṭiyā vā vassaṃ upagacchantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1154_0": "Vissajjanā – sāvatthiyaṃyeva bhante sambahule bhikkhū ārabbha paññattaṃ, sambahulā",
  "anya-e0905n:1154_1": "bhante bhikkhū chavakuṭikāyapi chattepi cāṭiyāpi vassaṃ upagacchiṃsu, tasmiṃ bhante",
  "anya-e0905n:1154_2": "vatthusmiṃ paññattaṃ.",
  "anya-e0905n:1155": "Pucchā – paṭissavaṃ āvuso visaṃ vādentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1156_0": "Vissajjanā – sāvatthiyaṃ bhante āyasmantaṃ upanandaṃ sakyaputtaṃ ārabbha paññattaṃ,",
  "anya-e0905n:1156_1": "āyasmā bhante upanando sakyaputto rañño pasenadissa kosalassa vassaṃ vāsaṃ paṭissuṇitvā",
  "anya-e0905n:1156_2": "visaṃvādesi, tasmiṃ bhante vatthusmiṃ paññattaṃ.",
  "anya-e0905n:1157": "Pucchā – vassūpanāyikaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1158": "Vissajjanā – vassūpanāyikaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1159": "4. Pavāraṇākkhandhaka",
  "anya-e0905n:1160": "Pucchā – vassaṃ vuṭṭhānaṃ āvuso bhikkhūnaṃ tīhi ṭhānehi pavārituṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1161_0": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulā bhante",
  "anya-e0905n:1161_1": "bhikkhū sandiṭṭhā sambhattā antovassaṃ neva ālapiṃsu na sallapiṃsu, tasmiṃ bhante",
  "anya-e0905n:1161_2": "vatthusmiṃ anuññātaṃ.",
  "anya-e0905n:1162": "Anujānāmi bhikkhave vassaṃ vuṭṭhānaṃ bhikkhūnaṃ tīhi ṭhānehi pavāretuṃ, diṭṭheva vā sutena vā parisaṅkāya vā.",
  "anya-e0905n:1163": "Pucchā – kati āvuso pavāraṇā divasavasena ca puggalavasena ca kātabbākāravasena ca.",
  "anya-e0905n:1164": "Vissajjanā – divasavasena bhante tisso pavāraṇā, tathā puggalavasena kātabbākāravasenaca.",
  "anya-e0905n:1165": "Pucchā – katīnaṃ āvuso saṅghe pavāretuṃ bhagavatā anuññātaṃ, katīnaṃ panāvuso aññamaññaṃ pavāretuṃ bhagavatā anuññātaṃ.",
  "anya-e0905n:1166": "Vissajjanā – pañcannaṃ bhante bhikkhūnaṃ saṅghe pavāretuṃ bhagavatā anuññātaṃ, catunnaṃ vā bhante tiṇṇaṃ vā dvinnaṃ vā aññamaññaṃ pavāretuṃ anuññātaṃ.",
  "anya-e0905n:1167": "Pucchā – ekena panāvuso vassaṃvuṭṭhena bhikkhunā kathaṃ paṭipajjitabbanti bhagavatā anuññātaṃ.",
  "anya-e0905n:1168": "Vissajjanā – ekena pana bhante bhikkhunā “ajja me pavāraṇā”ti adhiṭṭhātabbanti bhagavatā anuññātaṃ.",
  "anya-e0905n:1169": "Pucchā – pavāraṇaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1170": "Vissajjanā – pavāraṇaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante tisso āpattiyo.",
  "anya-e0905n:1171": "5. Cammakkhandhaka",
  "anya-e0905n:1172": "Soṇamathera vatthu",
  "anya-e0905n:1173": "Pucchā – upāhanaṃ āvuso bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1174_0": "Vissajjanā – rājagahe bhante āyasmantaṃ soṇaṃ ārabbha anuññātaṃ, āyasmato bhante",
  "anya-e0905n:1174_1": "soṇassa accāraddhavīriyassa caṅkamato pādā bhijjiṃsu, caṅkamo lohitena phuṭo ahosi,",
  "anya-e0905n:1174_2": "tasmiṃ bhante vatthusmiṃ anuññātaṃ.",
  "anya-e0905n:1175_0": "Pucchā – sabbanīlikā vā āvuso sabbapītikā vā sabbalohitikā vā sabbamañjiṭṭhikā vā",
  "anya-e0905n:1175_1": "sabbakaṇhā vā sabbamahāraṅgarattā vā sabbamahānāmarattā vā upāhanāyo dhārentassa",
  "anya-e0905n:1175_2": "dukkaṭaṃ bhagavatā kattha kaṃ ārabbha kismiṃ vatthusmiṃ paññattaṃ.",
  "anya-e0905n:1176_0": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante",
  "anya-e0905n:1176_1": "bhikkhū sabbanīlikāyo upāhanāyo dhāresuṃ, sabbapītikāyo sabbalohitikāyo sabbamañjiṭṭhikāyo",
  "anya-e0905n:1176_2": "sabbakaṇhāyo sabbamahāraṅgarattā sabbamahānāmarattāyopi upāhanāyo dhāresuṃ, tasmiṃ",
  "anya-e0905n:1176_3": "bhante vatthusmiṃ paññattaṃ.",
  "anya-e0905n:1177_0": "Pucchā – khallakabandhā vā āvuso puṭabandhā vā pāliguṇṭhimā vā tūlapuṇṇikā vā tittirapattikā",
  "anya-e0905n:1177_1": "vā meṇḍavisāṇavaddhikā vā ajavisāṇavaddhikā vā vicchikāḷikā vā morapiñcha parisibbikā",
  "anya-e0905n:1177_2": "vā citrā vā upāhanāyo dhārentassa dukkaṭaṃ bhagavatā kattha paññattaṃ, kaṃ ārabbha",
  "anya-e0905n:1177_3": "kismiṃ vatthusmiṃ paññattaṃ.",
  "anya-e0905n:1178_0": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante",
  "anya-e0905n:1178_1": "bhikkhū khallakabandhā upāhanāyopi dhāresuṃ, puṭabandhā upāhanāyopi dhāresuṃ, pāliguṇṭhimā",
  "anya-e0905n:1178_2": "upāhanāyopi dhāresuṃ, tūlapuṇṇikā upāhanāyopi dhāresuṃ, tittirapattikā upāhanāyopi",
  "anya-e0905n:1178_3": "dhāresuṃ, meṇḍavisāṇavaddhikā upāhanāyopi dhāresuṃ, ajavisāṇavaddhikā upāhanāyopi",
  "anya-e0905n:1178_4": "dhāresuṃ, vicchikāḷikā upāhanāyopi dhāresuṃ, morapiñcha parisibbitā upāhanāyo dhāresuṃ,",
  "anya-e0905n:1178_5": "citrā upāhanāyopi dhāresuṃ, tasmiṃ bhante vatthusmiṃ paññattaṃ.",
  "anya-e0905n:1179": "Pucchā – kaṭṭhapādukāyo āvuso dhārentassa dukkaṭaṃ bhagavatā kattha kaṃ ārabbha kismiṃ vatthusmiṃ paññattaṃ.",
  "anya-e0905n:1180_0": "Vissajjanā – rājagahe bhante chabbaggīyeva bhikkhū ārabbha paññattaṃ, chabbaggiyā",
  "anya-e0905n:1180_1": "bhante bhikkhū rattiyā paccūsasamayaṃ paccuṭṭhāya kaṭṭhapādukāyo abhiruhitvā ajjhokāse",
  "anya-e0905n:1180_2": "caṅkamanti uccāsaddā mahāsaddā khaṭakhaṭasaddā anekavihitaṃ tiracchānakathaṃ kathentā,",
  "anya-e0905n:1180_3": "tasmiṃ bhante vatthusmiṃ paññattaṃ.",
  "anya-e0905n:1181": "Pucchā – yānena āvuso yāyantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1182": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū yānena yāyiṃsu, tasmiṃ bhante vatthusmiṃ paññattaṃ.",
  "anya-e0905n:1183": "Pucchā – gilānassa āvuso yānaṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1184_0": "Vissajjanā – sāvatthiyaṃ bhante aññataraṃ gilānaṃ bhikkhuṃ ārabbha anuññātaṃ, aññataro",
  "anya-e0905n:1184_1": "bhante bhikkhu kosalesu janapade sāvatthiṃ gacchanto bhagavantaṃ dassanāya antarāmagge",
  "anya-e0905n:1184_2": "gilāno kukkuccāyanto yānaṃ nābhiruhi, tasmiṃ bhante vatthusmiṃ anuññātaṃ.",
  "anya-e0905n:1185": "Pucchā – uccāsayanamahāsayanāni āvuso dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1186": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū uccāsayanamahāsayanāni dhāresuṃ, tasmiṃ bhante vatthusmiṃ paññattaṃ.",
  "anya-e0905n:1187": "Pucchā – gocammāni āvuso dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1188": "Vissajjanā – sāvatthiyaṃ bhante aññataraṃ pāpabhikkhuṃ ārabbha paññattaṃ, aññataro bhante bhikkhu pāṇātipāte samādapesi, tasmiṃ bhante vatthusmiṃ paññattaṃ.",
  "anya-e0905n:1189_0": "Pucchā – paccantimesu āvuso janapadesu vinayadharapañcamena gaṇena upasampadā ca",
  "anya-e0905n:1189_1": "guṇaṅguṇūpahanañca dhuvanahānañca cammāni attharaṇāni ca nissīmagatānaṃ cīvaradānañcāti",
  "anya-e0905n:1189_2": "imāni pañca bhagavatā kattha anuññātāni, kaṃ ārabbha kismiṃ vatthusmiṃ anuññātāni.",
  "anya-e0905n:1190_0": "Vissajjanā – sāvatthiyaṃ bhante āyasmantaṃ soṇaṃ kuṭikaṇṇaṃ ārabbha anuññātā, āyasmā",
  "anya-e0905n:1190_1": "bhante soṇo kuṭikaṇṇo etāni pañcavatthūni āyasmato mahākaccānassa vacanena bhagavantaṃ",
  "anya-e0905n:1190_2": "yāci, tasmiṃ bhante vatthusmiṃ anuññātā.",
  "anya-e0905n:1191": "Pucchā – cammasaññuttaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1192": "Vissajjanā – cammasaññuttaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante tisso āpattiyo.",
  "anya-e0905n:1193": "6. Bhesajjakkhandhaka",
  "anya-e0905n:1194": "Pucchā – pañca āvuso bhesajjāni paṭiggahetvā kālepi vikālepi paribhuñjituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1195_0": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulānaṃ",
  "anya-e0905n:1195_1": "bhante bhikkhūnaṃ sāradikena ābādhena puṭṭhānaṃ yāgupi na sammā pariṇāmaṃ gacchi,",
  "anya-e0905n:1195_2": "bhattampi bhuttaṃ na sammā pariṇāmaṃ gacchi, te tena kisā ahesuṃ lūkhā dubbaṇṇā uppaṇḍuppaṇḍukajātā",
  "anya-e0905n:1195_3": "dhamanisanthatagattā, tasmiṃ bhante vatthusmiṃ anuññātaṃ.",
  "anya-e0905n:1196": "Pucchā – mūlādibhesajjāni āvuso bhagavatā kattha anuññātāni, kaṃ ārabbha kismiṃ vatthusmiṃ anuññātāni.",
  "anya-e0905n:1197": "Vissajjanā – sāvatthiyaṃ bhante sambahule gilāne bhikkhū ārabbha anuññātāni, sambahulānaṃ gilānānaṃ bhikkhūnaṃ mūlehi bhesajjehi attho ahosi, tasmiṃ bhante vatthusmiṃ anuññātāni.",
  "anya-e0905n:1198": "Pucchā – antovuṭṭhaṃvā āvuso antopakkaṃ vā sāmaṃpakkaṃ vā paribhuñjantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1199_0": "Vissajjanā – rājagahe bhante āyasmantaṃ ānandaṃ ārabbha paññattaṃ, āyasmā bhante",
  "anya-e0905n:1199_1": "ānando sāmaṃ tilampi taṇḍulampi muggampi viññāpetvā anto vāsetvā anto sāmaṃ paci,",
  "anya-e0905n:1199_2": "tasmiṃ bhante vatthusmiṃ paññattaṃ.",
  "anya-e0905n:1200": "Suppiyā vatthu",
  "anya-e0905n:1201": "Pucchā – manussamaṃsaṃ āvuso paribhuñjantassa thullaccayañca appaṭivekkhitvā maṃsaṃ paribhuñjantassa dukkaṭañca bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1202": "Vissajjanā – bārāṇasiyaṃ bhante aññataraṃ bhikkhuṃ ārabbha paññattaṃ, aññataro bhante bhikkhu appaṭivekkhitvā manussamaṃsaṃ bhuñji, tasmiṃ bhante vatthusmiṃ paññattaṃ.",
  "anya-e0905n:1203": "Na bhikkhave manussamaṃsaṃ paribhuñjitabbaṃ, yo paribhuñjeyya, āpatti thullaccayassa, na ca bhikkhave appaṭivekkhitvā maṃsaṃ paribhuñjitabbaṃ, yo paribhuñjeyya āpatti dukkaṭassa.",
  "anya-e0905n:1204": "Pucchā – hatthimaṃsaṃ vā āvuso assamaṃsaṃ vā paribhuñjantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1205": "Vissajjanā – bārāṇasiyaṃ bhante sambahule bhikkhū ārabbha paññattaṃ, sambahulā bhante bhikkhū hatthimaṃsampi assamaṃsampi paribhuñjiṃsu, tasmiṃ bhante vatthusmiṃ paññattaṃ.",
  "anya-e0905n:1206": "Pucchā – sunakkhamaṃsaṃ vā āvuso ahimaṃsaṃ vā bhuñjantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1207": "Vissajjanā – bārāṇasiyaṃ bhante sambahule bhikkhū ārabbha paññattaṃ, sambahulā bhante bhikkhū sunakkhamaṃsampi ahimaṃsampi paribhuñjiṃsu, tasmiṃ bhante vatthusmiṃ paññattaṃ.",
  "anya-e0905n:1208_0": "Pucchā – sīhamaṃsaṃ vā āvuso byagghamaṃsaṃ vā dīpimaṃsaṃ vā acchamaṃsaṃ vā taracchamaṃsaṃ",
  "anya-e0905n:1208_1": "vā bhuñjantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1209_0": "Vissajjanā – bārāṇasiyaṃyeva bhante sambahule bhikkhū ārabbha paññattaṃ, sambahulā",
  "anya-e0905n:1209_1": "bhante bhikkhū sīhamaṃsampi byagghamaṃsampi dīpimaṃsampi acchamaṃsampi taracchamaṃsampi",
  "anya-e0905n:1209_2": "paribhuñjiṃsu, tasmiṃ bhante vatthusmiṃ paññattaṃ.",
  "anya-e0905n:1210": "Pucchā – gilānassa āvuso guḷaṃ vā agilānassa guḷodakaṃ vā bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1211_0": "Vissajjanā – rājagahe bhante sambahule bhikkhū ārabbha anuññātaṃ, sambahulā bhante",
  "anya-e0905n:1211_1": "bhikkhū gilānasseva bhagavatā guḷo anuññāto no agilānassāti kukkuccāyantā guḷaṃ na",
  "anya-e0905n:1211_2": "bhuñjiṃsu, tasmiṃ bhante vatthusmiṃ anuññātaṃ.",
  "anya-e0905n:1212": "Pucchā – jānaṃ āvuso uddissa kataṃ maṃsaṃ paribhuñjantassa dukkaṭaṃ paññapetvā tikoṭiparisuddhaṃ maṃsaṃ bhagavatā kattha anuññātaṃ.",
  "anya-e0905n:1213": "Vissajjanā – vesāliyaṃ bhante sīhassa seṭāpatino vatthusmiṃ anuññātaṃ.",
  "anya-e0905n:1214": "Meṇḍaka vatthu",
  "anya-e0905n:1215_0": "Pucchā – pātheyyaṃ āvuso pariyesituñca kappiyakārakānaṃ hatthe upanikkhittahiraññato",
  "anya-e0905n:1215_1": "nibbattaṃ kappiyapaccayaṃ sādituñca bhagavatā kattha anuññātaṃ, kaṃ ārabbha kismiṃ",
  "anya-e0905n:1215_2": "vatthusmiṃ anuññātaṃ.",
  "anya-e0905n:1216_0": "Vissajjanā – antarā ca bhante bhaddiyaṃ antarā ca aṅguttarāpaṃ meṇḍakaṃ gahapatiṃ",
  "anya-e0905n:1216_1": "ārabbha anuññātaṃ, meṇḍako bhante gahapati bhagavantaṃ yāci “santi bhante maggā kantārā",
  "anya-e0905n:1216_2": "appodakā appabhakkhā na sukarā apātheyyena gantuṃ, sādhu bhante bhagavā bhikkhūnaṃ",
  "anya-e0905n:1216_3": "pātheyyaṃ anujānātū”ti, tasmiṃ bhante vatthusmiṃ anuññātaṃ.",
  "anya-e0905n:1217": "Keṇiya vatthu",
  "anya-e0905n:1218": "Pucchā – aṭṭha āvuso pānāni bhagavatā kattha anuññātāni, kaṃ ārabbha kismiṃ vatthusmiṃ anuññātāni.",
  "anya-e0905n:1219": "Vissajjanā – āpaṇe bhante sambahule bhikkhū ārabbha anuññātāni, sambahulā bhante bhikkhū kukkuccāyantā pānāni na paṭiggaṇhiṃsu, tasmiṃ bhante vatthusmiṃ anuññātāni.",
  "anya-e0905n:1220": "Rojamallā vatthu",
  "anya-e0905n:1221": "Pucchā – sabbañca āvuso ḍākaṃ sabbañca piṭṭhakhādanīyaṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1222_0": "Vissajjanā – kusinārāyaṃ bhante sambahule bhikkhū ārabbha anuññātaṃ, sambahulā bhante",
  "anya-e0905n:1222_1": "bhikkhū kukkuccāyantā ḍākañca piṭṭhakhādanīyañca na paṭiggahesuṃ, tasmiṃ bhante vatthusmiṃ anuññātaṃ.",
  "anya-e0905n:1223": "Pucchā – akappiyaṃ āvuso samādapentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1224": "Vissajjanā – ātumāyaṃ bhante aññataraṃ vuḍḍhapabbajitaṃ ārabbha paññattaṃ, aññataro bhante vuḍḍhapabbajito akappiye samādapeti, tasmiṃ bhante vatthusmiṃ paññattaṃ.",
  "anya-e0905n:1225": "Pucchā – saṅghikāni vā āvuso puggalikāni vā bījāni puggalikāya vā saṅghikāya vā bhūmiyā ropitāni bhāgaṃ datvā paribhuñjituṃ bhagavatā kattha anuññātaṃ, kismiṃ vatthusmiṃ anuññātaṃ.",
  "anya-e0905n:1226_0": "Vissajjanā – sāvatthiyaṃ bhante anuññātaṃ, sāvatthiyaṃ bhante bhagavati viharati",
  "anya-e0905n:1226_1": "saṅghikānipi bījāni puggalikāya bhūmiyā ropiyiṃsu, puggalikānipi bījāni saṅghikāya",
  "anya-e0905n:1226_2": "bhūmiyā ropiyiṃsu, tasmiṃ bhante vatthusmiṃ anuññātaṃ.",
  "anya-e0905n:1227": "Pucchā – vinayamahāpadesasaṅkhātāni āvuso cattāri kappiyākappiyaanulomāni bhagavatā kattha paññattāni, kaṃ ārabbha kismiṃ vatthusmiṃ paññattāni.",
  "anya-e0905n:1228": "Vissajjanā – sāvatthiyaṃ bhante sambahule bhikkhū ārabbha paññattāni, sambahulānaṃ bhante bhikkhūnaṃ kismiñci kismiñciṭhāne kukkuccaṃ uppajji, tasmiṃ bhante vatthusmiṃ paññattāni.",
  "anya-e0905n:1229": "Pucchā – yāvakālikādīhi saṃsaṭṭhānaṃ āvuso yāmakālikādīnaṃ paribhogakālamariyādaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1230_0": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulānaṃ",
  "anya-e0905n:1230_1": "bhante bhikkhūnaṃ etadahosi “kappati nukho yāvakālikena yāmakālikaṃ sattāhakālikaṃ",
  "anya-e0905n:1230_2": "yāvajīvikaṃ, na nukho kappati. Kappatinukho yāmakālikena sattāhakālikaṃ yāvajīvikaṃ,",
  "anya-e0905n:1230_3": "na nukho kappati. Kappati nukho sattāhakālikena yāvajīvikaṃ, na nukho kappatī”ti.",
  "anya-e0905n:1230_4": "Tasmiṃ bhante vatthusmiṃ paññattaṃ.",
  "anya-e0905n:1231": "Pucchā – bhesajjakaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1232": "Vissajjanā – bhesajjakaṃ vissajjissaṃ sanidānaṃ saniddesaṃ. Samukkaṭṭhapadānaṃ bhante tisso āpattiyo.",
  "anya-e0905n:1233": "7. Kathinakkhandhaka",
  "anya-e0905n:1234": "Pucchā – vassaṃvuṭṭhānaṃ āvuso bhikkhūnaṃ kathinaṃ attharituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1235_0": "Vissajjanā – sāvatthiyaṃ bhante tiṃsamatte pāveyyake bhikkhū ārabbha anuññātaṃ, tiṃsamattā",
  "anya-e0905n:1235_1": "bhante pāveyyakā bhikkhū sāvatthiṃ āgacchantā bhagavantaṃ dassanāya upakaṭṭhāya vassūpanāyikāya",
  "anya-e0905n:1235_2": "nāsakkhiṃsu sāvatthiyaṃ vassūpanāyikaṃ sambhāvetuṃ, tasmiṃ bhante vatthusmiṃ anuññātaṃ.",
  "anya-e0905n:1236": "Pucchā – kathinakaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1237": "Vissajjanā – kathinakaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante na katamā āpatti.",
  "anya-e0905n:1238": "8. Cīvarakkhandhaka",
  "anya-e0905n:1239": "Jīvakavatthu",
  "anya-e0905n:1240": "Pucchā – gahapaticīvaraṃ āvuso sādiyituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1241_0": "Vissajjanā – rājagahe bhante jīvakaṃ komārabhaccaṃ ārabbha anuññātaṃ, jīvako bhante",
  "anya-e0905n:1241_1": "komārabhacco bhikkhūnaṃ gahapaticīvaraṃ anujānituṃ bhagavantaṃ yāci, tasmiṃ bhante",
  "anya-e0905n:1241_2": "vatthusmiṃ anuññātaṃ.",
  "anya-e0905n:1242": "Pucchā – cha āvuso rajanāni bhagavatā kattha anuññātāni, kismiṃ vatthusmiṃ anuññātāni.",
  "anya-e0905n:1243_0": "Vissajjanā – rājagahe bhante sambahule bhikkhū ārabbha anuññātāni, sambahulā bhante",
  "anya-e0905n:1243_1": "bhikkhū chakaṇenapi paṇḍumattikāyapi cīvaraṃ rajiṃsu, cīvaraṃ dubbaṇṇaṃ hoti, tasmiṃ",
  "anya-e0905n:1243_2": "bhante vatthusmiṃ anuññātāni.",
  "anya-e0905n:1244": "Pucchā – acchinnakāni āvuso cīvarāni dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1245": "Vissajjanā – rājagahe bhante sambahule bhikkhū ārabbha paññattaṃ, sambahulā bhante bhikkhū acchinnakāni cīvarāni dhāresuṃ dantakasāvāni, tasmiṃ bhante vatthusmiṃ paññattaṃ.",
  "anya-e0905n:1246": "Pucchā – kadā āvuso bhagavā anuññāsi chinnakaṃ saṅghāṭiṃ chinnakaṃ uttarāsaṅgaṃ chinnakaṃ antaravāsakaṃ.",
  "anya-e0905n:1247": "Vissajjanā – dakkhiṇāgirito bhante pacchāgatakāle bhagavā anuññāsi chinnakaṃ saṅghāṭiṃ chinnakaṃ uttarāsaṅgaṃ chinnakaṃ antaravāsakaṃ.",
  "anya-e0905n:1248": "Pucchā – aggaḷaṃ ca āvuso tunnañca ovaṭṭikañca kaṇḍusakañca daḷhīkammañca bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1249": "Vissajjanā – bārāṇasiyaṃ bhante aññataraṃ bhikkhuṃ ārabbha anuññātaṃ, aññataro bhante bhikkhu aggaḷaṃ acchupesi, tasmiṃ bhante vatthusmiṃ anuññātaṃ.",
  "anya-e0905n:1250_0": "Pucchā – vassikasāṭikā ca āvuso āgantukabhattañca gamikabhattañca gilānabhattañca",
  "anya-e0905n:1250_1": "gilānupaṭṭhākabhattañca gilānabhesajjañca dhuvayāgu ca bhikkhunisaṅghassa udakasāṭikācāti",
  "anya-e0905n:1250_2": "imā aṭṭha bhagavatā kattha anuññātā, kaṃ ārabbha kismiṃ vatthusmiṃ anuññātā.",
  "anya-e0905n:1251": "Vissajjanā – sāvatthiyaṃ bhante visākhaṃ migāramātaraṃ ārabbha anuññātā, visākhā bhante migāramātā bhagavantaṃ aṭṭhavarāni yāci, tasmiṃ bhante vatthusmiṃ anuññātā.",
  "anya-e0905n:1252": "Pucchā – bhagavatā āvuso mātāpitūnaṃ dānaṃ anujānitvā saddhādeyyaṃ vinipātentassa dukkaṭaṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1253_0": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññatarassa",
  "anya-e0905n:1253_1": "bhante bhikkhuno bahuṃ cīvaraṃ uppannaṃ ahosi, so ca taṃcīvaraṃ mātāpitūnaṃ dātukāmo",
  "anya-e0905n:1253_2": "ahosi, tasmiṃ bhante vatthusmiṃ paññattaṃ.",
  "anya-e0905n:1254": "Mātāpitaroti kho bhikkhave dadamāne kiṃ vadeyyāma, anujānāmi bhikkhave mātāpitūnaṃ dātuṃ, na ca bhikkhave saddhādeyyaṃ vinipātetabbaṃ, yo vinipāteyya āpatti dukkaṭassa –",
  "anya-e0905n:1255": "Pucchā – aññatra vassaṃ vuṭṭhena āvuso aññatra cīvarabhāgaṃ sādiyantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1256_0": "Vissajjanā – sāvatthiyaṃ bhante āyasmantaṃ upanandaṃ sakyaputtaṃ ārabbha paññattaṃ,",
  "anya-e0905n:1256_1": "āyasmā bhante upanando sakyaputto aññatra vassaṃ vuṭṭho aññatra cīvarabhāgaṃ sādiyi,",
  "anya-e0905n:1256_2": "tasmiṃ bhante vatthusmiṃ paññattaṃ.",
  "anya-e0905n:1257": "Pucchā – anāthakaṃ āvuso bhikkhuṃ gilānaṃ na upaṭṭhahantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1258_0": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, bhagavati bhante",
  "anya-e0905n:1258_1": "sāvatthiyaṃ viharati aññatarassa bhikkhuno kucchivikārābādho ahosi, so sake muttakarīse",
  "anya-e0905n:1258_2": "palipanno sayi, tasmiṃ bhante vatthusmiṃ paññattaṃ.",
  "anya-e0905n:1259": "Pucchā – naggiyaṃ āvuso titthiyasamādānaṃ samādiyantassa thullaccayaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1260": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante bhikkhu naggiyaṃ titthiyasamādānaṃ samādiyi, tasmiṃ bhante vatthusmiṃ paññattaṃ.",
  "anya-e0905n:1261_0": "Pucchā – sabbanīlakāni vā āvuso cīvarāni sabbapītakāni vā sabbalohitakāni vā sabbamañjiṭṭhakāni",
  "anya-e0905n:1261_1": "vā sabbakaṇhānivāti evarūpāni cīvarāni dhārentassa dukkaṭaṃ bhagavatā kattha paññattaṃ,",
  "anya-e0905n:1261_2": "kaṃ ārabbha kismiṃ vatthusmiṃ paññattaṃ.",
  "anya-e0905n:1262": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū sabbanīlakādīni cīvarāni dhāresuṃ, tasmiṃ bhante vatthusmiṃ paññattaṃ.",
  "anya-e0905n:1263": "Pucchā – kañcukaṃ vā āvuso veṭhanaṃ vā dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1264": "Vissajjanā – sāvatthiyaṃ bhante chabbaggiyeva bhikkhū ārabbha paññattaṃ, chabbaggiyā bhante bhikkhū kañcukampi dhāresuṃ veṭhanampi dhāresuṃ, tasmiṃ bhante vatthusmiṃ paññattaṃ.",
  "anya-e0905n:1265": "Pucchā – cīvarasaññuttaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1266": "Vissajjanā – cīvarasaññuttaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante tisso āpattiyo.",
  "anya-e0905n:1267": "6. Campeyyakkhandhaka",
  "anya-e0905n:1268": "Pucchā – suddhaṃ āvuso bhikkhuṃ anāpattikaṃ avatthusmiṃ akāraṇe ukkhipantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1269_0": "Vissajjanā – campāyaṃ bhante sambahule bhikkhū ārabbha paññattaṃ, bhagavati bhante",
  "anya-e0905n:1269_1": "campāyaṃ viharati sambahulā bhikkhū kāsīsu vāsabhagāme suddhaṃ kassapagottaṃ bhikkhuṃ",
  "anya-e0905n:1269_2": "anāpattikaṃ avatthusmiṃ akāraṇe ukkhipiṃsu, tasmiṃ bhante vatthusmiṃ paññattaṃ.",
  "anya-e0905n:1270": "Pucchā – campeyyakaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1271": "Vissajjanā – campeyyakaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1272": "10. Kosambakakkhandhaka",
  "anya-e0905n:1273_0": "Pucchā – bhedagarukehi bhikkhave bhikkhūhi na so bhikkhu āpattiyā adassane ukkhipitabboti",
  "anya-e0905n:1273_1": "ca, bhedagarukena bhikkhave bhikkhunā paresampi saddhāya āpattidesetabbāti ca āvuso",
  "anya-e0905n:1273_2": "ayaṃ sāmaggirasaovādo bhagavatā kattha dinno, kaṃ ārabbha kismiṃ vatthusmiṃ dinno.",
  "anya-e0905n:1274_0": "Vissajjanā – kosambiyaṃ bhante sambahule bhikkhū ārabbha dinno, bhagavati bhante",
  "anya-e0905n:1274_1": "kosambiyaṃ viharati aññataro bhikkhu āpattiṃ āpanno ahosi, so tassā āpattiyā āpatti",
  "anya-e0905n:1274_2": "diṭṭhi ahosi, aññe bhikkhū tassā āpattiyā anāpatti diṭṭhino ahesuṃ. So aparena samayena",
  "anya-e0905n:1274_3": "tassā āpattiyā anāpattidiṭṭhi ahosi, aññe bhikkhū tassā āpattiyā āpattidiṭṭhino ahesuṃ.",
  "anya-e0905n:1274_4": "Atha kho te bhante bhikkhū sāmaggiṃ labhitvā taṃ bhikkhuṃ āpattiyā adassane ukkhipiṃsu,",
  "anya-e0905n:1274_5": "tasmiṃ bhante vatthusmiṃ dinno.",
  "anya-e0905n:1275_0": "Pucchā – saṅghabhedassa āvuso mūlabhūte bhikkhumhi ukkhittake osārite tassa vatthussa",
  "anya-e0905n:1275_1": "vūpasamāya saṅghasāmaggiñca kātuṃ sāmaggī uposathañca kātuṃ bhagavatā kattha anuññātaṃ,",
  "anya-e0905n:1275_2": "kaṃ ārabbha kismiṃ vatthusmiṃ anuññātaṃ.",
  "anya-e0905n:1276_0": "Vissajjanā – sāvatthiyaṃ bhante teyeva ukkhittakānuvattake bhikkhū ārabbha anuññātaṃ,",
  "anya-e0905n:1276_1": "te bhante ukkhittakānuvattakā bhikkhū taṃ ukkhittakaṃ bhikkhuṃ osāretvā yena ukkhepakā",
  "anya-e0905n:1276_2": "bhikkhū tenupasaṅkamiṃsu upasaṅkamitvā te ukkhepake bhikkhū ekadavocuṃ “yasmiṃ āvuso",
  "anya-e0905n:1276_3": "vatthusmiṃ ahosi saṅghassa bhaṇḍanaṃ kalaho viggaho vivādo saṅghabhedo saṅgharāji",
  "anya-e0905n:1276_4": "saṅghavavatthānaṃ saṅghanānākaraṇaṃ, so eso bhikkhuṃ āpanno ca ukkhitto ca passi",
  "anya-e0905n:1276_5": "ca osārito ca, handa mayaṃ āvuso tassa vatthussa vūpasamāya saṅghasāmaggiṃ karomā”ti,",
  "anya-e0905n:1276_6": "tasmiṃ bhante vatthusmiṃ anuññātaṃ.",
  "anya-e0905n:1277": "Pucchā – kosambakaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1278": "Vissajjanā – kosambakaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1279": "Cūḷavaggapāḷi",
  "anya-e0905n:1280": "1. Kambakkhandhaka",
  "anya-e0905n:1281": "Pucchā – bhaṇḍanādikārakassa āvuso bhikkhuno tajjanīyakammaṃ kātuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1282_0": "Vissajjanā – sāvatthiyaṃ bhante paṇḍukalohitake bhikkhū ārabbha anuññātaṃ, paṇḍukalohitakā",
  "anya-e0905n:1282_1": "bhante bhikkhū attanā bhaṇḍanakārakā kalahakārakā vivādakārakā bhassakārakā saṅghe",
  "anya-e0905n:1282_2": "adhikaraṇakārakā, yepi caññe bhikkhū bhaṇḍanakārakā kalahakārakā vivādakārakā bhassakārakā",
  "anya-e0905n:1282_3": "saṅghe adhikaraṇakārakā te upasaṅkamitvā evamāhaṃsu “mā kho tumhe āyasmanto eso ajesi,",
  "anya-e0905n:1282_4": "balavābalavaṃ paṭimantetha, tumhe tena paṇḍitatarā ca byattatarā ca bahussutatarā",
  "anya-e0905n:1282_5": "ca alamattatarā ca, mā cassa bhāyittha, mayampi tumhākaṃ pakkhā bhavissāmā”ti, tena",
  "anya-e0905n:1282_6": "anuppannāni ceva bhaṇḍanāni uppajjanti, uppannāni ca bhaṇḍanāni bhiyyobhāvāya vepullāya",
  "anya-e0905n:1282_7": "saṃvattanti. Tasmiṃ bhante vatthusmiṃ anuññātaṃ.",
  "anya-e0905n:1283": "Pucchā – tajjanīyakammakatassa āvuso bhikkhuno katisu vattesu sammā vattantassa taṃ kammaṃ paṭippassambhetuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1284_0": "Vissajjanā – aṭṭhārasasu bhante vattesu sammā vattantassa tajjanīyakammakatassa bhikkhuno",
  "anya-e0905n:1284_1": "taṃ kammaṃ paṭippassambhetuṃ bhagavatā sāvatthiyaṃ anuññātaṃ, teyeva paṇḍukalohitakā",
  "anya-e0905n:1284_2": "bhikkhū saṅghena tajjanīyakammakatā sammā vattitvā saṅghaṃ upasaṅkamitvā yāciṃsu,",
  "anya-e0905n:1284_3": "tasmiṃ bhante vatthusmiṃ anuññātaṃ.",
  "anya-e0905n:1285_0": "Pucchā – bālassa āvuso abyattassa āpattibahulassa anapadānassa gihisaṃsaṭṭhassa ananulomikehi",
  "anya-e0905n:1285_1": "gihisaṃsaggehi niyassakammaṃ kātuṃ kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1286_0": "Vissajjanā – sāvatthiyaṃ bhante āyasmantaṃ seyyasakaṃ ārabbha paññattaṃ, āyasmā bhante",
  "anya-e0905n:1286_1": "seyyasako bālo ahosi abyatto āpattibahulo anapadāno gihisaṃsaṭṭho vihāsi ananulomikehi",
  "anya-e0905n:1286_2": "gihisaṃsaggehi, tasmiṃ bhante vatthusmiṃ paññattaṃ.",
  "anya-e0905n:1287": "Pucchā – niyassakammakatassa āvuso bhikkhuno katisu vattesu sammā vattantassa taṃ kammaṃ paṭippassambhetuṃ bhagavatā anuññātaṃ.",
  "anya-e0905n:1288_0": "Vissajjanā – aṭṭhārasasu bhante vattesu sammā vattantassa niyassa kammakatassa bhikkhuno",
  "anya-e0905n:1288_1": "taṃ kammaṃ paṭippassambhetuṃ bhagavatā anuññātaṃ, na upasampādetabbaṃ, na nissayo",
  "anya-e0905n:1288_2": "dātabbo, na sāmaṇero upaṭṭhāpetabbo, na bhikkhunovādakasammuti sāditabbā, sammatenapi",
  "anya-e0905n:1288_3": "bhikkhuniyo na ovaditabbā, evamādīsu bhante aṭṭhārasasu vattesu sammā vattantassa",
  "anya-e0905n:1288_4": "niyassakammakatassa bhikkhuno taṃ kammaṃ paṭippassambhetuṃ bhagavatā anuññātaṃ.",
  "anya-e0905n:1289": "Pucchā – kuladūsakassa āvuso pāpasamācārassa bhikkhuno pabbājanīyakammaṃ kātuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1290_0": "Vissajjanā – sāvatthiyaṃ bhante assajipunabbasuke bhikkhū ārabbha anuññātaṃ, assajipunabbasukā",
  "anya-e0905n:1290_1": "bhante bhikkhū kīṭāgirismiṃ kuladūsakā ahesuṃ pāpasamācārā, tasmiṃ bhante vatthusmiṃ anuññātaṃ.",
  "anya-e0905n:1291_0": "Pucchā – paṭisāraṇīyakammaṃ āvuso pucchāmi, saddhaṃ āvuso pasannaṃ gahapatiṃ dāyakaṃ",
  "anya-e0905n:1291_1": "kārakaṃ saṅghupaṭṭhākaṃ hīnena khuṃsentassa bhikkhuno paṭisāraṇīyakammaṃ kātuṃ bhagavatā",
  "anya-e0905n:1291_2": "kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1292_0": "Vissajjanā – sāvatthiyaṃ bhante āyasmantaṃ sudhammaṃ ārabbha anuññātaṃ, bhagavati",
  "anya-e0905n:1292_1": "bhante sāvatthiyaṃ viharati āyasmā sudhammo macchikāsaṇḍe cittaṃ gahapatiṃ saddhaṃ",
  "anya-e0905n:1292_2": "pasannaṃ dāyakaṃ kārakaṃ saṅghupaṭṭhākaṃ hīnena khuṃsesi hīnena vambhesi, tasmiṃ",
  "anya-e0905n:1292_3": "bhante vatthusmiṃ anuññātaṃ.",
  "anya-e0905n:1293": "Tenahi bhikkhave saṅgho sudhammassa bhikkhuno paṭisāraṇīyakammaṃ karotu “citto te gahapati khamāpetabbo”ti –",
  "anya-e0905n:1294_0": "Pucchā – paṭisāraṇīyakammakatassa āvuso bhikkhuno anudūtaṃ dātuñca tena anudūtena",
  "anya-e0905n:1294_1": "saddhiṃ gantvā yathākhuṃsitaṃ gahapatiṃ khamāpetuṃ ca bhagavatā kattha anuññātaṃ,",
  "anya-e0905n:1294_2": "kaṃ ārabbha kismiṃ vatthusmiṃ anuññātaṃ.",
  "anya-e0905n:1295_0": "Vissajjanā – sāvatthiyaṃ bhante āyasmantaṃyeva sudhammaṃ ārabbha anuññātaṃ, āyasmā",
  "anya-e0905n:1295_1": "bhante sudhammo macchikāsaṇḍaṃ gantvā maṅkubhūto nāsakkhi cittaṃ gahapatiṃ khamāpetuṃ,",
  "anya-e0905n:1295_2": "tasmiṃ bhante vatthusmiṃ anuññātaṃ.",
  "anya-e0905n:1296": "Pucchā – paṭisāraṇīyakammakatassa āvuso bhikkhuno katisu vattesu sammā vattantassa taṃ kammaṃ paṭippassambhetuṃ bhagavatā anuññātaṃ.",
  "anya-e0905n:1297": "Vissajjanā – aṭṭhārasasu bhante vattesu sammā vattantassa paṭisāraṇīya kammakatassa bhikkhuno taṃ kammaṃ paṭippassambhetuṃ bhagavatā anuññātaṃ.",
  "anya-e0905n:1298_0": "Pucchā – āpattiṃ āvuso āpajjitvā taṃ āpattiṃ passituṃ vā paṭikātuṃ vā na icchantassa",
  "anya-e0905n:1298_1": "bhikkhuno āpattiyā adassane vā appaṭikamme vā ukkhepanīyakammaṃ kātuṃ bhagavatā kattha",
  "anya-e0905n:1298_2": "paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1299_0": "Vissajjanā – kosambiyaṃ bhante āyasmantaṃ channattheraṃ ārabbha paññattaṃ, āyasmā",
  "anya-e0905n:1299_1": "bhante channo āpattiṃ āpajjitvā na icchi taṃ āpattiṃ passituṃ vā paṭikātuṃ vā, tasmiṃ",
  "anya-e0905n:1299_2": "bhante vatthusmiṃ paññattaṃ.",
  "anya-e0905n:1300": "Pucchā – āpattiyā āvuso adassanena vā appaṭikamme vā ukkhepanīya kammakatena bhikkhunā katisu vattesu sammā vattitabbaṃ.",
  "anya-e0905n:1301": "Vissajjanā – tecattālīsāya bhante vattesu sammā vattitabbaṃ.",
  "anya-e0905n:1302": "Pucchā – ukkhepanīyakammakatassa āvuso bhikkhuno sammā vattantassa taṃ kammaṃ paṭippassambhetuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1303_0": "Vissajjanā – kosambiyaṃ bhante āyasmantaṃyeva channaṃ ārabbha anuññātaṃ, āyasmā bhante",
  "anya-e0905n:1303_1": "channo saṅghena āpattiyā adassane vā appaṭikamme vā ukkhepanīyakammakato sammā vattesi",
  "anya-e0905n:1303_2": "lomaṃpātesi netthāraṃ vattesi saṅghaṃ upasaṅkamitvā tassa kammassa paṭippassaddhiyā",
  "anya-e0905n:1303_3": "yāci, tasmiṃ bhante vatthusmiṃ anuññātaṃ.",
  "anya-e0905n:1304_0": "Pucchā – pāpikaṃ āvuso diṭṭhiṃ gahetvā taṃ diṭṭhiṃ na paṭinissajjantassa pāpikāya",
  "anya-e0905n:1304_1": "diṭṭhiyā appaṭinissagge ukkhepanīyakammaṃ kātuṃ bhagavatā kattha paññattaṃ, kaṃ ārabbha",
  "anya-e0905n:1304_2": "kismiṃ vatthusmiṃ paññattaṃ.",
  "anya-e0905n:1305_0": "Vissajjanā – sāvatthiyaṃ bhante ariṭṭhaṃ bhikkhuṃ gaddhabādhipubbaṃ ārabbha paññattaṃ,",
  "anya-e0905n:1305_1": "bhagavati bhante sāvatthiyaṃ viharati ariṭṭhassa nāma bhikkhuno gaddhabādhipubbassa",
  "anya-e0905n:1305_2": "evarūpaṃ pāpakaṃ diṭṭhigataṃ uppannaṃ ahosi “tathāhaṃ bhagavatā dhammaṃ desitaṃ ājānāmi,",
  "anya-e0905n:1305_3": "yathāyeme antarāyikā dhammā vuttā bhagavatā, te paṭisevato nālaṃ antarāyāyā”ti, tasmiṃ",
  "anya-e0905n:1305_4": "bhante vatthusmiṃ paññattaṃ.",
  "anya-e0905n:1306": "Pucchā – pāpikāya āvuso diṭṭhiyā appaṭinissagge ukkhepanīyakammakatena bhikkhunā katisu vattesu sammā vattitabbaṃ.",
  "anya-e0905n:1307": "Vissajjanā – tecattālīsāya bhante vattesu sammā vattitabbaṃ.",
  "anya-e0905n:1308": "Pucchā – kammakkhandhakaṃ pucchissaṃ, sanidāni saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1309": "Vissajjanā – kammakkhandhakaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1310": "2. Pārivāsikakkhandhaka",
  "anya-e0905n:1311": "Pucchā – pārivāsikassa āvuso pakatattānaṃ bhikkhūnaṃ abhivādanādīni sādiyantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1312_0": "Vissajjanā – sāvatthiyaṃ bhante pārivāsike bhikkhū ārabbha paññattaṃ, pārivāsikā",
  "anya-e0905n:1312_1": "bhante bhikkhū sādiyiṃsu pakatattānaṃ bhikkhūnaṃ abhivādanādīni, tasmiṃ bhante vatthusmiṃ paññattaṃ.",
  "anya-e0905n:1313": "Pucchā – pārivāsikena āvuso bhikkhunā katisu vattesu sammā vattitabbaṃ.",
  "anya-e0905n:1314": "Vissajjanā – pārivāsikena bhante bhikkhunā catunavutiyā vattesu sammā vattitabbaṃ.",
  "anya-e0905n:1315": "Pucchā – pārivāsikaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1316": "Vissajjanā – pārivāsikaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1317": "3. Samuccayakkhandhaka",
  "anya-e0905n:1318": "Pucchā – samuccayaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1319": "Vissajjanā – samuccayaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1320": "4. Samathakkhandhaka",
  "anya-e0905n:1321_0": "Pucchā – asammukhībhūtānaṃ āvuso bhikkhūnaṃ tajjanīyaṃ vā niyassaṃ vā pabbājanīyaṃ",
  "anya-e0905n:1321_1": "vā paṭisāraṇīyaṃ vā ukkhepanīyaṃ vā kammaṃ karontassa dukkaṭaṃ bhagavatā kattha paññattaṃ,",
  "anya-e0905n:1321_2": "kaṃ ārabbha kismiṃ vatthusmiṃ paññattaṃ.",
  "anya-e0905n:1322_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:1322_1": "bhante bhikkhū asammukhībhūtānaṃ bhikkhūnaṃ kammaṃ akaṃsu tajjanīyampi niyassampi",
  "anya-e0905n:1322_2": "pabbājanīyampi paṭisāraṇīyampi ukkhepanīyampi, tasmiṃ bhante vatthusmiṃ paññattaṃ.",
  "anya-e0905n:1323": "Pucchā – sativepullapattassa āvuso bhikkhuno sativinayaṃ dānaṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1324_0": "Vissajjanā – rājagahe bhante mettiyabhūmajake bhikkhū ārabbha anuññātaṃ mettiyabhūmajakā",
  "anya-e0905n:1324_1": "bhante bhikkhū āyasmantaṃ dabbaṃ mallaputtaṃ amūlikāya sīlavipattiyā anuddhaṃsesuṃ,",
  "anya-e0905n:1324_2": "tasmiṃ bhante vatthusmiṃ anuññātaṃ.",
  "anya-e0905n:1325": "Pucchā – katipanāvuso ettha dhammikāni sativinayadānāni.",
  "anya-e0905n:1326_0": "Vissajjanā – pañcimāni bhante dhammikāni sativinayassa dānāni, suddho hoti bhikkhu",
  "anya-e0905n:1326_1": "anāpattiko, anuvadanti ca naṃ, yācati ca, tassa saṅgho sativinayaṃ deti dhammena",
  "anya-e0905n:1326_2": "samaggena, imāni kho bhante pañca dhammikāni sati vinayassa dānāni.",
  "anya-e0905n:1327": "Pucchā – amūḷhassa āvuso bhikkhuno amūḷhavinayaṃ dātuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1328_0": "Vissajjanā – rājagahe bhante sambahule bhikkhū ārabbha anuññātaṃ, sambahulā bhante",
  "anya-e0905n:1328_1": "bhikkhū gaggaṃ bhikkhuṃ ummattakena cittavipariyāsakatena ajjhāciṇṇena āpattiyā codesuṃ",
  "anya-e0905n:1328_2": "“saratā yasmā evarūpiṃ āpattiṃ āpajjitā”ti, so evaṃ vadeti “ahaṃ kho āvuso ummattako",
  "anya-e0905n:1328_3": "ahosi cittavipariyāsakato, tena me ummattakena cittavipariyāsakatena bahuṃ assāmaṇakaṃ",
  "anya-e0905n:1328_4": "ajjhāciṇṇaṃ bhāsitaparikkantaṃ, nāhaṃ taṃ sarāmi, mūḷhena me etaṃ kata”nti. Evampi",
  "anya-e0905n:1328_5": "naṃ vuccamānā codenteva “saratā yasmā evarūpiṃ āpattiṃ āpajjitā”ti, tasmiṃ bhante",
  "anya-e0905n:1328_6": "vatthusmiṃ anuññātaṃ.",
  "anya-e0905n:1329": "Pucchā – kati āvuso adhammikāni amūḷhavinayassa dānāni, vibhajitvā kathehi.",
  "anya-e0905n:1330_0": "Vissajjanā – tīṇi bhante adhammikāni amūḷhavinayassa dānāni, idha bhante bhikkhu",
  "anya-e0905n:1330_1": "āpattiṃ āpanno hoti, tamenaṃ codeti saṅgho vā sambahulā vā ekapuggalo vā “saratāyasmā",
  "anya-e0905n:1330_2": "evarūpiṃ āpattiṃ āpajjitā”ti, so saramānova evaṃ vadeti “na kho ahaṃ āvuso sarāmi",
  "anya-e0905n:1330_3": "evarūpiṃ āpattiṃ āpajjitā”ti. Añño saramānova evaṃ vadeti “sarāmi kho ahaṃ āvuso",
  "anya-e0905n:1330_4": "yathā supinantenā”ti. Añño anummattakova ummattakālayaṃ karoti “ahampi kho evaṃ karomi,",
  "anya-e0905n:1330_5": "tumhepi evaṃ karotha, mayhampi etaṃ kappati, tumhākampetaṃ kappatī”ti. Esaṃ saṅgho",
  "anya-e0905n:1330_6": "amūḷhavinayaṃ deti, adhammikaṃ bhante amūḷhavinayassa dānaṃ. Imāni kho bhante tīṇi",
  "anya-e0905n:1330_7": "adhammikāni amūḷhavinayassa dānāni.",
  "anya-e0905n:1331": "Pucchā – kati āvuso dhammikāni amūḷhavinayassa dānāni, vibhajitvā kathehi.",
  "anya-e0905n:1332_0": "Vissajjanā – tīṇi bhante dhammikāni amūḷhavinayassa dānāni, idha bhante bhikkhu ummattako",
  "anya-e0905n:1332_1": "hoti cittavipariyāsakato tena ummattakena cittavipariyāsakatena bahuṃ assāmaṇakaṃ",
  "anya-e0905n:1332_2": "ajjhāciṇṇaṃ hoti bhāsitaparikkantaṃ, tamenaṃ codeti saṅgho vā sambahulā vā ekapuggalo",
  "anya-e0905n:1332_3": "vā “saratāyasmā evarūpiṃ āpattiṃ āpajjitā”ti, so assaramānova evaṃ vadeti “na kho",
  "anya-e0905n:1332_4": "ahaṃ āvuso sarāmi evarūpiṃ āpattiṃ āpajjitā”ti. Aññopi assaramānova evaṃ vadeti “sarāmi",
  "anya-e0905n:1332_5": "kho ahaṃ āvuso yathā supinantenā”ti. Aññopi ummattakova ummattakālayaṃ karoti “ahampi",
  "anya-e0905n:1332_6": "evaṃ karomi, tumhepi evaṃ karotha, mayhampi etaṃ kappati, tumhākampetaṃ kappatī”ti.",
  "anya-e0905n:1332_7": "Esaṃ bhante tiṇṇaṃ bhikkhūnaṃ saṅgho amūḷhavinayaṃ deti, dhammikaṃ bhante amūḷhavinayassa",
  "anya-e0905n:1332_8": "dānaṃ. Imāni kho bhante tīṇi dhammikāni amūḷhavinayassa dānāni.",
  "anya-e0905n:1333": "Pucchā – appaṭiññāya āvuso bhikkhūnaṃ tajjanīyādīni kammāni karontassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1334_0": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante",
  "anya-e0905n:1334_1": "bhikkhū appaṭiññāya bhikkhūnaṃ kammāni akaṃsu tajjanīyādīni, tasmiṃ bhante vatthusmiṃ paññattaṃ.",
  "anya-e0905n:1335": "Pucchā – kathaṃ āvuso adhammikaṃ hoti paṭiññātakaraṇaṃ.",
  "anya-e0905n:1336": "Vissajjanā – aññathā bhante āpattiṃ āpajjantassa aññathā paṭijānantassa yathā so paṭijānāti, tathā saṅgho kāreti, evaṃ kho bhante adhammikaṃ hoti paṭiññātakaraṇaṃ.",
  "anya-e0905n:1337": "Pucchā – kathaṃ āvuso dhammikaṃ hoti paṭiññātakaraṇaṃ.",
  "anya-e0905n:1338": "Vissajjanā – yaṃ bhante āpattiṃ āpajjantassa tameva paṭijānantassa teneva saṅgho kāreti, evaṃ kho bhante dhammikaṃ paṭiññātakaraṇaṃ.",
  "anya-e0905n:1339": "Pucchā – yebhuyyasikāya āvuso adhikaraṇaṃ vūpasametuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1340_0": "Vissajjanā – rājagahe bhante sambahule bhikkhū ārabbha anuññātaṃ, sambahulā bhante",
  "anya-e0905n:1340_1": "bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā vihariṃsu,",
  "anya-e0905n:1340_2": "na sakkonti taṃ adhikaraṇaṃ vūpasametuṃ, tasmiṃ bhante vatthusmiṃ anuññātaṃ.",
  "anya-e0905n:1341": "Pucchā – kathaṃ āvuso adhikaraṇaṃ yebhuyyasikāya vūpasametabbaṃ.",
  "anya-e0905n:1342_0": "Vissajjanā – pañcahi bhante aṅgehi samannāgato bhikkhu salākaggāhāpako sammannitabbo,",
  "anya-e0905n:1342_1": "tena bhante salākaggāhāpakena salākā gāhātabbā yathā bahutarā bhikkhū dhammavādino",
  "anya-e0905n:1342_2": "vadanti tathā taṃ adhikaraṇaṃ vūpasametabbaṃ, evaṃ kho bhante yebhuyyasikāya adhikaraṇaṃ vūpasametabbaṃ.",
  "anya-e0905n:1343": "Pucchā – kati āvuso adhammikā salākaggāhā.",
  "anya-e0905n:1344_0": "Vissajjanā – dasa bhante adhammikā salākaggāhā, oramattakañca adhikaraṇaṃ hoti, na",
  "anya-e0905n:1344_1": "ca gatigataṃ hoti, na ca saritasāritaṃ hoti, jānāti ‘adhammavādī bahutarā’ti, appeva",
  "anya-e0905n:1344_2": "nāma adhammavādī bahutarā assūti, jānāti ‘saṅgho bhijjissatī’ti, appeva nāma saṅgho",
  "anya-e0905n:1344_3": "bhijjeyyāti, adhammena gaṇhanti, vaggā gaṇhanti, na ca yathādiṭṭhiyā gaṇhanti, ime",
  "anya-e0905n:1344_4": "kho bhante dasa adhammikā kalākaggāhā.",
  "anya-e0905n:1345": "Pucchā – kati āvuso dhammikā salākaggāhā.",
  "anya-e0905n:1346": "Vissajjanā – dasa bhante dhammikā salākaggāhā vuttavipariyāyena.",
  "anya-e0905n:1347": "Pucchā – pāpussannassa āvuso bhikkhussa tassa pāpiyasikā kammaṃ kātuṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1348_0": "Vissajjanā – rājagahe bhante upavāḷaṃ bhikkhuṃ ārabbha paññattaṃ, upavāḷo bhante",
  "anya-e0905n:1348_1": "bhikkhu saṅghamajjhe āpattiyā anuyuñjiyamāno avajānitvā paṭijānāti, paṭijānitvā avajānāti,",
  "anya-e0905n:1348_2": "aññenaññaṃ paṭicarati, sampajānamusā bhāsati, tasmiṃ bhante vatthusmiṃ paññattaṃ.",
  "anya-e0905n:1349": "Pucchā – kati āvuso dhammikāni tassapāpiyasikā kammassa karaṇāni.",
  "anya-e0905n:1350_0": "Vissajjanā – pañcimāni bhante dhammikāni tassapāpiyasikā kammassa karaṇāni. Asuci",
  "anya-e0905n:1350_1": "ca hoti, alajjī ca, sānuvādo ca, tassa saṅgho tassapāpiyasikā kammaṃ karoti dhammena",
  "anya-e0905n:1350_2": "samaggena, imāni kho bhante pañca dhammikāni tassa pāpiyasikā kammassa karaṇāni.",
  "anya-e0905n:1351": "Pucchā – tassa pāpiyasikākammakatena āvuso bhikkhunā katisu vattesu sammā vattitabbaṃ.",
  "anya-e0905n:1352_0": "Vissajjanā – tassa pāpiyasikākammakatena bhante bhikkhunā aṭṭhārasasu vattesu sammā",
  "anya-e0905n:1352_1": "vattitabbaṃ. Na upasampādetabbaṃ, na nissayo dātabbo, na sāmaṇero upaṭṭhāpetabbo,",
  "anya-e0905n:1352_2": "evamādīsu bhante aṭṭhārasasu vattesu sammā vattitabbaṃ.",
  "anya-e0905n:1353": "Pucchā – kati āvuso adhikaraṇāni samathehi vūpasametabbāni.",
  "anya-e0905n:1354_0": "Vissajjanā – cattārimāni bhante adhikaraṇāni samathehi vūpasametabbāni, vivādādhikaraṇaṃ",
  "anya-e0905n:1354_1": "anuvādādhikaraṇaṃ āpattādhikaraṇaṃ kiccādhikaraṇaṃ, imāni bhante cattāri adhikaraṇāni",
  "anya-e0905n:1354_2": "samathehi vūpasametabbāni.",
  "anya-e0905n:1355": "Pucchā – kiṃ āvuso vivādādhikaraṇassa mūlaṃ.",
  "anya-e0905n:1356_0": "Vissajjanā – cha bhante vivādamūlāni vivādādhikaraṇassa mūlaṃ, tīṇipi akusalamūlāni",
  "anya-e0905n:1356_1": "vivādādhikaraṇassa mūlaṃ, tīṇipi kusalamūlāni vivādādhikaraṇassa mūlaṃ, idaṃ bhante",
  "anya-e0905n:1356_2": "vivādādhikaraṇassa mūlaṃ.",
  "anya-e0905n:1357": "Pucchā – kiṃ panāvuso anuvādādhikaraṇassa mūlaṃ.",
  "anya-e0905n:1358_0": "Vissajjanā – cha bhante anuvādamūlāni anuvādādhikaraṇassa mūlaṃ, tīṇipi akusalamūlāni",
  "anya-e0905n:1358_1": "anuvādādhikaraṇassa mūlaṃ, tīṇipi kusalamūlāni anuvādādhikaraṇassa mūlaṃ, kāyopi",
  "anya-e0905n:1358_2": "anuvādādhikaraṇassa mūlaṃ, vācāpi anuvādādhikaraṇassa mūlaṃ, idaṃ kho bhante anuvādādhikaraṇassa mūlaṃ.",
  "anya-e0905n:1359": "Pucchā – kiṃ panāvuso āpattādhikaraṇassa mūlaṃ.",
  "anya-e0905n:1360_0": "Vissajjanā – cha bhante āpattisamuṭṭhānā āpattādhikaraṇassa mūlaṃ, atti bhante āpatti",
  "anya-e0905n:1360_1": "kāyato samuṭṭhāti na vācato na cittato, atthi bhante āpatti vācato samuṭṭhāti na",
  "anya-e0905n:1360_2": "kāyato na cittato, atthi bhante āpatti kāyato ca vācato ca samuṭṭhāti na cittato,",
  "anya-e0905n:1360_3": "atthi bhante āpatti kāyato ca cittato ca samuṭṭhāti na vācato, atthi bhante āpatti",
  "anya-e0905n:1360_4": "vācato ca cittato ca samuṭṭhāti na kāyato, atthi bhante āpatti kāyato ca vācato ca",
  "anya-e0905n:1360_5": "cittato ca samuṭṭhāti, imāni bhante cha āpatti samuṭṭhānāni āpattādhikaraṇassa mūlaṃ.",
  "anya-e0905n:1361": "Pucchā – kiṃ panāvuso kiccādhikaraṇassa mūlaṃ.",
  "anya-e0905n:1362": "Vissajjanā – kiccādhikaraṇassa bhante ekaṃ mūlaṃ saṅgho.",
  "anya-e0905n:1363": "Pucchā – samathaṃ āvuso pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1364": "Vissajjanā – samathaṃ bhante vissajjissaṃ, sanidānaṃ saniddesaṃ. Samukkaṭṭhapadānaṃ bhante dve āpattiyo.",
  "anya-e0905n:1365": "5. Khuddakavatthukkhandhaka",
  "anya-e0905n:1366": "Pucchā – nahāyantena āvuso bhikkhunā rukkhe vā thambhe vā kuṭṭe vā kāyaṃ ugghaṃsentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1367_0": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante",
  "anya-e0905n:1367_1": "bhikkhū nahāyamānā rukkhepi thambhepi kuṭṭepi kāyaṃ ugghaṃsesuṃ, tasmiṃ bhante vatthusmiṃ paññattaṃ.",
  "anya-e0905n:1368": "Pucchā – gandhabbahatthakena vā āvuso kuruvindakasuttiyā vā mallakena vā nahāyantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1369_0": "Vissajjanā – rājagahe bhante chabbaggiyeva bhikkhū ārabbha paññattaṃ, chabbaggiyā",
  "anya-e0905n:1369_1": "bhante bhikkhū gandhabbahatthakenapi kuruvindakasuttiyāpi mallakenapi nahāyiṃsu,",
  "anya-e0905n:1369_2": "tasmiṃ bhante vatthusmiṃ paññattaṃ.",
  "anya-e0905n:1370": "Pucchā – pāṇinā āvuso parikammaṃ kātuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1371": "Vissajjanā – rājagahe bhante sambahule bhikkhū ārabbha anuññātaṃ, sambahulā bhante bhikkhū piṭṭhiparikammaṃ kātuṃ kukkuccāyiṃsu, tasmiṃ bhante vatthusmiṃ anuññātaṃ.",
  "anya-e0905n:1372_0": "Pucchā – vallikaṃ vā āvuso pāmaṅgaṃ vā kaṇṭhasuttakaṃ vā kaṭisuttakaṃ vā ovaṭṭikaṃ",
  "anya-e0905n:1372_1": "vā kāyuraṃ vā hatthābharaṇaṃ vā aṅgulimuddikaṃ vā dhārentassa dukkaṭaṃ bhagavatā",
  "anya-e0905n:1372_2": "kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1373": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante bhikkhū vallikādīni dhāresuṃ, tasmiṃ bhante vatthusmiṃ paññattaṃ.",
  "anya-e0905n:1374": "Pucchā – dīghe āvuso kese dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1375": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante bhikkhū dīghe kese dhāresuṃ, tasmiṃ bhante vatthusmiṃ paññattaṃ.",
  "anya-e0905n:1376": "Pucchā – kocchenavā āvuso phaṇakenavā hatthaphaṇakenavā kese osaṇṭhentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1377": "Vissajjanā – rājagahe bhante chabbaggiyeva bhikkhū ārabbha paññattaṃ, chabbaggiyā bhante bhikkhū kocchādīhi kese osaṇṭhesuṃ, tasmiṃ bhante vatthusmiṃ paññattaṃ.",
  "anya-e0905n:1378": "Pucchā – ādāse vā āvuso udakapatte vā mukhanimittaṃ olokentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1379": "Vissajjanā – rājagahe bhante chabbaggiyeva bhikkhū ārabbha paññattaṃ, chabbaggiyā bhante bhikkhū ādāsepi udakapattepi mukhanimittaṃ olokesuṃ, tasmiṃ bhante vatthusmiṃ paññattaṃ.",
  "anya-e0905n:1380": "Pucchā – ābādhapaccayā panāvuso ādāse vā udakapatte vā mukhanimittaṃ oloketuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1381_0": "Vissajjanā – rājagahe bhante aññataraṃ bhikkhuṃ ārabbha anuññātaṃ, bhagavati bhante",
  "anya-e0905n:1381_1": "rājagahe viharati aññatarassa bhikkhuno mukhe vaṇo ahosi, so bhikkhū etadavoca “kīdiso",
  "anya-e0905n:1381_2": "me āvuso vaṇo”ti, bhikkhū evamāhaṃsu “ediso te āvuso vaṇo”ti, so na saddahati, tasmiṃ",
  "anya-e0905n:1381_3": "bhante vatthusmiṃ anuññātaṃ.",
  "anya-e0905n:1382": "Pucchā – mukhālepanādīni āvuso karontassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1383": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante bhikkhū mukhālepanādīni akaṃsu, tasmiṃ bhante vatthusmiṃ paññattaṃ.",
  "anya-e0905n:1384": "Pucchā – naccaṃ vā āvuso gītaṃ vā vāditaṃ vā dassanāya gacchantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1385": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante naccampi gītampi vāditampi dassanāya gacchiṃsu, tasmiṃ bhante vatthusmiṃ paññattaṃ.",
  "anya-e0905n:1386": "Pucchā – kathaṃ āvuso naccādīni passantassa āpatti hoti, kathaṃ pana anāpatti.",
  "anya-e0905n:1387_0": "Vissajjanā – naccaṃ vā bhante gītaṃ vā vāditaṃ vā dassanāya gacchati āpatti dukkaṭassa,",
  "anya-e0905n:1387_1": "yattha ṭhito passati vā suṇāti vā āpatti dukkaṭassa, dassanūpacāraṃ vijahitvā punappunaṃ",
  "anya-e0905n:1387_2": "passati āpatti dukkaṭassa, ārāme ṭhitassa passato anāpatti, vihārato pana vihāraṃ",
  "anya-e0905n:1387_3": "passissāmīti gacchato āpattiyeva, yattha ṭhito passati vā suṇāti vā āpatti dukkaṭassa,",
  "anya-e0905n:1387_4": "āsanasālāya nisinno passati anāpatti, passissāmīti vuṭṭhahitvā gacchati āpatti dukkaṭassa,",
  "anya-e0905n:1387_5": "yattha ṭhito passati vā suṇāti vā āpatti dukkaṭassa, patipathaṃ gacchanto passati",
  "anya-e0905n:1387_6": "anāpatti, gīvaṃ parivattetvā passato pana āpatti bhante.",
  "anya-e0905n:1388": "Pucchā – āyatakena āvuso gītassarena dhammaṃ gāyantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1389": "Vissajjanā – rājagahe bhante chabbaggiye bhikkhū ārabbha paññattaṃ, chabbaggiyā bhante bhikkhū āyatakena gītassarena dhammaṃ gāyiṃsu, tasmiṃ bhante vatthusmiṃ paññattaṃ.",
  "anya-e0905n:1390": "Pucchā – dārupattaṃ āvuso dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1391_0": "Vissajjanā – rājagahe bhante āyasmantaṃ piṇḍolabhāradvājaṃ ārabbha paññattaṃ, āyasmā",
  "anya-e0905n:1391_1": "bhante piṇḍolabhāradvājo chavassa dārupattassa kāraṇā gihīnaṃ uttarimanussadhammaṃ",
  "anya-e0905n:1391_2": "iddhipāṭihāriyaṃ dasseti, tasmiṃ bhante vatthusmiṃ paññattaṃ.",
  "anya-e0905n:1392": "Na ca bhikkhave dārupatto dhāretabbo, yo dhāreyya āpatti dukkaṭassa –",
  "anya-e0905n:1393": "Pucchā – bhagavatā āvuso uccāvace patte paṭikkhipitvā ayo patto bhūmipattoti imeyeva dve pattā kattha anuññātā, kaṃ ārabbha kismiṃ vatthusmiṃ anuññātā.",
  "anya-e0905n:1394": "Vissajjanā – rājagahe bhante chabbaggiye bhikkhū ārabbha anuññātā, chabbaggiyā bhante bhikkhū uccāvace patte dhāresuṃ sovaṇṇamayā rūpiyamayā, tasmiṃ bhante vatthusmiṃ anuññātā.",
  "anya-e0905n:1395": "Pucchā – sodakaṃ āvuso pattaṃ paṭisāmentassa ca otāpentassaca uṇhe pattaṃ nidahantassa ca dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1396_0": "Vissajjanā – rājagahe bhante sambahule bhikkhū ārabbha paññattaṃ, sambahulā bhante",
  "anya-e0905n:1396_1": "bhikkhū sodakaṃ pattaṃ paṭisāmesuṃ, otāpesuṃ, uṇhe pattaṃ nidahiṃsu, tasmiṃ bhante",
  "anya-e0905n:1396_2": "vatthusmiṃ paññattaṃ.",
  "anya-e0905n:1397": "Pucchā – chavasīsapattaṃ āvuso dhārentassa ca sabbapaṃsukūlikassa ca dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1398_0": "Vissajjanā – rājagahe bhante aññataraṃ bhikkhuṃ ārabbha paññattaṃ, aññataro bhante",
  "anya-e0905n:1398_1": "bhikkhu sabbapaṃsukūliko ahosi, so chavasīsassa pattaṃ dhāresi, aññatarā itthī passitvā",
  "anya-e0905n:1398_2": "bhītā vissaramakāsi “abhuṃ me pisāco vatāya”nti, tasmiṃ bhante vatthusmiṃ paññattaṃ.",
  "anya-e0905n:1399": "Pucchā – calakāni vā āvuso aṭṭhikāni vā ucchiṭṭhodakaṃ vā pattena nīharantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1400_0": "Vissajjanā – rājagahe bhante sambahule bhikkhū ārabbha paññattaṃ, sambahulā bhante",
  "anya-e0905n:1400_1": "bhikkhū calakānipi aṭṭhikānipi ucchiṭṭho dakampi pattena nīhariṃsu, tasmiṃ bhante",
  "anya-e0905n:1400_2": "vatthusmiṃ paññattaṃ.",
  "anya-e0905n:1401": "Pucchā – upāhanatthavikā āvuso bhagavatā kattha anuññātā, kaṃ ārabbha kismiṃ vatthusmiṃ anuññātā.",
  "anya-e0905n:1402_0": "Vissajjanā – antarā ca bhante rājagahaṃ antarā ca vesāliṃ aññataraṃ bhikkhuṃ ārabbha",
  "anya-e0905n:1402_1": "anuññātā, aññataro bhante bhikkhu upāhanāyo kāyabandhanena bandhitvā gāmaṃ piṇḍāya",
  "anya-e0905n:1402_2": "pāvisi, aññataro upāsako taṃ bhikkhuṃ abhivādento upāhanāyo sīsena ghaṭṭeti, so bhikkhu",
  "anya-e0905n:1402_3": "maṅku ahosi, tasmiṃ bhante vatthusmiṃ anuññātā.",
  "anya-e0905n:1403_0": "Pucchā – addhānamaggappaṭipannena āvuso parissāvanaṃ yāciyamānena na dadantassa ca",
  "anya-e0905n:1403_1": "appaṭissāvanakena addhānaṃ paṭipajjantassa ca dukkaṭaṃ bhagavatā kattha paññattaṃ,",
  "anya-e0905n:1403_2": "kaṃ ārabbha kismiṃ vatthusmiṃ paññattaṃ.",
  "anya-e0905n:1404_0": "Vissajjanā – antarā ca bhante rājagahaṃ antarā ca vesāliṃ aññataraṃ bhikkhuṃ ārabbha",
  "anya-e0905n:1404_1": "paññattaṃ, aññataro bhante bhikkhu parissāvanaṃ yāciyamāno na adāsi, tasmiṃ bhante",
  "anya-e0905n:1404_2": "vatthusmiṃ paññattaṃ.",
  "anya-e0905n:1405": "Pucchā – pupphābhikiṇṇe āvuso sayane sayantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1406": "Vissajjanā – vesāliyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū pupphābhikiṇṇesu sayanesu sayiṃsu, tasmiṃ bhante vatthusmiṃ paññattaṃ.",
  "anya-e0905n:1407_0": "Pucchā – ekabhājane vā āvuso bhuñjantānaṃ ekathālake vā pivantānaṃ ekattharaṇapāvuraṇānaṃ",
  "anya-e0905n:1407_1": "vā tuvaṭṭānaṃ dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1408_0": "Vissajjanā – vesāliyaṃ bhante chabbaggiyeva bhikkhū ārabbha paññattaṃ, chabbaggiyā",
  "anya-e0905n:1408_1": "bhante bhikkhū ekabhājanepi bhuñjiṃsu, ekathālakepi piviṃsu, ekamañcakepi tuvaṭṭesuṃ,",
  "anya-e0905n:1408_2": "ekattharaṇāpi tuvaṭṭesuṃ, ekapāvuraṇāpi tuvaṭṭesuṃ, ekattharaṇapāvuraṇāpi, tasmiṃ",
  "anya-e0905n:1408_3": "bhante vatthusmiṃ paññattaṃ.",
  "anya-e0905n:1409": "Pucchā – cāmaribījaniṃ āvuso paṭikkhipitvā tisso bījaniyo bhagavatā kattha anuññātā, kismiñca vatthusmiṃ anuññātā.",
  "anya-e0905n:1410_0": "Vissajjanā – sāvatthiyaṃ bhante anuññātā, sāvatthiyaṃ bhante bhagavati viharati saṅghassa",
  "anya-e0905n:1410_1": "cāmaribījanī uppannā ahosi, bhagavato etamatthaṃ ārocesuṃ, tasmiṃ bhante vatthusmiṃ anuññātā.",
  "anya-e0905n:1411": "Na bhikkhave cāmaribījanī dhāretabbā, yo dhāreyya, āpatti dukkaṭassa. Anujānāmi bhikkhave tisso bījaniyo vākamayaṃ usīramayaṃ morapiñchā mayaṃ.",
  "anya-e0905n:1412": "Pucchā – dīghe āvuso nakhe dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1413": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante bhikkhu dīghe nakhe dhāresi, tasmiṃ bhante vatthusmiṃ paññattaṃ.",
  "anya-e0905n:1414": "Pucchā – kattarikāya āvuso kese chedāpentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1415": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū kattarikāya kese chindiṃsu, tasmiṃ bhante vatthusmiṃ paññattaṃ.",
  "anya-e0905n:1416": "Pucchā – dīghe āvuso nāsikālome dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1417": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante bhikkhū dīghāni nāsikālomāni dhāresuṃ, tasmiṃ bhante vatthusmiṃ paññattaṃ.",
  "anya-e0905n:1418": "Pucchā – uccāvacā āvuso kaṇṇamalaharaṇiyo paṭikkhipitvā dasa kaṇṇamalaharaṇiyo bhagavatā kattha anuññātā, kaṃ ārabbha kismiṃ vatthusmiṃ anuññātā.",
  "anya-e0905n:1419_0": "Vissajjanā – sāvatthiyaṃ bhante chabbaggiye bhikkhū ārabbha anuññātā, chabbaggiyā",
  "anya-e0905n:1419_1": "bhante bhikkhū uccāvacā kaṇṇamalaharaṇiyo dhāresuṃ sovaṇṇamayaṃ rūpiyamayaṃ, tasmiṃ",
  "anya-e0905n:1419_2": "bhante vatthusmiṃ anuññātā.",
  "anya-e0905n:1420": "Pucchā – saṅghāṭipallatthikāya nisīdantassa āvuso dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1421_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:1421_1": "bhante bhikkhū saṅghāṭipallatthikāya nisīdiṃsu, saṅghāṭiyā pattā lujjiṃsu, tasmiṃ",
  "anya-e0905n:1421_2": "bhante vatthusmiṃ paññattaṃ.",
  "anya-e0905n:1422": "Pucchā – akāyabandhanena āvuso gāmaṃ pavisantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1423": "Vissajjanā – sāvatthiyaṃ bhante aññataraṃ bhikkhuṃ ārabbha paññattaṃ, aññataro bhante bhikkhu akāyabandhano gāmaṃ piṇḍāya pāvisi, tasmiṃ bhante vatthusmiṃ paññattaṃ.",
  "anya-e0905n:1424": "Pucchā – gihinivatthaṃ āvuso nivāsentassa ca, gihipārutaṃ pārupantassa ca, saṃvelliyaṃ nivāsentassa ca dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1425_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:1425_1": "bhante bhikkhū gihinivatthaṃ nivāsiṃsu, gihipārutampi pārupiṃsu, saṃvelliyampi nivāsiṃsu,",
  "anya-e0905n:1425_2": "tasmiṃ bhante vatthusmiṃ paññattaṃ.",
  "anya-e0905n:1426": "Pucchā – ubhato kājaṃ āvuso dhārentassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1427": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū ubhato kājaṃ dhāresuṃ, tasmiṃ bhante vatthusmiṃ paññattaṃ.",
  "anya-e0905n:1428": "Pucchā – lokāyataṃ āvuso pariyāpuṇantassa ca vācentassa ca dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1429": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū lokāyataṃ pariyāpuṇiṃsupi vācesumpi, tasmiṃ bhante vatthusmiṃ paññattaṃ.",
  "anya-e0905n:1430": "Pucchā – tiracchānavijjaṃ āvuso pariyāpuṇantassa ca vācentassa ca dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1431": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā bhante bhikkhū tiracchānavijjaṃ pariyāpuṇiṃsupi vācesumpi, tasmiṃ bhante vatthusmiṃ paññattaṃ.",
  "anya-e0905n:1432": "Pucchā – khipite āvuso “jīvā”tivadantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1433_0": "Vissajjanā – sāvatthiyaṃ bhante sambahule bhikkhū ārabbha paññattaṃ, bhagavā bhante",
  "anya-e0905n:1433_1": "mahatiyā parisāya parivuto dhammaṃ desento khipi, bhikkhū “jīvatu bhante bhagavā,",
  "anya-e0905n:1433_2": "jīvatu sugatoti” uccāsaddaṃ mahāsaddaṃ akaṃsu, tena saddena dhammakathā antarā ahosi,",
  "anya-e0905n:1433_3": "tasmiṃ bhante vatthusmiṃ paññattaṃ.",
  "anya-e0905n:1434": "Pucchā – ārāme āvuso passāvavaccānaṃ tahaṃ tahaṃ karaṇaṃ paṭikkhipitvā ekamantaṃ kātuṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1435_0": "Vissajjanā – sāvatthiyaṃ bhante sambahule bhikkhū ārabbha paññattaṃ, sambahulā bhante",
  "anya-e0905n:1435_1": "bhikkhū ārāme tahaṃ tahaṃ passāvaṃ akaṃsu, tahaṃ tahaṃ vaccaṃ akaṃsu, ārāmo dussi,",
  "anya-e0905n:1435_2": "tasmiṃ bhante vatthusmiṃ paññattaṃ.",
  "anya-e0905n:1436": "Khuddakavatthukkhandhaka",
  "anya-e0905n:1437": "Pucchā – khuddakavatthuṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1438": "Vissajjanā – khuddakaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante tisso āpattiyo.",
  "anya-e0905n:1439": "6. Senāsanakkhandhaka",
  "anya-e0905n:1440": "Pucchā – pañca āvuso leṇāni bhagavatā kattha anuññātāni, kaṃ ārabbha kismiṃ vatthusmiṃ anuññātāni.",
  "anya-e0905n:1441_0": "Vissajjanā – rājagahe bhante sambahule bhikkhū ārabbha anuññātāni, sambahulā bhante",
  "anya-e0905n:1441_1": "bhikkhū bhagavantaṃ upasaṅkamitvā etadavocuṃ “rājagahako bhante seṭṭhī vihāre kārāpetukāmo,",
  "anya-e0905n:1441_2": "kathaṃ nu kho bhante paṭipajjitabba”nti, tasmiṃ bhante vatthusmiṃ anuññātāni.",
  "anya-e0905n:1442": "Pucchā – kathaṃ āvuso vihārā paṭhamaṃ uppannā, kathañca te patiṭṭhāpi tā.",
  "anya-e0905n:1443": "Vissajjanā – ekāheneva bhante rājagahakena seṭṭhinā chaṭṭhivihārā patiṭṭhāpitā, te idha bhante saṭṭhivihārā buddhappamukhassa āgatānāgatassa cātuddisassa saṅghassa patiṭṭhāpitā.",
  "anya-e0905n:1444": "Pucchā – vihāre āvuso paṭibhānakammaṃ paṭikkhipitvā mālākammādīni bhagavatā kattha anuññātāni, kaṃ ārabbha kismiṃ vatthusmiṃ anuññātāni.",
  "anya-e0905n:1445_0": "Vissajjanā – rājagahe bhante chabbaggiye bhikkhū ārabbha anuññātāni. Chabbaggiyā",
  "anya-e0905n:1445_1": "bhante bhikkhū vihāre paṭibhānacittaṃ kārāpesuṃ itthirūpakaṃ purisarūpakaṃ, tasmiṃ",
  "anya-e0905n:1445_2": "bhante vatthusmiṃ anuññātāni.",
  "anya-e0905n:1446_0": "Pucchā – yathāvuḍḍhaṃ āvuso abhivādanādīni ca aggāsanādīni ca anujānitvā saṅghikaṃ",
  "anya-e0905n:1446_1": "yathāvuḍḍhaṃ paṭibāhantassa dukkaṭaṃ bhagavatā kattha paññattaṃ, kaṃ ārabbha kismiṃ",
  "anya-e0905n:1446_2": "vatthusmiṃ paññattaṃ.",
  "anya-e0905n:1447_0": "Vissajjanā – antarā ca bhante vesāliṃ antarā ca sāvatthiṃ chabbaggiyānaṃ bhikkhūnaṃ",
  "anya-e0905n:1447_1": "antevāsike bhikkhū ārabbha paññattaṃ, chabbaggiyānaṃ bhante bhikkhūnaṃ antevāsikā",
  "anya-e0905n:1447_2": "bhikkhū buddhappamukhassa saṅghassa purato purato gantvā vihāre paṭiggahesuṃ, seyyāyo",
  "anya-e0905n:1447_3": "paṭiggahesuṃ “idaṃ amhākaṃ upajjhāyānaṃ bhavissati, idaṃ amhākaṃ ācariyānaṃ bhavissati,",
  "anya-e0905n:1447_4": "idaṃ amhākaṃ bhavissatī”ti, tasmiṃ bhante vatthusmiṃ paññattaṃ.",
  "anya-e0905n:1448": "Pucchā – ekena āvuso dve paṭibāhantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1449": "Vissajjanā – sāvatthiyaṃ bhante āyasmantaṃ upanandaṃ sakyaputtaṃ ārabbha paññattaṃ, āyasmā bhante upanando sakyaputto eko dve paṭibāhi, tasmiṃ bhante vatthusmiṃ paññattaṃ.",
  "anya-e0905n:1450_0": "Pucchā – navakena āvuso uddisantena samake vā āsane nisīdituṃ uccatare vā dhammagāravena,",
  "anya-e0905n:1450_1": "therena pana bhikkhunā uddisāpentena samake vā āsane nisīdituṃ nīcatare vā dhammagāravena",
  "anya-e0905n:1450_2": "bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1451_0": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulā bhante",
  "anya-e0905n:1451_1": "bhikkhū āyasmato upālissa santike vinayaṃ pariyāpuṇiṃsu, āyasmā bhante upāli ṭhitakova",
  "anya-e0905n:1451_2": "uddisati therānaṃ bhikkhūnaṃ gāravena, tattha bhante therā ceva bhikkhū kilamiṃsu",
  "anya-e0905n:1451_3": "āyasmā ca upāli kilami, tasmiṃ bhante vatthusmiṃ anuññātaṃ.",
  "anya-e0905n:1452": "Pucchā – tivassantarena āvuso saha nisīdituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1453_0": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulānaṃ",
  "anya-e0905n:1453_1": "bhante bhikkhūnaṃ etadahosi “kittāvatānu kho samānāsaniko hotī”ti, tasmiṃ bhante",
  "anya-e0905n:1453_2": "vatthusmiṃ anuññātaṃ.",
  "anya-e0905n:1454": "Pucchā – mañce ca āvuso pīṭhe ca dvinnaṃyeva nisīdituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1455_0": "Vissajjanā – sāvatthiyaṃ bhante sambahule samānāsanike ārabbha paññattaṃ, sambahulā",
  "anya-e0905n:1455_1": "bhante bhikkhū samānāsanikā mañce nisīditvā mañcaṃ bhindiṃsu, pīṭhe nisīditvā pīṭhaṃ",
  "anya-e0905n:1455_2": "bhindiṃsu, tasmiṃ bhante vatthusmiṃ anuññātaṃ.",
  "anya-e0905n:1456": "Pucchā – dīghāsane panāvuso asamānāsanikehipi nisīdituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1457_0": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulā bhante",
  "anya-e0905n:1457_1": "bhikkhū dīghāsane asamānāsanikehi saha nisīdituṃ kukkuccāyiṃsu, tasmiṃ bhante vatthusmiṃ anuññātaṃ.",
  "anya-e0905n:1458": "Pucchā – pañca āvuso avissajjiyāni bhagavatā kattha paññattāni, kaṃ ārabbha kismiṃ vatthusmiṃ paññattāni.",
  "anya-e0905n:1459": "Vissajjanā – sāvatthiyaṃ bhante sambahule bhikkhū ārabbha paññattāni, sambahulā bhante bhikkhū saṅghikaṃ senāsanaṃ vissajjesuṃ, tasmiṃ bhante vatthusmiṃ paññattaṃ.",
  "anya-e0905n:1460": "Pucchā – pañca āvuso avebhaṅgiyāni bhagavatā kattha paññattāni, kaṃ ārabbha kismiṃ vatthusmiṃ paññattāni.",
  "anya-e0905n:1461": "Vissajjanā – kīṭāgirismiṃ bhante assajipunabbasuke bhikkhū ārabbha paññattāni, assajipunabbasukā bhante bhikkhū saṅghikaṃ senāsanaṃ vibhajiṃsu, tasmiṃ bhante vatthusmiṃ paññattāni.",
  "anya-e0905n:1462": "Pucchā – aññatra paribhogaṃ āvuso aññatra paribhuñjantassa dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1463_0": "Vissajjanā – āḷaviyaṃ bhante sambahule bhikkhū ārabbha paññattaṃ, sambahulā bhante",
  "anya-e0905n:1463_1": "bhikkhū aññatarassa upāsakassa vihāraparibhogaṃ senāsanaṃ aññatra paribhuñjiṃsu,",
  "anya-e0905n:1463_2": "tasmiṃ bhante vatthusmiṃ paññattaṃ.",
  "anya-e0905n:1464_0": "Pucchā – adhotehi ca āvuso allehi ca pādehi senāsanaṃ akkamantassa ca saupāhanena",
  "anya-e0905n:1464_1": "senāsanaṃ akkamantassa ca dukkaṭaṃ bhagavatā kattha paññattaṃ, kaṃ ārabbha kismiṃ",
  "anya-e0905n:1464_2": "vatthusmiṃ paññattaṃ.",
  "anya-e0905n:1465_0": "Vissajjanā – āḷaviyaṃ bhante sambahule bhikkhū ārabbha paññattaṃ, sambahulā bhante",
  "anya-e0905n:1465_1": "bhikkhū adhotehi pādehi senāsanaṃ akkamiṃsu, allehi ca pādehi senāsanaṃ akkamiṃsu,",
  "anya-e0905n:1465_2": "saupāhanāpi senāsanaṃ akkamiṃsu, senāsanaṃ dussi, tasmiṃ bhante vatthusmiṃ paññattaṃ.",
  "anya-e0905n:1466": "Pucchā – parikammakatāya āvuso bhūmiyā niṭṭhubhantassa ca parikammakataṃ bhittiṃ apassayantassa ca dukkaṭaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1467_0": "Vissajjanā – āḷaviyaṃ bhante sambahuleva bhikkhū ārabbha paññattaṃ, sambahulā bhante",
  "anya-e0905n:1467_1": "bhikkhū parikammakatāya bhūmiyā niṭṭhubhiṃsu, parikammakataṃ bhittiṃ apassayiṃsu,",
  "anya-e0905n:1467_2": "tasmiṃ bhante vatthusmiṃ paññattaṃ.",
  "anya-e0905n:1468": "Pucchā – senāsanakkhandhakaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1469": "Vissajjanā – senāsanakkhandhakaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante tisso āpattiyo.",
  "anya-e0905n:1470": "7. Saṅghatedakakkhandhaka",
  "anya-e0905n:1471": "Pucchā – kathaṃ āvuso channaṃ sakyakumārānaṃ saha upālikappakena pabbajjā ahosi, kathañca nesaṃ viseso udapādi.",
  "anya-e0905n:1472_0": "Vissajjanā – bhagavā bhante upāliṃ kappakaṃ paṭhamaṃ pabbājesi, pacchā te sakyakumāre,",
  "anya-e0905n:1472_1": "atha bhante āyasmā bhaddiyo teneva antaravassena tisso vijjā sacchākāsi, āyasmā anuruddho",
  "anya-e0905n:1472_2": "dibbacakkhuṃ uppādesi, āyasmā ānando sotāpattiphalaṃ sacchākāsi, devadatto pothujjanikaṃ",
  "anya-e0905n:1472_3": "iddhiṃ abhinipphādesi. Evaṃ kho bhante channaṃ sakyakumārānaṃ upālikappakena saha",
  "anya-e0905n:1472_4": "pabbajjā ahosi, evañca pana bhante tesaṃ visesādhigamo ahosi.",
  "anya-e0905n:1473": "Pakāsanīya",
  "anya-e0905n:1474": "Pucchā – pakāsanīyakammaṃ āvuso kātuṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1475_0": "Vissajjanā – rājagahe bhante devadattaṃ ārabbha paññattaṃ, devadatto bhante “sarājikāya",
  "anya-e0905n:1475_1": "maṃ bhagavā parisāya kheḷāsakavādena apasādeti, sāriputtamoggallāneva ukkaṃsatī”ti",
  "anya-e0905n:1475_2": "kupito anattamano bhagavati āghātaṃ bandhi, tasmiṃ bhante vatthusmiṃ paññattaṃ.",
  "anya-e0905n:1476": "Pakāsanīya",
  "anya-e0905n:1477": "Pucchā – devadattassa āvuso pakāsanīyakammaṃ kārāpetvā kathaṃ bhagavā pakāsetuṃ āṇāpesi.",
  "anya-e0905n:1478_0": "Vissajjanā – bhagavā bhante devadattassa pakāsanīyakammaṃ kātuṃ paññapetvā āyasmantaṃ",
  "anya-e0905n:1478_1": "sāriputtaṃ āmantesi “tena hi tvaṃ sāriputta devadattaṃ rājagahe pakāsehī”ti, evaṃ",
  "anya-e0905n:1478_2": "kho bhante devadattassa pakāsanīyakammaṃ katvā devadattaṃ rājagahe pakāsetuṃ bhagavā āṇāpesi.",
  "anya-e0905n:1479": "Devadatta",
  "anya-e0905n:1480": "Pucchā – kathaṃ āvuso devadattena duṭṭhacittena vadhakacittena tathā gatassa ruhiraṃ uppādetvā paṭhamaṃ ānantariyaṃ kammaṃ upacitaṃ.",
  "anya-e0905n:1481_0": "Vissajjanā – bhagavā bhante gijjhakūṭassa pabbatassa chāyāyaṃ caṅkami, atha bhante",
  "anya-e0905n:1481_1": "devadatto gijjhakūṭaṃ pabbataṃ āruhitvā mahatiṃ silaṃ pavijjhi “imāya samaṇaṃ gotamaṃ",
  "anya-e0905n:1481_2": "jīvitā voropessāmī”ti, atha kho bhante dve pabbatakūṭāni samāgantvā taṃ silaṃ sampaṭicchiṃsu,",
  "anya-e0905n:1481_3": "tato papatikā uppatitvā bhagavato pāde ruhiraṃ uppādesi. Evaṃ kho bhante devadattena",
  "anya-e0905n:1481_4": "duṭṭhena vadhakacittena tathāgatassa ruhiraṃ uppādetvā paṭhamaṃ ānantariyakammaṃ upacitaṃ.",
  "anya-e0905n:1482": "Pucchā – kulesu āvuso tikabhojanaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1483": "Vissajjanā – rājagahe bhante devadattaṃ ārabbha paññattaṃ, devadatto bhante parihīnalābhasakkāro sapariso kulesu viññāpetvā viññāpetvā bhuñji, tasmiṃ bhante vatthusmiṃ paññattaṃ.",
  "anya-e0905n:1484": "Pucchā – alaṃ devadatta, mā te rucci saṅghabhedo, garuko kho devadatta saṅghabhedotiādiko āvuso ovādo bhagavatā kattha dinno, kismiṃ vatthusmiṃ dinno.",
  "anya-e0905n:1485": "Vissajjanā – rājagahe bhante devadattaṃ ārabbha dinno, devadatto bhante saṅghabhedāya parakkami cakkabhedāya, tasmiṃ bhante vatthusmiṃ dinno.",
  "anya-e0905n:1486": "Alaṃ devadatta, mā te rucci saṅghabhedo, garuko kho devadatta saṅghabhedo –",
  "anya-e0905n:1487_0": "Pucchā – “sukaraṃ sādhunā sādhuṃ, sādhuṃ pāpena dukkaraṃ. Pāpaṃ pāpena sukaraṃ, pāpamariyehi",
  "anya-e0905n:1487_1": "dukkara”nti- āvuso idaṃ udānaṃ bhagavatā kattha udānitaṃ, kaṃ ārabbha kismiṃ vatthusmiṃ udānitaṃ.",
  "anya-e0905n:1488_0": "Vissajjanā – rājagahe bhante devadattaṃyeva ārabbha udānitaṃ, āyasmā bhante ānando",
  "anya-e0905n:1488_1": "pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi, atha kho bhante",
  "anya-e0905n:1488_2": "devadatto yenāyasmā ānando tenupasaṅkami, upasaṅkamitvā āyasmantaṃ ānandaṃ etadavoca",
  "anya-e0905n:1488_3": "“ajjatagge dānāhaṃ āvuso ānanda aññatreva bhagavatā aññatreva bhikkhusaṅghā uposathaṃ",
  "anya-e0905n:1488_4": "karissāmi saṅghakammaṃ karissāmī”ti, tasmiṃ bhante vatthusmiṃ udānitaṃ.",
  "anya-e0905n:1489": "Sukaraṃ sādhunā sādhuṃ, sādhuṃ pāpena dukkaraṃ;",
  "anya-e0905n:1490": "Pāpaṃ pāpena sukaraṃ, pāpamariyehi dukkaraṃ.",
  "anya-e0905n:1491": "Pucchā – bhedānuvattakānaṃ āvuso bhikkhūnaṃ thullaccayaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1492_0": "Vissajjanā – rājagahe bhante sambahule bhikkhū ārabbha paññattaṃ, āyasmā bhante sāriputto",
  "anya-e0905n:1492_1": "bhagavantaṃ upasaṅkamitvā etadavoca “sādhu bhante bhedānuvattakā bhikkhū puna upasampajjeyyu”nti,",
  "anya-e0905n:1492_2": "tasmiṃ bhante vatthusmiṃ paññattaṃ.",
  "anya-e0905n:1493": "“Sādhu bhante bhedānuvattakā bhikkhū puna upasampajjeyyu”nti –",
  "anya-e0905n:1494": "Pucchā – kittāvatā nu kho āvuso saṅgharāji hoti no ca saṅghabhedo, kittāvatā ca pana saṅgharāji ceva hoti saṅghabhedo ca.",
  "anya-e0905n:1495_0": "Vissajjanā – ekato bhante eko hoti, ekato dve catuttho anussāveti, salākaṃ gāheti",
  "anya-e0905n:1495_1": "“ayaṃ dhammo ayaṃ vinayo idaṃ satthusāsanaṃ imaṃ gaṇhatha imaṃ rocethāti”, eteneva",
  "anya-e0905n:1495_2": "bhante nayena catunnaṃ vā pañcannaṃ vā channaṃ vā sattannaṃ vā aṭṭhannaṃ vā saṅgharāji",
  "anya-e0905n:1495_3": "hoti, no ca saṅghabhedo, ekato bhante cattāro honti, ekato cattāro, navamo anussāveti,",
  "anya-e0905n:1495_4": "salākaṃ gāheti “ayaṃ dhammo ayaṃ vinayo idaṃ satthusāsanaṃ imaṃ gaṇhatha imaṃ rocethā”ti,",
  "anya-e0905n:1495_5": "evaṃ kho bhante saṅgharāji ceva hoti saṅghabhedo ca. Evaṃ kho bhante saṅgharāji hoti,",
  "anya-e0905n:1495_6": "no ca saṅghabhedo, evañca pana bhante saṅgharāji ceva hoti saṅghabhedo ca.",
  "anya-e0905n:1496": "Pucchā – kittāvatā nu kho āvuso saṅgho bhinno hoti.",
  "anya-e0905n:1497_0": "Vissajjanā – idha bhante bhikkhū adhammādiṃ dhammādīnīti dīpenti, te imehi aṭṭhārasahi",
  "anya-e0905n:1497_1": "vatthūhi apakassanti, avapakassanti, āveniṃ uposathaṃ karonti, āveniṃ pavāraṇaṃ karonti,",
  "anya-e0905n:1497_2": "āveniṃ saṅghakammaṃ karonti, evaṃ kho bhante saṅgho bhinno hoti.",
  "anya-e0905n:1498": "Pucchā – kittāvatā nu kho āvuso saṅgho samaggo hoti.",
  "anya-e0905n:1499_0": "Vissajjanā – idha bhante bhikkhū adhammaṃ adhammoti dīpenti, dhammaṃ dhammoti dīpenti,",
  "anya-e0905n:1499_1": "avinayaṃ avinayoti dīpenti…pe… duṭṭhullaṃ āpattiṃ duṭṭhullā āpattīti dīpenti, aduṭṭhullaṃ",
  "anya-e0905n:1499_2": "āpattiṃ aduṭṭhullā āpattīti dīpenti, te imehi aṭṭhārasahi vatthūhi na apakassanti,",
  "anya-e0905n:1499_3": "na avapakassanti, na āveniṃ uposathaṃ karonti, na āveniṃ pavāraṇaṃ karonti, na āveniṃ",
  "anya-e0905n:1499_4": "saṅghakammaṃ karonti, ettāvatā kho bhante saṅgho samaggo hoti.",
  "anya-e0905n:1500": "Pucchā – samaggaṃ āvuso saṅghaṃ bhinditvā kiṃ so pasavati.",
  "anya-e0905n:1501": "Vissajjanā – samaggaṃ kho bhante saṅghaṃ bhinditvā kappaṭṭhitikaṃ kibbisaṃ pasavati, kappaṃ nirayamhi paccati.",
  "anya-e0905n:1502": "Pucchā – bhinnaṃ kho āvuso saṅghaṃ samaggaṃ katvā kiṃ so pasavati.",
  "anya-e0905n:1503": "Vissajjanā – bhinnaṃ kho bhante saṅghaṃ samaggaṃ katvā brahmaṃ puññaṃ pasavati, kappaṃ saggamhi modati.",
  "anya-e0905n:1504": "Pucchā – saṅghabhedaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1505": "Vissajjanā – saṅghabhedaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante dve āpattiyo.",
  "anya-e0905n:1506": "8. Vattakkhandhaka",
  "anya-e0905n:1507": "Pucchā – āgantukānaṃ āvuso bhikkhūnaṃ vattaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1508_0": "Vissajjanā – sāvatthiyaṃ bhante sambahule āgantuke bhikkhū ārabbha paññattaṃ, āgantukā",
  "anya-e0905n:1508_1": "bhante bhikkhū saupāhanāpi ārāmaṃ pavisiṃsu, chattapaggahitāpi ārāmaṃ pavisiṃsu,",
  "anya-e0905n:1508_2": "oguṇṭhitāpi ārāmaṃ pavisiṃsu, sīsepi cīvaraṃ karitvā ārāmaṃ pavisiṃsu, pānīyenapi",
  "anya-e0905n:1508_3": "pāde doviṃsu, vuḍḍhatarepi āvāsike bhikkhū nābhivādesuṃ, napi senāsanaṃ pucchiṃsu,",
  "anya-e0905n:1508_4": "tasmiṃ bhante vatthusmiṃ “tena hi bhikkhave āgantukānaṃ bhikkhūnaṃ vattaṃ paññapessāmi,",
  "anya-e0905n:1508_5": "yathā āgantukehi bhikkhūhi sammā vattitabbaṃ, āgantukena bhikkhave bhikkhunā idāni",
  "anya-e0905n:1508_6": "ārāmaṃ pavisissāmīti upāhanā omuñcitvā nīcaṃ katvā papphoṭetvā gahetvā chattaṃ apanāmetvā",
  "anya-e0905n:1508_7": "sīsaṃ vivaritvā sīse cīvaraṃ khandhe katvā sādhukaṃ ataramānena ārāmo pavisitabbo”",
  "anya-e0905n:1508_8": "evamādinā bhante āgantukānaṃ bhikkhūnaṃ vattaṃ paññattaṃ.",
  "anya-e0905n:1509": "Pucchā – āvāsikānaṃ āvuso bhikkhūnaṃ vattaṃ bhagavatā kattha kaṃ ārabbha kismiṃ vatthusmiṃ paññattaṃ, kathañca pana paññattaṃ.",
  "anya-e0905n:1510_0": "Vissajjanā – sāvatthiyaṃ bhante sambahule āvāsike bhikkhū ārabbha paññattaṃ, sambahulā",
  "anya-e0905n:1510_1": "bhante āvāsikā bhikkhū āgantuke bhikkhū disvā neva āsanaṃ paññapesuṃ, na pādodakaṃ",
  "anya-e0905n:1510_2": "pādapīṭhaṃ pādakathalikaṃ upanikkhipiṃsu, na paccuggantvā pattacīvaraṃ paṭiggahesuṃ,",
  "anya-e0905n:1510_3": "na senāsanaṃ paññapesuṃ, tasmiṃ bhante vatthusmiṃ paññattaṃ, tasmiṃ bhante vatthusmiṃ –",
  "anya-e0905n:1511_0": "“Āvāsikena bhikkhave bhikkhunā āgantukaṃ bhikkhuṃ vuḍḍhataraṃ disvā āsanaṃ paññapetabbaṃ,",
  "anya-e0905n:1511_1": "pādodakaṃ pādapīṭhaṃ pādakathalikaṃ upanikkhipitabbaṃ, paccuggantvā pattacīvaraṃ",
  "anya-e0905n:1511_2": "paṭiggahetabbaṃ pānīyena pucchitabbo” evamādinā bhante āvāsikānaṃ bhikkhūnaṃ vattaṃ",
  "anya-e0905n:1511_3": "bhagavatā paññattaṃ.",
  "anya-e0905n:1512": "Pucchā – gamikānaṃ āvuso bhikkhūnaṃ vattaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ, kathañcapana paññattaṃ.",
  "anya-e0905n:1513_0": "Vissajjanā – sāvatthiyaṃ bhante sambahule gamike bhikkhū ārabbha paññattaṃ, sambahulā",
  "anya-e0905n:1513_1": "bhante gamikā bhikkhū dārubhaṇḍaṃ mattikābhaṇḍaṃ appaṭisāmetvā dvāravātapānaṃ vivaritvā",
  "anya-e0905n:1513_2": "senāsanaṃ anāpucchā pakkamiṃsu, tasmiṃ bhante vatthusmiṃ “gamikena bhikkhave bhikkhunā",
  "anya-e0905n:1513_3": "dārubhaṇḍaṃ paṭisāmetvā dvāravātapānaṃ thaketvā senāsanaṃ āpucchā pakkamitabbaṃ”",
  "anya-e0905n:1513_4": "evamādinā bhante ākārena bhagavatā gamikānaṃ bhikkhūnaṃ vattaṃ paññattaṃ.",
  "anya-e0905n:1514": "Pucchā – bhattagge āvuso anumodituṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1515": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulā bhante bhikkhū bhattagge nānumodiṃsu, tasmiṃ bhante vatthusmiṃ anuññātaṃ.",
  "anya-e0905n:1516": "Pucchā – bhikkhūnaṃ āvuso bhattaggavattaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1517_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:1517_1": "bhante bhikkhū dunnivatthā duppārutā anākappasampannā bhattaggaṃ gacchiṃsu, tasmiṃ",
  "anya-e0905n:1517_2": "bhante vatthusmiṃ “sace ārāme kālo ārocito hoti, timaṇḍalaṃ paṭicchādentena parimaṇḍalaṃ",
  "anya-e0905n:1517_3": "nivāsetvā kāyabandhanaṃ bandhitvā saguṇaṃ katvā saṅghāṭiyo pārupitvā gaṇṭhikaṃ paṭimuñcitvā",
  "anya-e0905n:1517_4": "dhovitvā pattaṃ gahetvā sādhukaṃ ataramānena gāmo pavisitabbo”ti evamādinā bhante",
  "anya-e0905n:1517_5": "bhattaggavattaṃ paññattaṃ.",
  "anya-e0905n:1518": "Pucchā – bhikkhūnaṃ āvuso senāsanavattaṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ, kathañca taṃ paññattaṃ.",
  "anya-e0905n:1519_0": "Vissajjanā – sāvatthiyaṃ bhante chabbaggiye bhikkhū ārabbha paññattaṃ, chabbaggiyā",
  "anya-e0905n:1519_1": "bhante bhikkhū bhikkhūsu ajjhokāse cīvaraṃ karontesu paṭivāte aṅgaṇe senāsanaṃ papphoṭesuṃ,",
  "anya-e0905n:1519_2": "tasmiṃ bhante vatthusmiṃ “yasmiṃ vihāre viharati, sace so vihāro uklāpo hoti, sace",
  "anya-e0905n:1519_3": "ussahati sodhetabbo”ti evamādinā bhante bhikkhūnaṃ senāsanavattaṃ bhagavatā paññattaṃ.",
  "anya-e0905n:1520": "Pucchā – samācāraṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1521": "Vissajjanā – samācāraṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1522": "9. Pātimokkhaṭṭhapanakkhandhaka",
  "anya-e0905n:1523": "Pucchā – sāpattikena āvuso pātimokkhaṃ suṇantassa pātimokkhaṃ ṭhapetuṃ bhagavatā kattha paññattaṃ, kaṃ ārabbha kismiṃ vatthusmiṃ paññattaṃ.",
  "anya-e0905n:1524_0": "Vissajjanā – sāvatthiyaṃ bhante aññataraṃ puggalaṃ dussīlaṃ pāpadhammaṃ ārabbha paññattaṃ,",
  "anya-e0905n:1524_1": "aññataro bhante puggalo dussīlo pāpadhammo tadahuposathe saṅghamajjhe nisinno ahosi,",
  "anya-e0905n:1524_2": "tasmiṃ bhante vatthusmiṃ paññattaṃ.",
  "anya-e0905n:1525": "Pucchā – ṭhapanaṃ āvuso pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1526": "Vissajjanā – ṭhapanaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante ekā āpatti.",
  "anya-e0905n:1527": "10. Bhikkhunikkhandhaka",
  "anya-e0905n:1528": "Pucchā – aṭṭhahi āvuso garudhammehi upasampadā bhagavatā kattha anuññātā, kassa anuññātā, kismiñca vatthusmiṃ anuññātā.",
  "anya-e0905n:1529_0": "Vissajjanā – vesāliyaṃ bhante mahāpajāpatiyā gotamiyā anuññātā, mahāpajāpati bhante",
  "anya-e0905n:1529_1": "gotamī sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake",
  "anya-e0905n:1529_2": "aṭṭhāsi, atha kho bhante āyasmā ānando mahāpajāpatiṃ gotamiṃ taṃ kāraṇaṃ pucchitvā",
  "anya-e0905n:1529_3": "bhagavantaṃ catukkhattuṃ yāci mātugāmassa tathāgatappavedite dhammavinaye āgārasmā",
  "anya-e0905n:1529_4": "anāgāriyaṃ pabbajjaṃ, tasmiṃ bhante vatthusmiṃ anuññātā.",
  "anya-e0905n:1530": "Pucchā – bhikkhūhi āvuso bhikkhuniyo upasampādetuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1531_0": "Vissajjanā – vesāliyaṃ bhante mahāpajāpatiṃ gotamiṃ ārabbha anuññātaṃ, mahāpajāpati",
  "anya-e0905n:1531_1": "bhante gotamī bhagavantaṃ etadavoca “kathāhaṃ bhante imāsu sākiyānīsu paṭipajjāmī”ti,",
  "anya-e0905n:1531_2": "tasmiṃ bhante vatthusmiṃ anuññātaṃ.",
  "anya-e0905n:1532": "Pucchā – ekato upasampannāya āvuso bhikkhunisaṅghe visuddhāya bhikkhusaṅghe upasampādetuṃ bhagavatā kattha anuññātaṃ, kaṃ ārabbha kismiṃ vatthusmiṃ anuññātaṃ.",
  "anya-e0905n:1533_0": "Vissajjanā – sāvatthiyaṃ bhante sambahule bhikkhū ārabbha anuññātaṃ, sambahulā bhante",
  "anya-e0905n:1533_1": "bhikkhū bhikkhunīnaṃ antarāyike dhamme pucchiṃsu, upasampadāpekkhāyo vitthāyiṃsu,",
  "anya-e0905n:1533_2": "maṅkū ahesuṃ, na sakkhiṃsu vissajjetuṃ, tasmiṃ bhante vatthusmiṃ anuññātaṃ.",
  "anya-e0905n:1534": "Pucchā – bhikkhunikkhandhakaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1535": "Vissajjanā – bhikkhunikkhandhakaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante dve āpattiyo.",
  "anya-e0905n:1536": "11. Pañcasatikakkhandhaka",
  "anya-e0905n:1537": "Paṭhama saṃgāyanā",
  "anya-e0905n:1538": "Pucchā – pañcasatikaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1539": "Vissajjanā – pañcasatikaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante na katamā āpatti.",
  "anya-e0905n:1540": "12. Sattasatikakkhandhaka",
  "anya-e0905n:1541": "Dutiya saṃgāyanā",
  "anya-e0905n:1542": "Pucchā – sattasatikaṃ pucchissaṃ, sanidānaṃ saniddesaṃ. Samukkaṭṭhapadānaṃ āvuso kati āpattiyo.",
  "anya-e0905n:1543": "Vissajjanā – sattasatikaṃ vissajjissaṃ, sanidānaṃ saniddesaṃ. Samukkaṭṭhapadānaṃ bhante na katamā āpatti.",
  "anya-e0905n:1544": "Pucchā – kassa āvuso vacanaṃ.",
  "anya-e0905n:1545": "Vissajjanā – bhagavato bhante vacanaṃ arahato sammāsambuddhassa.",
  "anya-e0905n:1546": "Pucchā – ke āvuso sikkhanti.",
  "anya-e0905n:1547": "Vissajjanā – sekkhā ca bhante puthujjanakalyāṇakā ca sikkhanti.",
  "anya-e0905n:1548": "Pucchā – ke āvuso sikkhitasikkhā.",
  "anya-e0905n:1549": "Vissajjanā – arahanto bhante sikkhitasikkhā.",
  "anya-e0905n:1550": "Pucchā – kattha āvuso ṭhitaṃ.",
  "anya-e0905n:1551": "Vissajjanā – sikkhākāmesu bhante ṭhitaṃ.",
  "anya-e0905n:1552": "Pucchā – kenāvuso ābhataṃ.",
  "anya-e0905n:1553": "Vissajjanā – paramparāya bhante ābhataṃ."
}