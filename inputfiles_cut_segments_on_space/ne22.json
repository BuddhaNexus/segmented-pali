{
  "ne22:0.1": "Netti",
  "ne22:0.2": "Paṭiniddesavāra",
  "ne22:0.3": "Sampāta 3",
  "ne22:0.4": "Yuttihārasampāta",
  "ne22:1.1": "Tattha katamo yuttihārasampāto?",
  "ne22:2.1": "“Tasmā rakkhitacittassa,",
  "ne22:2.2": "sammāsaṅkappagocaro;",
  "ne22:2.3": "Sammādiṭṭhipurekkhāro,",
  "ne22:2.4": "ñatvāna udayabbayaṁ;",
  "ne22:2.5": "Thinamiddhābhibhū bhikkhu,",
  "ne22:2.6": "sabbā duggatiyo jahe”ti.",
  "ne22:3.1_0": "“Tasmā rakkhitacittassa, sammāsaṅkappagocaro”ti rakkhitacittassa sammāsaṅkappagocaro",
  "ne22:3.1_1": "bhavissatīti yujjati, sammāsaṅkappagocaro sammādiṭṭhi bhavissatīti yujjati, sammādiṭṭhipurekkhāro",
  "ne22:3.1_2": "viharanto udayabbayaṁ paṭivijjhissatīti yujjati, udayabbayaṁ paṭivijjhanto sabbā",
  "ne22:3.1_3": "duggatiyo jahissatīti yujjati.",
  "ne22:3.2": "Sabbā duggatiyo jahanto sabbāni duggativinipātabhayāni samatikkamissatīti yujjatīti.",
  "ne22:3.3": "Niyutto yuttihārasampāto."
}