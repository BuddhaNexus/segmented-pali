{
  "patthana1.22:0.1": "Paṭṭhānapakaraṇa",
  "patthana1.22:0.2": "Dhammānuloma (1), Tikapaṭṭhānapāḷi (1)",
  "patthana1.22:0.3": "1.22. Ajjhattārammaṇattika",
  "patthana1.22:1.0.1": "Vibhaṅgavāra",
  "patthana1.22:1.0.2": "Hetu",
  "patthana1.22:1.1_0": "Ajjhattārammaṇaṁ dhammaṁ paṭicca ajjhattārammaṇo dhammo uppajjati hetupaccayā— ajjhattārammaṇaṁ",
  "patthana1.22:1.1_1": "ekaṁ khandhaṁ paṭicca tayo khandhā …pe… dve khandhe …pe… paṭisandhikkhaṇe ajjhattārammaṇaṁ",
  "patthana1.22:1.1_2": "ekaṁ khandhaṁ paṭicca tayo khandhā …pe… dve khandhe …pe….",
  "patthana1.22:2.1_0": "Bahiddhārammaṇaṁ dhammaṁ paṭicca bahiddhārammaṇo dhammo uppajjati hetupaccayā— bahiddhārammaṇaṁ",
  "patthana1.22:2.1_1": "ekaṁ khandhaṁ paṭicca tayo khandhā …pe… dve khandhe …pe… paṭisandhikkhaṇe bahiddhārammaṇaṁ",
  "patthana1.22:2.1_2": "ekaṁ khandhaṁ paṭicca tayo khandhā …pe… dve khandhe …pe….",
  "patthana1.22:3.0": "Ārammaṇādi",
  "patthana1.22:3.1": "Ajjhattārammaṇaṁ dhammaṁ paṭicca ajjhattārammaṇo dhammo uppajjati ārammaṇapaccayā …pe… avigatapaccayā. (Saṅkhittaṁ.)",
  "patthana1.22:4.0.1": "Saṅkhyāvāra",
  "patthana1.22:4.0.2": "Suddha",
  "patthana1.22:4.1": "Hetupaccayā ārammaṇe dve (saṅkhittaṁ, sabbattha dve), avigate dve. (Evaṁ gaṇetabbaṁ.)",
  "patthana1.22:5.1": "Anulomaṁ.",
  "patthana1.22:6.0.1": "1.22.1.2. Paccayapaccanīya",
  "patthana1.22:6.0.2": "Vibhaṅgavāra",
  "patthana1.22:6.0.3": "Nahetu",
  "patthana1.22:6.1_0": "Ajjhattārammaṇaṁ dhammaṁ paṭicca ajjhattārammaṇo dhammo uppajjati nahetupaccayā—ahetukaṁ",
  "patthana1.22:6.1_1": "ajjhattārammaṇaṁ ekaṁ khandhaṁ paṭicca tayo khandhā …pe… dve khandhe …pe… ahetukapaṭisandhikkhaṇe",
  "patthana1.22:6.1_2": "ajjhattārammaṇaṁ ekaṁ khandhaṁ paṭicca tayo khandhā …pe… dve khandhe …pe… vicikicchāsahagate",
  "patthana1.22:6.1_3": "uddhaccasahagate khandhe paṭicca vicikicchāsahagato uddhaccasahagato moho.",
  "patthana1.22:7.1_0": "Bahiddhārammaṇaṁ dhammaṁ paṭicca bahiddhārammaṇo dhammo uppajjati nahetupaccayā—ahetukaṁ",
  "patthana1.22:7.1_1": "bahiddhārammaṇaṁ ekaṁ khandhaṁ paṭicca tayo khandhā …pe… dve khandhe …pe… ahetukapaṭisandhikkhaṇe",
  "patthana1.22:7.1_2": "…pe… vicikicchāsahagate uddhaccasahagate khandhe paṭicca vicikicchāsahagato uddhaccasahagato moho.",
  "patthana1.22:8.0": "Naadhipatyādi",
  "patthana1.22:8.1_0": "Ajjhattārammaṇaṁ dhammaṁ paṭicca ajjhattārammaṇo dhammo uppajjati naadhipatipaccayā",
  "patthana1.22:8.1_1": "… (anulomasahajātasadisaṁ, ninnānākaraṇaṁ) napurejātapaccayā—arūpe ajjhattārammaṇaṁ",
  "patthana1.22:8.1_2": "ekaṁ khandhaṁ paṭicca …pe… paṭisandhikkhaṇe …pe….",
  "patthana1.22:9.1_0": "Bahiddhārammaṇaṁ dhammaṁ paṭicca bahiddhārammaṇo dhammo uppajjati napurejātapaccayā—arūpe",
  "patthana1.22:9.1_1": "bahiddhārammaṇaṁ ekaṁ khandhaṁ paṭicca tayo khandhā …pe…. Paṭisandhikkhaṇe …pe… napacchājātapaccayā",
  "patthana1.22:9.1_2": "… naāsevanapaccayā … (sahajātasadisaṁ) nakammapaccayā—ajjhattārammaṇe khandhe paṭicca",
  "patthana1.22:9.1_3": "ajjhattārammaṇā cetanā.",
  "patthana1.22:10.1": "Bahiddhārammaṇaṁ dhammaṁ paṭicca bahiddhārammaṇo dhammo uppajjati nakammapaccayā—bahiddhārammaṇe khandhe paṭicca bahiddhārammaṇā cetanā.",
  "patthana1.22:11.0": "Navipākādi",
  "patthana1.22:11.1": "Ajjhattārammaṇaṁ dhammaṁ paṭicca ajjhattārammaṇo dhammo uppajjati navipākapaccayā (paṭisandhi natthi) … najhānapaccayā …pe… pañcaviññāṇasahagataṁ ajjhattārammaṇaṁ ekaṁ …pe….",
  "patthana1.22:12.1_0": "Bahiddhārammaṇaṁ dhammaṁ paṭicca bahiddhārammaṇo dhammo uppajjati najhānapaccayā—pañcaviññāṇasahagataṁ",
  "patthana1.22:12.1_1": "bahiddhārammaṇaṁ ekaṁ khandhaṁ paṭicca tayo khandhā …pe… namaggapaccayā … navippayuttapaccayā—arūpe",
  "patthana1.22:12.1_2": "ajjhattārammaṇaṁ ekaṁ khandhaṁ paṭicca tayo khandhā …pe….",
  "patthana1.22:13.1": "Bahiddhārammaṇaṁ dhammaṁ paṭicca bahiddhārammaṇo dhammo uppajjati navippayuttapaccayā—arūpe bahiddhārammaṇaṁ ekaṁ khandhaṁ paṭicca tayo khandhā …pe….",
  "patthana1.22:14.0.1": "Saṅkhyāvāra",
  "patthana1.22:14.0.2": "Suddha",
  "patthana1.22:14.1": "Nahetuyā dve, naadhipatiyā dve, napurejāte dve, napacchājāte dve, naāsevane nakamme navipāke najhāne namagge navippayutte dve. (Evaṁ gaṇetabbaṁ.)",
  "patthana1.22:15.1": "Paccanīyaṁ.",
  "patthana1.22:16.0": "1.22.1.3. Paccayānulomapaccanīya",
  "patthana1.22:16.1": "Hetupaccayā naadhipatiyā dve …pe… navipāke dve, navippayutte dve. (Evaṁ gaṇetabbaṁ.)",
  "patthana1.22:17.1": "Anulomapaccanīyaṁ.",
  "patthana1.22:18.0": "1.22.1.4. Paccayapaccanīyānuloma",
  "patthana1.22:18.1": "Nahetupaccayā ārammaṇe dve, anantare dve, samanantare dve …pe… magge dve …pe… avigate dve. (Evaṁ gaṇetabbaṁ.)",
  "patthana1.22:19.1": "Paccanīyānulomaṁ.",
  "patthana1.22:19.2": "Paṭiccavāro.",
  "patthana1.22:20.0": "1.22.2–6. Sahajāta-paccaya-nissaya-saṁsaṭṭha-sampayuttavāra",
  "patthana1.22:20.1": "(Sahajātavāropi paccayavāropi nissayavāropi saṁsaṭṭhavāropi sampayuttavāropi paṭiccavārasadisā.)",
  "patthana1.22:21.0.1": "1.22.7. Pañhāvāra",
  "patthana1.22:21.0.2": "1.22.7.1. Paccayānuloma",
  "patthana1.22:21.0.3": "Vibhaṅgavāra",
  "patthana1.22:21.0.4": "Hetu",
  "patthana1.22:21.1_0": "Ajjhattārammaṇo dhammo ajjhattārammaṇassa dhammassa hetupaccayena paccayo— ajjhattārammaṇā",
  "patthana1.22:21.1_1": "hetū sampayuttakānaṁ khandhānaṁ hetupaccayena paccayo. Paṭisandhikkhaṇe ajjhattārammaṇā",
  "patthana1.22:21.1_2": "hetū sampayuttakānaṁ khandhānaṁ hetupaccayena paccayo.",
  "patthana1.22:22.1": "Bahiddhārammaṇo dhammo bahiddhārammaṇassa dhammassa hetupaccayena paccayo— bahiddhārammaṇā hetū sampayuttakānaṁ khandhānaṁ …pe… paṭisandhikkhaṇe …pe….",
  "patthana1.22:23.0": "Ārammaṇa",
  "patthana1.22:23.1_0": "Ajjhattārammaṇo dhammo ajjhattārammaṇassa dhammassa ārammaṇapaccayena paccayo— ajjhattaṁ",
  "patthana1.22:23.1_1": "viññāṇañcāyatanaṁ paccavekkhati, nevasaññānāsaññāyatanaṁ paccavekkhati, ajjhattārammaṇaṁ",
  "patthana1.22:23.1_2": "ajjhattaṁ dibbaṁ cakkhuṁ paccavekkhati, dibbaṁ sotadhātuṁ …pe… iddhividhañāṇaṁ …pe…",
  "patthana1.22:23.1_3": "pubbenivāsānussatiñāṇaṁ …pe… yathākammūpagañāṇaṁ …pe… anāgataṁsañāṇaṁ paccavekkhati.",
  "patthana1.22:23.1_4": "Ariyā ajjhattārammaṇe pahīne kilese paccavekkhanti, vikkhambhite kilese paccavekkhanti,",
  "patthana1.22:23.1_5": "pubbe samudāciṇṇe kilese jānanti. Ajjhattārammaṇe ajjhatte khandhe aniccato …pe…",
  "patthana1.22:23.1_6": "vipassati, assādeti abhinandati, taṁ ārabbha ajjhattārammaṇo rāgo uppajjati …pe…",
  "patthana1.22:23.1_7": "domanassaṁ uppajjati. Ajjhattārammaṇā ajjhattā khandhā pubbenivāsānussatiñāṇassa,",
  "patthana1.22:23.1_8": "yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo.",
  "patthana1.22:24.1_0": "Ajjhattārammaṇo dhammo bahiddhārammaṇassa dhammassa ārammaṇapaccayena paccayo— bahiddhā",
  "patthana1.22:24.1_1": "viññāṇañcāyatanaṁ paccavekkhati, nevasaññānāsaññāyatanaṁ paccavekkhati. Ajjhattārammaṇaṁ",
  "patthana1.22:24.1_2": "bahiddhā dibbaṁ cakkhuṁ paccavekkhati, dibbaṁ sotadhātuṁ …pe… iddhividhañāṇaṁ …pe…",
  "patthana1.22:24.1_3": "pubbenivāsānussatiñāṇaṁ …pe… yathākammūpagañāṇaṁ …pe… anāgataṁsañāṇaṁ paccavekkhati,",
  "patthana1.22:24.1_4": "ajjhattārammaṇe bahiddhā khandhe aniccato dukkhato anattato vipassati …pe… cetopariyañāṇena",
  "patthana1.22:24.1_5": "ajjhattārammaṇabahiddhācittasamaṅgissa cittaṁ jānāti, ajjhattārammaṇā bahiddhā khandhā",
  "patthana1.22:24.1_6": "cetopariyañāṇassa, pubbenivāsānussatiñāṇassa, yathākammūpagañāṇassa, anāgataṁsañāṇassa,",
  "patthana1.22:24.1_7": "āvajjanāya ārammaṇapaccayena paccayo.",
  "patthana1.22:25.1_0": "Bahiddhārammaṇo dhammo bahiddhārammaṇassa dhammassa ārammaṇapaccayena paccayo— bahiddhārammaṇaṁ",
  "patthana1.22:25.1_1": "bahiddhā dibbaṁ cakkhuṁ paccavekkhati, dibbaṁ sotadhātuṁ paccavekkhati. Iddhividhañāṇaṁ",
  "patthana1.22:25.1_2": "…pe… cetopariyañāṇaṁ …pe… pubbenivāsānussatiñāṇaṁ …pe… yathākammūpagañāṇaṁ …pe… anāgataṁsañāṇaṁ",
  "patthana1.22:25.1_3": "paccavekkhati. Bahiddhārammaṇe bahiddhā khandhe aniccato dukkhato anattato vipassati",
  "patthana1.22:25.1_4": "…pe… cetopariyañāṇena bahiddhārammaṇabahiddhācittasamaṅgissa cittaṁ jānāti. Bahiddhārammaṇā",
  "patthana1.22:25.1_5": "bahiddhā khandhā cetopariyañāṇassa, pubbenivāsānussatiñāṇassa, yathākammūpagañāṇassa,",
  "patthana1.22:25.1_6": "anāgataṁsañāṇassa, āvajjanāya ārammaṇapaccayena paccayo.",
  "patthana1.22:26.1_0": "Bahiddhārammaṇo dhammo ajjhattārammaṇassa dhammassa ārammaṇapaccayena paccayo— dānaṁ",
  "patthana1.22:26.1_1": "datvā sīlaṁ samādiyitvā uposathakammaṁ katvā taṁ paccavekkhati, pubbe suciṇṇāni paccavekkhati,",
  "patthana1.22:26.1_2": "jhānā vuṭṭhahitvā jhānaṁ paccavekkhati. Ariyā maggā vuṭṭhahitvā maggaṁ paccavekkhanti,",
  "patthana1.22:26.1_3": "phalaṁ paccavekkhanti, bahiddhārammaṇe pahīne kilese paccavekkhanti, vikkhambhite",
  "patthana1.22:26.1_4": "kilese paccavekkhanti, pubbe samudāciṇṇe kilese jānanti. Bahiddhārammaṇaṁ ajjhattaṁ",
  "patthana1.22:26.1_5": "dibbaṁ cakkhuṁ paccavekkhati, dibbaṁ sotadhātuṁ … iddhividhañāṇaṁ … cetopariyañāṇaṁ",
  "patthana1.22:26.1_6": "… pubbenivāsānussatiñāṇaṁ … yathākammūpagañāṇaṁ … anāgataṁsañāṇaṁ … bahiddhārammaṇe",
  "patthana1.22:26.1_7": "ajjhatte khandhe aniccato …pe… vipassati, assādeti abhinandati, taṁ ārabbha ajjhattārammaṇo",
  "patthana1.22:26.1_8": "rāgo uppajjati …pe… domanassaṁ uppajjati. Bahiddhārammaṇā ajjhattā khandhā iddhividhañāṇassa,",
  "patthana1.22:26.1_9": "pubbenivāsānussatiñāṇassa, yathākammūpagañāṇassa, anāgataṁsañāṇassa, āvajjanāya ārammaṇapaccayena paccayo.",
  "patthana1.22:27.0": "Adhipati",
  "patthana1.22:27.1_0": "Ajjhattārammaṇo dhammo ajjhattārammaṇassa dhammassa adhipatipaccayena paccayo— ārammaṇādhipati,",
  "patthana1.22:27.1_1": "sahajātādhipati. Ārammaṇādhipati—ajjhattaṁ viññāṇañcāyatanaṁ garuṁ katvā paccavekkhati,",
  "patthana1.22:27.1_2": "nevasaññānāsaññāyatanaṁ garuṁ katvā paccavekkhati. Ajjhattārammaṇaṁ ajjhattaṁ dibbaṁ",
  "patthana1.22:27.1_3": "cakkhuṁ garuṁ katvā …pe… dibbaṁ sotadhātuṁ …pe… iddhividhañāṇaṁ … pubbenivāsānussatiñāṇaṁ",
  "patthana1.22:27.1_4": "… yathākammūpagañāṇaṁ … anāgataṁsañāṇaṁ garuṁ katvā …pe… ajjhattārammaṇe ajjhatte",
  "patthana1.22:27.1_5": "khandhe garuṁ katvā assādeti abhinandati, taṁ garuṁ katvā ajjhattārammaṇo rāgo uppajjati,",
  "patthana1.22:27.1_6": "diṭṭhi uppajjati. Sahajātādhipati—ajjhattārammaṇādhipati sampayuttakānaṁ khandhānaṁ",
  "patthana1.22:27.1_7": "adhipatipaccayena paccayo.",
  "patthana1.22:28.1": "Bahiddhārammaṇo dhammo bahiddhārammaṇassa dhammassa adhipatipaccayena paccayo. Sahajātādhipati—bahiddhārammaṇādhipati sampayuttakānaṁ khandhānaṁ adhipatipaccayena paccayo.",
  "patthana1.22:29.1_0": "Bahiddhārammaṇo dhammo ajjhattārammaṇassa dhammassa adhipatipaccayena paccayo. Ārammaṇādhipati—dānaṁ",
  "patthana1.22:29.1_1": "datvā sīlaṁ samādiyitvā uposathakammaṁ katvā taṁ garuṁ katvā paccavekkhati, pubbe",
  "patthana1.22:29.1_2": "suciṇṇāni paccavekkhati, jhānā vuṭṭhahitvā …pe… ariyā maggā vuṭṭhahitvā maggaṁ …",
  "patthana1.22:29.1_3": "phalaṁ garuṁ katvā paccavekkhanti. Bahiddhārammaṇaṁ ajjhattaṁ dibbaṁ cakkhuṁ garuṁ",
  "patthana1.22:29.1_4": "katvā …pe… dibbaṁ sotadhātuṁ … iddhividhañāṇaṁ … cetopariyañāṇaṁ … pubbenivāsānussatiñāṇaṁ",
  "patthana1.22:29.1_5": "… yathākammūpagañāṇaṁ … anāgataṁsañāṇaṁ garuṁ katvā paccavekkhati, bahiddhārammaṇe",
  "patthana1.22:29.1_6": "ajjhatte khandhe garuṁ katvā assādeti abhinandati, taṁ garuṁ katvā ajjhattārammaṇo",
  "patthana1.22:29.1_7": "rāgo uppajjati, diṭṭhi uppajjati.",
  "patthana1.22:30.0": "Anantara",
  "patthana1.22:30.1_0": "Ajjhattārammaṇo dhammo ajjhattārammaṇassa dhammassa anantarapaccayena paccayo— purimā",
  "patthana1.22:30.1_1": "purimā ajjhattārammaṇā khandhā pacchimānaṁ pacchimānaṁ ajjhattārammaṇānaṁ khandhānaṁ",
  "patthana1.22:30.1_2": "anantarapaccayena paccayo.",
  "patthana1.22:31.1_0": "Ajjhattārammaṇo dhammo bahiddhārammaṇassa dhammassa anantarapaccayena paccayo— ajjhattārammaṇaṁ",
  "patthana1.22:31.1_1": "cuticittaṁ bahiddhārammaṇassa upapatticittassa anantarapaccayena paccayo. Ajjhattārammaṇaṁ",
  "patthana1.22:31.1_2": "bhavaṅgaṁ bahiddhārammaṇāya āvajjanāya anantarapaccayena paccayo. Ajjhattārammaṇā",
  "patthana1.22:31.1_3": "khandhā bahiddhārammaṇassa vuṭṭhānassa anantarapaccayena paccayo. Ajjhattārammaṇaṁ",
  "patthana1.22:31.1_4": "anulomaṁ gotrabhussa … anulomaṁ vodānassa … anulomaṁ phalasamāpattiyā … nirodhā vuṭṭhahantassa",
  "patthana1.22:31.1_5": "… nevasaññānāsaññāyatanaṁ phalasamāpattiyā anantarapaccayena paccayo.",
  "patthana1.22:32.1_0": "Bahiddhārammaṇo dhammo bahiddhārammaṇassa dhammassa anantarapaccayena paccayo— purimā",
  "patthana1.22:32.1_1": "purimā bahiddhārammaṇā khandhā pacchimānaṁ pacchimānaṁ bahiddhārammaṇānaṁ khandhānaṁ",
  "patthana1.22:32.1_2": "anantarapaccayena paccayo. Bahiddhārammaṇaṁ anulomaṁ gotrabhussa … anulomaṁ vodānassa",
  "patthana1.22:32.1_3": "… gotrabhu maggassa … vodānaṁ maggassa … maggo phalassa … phalaṁ phalassa … anulomaṁ",
  "patthana1.22:32.1_4": "phalasamāpattiyā anantarapaccayena paccayo.",
  "patthana1.22:33.1_0": "Bahiddhārammaṇo dhammo ajjhattārammaṇassa dhammassa anantarapaccayena paccayo— bahiddhārammaṇaṁ",
  "patthana1.22:33.1_1": "cuticittaṁ ajjhattārammaṇassa upapatticittassa anantarapaccayena paccayo. Bahiddhārammaṇaṁ",
  "patthana1.22:33.1_2": "bhavaṅgaṁ ajjhattārammaṇāya āvajjanāya anantarapaccayena paccayo. Bahiddhārammaṇā",
  "patthana1.22:33.1_3": "khandhā ajjhattārammaṇassa vuṭṭhānassa anantarapaccayena paccayo.",
  "patthana1.22:34.0": "Samanantarādi",
  "patthana1.22:34.1": "Ajjhattārammaṇo dhammo ajjhattārammaṇassa dhammassa samanantarapaccayena paccayo …pe… sahajātapaccayena paccayo … aññamaññapaccayena paccayo … nissayapaccayena paccayo.",
  "patthana1.22:35.0": "Upanissaya",
  "patthana1.22:35.1_0": "Ajjhattārammaṇo dhammo ajjhattārammaṇassa dhammassa upanissayapaccayena paccayo—ārammaṇūpanissayo,",
  "patthana1.22:35.1_1": "anantarūpanissayo, pakatūpanissayo …pe…. Pakatūpanissayo—ajjhattārammaṇā aniccānupassanā,",
  "patthana1.22:35.1_2": "dukkhānupassanā, anattānupassanā, ajjhattārammaṇāya aniccānupassanāya, dukkhānupassanāya,",
  "patthana1.22:35.1_3": "anattānupassanāya upanissayapaccayena paccayo.",
  "patthana1.22:36.1_0": "Ajjhattārammaṇo dhammo bahiddhārammaṇassa dhammassa upanissayapaccayena paccayo—anantarūpanissayo,",
  "patthana1.22:36.1_1": "pakatūpanissayo …pe…. Pakatūpanissayo—ajjhattārammaṇā aniccānupassanā, dukkhānupassanā,",
  "patthana1.22:36.1_2": "anattānupassanā bahiddhārammaṇāya aniccānupassanāya, dukkhānupassanāya, anattānupassanāya",
  "patthana1.22:36.1_3": "upanissayapaccayena paccayo.",
  "patthana1.22:37.1_0": "Bahiddhārammaṇo dhammo bahiddhārammaṇassa dhammassa upanissayapaccayena paccayo—anantarūpanissayo,",
  "patthana1.22:37.1_1": "pakatūpanissayo …pe…. Pakatūpanissayo—bahiddhārammaṇā aniccānupassanā, dukkhānupassanā,",
  "patthana1.22:37.1_2": "anattānupassanā bahiddhārammaṇāya aniccānupassanāya, dukkhānupassanāya, anattānupassanāya",
  "patthana1.22:37.1_3": "upanissayapaccayena paccayo.",
  "patthana1.22:38.1_0": "Bahiddhārammaṇo dhammo ajjhattārammaṇassa dhammassa upanissayapaccayena paccayo—ārammaṇūpanissayo,",
  "patthana1.22:38.1_1": "anantarūpanissayo, pakatūpanissayo …pe…. Pakatūpanissayo—bahiddhārammaṇā aniccānupassanā,",
  "patthana1.22:38.1_2": "dukkhānupassanā, anattānupassanā ajjhattārammaṇāya aniccānupassanāya, dukkhānupassanāya,",
  "patthana1.22:38.1_3": "anattānupassanāya upanissayapaccayena paccayo.",
  "patthana1.22:39.0": "Āsevana",
  "patthana1.22:39.1_0": "Ajjhattārammaṇo dhammo ajjhattārammaṇassa dhammassa āsevanapaccayena paccayo— purimā",
  "patthana1.22:39.1_1": "purimā ajjhattārammaṇā khandhā pacchimānaṁ pacchimānaṁ ajjhattārammaṇānaṁ khandhānaṁ",
  "patthana1.22:39.1_2": "āsevanapaccayena paccayo.",
  "patthana1.22:40.1": "Ajjhattārammaṇo dhammo bahiddhārammaṇassa dhammassa āsevanapaccayena paccayo— ajjhattārammaṇaṁ anulomaṁ gotrabhussa, anulomaṁ vodānassa āsevanapaccayena paccayo.",
  "patthana1.22:41.1_0": "Bahiddhārammaṇo dhammo bahiddhārammaṇassa dhammassa āsevanapaccayena paccayo— purimā",
  "patthana1.22:41.1_1": "purimā bahiddhārammaṇā khandhā pacchimānaṁ pacchimānaṁ bahiddhārammaṇānaṁ khandhānaṁ",
  "patthana1.22:41.1_2": "āsevanapaccayena paccayo. Bahiddhārammaṇaṁ anulomaṁ gotrabhussa … anulomaṁ vodānassa",
  "patthana1.22:41.1_3": "… gotrabhu maggassa … vodānaṁ maggassa āsevanapaccayena paccayo.",
  "patthana1.22:42.0": "Kamma",
  "patthana1.22:42.1_0": "Ajjhattārammaṇo dhammo ajjhattārammaṇassa dhammassa kammapaccayena paccayo— sahajātā,",
  "patthana1.22:42.1_1": "nānākkhaṇikā. Sahajātā—ajjhattārammaṇā cetanā sampayuttakānaṁ khandhānaṁ kammapaccayena",
  "patthana1.22:42.1_2": "paccayo. Paṭisandhikkhaṇe …pe…. Nānākkhaṇikā—ajjhattārammaṇā cetanā vipākānaṁ ajjhattārammaṇānaṁ",
  "patthana1.22:42.1_3": "khandhānaṁ kammapaccayena paccayo.",
  "patthana1.22:43.1": "Ajjhattārammaṇo dhammo bahiddhārammaṇassa dhammassa kammapaccayena paccayo. Nānākkhaṇikā—ajjhattārammaṇā cetanā vipākānaṁ bahiddhārammaṇānaṁ khandhānaṁ kammapaccayena paccayo.",
  "patthana1.22:44.1_0": "Bahiddhārammaṇo dhammo bahiddhārammaṇassa dhammassa kammapaccayena paccayo— sahajātā,",
  "patthana1.22:44.1_1": "nānākkhaṇikā. Sahajātā—bahiddhārammaṇā cetanā sampayuttakānaṁ khandhānaṁ kammapaccayena",
  "patthana1.22:44.1_2": "paccayo. Paṭisandhikkhaṇe …pe…. Nānākkhaṇikā—bahiddhārammaṇā cetanā vipākānaṁ bahiddhārammaṇānaṁ",
  "patthana1.22:44.1_3": "khandhānaṁ kammapaccayena paccayo.",
  "patthana1.22:45.1": "Bahiddhārammaṇo dhammo ajjhattārammaṇassa dhammassa kammapaccayena paccayo. Nānākkhaṇikā—bahiddhārammaṇā cetanā vipākānaṁ ajjhattārammaṇānaṁ khandhānaṁ kammapaccayena paccayo.",
  "patthana1.22:46.0": "Vipākādi",
  "patthana1.22:46.1_0": "Ajjhattārammaṇo dhammo ajjhattārammaṇassa dhammassa vipākapaccayena paccayo …pe…",
  "patthana1.22:46.1_1": "āhārapaccayena paccayo … indriyapaccayena paccayo … jhānapaccayena paccayo … maggapaccayena",
  "patthana1.22:46.1_2": "paccayo … sampayuttapaccayena paccayo … atthipaccayena paccayo … natthipaccayena",
  "patthana1.22:46.1_3": "paccayo … vigatapaccayena paccayo … avigatapaccayena paccayo.",
  "patthana1.22:47.0.1": "Saṅkhyāvāra",
  "patthana1.22:47.0.2": "Suddha",
  "patthana1.22:47.1_0": "Hetuyā dve, ārammaṇe cattāri, adhipatiyā tīṇi, anantare cattāri, samanantare cattāri,",
  "patthana1.22:47.1_1": "sahajāte dve, aññamaññe dve, nissaye dve, upanissaye cattāri, āsevane tīṇi, kamme",
  "patthana1.22:47.1_2": "cattāri, vipāke dve …pe… (sabbattha dve), sampayutte dve, atthiyā dve, natthiyā cattāri,",
  "patthana1.22:47.1_3": "vigate cattāri, avigate dve. (Evaṁ gaṇetabbaṁ.)",
  "patthana1.22:48.1": "Anulomaṁ.",
  "patthana1.22:49.0": "Paccanīyuddhāra",
  "patthana1.22:49.1": "Ajjhattārammaṇo dhammo ajjhattārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo.",
  "patthana1.22:50.1": "Ajjhattārammaṇo dhammo bahiddhārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo.",
  "patthana1.22:51.1": "Bahiddhārammaṇo dhammo bahiddhārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo.",
  "patthana1.22:52.1": "Bahiddhārammaṇo dhammo ajjhattārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo.",
  "patthana1.22:53.0.1": "1.22.7.2. Paccayapaccanīya",
  "patthana1.22:53.0.2": "Saṅkhyāvāra",
  "patthana1.22:53.0.3": "Suddha",
  "patthana1.22:53.1_0": "Nahetuyā cattāri, naārammaṇe cattāri, naadhipatiyā cattāri, naanantare cattāri (saṅkhittaṁ,",
  "patthana1.22:53.1_1": "sabbattha cattāri), napurejāte napacchājāte naāsevane …pe… navippayutte cattāri …pe…",
  "patthana1.22:53.1_2": "noavigate cattāri. (Evaṁ gaṇetabbaṁ.)",
  "patthana1.22:54.1": "Paccanīyaṁ.",
  "patthana1.22:55.0": "1.22.7.3. Paccayānulomapaccanīya",
  "patthana1.22:55.1": "Hetupaccayā naārammaṇe dve, naadhipatiyā dve, naanantare nasamanantare naupanissaye naāsevane nakamme …pe… nonatthiyā novigate dve. (Sabbattha dve. Evaṁ gaṇetabbaṁ.)",
  "patthana1.22:56.1": "Anulomapaccanīyaṁ.",
  "patthana1.22:57.0": "1.22.7.4. Paccayapaccanīyānuloma",
  "patthana1.22:57.1_0": "Nahetupaccayā ārammaṇe cattāri, adhipatiyā tīṇi, anantare cattāri, samanantare cattāri,",
  "patthana1.22:57.1_1": "sahajāte aññamaññe nissaye dve, upanissaye cattāri, āsevane tīṇi, kamme cattāri,",
  "patthana1.22:57.1_2": "vipāke dve …pe… sampayutte dve, atthiyā dve, natthiyā cattāri, vigate cattāri, avigate",
  "patthana1.22:57.1_3": "dve. (Evaṁ gaṇetabbaṁ.)",
  "patthana1.22:58.1": "Paccanīyānulomaṁ.",
  "patthana1.22:58.2": "Pañhāvāro.",
  "patthana1.22:59.1": "Ajjhattārammaṇattikaṁ niṭṭhitaṁ."
}