{
  "tika-vin07t47:0": "Paṭhamagāthāsaṅgaṇikaṁ",
  "tika-vin07t47:1": "Sattanagaresu paññattasikkhāpadavaṇṇanā",
  "tika-vin07t47:2": "335.Aḍḍhuḍḍhasatānīti paññāsādhikāni tīṇi satāni. Viggahapadena manussaviggahaṁ vuttaṁ.",
  "tika-vin07t47:3": "Atirekanti paṭhamakathinaṁ. Kāḷakanti suddhakāḷakaṁ. Bhūtanti bhūtārocanaṁ. Bhikkhunīsu ca akkosoti ‘‘yā pana bhikkhunī bhikkhuṁ akkoseyyā’’ti (pāci. 1029) vuttaṁ sikkhāpadaṁ.",
  "tika-vin07t47:4_0": "Dvepi ca bhedāti dve saṅghabhedasikkhāpadāni. Antaravāsakanāmena aññātikāya bhikkhuniyā",
  "tika-vin07t47:4_1": "hatthato cīvarapaṭiggahaṇaṁ vuttaṁ. Suttanti suttaṁ viññāpetvā vāyāpanaṁ. Vikāleti",
  "tika-vin07t47:4_2": "vikālabhojanaṁ. Cārittanti purebhattaṁ pacchābhattaṁ cārittaṁ. Nahānanti orenaddhamāsanahānaṁ.",
  "tika-vin07t47:5_0": "Cīvaraṁ datvāti samaggena saṅghena cīvaraṁ datvā khiyyanaṁ. Giragganti naccagītaṁ.",
  "tika-vin07t47:5_1": "Cariyāti antovassaṁ cārikacaraṇaṁ. Tatthevāti vassaṁvutthāya cārikaṁ apakkamitvā",
  "tika-vin07t47:5_2": "tattheva nivāsanaṁ paṭicca paññattasikkhāpadaṁ. Chandadānenāti pārivāsikena chandadānena.",
  "tika-vin07t47:6": "Pārājikāni cattārīti bhikkhunīnaṁ asādhāraṇāni. Soḷasāti ādito pañca sikkhāpadāni, kuladūsanañcāti cha, bhikkhunīnaṁ asādhāraṇāni dasa nissaggiyāni.",
  "tika-vin07t47:7_0": "Catuttiṁsāti paṭhamakathinasuddhakāḷakacīvarapaṭiggahaṇarūpiyacīvaravāyāpanakoseyyamissakaeḷakalomadhovāpanadutiyapattavajjitāni",
  "tika-vin07t47:7_1": "bhikkhuvibhaṅge dvāvīsati, bhikkhunīnaṁ asādhāraṇāni dvādasa cāti catuttiṁsa. Chapaññāsasatanti",
  "tika-vin07t47:7_2": "vesāliyādīsu paññattāni dvattiṁsasikkhāpadāni ṭhapetvā sesā chapaññāsasataṁ.",
  "tika-vin07t47:8_0": "Dasagārayhāti vosāsaappaṭisaṁ viditasikkhāpadadvayañca ṭhapetvā sesāni dasa pāṭidesanīyāni.",
  "tika-vin07t47:8_1": "Dve sattati sekhiyāni surusurukārakasāmisenahatthenapānīyathālakapaṭiggahaṇasasitthakapattadhovanāni",
  "tika-vin07t47:8_2": "tīṇi ṭhapetvā sesāni sekhiyāni.",
  "tika-vin07t47:9_0": "Seyyāti anupasampannena sahaseyyasikkhāpadaṁ. Khaṇaneti pathavīkhaṇanaṁ. Gaccha devateti",
  "tika-vin07t47:9_1": "bhūtagāmasikkhāpadaṁ vuttaṁ. Sappāṇakaṁ siñcanti sappāṇodakasiñcanaṁ. Mahāvihāroti mahallakavihāro.",
  "tika-vin07t47:10": "Aññanti aññavādakaṁ. Dvāranti yāva dvārakosā aggaḷaṭṭhapanaṁ. Sahadhammoti sahadhammikaṁ vuccamāno. Payopānanti surusurukārakasikkhāpadaṁ.",
  "tika-vin07t47:11_0": "Eḷakalomoti eḷakalomadhovāpanaṁ. Patto cāti dutiyapatto. Ovādoti bhikkhunupassayaṁ",
  "tika-vin07t47:11_1": "upasaṅkamitvā ovādo. Bhesajjanti catumāsapaccayapavāraṇāsikkhāpadaṁ. Āraññikoti catutthapāṭidesanīyaṁ.",
  "tika-vin07t47:11_2": "Ovādoti ovādāya vā saṁvāsāya vā agamanaṁ.",
  "tika-vin07t47:12_0": "337. ‘‘Ye ca yāvatatiyakā’’ti pañhassa ‘‘ime kho yāvatatiyakā’’ti vissajjanaṁ vatvā",
  "tika-vin07t47:12_1": "tadanantaraṁ ‘‘sādhāraṇaṁ asādhāraṇa’’ntiādipañhānaṁ vissajjane vattabbe yasmā taṁ",
  "tika-vin07t47:12_2": "avatvā ‘‘kati chedanakānī’’tiādike aṭṭha pañhe antarā vissajjetvā tesaṁ anantarā",
  "tika-vin07t47:12_3": "‘‘vīsaṁ dve satāni bhikkhūnaṁ…pe… chacattārīsā bhikkhūnaṁ, bhikkhunīhi asādhāraṇā’’tiādinā",
  "tika-vin07t47:12_4": "ukkameneva sādhāraṇādipañhā vissajjitā, tasmā taṁ ukkamavissajjanakāraṇaṁ dassetuṁ",
  "tika-vin07t47:12_5": "‘‘yasmā pana ye ca yāvatatiyakāti ayaṁ pañho’’tiādimāha.",
  "tika-vin07t47:13_0": "338.Dhovanañca paṭiggahotiādigāthā aṭṭhakathācariyānaṁ gāthāva. Chabbassāni nisīdananti",
  "tika-vin07t47:13_1": "dve sikkhāpadāni. Dve lomāti tiyojanātikkamadhovāpanavasena dve eḷakalomasikkhāpadāni.",
  "tika-vin07t47:13_2": "Vassikā āraññakena cāti vassikasāṭikā pariyesanaaraññakesu senāsanesu viharaṇasikkhāpadena saha.",
  "tika-vin07t47:14_0": "Paṇītanti paṇītabhojanaviññāpanaṁ. Ūnanti ūnavīsativassūpasampādanaṁ. Mātugāmena",
  "tika-vin07t47:14_1": "saddhinti saṁvidhāya gamanaṁ vuttaṁ. Yā sikkhāti yaṁ sikkhāpadaṁ. Nisīdaneca yā sikkhāti",
  "tika-vin07t47:14_2": "pamāṇātikkantanisīdanakārāpane yaṁ sikkhāpadaṁ. Tathā vassikā yā ca sāṭikāti etthāpi.",
  "tika-vin07t47:15_0": "Pāḷiyaṁ sataṁ sattati chaccevime honti ubhinnaṁ asādhāraṇāti bhikkhūnaṁ bhikkhunīhi",
  "tika-vin07t47:15_1": "asādhāraṇā chacattārīsa, bhikkhunīnaṁ bhikkhūhi asādhāraṇā tiṁsādhikaṁ satañcāti",
  "tika-vin07t47:15_2": "evaṁ ubhinnaṁ asādhāraṇā ca chasattatiadhikaṁ sataṁ sikkhāpadānīti attho. Sataṁ sattati",
  "tika-vin07t47:15_3": "cattārīti ubhinnaṁ sādhāraṇasikkhānaṁ gaṇanā catusattatiadhikaṁ sataṁ sikkhāpadānīti attho.",
  "tika-vin07t47:16_0": "Vibhattiyoti āpattikkhandhā ceva uposathapavāraṇādayo ca adhippetā. Te hi pārājikādibhedena,",
  "tika-vin07t47:16_1": "bhikkhuuposathādibhedena ca vibhajīyanti. Tenāha ‘‘vibhattiyo’’tiādi. Tesanti aṭṭhannaṁ",
  "tika-vin07t47:16_2": "pārājikādīnaṁ. Dvīhītiādi vivādādhikaraṇādīnaṁ samathehi vūpasamadassanaṁ.",
  "tika-vin07t47:17": "Sattanagaresu paññattasikkhāpadavaṇṇanā niṭṭhitā.",
  "tika-vin07t47:18": "Pārājikādiāpattivaṇṇanā",
  "tika-vin07t47:19_0": "339.Idanti ‘‘pārājikanti yaṁ vutta’’ntiādinā vuttaṁ vacanaṁ sandhāya vadati. Idañhi",
  "tika-vin07t47:19_1": "heṭṭhā ‘‘garuka lahuka’’ntiādinā uddhaṭapañhesu anāgatampi ‘‘sabbānipetāni viyākarohi,",
  "tika-vin07t47:19_2": "handa vākyaṁ suṇoma te’’ti ettha yathāvuttāni aññānipi ‘‘sabbānipetāni viyākarohi,",
  "tika-vin07t47:19_3": "handa vākyaṁ suṇomā’’ti evaṁ gahitamevāti dassento ‘‘iminā pana āyācanavacanena saṅgahitassā’’tiādi vuttaṁ.",
  "tika-vin07t47:20_0": "Ativassatīti ovassati, vassodakaṁ pavisatīti attho. Dhammānanti yathā catupaccaye",
  "tika-vin07t47:20_1": "dhārayatīti dhammo, tesaṁ. Tenāha ‘‘saṅkhatadhammāna’’nti. Gāthāsaṅgaṇikanti gāthāsaṅgaho,",
  "tika-vin07t47:20_2": "te te atthā gāthāhi saṅgahetvā gaṇīyanti kathīyanti etthāti hi gāthāsaṅgaṇikaṁ.",
  "tika-vin07t47:21": "Pārājikādiāpattivaṇṇanā niṭṭhitā.",
  "tika-vin07t47:22": "Paṭhamagāthāsaṅgaṇikavaṇṇanānayo niṭṭhito."
}