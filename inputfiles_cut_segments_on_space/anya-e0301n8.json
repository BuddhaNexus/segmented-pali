{
  "anya-e0301n8:0": "Rūpa saṅgaha paramatthadīpanī",
  "anya-e0301n8:1_0": "156. Evaṁ cittacetasike dvīhi pabhedappavattīhi dassetvā idāni yathānuppattaṁ rūpaṁ",
  "anya-e0301n8:1_1": "dassento ādigātha māha. Tattha etaṁ parimāṇaṁ assāti ettāvaṁ. Tena ettavatā. Nipātapadaṁvā",
  "anya-e0301n8:1_2": "etaṁ. Hi saddo padapūraṇe. Pabhedoca pavattica pabhedappavattiyo. Tāhi saha ye vattanti",
  "anya-e0301n8:1_3": "te sappabhedappavattikā. Ettāvatā sappabhedappavattikā cittacetasikā dhammā mayā",
  "anya-e0301n8:1_4": "vibhattā. Idāni rūpaṁ pavuccatīti yojanā. Saṅkhepato uddisanaṁ kathanaṁ samuddeso.",
  "anya-e0301n8:1_5": "Samuddiṭṭhassa rūpassa puna vibhajanaṁ vibhāgo. Samuṭṭhāti rūpaṁ etenāti samuṭṭhānaṁ.",
  "anya-e0301n8:1_6": "Kammādi. Kalā vuccanti avayavā. Tā appenti pavisanti etthāti kalāpo. Piṇḍīti attho.",
  "anya-e0301n8:1_7": "Pavattikkamatoti uppattikkamato. Salakkhaṇato sasambhāratoca mahantāni hutvā bhavanti",
  "anya-e0301n8:1_8": "pātubhavantīti mahābhūtāni. Tāni hi attano sabhāvatopi mahantānieva hutvā pātubhavanti",
  "anya-e0301n8:1_9": "upādārūpāni upādāyāti.",
  "anya-e0301n8:2": "[175] Vibhāvaniyaṁ pana mahāṭīkāyañca",
  "anya-e0301n8:3": "“Sasambhāradhātuvasenāti” vuttaṁ. Taṁ anupapannaṁ.",
  "anya-e0301n8:4_0": "Na hi sasambhāravatthuvaseneva tesaṁ ayaṁ vohāro pavattoti sakkā vattuṁ. Naca salakkhaṇato",
  "anya-e0301n8:4_1": "mahattena vinā tesaṁ sasambhārato mahattaṁnāma sambhavatīti. Tasmā yaṁ tesaṁ indriyānindriyabaddhasantānesu",
  "anya-e0301n8:4_2": "pathavipabbatādivasena samudde macchakacchapādivasena sasambhārato mahattaṁ. Taṁpi",
  "anya-e0301n8:4_3": "salakkhaṇamahattamūlakamevāti daṭṭhabbaṁ. Mahābhūtātivā loke visaṁvāda kaṭṭhena māyākārāvā",
  "anya-e0301n8:4_4": "āvisanagahaṇesu acinteyyaṭṭhānaṭṭhena yakkhādayovā vañcakaṭṭhena yakkhiniyovā vuccanti.",
  "anya-e0301n8:4_5": "Tenevaṭṭhena tehi sadisattā imānipi mahābhūtāviyāti mahābhūtāni. Ubhayatthapica mahantāni",
  "anya-e0301n8:4_6": "abhūtāni abbhutānivā etesūti nibbacanaṁ yujjatiyeva.",
  "anya-e0301n8:5": "[176] Vibhāvaniyaṁ pana",
  "anya-e0301n8:6_0": "Yakkhiniṁ visuṁ upamāmattaṁ katvā “manāpavaṇṇasaṇṭhānā dīhivā sattānaṁ vañcikā yakkhinīādayo",
  "anya-e0301n8:6_1": "viya manāpa itthipurisarūpadassanādinā sattānaṁ vañcakattā mahantāni abhūtāni etesūti",
  "anya-e0301n8:6_2": "mahābhūtāti” vuttaṁ. Taṁ aṭṭhakathā ya na sameti.",
  "anya-e0301n8:7_0": "Aṭṭhakathāyañhi mahābhūtasāmaññatoti padassa vitthāre eva māyākāro yakkho yakkhinīti",
  "anya-e0301n8:7_1": "tayo mahābhūtā vuttāti. Catunnañcamahābhūtānanti upayogatthe sāmivacanaṁ. Upādāyāti",
  "anya-e0301n8:7_2": "daḷhaṁ nissāya. Pavattanti pāṭhaseso. Upādāya rūpantivā samāsapadaṁ daṭṭhabbaṁ.",
  "anya-e0301n8:8": "[177] Vibhāvaniyaṁ pana",
  "anya-e0301n8:9": "“Upādāya pavattaṁ rūpaṁ upādārūpanti” vuttaṁ. Taṁ idha na yujjati.",
  "anya-e0301n8:10_0": "Na hi imasmiṁ pāṭhe katthaci yakāraviraho diṭṭho. Tathā hi mūlaṭīkāyaṁ upādāyati",
  "anya-e0301n8:10_1": "nissayatīti upādāyaṁ. Tameva rūpantipi vuttaṁ. Pathayatīti pathavī. Sahajātarūpānaṁ",
  "anya-e0301n8:10_2": "patiṭṭhāna bhāvena pakkhāyati upaṭṭhātīti attho. Puthu mahantī hutvā jāyatītipi pathavī.",
  "anya-e0301n8:10_3": "Pakārena thavīyati sabbesaṁ rūpasambhārānaṁ adhiṭṭhānattā. Ayaṁ tesaṁ adhiṭṭhānā",
  "anya-e0301n8:10_4": "patiṭṭhānā vatthubhūtā bhūmi bhūtātiādinā nānāppakārena guṇapadena abhitthavīyatīti",
  "anya-e0301n8:10_5": "pathavī. Sāeva nisattanijīvaṭṭhena dhātūti pathavīdhātu. Āpeti sahajātarūpāni byāpetvā",
  "anya-e0301n8:10_6": "tiṭṭhati, appāyati vā tāni suṭṭhu brūheti vaḍḍhetīti āpo. Tānivā avippakiṇṇāni katvā",
  "anya-e0301n8:10_7": "bhuso pāti rakkhati, pivativā vivanto viya tāni saṅgaṇhati sampiṇḍetīti āpo. Soyeva",
  "anya-e0301n8:10_8": "dhātūti āpodhātu. Te jati tikkhabhāvena samujjalanto viya sahajātadhammānaṁ majjhe",
  "anya-e0301n8:10_9": "pakāsati, tejetivā niseti sahajātadhamme tikkhathāma bale karoti, paripācetivā usmāpetīti",
  "anya-e0301n8:10_10": "tejo, so eva dhātūti tejodhātu. Vāyati samīreti desantaruppatti hetubhāvena bhūtasaṅghāṭaṁ",
  "anya-e0301n8:10_11": "desantaraṁ gametīti vāyo. Vāyati vā sahajātadhamme apatamāne katvā vahatīti vāyo.",
  "anya-e0301n8:10_12": "Soeva dhātūti vāyodhātu. Tattha kakkhaḷalakkhaṇā pathavī. Ābandhanalakkhaṇo āpo.",
  "anya-e0301n8:10_13": "Uṇhattalakkhaṇo tejo. Vitthambhanalakkhaṇo vāyo. Ettha siyā, kasmā pathavī kakkhaḷalakkhaṇāti",
  "anya-e0301n8:10_14": "vuttā. Nanu sā mudubhūtāpi hotīti. Saccaṁ, mudubhūtāpi pana sā sesabhūtattayaṁ upādāya",
  "anya-e0301n8:10_15": "kakkhaḷā tveva saṅkhyaṁ gacchati. Aññamaññaṁ upādāyeva pana ayaṁmudu ayaṁ kakkhaḷāti",
  "anya-e0301n8:10_16": "bhavati. Teneva mudukakkhaḷānaṁ dīgharassānaṁ viya anavaṭṭhānatā hoti. Mudubhūtāpi",
  "anya-e0301n8:10_17": "hi tato mudutaraṁ patvā kakkhaḷānāma jātā. Kakkhaḷāpi kakkhaḷataraṁ patvā mudubhūtānāma",
  "anya-e0301n8:10_18": "jātāti. Ābandhanalakkhaṇo āpoti vutto. Soca pakatiudake adhimattoti pakatiudakaṁ",
  "anya-e0301n8:10_19": "baddhaṁ ghanībhūtameva siyāti ce. Na. Ābandhitabbāya pathaviyā tattha paridubbalattāti,",
  "anya-e0301n8:10_20": "yattha pana pathavī balavatī hoti tattheva so baddhataraṁ ābandhatīti. Uṇhatta lakkhaṇo",
  "anya-e0301n8:10_21": "tejoti vutto. Evañcasati sītabhāvo tejoyeva na siyāti ce. Na. Usati dahati paripāceti",
  "anya-e0301n8:10_22": "pariṇa tabhāvaṁ gametīti uṇhonāma. Sītabhāvoca dahati paripāceti tabbhāvaṁ gametiyevāti.",
  "anya-e0301n8:10_23": "Vuttañca mūlaṭīkāyaṁ tejoeva hi sītaṁ. Himapātasamayādīsu sītassa paripācakatādassana",
  "anya-e0301n8:10_24": "toti. Vitthambhana lakkhaṇo vāyoti vutto. So pana ghana thaddhesu silāthambhādīsu",
  "anya-e0301n8:10_25": "nalabbhatīti ce. Na. Tattha hi pathavī attanā sahajātavāyuvitthambhanaṁ labhitvā",
  "anya-e0301n8:10_26": "thāmappattā thiratarappattāca hutvā vahatīti. Cakkhatīti cakkhu. Samavisamaṁ ācikkhati",
  "anya-e0301n8:10_27": "samavisamajānanassa tammūlakattā. Rūpaṁvā assādeti āpātaṁ āgatāgatassa rūpassa anirākaraṇato.",
  "anya-e0301n8:10_28": "Taṁvā vibhāvetīti attho. Suṇātīti sotaṁ. Suṇanti suyyantivā ete nāti sotaṁ. Ghāyatīti",
  "anya-e0301n8:10_29": "ghānaṁ. Ghāyanti ghāyiyantivā etenāti ghānaṁ. Jīvitanimittaṁ raso jīvitanti vuccati.",
  "anya-e0301n8:10_30": "Tasmiṁ ninnatāya taṁ avhāyatīti jivhā. Athavā. Jīvitaṁ vahati etāyavā taṁ vahanti",
  "anya-e0301n8:10_31": "pavattenti jīvitavuttisampādanattāti jivhā. Jītivā jayo parājayovā vuccati. Tadubhayaṁ",
  "anya-e0301n8:10_32": "vahati vahantivā etāyāti jivhā. Sasambhārajivhā. Yathāha –",
  "anya-e0301n8:11": "Purisassa hi jātassa, kudārī jāyate mukhe;",
  "anya-e0301n8:12": "Yāya chindati attānaṁ, naro dubbhāsitaṁ bhaṇanti.",
  "anya-e0301n8:13_0": "Idha pana taṁ sahacaritattā jivhāti pasādarūpamo vuccati. Kucchitānaṁ kesādīnaṁ pāpadhammānañca",
  "anya-e0301n8:13_1": "āyo uppattiṭṭhānanti kāyo. Sasambhārakāyo. Idha pana taṁ sahacarito pasāda kāyoeva",
  "anya-e0301n8:13_2": "adhippeto. Pasīdantīti pasādā. Pasīdanti vā ettha candamaṇḍalādīni ārammaṇanimittāni",
  "anya-e0301n8:13_3": "tattha saṁsīdamānāni viya sarūpato sandissantīti pasādā, suparisuddhaādāsamaṇḍasadisā",
  "anya-e0301n8:13_4": "kammajamaṇḍā. Ime pana pañca daṭṭhukāmatādi nidāna kammasamuṭṭhāna bhūtapasāda lakkhaṇā",
  "anya-e0301n8:13_5": "rūpādi abhighātāraha bhūtapasādalakkhaṇā vā cakkhupasādādayo daṭṭhabbā. Tattha cakkhu",
  "anya-e0301n8:13_6": "tāva setamaṇḍala parikkhittassa kaṇhamaṇḍalassa majjhe ūkāsirapamāṇe atimukhe ṭhitānaṁ",
  "anya-e0301n8:13_7": "sarīrasaṇṭhānuppatti padesabhūte diṭṭhamaṇḍale telamiva sattapicupaṭalāni sattaakkhipaṭalāni",
  "anya-e0301n8:13_8": "byāpetvā tiṭṭhati. Sotaṁ sotabilabbhantare aṅguliveṭhanākāraṁ upacitatanutambalomaṁ",
  "anya-e0301n8:13_9": "padesaṁ byāpetvā tiṭṭhati. Ghānaṁ nāsikabbhantare ajapadasaṇṭhānaṁ padesaṁ byāpetvā",
  "anya-e0301n8:13_10": "tiṭṭhati. Jivhā sasambhāra jivhāmajjhe uppala dalagga saṇṭhānaṁ padesaṁ byāpetvā",
  "anya-e0301n8:13_11": "tiṭṭhati. Kāyo pana mahanti yā kappāsa paṭalavaṭṭiyaṁ āsittatelaṁviya thapetvā pācaka",
  "anya-e0301n8:13_12": "tejassa patiṭṭhānaṭṭhānaṁ kesagga lomagga nakhagga sukkhacammānica avasesaṁ sakalasarīraṁ",
  "anya-e0301n8:13_13": "byāpetvā tiṭṭhatīti. Te pana pañca yathārahaṁ pañcadvārikacittānaṁ vatthudvārabhāvaṁ",
  "anya-e0301n8:13_14": "sādhenti. Tesuca ekekassa catasso catasso dhātuyo sandhāraṇaābandhana paripācana",
  "anya-e0301n8:13_15": "samudīraṇa kiccehi upakāraṁ karonti. Yathākhatti yakumārassa catasso dhātiyo dhāraṇa",
  "anya-e0301n8:13_16": "nahāpana maṇḍana bījana kiccehīti. Utucittāhārāca naṁ upatthambhenti. Yathā taṁ khattiyakumāraṁ",
  "anya-e0301n8:13_17": "pitu jeṭṭhabhātu jeṭṭhabhaginiyoviya. Āyuca naṁ suṭṭhu anupāleti. Yathā taṁ khattiyakumāraṁ",
  "anya-e0301n8:13_18": "disāpāmokkho rājasammato mahābhisakkoviya. Vaṇṇādayoca naṁ parivārenti. Yathā taṁ",
  "anya-e0301n8:13_19": "khattiyakumāraṁ sahajātā amaccaputtā viyāti. Yasmā pana sattānaṁ cittaṁ nāma vicittaṁ",
  "anya-e0301n8:13_20": "hoti. Cittavicittatāya saññāvicittā. Saññāvicittatāya taṇhāvicittā. Taṇhāvicitta",
  "anya-e0301n8:13_21": "tāya kammāni vicittāni. Kammavicittatāya kammasamuṭṭhānāni bhūtāni vicittāni. Bhūtavicittatāya",
  "anya-e0301n8:13_22": "ime pasādā vicittā. Aññamaññaṁ asadisā honti. Tehi pasādamaṇḍabhūtāpi samānā keci",
  "anya-e0301n8:13_23": "rūpasseva abhighātārahā honti, na saddādīnaṁ. Keci saddādīnaṁ eva, na rūpassāti.",
  "anya-e0301n8:13_24": "Tasmā tesaṁ aññamaññañca aññarūpehica lakkhaṇato asaṁmissatā veditabbāti.",
  "anya-e0301n8:14_0": "Rūpayatīti rūpaṁ. Vaṇṇavisesaṁ āpajjitvā hadayaṅgatabhāvaṁ pakāseti. Pakatiyāpi vā",
  "anya-e0301n8:14_1": "yaṁkiñcidabbaṁ samavisamaṁvā pakāse tīti attho. Sappati sotaviññeyyabhāvaṁ gacchatīti",
  "anya-e0301n8:14_2": "saddo. Saddayatīti saddo. Taṁ taṁ atthaṁvā attano vatthuṁvā ācikkhatīti attho. Sadativā",
  "anya-e0301n8:14_3": "taṁ taṁ disaṁvā desaṁvā khaṇena vissarati vippharatīti saddo. Gandhayatīti gandho.",
  "anya-e0301n8:14_4": "Attano vatthuṁsūcetīti attho. Gacchatīti go. Vāto. Tena dhārīyatīti gandho. Rasīyati",
  "anya-e0301n8:14_5": "assādīyatīti raso. Rasantivā taṁ assādentīti raso. Phusīyatīti phoṭṭhabbaṁ. Phusanañcettha",
  "anya-e0301n8:14_6": "pasādena saha ghaṭṭanaṁ kalāpantarabhūtehi saddhiṁ paṭihananañca veditabbaṁ. Tadubhayaṁpi",
  "anya-e0301n8:14_7": "āpo dhātuyā natthīti vuttaṁ āpodhātuvivajjitanti. Kasmā pana taṁ tassā natthi. Nanu",
  "anya-e0301n8:14_8": "sītatāvā dravatāvā phusitvā gayhatīti. Vuccate, sītatā hi tejoyeva, na āpo. Yadi",
  "anya-e0301n8:14_9": "hi sā āpoyeva siyā. Pakkumite santatte loharasepissa sītatā labbhamānā siyā. So hi",
  "anya-e0301n8:14_10": "raso āpādhiko hotīti. Evaṁ pana nalabbhati. Tasmā sā tejoyeva, na āpoti. Apica, sītuṇhānaṁ",
  "anya-e0301n8:14_11": "ekasmiṁ kalāpe saha appavattanato orapārānaṁ viya tesaṁ anavaṭṭhānatoca viññāyati.",
  "anya-e0301n8:14_12": "Na hi sītakalāpe uṇhaṁ, uṇhakalāpevā sītaṁ saha pavattati. Yasmiṁca vatthumhi pubbe",
  "anya-e0301n8:14_13": "sītasaññā saṇṭhāti. Pacchā tato sītatare āgate tasmiṁyeva puna uṇhasaññā saṇṭhāti.",
  "anya-e0301n8:14_14": "Pubbe uṇhasaññāyaṁpi eseva nayo. Tathā uṇhe mande sītasaññā saṇṭhāti. Sīte mande uṇhasaññāti.",
  "anya-e0301n8:15_0": "Atha pana dravabhāvabhūto āpo phusitvā gayhati. Ayo piṇḍādīsu ābandhanabhūtopi phusitvāva",
  "anya-e0301n8:15_1": "gayheyya. Evañca sati yathā tesu itarāni tīṇi bhūtāni vinā itarītarena visuṁ visuṁ",
  "anya-e0301n8:15_2": "kāyika sukhadukkhānaṁ ārammaṇabhūtāni honti. Tathā sopi vinā itarehi visuṁ kāyikasukhadukkhānaṁ",
  "anya-e0301n8:15_3": "ārammaṇabhūtoeva siyā. Na pana hoti. Yañhi tāni ayopiṇḍādīni phusantānaṁ kāyikaṁ",
  "anya-e0301n8:15_4": "sukhaṁvā dukkhaṁvā uppajjati, taṁ saṇhathaddhatā vasenavā uppajjati. Sītuṇhatāvasenavā",
  "anya-e0301n8:15_5": "abbhantarathambhanassa mandagāḷhatāvasenavā. No aññathāti. Tasmā purimabhāge tīṇi",
  "anya-e0301n8:15_6": "bhūtāni phusitvāvā vaṇṇaṁ disvāvā pacchā bhāge suddhena mano viññāṇasantānena dīgharassādisaṇṭhānaṁvā",
  "anya-e0301n8:15_7": "rattiyaṁ alātacakkaṁ vā taṁtaṁchiddavivaraṁvā jānantā viya pathamaṁ dravatāsahitāni",
  "anya-e0301n8:15_8": "vilīnāni mudūni tīṇi bhūtāni pathaviṁ eva vā phusitvā pacchā suddhena mano viññāṇasantānena",
  "anya-e0301n8:15_9": "visuṁ dravabhāvaṁ addatintabhāvaṁ jānanti. Evaṁ santepi taṁ phusitvā jānantā icceva",
  "anya-e0301n8:15_10": "maññanti avisesavidunoti. Gunnaṁ abhiṇhaṁ caraṇaṭṭhānaṁ gocaro. Gocarasadisattā idha",
  "anya-e0301n8:15_11": "gocaro. Gotivā idha cakkhādīni indriyāni vuccanti. Tāni viññāṇādhiṭṭhitāni hutvā",
  "anya-e0301n8:15_12": "etesu caranti. Etānivātesu caranti pavattanti ghaṭṭentīti gocarā. Teyeva idha ekattaṁ",
  "anya-e0301n8:15_13": "upanetvā gocararūpanti vuttaṁ. Imānipana pañca yathākkamaṁ cakkhādīsu paṭihanana",
  "anya-e0301n8:15_14": "lakkhaṇāni rūpādīnīti veditabbāni.",
  "anya-e0301n8:16_0": "Itthī vuccati avisadākārasaṇṭhitaṁ khandhapañcakaṁ. Yassa pana dhammassa ānubhāvena",
  "anya-e0301n8:16_1": "taṁ tathā saṇṭhāti pavattati. So itthi yā bhāvoti itthattaṁ. Puriso vuccati visadākārasaṇṭhitaṁ",
  "anya-e0301n8:16_2": "khandhapañcakaṁ. Sesaṁ vuttanayameva. Tattha itthiliṅga itthinimitta itthi kutta",
  "anya-e0301n8:16_3": "itthākappānaṁ hetubhāva lakkhaṇaṁ itthattaṁ. Purisaliṅga purisanimitta purisakutta",
  "anya-e0301n8:16_4": "purisākappānaṁ hetubhāva lakkhaṇaṁ purisattaṁ. Tattha liṅganti padhānaṅgabhūtaṁ mahāsaṇṭhānaṁ.",
  "anya-e0301n8:16_5": "Nimittanti paccaṅgabhūtaṁ khuddakasaṇṭhānaṁ. Kuttanti kīḷālilādi kriyāviseso. Ākappoti",
  "anya-e0301n8:16_6": "gamanādiko ākāravikāro. Sabbepete khandhapañcakassa pavattivisesāeva. Ye saddasatthesu",
  "anya-e0301n8:16_7": "liṅganti vuccanti. Yesañca vasena ayaṁ itthīeva, na puriso. Ayaṁ purisoeva, na itthīti",
  "anya-e0301n8:16_8": "sañjānanti. Yasmā panettha saṇṭhānādīnaṁ avisadādibhāvoeva atthato itthipurisatā",
  "anya-e0301n8:16_9": "hoti. Tadubhayamuttabhāvoca napuṁsakatā. Soca akkharapada saṅkhātesu vacanesu ca",
  "anya-e0301n8:16_10": "vacanatthesuca yathārahaṁ sandissatiyeva. Tasmā indriyarahitesupi padesuca rukkhādīsu",
  "anya-e0301n8:16_11": "padatthesuca pariyāyena itthipumanapuṁsakatāsiddhi veditabbāti.",
  "anya-e0301n8:17": "[178] Yaṁ pana vibhāvaniyaṁ",
  "anya-e0301n8:18": "“Itthīnaṁ aṅgajātaṁ itthiliṅga”nti vuttaṁ. Taṁ na sundaraṁ.",
  "anya-e0301n8:19": "Na hi katthaci pāḷiyaṁ aṭṭhakathāsuca nimittasaddoviya liṅgasaddo aṅgajāte pākaṭo diṭṭhoti.",
  "anya-e0301n8:20": "[179] Yañca tattha",
  "anya-e0301n8:21": "“Itthisaṇṭhānaṁ itthākappo”ti vuttaṁ. Taṁpi na sundaraṁ.",
  "anya-e0301n8:22_0": "Na hi liṅgasaddo viya ākappasaddo saṇṭhāne pākaṭo diṭṭhoti. Sesaṁpana tattha vuttaṁ",
  "anya-e0301n8:22_1": "yaṁkiñci aṭṭhakathāya asamentaṁpi tena pariyāyena yujjatiyeva. Bhavanti pavattanti",
  "anya-e0301n8:22_2": "taṁsahite khandhasantāne esā itthī, eso purisoti evaṁ pavattā sadda buddhiyo etenāti",
  "anya-e0301n8:22_3": "bhāvo bhavantivā pātubhavanti taṁsahite khandhasantāne liṅgādīni etasmiṁ satīti bhāvo.",
  "anya-e0301n8:22_4": "So eva rūpanti bhāvarūpaṁ. Hadanti sattā taṁtaṁatthaṁvā anatthaṁvā pūrenti etenāti",
  "anya-e0301n8:22_5": "hadayaṁ. Hadantivā sattā ito nānāvikakke osajanti muñcantīti hadayaṁ. Harantivā pariharanti",
  "anya-e0301n8:22_6": "taṁ sattā jīvitaṁviya dayanti rakkhanticāti hadayaṁ. Vasanti nivasanti cittaceta",
  "anya-e0301n8:22_7": "sikādhammā etthāti vatthu. Hadayañca taṁ vatthucāti hadayavatthu. Dhātudvayanissayalakkhaṇaṁ",
  "anya-e0301n8:22_8": "vatthurūpaṁ. Taṁ pana hadayakosabbhantare aḍḍhapasatamattaṁ lohitaṁ byāpetvā tiṭṭhatīti",
  "anya-e0301n8:22_9": "veditabbaṁ. Dhammasaṅgaṇiyaṁ pana desanābhedarakkhanatthaṁ avatvā paṭṭhāneeva taṁ",
  "anya-e0301n8:22_10": "vuttaṁ. Yathāha-vatthu kusalānaṁ khandhānaṁ nissayapaccayena paccayo. Vatthu akusalānaṁ",
  "anya-e0301n8:22_11": "khandhānaṁ nissayapaccayena paccayotiādi. Etthaca chahi vatthūhi aññaṁ vatthunāma",
  "anya-e0301n8:22_12": "natthi. Tesuca purimāni pañca kusalādīnaṁ nissayāeva na honti. Tasmā tesaṁ nissayabhāvena",
  "anya-e0301n8:22_13": "tattha vuttaṁ vatthunāma visuṁ ekaṁ vatthurūpamevāti siddhanti.",
  "anya-e0301n8:23": "[180] Vibhāvaniyaṁ pana",
  "anya-e0301n8:24_0": "Yaṁ rūpaṁ nissāyāti pāṭhassa uddhaṭattā rūpasāmaññapasaṅgo hotīti taṁ visodhetuṁ",
  "anya-e0301n8:24_1": "yuttināma vuttā. Paṭṭhāne pana bahūsu anaññasādhāraṇesu ṭhānesu vatthunāmena visesetvā",
  "anya-e0301n8:24_2": "vuttattā sopasaṅgo natthiyevāti daṭṭhabbaṁ.",
  "anya-e0301n8:25_0": "Jīvanti sahajātadhammā yenāti jīvitaṁ. Tesaṁ jīvane ādhipaccayogena tesu indaṁ issaraṁ",
  "anya-e0301n8:25_1": "attānaṁ karotīti indriyaṁ. Jīvitañca taṁ indriyañcāti jīvitindriyaṁ. Sahajātā nupālana",
  "anya-e0301n8:25_2": "lakkhaṇaṁ jīvitindriyaṁ. Yathā hi bījanibbattāni uppalādīni bījevinaṭṭhepi udakānupālitāni",
  "anya-e0301n8:25_3": "ciraṁpi kālaṁ jīvanti. Evamevaṁ niruddha kammanibbattāni kammajarūpāni kamme asantepi",
  "anya-e0301n8:25_4": "jīvitānupālitāni santativasena vassasataṁpi vassasahassaṁpi kappaṁpi soḷasakappasahassānipi",
  "anya-e0301n8:25_5": "jīvantiyeva, tathā hi jīvitarahitāni itararūpāni jīvantānināma nahonti. Tāni hi yena",
  "anya-e0301n8:25_6": "ekena cittenavā utunāvā āhārenavā jāyanti. Tasmiṁ niruddhe nirujjhanti, paraṁ muhuttamattaṁpi",
  "anya-e0301n8:25_7": "santānaṁ ghaṭetuṁ nasakkonti. Tesu hi cittajarūpānaṁ santatipaccuppannaṁ ekavīthi",
  "anya-e0301n8:25_8": "ekajavanavāra ekasamāpattivārena paricchinnaṁ hoti. Utujāhārajānañca sabhāgeka utuāhāra",
  "anya-e0301n8:25_9": "vasena paricchinnaṁ hoti. Kammajarūpānaṁ pana visuṁ santatipaccuppannaṁnāma natthi.",
  "anya-e0301n8:25_10": "Tesaṁ ekabhavaparicchinnaṁ addhāpaccuppannameva hotīti. Yadi evaṁ arūpadhammānaṁ",
  "anya-e0301n8:25_11": "kathanti. Tehi jīvitayogena jīvantāeva honti. Evaṁsantepi tesaṁ santatipaccuppannaṁ",
  "anya-e0301n8:25_12": "dissatīti. Vuccate, arūpadhammesu vipākāni tāva kammajarūpasadisāni. Tānipi hi asati",
  "anya-e0301n8:25_13": "vīthicittuppāde yāvajīvaṁpi ekasantativasena pavattissantiyeva. Itarāni pana yassa",
  "anya-e0301n8:25_14": "ārammaṇassa āpātāgatattā uppajjanti. Tasmiṁ niruddhe tadabhāvepi tadārammaṇā bahū",
  "anya-e0301n8:25_15": "cittasantatiyo jīvitassaaddhānapharaṇānubhāvena pavattantiyeva. Apica, yāvakhandhaparinibbānā",
  "anya-e0301n8:25_16": "anantarapaccayupanibandhena abbocchinnaṁ pavattamānāya cittasantatiyāvasenapi ayamattho",
  "anya-e0301n8:25_17": "vattabbo. Teneva hi kilesasīsaṁ avijjā. Pavattasīsaṁ jīvitindriyanti vuttaṁ.",
  "anya-e0301n8:26": "[181] Vibhāvaniyaṁ pana",
  "anya-e0301n8:27_0": "Āhārajādīnaṁ āhārādiyeva uppattiyāpi ṭhitiyāpi kāraṇaṁ hoti. Kasmā, taṅkhaṇe dharamānattā.",
  "anya-e0301n8:27_1": "Kamma jānaṁ pana kammaṁ uppattiyāeva kāraṇaṁ, na ṭhitiyā. Kasmā, taṅkhaṇābhāvato.",
  "anya-e0301n8:27_2": "Jīvitena pana anupālitattā eva tesaṁ khaṇaṭṭhiti siddhāti iminā dhippāyena yaṁ vuttaṁ",
  "anya-e0301n8:27_3": "“yathāsakaṁ khaṇamattaṭṭhāyīnaṁpi hi sahajātānaṁ pavattihetubhāvena anupālakaṁ. Na",
  "anya-e0301n8:27_4": "hi tesaṁ kammaṁyeva ṭhitikāraṇaṁ hoti. Āhārajādīnaṁ āhārādi viya kammassa taṅkhaṇābhāva",
  "anya-e0301n8:27_5": "toti”. Taṁ na yuttaṁ.",
  "anya-e0301n8:28_0": "Dhammānañhi khaṇaṭṭhitināma ekakalāpagatasahajātapaccayā yattāeva hoti. Na nānākalāpagatajanakapaccayāyattā.",
  "anya-e0301n8:28_1": "Itarathā uppādakkhaṇe labbhamānānaṁ upacayasantatīnaṁ viya ṭhitikkhaṇe labbhamānāya",
  "anya-e0301n8:28_2": "jaratāyapi kutocisamuṭṭhānatā pāḷiyaṁ vuttā siyāti. Apica, khaṇaṭṭhitināma sabhāvasiddhāeva.",
  "anya-e0301n8:28_3": "Na hi uppannā dhammā paccayavekallena attano khaṇesu paripuṇṇaṁ aṭṭhatvā antarāva",
  "anya-e0301n8:28_4": "bhijjantīti atthi. Naca paccayādhimattena atire kataraṁ tiṭṭhantīti atthi. Tasmā",
  "anya-e0301n8:28_5": "khaṇaṭṭhitiyaṁ upatthambhayamānāpi āhārādayo anupālayamānañca jīvitaṁ pacchā balavarūpasantati",
  "anya-e0301n8:28_6": "pavattiatthāyaeva upatthambhenti pāletica. Na khaṇaṭṭhitipavattiyāti. Ettāvatā sabbesaṁpi",
  "anya-e0301n8:28_7": "khaṇaṭṭhitināma dharamānajanakāyattā vā jīvitāyattāvā nahotīti siddhaṁ hoti. Yadi",
  "anya-e0301n8:28_8": "pana taṁ santatipavattimeva sandhāya vuttaṁ siyā, evaṁsati yujjeyyāti. Aṭṭha kathāyaṁpi",
  "anya-e0301n8:28_9": "santepica anupālana lakkhaṇādimhi vidhāne atthikkhaṇeyeva taṁ tedhamme pāletītiādivacane",
  "anya-e0301n8:28_10": "yathāsantatiṭṭhiti labbhati. Tathā vicāretvā gahetabbāti. Idaṁ pana pācakagginā saha",
  "anya-e0301n8:28_11": "sakalaṁ upādinnakasarīraṁ byāpetvā tiṭṭhatīti. Kabaḷaṁ karīyatīti kabaḷīkāro. Āharīyati",
  "anya-e0301n8:28_12": "ajjhoharīyatīti āhāro. Kabaḷīkāroca so āhārocāti kabaḷīkārāhāro. Kabaḷīkāro āhārotipi",
  "anya-e0301n8:28_13": "pāṭho. Idañca savatthuka vacanaṁ daṭṭhabbaṁ. Athavā, kabaḷīkārāhārabhakkhānaṁ sattānaṁ",
  "anya-e0301n8:28_14": "attabhāvaṁ bhuso harati addhānaṁ pavattetīti āhāro. Khajja bhojjādike kabaḷīkāre",
  "anya-e0301n8:28_15": "āhāro tannissitattā tappariyā pannattācāti kabaḷīkārāhāro. Imasmiṁatthe sati nibbattita",
  "anya-e0301n8:28_16": "ojā eva labbhati. Atthato pana aṅgamaṅgānusārino rasassa sārabhūto upatthambhabalakāro",
  "anya-e0301n8:28_17": "bhūtanissito paramasiniddhasi neho idha āhārarūpaṁnāma. Tattha aṅgamaṅgānusārino",
  "anya-e0301n8:28_18": "rasassāti ajjhoharitvā āmāsaye patiṭṭhitāni āhāravatthūni pācakatejena vivecitāni",
  "anya-e0301n8:28_19": "rasādibhāvena pañcadhā vibhāgaṁ gacchanti. Tattha paṇīta siniddha lahuka sineha koṭṭhāso",
  "anya-e0301n8:28_20": "rasonāma. Ye loke rasadhātūti vuccati. So pācaka tejabalena tato uttaritvā rasaharaṇidhamanijālānusārena",
  "anya-e0301n8:28_21": "heṭṭhāca uddhañca sakalasarīre aṅgamaṅgāni anusaranto anupharanto aṅgamaṅgānusārīti",
  "anya-e0301n8:28_22": "vuccati. Tassa sārabhūto upatthambhaṁ balaṁ karotīti upatthambhabalakāro. So hi āmāsaye",
  "anya-e0301n8:28_23": "patiṭṭhita mattova sakalasarīre bhūtesu upatthambhakabalaṁ janetīti.",
  "anya-e0301n8:29": "[182] Vibhāvaniyaṁ pana",
  "anya-e0301n8:30": "“Aṅgamaṅgā nasāri rasahara saṅkhātāti” pāṭho. So duppāṭho.",
  "anya-e0301n8:31_0": "Taṁ pana sendriyakāyopatthambhanalakkhaṇaṁ āhārarūpaṁ. Ojālakkhaṇaṁ vā. Tattha udayati",
  "anya-e0301n8:31_1": "pasavatīti ojā. Avasaddovā rakkhaṇe. Rakkhaṇañcettha upatthambhanameva. Avati janeticāti",
  "anya-e0301n8:31_2": "ojā. Kiṁ avati. Attano nissayavatthuṁ. Kiṁca janeti. Āhārasamuṭṭhānarūpaṁ. Udayānantaraṁ",
  "anya-e0301n8:31_3": "rūpaṁ janetīti ojātipi vadanti. Aññāpadesarahitena kakkhaḷattādinā attano bhāvena",
  "anya-e0301n8:31_4": "siddhaṁ rūpaṁ sabhāvarūpaṁ. Uppādādinā aniccatādināca saṅkhahalakkhaṇena sahitaṁ",
  "anya-e0301n8:31_5": "rūpaṁ salakkhaṇarūpaṁ. Ujukatova kammādīhi paccayehi nipphāditaṁ rūpaṁ nipphannarūpaṁ.",
  "anya-e0301n8:31_6": "Ruppanalakkhaṇasampannaṁ nippariyāyarūpaṁ rūparūpaṁ. Yathā dukkhadukkhaṁ ajjhattaajjhattanti.",
  "anya-e0301n8:31_7": "Saṅkhatalakkhaṇayutta tāya aniccatādikaṁ lakkhaṇattayaṁ āropetvā sammasanārahaṁ rūpaṁ",
  "anya-e0301n8:31_8": "sammasanarūpaṁ. Te te dabbasambhārāvā rūpakalāpāvā visuṁvisuṁ bhuso kāsanti pakāsanti",
  "anya-e0301n8:31_9": "etenāti ākāso. Nisatta nijīvaṭṭhena dhātu. Ākāsasaṅkhātā dhātūti ākāsadhātu. Parito",
  "anya-e0301n8:31_10": "samantato chindati kalāpantarabhūtāni kalāpantara bhūtehi saddhiṁ asaṁmissaṁ ekattaṁ",
  "anya-e0301n8:31_11": "anupagamanaṁ karotīti paricchedo. Tehivā paricchindīyati attanovā paresaṁvā akatvāmajjhe",
  "anya-e0301n8:31_12": "visuṁ thapīyati. Tesaṁvā chiddavivaramattabhūto. Na visuṁ eko uppādasahito sabhāvadhammo.",
  "anya-e0301n8:31_13": "Nāpi kassaci rūpakalāpassa pakkhabhūtoti paricchedo. Vikāralakkhaṇarūpāni hi asabhāvadhammabhūtānipi",
  "anya-e0301n8:31_14": "taṁtaṁ rūpakalāpesu sandissamānatā taṁtaṁrūpakalāpapakkhikānieva honti. Ayaṁ pana",
  "anya-e0301n8:31_15": "tehi rūpa kalāpehi sabbaso vimuttabhāvena bahibhūtattā kassaci rūpa kalāpassa pakkhabhūto",
  "anya-e0301n8:31_16": "na hotīti. Asabhāvadhammattāca pana kenaci rūpena phusana pariyāyopi tassa sabbaso",
  "anya-e0301n8:31_17": "natthīti katvā so asaṁphuṭṭhaṁ catūhi mahābhūtehīti pāḷiyaṁ vutto. Aṭṭhakathāyaṁ",
  "anya-e0301n8:31_18": "pana ghanapiṇḍavatthūsu paṭighaphoṭṭhabbasabhāvānaṁ nānā kalāpagatabhūtānaṁ aññamaññasaṁphuṭṭhatā",
  "anya-e0301n8:31_19": "atthīti katvā asaṁphuṭṭhaṁ catūhi mahābhūtehīti etehi asaṁphuṭṭhaṁ ajaṭākāsaṁ kaṁthitanti",
  "anya-e0301n8:31_20": "vuttaṁ. Ṭīkāyaṁ pana ayaṁ niddeso ajaṭākāsaniddeso nahoti, paricchedarūpaniddesoyeva.",
  "anya-e0301n8:31_21": "Soca ghanapiṇḍa vatthūsueva veditabbo. Tesuca bhūtānaṁ asaṁphuṭṭhatānāma natthi.",
  "anya-e0301n8:31_22": "Tasmā bhūtānaṁ aññamaññaabyāpitā ekattaṁ anupagatatāeva. Tattha asaṁphuṭṭhatānāma",
  "anya-e0301n8:31_23": "yuttā siyāti adhippāyena abyāpikatā hi asaṁphuṭṭhatāti vuttaṁ. Atthato pana nānākalāpagatānaṁ",
  "anya-e0301n8:31_24": "bhūtānaṁ pariyantatā saṅkhāto antarāḷadhammo. Rūpaparicchedalakkhaṇaṁ paricchedarūpaṁ.",
  "anya-e0301n8:31_25": "Yā pana calamānena kāyaṅgena attānañca attasamaṅgino puggalassa adhippāyañca paccakkhe",
  "anya-e0301n8:31_26": "ṭhite jane viññāpeti pākaṭaṁ katvā dasseti. Sayañca tena kāyaṅgena tehi janehi viññāyati.",
  "anya-e0301n8:31_27": "Sā kāyaviññattināma. Yā uccārīyamānena vācaṅgena saddena attānañca attasamaṅgino",
  "anya-e0301n8:31_28": "puggalassa adhippāyañca sotapathe ṭhite jane viññāpeti. Sayañca tenavācaṅgena tehi",
  "anya-e0301n8:31_29": "janehi viññāyati. Sā vacīviññattināma. Athavā, viññāpenti janā viññāyantivā janehi",
  "anya-e0301n8:31_30": "aññamaññassa cittāni etāyāti viññatti. Sasambhāre aṅgapaccaṅgabhūte kāye pavattā",
  "anya-e0301n8:31_31": "viññatti kāyaviññatti. Copana kāyasaṅkhāto kāyo evavā viññatti kāyaviññatti. Cittajasaddasaṅkhātāya",
  "anya-e0301n8:31_32": "vācāya pavattā viññatti vacīviññatti. Copanavācā saṅkhātā vācā evavā viññatti vacīviññatti.",
  "anya-e0301n8:31_33": "Tattha cittavasena yaṁkiñci kāyaṅgavikāraṁ karontassa taṁtaṁaṅgaṁ santambhantā sandhārentā",
  "anya-e0301n8:31_34": "cālentā aṅgamaṅgānusārisaṅkhātā cittajavātakalāpā taṁtaṁaṅgaṁ pūretvā uppajjanti.",
  "anya-e0301n8:31_35": "Uppajjantāca yathāvā tathāvā anuppajjitvā yassa tehi cittajavātakalāpeti sahajātassa",
  "anya-e0301n8:31_36": "copanakāyassa ānubhāvena sabbe te kalāpā yathādhippetadisābhimukhāeva uppajjanti.",
  "anya-e0301n8:31_37": "Ayaṁ copanakāyasaṅkhāto ākāravikāro kāyaviññatti nāma. Niyāmakasadisī hi ayaṁ kāyaviññatti.",
  "anya-e0301n8:31_38": "Teca nāvāsadi sāti. Yathā hi niyāmako nāvāya mūlabhāge ṭhatvā ekaṁ mahāphiyaṁ daḷhaṁ",
  "anya-e0301n8:31_39": "gahetvā nadisote cāretvā sakalaṁ mahānāvaṁ icchitadisābhimukhaṁ niyojeti. Na yaṁvā",
  "anya-e0301n8:31_40": "taṁvā disaṁ gantuṁ deti. Evaṁ sampadamidaṁ daṭṭhabbaṁ. Ekacittakkhaṇikā hi viññatti",
  "anya-e0301n8:31_41": "tesaṁ mūlabhāgeeva labbhamānā te yathādhippetadisābhimukhe evaṁ katvā niyojetīti",
  "anya-e0301n8:31_42": "sā niyāmakasadisī hotīti. Etthaca yadetaṁ aṭṭhakathāyaṁ. Ekajavanavīthiyaṁ sattasu",
  "anya-e0301n8:31_43": "javanesu pathama javanasamuṭṭhitā vāyodhātu attanā sahajātarūpakāyaṁ saṁthambhetuṁ",
  "anya-e0301n8:31_44": "sandhāretuṁ sakkoti. Aparāparaṁ pana cāletuṁ nasakkoti. Dutīyādīsupi eseva nayo.",
  "anya-e0301n8:31_45": "Sattamacittena pana samuṭṭhitā vāyodhātu heṭṭhā chahicittehi samuṭṭhitaṁ vāyodhātuṁ",
  "anya-e0301n8:31_46": "upatthambhanapaccayaṁ labhitvāattanāsahajātaṁ rūpakāyaṁ saṁthambhetuṁ sandhāretuṁ",
  "anya-e0301n8:31_47": "cāletuṁ abhikkamāpetuṁ sakkotīti vuttaṁ. Taṁ abhikkamāmīti kāyaṁ paggaṇhantānaṁ anekasahassesu",
  "anya-e0301n8:31_48": "javana vāresu pavattamānesu yasmiṁvāre calanasaṅkhātaṁ desantarapāpanaṁ jāyati, taṁ",
  "anya-e0301n8:31_49": "sandhāya vuttaṁ. Na hi katipayajavanavārehi calanaṁ jāyati. Yadi jāyeyya, iddhimantānaṁ",
  "anya-e0301n8:31_50": "iddhiyāgamanaṁ viya sabbesaṁpi sīghataraṁ gamanaṁ paññāyeyya. Kasmā, ekaccharakkhaṇepi",
  "anya-e0301n8:31_51": "anekakoṭisatasahassacikkapavattiyā sambhavato. Ayañca attho upari akkharuppattivicāraṇāyaṁ",
  "anya-e0301n8:31_52": "pākaṭo bhavissatīti. Tasmā tato purimavāresu saṁthambhanasandhāraṇānieva sampajjantīti",
  "anya-e0301n8:31_53": "veditabbaṁ. Yā cettha sattayugasakaṭopamā vuttā, sāpi nānājavanavīthīsu samuṭṭhitānaṁ",
  "anya-e0301n8:31_54": "vāyodhātūnaṁ aparāparaṁ upatthambhaneca yujjatiyeva. Tathā hi calanacittajarūpasantatiyaṁ",
  "anya-e0301n8:31_55": "pavattāni utujarūpasaṅghāṭānipi viññattisahitāni viya tadākāravantāni savegāni savipphārānieva",
  "anya-e0301n8:31_56": "pavattanti. Tasmā pubbāparapavattānaṁ nānā javanavīthīnaṁ antarantarā bhavaṅgasamayesupi",
  "anya-e0301n8:31_57": "abhikkamanādikaṁ calanaṁ sampajjatiyeva. Ekābaddhapavattānica catusamuṭṭhānikarūpānināma",
  "anya-e0301n8:31_58": "ekassa visaye itarāni ekasamuṭṭhānāni viya sabbaso tadanu parivattīni hontīti cittaje",
  "anya-e0301n8:31_59": "calante itarānipi calanti yevāti daṭṭhabbaṁ. Calanañcettha pacchimapacchimānaṁ rūpakalāpasaṅghāṭānaṁ",
  "anya-e0301n8:31_60": "purima purimānaṁ uppannadesato desantare yathāpavattasannivesākārena aparāparaṁ uppajjamānaṁ",
  "anya-e0301n8:31_61": "veditabbaṁ. Na hi rūpārūpadhammānaṁ uppanna dese anirujjhitvā kesaggamattaṁpi desantara",
  "anya-e0301n8:31_62": "saṅkamanaṁnāma atthi. Itarathā khaṇikadhammatā abyāpāradhammatā avasavattitāca tesaṁ",
  "anya-e0301n8:31_63": "nasiyāti. Yaṁkiñci vacībhedaṁ karontassa kaṇṭhaṭṭhānādi gataupādinnaka pathavīdhātūsu",
  "anya-e0301n8:31_64": "calamānakaṇṭhapadesādigatacittaja pathavīdhātūnaṁ saṅghaṭṭanasaṅkhātena ṭhānakaraṇasannipātena",
  "anya-e0301n8:31_65": "sahevayo vacīghosasaṅkhāto cittajasaddo jāyati. So yena attanā saha jātena ākāravikārena",
  "anya-e0301n8:31_66": "yathādhippāyaṁ taṁtaṁ vaṇṇavisesattaṁ upagacchati. Yenaca suṇantānaṁ taṁtaṁatthajotako",
  "anya-e0301n8:31_67": "akkharasannipātabhūto padabyañjanaviseso upalabbhati. So copanavācāsaṅkhāto ākāravikāro",
  "anya-e0301n8:31_68": "vacīviññattināma. Aṭṭhakathāyaṁ pana tassā pana cittasamuṭṭhānāya pathavīdhātuyā",
  "anya-e0301n8:31_69": "upādinnaghaṭṭanassa paccayabhūto eko ākāravikāro vacī viññattināmāti vuttaṁ. Tattha",
  "anya-e0301n8:31_70": "upādinnaghaṭṭanassa paccayabhūtoti kammajabhūtāya catujabhūtāyaevavā upādinnapathavīdhātuyā",
  "anya-e0301n8:31_71": "sahaghaṭṭanaṁ paṭicca saddavisesapavattiyā paccayabhūtoti attho. Ghaṭṭanassa paccayo",
  "anya-e0301n8:31_72": "pana calamānakaṇṭhapadesādivikārabhūto kāyaṅgavisesoeva siyā. Vikāradvayañca asaṁmissaṁ",
  "anya-e0301n8:31_73": "katvā veditabbanti. Etthaca upādinnakapathavīhi saha ghaṭṭanaṁ cittajapathavīnaṁ",
  "anya-e0301n8:31_74": "kiccaṁ. Yaṁ pana tāsaṁ yathāvā tathāvā aghaṭṭetvā yathā icchitakkharaṁ sampajjati.",
  "anya-e0301n8:31_75": "Tathā ghaṭṭanapakāravidhānaṁ. Idaṁ kāyaviññattiyā kiccaṁ. Ghaṭṭanena saheva uppannasaddānaṁ",
  "anya-e0301n8:31_76": "taṁtaṁvaṇṇatta pattiyā vidahanameva vacīviññattiyā kiccaṁ. Kumbhathunatalaṁ viyaca",
  "anya-e0301n8:31_77": "upādinnakapathavī. Paharaṇahattho viya cittajapathavī. Hatthapari vattana vikāro",
  "anya-e0301n8:31_78": "viya kāyaviññatti. Saddavikāro viya vacīviññatti. Kumbhathunassa nānāsaddapabhedoviya",
  "anya-e0301n8:31_79": "nānāvaṇṇabhedoti. Etthaca yadetaṁ aṭṭhakathāyaṁ idaṁ vakkhāmi etaṁ vakkhāmīti uppajjamānaṁ",
  "anya-e0301n8:31_80": "cittaṁ aṭṭharūpāni samuṭṭhāpeti. Tesaṁ abbhantare citta samuṭṭhānā pathavīdhātu upādinnakaṁ",
  "anya-e0301n8:31_81": "ghaṭṭayamānāva uppajjati. Tena dhātughaṭṭanena saheva saddo uppajjatītica purimacittasamuṭṭhā",
  "anya-e0301n8:31_82": "nāya upatthambhanakiccaṁpi natthītica vuttaṁ. Taṁpi anekasatesu javanavāresu pavattamānesu",
  "anya-e0301n8:31_83": "yasmiṁvāre paribyattaṁ akkharaṁ pavattati, taṁ sandhāya vuttanti gahetabbaṁ. Teneva",
  "anya-e0301n8:31_84": "hi mūla ṭīkāyaṁ upatthambhanakiccaṁ natthi laddhāsevanena citteneva ghaṭṭanassa balavabhāvatoti",
  "anya-e0301n8:31_85": "vuttaṁ. Etthaca laddhāsevanenāti etena pubbabhāge nānājavanavīthīhi laddhāsevanabhāvaṁ",
  "anya-e0301n8:31_86": "dasseti. Pathama javanacittassapi laddhāsevanatāya adhippetattā. Naca ekajavana vāramattena",
  "anya-e0301n8:31_87": "paribyattaṁ ekakkharaṁ sampajjatīti sakkā viññātuṁ. Kasmā, tassa ekadviaccharakkhaṇamattena",
  "anya-e0301n8:31_88": "kālena vattabbattā ekaccharakkhaṇeca anekasatasahassānaṁ javanavīthīnaṁ pavattisambhavato. Vuttañca –",
  "anya-e0301n8:32": "Ekamattā tayo rassā, dvimattā dīghamuccare;",
  "anya-e0301n8:33": "Timatto tu gīto ñeyyo, byañjanā aḍḍhamattikāti.",
  "anya-e0301n8:34_0": "Milindapañheca sādhike vīhivāhasate vīhibījāni ekaccharakkhaṇe uppannassa cittassa",
  "anya-e0301n8:34_1": "kalaṁpi naupenti. Kalabhāgaṁpi naupentīti dīpitaṁ. Ekakkharaṁ uccārentassaca tattakaṁpi",
  "anya-e0301n8:34_2": "kālaṁ uccāraṇacittabyāpāro sandissatiyeva. Naca paramatthato ekameva saddaṁ uccāremītivā",
  "anya-e0301n8:34_3": "suṇomītivā sakkā niyametvā uccāretuṁ sotuñca. Tathā niyamentassapi saddānaṁ pubbāparato",
  "anya-e0301n8:34_4": "anekasatasahassasseva uccāraṇa savana sambhavato. Ekamevāti abhimāno pana samūhaghana",
  "anya-e0301n8:34_5": "santatighanehi paṭicchannattāeva hotīti daṭṭhabbaṁ. Sesamettha kāyaviññattiyaṁ vuttana",
  "anya-e0301n8:34_6": "yena yathāsambhavaṁ veditabbanti. Etthaca viññattisaddo kāyena viññāpeti vācāya viññāpetītiādisu",
  "anya-e0301n8:34_7": "bodhanattho. Sudinna kaṇḍe tikkhattuṁ viññāpetītiādīsu pavattanattho. Idha pana duvidhopi",
  "anya-e0301n8:34_8": "yujjati. Evañhi sati paraṁ bodhetukāmatārahi tesu sabbesu kāyaṅgavācaṅgacopanesupi",
  "anya-e0301n8:34_9": "pavattakaviññattiyā labbhamānatā veditabbā hotīti. Mūlaṭīkāyaṁ pana paraṁ bodhetukāmatāya",
  "anya-e0301n8:34_10": "vināpi abhikkamanādipavattanena so citta sahabhūvikāro adhippāyaṁ viññāpeti. Sayañca",
  "anya-e0301n8:34_11": "viññāyatīti dvidhāpi viññattiyevāti vuttaṁ, tattha dvīsu bodhanaviññattīsu purimā",
  "anya-e0301n8:34_12": "kāyaviññatti aṅgapaccaṅgassa calamānavaṇṇaṁ cakkhuviññāṇavīthiyā calamānaṅgapaccaṅgaṁ",
  "anya-e0301n8:34_13": "kāyaviññāṇavīthiyā gahetvā pacchā suddhena manodvārikajavanenaeva viññāyati pacchimāca",
  "anya-e0301n8:34_14": "vacīviññatti uccāriyamānaṁ saddaṁ sotaviññāṇavīthiyā gahetvā pacchā suddhena manodvārikajavanenaeva",
  "anya-e0301n8:34_15": "viññāyati, na pañcadvārikajavanena. Sā hi attānaṁ jānanteeva parasatte attanā samaṅgino",
  "anya-e0301n8:34_16": "puggalassa cittaṁ viññāpeti, na ajānante. Ñāpaka hetu hi nāma attānaṁ jānanteeva",
  "anya-e0301n8:34_17": "ñāpetabbaṁ ñāpeti, no ajānante. Evañca katvā kāyaṅga copanaṁ disvāvā parāmasitvāvā",
  "anya-e0301n8:34_18": "saddaṁ sutvāvā parassa taṁtaṁadhippāyaṁ jānantānaṁ tiracchāna gatānaṁpi pathadhaṁ",
  "anya-e0301n8:34_19": "viññattijānanaṁ siddhaṁ bhavati. Taṁjānanena vinā adhippāyajānanassa asambhavato.",
  "anya-e0301n8:34_20": "Viññattiṁ jānantānaṁca purimasiddhasaṅketa sambandha jānanena vinā adhippāyajānanaṁ",
  "anya-e0301n8:34_21": "na sambhavatīti majjhe visuṁ pubbasaṅketa sambandhagahanaṁpi icchanti, dvīsu pana",
  "anya-e0301n8:34_22": "pavattakaviññattīsu paraṁ abhikkamantaṁ cakkhuviññāṇavīthiyā disvā abhikkamanaviññattiñca",
  "anya-e0301n8:34_23": "abhikkamanacittañca manoviññāṇavīthiyā jānanti. Esanayo paṭikkamanādīsu. Tathā parassa",
  "anya-e0301n8:34_24": "kathaṁ sotaviññāṇavīthiyā sutvā kathanaviññattiñca kathanacittañca manoviññāṇavīthiyā",
  "anya-e0301n8:34_25": "jānanti. Paraṁ rattacittena kāyaṅgaṁ cālentaṁ disvā calanaviññattiñca rāgacittañca",
  "anya-e0301n8:34_26": "jānanti. Rattassa kathaṁ sutvā kathana viññattiñca rāgacittañca jānanti. Esanayo",
  "anya-e0301n8:34_27": "sabbāsu kāyikavācasikakriyāsūti. Lahuno bhāvo lahutā. Muduno bhāvo mudutā. Kammani",
  "anya-e0301n8:34_28": "sādhu kammaññaṁ. Kammayogyanti attho. Kammaññassa bhāvo kammaññatā.",
  "anya-e0301n8:35_0": "Adandhatālakkhaṇā rūpassa lahutā. Athaddhatā lakkhaṇā rūpassa mudutā. Sarīrakriyānukūlakammaññabhāvalakkhaṇā",
  "anya-e0301n8:35_1": "rūpassa kammaññatā. Aññamaññaṁ avijahantiyopi etā viruddhapaccayasappāya paccayānaṁ",
  "anya-e0301n8:35_2": "vasena asaṁmissato veditabbā. Tathā hi attano kāyaviruddhaṁ utuṁvā āhāraṁvā cittakriyaṁvā",
  "anya-e0301n8:35_3": "sevantānaṁ sarīragatā dhātuyo kadāci sakalasarīraṁvā sarīrekadesaṁvā khobhetvā visesato",
  "anya-e0301n8:35_4": "pūtimukha sappasaṅkhātaāpo pariyuṭṭhānaṁ katvā kāyaṁ asayhabhāraṁ viya garuṁ bhāriyaṁ",
  "anya-e0301n8:35_5": "karonti. Iriyā pathaparivattane kāyabhāriyanimittaṁ dukkhaṁ uppādenti. Tadārūpassa",
  "anya-e0301n8:35_6": "lahutā napavattati. Puna attano sarīrasappāyaṁ utuṁvā āhāraṁvā cittakiriyaṁvā sevantānaṁ",
  "anya-e0301n8:35_7": "so dhātukkhobho vūpasammati. Kāyo sallahuko hoti. Iriyāpathaparivattane kāya bhāriyanimittaṁ",
  "anya-e0301n8:35_8": "dukkhaṁnāma natthi. Tadā sā pavattati. Esanayo sesāsupi. Visesanato panettha mudubhāyaṁ",
  "anya-e0301n8:35_9": "kaṭṭhamukhasappasaṅkhāta pathavīpariyuṭṭhānaṁ katvā sukkhakaṭṭhaṁviya kāyaṁ thaddhaṁ",
  "anya-e0301n8:35_10": "kakkhaḷaṁkaronti. Iriyāpathaparivattane aṅgamaṅgānaṁchijjanabhijjanākārapattaṁ thaddhaṁ",
  "anya-e0301n8:35_11": "kakkhaḷanimittaṁ dukkhaṁ uppādentīti vattabbaṁ. Kammaññatāyaṁ satthamukhasappasaṅkhāta",
  "anya-e0301n8:35_12": "vāyo pariyuṭṭhānaṁ vāyovisamaṁ katvā dāmarikacorapariyuṭṭhitaṁ paccantaraṭṭhaṁ viya",
  "anya-e0301n8:35_13": "kāyaṁ vivaṭṭamānaṁ karonti, sabbairiyāpathesu sukhaṁnāma natthīti vattabbaṁ. Tejodhātu",
  "anya-e0301n8:35_14": "pana tāsaṁ sabbāsaṁpi mūlabhūtā hotīti veditabbā.",
  "anya-e0301n8:36_0": "Imā pana arogino kallabhāvoviya suparimadditacammassa mudubhāvoviya sudandhasuvaṇṇassa",
  "anya-e0301n8:36_1": "kammakkhamabhāvoviya rūpakāyassa iriyāpathaparivattane sallahukatādivasena sandissamānā",
  "anya-e0301n8:36_2": "visesākārā hontīti katvā vikārarūpaṁ nāma. Cayanaṁ cayo. Piṇḍavasena abhinibbattīti",
  "anya-e0301n8:36_3": "attho. Ādito uparitoca cayo upacayo. Pathamābhinibbatti uparuparivaḍḍhicāti attho.",
  "anya-e0301n8:36_4": "Ayañhi upasaddo upaññattantiādīsu viya pathamattho upasittantiādīsu viyaca upari",
  "anya-e0301n8:36_5": "atthoti. Vuttañca mūlaṭīkāyaṁ upasaddo pathamattho upariatthoca hotīti. Tenevahi",
  "anya-e0301n8:36_6": "pāḷiyaṁ yo āyatanānaṁ ācayo, so rūpassa upacayo. Yorūpassa upacayo, sā rūpassa santatīti",
  "anya-e0301n8:36_7": "vuttaṁ. Tananaṁ vitthāraṇaṁ tati. Sambandhā tati punappunaṁvā tati santati. Yathā",
  "anya-e0301n8:36_8": "pavattānaṁ āyatanānaṁ addhānapūraṇavasena pavattīti attho. Tattha gabbhaseyyakānaṁ",
  "anya-e0301n8:36_9": "sattānaṁ paṭisandhikkhaṇe rūpānaṁ uppādo pathamānibbattiatthena upacayonāma. Tato",
  "anya-e0301n8:36_10": "paraṁ yāva sabbapathamaṁ uppannānaṁ cakkhu sota ghānajivhānaṁ uppādo, etthantare",
  "anya-e0301n8:36_11": "rūpānaṁ uppādo upari vaḍḍhiatthena upacayonāma. Tato paraṁ yāvajīvaṁ catusantatirūpānaṁ",
  "anya-e0301n8:36_12": "uppādo santatināma. Vuttañhetaṁ aṭṭhakathāyaṁ nadītīre nikhātakūpasmiṁ udakuggamanakāloviya",
  "anya-e0301n8:36_13": "ācayo nibbatti. Paripuṇṇakāloviya upacayo vaḍḍhi. Ajjhottharitvā gamanakālo viya santati pavattīti.",
  "anya-e0301n8:37": "Vibhāvaniyaṁ pana",
  "anya-e0301n8:38": "Paṭisandhito paṭṭhāya yāvacakkhādi dasakānaṁ uppatti. Etthantare rūpuppādo upacayonāma. Tato paraṁ santati nāmāti vuttaṁ. Taṁpi tena pariyāyena yujjatiyeva.",
  "anya-e0301n8:39_0": "Saṁsedajopavātikānaṁ pana paṭisandhikkhaṇe rūpānaṁ uppādo pathamā bhinibbatti atthena",
  "anya-e0301n8:39_1": "paripuṇṇa vaḍḍhi atthenaca upacayo nāma, tato paraṁ rūpānaṁ uppādo santatināma. Apica,",
  "anya-e0301n8:39_2": "tisamuṭṭhānika rūpānaṁpi visuṁ visuṁ santatipaccuppannaṁnāma atthi. Tassaca ekekassa",
  "anya-e0301n8:39_3": "nibbatti vaḍḍhi pavatti vasena tisso tissoavatthā honti. Tattha ekekasantatiyaṁ ādimhi",
  "anya-e0301n8:39_4": "santatisīsarūpānaṁ sabbapathamaṁ uppādo nibbattināma. Tato vaḍḍhanarūpānaṁ uppādo",
  "anya-e0301n8:39_5": "vaḍḍhīnāma. Vaḍḍhane samatte avaḍḍhitvā pabandhaṭṭhitivasena vattanavasenauppādopavattināma.",
  "anya-e0301n8:39_6": "Tattha ca nibbattivaḍḍhiyo upacayonāma. Pavattisantati nāma. Saṅkhepato pana loke",
  "anya-e0301n8:39_7": "sabbāsu indriyānindriyabaddharūpapavattīsu sandissamāne jāyana vaḍḍhana pavattanasaṅkhāte",
  "anya-e0301n8:39_8": "avatthābhede disvā upacayasanta tiyo veditabbā. Tatrāyaṁ nayo-rukkhatiṇādīnivā sākhā",
  "anya-e0301n8:39_9": "pattapupphaphalādīnivā ādimhi jāyanti. Jāyitvā vaḍḍhanti. Vaḍḍhane samatte avaḍḍhitvā",
  "anya-e0301n8:39_10": "pabandhavasena pavattitvā bhijjantīti. Jīraṇaṁ jarā, jīranti jiṇṇabhāvaṁ gacchanti",
  "anya-e0301n8:39_11": "etāyāti jarā. Sāyeva jaratā. Uppādajarābhaṅgehi niccalati nakampatīti nicco asaṅkhata",
  "anya-e0301n8:39_12": "dhammo. Na nicco anicco, saṅkhatadhammo. Aniccassa bhāvo aniccatā, bhaṅgo.",
  "anya-e0301n8:40": "[183] Vibhāvaniyaṁ pana",
  "anya-e0301n8:41": "“Niccadhuvabhāvena na iccaṁ anugantabbanti anicca”nti vuttaṁ. Taṁ na sundaraṁ.",
  "anya-e0301n8:42_0": "Niccasaddo hi sāsane lokeca pākaṭo. So eva idha nakārayutto aniccoti vuttoti. Lakkhīyanti",
  "anya-e0301n8:42_1": "sallakkhīyanti vinicchīyanti dhammā ime saṅkhatāti etenāti lakkhaṇaṁ. Saṅkhata bhāvajānananimitanti",
  "anya-e0301n8:42_2": "attho. Yathāha- aṅguttare tīṇi māni bhikkhave saṅkhatassa saṅkhatalakkhaṇāni. Katamāni",
  "anya-e0301n8:42_3": "tīṇi, uppādo paññāyati, vayo paññāyati, ṭhitassa aññathattaṁ paññāyatīti. Nanu pāḷiyaṁ",
  "anya-e0301n8:42_4": "jātināma āgatā. Tasmā sāpi idha vattabbāti vuttaṁ jātirūpamevātiādi. Etthāti rūpasamuddese.",
  "anya-e0301n8:42_5": "Jananaṁ pātubhavanaṁ jāti. Jāyantivā etāyāti jāti, upacaya santati nāmenapavuccati",
  "anya-e0301n8:42_6": "tassājātiyātathā avatthābhedayogatoti adhippāyo. Sā hi ādito paṭisandhirūpāni pātubhavantāni",
  "anya-e0301n8:42_7": "karoti. Puna aparipuṇṇānica āyatanāni pūreti. Pūritāni ca dīghaṁpi addhānaṁ abbocchinnaṁ",
  "anya-e0301n8:42_8": "katvā pavatteti pabandhayatīti. Ekā dasavidhaṁpīti mahābhūtādibhāvena ekattaṁ upanayanavasena",
  "anya-e0301n8:42_9": "ekā dasapabhedaṁpi. Kathaṁ sarūpavasena aṭṭhavīsatividhaṁ hotīti pucchitvā bhūtappasāda",
  "anya-e0301n8:42_10": "visayātiādinā ekādasavidhasseva sarūpato dassanaṁ antogadhabhedānaṁ pubbe vuttabhāvena",
  "anya-e0301n8:42_11": "supākaṭattāti daṭṭhabbaṁ. Tenāha-aṭṭhārasavidhanti.",
  "anya-e0301n8:43_0": "Cattāri bhūtāni pañcapasādā agahitagahaṇena cattāro visayā gocarā. Duvidho bhāvo.",
  "anya-e0301n8:43_1": "Ekaṁ hadayaṁ. Iti idaṁ soḷasavidhaṁ rūpaṁ jīvitāhārarūpehi saha aṭṭhārasavidhaṁ hoti",
  "anya-e0301n8:43_2": "tathā eko paricchedo. Duvidhā viññatti. Agahitagahaṇena tividho vikāro. Catubbidhaṁ",
  "anya-e0301n8:43_3": "lakkhaṇanti dasa anipphannācāti rūpaṁ sarūpato aṭṭhavīsatividhaṁ bhaveti yojanā.",
  "anya-e0301n8:43_4": "Etthaca pacchimāni dasarūpāni sabhāvato anupalabbhamānattā paccayehi nipphāditāni",
  "anya-e0301n8:43_5": "rūpāni na hontīti anipphannāni nāma. Api cettha abhidhamme visuṁ uddiṭṭhāni niddiṭṭhānica",
  "anya-e0301n8:43_6": "etāni sabhāvato anupalabbhamānānīti vā paramatthato avijjamānānītivā nasakkā vattuṁ.",
  "anya-e0301n8:43_7": "Vohārasiddha mattabhāvaṁ atikkamma tādisena suddhadhammagatiyā siddhena paramattha",
  "anya-e0301n8:43_8": "lakkhaṇena upaladdhattā. Itarathā nibbattilakkhaṇarahitaṁ asaṅkhata nibbānaṁpi sabhāvato",
  "anya-e0301n8:43_9": "anupalabbhamānaṁ paramatthato avijjamānañca nāma siyāti. Tasmā nibbatti lakkhaṇarahitattāeva",
  "anya-e0301n8:43_10": "etāni anipphannānināma. Na sabhāvato anupalabbhamānattāti yuttaṁ siyāti. [Rūpasamuddeso]",
  "anya-e0301n8:44_0": "157. Rūpavibhāgesabbañca pana etaṁ yathāsamuddiṭṭhaṁ aṭṭhavīsati vidhaṁ rūpaṁ ahetukaṭṭhena",
  "anya-e0301n8:44_1": "ekavidhameva. Na sahetukā hetuka vasena duvidhaṁ. Tathāsappaccayaṭṭhena ekavidhameva.",
  "anya-e0301n8:44_2": "Na sappaccayāpaccaya vasena duvidhanti evaṁ pavattaṁ ekavidhanayaṁ tāva dassetuṁ",
  "anya-e0301n8:44_3": "sabbañcātiādimāraddhaṁ.",
  "anya-e0301n8:45": "[184] Vibhāvaniyaṁ pana",
  "anya-e0301n8:46": "Ekavidhanayopi rūpavibhāgoevāti katvā “yathā uddiṭṭha rūpānaṁ ekavidhādinayaṁ dassanatthaṁ sabbañca panetantiādi vutta”nti vuttaṁ. Taṁ na sameti.",
  "anya-e0301n8:47": "Vakkhati hi –",
  "anya-e0301n8:48": "Ajjhattikādibhedena, vibhajanti yathārahanti.",
  "anya-e0301n8:49": "Etena ajjhattikādibhedo eva rūpavibhāgonāmāti viññāyati.",
  "anya-e0301n8:50_0": "Tattha sabbaṁpi rūpaṁ hetusampayogā bhāvato ahetuka meva, na kiñci sahetukaṁ. Kiñci",
  "anya-e0301n8:50_1": "ahetukanti evaṁ vibhāgo atthīti adhippāyo. Sappaccayaṁ sāsavaṁ saṅkhataṁ lokiyanti",
  "anya-e0301n8:50_2": "pāṭho. Sappaccayaṁ saṅkhataṁ lokiyaṁ sāsavanti pana yutto. Pāḷiyaṁpi tathā diṭṭhattā",
  "anya-e0301n8:50_3": "sabhāgayugaḷasambhavatocāti. Itarāni pana pāḷikamena asamentānipi sabhāga yugaḷattā",
  "anya-e0301n8:50_4": "bhāgato yuttānieva. Tattha attano janakena paccayena saheva vattatīti sapaccayaṁ.",
  "anya-e0301n8:50_5": "Paccayehi saṅgamma karīyatīti saṅkhataṁ. Pañcupādā nakkhandhasaṅkhāte lokeeva pariyāpannanti",
  "anya-e0301n8:50_6": "lokiyaṁ. Attānaṁ ārabbha pavattehi āsavehi saheva vattatīti sāsavaṁ. Akaniṭṭha brahmasantāna",
  "anya-e0301n8:50_7": "bhūtaṁpi rūpaṁ kāmataṇhā visayabhāvena kāmeeva pariyāpannattā kāmāvacaraṁ. Natthi",
  "anya-e0301n8:50_8": "attanā gahitaṁ kiñci ārammaṇaṁnāma assāti anārammaṇaṁ. Yo dhammo aññena payogena",
  "anya-e0301n8:50_9": "pahīnopi samudayapahāne asati apahīnova hoti. Puna avassaṁ uppajjamānattā. Appahīnopi",
  "anya-e0301n8:50_10": "tasmiṁ sati pahīnova hoti. Puna anuppajjamānattā. Tādiso dhammo pahānavāyāmassa aṭṭhānattā",
  "anya-e0301n8:50_11": "appahātabbonāma. Rūpaṁpi edisameva hotīti vuttaṁ appahātabba mevāti. Aṭṭhānattā pahāna",
  "anya-e0301n8:50_12": "vāyāmaṁ na arahatīti attho. Athavā, vinā samudayapahānena pahātuṁ asakkuṇeyyoti attho.",
  "anya-e0301n8:50_13": "Yadi evaṁ rūpaṁ bhikkhave na tumhākaṁ. Taṁ pajahatha. Taṁ vo pahīnaṁ dīgharattaṁ",
  "anya-e0301n8:50_14": "atthāya hitāya sukhāya bhavissatīti idaṁ kathanti. Taṁpi tabbisayassa rāgassa pahānaṁ",
  "anya-e0301n8:50_15": "sandhāya vuttanti daṭṭhabbaṁ. Yathāha –",
  "anya-e0301n8:51": "Rūpe kho rādha yo chando, yo rāgo, yānandī, yā taṇhā, taṁ pajahatha. Evaṁ taṁrūpaṁ pahīnaṁ bhavissati ucchinnamūlaṁ tālāvatthukataṁ anabhāvaṁkataṁ āyatiṁ anuppādadhammanti.",
  "anya-e0301n8:52_0": "Ayaṁ nayo aññesupi kusalādīsu appahātabbesu veditabboti. Evasaddo cettha purimapadesupi",
  "anya-e0301n8:52_1": "yojetabbo. Itisaddo ādiattho, pakāratthovā. Tena pāḷiyaṁ āgataṁ na hetu hetuvippayuttantiādiṁ",
  "anya-e0301n8:52_2": "saṅgaṇhāti. Tassa tassa puggalassa attabhāvapariyāpanno dhammasamūho ajjhattaṁnāma.",
  "anya-e0301n8:52_3": "Tasmiṁpica yattha taṇhāya atirekataraṁ daḷhapariggaho hoti. So cakkhādiko cittena",
  "anya-e0301n8:52_4": "saha chabbidho dhammo ajjhattiko nāma. Ajjhatte vidito pākaṭoti katvā. Tathā hi so",
  "anya-e0301n8:52_5": "ajjhattajjhattantipi vutto. Itarāni pana rūpādini phassādīnica tadupādāya taṇhāpariggahassa",
  "anya-e0301n8:52_6": "mandattā bāhirāni nāma. Yathā hi loke maṇivā suvaṇṇaṁvā rajataṁvā bahigehe nidahitvā",
  "anya-e0301n8:52_7": "thapitaṁ hoti. Pacchivā suppaṁvā ghaṭovā sarāvovā anto gehe thapito. Tattha pacchimāni",
  "anya-e0301n8:52_8": "chaḍḍetvāpi purimāni rakkhanti. Tasmā tāneva taṇhāpariggahadaḷhatāya antoparibhogātveva",
  "anya-e0301n8:52_9": "vuccanti. Pacchimāni pana bāhira paribhogātveva. Evaṁ sampadamidaṁ daṭṭhabbaṁ. Idhapi",
  "anya-e0301n8:52_10": "hi yadi sakkuṇeyya. Rūpādīni phassādinica sabbāni chaḍḍetvāpi cakkhādikaṁ chabbidhameva",
  "anya-e0301n8:52_11": "avassaṁ rakkhissantīti. Iti taṇhā pariggahassa daḷhamandatā vaseneva tesaṁ dvinnaṁ",
  "anya-e0301n8:52_12": "ajjhattika bāhiratā vuttā. Na pavattidesavasenāti niṭṭhamettha gantabbaṁ.",
  "anya-e0301n8:53": "[185] Yaṁ pana vibhāvaniyaṁ",
  "anya-e0301n8:54_0": "“Ajjhattikarūpaṁ atthabhāvasaṅkhātaṁ attānaṁ adhikicca uddissa pavattattā. Kāmaṁ",
  "anya-e0301n8:54_1": "aññepi ajjhattasambhūtā atthi. Ruḷhīvasena pana cakkhādikameva ajjhattikanti” vuttaṁ. Taṁ na sundaraṁ.",
  "anya-e0301n8:55": "[186] Yañca tattha",
  "anya-e0301n8:56": "“Attasaṅkhātaṁpā cittaṁ adhikicca tassa dvārabhāvena pavattatīthi ajjhattaṁ. Tadeva ajjhattikanti” vuttaṁ. Taṁpi na sundaraṁ.",
  "anya-e0301n8:57": "Tasmiṁ atthe hi sati cittassa ajjhattatā na sampajjati. Ajjhattadhamma ajjhattikammonañca aviseso āpajjatīti.",
  "anya-e0301n8:58": "Yaṁ pana tattha",
  "anya-e0301n8:59": "Athavā yadi mayaṁ na homa, tvaṁ kaṭṭhakaliṅgarūpamo bhavissatīti vadantā viya attabhāvassa sātisayaṁ upakārakattā cakkhādineva visesato ajjhattikānīti vuttaṁ. Taṁ yuttataraṁ.",
  "anya-e0301n8:60_0": "Tathā upakārātisayattāeva hi tesu sattānaṁ pariggaha daḷhatā hotīti. Sattavidhaṁpi",
  "anya-e0301n8:60_1": "dvārarūpaṁnāma. Yathākkamaṁ vīthi cittānaṁ pāṇātipātādikammānañca pavattimukhattā.",
  "anya-e0301n8:60_2": "Tattha pana pañca vidhaṁ pasādarūpaṁ upapattidvāraṁnāma. Viññattidvayaṁ kammadvāraṁnāmāti",
  "anya-e0301n8:60_3": "oḷārikarūpaṁ pakatiyā thūlasabhāvattā ghaṭṭanasaṅkhātassaca attano kiccassa oḷārikattā.",
  "anya-e0301n8:60_4": "Santikerūpaṁ dūre pavattassapi sīghataraṁ ñāṇena gahaṇayogyattā. Sappaṭigharūpañcāti",
  "anya-e0301n8:60_5": "ettha paṭihananaṁ paṭigho. So duvidho visayavisayīnaṁ paṭighaṭṭanaṁ mahā bhūtānaṁ",
  "anya-e0301n8:60_6": "aññamaññapaṭighaṭṭananti. Tattha yena paṭighaṭṭanena pasāda dvārānaṁ bhavaṅgassaca",
  "anya-e0301n8:60_7": "vikārappatti hoti. Idaṁ visayavisayīnaṁ paṭighaṭṭanaṁnāma. Yena ruppanalakkhaṇānaṁ",
  "anya-e0301n8:60_8": "rūpadhammānaṁ ruppana kuppana ghaṭṭana pīḷana bhijjanādayo pavattanti. Idaṁ mahābhūtānaṁ",
  "anya-e0301n8:60_9": "aññamaññapaṭighaṭṭanaṁ nāma. Paṭighena saha vattatīti sappaṭighaṁ.",
  "anya-e0301n8:61": "[187] Vibhāvaniyaṁ pana",
  "anya-e0301n8:62_0": "“Yo sayaṁ nissayavasenaca sampattānaṁ asampattānañca paṭimukhabhāvo aññamaññapatanaṁ.",
  "anya-e0301n8:62_1": "So paṭigho viyāti paṭigho. Yathāhi paṭighāte sati dubbalassa calanaṁ hoti. Evaṁ aññamaññapaṭimukhabhāve",
  "anya-e0301n8:62_2": "sati arūpasabhāvattā dubbalassa bhavaṅgassa calanaṁ hotīti” evaṁ mahābhūtaghaṭṭanaṁ",
  "anya-e0301n8:62_3": "upamāmattaṁ katvā visayavisayighaṭṭanameva gahitaṁ. Taṁ anupapannaṁ.",
  "anya-e0301n8:63_0": "Evañhi sati yāni loke ajjhattabahiddhāsantānesu ghaṭṭanāni dissanti. Yesaṁ vasena",
  "anya-e0301n8:63_1": "rūpadhammesu aññamaññaṁ laggana bandhana thambhana dhāraṇa calanādīnivā vaḍḍhana",
  "anya-e0301n8:63_2": "hāyana chedana bhedana vilīna vikiraṇādīnivā pavattanti. Tāni idha asaṅgahitāni siyuṁ.",
  "anya-e0301n8:63_3": "Naca tāni anuggaha upaghāta vasena pavattibhūta sannipāta saṅkhātaṁ ghaṭṭanaṁvinā",
  "anya-e0301n8:63_4": "aññapakārānieva sakkā bhavitunti. Itaraṁ soḷasavidhaṁ vuttapaṭipakkhavasena sukhumarūpaṁ",
  "anya-e0301n8:63_5": "dūrerūpaṁ apaṭigharūpañca. Upādinnarūpaṁ nāma katthaci yaṁkiñci sarīraṭṭhakarūpaṁ",
  "anya-e0301n8:63_6": "vuccati. Katthaci kammasamuṭṭhāna meva tadubhayaṁpi taṇhādiṭṭhīhi tusaṁ ādinnaparāmaṭṭhattā",
  "anya-e0301n8:63_7": "upādinnaṁ nāma nippariyāyato pana kammasamuṭṭhānameva upādinnaṁnāma. Kasmā tasseva",
  "anya-e0301n8:63_8": "sattasantāne niccakālaṁ pavattivasena sātisayaṁ bhusaṁ ādinnagahitaparāmaṭṭhatāsambhavatoti",
  "anya-e0301n8:63_9": "vuttaṁ kammajaṁupādinnarūpanti. Etaṁ mamātiādinā taṇhādiṭṭhīhi bhusaṁ ādiyatīti upādinnaṁ.",
  "anya-e0301n8:63_10": "Aṭṭhakathāyaṁ pana taṇhādiṭṭhīhi upetena kammunā attano phalabhāvena ādinnaṁ gahitanti",
  "anya-e0301n8:63_11": "imamatthaṁ dasseti. Saha nidassanena sanidassanaṁ. Nidassananti cakkhuviññāṇena daṭṭhabbabhāvo",
  "anya-e0301n8:63_12": "vuccati. So pana dhammato anaññattepi aññe viya katvā upacarīyati. Evañhi sati atthavisesabodho",
  "anya-e0301n8:63_13": "hotīti. Nidassanantivā cakkhuviññāṇakiccaṁ vuccati. Tena saha vattatīti sanidassanantipi",
  "anya-e0301n8:63_14": "yujjatiyeva. Cakkhādidvayaṁ asampattavasena gocaraggāhikaṁ. Ghānādittayaṁ sampattavasena",
  "anya-e0301n8:63_15": "gocaraggāhikanti pañcavidhaṁpi gocaraggāhikarūpanti yojanā. Tattha pasāde allīyitvā",
  "anya-e0301n8:63_16": "laggitvā uppannaṁ ārammaṇaṁ sampattaṁnāma. Kesaggamattaṁpi muñcitvā uppannaṁ asampattaṁnāma.",
  "anya-e0301n8:63_17": "Kasmā panettha cakkhādidvayaṁ asampattameva gaṇhāti. Ghānādittayaṁ sampattamevāti,",
  "anya-e0301n8:63_18": "paccayavisesato. Āloko hi rūpagahaṇe cakkhussa paccayo. Ākāsoca saddagahaṇe sotassāti",
  "anya-e0301n8:63_19": "cakkhurūpesuca aññamaññaṁ laggitvā uppajjamānesu ālokaparivārassa okāso natthi. Tathā",
  "anya-e0301n8:63_20": "sotasaddesuca ākāsaparivārassāti. Vāyuāpapathaviyo pana ghānādittayassa gandhādigahaṇe",
  "anya-e0301n8:63_21": "paccayā honti. Tattha vāyunāma gandhākaḍḍhanako nāsavātoyeva, soca sampattasseva",
  "anya-e0301n8:63_22": "paccayo. Āponāma jivhātemanako āpo, sopi sampattasseva paccayo. Na hi raso sukkhajivhāya",
  "anya-e0301n8:63_23": "pharatīti. Pathavīca ghaṭṭanatthāya paccayo. Na hi dubbalapathavīsannissayo ālokovā",
  "anya-e0301n8:63_24": "rajovākāye patamānopi pasāde ghaṭṭetīti. Iti paccayavisesato tesaṁ sampattāsampattavasena",
  "anya-e0301n8:63_25": "gahaṇa viseso hotīti. Tattha cakkhussa tāva asampattagahaṇaṁ pākaṭaṁ. Tañhi samīpe",
  "anya-e0301n8:63_26": "akkhivaṇṇaṁvā bhamukamūlaṁvā napassati. Dūre pana mahantaṁ candamaṇḍalādikaṁvā phalikāditirohitaṁvā",
  "anya-e0301n8:63_27": "vaṇṇaṁ passati. Disādesavavatthānañcassa paññāyatīti. Sotassa pana kathanti, tattha",
  "anya-e0301n8:63_28": "hi dūre saddo cirena suyyamāno dissati pacchimadisābhāge uppannopi saddo antarā mahante",
  "anya-e0301n8:63_29": "cetiyādike antarite sati dakkhiṇapassatovā suyyati. Uttarapassatovā. Asuyyamānovā",
  "anya-e0301n8:63_30": "hotīti. Vuccate, uppanno saddasaṅghāṭo āsanne ṭhitānaṁ ādito paṭṭhāya yāva avasānā",
  "anya-e0301n8:63_31": "kamena pākaṭībhūto hoti. Paṭighaṭṭanānighaṁsoca balavā hoti. Ahaṁ suṇomīti pavattā",
  "anya-e0301n8:63_32": "sallakkhaṇavīthiyo sīghataraṁ nirantaraṁ viya pavattanti. Dūre ṭhitānaṁ pana paṭighaṭṭanānighaṁso",
  "anya-e0301n8:63_33": "mandataro hoti. Ādito apākaṭo. Majjhevā avasānevā piṇḍavasena pākaṭībhūto. Sallakkhaṇavīthiyo",
  "anya-e0301n8:63_34": "cirena parena pavattanti. Tasmā tesaṁ lahuṁ suto. Cirena sutoti atimāno hotīti. Apica,",
  "anya-e0301n8:63_35": "saddonāma nissayadhātuparaṁparāya pavattitvā dūraṁpi desaṁ gacchatiyeva. Evaṁ gacchantoca",
  "anya-e0301n8:63_36": "gatagataṭṭhāneeva ṭhatvā savanūpacāre ṭhitānaṁ sotasahassaṁpi ghaṭṭeti. Mahante pana",
  "anya-e0301n8:63_37": "cetiyādike antarite sati yato ākāso ujuṁ vivaṭo hoti. Tato dakkhiṇapassatovā uttarapassatovā",
  "anya-e0301n8:63_38": "gatagataṭhānatovasotaṁ ghaṭṭeti. Mandataro pana saddoasuyya mānopi hoti. Evaṁ gacchantoca",
  "anya-e0301n8:63_39": "yāva sotapasāde allīyitvā nuppajjati. Tāva asampattoyeva hoti. Yo pana allī yitvā",
  "anya-e0301n8:63_40": "uppajjati. So sampattonāma hoti. Na so suyyatīti. Yadi pana sotaṁ sampattavisayaṁ",
  "anya-e0301n8:63_41": "siyā. Yathā anto kucchigato gandho bahi naghāyiyati. Tathā anto kucchigato saddopi",
  "anya-e0301n8:63_42": "bahi nasuyeyya. Gandhassa viya disādesavavatthānaṁ vissana siyāti.",
  "anya-e0301n8:64": "[188] Vibhāvaniyaṁ pana",
  "anya-e0301n8:65": "“Gantvā visayadesaṁ taṁ, pharitvā gaṇhatīti ce. Adhiṭṭhāna vidhā nepi, tassa so gocaro siyā.” Tipi vicāritaṁ. Taṁ na sundaraṁ.",
  "anya-e0301n8:66": "Na hi cakkhādidvayassa bahiddhā visayadesagamanasaṅgo atthīti. Gocaraṁ gaṇhātīti gocaraggāhikaṁ. Pasāda maṇḍabhūtattā āpātamāgataṁ ārammaṇanimittaṁ sampaṭicchatīti attho.",
  "anya-e0301n8:67": "Vibhāvaniyaṁ pana",
  "anya-e0301n8:68": "Viññāṇādhiṭṭhitaṁ hutvā taṁtaṁ gocaragahaṇa sabhāvattāti vuttaṁ.",
  "anya-e0301n8:69_0": "Vaṇṇoti rūpārammaṇassetaṁ nāmaṁ. Ojāti āhāra rūpa māha. Vinibhujjatīti vinibbhogo.",
  "anya-e0301n8:69_1": "Ṭhānato desato uppattikāraṇato visuṁvisuṁ vavatthapīyatīti attho. Navinibbho goti",
  "anya-e0301n8:69_2": "avinibbhogo. So eva rūpanti avinibbhogarūpaṁ. Ācariyānandattherenapanettha gandharasaojā",
  "anya-e0301n8:69_3": "katthaci vinībhuttā dissantīti pañcavidhameva avinibbhogarūpaṁ icchitaṁ. Taṁ parato",
  "anya-e0301n8:69_4": "āgamissatīti. [Rūpavibhāgo].",
  "anya-e0301n8:70_0": "158.Kammanti ekā cetanāeva. Sāyeva hi paṭṭhāne nānākkhaṇika kammapaccayabhāvena vuttā.",
  "anya-e0301n8:70_1": "Yathāha-nānākkhaṇikā kusalākusalā cetanā vipākānaṁ khandhānaṁ kaṭattāca rūpānaṁ kammapaccayena",
  "anya-e0301n8:70_2": "paccayoti. Cittanti pana sasampayuttadhammaṁ adhippetaṁ. Paṭṭhāne cetasikadhammānaṁpi",
  "anya-e0301n8:70_3": "rūpasamuṭṭhāpanabhāvena vuttattā. Yathāha-hetū hetusampayuttakānaṁ dhammānaṁ taṁ",
  "anya-e0301n8:70_4": "samuṭṭhānānañca rūpānaṁ hetu paccayena paccayotiādi. Utūti tejoyeva. So hi kappasaṇṭhāpanavasena",
  "anya-e0301n8:70_5": "sakalaṁ okāsa lokaṁpi nānāsarīrasaṇṭhāpanavasena saka laṁ rūpamayaṁ kāyaṁ sattalokaṁpi",
  "anya-e0301n8:70_6": "nānārukkhatiṇādīnaṁ abbhapaṭalameghavuṭṭhijalaaggi vātādīnañca saṇṭhāpanavasena sakalaṁ",
  "anya-e0301n8:70_7": "saṅkhāralokaṁpi udayati pasavati janeti vaḍḍheti. Tasmā utūti vuccatīti. Arati gacchati",
  "anya-e0301n8:70_8": "pavattatīti utūtipi vadanti. Āhāroti ojāeva. Rūpavirāgabhāvanābhūtaṁ arūpakusalaṁ",
  "anya-e0301n8:70_9": "kammajarūpaṁ najanetīti vuttaṁ pañcavīsatividhaṁpīti. Atisaṅkhatanti atītakāle yathākā",
  "anya-e0301n8:70_10": "lantare rūpaṁ janeti, tathā visesetvā suṭṭhukataṁ. Ajjhatti kasantāneti vuttaṁ, ajjhattasantāneti",
  "anya-e0301n8:70_11": "pana vattabbaṁ. Ajjhatta meva ajjhattikantivā ikasaddassa attho daṭṭhabbo. Paṭisandhimupādāyāti",
  "anya-e0301n8:70_12": "paṭisandhicittassa uppādakkhaṇaṁ upādāya. Khaṇekhaṇeti ekekassa cittassa tīsu tīsu",
  "anya-e0301n8:70_13": "khaṇesu. Ācariyānandatthero pana sabbesaṁpi catusamuṭṭhānikarūpānaṁ ekekassa cittassa",
  "anya-e0301n8:70_14": "uppādakkhaṇeeva uppādaṁ bhaṅgakkhaṇeeva nirodhañca āha. Ahaṁ panassā dhippāyo-sabbānipi",
  "anya-e0301n8:70_15": "catusamuṭṭhānikarūpāni cittassa uppādakkhaṇeeva uppajjanti, na bhaṅgakkhaṇe. Yathāha –",
  "anya-e0301n8:71": "Yassavā pana samudayasaccaṁ nirujjhati, tassa dukkhasaccaṁ uppajjatīti. Noti.",
  "anya-e0301n8:72": "Tathā tāni cittassa bhaṅgakkhaṇeeva nirujjhanti. Na uppādakkhaṇe. Yathāha –",
  "anya-e0301n8:73": "Yassa kusalā dhammā akusalā dhammā uppajjanti, tassa abyākatā dhammā nirujjhantīti. Noti.",
  "anya-e0301n8:74": "Arūpabhavaṁ sandhāya etaṁ yamakadvayaṁ vuttaṁ. Rūpāni pana cittassa bhaṅgakkhaṇepi uppajjanti. Uppādakkhaṇepi nirujjhantīti ce. Na. Evañhi sati –",
  "anya-e0301n8:75_0": "Yassavā pana samudayasaccaṁ nirujjhati, tassa dukkhasaccaṁ uppajjatīti. Arūpe taṇhāya",
  "anya-e0301n8:75_1": "bhaṅgakkhaṇe tesaṁ samudayasaccaṁ nirujjhati. Noca tesaṁ dukkhasaccaṁ uppajjati.",
  "anya-e0301n8:75_2": "Pañcavokāre taṇhāya bhaṅgakkhaṇe tesaṁ samudayasaccañca nirujjhati, dukkhasaccañca uppajjatītica.",
  "anya-e0301n8:76": "Itaratthaca",
  "anya-e0301n8:77_0": "Arūpe kusalānaṁ uppādakkhaṇe tesaṁ kusalā dhammā uppajjanti. Noca tesaṁ abyākatā",
  "anya-e0301n8:77_1": "dhammā nirujjhanti. Pañcavokāre kusalānaṁ uppādakkhaṇe tesaṁ kusalā dhammāca uppajjanti.",
  "anya-e0301n8:77_2": "Abyākatā dhammāca nirujjhantītica.",
  "anya-e0301n8:78_0": "Evaṁ paripuṇṇapañhāeva uddhaṭā siyuṁ. Noti pana paṭisedhova uddhaṭo. Tasmā nayidaṁ",
  "anya-e0301n8:78_1": "arūpabhavaṁ sandhāya vuttanti sakkā vattunti. Cittajarūpaṁ sandhāya vuttanti ce.",
  "anya-e0301n8:78_2": "Tampi na. Kammajarūpassa vigahaṇe virodhassa yamakapāṭhantarassa abhāvato. Anulomassevaca bhāvato. Yathāha –",
  "anya-e0301n8:79_0": "Yassavāpana yattha manindriyaṁ na uppajjati. Tassa tattha jīvitindriyaṁ nauppajjatīti.",
  "anya-e0301n8:79_1": "Asaññasattānaṁ tesaṁ tattha manindriyaṁ na uppajjati. Noca tesaṁ tattha jīvitindriyaṁ na uppajjati.",
  "anya-e0301n8:80": "Sabbesaṁ cavantānaṁ pavatte cittassa bhaṅgakkhaṇe tesaṁ tattha manindriyañca nauppajjati. Jīvitindriyañca nauppajjatīti.",
  "anya-e0301n8:81_0": "Ettha hi asaññasattānanti etena rūpajīvitindriya meva vuttaṁ. Yadica taṁ cittassa",
  "anya-e0301n8:81_1": "bhaṅgakkhaṇepi uppajjeyya, purimakoṭṭhāse pavatte cittassa bhaṅgakkhaṇe asaññasattānaṁ",
  "anya-e0301n8:81_2": "tesaṁ.La. Jīvitindriyaṁ nauppajjatīti vuttaṁ siyā, pacchimakoṭṭhāseca sabbesaṁ cavantānaṁ",
  "anya-e0301n8:81_3": "icceva vuttaṁ siyāti. Pacchimakoṭṭhāse pana arūpa jīvitindriyaṁ sandhāya vuttanti",
  "anya-e0301n8:81_4": "ce. Na. Tathā gahaṇatthaṁ yamaka pāṭhantarābhāvato sabbaññuvisayeca ṭhāne pāḷiyo",
  "anya-e0301n8:81_5": "saṁsanditvā balavatiyā pāḷiyuttiyāeva ṭhātabbatoti. Yasmāca rūpadhammā nāma dandhapavattino",
  "anya-e0301n8:81_6": "honti. Arūpadhammā lahupavattino ṭhitikkhaṇoca tesaṁ visuṁ gaṇanūpago natthi. Tasmā",
  "anya-e0301n8:81_7": "aññoyeva rūpa dhammānaṁ khaṇapabandho. Añño arūpadhammānaṁ. Tattha sabbepi rūpadhammā",
  "anya-e0301n8:81_8": "ekacittakkhaṇaparimāṇena attano uppādakkhaṇena yuttā khaṇe khaṇe nirantarameva uppajjanti.",
  "anya-e0301n8:81_9": "Paṭisandhito paṭṭhāya sahuppannattāca pana dvinnaṁ tesaṁ uppādādivā nirodhantovā",
  "anya-e0301n8:81_10": "yāvajīvaṁpisaheva hotītipi tassa adhippāyoti. Yamaka pāḷiyo pana nānātthā, nānābyañjanā,",
  "anya-e0301n8:81_11": "gambhīroca satthu adhippāyo. Tasmā suṭṭhu vicāretvā sallakkhetabbo. Na pana dhammatā",
  "anya-e0301n8:81_12": "esā yamakassa. Yadidaṁ yathālābhayojanāti katvā attano adhippāye ṭhatvā diṭṭhaṁ diṭṭhaṁ",
  "anya-e0301n8:81_13": "yamakapāṭhaṁ yathālābhayo janāyaeva sakkā yojetunti. Rūpavirāgabhāvanāvisesabhūtaṁ",
  "anya-e0301n8:81_14": "arūpakusalaṁ tasmiṁ loke rūpasahitaṁ paṭisandhiṁ najaneti. Suddhaarūpameva janeti.",
  "anya-e0301n8:81_15": "Tasmā rūpasantatisīsassa sabbaso abhāvā tatruppannāni sabbāni chacattālīsacittāni",
  "anya-e0301n8:81_16": "rūpaṁ janetuṁ na na sakkonti. Arūpavipākā pana tattheva niyamuppannāti arūpapākasseva",
  "anya-e0301n8:81_17": "gahaṇaṁ kataṁ, teneva aṭṭhakathāyaṁ, aññānipi bahūni āruppe uppannāni anokāsatthā",
  "anya-e0301n8:81_18": "rūpaṁ nasamuṭṭhāpentīti vuttaṁ tattha anokāsatānāma ādito paṭṭhāya uppannassa rūpasantatisīsassa",
  "anya-e0301n8:81_19": "abhāvo eva daṭṭhabboti.",
  "anya-e0301n8:82": "[189] Vibhāvaniyaṁ pana",
  "anya-e0301n8:83": "“Rūpavirāgabhāvanānibbattattā hetuno tabbidhuratāyā”tipi kāraṇaṁ vuttaṁ. Taṁ akāraṇaṁ.",
  "anya-e0301n8:84_0": "Rūpārūpavirāgabhāvanābhūtamagganibbattassa lokuttaravipākassa rūpokāse sati rūpajanakatādassanatoti.",
  "anya-e0301n8:84_1": "Jhānaṅgavirahena aṅgadubbalānipi rūpaṁ na janentīti dvipañcaviññāṇagahaṇaṁ kataṁ.",
  "anya-e0301n8:84_2": "Itarā nipi pana pannarasakāmarūpa paṭisandhicittāni khīṇāsavānaṁ parinibbānacuti",
  "anya-e0301n8:84_3": "cittanti imāni cittāni rūpaṁ na samuṭṭhāpentiyeva. Evaṁsantepi tāni sabbānipi bhavaṅgakāle",
  "anya-e0301n8:84_4": "akhīṇāsavānañca cutikāle samuṭṭhāpentīti tesaṁ idha agahaṇaṁ daṭṭhabbaṁ.",
  "anya-e0301n8:85": "[190] Vibhāvaniyaṁ pana",
  "anya-e0301n8:86": "Paṭisandhicittaṁ pana cuticittañca ekūnavīsati bhavaṅgasseva antogadhattā cittantaraṁ na hotīti na tassa vajjanaṁ kata”nti vuttaṁ. Tattha ekūnavīsati bhavaṅgassevāti na vattabbaṁ.",
  "anya-e0301n8:87_0": "Arūpavipākassa sarūpato vajjitattāti. Kasmā pana yathā vuttāni pannarasa paṭisandhicittāni",
  "anya-e0301n8:87_1": "paṭisandhikkhaṇe rūpaṁ na samuṭṭhāpentīti, paridubbalattā. Cittañhināma uppādakkhaṇeeva",
  "anya-e0301n8:87_2": "paripuṇṇaṁ paccayaṁ labhitvā balavaṁ hoti. Rūpañca ṭhitikkhaṇeva.",
  "anya-e0301n8:88_0": "Tasmā attano balavantakkhaṇe uppajjamānabhāvena dubbalaṁ vatthuṁ nissāya uppannattā",
  "anya-e0301n8:88_1": "sayaṁpi paridubbalaṁ hotīti sabbānipi tāni tadā rūpaṁ nasamuṭṭhā pentīti. Etthaca",
  "anya-e0301n8:88_2": "keci anantarāsevanādipaccayā cittassa uppādakkhaṇeeva pharanti. Rūpassa pana upatthambhakabhūtā",
  "anya-e0301n8:88_3": "utuāhārā pacchājātapaccayadhammāca ṭhitikkhaṇeevapharantīti tesaṁ yathākkamaṁ uppādakkhaṇe",
  "anya-e0301n8:88_4": "ṭhitikkhaṇeca paripuṇṇapaccayalābho veditabbo.",
  "anya-e0301n8:89": "[191] Vibhāvaniyaṁ pana",
  "anya-e0301n8:90_0": "“Pacchājāta paccayarahitaṁ pana āhārādīhica anupatthaddhaṁ dubbalavatthuṁ nissāya",
  "anya-e0301n8:90_1": "pavattattā attanoca āgantukatāya kammajarūpehica cittasamuṭṭhānarūpānaṁ ṭhānaṁ gahetvā",
  "anya-e0301n8:90_2": "ṭhitattā”ti kāraṇaṁ vuttaṁ. Tattha pacchājāta paccaya rahitanti idaṁ vicāretabbaṁ.",
  "anya-e0301n8:91_0": "Paṭisandhicittassa ṭhitikkhaṇe pacchājāta paccaya rahitassa piutussa rūpajanakabhāvassa",
  "anya-e0301n8:91_1": "vakkhamānattā. Na hi attanā avijjamānaṁ pacchimacittaṁ purimacittakkhaṇe ṭhitassa",
  "anya-e0301n8:91_2": "kassaci rūpassa pacchājāta paccayo hoti. Atthi paccayekadesattā tassa paccayassāti.",
  "anya-e0301n8:91_3": "Khīṇāsavānaṁ cuticittaṁ pana pakatiyāva vūpasantavaṭṭamūle santāne pavattattā santataraṁ",
  "anya-e0301n8:91_4": "hoti. Puna āyusaṅkhārānaṁ parikkhayena dubbalatare pariyantagate ca vatthumhi nissitattā",
  "anya-e0301n8:91_5": "dubbalatarañca hotīti taṁ rūpaṁ nasamuṭṭhāpetīti, ācariyānandatthero pana sabbasattānaṁpi",
  "anya-e0301n8:91_6": "cuticittaṁ rūpaṁ nasamuṭṭhāpetīti icchati. Yathāha-khīṇāsavānaṁ cuticittanti visesetvā vuttaṁ.",
  "anya-e0301n8:92_0": "Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ",
  "anya-e0301n8:92_1": "pacchimacittaṁ uppajjissati. Rūpāvacare arūpāvacare pacchimabhavikānaṁ yeca rūpāvacaraṁ",
  "anya-e0301n8:92_2": "arūpāvacaraṁ upapajjitvā parinibbāyissanti, tesaṁ, cavantānaṁ tesaṁ vacī saṅkhāro",
  "anya-e0301n8:92_3": "nirujjhissati, noca tesaṁ kāyasaṅkhāro nirujjhatīti –",
  "anya-e0301n8:93_0": "Pana vacanato aññesaṁpi cuticittaṁ rūpaṁ nasamuṭṭhāpetīti viññāyati. Na hi rūpasamuṭṭhāpaka",
  "anya-e0301n8:93_1": "cittassa gabbhagamanādi vinibaddhābhāve kāyasaṅkhārāsamuṭṭhāpanaṁ atthi, na ca yuttaṁ",
  "anya-e0301n8:93_2": "cutoca cittasamuṭṭhānañcassa pavattatīti. Nāpi cuticittaṁ rūpaṁ samuṭṭhāpetīti pāḷi atthīti.",
  "anya-e0301n8:94": "Anuṭīkāyaṁ pana",
  "anya-e0301n8:95_0": "Tasmiṁ pāṭhe tesaṁ cavantānaṁ noca kāyasaṅkhāro nirujjhatīti vacanaṁ na kevalaṁ cuticittasseva",
  "anya-e0301n8:95_1": "rūpasamuṭṭhāpanābhāvaṁ sādheti, athakho tato purimānaṁ sabbesaṁ maraṇāsanna cittānaṁ",
  "anya-e0301n8:95_2": "rūpasamuṭṭhāpanābhāvaṁpi sādhetiyevāti dīpeti. Cuti cittasmiṁhi kāyasaṅkhārassa nirodhe",
  "anya-e0301n8:95_3": "paṭisiddhe tato pubbe yāva sattarasamacittā etthantare tassa uppādopi paṭisiddhoeva",
  "anya-e0301n8:95_4": "hotīti. Sabbañcetaṁ vicāretabbaṁ.",
  "anya-e0301n8:96": "Kāyasaṅkhāroti hi assāsapassāso vuccati. Soca suṭṭhu oḷāriko rūpadhammoti nacuticitte tannirodhābhāva vacanena itarāni sukhumānipi rūpāni cuticittaṁ najanetīti sakkā vattuṁ.",
  "anya-e0301n8:97": "[192] Yañca tattha",
  "anya-e0301n8:98": "Na hi rūpasamuṭṭhāpakacittassa gabbhagamanādi vinibaddhābhāve kāyasaṅkhārāsamuṭṭhāpanaṁ atthīti vuttaṁ. Taṁpi na yujjati.",
  "anya-e0301n8:99": "Tānieva hi gabbhagamanādīni imassatthassa sādhakāni bhavituṁ arahanti oḷārikassa kāyasaṅkhārassa asamuṭṭhāpakaṁpi cittaṁ itaraṁ sukhumarūpaṁ pana samuṭṭhāpetiyevāti.",
  "anya-e0301n8:100": "[193] Yaṁpi tattha",
  "anya-e0301n8:101": "Na ca yuttaṁ cutoca cittasamuṭṭhānañcassa pavattatīti vuttaṁ. Taṁpi akāraṇaṁ.",
  "anya-e0301n8:102": "Na hi cutito paraṁ katipayakhaṇamattaṁ cittajarūpapavattiyā koci virodho atthīti.",
  "anya-e0301n8:103": "Yañca tattha",
  "anya-e0301n8:104": "Nāpi cuticittaṁ rūpaṁ samuṭṭhāpetīti pāḷi atthīti vuttaṁ. Tatthapi cuticittaṁ rūpaṁ nasamuṭṭhāpetītipi natthi, aññatra kāyasaṅkhārāti na na sakkā vattunti.",
  "anya-e0301n8:105_0": "Evaṁ pana yuttaṁ siyā, yathā rūpadhammā ādito paṭisandhikāle ekacittakkhaṇamatte",
  "anya-e0301n8:105_1": "paccayaparittatāyavā attano dandhavutti tāyavā dubbalā honti, tathā pariyosānepi",
  "anya-e0301n8:105_2": "maraṇakāle parikkhīyamānapaccayatāyavā nirodhāsannatāyavā paridubbalāeva hontīti",
  "anya-e0301n8:105_3": "sakkā vattuṁ. Tasmā vatthussa ādiantanissitāni paṭisandhicuticittāni samadubbalānieva",
  "anya-e0301n8:105_4": "hontīti sakkā viññātunti.",
  "anya-e0301n8:106": "Vibhāvaniyaṁ pana",
  "anya-e0301n8:107": "Abhidhammatthavikāsaniyañca pāḷivirodhaṁ maññamāno kiñcimattampi avicāretvā ṭīkāsu vuttanayameva suṭṭhu vikāsayitvā gatoti.",
  "anya-e0301n8:108_0": "Pathamabhavaṅgamupādāyāti pathama bhavaṅgacittassa uppādakkhaṇato paṭṭhāya. Jāyantamevāti",
  "anya-e0301n8:108_1": "uppādakkhaṇe uppādakkhaṇe uppajja mānameva, na tiṭṭhantaṁ. Naca bhijjamānanti attho.",
  "anya-e0301n8:108_2": "Kāraṇaṁ vuttameva. Tatthāti tasmiṁ pañcasattatividhe citte. Appanājavananti abhiññādvayavajjitaṁ",
  "anya-e0301n8:108_3": "chabbīsatividhaṁ appanājavanacittaṁ. Iriyāpathanti gamanavajjitaṁ tividhaṁpi iriyāpathaṁ.",
  "anya-e0301n8:109": "[194] Vibhāvaniyaṁ pana",
  "anya-e0301n8:110": "“Gamanādī”ti vuttaṁ. Taṁ na yujjati.",
  "anya-e0301n8:111_0": "Na hi aṅgapaccaṅgānaṁ calanaphandanamattaṁpi viññattiyā vinā sijjhati. Kuto gamanaṁ.",
  "anya-e0301n8:111_1": "Naca yathāvuttaṁ appanājavanaṁ viññattiṁ samuṭṭhāpetuṁ sakkotīti. Pi saddena taṁ",
  "anya-e0301n8:111_2": "nakevalaṁ rūpasamuṭṭhāpakamattaṁti dasseti. Sannāmetīti sandhāreti ayamevavā pāṭho",
  "anya-e0301n8:111_3": "siyā, vakkhamānehi cittehi abhisaṅkhataṁ yathāpavattaṁ iriyāpathaṁ apatamānaṁ acalamānaṁ",
  "anya-e0301n8:111_4": "dhāreti upatthambhetīti attho. Upatthambhanañcettha yathāpavattassa iriyāpathassa",
  "anya-e0301n8:111_5": "rakkhanamattaṁ daṭṭhabbaṁ. Naukkhipitvā viya abhinīharaṇaṁ. Itarathā thambhanaviññattiyā",
  "anya-e0301n8:111_6": "pasaṅgo siyāti. Etthaca yathānisinnassavā ṭhitassavā bhavaṅga citte abbokiṇṇe pavattamāne",
  "anya-e0301n8:111_7": "aṅgāni osīdanti patanti. Na tathā imasmiṁ chabbīsatividhe jāgaraṇacitte vakkhamānesucadvattiṁsa",
  "anya-e0301n8:111_8": "vidhesu jāgaraṇacittesupavattamānesu. Tesu pana pavattamānesu aṅgāni upatthaddhāni",
  "anya-e0301n8:111_9": "honti. Na osīdanti na patanti. Pubbe yathā thapitāneva pavattantīti veditabbaṁ.",
  "anya-e0301n8:112": "[195] Vibhāvaniyaṁ pana",
  "anya-e0301n8:113": "“Na eva metesu dvattiṁsavidhesu vakkhamānesu ca chabbīsati yā jāgaraṇacittesu pavattamānesū”ti pāṭho.",
  "anya-e0301n8:114_0": "Na evametesu chabbīsatiyā jāgaraṇacittesu vakkhamāne suca dvattiṁsa vidhesu pavattamānesūti",
  "anya-e0301n8:114_1": "pana pāṭho yutto. Voṭṭhabbananti manodvāre āvajjanamāha. Na hi pañcadvārikāni javana",
  "anya-e0301n8:114_2": "cittānipi viññattiṁ samuṭṭhāpenti. Iriyāpathupatthambhana mattaṁ vā pisaddena gahithaṁ",
  "anya-e0301n8:114_3": "sandhāya voṭṭhabbanādīni pañcadvārikānipi gahitāniti daṭṭhabbaṁ. Etthaca iriyāpathonāma",
  "anya-e0301n8:114_4": "gamanādinā tena tena avatthāvisesena pavattā rūpadhammāeva. Evaṁ santepi kiñcicittaṁ",
  "anya-e0301n8:114_5": "rūpa sāmaññameva janeti na tatoparaṁ. Kiñci aññacittassa vasena yathāpavattaṁ iriyāpathaṁ",
  "anya-e0301n8:114_6": "rakkhituṁeva sakkoti, na appavattaṁ iriyāpathaṁ pavattetuṁ. Kiñci viññattiṁ samuṭṭhāpetvā",
  "anya-e0301n8:114_7": "appavattañca iriyāpathaṁ pavattetuṁ sakkoti. Aññānica kāyika vācasika vikārāni janetuṁ",
  "anya-e0301n8:114_8": "sakkoti. Yānica cittāni uttarakiccaṁ janetuṁ sakkonti. Tāni heṭṭhimaheṭṭhimaṁ kiccaṁ",
  "anya-e0301n8:114_9": "janetuṁ sakkontiyevāti dassanatthaṁ ayaṁ vibhāgo katoti veditabbo.",
  "anya-e0301n8:115": "[196] Yaṁ pana vibhāvaniyaṁ",
  "anya-e0301n8:116": "“Yaṁpana cittaṁ viññattijanakaṁ, taṁ ekaṁsato iriyāpathu patthambhakaṁ. Iriyā pathassa viññattiyā saha avinābhāvato”ti vuttaṁ. Taṁ na yujjati.",
  "anya-e0301n8:117_0": "Idha hi iriyāpathupatthambhanaṁnāma viññattirahitamevā dhippetaṁ, na viññattisahitaṁ.",
  "anya-e0301n8:117_1": "Itarathā appanājavanānaṁpi viññattijanakatā āpajjeyyāti. Somanassajavanāni terasāti",
  "anya-e0301n8:117_2": "hasituppādena saddhiṁ lobhamūlato mahā kusalato mahā kriyato ca cattāricattārīti",
  "anya-e0301n8:117_3": "terasa somanassajavanāni. Tesupana kusalā kusalato aṭṭhaputhujjanānaṁ. Diṭṭhivippayuttā",
  "anya-e0301n8:117_4": "kusalakusalato chasekkhānaṁ. Kriyato pañcakhīṇāsavānanti daṭṭhabbaṁ. Sabbaṁ kāyavacīmanokammaṁ",
  "anya-e0301n8:117_5": "ñāṇapubbaṅgamaṁ ñāṇānuparivattanti vacanato vicāraṇakiccarahito hasituppādo sabbaññubuddhānaṁ",
  "anya-e0301n8:117_6": "nasambhavatīti evaṁ pavatto vādo aṭṭhakathāyaṁ paṭikkhittoyeva. Tasmiṁvāde hi sati",
  "anya-e0301n8:117_7": "itaresaṁpi ahetukacittānaṁ ñāṇavippayuttamahā kriyajavanānañca buddhānaṁ asambhavo",
  "anya-e0301n8:117_8": "āpajjati. Tasmā tesaṁ hasituppādacittena pavattassa sitakammassa pubbāparapavattānaṁ",
  "anya-e0301n8:117_9": "ñāṇānaṁ vasena ñāṇapubbaṅgamatā ñāṇānuparivattatā ca veditabbāti. Sītuṇhotusamaññātāti",
  "anya-e0301n8:117_10": "idaṁ sītaṁ idaṁ uṇhanti evaṁ sabba lokiyamahājanehi suṭṭhu paricchinditvā ñātā. Ṭhitippattāvāti",
  "anya-e0301n8:117_11": "attano ṭhitibhāvaṁ ṭhitikkhaṇaṁvā pattāeva. Na pana cittamiva jāyanta mattāti attho. Kāraṇaṁ vuttameva.",
  "anya-e0301n8:118": "[197] Yaṁ pana vibhāvaniyaṁ",
  "anya-e0301n8:119": "“Pacchājātādipaccayupatthambhalābhena ṭhitikkhaṇeeva utuojānaṁ balavabhāvoti vuttaṁ tejodhātu ṭhitippattātiādi”. Tattha pacchājātapaccayavacanaṁ heṭṭhā vicāritameva.",
  "anya-e0301n8:120_0": "Apica, yadi utuno balavabhāvo rūpuppādanañca pacchājātapaccayāyattaṁ siyā. Evaṁ sati",
  "anya-e0301n8:120_1": "so paṭisandhicittassa ṭhitikkhaṇe rūpaṁ na samuṭṭhāpeyya, tadā pacchājātapaccayasseva",
  "anya-e0301n8:120_2": "abhāvato. Vakkhatica ṭhitikālamupādāya utusamuṭṭhānāti. Etthaca ṭhitikālanti paṭisandhicittassa",
  "anya-e0301n8:120_3": "ṭhītikālo vuttoti. Tasmā pacchājātapaccayavacanaṁ vicāretvā sampaṭicchitabbanti.",
  "anya-e0301n8:120_4": "Ojāsaṅkhāto āhāroti kammasamuṭṭhānādivasena catubbidho ajjhattasantāna gatoasitapītakhāyitasāyitavasena",
  "anya-e0301n8:120_5": "catubbidho, bahiddhasantā nagatoca ojāsaṅkhāto duvidhāhāro. Tadubhayāpica saṁsagga",
  "anya-e0301n8:120_6": "vasena laddhupatthambhā evarūpaṁ samuṭṭhāpentīti vuttaṁ ajjhoharaṇa kāleti. Etthaca",
  "anya-e0301n8:120_7": "bahiddhāsambhūtena utunā saha ajjhatta sambhūtānaṁ catusamuṭṭhānānaṁ utuojānaṁ viya",
  "anya-e0301n8:120_8": "bahiddhāsambhūtāya ojāyapi ajjhattaṁ rūpasamuṭṭhānaṁ sabbaaṭṭhakathāsu vuttaṁ.",
  "anya-e0301n8:121": "Yathāha-majjhimaṭṭhakathāyaṁ",
  "anya-e0301n8:122": "Kabaḷīkārāhāro tāva mukhe thapitamatto eva aṭṭharūpāni samuṭṭhāpeti. Dantavicuṇṇitaṁ pana ajjhoharīyamānaṁ ekekaṁ sitthaṁ aṭṭha aṭṭha rūpāni samuṭṭhāpetīti.",
  "anya-e0301n8:123_0": "Ācariyadhammapālattherena pana yadi bahiddhasambhūtā ojā rūpaṁ samuṭṭhāpeyya, evaṁ",
  "anya-e0301n8:123_1": "sati yathā bahiddhasambhūto utu ajjhattañca bahiddhāca rūpaṁ samuṭṭhāpeti. Tathā",
  "anya-e0301n8:123_2": "sā bahiddhāpi rūpaṁ samuṭṭhāpeyya. Na pana samuṭṭhāpeti. Tasmā sā ajjhattaṁ patvāpi",
  "anya-e0301n8:123_3": "rūpaṁ na samuṭṭhā petiyeva. Ekantena pana ajjhattaojāeva samuṭṭhāpeti. Sā pana tassā",
  "anya-e0301n8:123_4": "upatthambhanapaccayoeva hotīti adhippāyena mukhe thapitamattoeva. Na saṅkhādito.",
  "anya-e0301n8:123_5": "Tattakenapi abbhantarassa paccayo hotiyeva, kenāha aṭṭha aṭṭha rūpāni samuṭṭhāpetīti",
  "anya-e0301n8:123_6": "majjhimaṭīkāyaṁ vuttaṁ. Yasmā pana upādinnakā utu ojānāma suṭṭhu paṇītarūpā honti,",
  "anya-e0301n8:123_7": "tasmā bahiddhā ojāpi ajjhattaṁ patvā tena utunā suṭṭhu sediyamānā tāyaca ojāya suṭṭhu",
  "anya-e0301n8:123_8": "upatthambhīya mānā sarīre medasinehupacayavasena rūpaṁ samuṭṭhāpetiyevāti yuttaṁ.",
  "anya-e0301n8:123_9": "Ajjhoharaṇakāleti idañca suṭṭhu balavabhāvappatta kālaṁ sandhāya vuttaṁ. Visuddhimagge",
  "anya-e0301n8:123_10": "pana mātarā paribhuttāhāropi dārakassa sararaṁ pharitvā rūpaṁ samuṭṭhāpeti. Sarīre",
  "anya-e0301n8:123_11": "makkhitāhā ropi rūpaṁ samuṭṭhāpetīti vuttaṁ. Mukhe thapitamattoeva aṭṭharūpāni samuṭṭhāpetītica",
  "anya-e0301n8:123_12": "pubbe vuttanti. Ṭhāna pattovāti attano ṭhitikkhaṇaṁ pattoeva. Etthaca catūsu samuṭṭhānesu",
  "anya-e0301n8:123_13": "utueva mahanto mahāthāmo mahāvipphāroca hoti. So hi sakalassapi okāsalokassa bahiddhā",
  "anya-e0301n8:123_14": "saṅkhāralokassaca samuṭṭhā pako vināsako ca hoti. Sattalokassaca soeva mahanto ajjhattasambhārabhūto",
  "anya-e0301n8:123_15": "hoti. Itarāni pana tīṇi tassa parivāramattānieva sampajjantīti.",
  "anya-e0301n8:124_0": "Hadaya indriya rūpāni kammajāneva, na cittajādini. Yadievaṁ vippasannāni kho te āvuso",
  "anya-e0301n8:124_1": "sāriputta indriyāni. Katarena tvaṁ etarahi vihārena viharasīti kasmā vuttanti. Indriyasambhārānaṁ",
  "anya-e0301n8:124_2": "vaṇṇānaṁ samāpatti cittasamuṭṭhitānaṁ visadavippasannatāvasena upacari tattāti. Tathā",
  "anya-e0301n8:124_3": "hi ekābaddhapavattāni catujarūpāni ekasmiṁ vippasanne sabbāni vippasannāneva honti.",
  "anya-e0301n8:124_4": "Milāteca milātānevāti. Utucittāhārā pana tesaṁ navannaṁ upatthambhanapaccayā hontīti",
  "anya-e0301n8:124_5": "veditabbaṁ. Ettha ca uppalapadumāni viya kammajarūpāni daṭṭhabbāni. Tesaṁ bījaṁ viya",
  "anya-e0301n8:124_6": "kammaṁ. Kaddamodakāni viya utuāhārādīni. Viññatti dvayaṁ cittajameva. Tathā hi taṁ",
  "anya-e0301n8:124_7": "cittasahabhū cittānuparivattidhammesu bhagavatā niddiṭṭhanti. Saddocittotujoti kasmā",
  "anya-e0301n8:124_8": "vuttaṁ. Nanunidhikaṇḍasutte suvaṇṇatā susaratā susaṇṭhānaṁ surūpatātiādinā tādisena",
  "anya-e0301n8:124_9": "kammavisesena saddasampattināma vuttāti. Saccaṁ, kammavisesena pana yathā suvisado",
  "anya-e0301n8:124_10": "sumadhuro saddo pavattati, tathā ṭhānakaraṇagatānaṁ upādinnakasarīrānaṁ susaṇṭhitatā",
  "anya-e0301n8:124_11": "vāta semhādīhi apalibuddhatāca hoti. Tasmā tammūlikāsaddasampatti kammaphalesu pakkhipitvā",
  "anya-e0301n8:124_12": "susaratāti vuttā. Na ekantena saddassa kammajanitattāti veditabbā.",
  "anya-e0301n8:125_0": "Lahutādittayaṁ utucittāhārehi sambhotīti kasmā vuttaṁ. Nanu appābādhasaṁvattanikā",
  "anya-e0301n8:125_1": "esā māṇava paṭipadā, yadidaṁ avihiṁsāti vuttaṁ. Appābādha paccayasamuṭṭhitañca etaṁ",
  "anya-e0301n8:125_2": "rūpattayaṁ. Tathā hi dandhattādi kara dhātukkhota paṭipakkhapaccaya samuṭṭhānatā",
  "anya-e0301n8:125_3": "etassa vuttāti. Vuccate, kammajarūpānināma udake pakkhittāni satapākatelāni viya",
  "anya-e0301n8:125_4": "pakatiyāva kammānurūpaṁ lahu mudu kammañña bhūtāni honti. Tasmā tesaṁ visuṁ lahutādi",
  "anya-e0301n8:125_5": "vikāronāma natthi. Yato tesaṁ ekasmiṁbhave ekāaddhā paccuppannatāva labbhatīti. Evañca",
  "anya-e0301n8:125_6": "katvā yamakesupi tesaṁ kālabhedo paṭisandhivutiparicchinnena addhā paccuppanneneva",
  "anya-e0301n8:125_7": "gahitoti. Yasmā pana cittaṁnāma nānānīvaraṇabhedavasenavā sukha dukkha pīti passaddhi",
  "anya-e0301n8:125_8": "saddhā paññādi vasenavā nānā khaṇesu nānā avatthā yuttaṁ hoti. Tathā utuāhārāca sappāyā",
  "anya-e0301n8:125_9": "sappāyabhedavasena. Tasmā tehi tīhi samuṭṭhita rūpānieva nānākhaṇesu garukalahukādi",
  "anya-e0301n8:125_10": "vasena nānāvikārayuttāni honti. Yato tesaṁ santati samaya vasena kālabhedo labbhati.",
  "anya-e0301n8:125_11": "Evañca katvā yamakesupi akammajānaṁ pavattikāle khaṇasantativasenapi kālabhedo gahitoti.",
  "anya-e0301n8:125_12": "Nanu kammavipākajā ābādhāti vuttaṁ. Satica kamma samuṭṭhāne ābādharūpe tatovuṭṭhānabhūto",
  "anya-e0301n8:125_13": "kammajo lahutādi guṇopi visuṁ labbhamāno siyāti. Na. Yesañhi vasena imasmiṁ sarīre",
  "anya-e0301n8:125_14": "kammavipākajānāma ābādhā uppajjanti. Tāni upapīḷakupa ghātakakammānipi gatikālapayoga",
  "anya-e0301n8:125_15": "vipattiyo labhamānāni eva sarīraṭṭhakā pathavādayo vātapittādayoca utusamuṭṭhānā",
  "anya-e0301n8:125_16": "dhātuyo khobhetvā nānābādhe uppādenti. Utusamuṭṭhānāsu pana khubbhitāsu itarāni tadanugatikāni",
  "anya-e0301n8:125_17": "eva honti. Teneva hi sītenapi ruppati, uṇhenapi ruppati, jigacchāyapi ruppati, vipāsāyapi",
  "anya-e0301n8:125_18": "ruppatītiādinā utupadhānova rūpadhammānaṁ ruppanapaccayo vuttoti. Tasmā kevalaṁ kammasamuṭṭhāno",
  "anya-e0301n8:125_19": "ābādhonāma natthi. Yato yathāvutto kammajo lahutādiguṇonāma visuṁ labbhamāno siyāti.",
  "anya-e0301n8:126_0": "Yasmā pana avihiṁsā kammanibbattā sattā tesaṁ upapīḷakādīnaṁ kammānaṁ suvidūratāyaceva",
  "anya-e0301n8:126_1": "sarīrakoṭṭhāsānaṁ ghanasiniddhasaṇṭhitiyā dukkhobhaniyatāyaca nibbattabhave nirābādhā",
  "anya-e0301n8:126_2": "honti. Tasmā tadatthaṁ sandhāya appābādhasaṁvattanikā esā māṇavapaṭipadā. Yadidaṁ",
  "anya-e0301n8:126_3": "avihiṁsāti vuttaṁ, na pana appābādhanimittassa lahutādittayassa kammasamuṭṭhānatāya.",
  "anya-e0301n8:126_4": "Evañca katvā rūpakaṇḍena kammassakaṭattārūpesu eva etaṁ rūpattayaṁ niddiṭṭhanti daṭṭhabbaṁ.",
  "anya-e0301n8:126_5": "Rūpakalāpānāma ekasmiṁ paramāṇusmiṁpi bahuvidhā hutvā pavattanti. Tasmā catujarūpa",
  "anya-e0301n8:126_6": "kalāpesu ghanabhāvena pavattamānesu kalāpantarabhūtā ākāsadhātupi dissamānāeva hotīti",
  "anya-e0301n8:126_7": "katvā catujesu tassā gahaṇaṁ kataṁ. Kāmaṁ sabbānipi anipphannarūpāni kenaci paccayena",
  "anya-e0301n8:126_8": "anipphāditāni honti. Tesu pana na tathā lakkhaṇarūpāni. Yathā itarāni cittādi paccaya",
  "anya-e0301n8:126_9": "visesena dissamāna visesāni hontīti vuttaṁ lakkhaṇarūpāni na kutoci jāyantīti. Jāyamānādi",
  "anya-e0301n8:126_10": "rūpānanti jāyamāna jiyyamāna miyyamānānaṁ rūpakalāpānaṁ. Sabhāvattāti jātijarāmaraṇasaṅkhātalakkhaṇasabhāvamattattā.",
  "anya-e0301n8:126_11": "Etthaca rūpakaṇḍe utusamuṭṭhānanti ca āhārasamuṭṭhānanti ca vuttaṁ natthi. Paṭṭhāne eva vuttaṁ.",
  "anya-e0301n8:127_0": "Ettha siyā, jaratā aniccatā pāḷiyameva na kutoci samuṭṭhānāti vuttā. Tasmā idhapi",
  "anya-e0301n8:127_1": "tāsaṁ nakutoci samuṭṭhānesu gahaṇaṁ yuttaṁ. Upacayasantatiyo pana pāḷiyaṁpi kutoci",
  "anya-e0301n8:127_2": "samuṭṭhānesu vuttā. Aṭṭhakathāyaṁpi tāhi saddhiṁ visati kammajarūpāni sattarasa cittajarūpāni",
  "anya-e0301n8:127_3": "cuddasa utujarūpāni terasa āhāraja rūpāni vuttāni. Tasmā idha tāsaṁ nakutocisamuṭṭhānatā",
  "anya-e0301n8:127_4": "navattabbāti. Vuccate, rūpajanakānaṁ jananabyāpāronāma attanā janitarūpānaṁ uppādakkhaṇe",
  "anya-e0301n8:127_5": "eva pharati. Na-tato paraṁ, tasmā tasmiṁ khaṇe labbhamānā upacayasantatiyoyeva kutoci",
  "anya-e0301n8:127_6": "jātapariyāyaṁ arahanti, na jaratā aniccatāyoti katvā pāḷiyaṁ aṭṭhakathā yaṁca tāsaṁeva",
  "anya-e0301n8:127_7": "kutoci samuṭṭhānesu gahaṇaṁ kataṁ. Apica, pubbe ajātā dhammā paccaye sati jāyanti.",
  "anya-e0301n8:127_8": "Asati na jāyantīti atthi. Jātā pana dhammā paccaye sati jiyyanti, miyyanti. Asati",
  "anya-e0301n8:127_9": "najiyyanti namiyyantīti natthi, tasmā purimānaṁ dvinnaṁ pavatti ekantena paccayāyattā",
  "anya-e0301n8:127_10": "hoti. Pacchimānaṁ dvinnaṁ pavatti pana ekantena paccaya nirapekkhā hotīti iminā pariyāyena",
  "anya-e0301n8:127_11": "tāsaṁ tesu gahaṇaṁ agahaṇañca veditabbaṁ. Yaṁ pana suttapadesu jarāmaraṇaṁ bhikkhave",
  "anya-e0301n8:127_12": "saṅkhataṁ paṭicca samuppannanti vuttaṁ. Taṁ jātiyā satieva tadubhayaṁ paññāyati.",
  "anya-e0301n8:127_13": "Asati na paññāyatīti iminā pariyāyena vuttanti veditabbaṁ. Idha pana pubbe vuttanayena",
  "anya-e0301n8:127_14": "itara anipphannarūpāni viya cattāripi etāni cittādipaccayavisesena dissamānavisesāni",
  "anya-e0301n8:127_15": "na hontīti catunnaṁpi na kutoci jātatā vuttā. Evaṁsantepi sārataraṁ pāḷinayaṁ atidhāvanto",
  "anya-e0301n8:127_16": "viya hotīti upacayasanta tīnaṁ kutoci samuṭṭhānesu saṅgahoeva seyyoti. [Rūpasamuṭṭhānanayo]",
  "anya-e0301n8:128_0": "159. Eko eva jāti saṅkhāto uppādo etesanti ekuppādā. Ekoeva aniccatāsaṅkhāto nirodho",
  "anya-e0301n8:128_1": "etesanti ekanirodhā. Ekasaddo cettha saṅkhāne pavatto. Tasmā tena yāni rūpāni ekāyaeva",
  "anya-e0301n8:128_2": "jātiyā jāyanti. Ekāya eva aniccatāya nirujjhanti. Tesaṁ piṇḍi idha rūpakalāponāmāti",
  "anya-e0301n8:128_3": "dasseti. Ye pana kalāpagata rūpagaṇanāya ekasmiṁ kalāpepi anekāni jātiādīni kappenti,",
  "anya-e0301n8:128_4": "tesaṁ mūlaṭīkāya nasameti. Yuttica natthi. Vuttañhi tattha ekekakalāpa pariyāpannānaṁ",
  "anya-e0301n8:128_5": "rūpānaṁ saheva uppādādipavattito ekekakalāpassa uppādādayo ekekāva hontīti yathā",
  "anya-e0301n8:128_6": "ekekassa kalāpassa jīvitindriyaṁ kalāpā nupālakaṁ upādāya rūpanti vuccati. Evaṁ kalāpuppādādi",
  "anya-e0301n8:128_7": "sabhāvā jātiādayo upādāyarūpānicceva vuccanti. Evaṁ vikārapariccheda rūpānica yojetabbānīti.",
  "anya-e0301n8:128_8": "Yadica yo āyatanānaṁ ācayo. So rūpassa upacayotica yo rūpassa upacayo. Sārūpassa",
  "anya-e0301n8:128_9": "santatītica vuttattā tāni jātiādīni lakkhaṇarūpāni visuṁvisuṁ rūpānaṁeva, nakalāpassāti",
  "anya-e0301n8:128_10": "vucceyyuṁ. Catunnaṁ mahābhūtānaṁ upādāya pasādo rūpīnaṁ dhammānaṁ āyūtiādinā vuttattā",
  "anya-e0301n8:128_11": "cakkhādi jīvitādīnipi ekasmiṁ kalāpe anekānieva āpajjeyyuṁ. Tasmā tathā kappanaṁ",
  "anya-e0301n8:128_12": "akatvā ekasmiṁ kalāpe aññāni upādārūpāni viya lakkhaṇarūpānipi ekekānievāti niṭṭhaṁ gantabbanti.",
  "anya-e0301n8:129_0": "Eko samāno mahābhūtasaṅkhāto nissayo etesanti ekanissayā. Ettha pana samānatthe ekasaddo",
  "anya-e0301n8:129_1": "yutto. Catunnaṁ bhūtānaṁ nissayatāsambhavato. Yānicaekuppādatādīhitīhilakkhaṇehi",
  "anya-e0301n8:129_2": "yuttāni. Tāni ekantena sahavuttīni nāma hontīti vuttaṁ sahavuttinoti. Dasaparimāṇāniassātidasakaṁ.",
  "anya-e0301n8:129_3": "Dasannaṁ samūho vā dasakaṁ. Cakkhunā upalakkhitaṁ dasakanti cakkhudasakaṁ. Cakkhupadhānaṁvā",
  "anya-e0301n8:129_4": "dasakaṁ cakkhudasakaṁ. Esanayo sesesupi. Yasmā pana cittajo saddo viññattivikārena",
  "anya-e0301n8:129_5": "vinā napavattati. Viññattivikāroca tena saddena vinā napavattati. Tasmā cittajaṁ",
  "anya-e0301n8:129_6": "saddanavakaṁvā vacīviññattinavakaṁvā nasambhavatīti adhippāyena vacīviññatti sadde",
  "anya-e0301n8:129_7": "hi ca sahavacīviññatti dasakanti vuttaṁ. Ettha pana viññatti vikāro saddena vinā",
  "anya-e0301n8:129_8": "napavattatīti idaṁ tāva yujjati. Yā tāya vācāya viññatti viññāpanā viññāpitattaṁ.",
  "anya-e0301n8:129_9": "Idaṁ taṁrūpaṁ vacīviññattīti hi vuttaṁ. Viññattivikārarahitaṁ pana cittajaṁ saddanavakaṁ.",
  "anya-e0301n8:129_10": "Aṭṭhakathāsu āgatameva. Yathāha-paṭiccasamuppāda niddesesu paṭisandhikkhaṇato uddhaṁ",
  "anya-e0301n8:129_11": "pavattaututoceva cittatoca saddanavakanti.",
  "anya-e0301n8:130_0": "Mahāaṭṭhakathā nayena viññatti rahito vitakka vipphāra saddonāma asota viññeyyo cittajo",
  "anya-e0301n8:130_1": "saddo labbhati. So pana saṅgahakārena paṭisiddho. Yathāha-paṭṭhānepi cittasamuṭṭhānaṁ",
  "anya-e0301n8:130_2": "saddāyatanaṁ sotaviññāṇassa ārammaṇapaccayena paccayoti āvataṁ. Tasmā vinā viññattighaṭṭanāya",
  "anya-e0301n8:130_3": "uppajjamāno asota viññeyyo vitakkavipphārasaddonāma natthīti. Visuddhimagge assāsa",
  "anya-e0301n8:130_4": "passāse cittajaṁ saddanavakaṁ vuttaṁ. Yathāha-cittaje assāsa passāsa koṭṭhāsepi ojaṭṭhamakañceva",
  "anya-e0301n8:130_5": "saddocāti navāti, saddanavakeca āgate saddalahutādi dvādasakaṁpi āgatameva hoti.",
  "anya-e0301n8:130_6": "Tasmā suddhaṭṭhakaṁ, saddanavakaṁ, kāyaviññatti nākaṁ, vacīviññatti dasakaṁ, lahutādekā",
  "anya-e0301n8:130_7": "dasakaṁ, saddalahutādidvādasakaṁ, kāyaviññatti lahutādi dvādasakaṁ, vacīviññattisaddalahutādi",
  "anya-e0301n8:130_8": "te rasakanti aṭṭhacittajakalāpā paccetabbāti. Saccasaṅkhepe pana sadda lahutādi dvādasakaṁ",
  "anya-e0301n8:130_9": "visuṁ agahetvā cittaja kalāpā satteva vuttā.",
  "anya-e0301n8:131": "Ṭīkāsu panassa porāṇaṭīkāyaṁ",
  "anya-e0301n8:132_0": "Mahāṭṭhakathānayena viññattirahite asota viññeyye vitakka vipphārasadde saddanavakaṁ",
  "anya-e0301n8:132_1": "dassetvā puna vādantaraṁ dassentena. Apica, mahājanasannipātassa dūrato apaññāyamānakkharapadabyañjanattho",
  "anya-e0301n8:132_2": "cittasamuṭṭhānanighosasaddo aviññattiko evāti vadanti. Tathā migapakkhīnaṁca aññamaññaṁ",
  "anya-e0301n8:132_3": "bhāsaṁ ajānantānaṁ andhadamiḷādinaṁ aviññattiko cittasamuṭṭhānasaddo atthīti vuttaṁ.",
  "anya-e0301n8:133_0": "Tattha viññattirahito asotaviññeyyo vitakkavipphāra saddo aṭṭhasāliniyaṁ paṭikkhitto.",
  "anya-e0301n8:133_1": "Mahājanasannipātassa citta samuṭṭhāna nighosasaddopi āsanne ṭhitānaṁ paññāyamānakkharapada",
  "anya-e0301n8:133_2": "byañjanattho saviññattikoeva hoti. Itarathā sabbepi citta jasaddā dūratare ṭhitānaṁ",
  "anya-e0301n8:133_3": "apaññāyamāna padabyañjanāeva hontīti sabbepi viññattirahitā siyunti. Naca migapakkhiādīnaṁ",
  "anya-e0301n8:133_4": "cittajo saddo viññattirahito hoti. Samānajātiyānaṁ paresaṁ adhippāyattha viññāpanatoti.",
  "anya-e0301n8:134": "Pacchima ṭīkāyaṁ panassa",
  "anya-e0301n8:135": "Saddanavakaṁ panettha accharā saṅghāta pāṇippahārādi sadda sahitaṁ aṭṭhakamevāti vuttaṁ. Taṁpi na yuttaṁ.",
  "anya-e0301n8:136_0": "Tādiso hi saddo cittapaccayo utusamuṭṭhānoeva. Tasmā visuddhimagge vuttanayena assāsapassāsevā",
  "anya-e0301n8:136_1": "avacīghosesu kadāci cittasahitesu ukkāsita khipita vamita chaḍḍitasaddādīsu pivā",
  "anya-e0301n8:136_2": "etaṁ saddanavakaṁ veditabbanti. Utujakalāpesu pacchimā dvepi kasmā bahiddhā nalabbhanti.",
  "anya-e0301n8:136_3": "Nanu bahiddhāpi rūpānaṁ lahu garu mudu thaddha kammaññatā dissantīti. Saccaṁ, tā",
  "anya-e0301n8:136_4": "pana bhūtānaṁ omattādhimatta vasena honti, na pana lahutādittayavasenāti daṭṭhabbaṁ.",
  "anya-e0301n8:136_5": "Kasmā pana ākāsadhātuca lakkhaṇarūpānica rūpakalāpesu nagahitānīti vuttaṁ kalāpānantiādi.",
  "anya-e0301n8:136_6": "Ākāsadhātukalāpānaṁ pariccheda mattattā kassaci rūpakalāpassa aṅgabhūtā avayavabhūtā",
  "anya-e0301n8:136_7": "na hoti, lakkhaṇarūpānica sabbesaṁpi kalāpānaṁ uppādādi lakkhaṇa mattattā vikārarūpāni",
  "anya-e0301n8:136_8": "viya kalāpānaṁ bhedakarāni aṅgabhūtāni kalāpavisesapaññāpanassa kāraṇabhūtāni na",
  "anya-e0301n8:136_9": "honti. Tasmā tāni tesu nagahitānīti dasseti. Etena ekuppādātiādinā pubbe vuttaniyamo",
  "anya-e0301n8:136_10": "nipphannarūpānaññeva, na anipphannarūpānaṁ. Tesaṁ pana kalāpa bheda karaṇa meva kalāpaṅganti",
  "anya-e0301n8:136_11": "ca dīpeti. Evañca katvā ekanirodhaṅgarahitassapi viññattidvayassa kalāpabheda karattāeva",
  "anya-e0301n8:136_12": "tesu gahaṇaṁ suṭṭhu upapannaṁ hotīti veditabbanti. [Kalāpayojanā]",
  "anya-e0301n8:137": "160.Yathārahanti sabhāvakā bhāvakānaṁ paripuṇṇāpari puṇṇindriyānañca arahānurūpato. Anūnānīti paripuṇṇāni. Nañhi idaṁ nāmarūpaṁ kāmaloke pavattiyaṁ na labbhatīti atthīti.",
  "anya-e0301n8:138": "[198] Vibhāvaniyaṁ pana",
  "anya-e0301n8:139": "“Yathārahanti sabhāvakaparipuṇṇāyatanānaṁ anurūpato”ti vuttaṁ, taṁ na sundaraṁ.",
  "anya-e0301n8:140": "Na hi anūnānīti idaṁ puggalavasena visesanaṁ hotīti. Saṁsedajānañcevaopapātikānañcāti ettha mahāsīhanādasutte-",
  "anya-e0301n8:141_0": "Catasso kho imā sāriputta yoniyo. Katamā catasso, aṇḍajā yoni jalābujā yoni saṁsedajāyoni",
  "anya-e0301n8:141_1": "opapātikā yonīti. Ye kho te sāriputta sattā aṇḍakosaṁ abhinibbhijja abhinibbhijja",
  "anya-e0301n8:141_2": "jāyanti, ayaṁ vuccati sāriputta aṇḍajā yoni. Ye kho te sāriputta sattā vatthikosaṁ",
  "anya-e0301n8:141_3": "abhinibbhijja abhinibbhijja jāyanti. Ayaṁ vuccati sāriputta jalābujā yoni. Ye kho",
  "anya-e0301n8:141_4": "tesāri puttasattāpūtimacchevā jāyanti. Pūtikuṇapevā pūtikummāsevā candanikāyavā oḷigallevā",
  "anya-e0301n8:141_5": "jāyanti, ayaṁ vuccati sāriputta saṁsedajā yoni. Devā nerakā ekacce ca manussā ekacceca",
  "anya-e0301n8:141_6": "vinipātikā ayaṁ vuccati sāriputta opapātikā yonīti vuttaṁ.",
  "anya-e0301n8:142_0": "Aṭṭhakathāyañca aṇḍe jātā aṇḍajā. Jalābumhi jātā jalābujā. Saṁsede jātā saṁsedajā.",
  "anya-e0301n8:142_1": "Vinā etehi kāraṇehi uppattitvā viya nibbattā abhinibbattāti opapātikā. Abhinibbhijja",
  "anya-e0301n8:142_2": "jāyantīti bhinditvā nikkhamanavasena jāyanti. Pūti kuṇapetiādīhi aniṭṭhaṭṭhānāneva",
  "anya-e0301n8:142_3": "dassitāni. Iṭṭhesu sappi telamadhuphāṇitādīsu sattā jāyantievāti vuttaṁ. Etthaca",
  "anya-e0301n8:142_4": "purimesu dvīsu pāḷinayena aṇḍaṁ vuccati aṇḍakoso. Jalābuvuccati vatthikoso, tato",
  "anya-e0301n8:142_5": "jātā vijātā nikkhantāti aṇḍajā jalābujātica vuccantīti veditabbā. Tattha jaraṁ jīraṇaṁ",
  "anya-e0301n8:142_6": "bhedaṁ yāti upetīti jalābūti saddanītiyaṁ vuttaṁ. Jalaṁ vuccati kalalaṁ. Taṁ āvunāti",
  "anya-e0301n8:142_7": "paṭicchādeti avativā rakkhatīti jalābu, gabbhapaliveṭhanāsayo. Saṁsīdanti etthāti",
  "anya-e0301n8:142_8": "saṁsedo. Pūtimacchā diko sappitelādiko padumagabbhaveḷugabbharukkhasusirapupphaphalādi",
  "anya-e0301n8:142_9": "koca allakilinnapadeso. Upapattikkhaṇeeva paripuṇṇaaṅgapaccaṅgattā tato tato uppatitvā",
  "anya-e0301n8:142_10": "viya jāyantīti opapātikā.",
  "anya-e0301n8:143": "Vibhāvaniyaṁ pana",
  "anya-e0301n8:144_0": "Aṇḍajādayopi aṇḍakosādimhi okkamantā uppatantā eva nāma hontīti tesaṁpi opapātikattapasaṅgaṁ",
  "anya-e0301n8:144_1": "maññamāno upapāto nesaṁ atthīti opapātikāti vatvā ukkaṁsagati paricchedavasena cettha",
  "anya-e0301n8:144_2": "visiṭṭhaopapāto gahito. Yathā abhirūpassa kaññā dātabbāti vadati.",
  "anya-e0301n8:145_0": "Ukkaṭṭhavasenāti paripuṇṇāyatanabhāvasaṅkhātena ukkaṁsatāvena, tattha opapātikā aṅgapaccaṅgehi",
  "anya-e0301n8:145_1": "saha sabbaso paripuṇṇena attabhāvena jāyanti. Puna tesaṁ vaḍḍhanakiccaṁ natthi. Saṁsedajānaṁ",
  "anya-e0301n8:145_2": "pana āyatanāni eva paripuṇṇāni honti. Aṅgapaccaṅgāni pana puna vaḍḍhitvāeva paripuṇṇāni",
  "anya-e0301n8:145_3": "jātānīti veditabbaṁ. Omakavasenāti avakaṁsavasena. Cakkhusotaghānabhāvasekānikadācipi",
  "anya-e0301n8:145_4": "na labbhanti jātibadhira jaccaghānakānaṁ abhāvakānañca sambhavatoti appoyo. Tattha",
  "anya-e0301n8:145_5": "tāni sabbānipi sugati duggati jātiyānaṁ ahetukasaṁsedajānaṁ kadāci nalabbhanti. Sugatiyaṁ",
  "anya-e0301n8:145_6": "pana opapātikabhāvonāma seṭṭho attabhāva paṭilābhoti nayena kenaci omakena kammena",
  "anya-e0301n8:145_7": "labbhati. Tasmā sugatijāti yānaṁ opapātikānaṁ aparipuṇṇindriyatānāma natthi aññatra",
  "anya-e0301n8:145_8": "abhāvakehi ādikappikehiti. Duggatijātiyānaṁpi pana tesaṁ kadāci cakkhu sota bhāva",
  "anya-e0301n8:145_9": "vekallatāeva vattabbā. Na ghānavekallatā. Kāmadhātuyaṁ pana aghānako opapātiko natthīti",
  "anya-e0301n8:145_10": "hi aṭṭha kathāyaṁ vuttaṁ. Jivhāvekallatānāma sabbesaṁpi natthi yevāti veditabbaṁ.",
  "anya-e0301n8:145_11": "Tathā hi dhammahadayavibhaṅge –",
  "anya-e0301n8:146": "Kāmadhātuyā upapattikkhaṇe kassaci ekādasā yatanāni pātubhavanti. Kassaci dasa. Kassaciaparāni dasa. Kassaci nava. Kassaci sattāyatanāni pātubhavantīti vuttaṁ.",
  "anya-e0301n8:147_0": "Tattha kāmadhātuyanti kāmaloke. Upapattikkhaṇeti paṭisandhicittassa uppādakkhaṇe.",
  "anya-e0301n8:147_1": "Kassaci ekādasā yatanānītiādisu catūsu vākyesu saṁsedajopapātikā vuttā. Kassaci sattāyatanānīti",
  "anya-e0301n8:147_2": "ettha pana gabbhaseyyakova vutto. Tattha yasmā sattāyatanaṁ nāma paṭisandhikkhaṇe",
  "anya-e0301n8:147_3": "na labbhati. Pavatti kāleyeva labbhati. Tasmā ekādasayatanānīti vuttaṁ. Kassaci dasāti",
  "anya-e0301n8:147_4": "cakkhuvekallavasena. Kassaci aparāni dasāti sota vekallavasena. Kassaci navāti cakkhusota",
  "anya-e0301n8:147_5": "dvaya vekalla vasena vuttaṁ. Yadica aghānako opapātikonāma siyā. Tadā suddhajaccaghānakena",
  "anya-e0301n8:147_6": "saddhiṁ tayo dasakavārā vuttā siyuṁ. Tathā jaccandhaghānaka jaccabadhiraghānakehi",
  "anya-e0301n8:147_7": "saddhiṁ tayo navakavārā ekoca aṭṭhakavāro vutto siyā tiṇṇaṁ vipannānaṁ vasena. Tathā",
  "anya-e0301n8:147_8": "avuttattā pana natthi aghānako opapāti koti viññāyatīti. Tasmiṁ pana vibhaṅge indriyavāre",
  "anya-e0301n8:147_9": "napuṁsakānaṁ opapātikānanti avuttattā thapetvā ādikappike abhāvakopi opapātiko natthiyevāti.",
  "anya-e0301n8:147_10": "Pāḷiyaṁ avuttaṁpi pana saṁsedajānaṁ vuttapakāraṁ cakkhādivekallaṁ aṭṭhakathāvasena",
  "anya-e0301n8:147_11": "veditabbaṁ. Yathāha-sattati ukkaṁsatova rūpāni saṁsedajopapāta yonīsu. Athavā, avakaṁsato",
  "anya-e0301n8:147_12": "tiṁsāti. Tattha tiṁsāti jivhākāya vatthu dasakānaṁ vasena tiṁsarūpānīti ca vuttaṁ.",
  "anya-e0301n8:147_13": "Idañhi vacanaṁ saṁsedajānaṁ vasena vuttanti mahāṭīkāyaṁ vuttaṁ. Ācariyā nandattherena",
  "anya-e0301n8:147_14": "pana yamake ghānajivhānaṁ aññamaññaṁ avinābhāva vuttitā vuttāti jivhā vekallatā viya",
  "anya-e0301n8:147_15": "ghānavekallatāpi natthīti icchitaṁ. Indriya yamake pana –",
  "anya-e0301n8:148_0": "Yassavā pana itthindriyaṁ uppajjati, tassa ghānindriyaṁ uppajjatīti. Aghānakānaṁ",
  "anya-e0301n8:148_1": "itthīnaṁ upapajjantīnaṁ tāsaṁ itthindriyaṁ uppajjati, noca tāsaṅghānindriyaṁ uppajjatītica.",
  "anya-e0301n8:148_2": "Yassavā pana purisindriyaṁ uppajjati, tassa ghānindriyaṁ uppajjatīti. Aghānakānaṁ",
  "anya-e0301n8:148_3": "purisānaṁ upapajjantānaṁ tesaṁ purisindriyaṁ uppajjati, noca tesaṁ ghānindriyaṁ uppajjatītica vuttaṁ.",
  "anya-e0301n8:149": "Tasmā aṭṭhakathāyaṁ vuttanayena ghānavekallatāpi atthīti yuttaṁ.",
  "anya-e0301n8:150": "Vibhāvaniyaṁ pana",
  "anya-e0301n8:151_0": "Apare pana yamake ghānajivhānaṁ sahacāritā vuttāti ajivhassa asambhavato aghānakassapi",
  "anya-e0301n8:151_1": "abhāvameva vaṇṇenti. Tatthāpi yathā cakkhusotāni rūpabhave ghāna jivhāhi vinā pavattanti.",
  "anya-e0301n8:151_2": "Na evaṁ ghānajivhā aññamaññaṁ vinā pavattanti. Dvinnaṁpi rūpabhave anuppajjanatoti",
  "anya-e0301n8:151_3": "evaṁ visuṁ visuṁ kāmabhave apavatti vasena tesaṁ sahacāritā vuttāti na na sakkā vattunti vuttaṁ. Taṁ yuttaṁ.",
  "anya-e0301n8:152_0": "Okāsavāre hi ekantasahacāritā vuttamattena puggalesu ekantasahacāritā na sakkā vattunti.",
  "anya-e0301n8:152_1": "Gabbhe mātukucchimhi sentīti gabbhaseyyakā. Rūpādīsu khandhesu sañjanti laggantīti",
  "anya-e0301n8:152_2": "sattā. Yathāha-rūpe kho rādha yo chando, yo rāgo, yā nandi, yā taṇhā, tatra satto,",
  "anya-e0301n8:152_3": "tatra visatto, tena sattoti vuccatītiādi. Gabbhaseyyāca te sattācāti samāso. Aṇḍajāceva",
  "anya-e0301n8:152_4": "jalābujāca. Tīṇidasakāni pātu bhavanti. Yāni kalalanti vuccanti. Bhāvadasakaṁ kadāci",
  "anya-e0301n8:152_5": "nalabbhati napuṁsakassāti adhippāyo. Evañcakatvā dhammahadayavibhaṅge gabbhaseyyakānaṁ",
  "anya-e0301n8:152_6": "sattānaṁ ahetukānaṁ napuṁsakānaṁ upapattikkhaṇe cattārindriyāni pātubhavanti kāyindriyaṁ",
  "anya-e0301n8:152_7": "manindriyaṁ jīvitindriyaṁ upekkhindriyanti vuttaṁ. Tatoparanti gabbhaseyyakānaṁ paṭisandhikkhaṇato",
  "anya-e0301n8:152_8": "paraṁ. Pavattikāleti ekadasame sattāhe. Tathā hi kathāvatthuaṭṭhakathāyaṁ sesāni",
  "anya-e0301n8:152_9": "cattāri sattasattati rattimhi jāyantīti vuttaṁ. Tattha sesānīti kāyāyatana manāyatanato",
  "anya-e0301n8:152_10": "avasesāni cattāri cakkhusotaghānajivhā yatanāni. Sattasattatirattimhīti ekādasamasattāhassa",
  "anya-e0301n8:152_11": "pariyosānarattimhi. Ayañca attho yamakaṭīkāya dīpetabbo. Vuttañhi tattha –",
  "anya-e0301n8:153": "Gabbhaseyyakassa pacchimabhavikassa upapajjantassa ekadasa masattāhā orato ṭhitassa rūpāyatanaṁ nuppajjissati, noca cakkhāyatanaṁ nuppajjissatīti.",
  "anya-e0301n8:154_0": "Yaṁ pana yassavā pana yattha rūpāyatanaṁ uppajjittha, tassa tattha ghānāyatanaṁ uppajjatīti.",
  "anya-e0301n8:154_1": "Kāmāvacarā cavantānaṁ aghānakānaṁ kāmāvacaraṁ upapajjantānaṁ rūpāvacarānaṁ tesaṁ",
  "anya-e0301n8:154_2": "tattha rūpāyatanaṁ uppajjittha. Noca tesaṁ tattha ghānāyatanaṁ uppajjatīti ettha",
  "anya-e0301n8:154_3": "aghānakānaṁ kāmāvacaraṁ upapajjantānanti vuttaṁ.",
  "anya-e0301n8:155_0": "Taṁ ye ekādasamasattāhā orato kālaṅkarissanti. Tesaṁ ghānāyatanānibbattakakammena",
  "anya-e0301n8:155_1": "gahitapaṭisandhikānaṁ vasena vuttantica vuttaṁ. Etthaca cakkhughānesu vuttesu sotajivhā",
  "anya-e0301n8:155_2": "avuttāpi atthato siddhāeva hontīti.",
  "anya-e0301n8:156": "[199] Yaṁ pana vibhāvaniyaṁ",
  "anya-e0301n8:157": "“Pavattikāleti sattame sattāheti” vuttaṁ. Taṁ na gahetabbaṁ.",
  "anya-e0301n8:158": "Aṭṭhakathā virodhato īdisesu ca ṭhānesu aṭṭhakathā pamāṇatoti.",
  "anya-e0301n8:159": "[200] Yañca tattha",
  "anya-e0301n8:160": "“Ṭīkākāramatena ekādasame sattāhe vāti” vuttaṁ. Tampi na sundaraṁ.",
  "anya-e0301n8:161": "Nahi aṭṭhakathāyaṁ niddiṭṭhato vutto vinicchayo ṭīkākāra matonāma sakkā vattunti.",
  "anya-e0301n8:162": "[201] Yañca tattha",
  "anya-e0301n8:163_0": "“Kamenāti cakkhudasakapātubhāvato sattāhātikkamena sotadasakaṁ. Tato sattāhātikkamena",
  "anya-e0301n8:163_1": "ghāna dasakaṁ. Tato sattāhā tikkamena jivhādasakanti evaṁ anukkamenāti vuttaṁ”. Taṁpi na daṭṭhabba.",
  "anya-e0301n8:164": "Yathāvutta aṭṭhakathāvirodhattā eva.",
  "anya-e0301n8:165": "[202] Yaṁpi tattha",
  "anya-e0301n8:166": "“Aṭṭhakathāyaṁpi hi ayamattho dassito vā”ti vuttaṁ. Taṁpi na yuttaṁ.",
  "anya-e0301n8:167_0": "Na hi sānāma aṭṭhakathā atthi. Yattha īdiso uppattikkamo dassito siyā. Nanu paṭiccasamuppādaṭṭhakathāsu",
  "anya-e0301n8:167_1": "gabbhaleyyakavasenavā purimaṁbhavacakkaṁ vuttaṁ. Anupubbapavattidīpanatoti vuttanti",
  "anya-e0301n8:167_2": "ce.Na. Tañhi viññāṇādīnaṁ pañcannaṁ aṅgānaṁ paccayapaccayuppannabhāvapavattikkamena",
  "anya-e0301n8:167_3": "pāḷiyaṁ āgataṁ pañcapadaṁ sandhāya vuttanti. Āyatananiddesaṭṭhakathāsu pana so paṭikkhittoyeva.",
  "anya-e0301n8:167_4": "Naca aṭṭhakathāsu paṭikkhitto uppattikkamo therena idha kamenāti iminā pāṭhena dassitoti",
  "anya-e0301n8:167_5": "sakkā vattunti. Tasmā kamenāti idhapi desanakkamenāti attho. Desitānīti sambandhoca veditabbo.",
  "anya-e0301n8:168": "Saccasaṅkhepa ṭīkāyaṁ pana",
  "anya-e0301n8:169": "Sākhāvatthaṁ atikkamma pacchā sattame sattāhe cakkhu sotaghānajivhādasakāca uppajjanti. Ṭīkākāropana ekādasame sattāheti āhāti vuttaṁ. Taṁpi nayujjati yevāti.",
  "anya-e0301n8:170": "Ettha ca kalalādīnaṁ uppattikkamo saṁyuttake vutto. Yathāha –",
  "anya-e0301n8:171": "Pathamaṁ kalalaṁ hoti, kalalā hoti abbudaṁ;",
  "anya-e0301n8:172": "Abbudā jāyate pesi, pesiyā nibbattate ghano;",
  "anya-e0301n8:173": "Ghanā pasākhā jāyanti, kesā lomā nakhāpicāti.",
  "anya-e0301n8:174_0": "Aṭṭhakathāyañca vuttaṁ. Tattha pathamanti pathamena paṭisandhiviññāṇena tissoti vā",
  "anya-e0301n8:174_1": "phussotivā nāmaṁ natthi. Athakho tīhi jātiuṇṇaṁsūhi katasuttagge saṇṭhitatelabindupamāṇaṁ",
  "anya-e0301n8:174_2": "kalalaṁ hoti. Yaṁ sandhāya vuttaṁ –",
  "anya-e0301n8:175": "Tilatelassa yathā bindu, sappimaṇḍo anāvilo;",
  "anya-e0301n8:176": "Evaṁ vaṇṇapaṭibhāgaṁ, kalalaṁ saṁpavuccatīti.",
  "anya-e0301n8:177": "Kalalā hoti abbudanti tasmā kalalā sattāhaccayena maṁsadhovanaudakavaṇṇaṁ abbudaṁnāma hoti, kalalanti nāmaṁ anta radhāyati. Vuttaṁpi cetaṁ –",
  "anya-e0301n8:178": "Sattāhaṁ kalalaṁ hoti, paripakkasamūhakaṁ;",
  "anya-e0301n8:179": "Vivattamānaṁ tabbhāvaṁ, abbudaṁnāma jāyatīti.",
  "anya-e0301n8:180_0": "Abbudā jāyate pesīti tasmāpi abbudā sattāhaccayena vilīna tipusadisā pesināma sañjāyati.",
  "anya-e0301n8:180_1": "Sā maricaphāṇitena dīpetabbā. Gāmadārakā hi supakkāni maricāni gahetvā sāṭakantare",
  "anya-e0301n8:180_2": "bhaṇḍikaṁ katvā pīḷetvā maṇḍaṁ ādāya kapāle pakkhipitvā ātape thapenti. Taṁ sukkhamānaṁ",
  "anya-e0301n8:180_3": "sukkhamānaṁ sabbabhāgehi muccati. Evarūpā pesi hoti. Abbudanti nāmaṁ antaradhāyati. Vuttaṁpi cetaṁ –",
  "anya-e0301n8:181": "Sattāhaṁ abbudaṁ hoti, paripakkasamūhakaṁ;",
  "anya-e0301n8:182": "Vivattamānaṁ tabbhāvaṁ, pesināma pajāyatīti.",
  "anya-e0301n8:183": "Pesiyā nibbattate ghanoti tato pesito sattāhacca yena kukkuṭaṇḍasaṇṭhāno ghanonāma maṁsapesi piṇḍo nibbattati. Pesītināmaṁ antaradhāyati. Vuttaṁpi cetaṁ –",
  "anya-e0301n8:184": "Sattāhaṁ pesi bhavati, paripakkaṁ samūhakaṁ;",
  "anya-e0301n8:185": "Vivattamānaṁ tabbhāvaṁ, ghanotināma jāyatīti;",
  "anya-e0301n8:186": "Yathā kukkuṭiyā aṇḍaṁ, samantaṁ parimaṇḍalaṁ;",
  "anya-e0301n8:187": "Evaṁ ghanassa saṇṭhānaṁ, nibbattaṁ kammapaccayātica.",
  "anya-e0301n8:188_0": "Ghanā pasākhā jāyantīti pañcame sattāhe dvinnaṁ hatthapādānaṁ sīsassaca atthāya pañcapīḷakā",
  "anya-e0301n8:188_1": "jāyanti. Yaṁ sandhāyetaṁ vuttaṁpañcame kho bhikkhave sattāhe pañcapīḷakā jāyanti.",
  "anya-e0301n8:188_2": "Saṇṭhanti kamma toti. Kesā lomā nakhāpicāti dvācattālīsame sattāhe etāni jāyantīti.",
  "anya-e0301n8:188_3": "Ettha ca chaṭṭhasattāhādayo chasattāhā pasādanissayānaṁ aṅgapaccaṅgānaṁ anukkamena",
  "anya-e0301n8:188_4": "vaḍḍhitvā pariṇatakālā honti. Cakkhādīni pana ekādasama sattāhassa pariyo sānadivase",
  "anya-e0301n8:188_5": "ekato jāyantīti niṭṭhamettha gantabbaṁ. Yaṁ panettha tilatelassa yathābindūtiādinā",
  "anya-e0301n8:188_6": "kalalassa vaṇṇasaṇṭhānaṁ vuttaṁ. Taṁ thokaṁ vaḍḍhitaṁ sandhāya vuttaṁ. Na paṭisandhikkhaṇe",
  "anya-e0301n8:188_7": "pavattamānaṁ. Na hi tadā tādisaṁ pakaticakkhunā diṭṭhaṁ vaṇṇajātaṁvā saṇṭhānaṁvā",
  "anya-e0301n8:188_8": "tassa paññāyeyyāti. Anumānato pana evaṁ veditabbaṁ. Ekāya ūkāya sattamo bhāgo likkhānāma.",
  "anya-e0301n8:188_9": "Likkhāya chattiṁsatimo bhāgo rathareṇunāma. Rathareṇussa chattiṁsatimo. Tajjārī nāma.",
  "anya-e0301n8:188_10": "Tajjāriyā chattiṁsatimo aṇunāma. Aṇussa chattiṁsatimo bhāgo paramāṇunāma. So pana",
  "anya-e0301n8:188_11": "ākāsakoṭṭhāsiko maṁsacakkhussa āpātaṁ nāgacchati. Dibbacakkhusseva āgacchatīti aṭṭhakathāyaṁ",
  "anya-e0301n8:188_12": "vuttaṁ. Tesaṁ chattiṁsa parimāno aṇu pana titticchidda tālacchiddehi paviṭṭhasūriyarasmīsu",
  "anya-e0301n8:188_13": "vaṭṭivaṭṭi hutvā paribbhamanto paññāyatīti vuttaṁ. Sakalaṁ pana kalāpattayaparimāṇamattabhūtaṁ",
  "anya-e0301n8:188_14": "paṭisandhikkhaṇe paramāṇutopi parittakameva siyā. So hi santānānubandhavasena pavattattā",
  "anya-e0301n8:188_15": "khaṇe khaṇe upacitarūpakalāpasamūhoeva hotīti heṭṭhima koṭiyā ekūnapaññāsakalāpaparimāṇoeva",
  "anya-e0301n8:188_16": "siyā. Tato parittake sati santāna ghaṭanasseva asambhavatoti. Yaṁ pana mahāṭīkāyaṁ",
  "anya-e0301n8:188_17": "te pana kalāpā paramāṇuparimāṇā hontīti vuttaṁ. Taṁ dhātūnaṁ cuṇṇamanasikārānurūpamattavasena",
  "anya-e0301n8:188_18": "vuttanti gahetabbaṁ. Dutīyacittanti pathama bhavaṅgacittaṁ. Ṭhitikālanti paṭisandhi",
  "anya-e0301n8:188_19": "cittassa ṭhitikālaṁ. Ojāpharaṇamupādāyāti gabbhaseyyakānaṁ tāva abbudabhāva pesibhāva",
  "anya-e0301n8:188_20": "ghanabhāvādi pattakāle mātuyā āmāsayagatāya ajjhohaṭāhāra sinehabhūtāya ojāya jalābumūlā",
  "anya-e0301n8:188_21": "nusārena vatthusmiṁ pharaṇakālaṁ upādāya, yathāha –",
  "anya-e0301n8:189": "Yañcassa bhuñjati mātā, annaṁ pānañca bhojanaṁ;",
  "anya-e0301n8:190": "Tena so tattha yāpeti, mātukucchigato tiroti.",
  "anya-e0301n8:191_0": "Aṭṭhakathāyañca tena so tattha yāpetīti tassa hi nātito uṭṭhito nāḷo mātuudara paṭalena",
  "anya-e0301n8:191_1": "ekābaddho hoti. So uppaladaṇḍako viya chiddo. Tena āhāraraso saṁsaritvā āhārasamuṭṭhānarūpaṁ",
  "anya-e0301n8:191_2": "samuṭṭhāpeti. Evaṁ so dasamāse yāpeti. Mātukucchigato tiroti mātuyā tiro kucchigato.",
  "anya-e0301n8:191_3": "Mātukucchiyā abbhantaragatoti atthoti vuttaṁ. Tattha pana nābhināḷassa uṭṭhitakālaṁ",
  "anya-e0301n8:191_4": "sandhāya nātito uṭṭhito nāḷoti vuttanti gahetabbaṁ. Na hi abbudādikāle tassa nātināḷonāma",
  "anya-e0301n8:191_5": "uṭṭhito siyāti. Saṁsedajopapātikānaṁ pana yaṁkiñci laddhaṁvā attano kheḷaṁvā ajjhoharaṇakāle",
  "anya-e0301n8:191_6": "ojāpharaṇaṁ upādāya. Tena vuttaṁ ojāpharaṇamupādāyaāhārasamuṭṭhānāti. Cuticittopari",
  "anya-e0301n8:191_7": "sattarasamacittassāti cuticittato upari pubbakāle sattarasamassa bhavaṅgacittassa.",
  "anya-e0301n8:191_8": "Kammajarūpāni na uppajjanti tesaṁ tato paṭṭhāya anuppannattāyeva tato satta rasamaṁ",
  "anya-e0301n8:191_9": "cuticittaṁnāma hoti. No aññathāti. Puretaranti tassa sattarasamassa cittassa uppādakkhaṇaṁeva",
  "anya-e0301n8:191_10": "sandhāya vuttaṁ. Tatoparanti cuticittato parasmiṁ soḷasacittakkhaṇaparimāṇe khaṇe.",
  "anya-e0301n8:191_11": "Cittajāhārajarūpañcāti cittajarūpasantānaṁ āhāraja rūpasantānañca vocchijjati anupādinnakasantāne",
  "anya-e0301n8:191_12": "tesaṁ uppattiyā asambhavato. Yamettha vattabbaṁ taṁ rūpasamuṭṭhāne vuttameva. Bhāvadasakaṁnāma",
  "anya-e0301n8:191_13": "kāmarāganidānakammasamuṭṭhānaṁ hotīti tabbirāga bhāvanākammanibbatte rūpaloke tassa",
  "anya-e0301n8:191_14": "alābho vutto. Āhārajakalāpānica na labbhanti ajjhohaṭā hārā bhāvato, tatoyevaca sarīragatassa",
  "anya-e0301n8:191_15": "ajjhattāhārassapi rūpasamuṭṭhānā bhāvato. Ācariyānandatthero pana tattha labbhamāna",
  "anya-e0301n8:191_16": "rūpakalāpesupi gandharasānaṁ ojāyaca abhāvaṁ vaṇṇeti. Rūpadhātuyā upapattikkhaṇe",
  "anya-e0301n8:191_17": "pañcāyatanāni pātubhavanti cakkhāyatanaṁ rūpāyatanaṁ, sotā yatanaṁ, manā yatanaṁ,",
  "anya-e0301n8:191_18": "dhammāyatananti ca, pañcadhātuyo pātubhavanti cakkhudhātu, rūpadhātu, sotadhātu,",
  "anya-e0301n8:191_19": "manoviññāṇa dhātu, dhammadhātūtica, tayo āhārā pātubhavanti phassāhāro, manosañcetanā",
  "anya-e0301n8:191_20": "hāro, viññāṇā hāroti ca vibhaṅgevuttattā. Etthaca pāḷiyaṁ rūpaloke phoṭṭhabbe paṭikkhittepi",
  "anya-e0301n8:191_21": "kiccantarasabbhāvā mahābhūtānaṁ tattha paṭilābho avārito eva hoti. Gandhādīnaṁ pana",
  "anya-e0301n8:191_22": "kiccantarameva natthi. Yena te dhammamattabhāvepi tiṭṭheyyaṁ tasmā tesaṁ avacanaṁ",
  "anya-e0301n8:191_23": "tattha abhāvameva dīpetīti ācariyassa adhippāyo. Tathā pana bhūtacatukkaṁ tattha",
  "anya-e0301n8:191_24": "atthiyeva, yathāha-asaññasattānaṁ ekaṁ mahābhūtaṁ paṭicca tayo mahābhūtātiādi. Phoṭṭhabbāyatanaṁ",
  "anya-e0301n8:191_25": "pana phoṭṭhabba dhātuca tattha paṭikkhittā. Tasmā sabbesaṁ sabhāvadhammānaṁ dhammabhāve",
  "anya-e0301n8:191_26": "samānepi yena kiccavisesena gandho raso phoṭṭhabbaṁ kabaḷīkārāhārotica vuccati. Tassa",
  "anya-e0301n8:191_27": "natthitāya tesaṁ tena nāme na tattha anupalabbhamānataṁ sandhāya vibhaṅge kathāvatthumhi",
  "anya-e0301n8:191_28": "yamake sūti sabbattha tesaṁ tattha paṭikkhepo. Mahābhūtānaṁ pana nisanda dhammamattabhāvena",
  "anya-e0301n8:191_29": "vijjamānānaṁ tesaṁ dhammāyatanadhammadhātūsu anupavesoti yutto siyāti vadanti. Tīṇidasakāni",
  "anya-e0301n8:191_30": "jīvitanavakañcāti ettha ācariyānanda matiyā cakkhusattakaṁ sotasattakaṁ vatthusattakanti",
  "anya-e0301n8:191_31": "evaṁ tīṇi sattakāni jīvitachakkañcāti vattabbaṁ. Abhiricchatīti alabbhamāne pathamaṁ",
  "anya-e0301n8:191_32": "vajjite tattha labbhamānatāvasena avasissati. Atirekaṁvā hotīti attho. Etthaca rūpaloke",
  "anya-e0301n8:191_33": "viya kāmaloke jīvitanavakaṁ kasmā visuṁ na vuttanti. Rūpaloke pana āhārupatthambhakassa",
  "anya-e0301n8:191_34": "aññassaca sakalasarīrabyāpino anupālaka jīvitassa abhāvā etadeva tadubhayaṭṭhāne",
  "anya-e0301n8:191_35": "ṭhatvā sakalasarīraṁ anupāletīti pākaṭaṁ tattha jīvitanavakanti visuṁ vuttaṁ. Kāmaloke",
  "anya-e0301n8:191_36": "pana aññāni upatthambhakā nupālakāni bahūni pākaṭānica honti. Tasmā jīvitanavakaṁ",
  "anya-e0301n8:191_37": "apākaṭanti katvā visuṁ na vuttaṁ siyā. Kāmalokepi pana etaṁ asitādipācakaggivasena",
  "anya-e0301n8:191_38": "tassevaca udayabhūtassa sakalasarī rānupālakassa usmāsaṅkhātassa kāyaggino vasena",
  "anya-e0301n8:191_39": "pākaṭameva. Yaṁ sandhāya –",
  "anya-e0301n8:192": "Āyu usmāca viññāṇaṁ, yadā kāyaṁ jahantimaṁ;",
  "anya-e0301n8:193": "Apaviddho tadā seti, niratthaṁva kaliṅgaranti vuttaṁ.",
  "anya-e0301n8:194_0": "Tattha āyūti tesu dvīsu aggīsu patiṭṭhitaṁ jīvitameva vuccati. Usmāti te dve aggayo",
  "anya-e0301n8:194_1": "vuccanti. Yesu tikkhamandavasena visama bhūtesu kāye nānābādhā uppajjanti. Yathāha-bahvābādho",
  "anya-e0301n8:194_2": "hoti bahvātaṅko. Visamavepākiniyā gahaṇiyā samannā gato hoti atiuṇhāyaatisītalāyāti.",
  "anya-e0301n8:194_3": "Samabhūtesu pana sattā nirābādhā honti. Yathāha-appābādho hoti. Appātaṅko. Samavepākiniyāgahaṇiyā",
  "anya-e0301n8:194_4": "samannāgatohoti. Nātisītāya naccuṇhāya majjhimāya padhānakkhamāyāti. Keci pana asitādipācakaggismiṁ",
  "anya-e0301n8:194_5": "eva etaṁmaññanti. Therenacanāmarūpaparicchedejīvitanavakaṁ nāma, rūpaloke visuṁ siyāti vuttaṁ.",
  "anya-e0301n8:195_0": "Visuddhimagge pana sesesu catusamuṭṭhānesu aṭṭhasu jīvitanava kañceva tīṇi ojaṭṭhamakāni",
  "anya-e0301n8:195_1": "cāti tettiṁsa tettiṁsa rūpāni pākaṭāni hontīti vuttaṁ. Tattha aṭṭhasūti pācakaggiassāsa",
  "anya-e0301n8:195_2": "passāsavajjitesu tīsu tejokoṭṭhāsesu pañcasu vāyo koṭṭhāsesūti aṭṭhasu. Iti kāmalokepi",
  "anya-e0301n8:195_3": "sakalasarīrabyāpīsu tejovāyo koṭṭhāsesu labbhamānattā etaṁ sakala sarīreeva daṭṭhabbanti.",
  "anya-e0301n8:195_4": "Ettha siyā, kasmā panettha kāmaloke viya rūpaloke rūpakalāpānaṁ nirodhakkamo na vuttoti.",
  "anya-e0301n8:195_5": "Visesābhāvato, rūpalokepi hi maraṇakāle pana cuticitto pari sattarasamacittassa ṭhitikāla",
  "anya-e0301n8:195_6": "mupādāya kammajarūpāni nuppajjantītiādiko nirodhakkamo kāmalokasadisoyeva. Kevalaṁ",
  "anya-e0301n8:195_7": "panettha āhārajarūpa nirodhonāma natthi, tathā kaḷevara nikkhepoca. Tasmā tatthapi",
  "anya-e0301n8:195_8": "cuticittato paraṁ soḷasacittakkhaṇa parimāṇe ekasmiṁ khaṇe cittajarūpasantānaṁ vocchijjati.",
  "anya-e0301n8:195_9": "Tato paraṁ utusamuṭṭhānarūpaparaṁparā ekadviti accharākālamattaṁpi pavattitvā vocchijjatīti",
  "anya-e0301n8:195_10": "yuttaṁ. Naca ettakamattena kālena pavattamānāyapi rūpasantatiyā matakaḷevaraṁnāma",
  "anya-e0301n8:195_11": "sakkā laddhuṁ. Passantānaṁ ekakkhaṇena viya sarīrassa antaradhānassa paññāyanatoti.",
  "anya-e0301n8:195_12": "Yathāca rūpaloke, tathā kāmalokepi upapattidevānaṁ aññesañca opapātikānanti. Tesañhi",
  "anya-e0301n8:195_13": "sarīrāni paṭisandhikkhaṇeyeva sabbaso paripuṇṇena kammajakāyena nibbattattā kammajarūpehi",
  "anya-e0301n8:195_14": "ghanapūritāni sallahukabharāni ca honti. Itararūpāni kammajarūpesu patiṭṭhāya pavattanti.",
  "anya-e0301n8:195_15": "Tasmā tesaṁ cutikāle kammajarūpesu niruddhesu tāni tinna patiṭṭhāni hutvā ciraṁ santānaṁ",
  "anya-e0301n8:195_16": "ghaṭṭetuṁ nasakkonti. Thokaṁ pavattitvā sabbaso nirujjhanti. Sarīranikkheponāma tesaṁ",
  "anya-e0301n8:195_17": "natthīti daṭṭhabbaṁ.",
  "anya-e0301n8:196": "[203] Yaṁ pana vibhāvaniyaṁ",
  "anya-e0301n8:197": "“Maraṇakāle pana brahmānaṁ sarīranikkhepābhāvato sabbesaṁpi tisamuṭṭhānāni dvisamuṭṭhānānica saheva nirujjhantī”ti vuttaṁ. Taṁ na sundaraṁ.",
  "anya-e0301n8:198_0": "Evañhi sati sabbesaṁ rūpabrahmānaṁ maraṇāsannacittāni rūpaṁ nasamuṭṭhāpentīti āpajjati.",
  "anya-e0301n8:198_1": "Na hi maraṇāsanna citta samuṭṭhitāni rūpāni kammajarūpehi saheva nirujjhantīti sakkā",
  "anya-e0301n8:198_2": "vattunti. Yathācatāni kammajarūpanirodhato thokaṁ pavattitvā nirujjhanti. Tathā utujarūpānipi",
  "anya-e0301n8:198_3": "cittajarūpanirodhato thokaṁ pavattitvā nirujjhantīti na na sakkā viññātuṁ. Naca tāvattakena",
  "anya-e0301n8:198_4": "kālena tesu pavatta mānesupi sarīranikkheponāma sakkā bhavitunti. Brahmānaṁ pana",
  "anya-e0301n8:198_5": "thina middhādīnaṁ nīvaraṇajātiyānaṁ atthitāya tadanurūpaṁ cittajarūpānaṁ tadanugatikānañca",
  "anya-e0301n8:198_6": "utujarūpānaṁ lahukagarukatādivikāro na na sambhavatīti lahutādittayaṁpi gahetvā vuttaṁ",
  "anya-e0301n8:198_7": "tevīsarūpesūti. Ghānādittayabhāvadvayavajjāni tevīsarūpāni honti. Tāniyeva cakkhu",
  "anya-e0301n8:198_8": "sotavatthu viññattidvayavajjāni asaññīnaṁ sattaraseva rūpāni hontīti yojanā. Asaññīnaṁ",
  "anya-e0301n8:198_9": "pana garulahutādipakāro cinte tabbo. Na vā cintetabbo rūpadhammānaṁ ruppanavikārassa",
  "anya-e0301n8:198_10": "bahukāraṇattāti. Upapattiyanti kāmarūpāsaññīnaṁ paṭisandhiyā uppādakkhaṇe. Uppādakkhaṇoeva",
  "anya-e0301n8:198_11": "hi ekantena upapattikhaṇonāma hotīti. Pavattetūti paṭisandhiyā ṭhitikkhaṇato paṭṭhāya",
  "anya-e0301n8:198_12": "sakale pavattikāle pana nakiñcipi nalabbhati. Labbhatiyevāti adhippāyo. Na hi idaṁnāma",
  "anya-e0301n8:198_13": "rūpaṁ pavatte nalabbhati. Paṭisandhiyaṁeva labbhatīti atthīti. [Rūpapavattikkamo]",
  "anya-e0301n8:199_0": "161. Evaṁ cittacetasika rūpasaṅgahaṁ katvā idāni yathā nuppattaṁ nibbānasaṅgahaṁ",
  "anya-e0301n8:199_1": "karonto nibbānaṁpanātiādi māha. Nibbānaṁ pana nibbānanti pavuccatīti sambandho. Lokuttarasaṅkhātanti",
  "anya-e0301n8:199_2": "lokuttaranti bhagavatā kathitaṁ, yathāha-katame dhammā lokuttarā. Cattāroca ariyamaggā",
  "anya-e0301n8:199_3": "cattārica sāmaññaphalāni asaṅkhatāca dhātu, ime dhammā lokuttarāti. Etena nibbānassa",
  "anya-e0301n8:199_4": "paññattimattabhāvaṁ nivatteti. Na hi lokavohārasiddhā paññatti lokuttarānāma sakkā",
  "anya-e0301n8:199_5": "bhavitunti. Catumaggañāṇena sacchikātabbanti cakkhumantena candamaṇḍalaṁviya cakkhunā",
  "anya-e0301n8:199_6": "paṭiladdhamaggañāṇehi ariyajanehi catūhi ariyamaggañāṇehi paccakkhato daṭṭhabbaṁ.",
  "anya-e0301n8:199_7": "Paṭivijjhitabbanti attho. Tattha catumaggañāṇenāti etena tādi samhā paṭipattimaggato",
  "anya-e0301n8:199_8": "vimukhānaṁ andhaputhujjanānaṁ jaccandhānaṁ viya canda maṇḍalassa tassa avisayabhāvaṁ",
  "anya-e0301n8:199_9": "dasseti. Na ca jaccandhānaṁ cakkhumhi anupaladdhamattena candamaṇḍalaṁ natthināma",
  "anya-e0301n8:199_10": "hotīti. Sacchikātabbanti etena paramatthato vijjamānabhāvaṁ dasseti. Yañhi kiñci",
  "anya-e0301n8:199_11": "paramatthato vijjamānaṁ nahoti. Taṁ sarūpato kassa paccakkhaṁnāma bhavissatīti. Tadubhayena",
  "anya-e0301n8:199_12": "panassa paññavantānaṁ kalyāṇakaputhujjanānaṁ anumānato siddhataṁ dīpeti, na hi anumānatopi",
  "anya-e0301n8:199_13": "attano buddhiyaṁ asiddhassa apākaṭassa sacchikiriyāya vāyāmopināma atthi. Yena sacchikiriyā",
  "anya-e0301n8:199_14": "siddhiyāti. Evaṁ nibbānassa paramatthato vijjamānataṁ dassetvā idāni kevalaṁ vijjamānamattameva",
  "anya-e0301n8:199_15": "na hoti. Athakho mahātejavantaṁ mahojavantañca taṁ hotīti dassetuṁ maggaphalānamālambaṇabhūtanti",
  "anya-e0301n8:199_16": "vuttaṁ. Etena nibbānena vināmagga phalānaṁ akiccasiddhiṁ dasseti. Tato tassa mahātejavanta",
  "anya-e0301n8:199_17": "taṁ mahojavantatañca dīpeti. Yathā hi mahiddhiko eko rājā hoti. Tassa raṭṭhe ekasmiṁ",
  "anya-e0301n8:199_18": "mahāgāme eko gāmabhojako ekoca corajeṭṭhako mahāparivāro vasati. Teca aññamaññaṁ",
  "anya-e0301n8:199_19": "vadhāya parisakkantā vicaranti. Tattha gāmabhojako nagaraṁ gantvā rājānaṁ upaṭṭhahi.",
  "anya-e0301n8:199_20": "So na cirasseva rājavallabho hoti. Rājato mahatiṁ āṇaṁ labhati. Taṁ sutvā corajeṭṭhako",
  "anya-e0301n8:199_21": "idāni idhavasantassa mamajīvitaṁ natthīti attano parivārena saddhiṁ aṭṭaviṁ paviṭṭho.",
  "anya-e0301n8:199_22": "Gāmabhojakoca taṁaṭṭaviṁ paviṭṭhaṁpi muñcituṁ adatvā gahetvā vadhi. Evaṁ sampadamidaṁ",
  "anya-e0301n8:199_23": "daṭṭhabbaṁ. Mahiddhikarājā viya hi nibbānaṁ. Gāma bhojako viya ñāṇaṁ. Corajeṭṭhako",
  "anya-e0301n8:199_24": "viya moho. Parivāra corā viya sesakilesā. Pubbe rañño anupaṭṭhā nakāle gāmabhojako",
  "anya-e0301n8:199_25": "viya puthujjanañāṇaṁ. Upaṭṭhānakāle gāma bhojako viya maggañāṇanti. Taṇhā pavattamānā",
  "anya-e0301n8:199_26": "ajjhattabahiddhādi bhedesu khandhādidhammesu vinandhamānāva pavattati. Yathāha –",
  "anya-e0301n8:200": "Antojaṭā bahijaṭā, jaṭāya jaṭitā pajāti.",
  "anya-e0301n8:201_0": "Tasmā sā veḷugumbe veḷusākhā viya vinanaṭṭhena saṁsibbanaṭṭhena vānasamaññaṁ labhatīti",
  "anya-e0301n8:201_1": "vuttaṁ vānasaṅkhātāyataṇhāyāti. Nikkhantattāti nissaṭattā. Tassā visayabhāvaṁ atikkamitvā",
  "anya-e0301n8:201_2": "ṭhitattāti attho. Etena vānato nikkhantanti nibbānanti imamatthaṁ dasseti. Sabhāvatoti",
  "anya-e0301n8:201_3": "santilakkhaṇena. Ajjhattasambhūtānaṁ tividhavaṭṭasantāpānaṁ nibbutiatthena. Tesaṁ",
  "anya-e0301n8:201_4": "sabbaso abhāvaṭṭhenāti attho. Ekavidhaṁpīti yathā cittaṁ sabhāvato ekavidhaṁpi jātidhammattā",
  "anya-e0301n8:201_5": "jātibhūmisampayogādi bhedena kāla disādesapuggalabhedenaca vatthuto bhinnameva hoti.",
  "anya-e0301n8:201_6": "Na tathā idaṁ nibbānaṁ. Idaṁ pana sabhāvatopi vatthutopi abhinnameva hutvā ekavidhaṁ",
  "anya-e0301n8:201_7": "hoti. Idañhi anamatagge saṁsāre atīte etarahi anāgateca parinibbutānaṁ buddhānaṁvā",
  "anya-e0301n8:201_8": "paccekabuddhānaṁvā buddhasāvakānaṁvā sabbesaṁpi ekameva hoti. Kasmā, aniddisitabbadhammattā.",
  "anya-e0301n8:201_9": "Viññāṇaṁ anidassanaṁ anantaṁ sabbatopabhanti hi bhagavatā vuttaṁ. Tattha viññāṇanti",
  "anya-e0301n8:201_10": "saṅkhatadhammānaṁ khayanirodhabhāvena siddhattā etaṁ tabbhāvenaeva suṭṭhu abhibyattaṁ",
  "anya-e0301n8:201_11": "katvā ñātabbaṁ. Anidassananti animittadhammattā bālaputhujjanānaṁ dassanavisayabhūtena",
  "anya-e0301n8:201_12": "kenacinimittena nidassituṁvā kālabhedena disādesapuggalasantāna bhedena hīnapaṇītādibhedena",
  "anya-e0301n8:201_13": "ca bhinnaṁ katvā nidassituṁvā nārahatīti attho. Anantanti pubbantāparantavirahitaṁ.",
  "anya-e0301n8:201_14": "Sabbatopabhanti vaṭṭadukkhapaṭipakkhasiddhehi anantehi guṇobhāsehi sabbato pabhāvantanti",
  "anya-e0301n8:201_15": "attho. Tathā aniddisitabbadhammattāca pana anamatagge saṁsāre sabbāsuca disāsu asukasmiṁ",
  "anya-e0301n8:201_16": "nāma kāle asukāyanāma disāya natthīti navattabbaṁ. Kasmā, ariyamaggaṁ bhāventena",
  "anya-e0301n8:201_17": "yadā kadāci yattha katthaci avassaṁ adhigantabbatāvasena sabbadā sabbattha ca labbhamānattā.",
  "anya-e0301n8:201_18": "Vuttañhetaṁ vinaye, aṅguttare, udāneca –",
  "anya-e0301n8:202_0": "Seyyathāpi bhikkhave yākāci loke savantiyo mahāsamuddaṁ appenti. Yāca antalikkhā",
  "anya-e0301n8:202_1": "dhārā papatanti. Na tena mahāsamuddassa ūnattaṁvā pūrattaṁvā paññāyati. Eva meva",
  "anya-e0301n8:202_2": "kho bhikkhave bahūcepi bhikkhū anupādisesāya nibbāna dhātuyā parinibbāyanti. Na tena",
  "anya-e0301n8:202_3": "nibbānadhātuyā ūnattaṁ vā pūrattaṁvā paññāyatīti.",
  "anya-e0301n8:203_0": "Aṭṭhakathāsuca na tena nibbānadhātuyā ūnattaṁvā pūrattaṁvā paññāyatīti asaṅkhyeyyepi",
  "anya-e0301n8:203_1": "mahākappe buddhesu anuppajjantesu ekasattopi parinibbātuṁ nasakkoti. Tadāpi tucchā",
  "anya-e0301n8:203_2": "nibbāna dhātūti nasakkā vattuṁ. Buddhakāle pana ekekasmiṁ samāgame asaṅkhyeyyāpi",
  "anya-e0301n8:203_3": "sattā amataṁ ārādhenti. Tadāpi nasakkā vattuṁ pūrā nibbānadhātūti vuttaṁ. Brahmanimantanasutteca",
  "anya-e0301n8:203_4": "viññāṇaṁ anidassanaṁ anantaṁ sabbatopabhanti vuttaṁ. Aṭṭhakathāyañca sabbatopabhanti",
  "anya-e0301n8:203_5": "sabbato pabhāsampannaṁ. Nibbānato hi añño koci dhammo pabhassaratarovā jotivantatarovā",
  "anya-e0301n8:203_6": "parisuddhatarovā paṇḍara tarovā natthi. Sabbatovā pabhūtameva hoti. Nakatthaci natthīti",
  "anya-e0301n8:203_7": "sabbatopataṁ. Puratthimadisādīsu hi asukadisāyaṁnāma nibbānaṁ natthīti navattabbanti vuttaṁ.",
  "anya-e0301n8:204_0": "Evaṁsantepi etaṁ niruddhatekālikadhamma sannissayena viññāya mānattā niruddhadhammabhedena",
  "anya-e0301n8:204_1": "bhinnaṁ katvā upacarituṁ labbhatīti vuttaṁ saupādisesātiādi. Tattha upādīyati taṇhādiṭṭhīhi",
  "anya-e0301n8:204_2": "bhusaṁ gaṇhīyatīti upādi. Upādinnakhandhapañcakaṁ. Soyeva ekadesenavā anavasesenavā",
  "anya-e0301n8:204_3": "pahīnehi kammakilesehi sesoti upādiseso. Saṁvijjati tasmiṁ santāne upādiseso yassā",
  "anya-e0301n8:204_4": "adhigatakāleti saupādisesā. Nibbānadhātūti nibbūtisa bhāvo. Saupādisesāca sā nibbānadhātucāti",
  "anya-e0301n8:204_5": "samāso. Natthi tasmiṁ santāne upādiseso yassā adhigatakāleti anupādisesā, anupādisesāca",
  "anya-e0301n8:204_6": "sā nibbānadhātucāti viggaho. Vuttañhetaṁ iti vuttake-dve mā bhikkhave nibbānadhātuyo.",
  "anya-e0301n8:204_7": "Katamā dve, saupādisesāca nibbānadhātu, anupādisesāca nibbānadhātūtiādi. Tattha purimā",
  "anya-e0301n8:204_8": "kilesanibbānaṁnāma. Pacchimā khandhanibbānaṁnāma. Purimāvā diṭṭhadhammika nibbānaṁnāma.",
  "anya-e0301n8:204_9": "Pacchimā samparāyika nibbānaṁnāma. Yathāha-ekā hi dhātu idha diṭṭhadhammikā saupādisesā",
  "anya-e0301n8:204_10": "bhavanetti saṅkhayā. Anupādisesā pana samparāyikāti. Aṅguttare pana sattanipāte ubhatobhāgavimutta",
  "anya-e0301n8:204_11": "paññāpi muttānaṁ dvinnaṁ khīṇāsavānaṁ khandhupādisesavasena kāyasakkhidiṭṭhipatta",
  "anya-e0301n8:204_12": "saddhāvimuttadhammānusārīsaṅkhātānaṁ catunnaṁ sekkhānaṁ āraddhavipassa kassaca yogīkalyāṇaputhujjanassa",
  "anya-e0301n8:204_13": "kilesu pādisesavasena saupādisesatā anupādisesatāca vuttā. Tattheva navanipāte antarāparinibbāyī,",
  "anya-e0301n8:204_14": "upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁ sotaakaniṭṭhagāmīti",
  "anya-e0301n8:204_15": "pañcannaṁ anāgāmīnaṁ sakadāgāmissa tiṇṇaṁ sotāpannānanti navannaṁ sekkhapuggalānaṁ",
  "anya-e0301n8:204_16": "kilesupādisesavasena saupādisesatā vuttā.",
  "anya-e0301n8:205_0": "Nettiyaṁ pana arahattaphalaṁpi saupādisesanibbānanti vuttaṁ. Taṁ idha nādhippetaṁ.",
  "anya-e0301n8:205_1": "Etthaca maggakkhaṇe kilesānaṁ khayo saupādi sesaṁnāma. Cuti anantare khandhānaṁ anuppādo",
  "anya-e0301n8:205_2": "anupādisesaṁnāma. Yasmā pana paṭisandhivandhānāma kilesesu satieva jāyanti. Asati",
  "anya-e0301n8:205_3": "najāyanti, tasmā tepi kilesakkhayena saheva khiyyanti. Yāvacutiyā pavattamānaṁ paccuppannakhandhasantānaṁ",
  "anya-e0301n8:205_4": "pana khīṇāsavassapi purimabhave pavattakammakilesānaṁ phalanisandabhūtaṁ sabbasattānaṁ",
  "anya-e0301n8:205_5": "dhamma tāsiddhaṁ. Tasmā taṁ khīṇesupi kilesesu yāvacutiyā pavatta tiyeva. Cutikkhaṇe",
  "anya-e0301n8:205_6": "tassa nirodhopi dhammatānirodho eva. Yo pana tadanantare punabhavassa anuppādo. So",
  "anya-e0301n8:205_7": "kilesakkhayena saheva siddho. Na kevalaṁ tadanantare puna bhavasseva. Tato paraṁpi",
  "anya-e0301n8:205_8": "anamatagga saṁsāre bhavaparaṁparāya anuppādopi tena saheva siddho. Sabbañcetaṁ ekameva",
  "anya-e0301n8:205_9": "nibbānaṁ. Evaṁsantepi khandhāvasesassa bhāvā bhāvalesaṁ upādāya ayaṁ bhedo vuttoti",
  "anya-e0301n8:205_10": "vuttaṁ duvidhaṁ hoti kāraṇapariyāyenāti duvidha paññāpanassa kāraṇalesenāti attho.",
  "anya-e0301n8:206_0": "Yasmā pana saṅkhatadhammānāma sapalibodhadhammattā nānāpalibodhehi niccakālaṁ janaṁ",
  "anya-e0301n8:206_1": "pīḷenti. Santasukhaṁnāma laddhuṁ nadenti. Sanimitta dhammattāca kilesānaṁ jarāmaraṇādīnañca",
  "anya-e0301n8:206_2": "sabbesaṁ anatthānaṁ vatthu bhūtā bhūmibhūtā honti. Sapaṇihitadhammattāca sabbadukkhānaṁ",
  "anya-e0301n8:206_3": "mūlabhūtaṁ āsādukkhaṁnāma niccakālaṁpi janenti. Tasmā tappaṭipakkhasiddhena guṇabhedena",
  "anya-e0301n8:206_4": "tividhaṁbhedaṁ dassetuṁ suññatantiādi māha. Tattha sabbapalibodha vivittattā suññataṁ.",
  "anya-e0301n8:206_5": "Sakkāyadiṭṭhiyā hi sati bālānaṁ yattakā pāpakammapalibodhā apāya dukkhapalibodhāca",
  "anya-e0301n8:206_6": "sandissanti. Paṇḍitānaṁca tato attānaṁ rakkhanatthaṁ yattakā kalyāṇakammapalibodhā",
  "anya-e0301n8:206_7": "sandissanti. Sakkāyadiṭṭhinirodhoyeva sabbe te sakkāyadiṭṭhimūlake palibodhe nirodhetuṁ",
  "anya-e0301n8:206_8": "sakkoti. Na vinā tena añño koci. Tasmā sonirodho tehi palibodhehi vivitto hoti, tathā",
  "anya-e0301n8:206_9": "rāgakkhayoyeva rāgamūlake palibodhe nirodhetuṁ sakkoti. Na vinā tena añño koci. Dosakkhayoyeva",
  "anya-e0301n8:206_10": "dosamūlake. Mohakkhayoyeva mohamūlaketiādi vattabbaṁ. Iti nibbānaṁ sabbapali bodhehi",
  "anya-e0301n8:206_11": "vivittattā suññataṁnāma.",
  "anya-e0301n8:207_0": "Nimittaṁ vuccati uppādapavattamūlako oḷārikākāro. Yena samannāgatā saṅkhatadhammā",
  "anya-e0301n8:207_1": "sabbesaṁ kilesānaṁ jarāmaraṇānañca vatthubhūtā bhūmibhūtā honti. Tathā sabbesaṁ mārānaṁ",
  "anya-e0301n8:207_2": "sabbesaṁ verānaṁ sabbesaṁ rogādi anatthānaṁ vatthubhūtā bhūmibhūtā honti. Yato te",
  "anya-e0301n8:207_3": "māradheyyātipi maccudheyyātipi vuccanti. Kāla disā desa santānādi bhedena hīnapaṇītādi",
  "anya-e0301n8:207_4": "bhedenaca bhedaṁ gacchanti. Nibbānaṁ pana sabbesaṁ nimittadhammānaṁ khayanirodhabhāvena",
  "anya-e0301n8:207_5": "siddhattā natthi. Tasmiṁ nimittanti animittaṁ. Tañhi sabbesaṁ kile sādīnaṁ anatthānaṁ",
  "anya-e0301n8:207_6": "vatthubhūte nimittadhamme viddhaṁsetvā tesaṁ anatthānaṁ abhāvaṁ sādhentaṁ niccaṁ",
  "anya-e0301n8:207_7": "tiṭṭhati. Naca taṁ kālabhedena bhinnaṁ hoti. Idaṁ atīte asukakappe asukabuddhassa",
  "anya-e0301n8:207_8": "nibbānaṁ, idaṁ anāgate, idaṁ etarahīti. Nāpi disābhedena bhinnaṁ. Idaṁ dasasu disāsu",
  "anya-e0301n8:207_9": "asukāyanāma disāya nibbānaṁ, idaṁ asukāya nāmāti. Nacāpi desabhedenavā santānabhedenavā",
  "anya-e0301n8:207_10": "bhinnaṁ. Idaṁ manussaloke idaṁ devaloke idaṁ brahmaloketi vā idaṁ manussānaṁ idaṁ",
  "anya-e0301n8:207_11": "devānaṁ idaṁ brahmānantivāti. Tathā paṇītādi bhedena bhinnaṁ na hoti. Idaṁ sabbaññubuddhānaṁ.",
  "anya-e0301n8:207_12": "Idaṁ paccekabuddhānaṁ. Idaṁ buddhasāvakānanti.",
  "anya-e0301n8:208_0": "Paṇihitaṁ, paṇidhānaṁ, paṇidhi, patthanā, āsā, jīghacchā, pipāsāti atthato ekaṁ.",
  "anya-e0301n8:208_1": "Saṅkhatadhammāca labbhamānāpi bhijjanadhammattā punappunaṁ laddhuṁ āsā dukkhaṁnāma",
  "anya-e0301n8:208_2": "vaḍḍhenti. Āsādukkhassa pariyantonāma natthi. Sabbañca dukkhaṁ āsāmūlakaṁ hoti. Āsāsadisaṁ",
  "anya-e0301n8:208_3": "dukkhanidānaṁnāma natthi, nibbānaṁ pana sayaṁ pipāsavinayadhammattā āsāsaṅkhātaṁ",
  "anya-e0301n8:208_4": "sabbaṁ taṇhāpaṇidhiṁvā chandapaṇidhiṁvā vinentaṁ vidhamentaṁ vattatīti natthi. Tasmiṁ",
  "anya-e0301n8:208_5": "paṇihitanti appaṇīhitaṁ. Etthaca duvidhaṁ sukhaṁ vedayitasukhaṁ santisukhanti. Tattha",
  "anya-e0301n8:208_6": "manussa dibba brahma sampattiyo labhitvā anubhavanavasena pavattaṁ pītisomanassa",
  "anya-e0301n8:208_7": "sukhaṁ vedayitasukhaṁnāma. Taṁ pana khaṇekhaṇe vijjuviya bhijjanadhammaṁ. Sampattiyoca",
  "anya-e0301n8:208_8": "aniccadhammā. Sabbe te apariyantaṁ āsādukkhaṁ bhiyyo vaḍḍhentiyeva. Tasmā sabbaṁ",
  "anya-e0301n8:208_9": "vedayitasukhaṁnāma āsā dukkhajanakattā ekantena dukkhameva hoti. Yathāha-yaṁkiñci",
  "anya-e0301n8:208_10": "vedayitaṁ, sabbaṁ taṁ dukkhasminti. Dhammasenāpatināca katamaṁ taṁ āvuso sāriputta",
  "anya-e0301n8:208_11": "nibbāne sukhaṁ, yadettha vedayitaṁ natthīti puṭṭhena etadevettha āvuso nibbāne sukhaṁ,",
  "anya-e0301n8:208_12": "yadettha vedayitaṁ natthīti vuttaṁ. Santisukhaṁnāma attani uppannānaṁvā uppajjituṁ",
  "anya-e0301n8:208_13": "paccupaṭṭhi tānaṁvā kilesādīnaṁ apāyadukkhādīnañca attano sammāpayogaṁ paṭicca vimuccanasukhaṁ.",
  "anya-e0301n8:208_14": "Etadevettha ekantasukhaṁ acalasukhaṁ. Etasmiñhi asati puthujjanānaṁ manussa dibbabrahmasampattiyo",
  "anya-e0301n8:208_15": "anubhavantānaṁpi avassaṁ pattabbaṭṭhena paccupaṭṭhitāneva honti aviciniraya bhayādīnīti.",
  "anya-e0301n8:208_16": "Tasmā sabbassa vedayitasukhamūlakassa āsādukkhassa santisukhadīpakaṁ idaṁ appaṇihitapadaṁ",
  "anya-e0301n8:208_17": "nibbānassa ekaṁ mahantaṁ guṇapadaṁ hotīti.",
  "anya-e0301n8:209_0": "Ākāra bhedenāti tividhassa suññatādikassa guṇakoṭṭhāsassa bhedena. Etthaca yadetaṁ",
  "anya-e0301n8:209_1": "anamatagge saṁsāre ajjhattaṁ anusayitvā āgatānaṁ kilesānaṁ maggakkhaṇe ajjhattameva",
  "anya-e0301n8:209_2": "nirujjhanaṁ khiyyanaṁ. Taṁ khayadhātu nirodhadhātu saṅkhātaṁ ekaṁ dhammāyatanaṁ hoti.",
  "anya-e0301n8:209_3": "Ekā dhammadhātu hoti. Eko paramatthadhammo hoti. Khayaṭṭhena nirodhaṭṭhena sabhāvato",
  "anya-e0301n8:209_4": "vijjamānattā, na hi taṁ paññattirūpaṁ hoti. Kāye ñāṇeca sarūpato upaladdhattā, duvidhañhi",
  "anya-e0301n8:209_5": "nibbānassa sacchikaraṇaṁ kāyasacchikaraṇaṁ ñāṇasacchikaraṇañca. Yathāha-chandajāto",
  "anya-e0301n8:209_6": "ussahati. Ussahitvā tuleti. Tulayitvā padahati. Pahitatto samāno kāyenaceva paramatthasaccaṁ",
  "anya-e0301n8:209_7": "sacchikaroti. Paññāyaca taṁ paṭivijjha passatīti. Tattha anamatagge saṁsāre ajjhattaṁ",
  "anya-e0301n8:209_8": "niccaṁ santāpetvā paridayhitvā āgatānaṁ kilesānaṁ maggakkhaṇe ajjhattameva nirujjhanaṁ",
  "anya-e0301n8:209_9": "nibbāyanaṁ kāyasacchikaraṇaṁnāma. Evaṁ kāyena sacchikatvā puna paccavekkhanto ajjhattaṁ",
  "anya-e0301n8:209_10": "taṁ nirujjhanaṁ ñāṇena paccakkhato passati. Niruddhā me kilesāti jānāti, idaṁ ñāṇasacchikaraṇaṁnāma.",
  "anya-e0301n8:209_11": "Tesu kāya sacchikaraṇaṁ anantaṁ aparimāṇaṁ vaṭṭadukkhaṁ khepeti. Ñāṇasacchikaraṇaṁ",
  "anya-e0301n8:209_12": "anappakaṁ pītisomanassaṁ uppādeti. Paññattidhammesu eva rūpaṁ sacchikaraṇaṁnāma natthīti.",
  "anya-e0301n8:209_13": "Tassa pana nirujjhanassa suññatadhammattā mandabuddhīnaṁ tasmiṁ tucchasaññā niratthakasaññā",
  "anya-e0301n8:209_14": "saṇṭhāti. Animitta dhammattā tasmiṁ abhāvamattasaññā paramatthato avijjamānasaññā",
  "anya-e0301n8:209_15": "saṇṭhāti. Appaṇihitadhammattā taṇhāvasikā janā tasmiṁ sukhaṁ nāma kiñci natthīti maññanti.",
  "anya-e0301n8:210_0": "Ye pana yathāvuttaṁ khayanirodhamattaṁ nibbānaṁnāma nahoti. Tañhi abhāvamattaṁ paññattirūpaṁ",
  "anya-e0301n8:210_1": "hoti. Nibbānañcanāma gambhīrādīnaṁ anantaguṇānaṁ vatthu hoti, naca abhāvamattaṁ tesaṁ",
  "anya-e0301n8:210_2": "vatthu bhavituṁ arahati. Nibbānaṁ paramaṁ sukhanti vuttaṁ. Naca abhāvamatte kiñci",
  "anya-e0301n8:210_3": "sukhaṁnāma sakkāladdhuṁ. Tasmā yo tassa khayanirodhassa paccayo atthi. Yassaca ānubhāvena",
  "anya-e0301n8:210_4": "so khayanirodho sijjhati. Eta deva nibbānaṁ nāmāti icchanti. Tesaṁpi vaṭṭadukkha",
  "anya-e0301n8:210_5": "santito atirekapayojanaṁnāma nalabbhati. Nibbānassaca guṇapadāni nāma anantānaṁ vaṭṭadhammānaṁ",
  "anya-e0301n8:210_6": "paṭipakkhavasena sijjhanti, no aññathā. Tasmā yattakāni aguṇapadāni vaṭṭadhammesu",
  "anya-e0301n8:210_7": "labbhanti, tattakāni tesaṁ khaya nirodhe anantāni guṇapadāni hutvā sijjhanti. Yo",
  "anya-e0301n8:210_8": "khayanirodhopi tāva visuṁ dhammabhāvenaviññātuṁ dukkarogambhīro hoti. Yato taṁ abhāvamattaṁ",
  "anya-e0301n8:210_9": "paññattirūpaṁ maññanti. Guṇapadānaṁ panassa gambhīrabhāve vattabbamevanatthi. Santisukhañca",
  "anya-e0301n8:210_10": "nāma vaṭṭadukkhānaṁ vūpasantatāeva. Tesaṁ vūpasamo sukhoti hi vuttaṁ. Vūpasantatātica",
  "anya-e0301n8:210_11": "tesaṁ sabbaso khayanirodhoevāti vaṭṭadukkhapariyāpannānaṁ sabba vedayītasukhānaṁ",
  "anya-e0301n8:210_12": "ukkaṁsagatā tassa khayanirodhassa paramasukhatā siddhā hotīti. Tassa pana paramatthato",
  "anya-e0301n8:210_13": "vijjamānabhāve tāva idaṁ suttaṁ.",
  "anya-e0301n8:211_0": "Atthi bhikkhave ajātaṁ abhūtaṁ akataṁ asaṅkhataṁ. No ce taṁ bhikkhave abhavissa ajātaṁ",
  "anya-e0301n8:211_1": "abhūtaṁ akataṁ asaṅkhataṁ, na yimassa jātassa bhūtassa katassa saṅkhatassa nissaraṇaṁ",
  "anya-e0301n8:211_2": "paññāyetha. Yasmāca kho bhikkhave atthi ajātaṁ abhūtaṁ akataṁ asaṅkhataṁ, tasmā jātassa",
  "anya-e0301n8:211_3": "bhūtassa katassa saṅkhatassa nissaraṇaṁ paññāyatīti.",
  "anya-e0301n8:212_0": "Tattha ajānanaṁ ajātaṁ. Jātikkhayoti attho. Abhavanaṁ abhūtaṁ. Abhāvoti attho. Akaraṇaṁ",
  "anya-e0301n8:212_1": "akataṁ. Asaṅkharaṇaṁ asaṅkhataṁ. Uppādetuṁvā pavattetuṁvā saṅkhāradukkhassa abhāvoti",
  "anya-e0301n8:212_2": "attho. Jātikkhayotivā visuṁ ekā dhammadhātu hoti. Tasmā visuṁ dhammabhāvaṁ sandhāya",
  "anya-e0301n8:212_3": "natthi jātaṁ etthāti ajātantīpi yujjatiyeva. Idaṁ vuttaṁ hoti, saṅkhatadhammānāma",
  "anya-e0301n8:212_4": "paccaye sati jāyanti. Asati na jāyantīti jātaṁ viya ajātaṁpi tesaṁ atthi. Paramatthato",
  "anya-e0301n8:212_5": "vijjamānaṁ hotīti attho. Yadica ajātaṁnāma natthi, jātameva atthi. Evaṁsati attani",
  "anya-e0301n8:212_6": "kilesānaṁ ajātatthāya sammā paṭipajjantānaṁpi sabbe kilesadhammā jātāyeva siyuṁ.",
  "anya-e0301n8:212_7": "No ajātā. Kasmā, ajātassanāma natthitāyāti. Esanayo sabbesu duccaritadhammesu apāyadukkhavaṭṭadukkhesu,",
  "anya-e0301n8:212_8": "diṭṭhadhammeca sabbesu rogābādhabhayupaddavesu. Evañca sati loke sabbe purisakārā",
  "anya-e0301n8:212_9": "purisathāmā purisaparakkamā niratthakā eva siyunti imamatthaṁ sandhāya no cetaṁ bhikkhave.La.",
  "anya-e0301n8:212_10": "Paññāyethāti vuttaṁ. Yasmā pana ajātaṁnāma ekantena atthiyeva. Tasmā attani ajātatthāya",
  "anya-e0301n8:212_11": "sammāpaṭipajjantānaṁ te ekantena najāyanti. Evaṁ sati sabbe purisakārā purisathāmā",
  "anya-e0301n8:212_12": "purisaparakkamā satthakā eva hontīti imamatthaṁ sandhāya yasmāca kho bhikkhavetiādi",
  "anya-e0301n8:212_13": "vuttaṁ. Ettāvatā avijjānirodhā saṅkhāra nirodho. Saṅkhāranirodhā viññāṇanirodho.La.",
  "anya-e0301n8:212_14": "Dukkhakkhandhassa nirodho hotīti evaṁ vuttassa nirodhassa paramatthato vijjamānabhāvaṁ",
  "anya-e0301n8:212_15": "dasseti. Atthi saddassa vijjamānatthavacanattā. Tattha nirodho duvidho jātanirodho",
  "anya-e0301n8:212_16": "ajātanirodhoti. Tattha uppajjitvā nirodho jātanirodhonāma. Maccūtica maraṇantica",
  "anya-e0301n8:212_17": "etassevanāmaṁ. Ajjhattapariyā pannānaṁ kilesādīnaṁ uppādassapi sabbaso abhāvo ajāta",
  "anya-e0301n8:212_18": "nironāma. Yo sabbasaṅkhārasamatho sabbupadhinissaggo taṇhakkhayo virāgo nirodho nibbānanti",
  "anya-e0301n8:212_19": "vuccati. Ayamidhādhippeto, ayameva hi sabbapalibodhehi suññattā suññatonāma. Kilesānaṁ",
  "anya-e0301n8:212_20": "jārāmaraṇādīnañca vatthubhūtassa nimittassa abhāvā animittonāma. Sabbadukkhānaṁ nidānabhūtassa",
  "anya-e0301n8:212_21": "āsādukkhassa abhāvā appaṇihitonāma. Tena vuttaṁ suññataṁanimittaṁ appaṇihitañceti",
  "anya-e0301n8:212_22": "tividhaṁ hotīti. Padantiādi nibbānassa vevacanāni. Tañhi visuṁ asaṁmisso kevalo upalabbhamāno",
  "anya-e0301n8:212_23": "eko paramattha dhammoti padaṁ nāma. Koṭṭhāsattho hi padasaddo. Yathā padaso dhammaṁ",
  "anya-e0301n8:212_24": "vāceyyāti. Cavanābhāvena accutaṁ. Pubbantāparante atikkamma pavattattā accantaṁ.",
  "anya-e0301n8:212_25": "Saṅkharaṇakiccarahitattā asaṅkhataṁ. Attano uttaritarassa kassaci dhammassa abhāvato",
  "anya-e0301n8:212_26": "anuttaranti. Vānamuttā taṇhā vimuttā, mahante sīlakkhandhādike dhamme esiṁsu adhigacchiṁsūti mahesayo, buddhā.",
  "anya-e0301n8:213": "Iti paramatthadīpaniyānāma abhidhammatthasaṅgahassa",
  "anya-e0301n8:214": "Catutthavaṇṇanāya rūpanibbāna saṅgahassa",
  "anya-e0301n8:215": "Paramatthadīpanā niṭṭhitā."
}