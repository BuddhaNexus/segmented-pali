{
  "atk-s0303a9:0": "10. Gandhabbakāyasaṁyuttavaṇṇanā",
  "atk-s0303a9:1_0": "438-549. Gandhabbakāyasaṁyutte mūlagandhe adhivatthāti yassa rukkhassa mūle gandho",
  "atk-s0303a9:1_1": "atthi, taṁ nissāya nibbattā. So hi sakalopi rukkho tesaṁ upakappati. Sesapadesupi",
  "atk-s0303a9:1_2": "eseva nayo. Gandhagandheti mūlādigandhānaṁ gandhe. Yassa hi rukkhassa sabbesampi",
  "atk-s0303a9:1_3": "mūlādīnaṁ gandho atthi, so idha gandho nāma. Tassa gandhassa gandhe, tasmiṁ adhivatthā.",
  "atk-s0303a9:1_4": "Idha mūlādīni sabbāni tesaṁyeva upakappanti. So dātā hoti mūlagandhānanti so kāḷānusārikādīnaṁ",
  "atk-s0303a9:1_5": "mūlagandhānaṁ dātā hoti. Evaṁ sabbapadesu attho veditabbo. Evañhi sarikkhadānampi",
  "atk-s0303a9:1_6": "datvā patthanaṁ ṭhapenti, asarikkhadānampi. Taṁ dassetuṁ so annaṁ detītiādi dasavidhaṁ",
  "atk-s0303a9:1_7": "dānavatthu vuttaṁ. Sesaṁ sabbattha uttānamevāti.",
  "atk-s0303a9:2": "Gandhabbakāyasaṁyuttavaṇṇanā niṭṭhitā."
}