{
  "atk-s0510a30:0": "32. Ārakkhadāyakavaggo",
  "atk-s0510a30:1": "1-10. Ārakkhadāyakattheraapadānādivaṇṇanā",
  "atk-s0510a30:2": "Bāttiṁsatimavagge paṭhamadutiyatatiyāpadānāni suviññeyyāneva.",
  "atk-s0510a30:3": "16. Catutthāpadāne jalajaggehi okirinti jalajehi uttamehi uppalapadumādīhi pupphehi okiriṁ pūjesinti attho.",
  "atk-s0510a30:4": "Pañcamāpadānaṁ uttānameva.",
  "atk-s0510a30:5_0": "26-27. Chaṭṭhāpadāne cetiyaṁ uttamaṁ nāma, sikhino lokabandhunoti sakalalokattayassa",
  "atk-s0510a30:5_1": "bandhuno ñātakassa sikhissa bhagavato uttamaṁ cetiyaṁ. Irīṇe janasañcaravirahite",
  "atk-s0510a30:5_2": "vane manussānaṁ kolāhalavirahite mahāaraññe ahosīti sambandho. Andhāhiṇḍāmahaṁ tadāti",
  "atk-s0510a30:5_3": "tasmiṁ kāle vane maggamūḷhabhāvena andho, na cakkhunā andho, ahaṁ āhiṇḍāmi maggaṁ",
  "atk-s0510a30:5_4": "pariyesāmīti attho. Pavanā nikkhamantenāti mahāvanato nikkhamantena mayā sīhāsanaṁ",
  "atk-s0510a30:5_5": "uttamāsanaṁ, sīhassa vā bhagavato āsanaṁ diṭṭhanti attho. Ekaṁsaṁ añjaliṁ katvāti",
  "atk-s0510a30:5_6": "ekaṁsaṁ uttarāsaṅgaṁ katvā sirasi añjaliṁ ṭhapetvāti attho. Santhaviṁ lokanāyakanti",
  "atk-s0510a30:5_7": "sakalalokattayanayaṁ taṁ nibbānaṁ pāpentaṁ thomitaṁ thutiṁ akāsinti attho.",
  "atk-s0510a30:6_0": "34. Sattamāpadāne sudassano mahāvīroti sundaradassano dvattiṁsamahāpurisalakkhaṇasampannasarīrattā",
  "atk-s0510a30:6_1": "manoharadassano mahāvīriyo siddhattho bhagavāti sambandho. Vasatigharamuttameti uttame",
  "atk-s0510a30:6_2": "vihāre vasatīti attho.",
  "atk-s0510a30:7": "Aṭṭhamanavamadasamāpadānāni uttānānevāti.",
  "atk-s0510a30:8": "Bāttiṁsatimavaggavaṇṇanā samattā."
}