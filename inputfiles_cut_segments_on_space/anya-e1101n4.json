{
  "anya-e1101n4:0": "Mahāsenavaggo",
  "anya-e1101n4:1": "31. Mahāsenarañño vatthumhi ayamānupubbīkathā",
  "anya-e1101n4:2_0": "Bhagavati parinibbute pāṭaliputtanagare mahāseno nāma rājā rajjaṁ kāresi dhammiko",
  "anya-e1101n4:2_1": "dhammarājā. So pana pitupitāmahādīnaṁ dhanarāsiṁ oloketvā ime imaṁ sāpateyyaṁ pahāya",
  "anya-e1101n4:2_2": "maccuno mukhamupagatā. Aho saṁsārikānaṁ aññāṇatā. Dhanaṁ ṭhapetvā attano vināsañca",
  "anya-e1101n4:2_3": "attānaṁ ṭhapetvā dhanavināsañca na jānantīti sampattiyā adhigamañca vināsaṁ cāti",
  "anya-e1101n4:2_4": "sabbaṁ cintetvā dhammañca sutvā paṭiladdhasaddho divase divase dasasahassānaṁ bhikkhūnaṁ",
  "anya-e1101n4:2_5": "madhurena annapānena santappento anekāni puññāni upacinanto ekadivasaṁ raho paṭisallino",
  "anya-e1101n4:2_6": "evaṁ cintesi. Evaṁ rājaniyogena janassa pīḷanaṁ katvā dinnadānato sahatthena kammaṁ",
  "anya-e1101n4:2_7": "katvā laddhena dinnadānaṁ mahapphalaṁ mahānisaṁsaṁ bhavissati, evaṁ mayā kātabbanti",
  "anya-e1101n4:2_8": "so suhadā maccassa rajjaṁ nīyyātetvā attano kaṇiṭṭhikaṁ ādāya kiñci ajānāpetvā aññataravesena",
  "anya-e1101n4:2_9": "nagarā nikkhamma uttaramadhuraṁ nāma nagaraṁ agamāsi, tattha mahāvibhavo eko seṭṭhi",
  "anya-e1101n4:2_10": "paṭivasati, te seṭṭhino samīpa mupagamma ṭhitā. Tena kimatthāyāgatāti vutte rājā",
  "anya-e1101n4:2_11": "tava gehe bhatiyā kammaṁ karissāmīti vatvā tenānuññāto tīṇi vassāni kamma makāsi,",
  "anya-e1101n4:2_12": "tato ekadivasaṁ seṭṭhi te disvā pakkositvā atīva tumhe sukhumālatarā. Tathāpi imasmiṁ",
  "anya-e1101n4:2_13": "gehe kammakaraṇena ciraṁ vasittha, ettakaṁ kālaṁ kismiñci kammepi kusītattaṁ na paññāyati.",
  "anya-e1101n4:2_14": "Pageva anācārampi, yāgubhattaṁ ṭhapetvā aññaṁ upakārampi mama santikā natthi, kenatthena",
  "anya-e1101n4:2_15": "kammaṁ karothāti pucchi. Rājā tassa vacanaṁ sutvā imasmiṁ janapade sālino manāpabhāvo",
  "anya-e1101n4:2_16": "bahuso sūyati. Tasmā sālīnamatthāya idhā gatamhāti āha, taṁ sutvā tesaṁ tuṭṭho seṭṭhi",
  "anya-e1101n4:2_17": "sālīnaṁ sakaṭasahassaṁ adāsi, rājā sāliṁlabhitvā seṭṭhino evamāha, bho imaṁ amhākaṁ",
  "anya-e1101n4:2_18": "nagaraṁ pāpethāti, taṁ sutvā seṭṭhi sādhūti vatvā sāliparipuṇṇasakaṭasahassaṁ rañño",
  "anya-e1101n4:2_19": "nagaraṁ pāpesi, rājā nagaraṁ gantvā seṭṭhissa nānāvaṇṇavatthahiraññasuvaṇṇādīhi sakaṭe",
  "anya-e1101n4:2_20": "pūretvā paṭipesetvā mettiṁ thiraṁ katvā ābhatavīhayo rājagehe sannicayamakāsi, atha",
  "anya-e1101n4:2_21": "rājā katipāhaccayena musalaṁ paggayha sahattheneva vīhiṁ koṭṭeti, koṭṭitakoṭṭitaṁ",
  "anya-e1101n4:2_22": "kaṇiṭṭhikā papphoṭeti. Evaṁ ubhopi taṇḍulānaṁ mahantaṁ rāsiṁ katvā dārūdakādayo āharitvā",
  "anya-e1101n4:2_23": "ambilabhattaṁ pacitvā rājagehe pañcasataāsanāni paññāpetvā kālaṁ ugghosesuṁ, āgacchantu",
  "anya-e1101n4:2_24": "ayyā anukampaṁ upādāya mama gehe bhuñjantūti. Taṁ sutvā pañcasatā bhikkhū ākāsena",
  "anya-e1101n4:2_25": "āgamiṁsu, rājā te yāvadatthaṁ parivisi, tato tesaṁ antare piyaṁgudīpavāsī eko mahāsivatthero",
  "anya-e1101n4:2_26": "nāma bhattaṁ gahetvā ete maṁ passantūti adhiṭṭhahitvā ākāsena piyaṁgudīpaṁ gantvā",
  "anya-e1101n4:2_27": "bhattaṁ pañcasatānaṁ bhikkhūnaṁ datvā paribhuñci. Taṁ tassānubhāvena sabbesaṁ yāvadatthaṁ",
  "anya-e1101n4:2_28": "ahosi. Evaṁ appakenāpi deyyadhammena sappurisā dāyakānaṁ manaṁ pasādetvā patiṭṭhaṁ",
  "anya-e1101n4:2_29": "karontīti. Vuttañhi.",
  "anya-e1101n4:3": "1.",
  "anya-e1101n4:4": "Appakenapi medhāvī, dāyakānaṁ manaṁ pati;",
  "anya-e1101n4:5": "Saddhaṁ vaḍḍhenti candova, raṁsinā khīrasāgaraṁ.",
  "anya-e1101n4:6": "2.",
  "anya-e1101n4:7": "Aṭṭhāne na niyojentā, karontā neva sannidhiṁ;",
  "anya-e1101n4:8": "Paribhoga makatvāna, neva nāsenti paccayaṁ.",
  "anya-e1101n4:9": "3.",
  "anya-e1101n4:10": "Na pāpentāca theyyassa, na karontā tatheviṇaṁ;",
  "anya-e1101n4:11": "Vibhajanti susīlesu, sayaṁ bhutvāna sīlavāti.",
  "anya-e1101n4:12_0": "Atha rājā kaṇiṭṭhikāya saddhiṁ thattheva ṭhito piyaṁgudīpe paribhuñjante pañcasatabhikkhū",
  "anya-e1101n4:12_1": "disvā haṭṭho udaggo ahosi. Atha te aparabhāge attanā kataṁ dānavaraṁ anussarantā",
  "anya-e1101n4:12_2": "na cireneva ubhopi sotāpannā ahesuṁti.",
  "anya-e1101n4:13": "4.",
  "anya-e1101n4:14": "Na gaṇentāttano dukkhaṁ, vihāya mahatiṁ siriṁ;",
  "anya-e1101n4:15": "Āyatiṁbhavamicchantā, sujanevaṁ subhe ratā.",
  "anya-e1101n4:16": "5.",
  "anya-e1101n4:17": "Āyāsena kataṁ puññaṁ, mahantaphaladāyakaṁ;",
  "anya-e1101n4:18": "Iti mantvāna medhāvī, sahattheneva taṁ kareti.",
  "anya-e1101n4:19": "Mahāsenarañño vatthuṁ pathamaṁ.",
  "anya-e1101n4:20": "32. Suvaṇṇatilakāya vatthumhi ayamānupubbīkathā",
  "anya-e1101n4:21_0": "Laṅkādīpe kira anurādhapuranagare eko mātugāmo ekāmātugāmātivā ekāmātugāmotivā katthaci",
  "anya-e1101n4:21_1": "saddhāsampannā niccaṁ abhayuttaracetiye pupphapūjaṁ karoti, athekadivasaṁ sā attano",
  "anya-e1101n4:21_2": "dhītuyā saddhiṁ tasmiṁ cetiye pupphapūjanatthāya pupphapūjatthāya itikatthaci gantvā",
  "anya-e1101n4:21_3": "pupphāsanasālāya udakaṁ apassantī dhītu hatthe pupphacaṅgoṭakaṁ ṭhapetvā ghaṭa mādāya",
  "anya-e1101n4:21_4": "pokkharaṇiṁ agamāsi, tato sā dārikā mātari anāgatāyayeva anāgateyeva itisabbattha",
  "anya-e1101n4:21_5": "adhotāsane pupphamuṭṭhiṁgahetvā maṇḍalaṁ katvā pūjetvā evaṁ patthanamakāsi. Tathā hi.",
  "anya-e1101n4:22": "1.",
  "anya-e1101n4:23": "Mahāvīrassa dhīrassa, sayambhussa mahesino;",
  "anya-e1101n4:24": "Tilokaggassa nāthassa, bhagavantassa satthuno.",
  "anya-e1101n4:25": "2.",
  "anya-e1101n4:26": "Ya mahaṁ pūjayiṁ pupphaṁ, tassa kammassa vāhasā;",
  "anya-e1101n4:27": "Rūpīnaṁ pavarā hessaṁ, ārohapariṇāhavā.",
  "anya-e1101n4:28": "3.",
  "anya-e1101n4:29": "Maṁ disvā purisā sabbe, mucchantu kāmamucchitā;",
  "anya-e1101n4:30": "Niccharantu sarīrā me, raṁsimālīva raṁsiyo.",
  "anya-e1101n4:31": "4.",
  "anya-e1101n4:32": "Hadayaṅgamā kaṇṇasukhā, mañjubhāṇī subhā mama;",
  "anya-e1101n4:33": "Kinnarānaṁ yathā vāṇī, evameva pavattatūti.",
  "anya-e1101n4:34_0": "Athassā mātā āgamma adhotāsane pūjitāni pupphāni disvā kasmā caṇḍālī adhotāsane bhagavato",
  "anya-e1101n4:34_1": "pupphāni pūjesi, ayuttaṁ tayā katanti āha, taṁ sutvā sā mātuyā kujjhitvā tvaṁ caṇḍālīti",
  "anya-e1101n4:34_2": "akkosi, sā ettakaṁ puññāpuññaṁ katvā aparabhāge tato cutā jambudīpe uttaramadhurāyaṁ",
  "anya-e1101n4:34_3": "ekassa caṇḍālagandhabbabrāhmaṇassa dhītā hutvā nibbatti, uttamarūpadharā ahosi, tassā",
  "anya-e1101n4:34_4": "sarīrato meghamukhato vijjullatāviya raṁsiyo niccharanti. Samantā catuhatthaṭṭhāne",
  "anya-e1101n4:34_5": "sarīrappabhāya andhakāre vidhamati. Mukhato uppalagandho vāyati, kāyato candanagandho,",
  "anya-e1101n4:34_6": "tassā dvinnaṁ thanāna mantare suvaṇṇavaṇṇaṁ ekaṁ tilakaṁ ahosi, tena bālasuriyassa",
  "anya-e1101n4:34_7": "viya pabhā niccharati. Diṭṭhadiṭṭhā yebhuyyena ummattā viya kāmamadena visaññino",
  "anya-e1101n4:34_8": "honti, aho kusalākusalānaṁ ānubhāvo. Tathā hi.",
  "anya-e1101n4:35": "5.",
  "anya-e1101n4:36": "Yena sā kodhasāmātu, caṇḍālī iti bhāsitā;",
  "anya-e1101n4:37": "Tena sā āsi caṇḍālī, jegucchā hīnajātikā.",
  "anya-e1101n4:38": "6.",
  "anya-e1101n4:39": "Sallakkhetvāna sambuddha, guṇaṁ pūjesi yaṁ tadā;",
  "anya-e1101n4:40": "Tena puññānubhāvena, sā bhirūpī manoramā.",
  "anya-e1101n4:41": "7.",
  "anya-e1101n4:42": "Yena yena pakārena, puññapāpāni yo kare;",
  "anya-e1101n4:43": "Tassa tassānurūpena, morova labhate phalaṁ.",
  "anya-e1101n4:44": "8.",
  "anya-e1101n4:45": "Pāpena ca tiracchāne, jāyanti kusalena te;",
  "anya-e1101n4:46": "Vaṇṇapokkharatā hoti, morānaṁ kamma mīdisanti.",
  "anya-e1101n4:47_0": "Tato tassā mātāpitaro suvaṇṇatilakāti nāma makaṁsu. Tasmiṁkira nagare manussā tassā",
  "anya-e1101n4:47_1": "rupadassanenaca savaṇenaca sampattāpi caṇḍāladhītā ayanti paribhavabhayena āvāhaṁ",
  "anya-e1101n4:47_2": "na karonti. Atha tasmiṁ nagare jeṭṭhacaṇḍālabrāhmaṇassa putto etamatthāya tassā mātāpitunnaṁ",
  "anya-e1101n4:47_3": "santikaṁ vatthābharaṇagandhamālādayo pesesi suvaṇṇatilakaṁ amhākaṁ dadantūti, te",
  "anya-e1101n4:47_4": "taṁ pavattiṁ tassā ārocesuṁ. Sāssa jigucchantī parihāsa makāsi. Tato brāhmaṇassa",
  "anya-e1101n4:47_5": "putto lajjito rañño santikaṁ gantvā vīṇaṁ muñcetvā gāyamāno evamāha.",
  "anya-e1101n4:48": "9.",
  "anya-e1101n4:49": "Lalanā nanānī calalocanānī,",
  "anya-e1101n4:50": "Taruṇā ruṇānī calitādharāṇī;",
  "anya-e1101n4:51": "Manujo hi yo nettapiyaṁ karoti,",
  "anya-e1101n4:52": "Sa tu nīcajātiṁ api no jahāti.",
  "anya-e1101n4:53": "Kimidanti raññā puṭṭho āha.",
  "anya-e1101n4:54": "10.",
  "anya-e1101n4:55": "Sameti kiṁ deva chamāya mattikā,",
  "anya-e1101n4:56": "Kadāci cāmīkarajātikāya;",
  "anya-e1101n4:57": "Sigāladhenu api nīcajātikā,",
  "anya-e1101n4:58": "Sameti kiṁsīhavarena devāti.",
  "anya-e1101n4:59_0": "Evañca pana vatvā deva imasmiṁnagare suvaṇṇatilakā nāmekā caṇḍāladhītā atthi, sā",
  "anya-e1101n4:59_1": "samānajātikehi pesitapaṇṇākāraṁ na gaṇhāti, kulavanteyeva pattheti, kadā nāma kākī",
  "anya-e1101n4:59_2": "suvaṇṇahaṁsena samāgacchati devāti. Rājā taṁ sutvā tassā pitaraṁ pakkosāpetvā tamatthaṁ",
  "anya-e1101n4:59_3": "vatvā saccaṁ bhaṇeti pucchi, sopi saccaṁ deva, sā jātisampannameva kāmetīti āha.",
  "anya-e1101n4:59_4": "Rājā evaṁ sati bhaṇe pañcamadhuranagare uddāḷabrāhmaṇo nāma atthi, so jātisampanno",
  "anya-e1101n4:59_5": "mātitoca pititoca anupakkuṭṭho, jegucchā paṭikkūlā etāti mātugāmena saddhiṁ na saṁvasati.",
  "anya-e1101n4:59_6": "Attano gehato rājagehaṁ gacchantoca āgacchanto ca soḷasakhīrodakaghaṭehi magge siñcāpesi.",
  "anya-e1101n4:59_7": "Mātugāme disvā kālakaṇṇī mayā diṭṭhāti khīrodakena mukhaṁ dhovati. Tava dhītā sakkontī",
  "anya-e1101n4:59_8": "tena saddhiṁ saṁvasatu, etamatthaṁ tava dhītaraṁ kathehīti āha, sopi taṁ sutvā gehaṁ",
  "anya-e1101n4:59_9": "gantvā dhītaraṁ pakkositvā raññā vuttaniyāmeneva tassā kathesi. Tāya taṁ sutvā sakkontī",
  "anya-e1101n4:59_10": "ahaṁ uddāḷabrāhmaṇena saddhiṁ vasissāmi, mā tumhe cintetha, papañcampi mā karotha,",
  "anya-e1101n4:59_11": "pātova gamissāmīti vutte pitā panassā sādhūti sahassagghanakacittakambalakañcukena",
  "anya-e1101n4:59_12": "dhītu sarīraṁ pārupāpetvā vīṇādituriyabhaṇḍāni gāhāpetvā dhītuyā saddhiṁ addhānamaggaṁ",
  "anya-e1101n4:59_13": "paṭipajji. Gacchanto antarāmagge aññatarasmiṁ nagare rañño gandhabbaṁ karonto dhītaraṁ",
  "anya-e1101n4:59_14": "piṭṭhipasse nisīdāpetvā gandhabbamakāsi. Athassa piṭṭhipassanisinnā suvaṇṇatilakā",
  "anya-e1101n4:59_15": "nayanakoṭiyā diṭṭhiṁ pāpentī sarasena taṁ oloketvā pārutakañcukaṁ kiñci apanetvā",
  "anya-e1101n4:59_16": "sarīrappabhaṁ paññāpesi, rājā panassā sarīrappabhaṁca rūpasampadaṁca disvā kāmāturo",
  "anya-e1101n4:59_17": "vigatasañño sammūḷho hutvā muhuttena paṭiladdhassāso tassā sassāmikāssāmikabhāvaṁ",
  "anya-e1101n4:59_18": "pucchitvā caṇḍāladhītāti sutvā paribhavabhayena taṁ ānetu masakkonto evarūpaṁ vaṇṇapokkharasampannaṁ",
  "anya-e1101n4:59_19": "itthiratanaṁ alabhantassa me ko attho jīvitenāti socanto paridevanto kāmamucchito",
  "anya-e1101n4:59_20": "kattabbā kattabbaṁ ajānanto asiṁ gahetvā attano sīsaṁ sayameva chinditvā kāla makāsi.",
  "anya-e1101n4:59_21": "Evameva antarāmagge pañcarājāno tassā rūpasampattimadamattā asinā chinnasīsā jīvitakkhayaṁ",
  "anya-e1101n4:59_22": "pāpuṇiṁsu. Tathā hi sattā hiraññasuvaṇṇadāsidāsa puttadārādīsu puttadārādīhi itisabbattha",
  "anya-e1101n4:59_23": "piyaṁ nissāya kāmena mucchitā anayabyasanaṁ pāpuṇantīti. Vuttañhetaṁ bhagavatā.",
  "anya-e1101n4:60": "11.",
  "anya-e1101n4:61": "Piyato jāyate soko,",
  "anya-e1101n4:62": "Piyato jāyate bhayaṁ;",
  "anya-e1101n4:63": "Piyato vippamuttassa,",
  "anya-e1101n4:64": "Natthi soko kuto bhayaṁ.",
  "anya-e1101n4:65": "12.",
  "anya-e1101n4:66": "Pemato jāyate soko,",
  "anya-e1101n4:67": "Pemato jāyate bhayaṁ;",
  "anya-e1101n4:68": "Pemato vippamuttassa,",
  "anya-e1101n4:69": "Natthi soko kuto bhayaṁ.",
  "anya-e1101n4:70": "13.",
  "anya-e1101n4:71": "Ratiyā jāyate soko,",
  "anya-e1101n4:72": "Ratiyā jāyate bhayaṁ;",
  "anya-e1101n4:73": "Ratiyā vippamuttassa,",
  "anya-e1101n4:74": "Natthi soko kuto bhayaṁ.",
  "anya-e1101n4:75": "14.",
  "anya-e1101n4:76": "Kāmato jāyate soko,",
  "anya-e1101n4:77": "Kāmato jāyate bhayaṁ;",
  "anya-e1101n4:78": "Kāmato vippamuttassa,",
  "anya-e1101n4:79": "Natthi soko kuto bhayaṁ.",
  "anya-e1101n4:80": "15.",
  "anya-e1101n4:81": "Taṇhāya jāyate soko,",
  "anya-e1101n4:82": "Taṇhāya jāyate bhayaṁ;",
  "anya-e1101n4:83": "Taṇhāya vippamuttassa,",
  "anya-e1101n4:84": "Natthi soko kuto bhayaṁ.",
  "anya-e1101n4:85_0": "Tato so anukkamena pañcamadhuranagaraṁ gantvā attano āgatabhāvaṁ raññā kathāpetvā",
  "anya-e1101n4:85_1": "tena anuññāto gantvā rājānaṁ addasa. Tadā uddāḷabrāhmaṇo rañño avidūre kambalabhaddapīṭhe",
  "anya-e1101n4:85_2": "nisinno hoti, gandhabbabrāhmaṇopi dhītuyā saddhiṁ gandhabbaṁ kurumāno nisīdi. Tasmiṁkhaṇe",
  "anya-e1101n4:85_3": "pitu piṭṭhipasse nisinnā suvaṇṇatilakā uddāḷabrāhmaṇo katamoti pucchitvā etasmiṁ",
  "anya-e1101n4:85_4": "bhaddapīṭhe nisinnoṁ esoti sutvā nilāmalalocanehi taṁ olokanti dasanaraṁsinā sambhinnasurattādharena",
  "anya-e1101n4:85_5": "mandahasitaṁ karontī taṁ oloketvā pārutakañcukaṁ apanetvā sarīrappabhaṁ vissajjesi.",
  "anya-e1101n4:85_6": "Taṁ disvā brāhmaṇo ummatto sokena paridaḍḍhagatto uṇhavātena pūritamukhanāso assunā",
  "anya-e1101n4:85_7": "kilinnanetto visaññī ahosi. Tato so muhuttena laddhassāso rogīviya rañño sakāsā apasaranto",
  "anya-e1101n4:85_8": "attano gehaṁ gantvā suhade pakkositvā tesaṁ evamāha. Bhavantettha.",
  "anya-e1101n4:86": "16.",
  "anya-e1101n4:87": "Yo āpade samuppanne,",
  "anya-e1101n4:88": "Upatiṭṭhati santike;",
  "anya-e1101n4:89": "Sukhadukkhe samo hoti,",
  "anya-e1101n4:90": "So mitto soca ñātako.",
  "anya-e1101n4:91": "17.",
  "anya-e1101n4:92": "Yo guṇaṁ bhāsate yassa, aguṇañca nigūhati;",
  "anya-e1101n4:93": "Paṭisedhetya paṭisedhetikattabbā itisabbattha kattabbā, so mitto soca ñātako.",
  "anya-e1101n4:94": "18.",
  "anya-e1101n4:95": "Suvaṇṇatilakānāma, lalanā kāmalālayā;",
  "anya-e1101n4:96": "Nīlakkhicaṇḍakaṇḍehi, vikhaṇḍesi mano mama.",
  "anya-e1101n4:97": "19.",
  "anya-e1101n4:98": "Tassā mukhambuje sattā, mama nettamadhubbatā,",
  "anya-e1101n4:99": "Appampina sarantāmaṁ, tatthevā bhiramanti te.",
  "anya-e1101n4:100": "20.",
  "anya-e1101n4:101": "Saheva tehi me cittaṁ, gataṁ ullaṁghiyuddhato;",
  "anya-e1101n4:102": "Lajjāgambhīraparikhaṁ, dhitipākāramuggataṁ.",
  "anya-e1101n4:103": "21.",
  "anya-e1101n4:104": "Sammuyhāmi pamuyhāmi, sabbā muyhanti me disā;",
  "anya-e1101n4:105": "Tassa me saraṇaṁ hotha, karotha mama saṅgahanti.",
  "anya-e1101n4:106": "Taṁ sutvā te evamāhaṁsu.",
  "anya-e1101n4:107": "22.",
  "anya-e1101n4:108": "Yaṁ tvamācariya patthesi, caṇḍālī sā asaṅgamā;",
  "anya-e1101n4:109": "Kinnu mīḷhena saṁyogo, candanassa kadā siyā.",
  "anya-e1101n4:110": "23.",
  "anya-e1101n4:111": "Agammagamanā yāti, narānaṁ dūrato sirī;",
  "anya-e1101n4:112": "Kitticāyu balaṁ buddhi, ayasaṁca sa gacchatīti.",
  "anya-e1101n4:113": "Atha tesaṁ brahmaṇo āha.",
  "anya-e1101n4:114": "24.",
  "anya-e1101n4:115": "Na pariccajati lokoyaṁ, amejjhe maṇimuttamaṁ;",
  "anya-e1101n4:116": "Thīratanaṁ yuvāṇī ca, dukkulā api gāhiyāti.",
  "anya-e1101n4:117_0": "Evañca pana vatvā tassā sassāmikāssāmikabhāvaṁ ñatvā ānethāti āha, te tathā akaṁsu.",
  "anya-e1101n4:117_1": "Tato brāhmaṇo tāya gehaṁ āgatakālato paṭṭhāya cattāro māse rañño upaṭṭhānaṁ neva",
  "anya-e1101n4:117_2": "agamāsi. Tassa pana brahmaṇassa santike pañcasatarājakumārā nānāvidhāni sippāni uggaṇhanti.",
  "anya-e1101n4:117_3": "Te taṁ kāraṇaṁ ñatvā suvaṇṇatilakāya vijjamānāya amhākaṁ sippuggahaṇassa antarāyo",
  "anya-e1101n4:117_4": "bhavissati, yena kenaci upāyena etaṁ māretuṁ vaṭṭatīti, cintetvā te hatthā cariyaṁ",
  "anya-e1101n4:117_5": "pakkositvā lañjaṁ datvā evamāhaṁsu, hatthiṁ surāya mattaṁ katvā suvaṇṇatilakaṁ mārehīti.",
  "anya-e1101n4:117_6": "Tato te sabbe rājaṅgaṇe sannipatitvā dūtaṁ pāhesuṁ, ācariyaṁ daṭṭhukāmamhāti. Tato",
  "anya-e1101n4:117_7": "brāhmaṇena āgantvā nisinnena paṭisanthāraṁ katvā ācariya ācariyāniṁ passitukāmamhāti",
  "anya-e1101n4:117_8": "āhaṁsu. Atha so suvaṇṇatilakaṁ gahetvā āgacchathāti manusse pesesi. Te tathā kariṁsu,",
  "anya-e1101n4:117_9": "atha tassā vīthimajjhaṁ sampattakāle hatthiṁ vissajjāpesuṁ. So soṇḍāya bhūmiyaṁ paharanto",
  "anya-e1101n4:117_10": "paharantoupadhāvitvā itikatthaci gacchanto upadhāvitvā soṇḍena taṁ ukkhipitvā kumbhe",
  "anya-e1101n4:117_11": "nisīdāpesi. Tato rājāno tathā taṁ mārāpetu masakkontā puna divase manusse payojetvā",
  "anya-e1101n4:117_12": "rattiyaṁ mārāpesuṁ. Brāhmaṇopi evarūpaṁ itthiṁ alasitvā jīvanato matameva mataṁmeseyyo",
  "anya-e1101n4:117_13": "itikatthaci seyyoti socanto paridevanto rājaṅgaṇe dārucitakaṁ kārāpetvā aggiṁpavisitvā",
  "anya-e1101n4:117_14": "matoti. Evaṁ mātugāmavasaṅgatā mahantaṁ anayabyasanañca maraṇañca pāpuṇantīti. Vuttañhetaṁ bhagavatā.",
  "anya-e1101n4:118": "25.",
  "anya-e1101n4:119": "Māyāvesā māyācesā itikatthaci marīcīva,",
  "anya-e1101n4:120": "Soko rogo cupaddavo;",
  "anya-e1101n4:121": "Kharāva bandhanā cesā,",
  "anya-e1101n4:122": "Maccupāso guhāsayo;",
  "anya-e1101n4:123": "Tāsu yo vissase poso,",
  "anya-e1101n4:124": "So naresu narādhamoti.",
  "anya-e1101n4:125": "26.",
  "anya-e1101n4:126": "Ayoniso sā purimāya jātiyā,",
  "anya-e1101n4:127": "Puññaṁ karitvā alabhīdisaṁ gatiṁ;",
  "anya-e1101n4:128": "Dhīsampayuttaṁ dhitisampayuttaṁ itikatthaci kusalaṁ karontā,",
  "anya-e1101n4:129": "Nibbāṇamevābhimukhaṁ karothāti.",
  "anya-e1101n4:130": "Suvaṇṇatilakāya vatthuṁ dutiyaṁ.",
  "anya-e1101n4:131": "33. Kapaṇāya vatthumhi ayamānupubbīkathā",
  "anya-e1101n4:132_0": "Bhagavati parinibbute jambudīpe tattha tattha bhikkhubhikkhuṇiyo ca upāsakaupāsikāyo",
  "anya-e1101n4:132_1": "ca jayamahābodhiṁ vandissāmīti yebhuyyena gantvā vandanti. Athā parabhāge bahū bhikkhū",
  "anya-e1101n4:132_2": "saṅgamma mahābodhiṁ vandanatthāya gacchantā aññatarasmiṁ gāmake bhikkhāya caritvā",
  "anya-e1101n4:132_3": "āsanasālaṁ gantvā katabhattakiccā thokaṁ vissamiṁsu, tadā tattha ekā kapaṇā duggatitthī",
  "anya-e1101n4:132_4": "tathā nisinnabhikkhū disvā upasaṅkamitvā pañcapatiṭṭhitena vanditvā ekamante ṭhitā",
  "anya-e1101n4:132_5": "ayyā kuhiṁ gacchantīti pucchi. Bhikkhū taṁ sutvā jayamahābodhissa ānubhāvañca taṁ",
  "anya-e1101n4:132_6": "vandanatthāya attānaṁ gamanañca kathentā evamāhaṁsu.",
  "anya-e1101n4:133": "1.",
  "anya-e1101n4:134": "Yatthāsīno jino jesi, sasenaṁ makaraddhajaṁ;",
  "anya-e1101n4:135": "Hantvā kilesasenañca, buddho āsi niruttaro.",
  "anya-e1101n4:136": "2.",
  "anya-e1101n4:137": "Yaṁ pūjesi mahāvīro, ṭhito pada makopayaṁ;",
  "anya-e1101n4:138": "Sattarattindivaṁ netta, nīlanīrajaraṁsinā.",
  "anya-e1101n4:139": "3.",
  "anya-e1101n4:140": "Surāsuranarādīnaṁ, nettāli pāḷipātanā;",
  "anya-e1101n4:141": "Mecakākārapattehi, sikhaṇḍīviya bhāti yo.",
  "anya-e1101n4:142": "4.",
  "anya-e1101n4:143": "Surapādapova sattānaṁ, yaṁ tiṭṭhati mahītale;",
  "anya-e1101n4:144": "Iha loke paratte ca, dadanto icchiticchitaṁ.",
  "anya-e1101n4:145": "5.",
  "anya-e1101n4:146": "Yassa purāṇapaṇṇampi, patitaṁ yo naro idha;",
  "anya-e1101n4:147": "Pūjeti tassa so deti, bhavabhogaṁ mahīruho.",
  "anya-e1101n4:148": "6.",
  "anya-e1101n4:149": "Gandhamālehi salilehi, yamupāsati sadā naro;",
  "anya-e1101n4:150": "Ajjhattañca bahiddhā ca, duritaṁ so nihaññati.",
  "anya-e1101n4:151": "7.",
  "anya-e1101n4:152": "Yo deti ihalokatthaṁ,",
  "anya-e1101n4:153": "Yo deti pāralokikaṁ,",
  "anya-e1101n4:154": "Sampadaṁ jayabodhiṁtaṁ,",
  "anya-e1101n4:155": "Bhoti gacchāma vandituṁ.",
  "anya-e1101n4:156_0": "Taṁ sutvā udaggā somanassajātā bhikkhūnaṁ evamāha. Ahaṁ bhante parakule bhatiyā kammaṁ",
  "anya-e1101n4:156_1": "karontī dukkhena kasirena jīvikaṁ kappemi. Svātanāya me taṇḍulanālipi bhaṇḍulanāmpa",
  "anya-e1101n4:156_2": "itisabbattha natthi, pageva aññaṁ dhanaṁ, imaṁ vinā aññaṁ sāṭakampi natthi, kasmā",
  "anya-e1101n4:156_3": "pubbe akatapuññattā, tasmā imaṁ bhante sāṭakaṁ mamānuggahāya bodhimhi dhajaṁ bandhathāti",
  "anya-e1101n4:156_4": "yācitvā sāṭakaṁ dhovitvā tesaṁ adāsi. Bhikkhūpi tassānuggahāya taṁ gahetvā agamaṁsu.",
  "anya-e1101n4:156_5": "Sā sāṭakaṁ datvā pītipāmojjamānasā gehaṁ gantvā tadaheva rattiyā majjhimayāme satthakavātena",
  "anya-e1101n4:156_6": "upahatā kālaṁ katvā tesaṁ bhikkhūnaṁ gamanamagge ekasmiṁ ramaṇīye vanasaṇḍe bhummadevatā",
  "anya-e1101n4:156_7": "hutvā nibbattī, athassā puññānubhāvena tiyojanike ṭhāne dibbakapparukkhā pāturahaṁsu,",
  "anya-e1101n4:156_8": "tatta tatta nānāvirāgadhajapatākā olambanti. Devaputtā ca devadhītaro ca sabbābharaṇavibhūsitā",
  "anya-e1101n4:156_9": "tatheva dhajapatākādayo gahetvā kīḷanti. Naccagītādinekāni acchariyāni payojenti.",
  "anya-e1101n4:156_10": "Atha dutiyadivase tepi bhikkhū bodhimaṇḍalaṁ gacchantā sāyaṇhe taṁ ṭhānaṁ patvā ajja",
  "anya-e1101n4:156_11": "imasmiṁ vanasaṇḍe vasitvā gamissāmāti tattha vāsaṁ upagamiṁsu, tato te rattibhāge",
  "anya-e1101n4:156_12": "nānāvaṇṇadhaje ca devatāhi payojiyamānā gītavāditādayo ca tiyojanaṭṭhāne kapparukkhāni",
  "anya-e1101n4:156_13": "ca idaṁ sabbaṁ devissariyaṁ tassānubhāvena nibbattabhāvaṁ disvā vimhitamānasā devadhītaraṁ",
  "anya-e1101n4:156_14": "āmantetvā tvaṁ kena kammena idha nibbattāti pucchiṁsu. Sā bhikkhū vanditvā añjaliṁ",
  "anya-e1101n4:156_15": "paggayha ṭhitā bhante maṁ na sañjānitthāti āha. Bhikkhūhi na mayaṁ sañjānāma bhaginīti",
  "anya-e1101n4:156_16": "vutte sā attano sabhāvaṁ kathentī evamāha.",
  "anya-e1101n4:157": "8.",
  "anya-e1101n4:158": "Hīyyo āsanasālāya, nisīdittha samāgatā;",
  "anya-e1101n4:159": "Tumhakaṁ santikaṁ gamma, yā varākībhivādayi.",
  "anya-e1101n4:160": "9.",
  "anya-e1101n4:161": "Yā bodhiṁ pūjanatthāya, vatthakaṁ paṭipādayi;",
  "anya-e1101n4:162": "Sāhaṁ hīyyo cutā āsiṁ, rattiyaṁ byādhipīḷitā.",
  "anya-e1101n4:163": "10.",
  "anya-e1101n4:164": "Nānāsampattisaṁyuttā, nānābhūsanabhūsitā;",
  "anya-e1101n4:165": "Vimāne ratanā kiṇṇe, jātāhaṁ ettha kānane.",
  "anya-e1101n4:166": "11.",
  "anya-e1101n4:167": "Hīyyo passittha me gattaṁ, rajojallehi saṁkulaṁ;",
  "anya-e1101n4:168": "Ajja passatha me gattaṁ, vaṇṇavantaṁ pabhassaraṁ.",
  "anya-e1101n4:169": "12.",
  "anya-e1101n4:170": "Hīyyo passittha me bhante, nivatthaṁ malinambaraṁ;",
  "anya-e1101n4:171": "Ajja passatha me bhante, dibbamambaramuttamaṁ.",
  "anya-e1101n4:172": "13.",
  "anya-e1101n4:173": "Vikiṇṇaphalitaggehi, kesehi viralā kulaṁ;",
  "anya-e1101n4:174": "Ūkāgūthapaṭikkūlaṁ, hīyyo āsisiraṁ mama.",
  "anya-e1101n4:175": "14.",
  "anya-e1101n4:176": "Ajja taṁ parivattitvā, mama puññānubhāvato;",
  "anya-e1101n4:177": "Sunīlamududhammillaṁ, kusumā bharaṇabhūsitaṁ.",
  "anya-e1101n4:178": "15.",
  "anya-e1101n4:179": "Purā me sakasīsena, vahitaṁ dārū dakādikaṁ;",
  "anya-e1101n4:180": "Puññenāhaṁ ajja mālā, bhāraṁ sīse samubbahe.",
  "anya-e1101n4:181": "16.",
  "anya-e1101n4:182": "Dhajatthāya mayā hīyyo, padinnaṁ thūlasāṭakaṁ;",
  "anya-e1101n4:183": "Ajja nibbatti me bhonto, mahantaṁ dibbasampadaṁ.",
  "anya-e1101n4:184": "17.",
  "anya-e1101n4:185": "Jānamānena kattabbaṁ, dānādīsu mahapphalaṁ;",
  "anya-e1101n4:186": "Devaloke manussesu, sukhadaṁ dāna muttamanti.",
  "anya-e1101n4:187_0": "Taṁ sutvā sabbe bhikkhū acchariyabbhutacittā ahesuṁ. Sā devatā tassā rattiyā accayena",
  "anya-e1101n4:187_1": "bhikkhū nimantetvā dibbehi khajjabhojjehi sahatthā santappetvā tehi saddhiṁ āgacchantī",
  "anya-e1101n4:187_2": "antarāmagge dānaṁ dadamānā mahābodhiṁ gantvā sabbehi dhajapatākā dīhi ca nānāvidhavaṇṇagandhasampannapupphehi",
  "anya-e1101n4:187_3": "ca dīpadhūpehi ca bodhiṁ pūjetvā bhikkhūnaṁ cīvaratthāya dibbavatthāni datvā āgamma",
  "anya-e1101n4:187_4": "tasmiṁyeva vanasaṇḍe vasantī nānāvidhāni puññāni katvā tāvatiṁsabhavane nibbatti.",
  "anya-e1101n4:187_5": "Bhikkhūpi taṁ acchariyaṁ tattha tattha pakāsentā bahūjane puññakamme niyojesuṁti.",
  "anya-e1101n4:188": "18.",
  "anya-e1101n4:189": "Evaṁ vidhāpi kapaṇā jinasāsanamhi,",
  "anya-e1101n4:190": "Katvā pasāda matha thūlakucelakena;",
  "anya-e1101n4:191": "Pūjetva dibbavibhavaṁ alabhīti ñatvā,",
  "anya-e1101n4:192": "Pūjāparā bhavatha vatthusu tīsu sammāti.",
  "anya-e1101n4:193": "Kapaṇāya vatthuṁ tatiyaṁ.",
  "anya-e1101n4:194": "34. Indaguttattherassa vatthumhi ayamānupubbīkathā",
  "anya-e1101n4:195_0": "Amhākaṁ bhagavato parinibbāṇato orabhāge jambudīpe kira pāṭaliputtaṁ nāma nagaraṁ",
  "anya-e1101n4:195_1": "ahosi. Tattha dhammāsoko nāma mahiddhiko mahānubhāvo āṇācakkavatti rājā rajjaṁ kāreti.",
  "anya-e1101n4:195_2": "Uddhaṁ ākāsato heṭṭhā pathaviyā yojanappamāṇe sakalajambūdīpe tassa āṇā pavattati,",
  "anya-e1101n4:195_3": "tadā sakalajambudīpavāsino ca caturāsīti nagarasahasse rājāno ca attano attano balavāhane",
  "anya-e1101n4:195_4": "gahetvā āgamma dhammāsokamahārañño upaṭṭhānaṁ karonti. Tasmiṁ samaye devaputtanagare",
  "anya-e1101n4:195_5": "devaputto nāma mahārājā attano balavāhanaṁ gahetvā rañño upaṭṭhānaṁ agamāsi. Dhammāsoko",
  "anya-e1101n4:195_6": "devaputtamahārājānaṁ disvā madhurapaṭisanthāraṁ katvā tumhākaṁ raṭṭhe bahussutā āgatāgamā",
  "anya-e1101n4:195_7": "mahāguṇavantā ayyā atthīti pucchi. Taṁ sutvā devaputtarājā atthi deva tasmiṁ nagare",
  "anya-e1101n4:195_8": "sīhakumbhakaṁ nāma mahāvihāraṁ. Tattha anekasahassabhikkhū viharanti sīlavantā appicchā",
  "anya-e1101n4:195_9": "santuṭṭhā vivekakāmino. Tesu sāṭṭhakathātipiṭakadharo indaguttatthero nāma tesaṁ",
  "anya-e1101n4:195_10": "pāmokkho ahosi. So anekapariyāyena sanarāmarānaṁ bhikkhūnaṁ dhammaṁvaṇṇeti. Guṇavā",
  "anya-e1101n4:195_11": "attano guṇaṁ nissāya loke pākaṭoti. Taṁ sutvā rājā tuṭṭhamānaso theraṁ passitukāmo",
  "anya-e1101n4:195_12": "hutvā samma tvameva gantvā theraṁ yācitvā idhā nehīti āha. Taṁ sutvā devaputtarājā",
  "anya-e1101n4:195_13": "attano hatthassabalavāhanā dimahā senaṅgaparivuto indaguttattherassa santikaṁ gantvā",
  "anya-e1101n4:195_14": "vanditvā ayya ayyaṁ dhammāsokamahārājā daṭṭhukāmoti āha. Therena sādhūti sampaṭicchite",
  "anya-e1101n4:195_15": "rājā therena sampaṭicchitabhāvaṁ dhammāsokamahārājino pesesi. Tato dhammāsokamahārājā",
  "anya-e1101n4:195_16": "somanassappatto attano āṇāpavattitaṭṭhāne rājūnaṁ sāsanaṁ pesesi. Sabbeva therāgamanamaggaṁ",
  "anya-e1101n4:195_17": "alaṅkarontūti. Atha te rājāno tuṭṭhapahaṭṭhā attano attano nagare bheriṁ carāpetvā",
  "anya-e1101n4:195_18": "devaputtanagarato yāva pāṭaliputtanagaraṁ etthantare pañcapaṇṇāsayojanikaṁ maggaṁ",
  "anya-e1101n4:195_19": "visamaṁ samaṁ karonto devatānaṁ dibbavīthimiva alaṅkaritvā dhammāsokamahānarindassa",
  "anya-e1101n4:195_20": "evaṁ sāsanaṁ pesesuṁ. Bhavantettha.",
  "anya-e1101n4:196": "1.",
  "anya-e1101n4:197": "Indaguttamahāthera, sāmino gamanāya no;",
  "anya-e1101n4:198": "Maggaṁ alaṅkarontūti, mahārājena pesitaṁ.",
  "anya-e1101n4:199": "2.",
  "anya-e1101n4:200": "Tato te apanetvāna, pāsāṇakaṇṭakādikaṁ;",
  "anya-e1101n4:201": "Visamaṁ samaṁ karitvāna, sammajjitvāna sādhukaṁ.",
  "anya-e1101n4:202": "3.",
  "anya-e1101n4:203": "Dhotamuttā samābhāsā, okiritvāna vālukā;",
  "anya-e1101n4:204": "Ussāpitā tattha tattha, dussatoraṇapantiyo.",
  "anya-e1101n4:205": "4.",
  "anya-e1101n4:206": "Kaladhotahemarambhādi, nānātoraṇapantiyo;",
  "anya-e1101n4:207": "Tathā pupphamayā neka, toraṇūparitoraṇā.",
  "anya-e1101n4:208": "5.",
  "anya-e1101n4:209": "Tesu tesuca ṭhānesu, saṅkhatā kusumagghikā;",
  "anya-e1101n4:210": "Tatheva gandhatelehi, dīpitā dīpapantiyo.",
  "anya-e1101n4:211": "6.",
  "anya-e1101n4:212": "Padumuppalasannīra, pupphapallava laṅkatā;",
  "anya-e1101n4:213": "Ṭhapitā ghaṭamālāyo, puṇṇā sogandhavārihi.",
  "anya-e1101n4:214": "7.",
  "anya-e1101n4:215": "Nilapītā disambhinna, patākāhi dhajehi ca;",
  "anya-e1101n4:216": "Maggassa ubhato passe, vanamāsi samākulaṁ.",
  "anya-e1101n4:217": "8.",
  "anya-e1101n4:218": "Ketavo uggatā tattha, mandamandasamīraṇā;",
  "anya-e1101n4:219": "Avhayantāva sobhanti, brahmoragasurādayo.",
  "anya-e1101n4:220": "9.",
  "anya-e1101n4:221": "Nāgacampapunnāga, ketakīvakulādihi;",
  "anya-e1101n4:222": "Padumuppalā dijalajehi, mālatī kusumā dihi.",
  "anya-e1101n4:223": "10.",
  "anya-e1101n4:224": "Mālādāmehi nekehi, maggamāsi vicittakaṁ;",
  "anya-e1101n4:225": "Pattharitvā pādapaṭe, sittasammattabhūmiyaṁ.",
  "anya-e1101n4:226": "11.",
  "anya-e1101n4:227": "Lājādipañcapupphāni, vikiriṁsu manoramaṁ;",
  "anya-e1101n4:228": "Alaṅkaritvā hattassā, kusumā bharaṇādihi.",
  "anya-e1101n4:229": "12.",
  "anya-e1101n4:230": "Maggālaṅkaraṇatthāya, ṭhapitāsuṁ tato tato;",
  "anya-e1101n4:231": "Tesu tesu ca ṭhānesu, bherimaṇḍalamajjhagā.",
  "anya-e1101n4:232": "13.",
  "anya-e1101n4:233": "Naccanti cāturā nārī, rasabhāvanirantarā;",
  "anya-e1101n4:234": "Kaṁsavaṁsādipaggayha, vajjentānekatantiyo.",
  "anya-e1101n4:235": "14.",
  "anya-e1101n4:236": "Gāyanti madhuraṁ gītaṁ, gāyantettha layānvitaṁ;",
  "anya-e1101n4:237": "Maggoso sādhuvādehi, bheritantinadehica.",
  "anya-e1101n4:238": "15.",
  "anya-e1101n4:239": "Karīnaṁ koñcanādehi, hayānaṁ hesitehi ca;",
  "anya-e1101n4:240": "Nekaviṭaṅkasaṅghehi, so karīhi samākulo.",
  "anya-e1101n4:241": "16.",
  "anya-e1101n4:242": "Maggassa ubhato passe, devakaññūpamā subhā;",
  "anya-e1101n4:243": "Mālākalāpe paggayha, tiṭṭhanti tuṭṭhamānasā.",
  "anya-e1101n4:244": "17.",
  "anya-e1101n4:245": "Tathā puṇṇaghaṭe gayha, padumuppalasaṁkule,",
  "anya-e1101n4:246": "Aṭṭhamaṅgalamuggayha, tiṭṭhanti pamadā tahiṁ.",
  "anya-e1101n4:247": "18.",
  "anya-e1101n4:248": "Sītalūdakasampanna, papāhi samalaṅkatā;",
  "anya-e1101n4:249": "Sinānatthaṁ khatā āsuṁ, pokkharañño tahiṁtahiṁ.",
  "anya-e1101n4:250": "19.",
  "anya-e1101n4:251": "Tahiṁtahiṁkatā āsuṁ, dānasālā manoramā;",
  "anya-e1101n4:252": "Nicitāsumanekāni, dānopakaraṇā tahiṁ.",
  "anya-e1101n4:253": "20.",
  "anya-e1101n4:254": "Evaṁ nekavidhā pūjā, amhehi paṭipāditā;",
  "anya-e1101n4:255": "Ṭhapetvāna mahāgaṅgaṁ, taṁ jānātu mahīpatīti.",
  "anya-e1101n4:256_0": "Taṁ sutvā asokamahārājā gaṅgaṁ alaṅkarothāti soḷasayakkhe pesesi, te saparivārā tattha",
  "anya-e1101n4:256_1": "gantvā attano ānubhāvena gaṅgāya anto tigāvutaṭṭhāne udukkhalapāsāṇe ṭhapesuṁ. Ṭhapetvā",
  "anya-e1101n4:256_2": "thambhe ussāpetvā tulāsaṁghāṭe datvā himavantato rattacandanasāre āharitvā padare",
  "anya-e1101n4:256_3": "santharitvā anekehi pūjāvidhānehi alaṅkaritvā rañño evaṁ sāsanaṁ pesesuṁ. Bhavantettha.",
  "anya-e1101n4:257": "21.",
  "anya-e1101n4:258": "Yamatthāya mayaṁ sabbe, mahārājena pesitā;",
  "anya-e1101n4:259": "Amhehi dāni taṁ sabbaṁ, katameva suṇotha taṁ.",
  "anya-e1101n4:260": "22.",
  "anya-e1101n4:261": "Gāvutattayagambhīraṁ, gaṅgaṁ yojanavitthataṁ;",
  "anya-e1101n4:262": "Thambhe patiṭṭhapetvāna, anagghaṁ rattacandanaṁ.",
  "anya-e1101n4:263": "23.",
  "anya-e1101n4:264": "Himavantato haritvāna, setuṁ tattha sumāpitaṁ;",
  "anya-e1101n4:265": "Toraṇā ca ubho passe, ratanehi sunimmitā.",
  "anya-e1101n4:266": "24.",
  "anya-e1101n4:267": "Puṇṇakumbhaddhajā ceva, padīpāvaliyo tathā;",
  "anya-e1101n4:268": "Ubho passesu ratanāni, māpetvālambanānica.",
  "anya-e1101n4:269": "25.",
  "anya-e1101n4:270": "Suvaṇṇamaṇimuttādi, dāmehi samalaṅkatā;",
  "anya-e1101n4:271": "Vālukatthāya okiṇṇā, dhotamuttā pabhassarā.",
  "anya-e1101n4:272": "26.",
  "anya-e1101n4:273": "Tesu tesu ca ṭhānesu, ṭhapitāsuṁ mahāmaṇī;",
  "anya-e1101n4:274": "Nānārāgavitānehi, sobhitā setuno pari.",
  "anya-e1101n4:275": "27.",
  "anya-e1101n4:276": "Olambitāsuṁ tattheva, dibbādikusumādayo;",
  "anya-e1101n4:277": "Niṭṭhitaṁ idha kātabba, yuttaṁ pūjāvidhiṁtu no;",
  "anya-e1101n4:278": "Devotaṁ paṭijānātu, iti vatvāna pesayuṁti.",
  "anya-e1101n4:279_0": "Tampi sutvā asoko mahārājā tumheva theraṁ idhānethāti tesaṁyeva sāsanaṁ paṭipesesi,",
  "anya-e1101n4:279_1": "te sādhūti indaguttattherassa santikaṁ gantvā vanditvā bhante pāṭaliputtanagarassa",
  "anya-e1101n4:279_2": "gamanāya kāloti āhaṁsu, tato thero saṭṭhisahassamattehi bhikkhusaṅghehi parivuto",
  "anya-e1101n4:279_3": "pañcapaṇṇāsayojanamaggaṁ paṭipajji. Athāparaṁ devaputtanagaravāsino anekavidhamālāgandhavāsacuṇṇaddhajapatākādīhi",
  "anya-e1101n4:279_4": "anekehi tālāvacarehi naccagītavāditehi pūjetvā agamaṁsu. Atha thero mahantena pūjāvidhānena",
  "anya-e1101n4:279_5": "jambudīpavāsīhi pūjiyamāno anukkamena candabhāgāya gaṅgāya setuṁ patvā tattha mahantaṁ",
  "anya-e1101n4:279_6": "pūjāvidhānaṁ olokento evaṁ cintesi, evaṁ uḷāraṁ pūjāvidhānaṁ idāni jambudīpe nāññassa",
  "anya-e1101n4:279_7": "hoti, mayhamevetaṁ kataṁ. Ahamevetta uttamo appaṭimoti evaṁ seyyassa seyyohamasmīti",
  "anya-e1101n4:279_8": "mānaṁ uppādetvā aṭṭhāsi. Tasmiṁ khaṇe eko khīṇāsavatthero taṁ mānenupatthaddhacetasā",
  "anya-e1101n4:279_9": "ṭhitaṁ dibbacakkhunā disvā upasaṅkamitvā vanditvā therassa ovadanto evamāha. Tasmā.",
  "anya-e1101n4:280": "28.",
  "anya-e1101n4:281": "Mā mānassa vasī hotha, māno bhante vasaṁgataṁ mānaṁbhantevasīkataṁ itisabbattha;",
  "anya-e1101n4:282": "Anatthado sadā hoti, pātetvāna bhavā vaṭe.",
  "anya-e1101n4:283": "29.",
  "anya-e1101n4:284": "Māno palālito satto, taṇhāpaṭighasaṅgato;",
  "anya-e1101n4:285": "Makkaṭoragasoṇādi, hutvā jāyati jātisu.",
  "anya-e1101n4:286": "30.",
  "anya-e1101n4:287": "Mā mānaṁ sāmi pūrehi, attānaṁ parisodhaya;",
  "anya-e1101n4:288": "Aparisuddhā sayo bhikkhu, dāyakaṁ na paritosati.",
  "anya-e1101n4:289": "31.",
  "anya-e1101n4:290": "Dadantānaṁ sarantānaṁ, pūjentānaṁ sace tuvaṁ;",
  "anya-e1101n4:291": "Mahapphalaṁ mahābhūtiṁ, kāmattha hotha nibbaṇāti nimmanā itikattaci.",
  "anya-e1101n4:292_0": "Taṁ sutvā thero saṁsāre nibbindo tattheva ṭhito tilakkhaṇaṁ paṭṭhapetvā karajakāyaṁ",
  "anya-e1101n4:292_1": "sammasanto sahapaṭi sambhidāhi arahattaṁ patvāva nikkhami. Tato dhammāsokamahārājā",
  "anya-e1101n4:292_2": "balavāhanaparivuto mahantena pūjāvidhānena paṭimaggaṁ āgamma vanditvā tato diguṇaṁ",
  "anya-e1101n4:292_3": "pūjāsakkāraṁ kurumāno mahābhikkhusaṅghena saddhiṁ theraṁ attano nagaraṁ netvā tassa",
  "anya-e1101n4:292_4": "dhammakathaṁ sutvā pasannamānaso pañcasīle patiṭṭhāya mahantaṁ vihāraṁ kāretvā therena",
  "anya-e1101n4:292_5": "sahāgatānaṁ saṭṭhisahassānaṁ bhikkhūnaṁ catupaccayehi upaṭṭhāna makāsi, atha thero",
  "anya-e1101n4:292_6": "sāṭṭhakathaṁ piṭakattayaṁ pakāsento tasmiṁ ciraṁ vasitvā tattheva parinibbāyi. Tato",
  "anya-e1101n4:292_7": "rājā sapariso tassa sarīranikkhepaṁ kāretvā dhātuyo gahetvā mahantaṁ cetiyaṁ kārāpesīti.",
  "anya-e1101n4:293": "32.",
  "anya-e1101n4:294": "Purātanānaṁ bhuvi puññakamminaṁ,",
  "anya-e1101n4:295": "Guṇānubhāvena mahenti evaṁ;",
  "anya-e1101n4:296": "Sadevakā naṁ manasīkarontā,",
  "anya-e1101n4:297": "Puññaṁ karothā yatane sadā darāti.",
  "anya-e1101n4:298": "Indaguttattherassa vatthuṁ catutthaṁ.",
  "anya-e1101n4:299": "35. Sākhamālapūjikāya vatthumhi ayamānupubbīkathā",
  "anya-e1101n4:300_0": "Amhākaṁ bhagavā dasapāramiyo pūretvā anukkamena tusitabhavane nibbatto devehi ārādhito",
  "anya-e1101n4:300_1": "sakkarājakule paṭisandhiṁ gahetvā mātukucchito nikkhanto anukkamena paramābhisambodhiṁ",
  "anya-e1101n4:300_2": "patvā tato paṭṭhāya pañcacattālīsasaṁvaccharāni ṭhatvā caturāsītidhammakkhandhasahassāni",
  "anya-e1101n4:300_3": "desetvā gaṇanapathamatīte satte bhavakantārato santāretvā sabbabuddhakiccāni niṭṭhāpetvā",
  "anya-e1101n4:300_4": "kusinārāyaṁ upavattane mallānaṁ sālavane yamakasālāna mantare uttarasīsakaṁ paññatte",
  "anya-e1101n4:300_5": "mañcake vesākhapuṇṇadivase dakkhiṇena passena sato sampajāno anuṭṭhānaseyyāya nipanno",
  "anya-e1101n4:300_6": "pacchimayāme bhikkhū ovaditvā balavapaccū-sa samaye mahāpathaviṁkampento anupādisesāya",
  "anya-e1101n4:300_7": "nibbāṇadhātuyā parinibbāyi, nibbute pana bhagavati lokanāthe ānandatthero mallarājūnaṁ",
  "anya-e1101n4:300_8": "etaṁ pavattiṁ ārocesi. Tato kosinārakā ca devabrahmādayo ca sannipatitvā naccagītavāditehi",
  "anya-e1101n4:300_9": "mālāgandhādīhi ca sakkarontā garukarontā mānentā pūjentā celavitānādayo karontā bhagavato",
  "anya-e1101n4:300_10": "sarīraṁ nagaramajjhe yattha makuṭabandhanaṁ nāma mallānaṁ cetiyaṁ, tattha netvā cakkavattissa",
  "anya-e1101n4:300_11": "sarīraṁ viya ahatena vatthena veṭhetvā tato vihatena kappāsena veṭhetvāti evaṁ pañcadussayugasatehi",
  "anya-e1101n4:300_12": "veṭhetvā āyasāya teladoṇiyā pakkhipitvā aññissāya āyasāya doṇiyā paṭikujjitvā sabbagandhānaṁ",
  "anya-e1101n4:300_13": "citakaṁ karitvā bhagavato sarīraṁ citakaṁ āropesuṁ. Atha mahākassapattherena bhagavato",
  "anya-e1101n4:300_14": "pāde sirasā vandite devatānubhāvena citako samantā ekappahāreneva pajjali. Bhagavato",
  "anya-e1101n4:300_15": "pana sarīre daḍḍhe sumanamakuḷasadisā dhātuyo avasissiṁsu. Tasmiṁ kira samaye kosalarañño",
  "anya-e1101n4:300_16": "janapade aññatarā gāmavāsikā itthī bhagavati parinibbute sādhukīḷhaṁ āgacchamānā",
  "anya-e1101n4:300_17": "antarāmagge attano sarīre uppannavātarogena upaddutā sādhukīḷhaṁ sampāpuṇituṁ asakkontī",
  "anya-e1101n4:300_18": "satthu āḷāhanaṁ gantvā bhagavato dhātusarīre tīṇi sākhapupphāni pūjetvā pasannamānasā",
  "anya-e1101n4:300_19": "pañcapatiṭṭhitena vanditvā gatā tāya eva rattiyā majjhimayāme kālaṁ katvā tāvatiṁsabhavane",
  "anya-e1101n4:300_20": "tiṁsayojanike kanakavimāne nibbatti. Tassā pubbakammapakāsanatthaṁ cakkamattāni sākhapupphāni",
  "anya-e1101n4:300_21": "tatta tattha olambanti. Teheva sabbaṁ vimānaṁ ekobhāsī ekobhāsi tato itisabbattha",
  "anya-e1101n4:300_22": "ahosi. Tato sugandhakaraṇḍakaṁ viya ca ahosi, sā pana attano sobhaggappattaṁ attabhāvañca",
  "anya-e1101n4:300_23": "vimānasampadañca parivārasampattiyo ca disvā vimhitamānasā pubbe katena pubbekissame.",
  "anya-e1101n4:300_24": "pubbekatename iticakatthaci kena me puññakammenā yaṁ laddhāti olokantī bhagavato",
  "anya-e1101n4:300_25": "dhātusarīrasmiṁ pūjitāni tīṇi sākhapupphāni disvā pasannamānasā mahācakkappamāṇaṁ",
  "anya-e1101n4:300_26": "sākhamālaṁ hatthena dhārentī dhātupūjanatthāya agamāsi. Tadā tattha sannipatitā manussā",
  "anya-e1101n4:300_27": "tassā rūpasampadañca hatte mahantaṁ sākhamālañca disvā vimhitamānasā amma tvaṁ kattha",
  "anya-e1101n4:300_28": "vāsikā. Kattha panimaṁ pupphaṁ paṭiladdhanti pucchiṁsu, taṁ sutvā devadhītā attanā",
  "anya-e1101n4:300_29": "bhagavato dhātusarīrassa pūjitasākhamālattayānubhāvena paṭiladdhasampattiyo ca dibbavimānañca",
  "anya-e1101n4:300_30": "pubbe matakalevaraṁ cāti sabbaṁ tesaṁ dassetvā dhammadesanāvasāne āha.",
  "anya-e1101n4:301": "1.",
  "anya-e1101n4:302": "Samāgatā bhavantā bho, passantu mama sampadaṁ;",
  "anya-e1101n4:303": "Katamappena kārena, sammāsambuddhadhātuyā.",
  "anya-e1101n4:304": "2.",
  "anya-e1101n4:305": "Sākhamālāni tīṇeva, hīyyohaṁ munidhātuyā;",
  "anya-e1101n4:306": "Pūjayitvāna santuṭṭhā, nivattā tāya rattiyā.",
  "anya-e1101n4:307": "3.",
  "anya-e1101n4:308": "Marantī kharavātena, tamahaṁ sucaritaṁ sariṁ;",
  "anya-e1101n4:309": "Tenāhaṁ puññakammena, tāvatiṁsūpagāahuṁ.",
  "anya-e1101n4:310": "4.",
  "anya-e1101n4:311": "Tattha me āsi pāsādo, tiṁsayojanamuggato;",
  "anya-e1101n4:312": "Kūṭāgāravarākiṇṇo, sākhamālāti sādhamālo itipikatthaci, vissuto.",
  "anya-e1101n4:313": "5.",
  "anya-e1101n4:314": "Yathā sabbasugandhehi, karaṇḍaṁ paribhāvitaṁ;",
  "anya-e1101n4:315": "Tathā dibbasugandhehi, gandhitaṁ bhavanaṁ mama.",
  "anya-e1101n4:316": "6.",
  "anya-e1101n4:317": "Cakkamattā sākhapupphā, tattha tatthūpalambare tatavatthupalabbare itipikatthaci;",
  "anya-e1101n4:318": "Dibbagandhā pavāyanti, madhubbabhanisevitā.",
  "anya-e1101n4:319": "7.",
  "anya-e1101n4:320": "Bhassanti ekapupphasmā, tumbamattā hi reṇavo;",
  "anya-e1101n4:321": "Tehi piñjaritā devā, kīḷanti ca lalantica.",
  "anya-e1101n4:322": "8.",
  "anya-e1101n4:323": "Pīḷandhitvāna mālādhayā, sudibbā bharaṇānica;",
  "anya-e1101n4:324": "Sahaccharā devaputtā, naccagītādibyāvaṭā.",
  "anya-e1101n4:325": "9.",
  "anya-e1101n4:326": "Passathemaṁ bhujaṅgā bho, sattā mohena pārutā;",
  "anya-e1101n4:327": "Hīyyo mataṁ paviddhaṁ me, pūtibhūtaṁ kalevaraṁ.",
  "anya-e1101n4:328": "10.",
  "anya-e1101n4:329": "Puḷavehi samākiṇṇaṁ, makkhikāgaṇakīḷitaṁ;",
  "anya-e1101n4:330": "Kākasoṇādisattāna, māhāraṁ kuṇapālayaṁ.",
  "anya-e1101n4:331": "11.",
  "anya-e1101n4:332": "Patthenti purisā pubbe, anekopāyanena taṁ;",
  "anya-e1101n4:333": "Daṭṭhumpidāni nicchanti, taṇhāyaññāṇatā aho.",
  "anya-e1101n4:334": "12.",
  "anya-e1101n4:335": "Lokapajjotakassāhaṁ, vimalassa yasassino;",
  "anya-e1101n4:336": "Dhātuṁ hīyyo mahiṁ sammā, ajja sagge patiṭṭhitā.",
  "anya-e1101n4:337": "13.",
  "anya-e1101n4:338": "Hitvāne tādisaṁ kāyaṁ, laddhaṁdāni mamedisaṁ;",
  "anya-e1101n4:339": "Dibbattabhāvaṁ sobhāhi, bhāsamāna mudikkhatha.",
  "anya-e1101n4:340": "14.",
  "anya-e1101n4:341": "Bhāsamānāya me vācaṁ, suṇothettha samāgatā;",
  "anya-e1101n4:342": "Natthevākatapuññassa, aṇumattaṁ bhave sukhaṁ.",
  "anya-e1101n4:343": "15.",
  "anya-e1101n4:344": "Bindumattampi yo puñña, bījaṁ ropeti sāsane;",
  "anya-e1101n4:345": "Na hā natthaphalaṁ nahapanantaphalaṁ itipikatthaci hoti, yāva nibbāṇapattiyāti.",
  "anya-e1101n4:346_0": "Evaṁ sā devatā attanā paṭiladdhadibbavibhavaṁ dassetvā janakāyaṁ ovaditvā dibbasākhapupphehi",
  "anya-e1101n4:346_1": "jinadhātuṁ pūjetvā manussānaṁ passantānaṁyeva saddhiṁ vimānena devalokameva agamāsi.",
  "anya-e1101n4:346_2": "Taṁ disvā mahājano dānādīni puññāni katvā devalokaṁ pūresīti.",
  "anya-e1101n4:347": "16.",
  "anya-e1101n4:348": "Evañhi sā pupphamattena dhātuṁ,",
  "anya-e1101n4:349": "Pūjetva devesu alattha bhūtiṁ;",
  "anya-e1101n4:350": "Tumhepi bhonto tidivesu sātaṁ,",
  "anya-e1101n4:351": "Kāmattha ce kattha puññāni sādhuṁti.",
  "anya-e1101n4:352": "Sākhamālapūjikāya vatthuṁ pañcamaṁ.",
  "anya-e1101n4:353": "36. Moriyabrahmaṇassa vatthumhi ayamānupubbīkathā",
  "anya-e1101n4:354_0": "Amhākaṁ bhagavati parinibbute magadharaṭṭhe macalaṁ nāma mahāgāmaṁ ahosi. Tattha",
  "anya-e1101n4:354_1": "moriyonāma brāhmaṇo paṭivasati saddho pasanno, tassa senānāme kā bhariyā atthi. Sāpi",
  "anya-e1101n4:354_2": "saddhā pasannā ratanattayesu. Te ubhopi samaggā sammodamānā bhikkhusaṅghaṁ nimantetvā",
  "anya-e1101n4:354_3": "niccaṁ dānaṁ pavattentā cīvarādicatupaccayehi upaṭṭhahantā sīlaṁ rakkhantā uposathakammaṁ",
  "anya-e1101n4:354_4": "karontā divasaṁ vītināmenti. Athassa gehe vibhavaṁ yebhuyyena dānādīsu parikkhayamagamāsi.",
  "anya-e1101n4:354_5": "Tato brāhmaṇī sāmi no gehe dhanaṁ parikkhīṇaṁ. Kathaṁ dānaṁ pavatteyyāmāti brāhmaṇassa",
  "anya-e1101n4:354_6": "ārocesi, tato brāhmaṇo mā bhadde cintesi. Yenakenaci upāyena dānaṁ patiṭṭhapessāmāti",
  "anya-e1101n4:354_7": "vatvā tasmiṁyeva attano saussāhataṁ pakāsonto āha.",
  "anya-e1101n4:355": "1.",
  "anya-e1101n4:356": "Jānamāno hi lokasmiṁ, dānassedaṁ phalaṁ iti;",
  "anya-e1101n4:357": "Na dajjā ko susīlesu, appampi divasampati.",
  "anya-e1101n4:358": "2.",
  "anya-e1101n4:359": "Saggalokanidānāni, dānāni matimā idha;",
  "anya-e1101n4:360": "Kohināma naro loke, na dadeyya hite ratoti.",
  "anya-e1101n4:361_0": "Evañca pana vatvā bhadde vanaṁ pavisitvā anekavidhāni paṇṇāni ca phalāni ca pacchipūraṁ",
  "anya-e1101n4:361_1": "āharitvā vikkiṇitvāpi dānaṁ na upacchindissāmāti vatvā tato paṭṭhāya vanaṁ gantvā",
  "anya-e1101n4:361_2": "paṇṇāni ca phalāni ca āharitvā vikkiṇitvā dānaṁ dento paṭivasati. Athekadivasaṁ brāhmaṇo",
  "anya-e1101n4:361_3": "vanaṁ paviṭṭho paṇṇehi ca phalehi ca pacchiṁ pūretvā sīsenā dāya gehaṁ āgacchanto",
  "anya-e1101n4:361_4": "pupphaphalapallavehi vinataṁ nekatarugaṇanicitaṁ sammattānekacātakacatuppadanisevitaṁ",
  "anya-e1101n4:361_5": "vippakiṇṇānantapupphapattakiñjakkhacchannavāḷukātalaṁ sandamānasītalā malajalappavāhaṁ",
  "anya-e1101n4:361_6": "akaddamāninnasupatittehi sundaraṁ kandaraṁ disvā pacchiṁ tīre ṭhapetvā otiṇṇo nahāyati,",
  "anya-e1101n4:361_7": "tasmiṁ khaṇe tattha ekasmiṁ rukkhe adhivattho devaputto taṁ tattha nahāyantaṁ disvā",
  "anya-e1101n4:361_8": "kinnu kho esa kalyāṇajjhāsayo vā udāhu pāpajjhāsayo sattoti dibbacakkhunā upadhāranto",
  "anya-e1101n4:361_9": "acchariyapuriso eso duggatopi hutvā attano dānappaveṇiyā upacchijjanabhayena vanaṁ",
  "anya-e1101n4:361_10": "gantvā paṇṇāni ca phalāni ca āharitvā dukkhena kasirena jīvikaṁ kappento dānadhammaṁ",
  "anya-e1101n4:361_11": "na upacchindatīti cintetvā tassa guṇādayo paṭicca pacchiyaṁ ṭhapitapaṇṇāni ca phalāni",
  "anya-e1101n4:361_12": "ca sabbāni suvaṇṇāni hontūti adhiṭṭhāsi. Athassānubhāvena sabbaṁ suvaṇṇaṁ ahobhi,",
  "anya-e1101n4:361_13": "atha so suvaṇṇapuṇṇapacchiyaṁ upari suvaṇṇarāsimatthake sabbakāmadadaṁ mahantaṁ maṇiratanaṁ",
  "anya-e1101n4:361_14": "ṭhapetvā antarahito paṭikkamma aṭṭhāsi, tato brāhmaṇo nahātvā uttiṇṇo pacchiyaṁ sampuṇṇasuvaṇṇavaṇṇaraṁsinā",
  "anya-e1101n4:361_15": "sambhinnavijjotamānamaṇiratanaṁ disvā kimetaṁti āsaṅkitaparisaṅkito pacchisamīpaṁ",
  "anya-e1101n4:361_16": "gantvā hatthaṁ pasāretuṁ avisahanto aṭṭhāsi. Taṁ disvā devaputto dissamānasarīrena",
  "anya-e1101n4:361_17": "ṭhatvā mā tvaṁ bhāyi brāhmaṇa. Mayā etāni nimmitāni, gahetvā gacchāhīti āha, atha",
  "anya-e1101n4:361_18": "brāhmaṇo devaputtassa kathaṁ sutvā ayaṁ devaputto imaṁ mayā nimmitaṁ, gahetvā gacchāti",
  "anya-e1101n4:361_19": "vadati. Kinnu kho so attano ānubhāvena deti, udāhu mayā katapuññenāti pucchissāmi",
  "anya-e1101n4:361_20": "taṁti pañjalikova devaputtaṁ pucchanto āha.",
  "anya-e1101n4:362": "3.",
  "anya-e1101n4:363": "Pucchāmi pañjalī dāni, devaputta mahiddhika;",
  "anya-e1101n4:364": "Dadāsi me suvaṇṇañca, kāmadaṁ maṇimuttamaṁ.",
  "anya-e1101n4:365": "4.",
  "anya-e1101n4:366": "Nāpi ko no tuvaṁ ñāti,",
  "anya-e1101n4:367": "Na mitto nopakārako;",
  "anya-e1101n4:368": "Kiṁ tvaṁ atthavasaṁ disvā,",
  "anya-e1101n4:369": "Mama dajjāsimaṁ dhanaṁ.",
  "anya-e1101n4:370": "5.",
  "anya-e1101n4:371": "Kena tapena sīlena, kenācāraguṇena ca;",
  "anya-e1101n4:372": "Yena dajjāsi me deva, kiṁ me sucaritaṁ citaṁ.",
  "anya-e1101n4:373": "6.",
  "anya-e1101n4:374": "Kinnu purātanaṁ kammaṁ, kena kammena dassasi;",
  "anya-e1101n4:375": "Athavā taviddhiyā desi, taṁ me akkhāhi pucchitoti.",
  "anya-e1101n4:376_0": "Tato devaputto na kho panāhaṁ brāhmaṇa devoti paresaṁ kiñci dātuṁ sakkomi, tayā pubbe",
  "anya-e1101n4:376_1": "katasucaritānubhāvena nibbattatīti vatvā dibbacakkhunā tassa pubbakammaṁ disvā tassa pakāsento āha.",
  "anya-e1101n4:377": "7.",
  "anya-e1101n4:378": "Kassape lokapajjote, sambuddhe parinibbute;",
  "anya-e1101n4:379": "Sabbattha patthaṭaṁ āsi, tassa buddhassa sāsanaṁ.",
  "anya-e1101n4:380": "8.",
  "anya-e1101n4:381": "Tadā paccantime gāme, tvamāsi kuladārako;",
  "anya-e1101n4:382": "Saddho āsi pasanno ca, dāyako kusale rato.",
  "anya-e1101n4:383": "9.",
  "anya-e1101n4:384": "Tadā pabbajito eko, gacchanto antarāpathe;",
  "anya-e1101n4:385": "Corehi anubaddhosi, acchinnapattacīvaro.",
  "anya-e1101n4:386": "10.",
  "anya-e1101n4:387": "Sākhābhaṅgaṁ nivāsetvā, pārupitvā tatheva taṁ;",
  "anya-e1101n4:388": "Antogāmaṁ paviṭṭhosi, esamāno pilotike.",
  "anya-e1101n4:389": "11.",
  "anya-e1101n4:390": "Tato tvaṁ caramānaṁ taṁ, disvā kampitamānaso;",
  "anya-e1101n4:391": "Vatthayugaṁ adāsi tvaṁ, saddahaṁ dānato phalaṁ.",
  "anya-e1101n4:392": "12.",
  "anya-e1101n4:393": "Patthodanena taṁ bhikkhuṁ, parivisitvā yathābalaṁ;",
  "anya-e1101n4:394": "Pesesi abhivādetvā, saddhāya suddhamānaso.",
  "anya-e1101n4:395": "13.",
  "anya-e1101n4:396": "Imaṁ tvaṁ akarī puññaṁ, tuyhetaṁ caritaṁ imaṁ;",
  "anya-e1101n4:397": "Tassa te puññakammassa, amukhyaphala mīdisaṁti.",
  "anya-e1101n4:398_0": "Evañca pana vatvā idaṁ te brāhmaṇa dhanaṁ rājādīhi mayā anāharaṇīyaṁ kataṁ, tvaṁ",
  "anya-e1101n4:398_1": "aparisaṅkanto gahetvā yathādhippāyaṁ karohi, imaṁ kho pana maṇiratanaṁ icchiticchitaṁ",
  "anya-e1101n4:398_2": "pasavati, tenāpi ānubhāvena tava dānaṁ anupacchindanto puttadārādayo posehīti anusāsi,",
  "anya-e1101n4:398_3": "taṁ sutvā brāhmaṇo tena vuttaniyāmeneva bhikkhusaṅghassa mahādānaṁ dadanto sīlaṁ",
  "anya-e1101n4:398_4": "rakkhanto ciraṁ vasitvā aparabhāge tato cuto devaloke nibbattīti.",
  "anya-e1101n4:399": "14.",
  "anya-e1101n4:400": "Evaṁ nihīnāpī dhanena santo,",
  "anya-e1101n4:401": "Dānanvayaṁ neva pariccajanti;",
  "anya-e1101n4:402": "Tasmā hi bhonto sati deyyadhamme,",
  "anya-e1101n4:403": "Mā kattha dānesu pamādabhāvaṁti.",
  "anya-e1101n4:404": "Moriyabrāhmaṇassa vatthuṁ chaṭṭhamaṁ.",
  "anya-e1101n4:405": "37. Puttavatthumhi ayamānupubbīkathā",
  "anya-e1101n4:406_0": "Ekasmiṁ kira samaye laṅkādīpavāsino saṭṭhimattā bhikkhū jayamahābodhiṁ vanditukāmā",
  "anya-e1101n4:406_1": "ekato mantetvā mahātitthena nāvaṁ āruyha jambudīpaṁ patvā tāmalittipaṭṭhene tamalittapaṭṭane",
  "anya-e1101n4:406_2": "itikatthaci otaritvā anukkamena pāṭaliputtanagaraṁ pāpuṇiṁsu. Atha tasmiṁ nagare",
  "anya-e1101n4:406_3": "piṇḍāya carante te bhikkhū eko duggatamanusso disvā cirena cirenāhaṁdiṭṭhā itisabbattha",
  "anya-e1101n4:406_4": "mayā diṭṭhā buddhaputtāti somanasso bhariyaṁ pakkositvā bhadde imesaṁ ayyānaṁ dānaṁ",
  "anya-e1101n4:406_5": "dātukāmomhi, pubbe no akatapuññattā idāni duggatā jātā, imesu puññakkhettesu bījaṁ",
  "anya-e1101n4:406_6": "no ce ropessāma, punapi evameva bhavissāmāti vatvā kiṁ me gehe deyyadhammaṁ atthīti",
  "anya-e1101n4:406_7": "pucchi. Sā taṁ sutvā ghare no sāmi ayyānaṁ kiñci dātabbaṁ na passāmi. Api ca mama",
  "anya-e1101n4:406_8": "puttaṁ māretvā dānaṁ dātuṁ sakkāti. So tassā kathaṁ sutvā bhadde puttaṁ māretvā kiṁ",
  "anya-e1101n4:406_9": "dānaṁ demāti āha. Tāya taṁ sutvā sāmi kiṁ na jānāsi, putte no mate sandiṭṭhasambhattā",
  "anya-e1101n4:406_10": "ñātimittasuhajjā ca amhākaṁ santikaṁ āgacchāntā kiñci paṇṇākāraṁ gahetvā āgacchanti.",
  "anya-e1101n4:406_11": "Mayaṁ tena paṇṇākārena dānaṁ dassāmāti vutte upāsako sādhu tathā karohīti mātuyā",
  "anya-e1101n4:406_12": "eva bhāramakāsi, sā puttaṁ māretuṁ avisahantī āha. Tathā hi.",
  "anya-e1101n4:407": "1.",
  "anya-e1101n4:408": "Kicchā laddhaṁ piyaṁ puttaṁ, ammammāti piyaṁ vadaṁ;",
  "anya-e1101n4:409": "Sunīlanettaṁ subhamuṁ, ko pakkamitumicchati.",
  "anya-e1101n4:410": "2.",
  "anya-e1101n4:411": "Mātarā māriyantopi, mātarameva rodati;",
  "anya-e1101n4:412": "Māretuṁ taṁ na sakkomi, hadayaṁ me pavedhatīti.",
  "anya-e1101n4:413": "Evañca pana vatvā ahaṁ sāmi na sakkomi puttaṁ māretuṁ. Tvaṁ mārehīti puttaṁ pitusantikaṁ pesesi. Atha sopi taṁ māretu masakkonto evamāha. Vuttañhi.",
  "anya-e1101n4:414": "3.",
  "anya-e1101n4:415": "Tāyanti pituno dukkhaṁ, puttā puttāti kittitā;",
  "anya-e1101n4:416": "Pitu dukkhaṁ sukhaṁ puttā, dāyādā honti sabbadā.",
  "anya-e1101n4:417": "4.",
  "anya-e1101n4:418": "Tasmā me sadisaṁ puttaṁ, pillakaṁ mañjubhāsanaṁ;",
  "anya-e1101n4:419": "Na sakkomi ahaṁ bhadde, jīvitā taṁ viyojituṁ.",
  "anya-e1101n4:420": "5.",
  "anya-e1101n4:421": "Ayasañca akittiñca, pappoti puttaghātako;",
  "anya-e1101n4:422": "Pāṇātipātakammampi, kāmaṁ so phusate naroti.",
  "anya-e1101n4:423_0": "Evañca pana vatvā so tvameva tava puttaṁ mārehīti pesesi, evaṁ tena vutte putthassa",
  "anya-e1101n4:423_1": "mārapāṇūpāyaṁ pariyesantā evamāhaṁsu, amhe panimaṁ māretuṁ na sakkomi, amhākaṁ pacchāgehe",
  "anya-e1101n4:423_2": "mahanto vammiko atthi, tasmiṁ eko nāgarājā paṭivasati. Kumāraṁ tattha pesessāma,",
  "anya-e1101n4:423_3": "so taṁ ḍasitvā māressatīti. Iccete eso kho upāyo evāti cintetvā kumāraṁ pakkositvā",
  "anya-e1101n4:423_4": "añcanā valivalayādīhi maṇḍetvā tassa hatthe geṇḍuṁ teṇḍuṁ itisabbattha ṭhapetvā tāta",
  "anya-e1101n4:423_5": "pacchāgehe vammikasamīpaṁ gantvā kīḷāti pesesuṁ. Tato dārako gantvā geṇḍukena kīḷanto",
  "anya-e1101n4:423_6": "vammikabile geṇḍukaṁ pātesi. Atha so geṇḍukaṁ gaṇhissāmīti vammikasusire hatthaṁ",
  "anya-e1101n4:423_7": "pavesesi. Tato sappo kujjhitvā susūtisaddaṁ karonto mahantaṁ phaṇaṁ katvā bilato",
  "anya-e1101n4:423_8": "sīsaṁ ukkhipitvā olokento aṭṭhāsi kumārassa hatthato parigalitapāsaṁviya. Athassa",
  "anya-e1101n4:423_9": "kumāro kiñci ajānanto sappassa gīvaṁ daḷhaṁ gaṇhi. Athassa mātāpitunnaṁ saddhābalena",
  "anya-e1101n4:423_10": "nāgarājā kumārassa karatale aṭṭhaṁsaṁ icchādāyakaṁ kaṇṭhamaṇiratanaṁ pātesi. Kumārassa",
  "anya-e1101n4:423_11": "mātāpitaro dvāraṁ nissāya ṭhitā tassa kiriyaṁ olokento taṁ maṇiratanaṁ disvā sīghaṁ",
  "anya-e1101n4:423_12": "gantvā puttaṁ ukkhipitvā hatthato maṇiratanaṁ gaṇhiṁsu. Tato te taṁ maṇiratanaṁ parisuddhāsane",
  "anya-e1101n4:423_13": "ṭhapetvā upacāraṁ katvā amhākaṁ idañcidañca dethāti abbhukkiriṁsu. Atha te maṇiratanānubhāvena",
  "anya-e1101n4:423_14": "gehadvāre mahantaṁ maṇḍapaṁ kāretvā vitānādinā maṇḍapaṁ alaṅkaritvā bhikkhūnaṁ āsanāni",
  "anya-e1101n4:423_15": "paññāpetvā te saṭṭhimatte bhikkhū nisīdāpetvā mahādānaṁ adaṁsu. Tato nagaravāsino",
  "anya-e1101n4:423_16": "maṇiratanānubhāvaṁ sutvā sannipatiṁsu. Atha te tesaṁ majjhe attano saddhābalena maṇiratanassa",
  "anya-e1101n4:423_17": "lābhaṁ pakāsetvā imañhi dānatthāyeva pariccajjāmāti ekasmiṁ ṭhāne patiṭṭhāpetvā tenānubhāvena",
  "anya-e1101n4:423_18": "yāvajīvaṁ dānaṁ dadantā sīlaṁ rakkhantā āyupariyosāne devaloke nibbattiṁsūti.",
  "anya-e1101n4:424": "6.",
  "anya-e1101n4:425": "Chetvāna pemaṁ api atrajesu,",
  "anya-e1101n4:426": "Dadanti dānaṁ idha mānusevaṁ;",
  "anya-e1101n4:427": "Na dadāti ko nāma naro samiddho,",
  "anya-e1101n4:428": "Dānañhi dānassa phalaṁ sarantoti.",
  "anya-e1101n4:429": "Puttavatthuṁ sattamaṁ.",
  "anya-e1101n4:430": "38. Tebhātikamadhuvāṇijakānaṁ vatthumhi ayamānupubbīkathā",
  "anya-e1101n4:431_0": "Atīte kira bārāṇasiyaṁ te bhātikā ekato hutvā madhuṁ vikkiṇantā puttadāre posenti.",
  "anya-e1101n4:431_1": "Tato tesu eko paccantaṁ gantvā malayavāsīnaṁ malavāsīnaṁ itipikatthaci hatthato madhuṁ",
  "anya-e1101n4:431_2": "kiṇitvā vakkiṇitvā itisabbattha gaṇhāti, eko gahitagahitamadhuṁ nagaraṁ āharati.",
  "anya-e1101n4:431_3": "Eko tena āhaṭāhaṭamadhūni bārāṇasiyaṁ nisīditvā vikkiṇāti. Tasmiṁ samaye gandhamādanapabbate",
  "anya-e1101n4:431_4": "eko paccekabuddho vaṇarogenā turo ahosi. Athaññataro paccekabuddho tassa madhunā",
  "anya-e1101n4:431_5": "phāsu bhavissatīti ñatvā gandhamādanapabbateyeva ṭhito cīvaraṁ pārupitvā ākāsenā",
  "anya-e1101n4:431_6": "gantvā nagaradvāre otaritvā kattha madhuṁ labhāmīti labbhati itisabbattha olokento",
  "anya-e1101n4:431_7": "aṭṭhāsī, tadā tasmiṁparakule bhatiṁ katvā jīvamānā ekā ceṭikā ghaṭamādāya udakatthaṁ",
  "anya-e1101n4:431_8": "titthaṁ gacchantī maggā okkamma ghaṭaṁ ṭhapetvā vanditvā ekamantaṁ aṭṭhāsi, tadā",
  "anya-e1101n4:431_9": "paccekabuddho bhaginī ettha bhikkhāya carantānaṁ katarasmiṁ ṭhāne madhu labbhatīti",
  "anya-e1101n4:431_10": "pucchi. Sā tassa kathaṁ sutvā madhuāpaṇassa paññāyanaṭṭhāne ṭhatvā hatthaṁ pasāretvā",
  "anya-e1101n4:431_11": "esa bhante madhuāpaṇoti dassetvā yajjāyaṁ paccekabuddho āpaṇato madhuṁ na labhati.",
  "anya-e1101n4:431_12": "Mama nivatthavatthakaṁ datvāpi madhuṁ dassāmīti cintetvā olokentī tattheva aṭṭhāsi,",
  "anya-e1101n4:431_13": "atha paccekabuddho anupubbena vicaranto caranto itipikatthaci madhuāpaṇaṁ sampāpuṇi,",
  "anya-e1101n4:431_14": "tato kuṭimbiko kuṭimba ko itipikatthaci taṁ disvā hatthato pattaṁ gahetvā ādhārake",
  "anya-e1101n4:431_15": "ṭhapetvā madhughaṭaṁ ādāya pattassa upanāmento sahasā nikkujji. Tato madhu pattaṁ",
  "anya-e1101n4:431_16": "pūretvā uttaranto puna bhūmiyaṁ pagghari. Taṁ disvā somanasso vāṇijo evaṁ patthanamakāsi.",
  "anya-e1101n4:432": "Vuttañhi mahāvaṁse.",
  "anya-e1101n4:433": "1.",
  "anya-e1101n4:434": "Tattha pattassa buddhassa, vāṇijo so pasādavā;",
  "anya-e1101n4:435": "Vissandayanto mukhato, pattapūraṁ madhuṁ adā.",
  "anya-e1101n4:436": "2.",
  "anya-e1101n4:437": "Puṇṇañca uppatītañca, patitañca mahītale;",
  "anya-e1101n4:438": "Disvā madhuṁ pasanno so, evaṁ paṇidahī tadā.",
  "anya-e1101n4:439": "3.",
  "anya-e1101n4:440": "Jambudīpe ekarajjaṁ, dānenānena hotu me;",
  "anya-e1101n4:441": "Ākāse yojane āṇā, bhūmiyaṁ yojanepiti.",
  "anya-e1101n4:442": "Evañca pana vatvā pattaṁ adāsi, paccekabuddho pattaṁ paṭiggahetvā tattheva ṭhito.",
  "anya-e1101n4:443": "4.",
  "anya-e1101n4:444": "Icchitaṁ patthitaṁ tuyhaṁ, khippameva samijjhatu;",
  "anya-e1101n4:445": "Pūrentu citthasaṁkappā, cando paṇṇaraso yathā.",
  "anya-e1101n4:446": "5.",
  "anya-e1101n4:447": "Icchitaṁ patthitaṁ tuyhaṁ, sabbameva samijjhatu;",
  "anya-e1101n4:448": "Pūrentu cittasaṁkappā, maṇijotiraso yathāti.",
  "anya-e1101n4:449_0": "Vatvā maṅgalaṁ vaḍḍhetvā agamāsi. Athantarāmagge ṭhitā ghaṭaceṭikā paccekabuddhābhimukhaṁ",
  "anya-e1101n4:449_1": "gantvā madhuṁ labhittha bhanteti pucchi. Tena laddhaṁ bhaginīti vutte kiṁ vatvā so",
  "anya-e1101n4:449_2": "adāsīti pucchi. Paccekabuddho sabbaṁ kathesi. Sā taṁ sutvā thokaṁ bhante idheva hotha",
  "anya-e1101n4:449_3": "dāsiyā anuggahatthāyāti sīghaṁ gehaṁ gantvā nivatthapiḷotikā attano sāṭakaṁ dhovitvā",
  "anya-e1101n4:449_4": "āharitvā cumbaṭakaṁ katvā paccekabuddhassa adāsi, yadā so bhante madhudāyako sakalajambudīpe",
  "anya-e1101n4:449_5": "ekarajjaṁ kāreti. Tadāhaṁ tassa aggamahesī bhaveyyaṁti vatvā patthanaṁ karontīevamāha.",
  "anya-e1101n4:450": "6.",
  "anya-e1101n4:451": "Yadā te madhudo bhante, bhūbhujo hoti bhūtale;",
  "anya-e1101n4:452": "Tassa hessaṁ tadā bhante, piyā aggamahesikā.",
  "anya-e1101n4:453": "7.",
  "anya-e1101n4:454": "Surūpāca suvāṇīca, suyasā subbatā subhā;",
  "anya-e1101n4:455": "Assaṁ tassa piyācātha, manāpā icchadā icchidā itipikatthaci sadāti.",
  "anya-e1101n4:456_0": "Tassāpi tadā paccekabuddho tatheva hotūti maṅgalaṁ vatvā ākāsena gandhamādanameva",
  "anya-e1101n4:456_1": "agamāsi, athāparabhāge te tayopi ekato hutvā madhulokanaṁ karontā taṁ madhughaṭaṁ",
  "anya-e1101n4:456_2": "kuhiṁti pucchiṁsu, so tenattanā katakammaṁ vatvā sace tumhe tasmiṁ pattiṁ anumodeyyātha,",
  "anya-e1101n4:456_3": "taṁ sādhu. No ce. Madhuagghanakaṁ mama hatthato gaṇhathāti vatvā tehi tato na no",
  "anya-e1101n4:456_4": "attho nanohattho itisabbattha madhunā, kīdisassetaṁ adāsīti vutte taṁ sutvā itaro",
  "anya-e1101n4:456_5": "paccekabuddhā nāme te gandhamādane vasanti kāsāvaṁ pārupitvā kule kule bhikkhaṁ caranti,",
  "anya-e1101n4:456_6": "santo ete sīlavantāti kathesi, atha tesu jeṭṭho brāhmaṇacaṇḍālakāpi kāsāvaṁ paridahitvā",
  "anya-e1101n4:456_7": "caranti. Nūnāyaṁ caṇḍālakoti maññāmīti āha, majjhimo kujjhitvā tava paccekabuddhaṁ",
  "anya-e1101n4:456_8": "parasamudde khipāhīti avoca, atha tesaṁ kathaṁ sutvā madhudāyako mā bho tumhe ariyānaṁ",
  "anya-e1101n4:456_9": "mahesakkhānaṁ mahānubhāvānaṁ paccekabuddhānaṁ pharusaṁ kathetha. Nirayadukkhā na",
  "anya-e1101n4:456_10": "bhāyathātiādinā anekā kārena nivāretvā tesaṁ guṇaṁ pakāsesi, taṁ sutvā te ubhopi",
  "anya-e1101n4:456_11": "sādhūti pasannācittā anumodiṁsu, aparabhāge te kālaṁ katvā devamanussesu saṁsarantā",
  "anya-e1101n4:456_12": "tattha tattha mahāsampattiyo anubhavitvā amhākaṁ satthu parinibbāṇato dvinnaṁ vassasatānaṁ",
  "anya-e1101n4:456_13": "accayena attano attano sampattaṭṭhāne nibbattiṁsu. Tena vuttaṁ.",
  "anya-e1101n4:457": "8.",
  "anya-e1101n4:458": "Asoko madhudo sandhi, mittādevī tu ceṭikā;",
  "anya-e1101n4:459": "Caṇḍālavādī nigrodho, tisso so pāravādikoti.",
  "anya-e1101n4:460_0": "Tesu caṇḍālavādī jeṭṭhavāṇijo bindusārarañño jeṭṭhaputtassa sumanarājakumārassa putto",
  "anya-e1101n4:460_1": "hutvā nibbatti. Tassāyamānupubbīkathā. Bindusārarañño kira dubbalakāleyeva asokakumāro",
  "anya-e1101n4:460_2": "attanā laddhaṁ ujjeniyā rajjaṁ pahāya āgantvā sabbanagaraṁ attano hatthagataṁ katvā",
  "anya-e1101n4:460_3": "sumanarājakumāraṁ aggahesi. Taṁ divasameva sumanassa rājakumārassa sumanā nāma devī",
  "anya-e1101n4:460_4": "paripuṇṇagabbhā ahosi. Sā aññātakavesena nikkhamitvā avidūre aññataraṁ caṇḍālagāmaṁ",
  "anya-e1101n4:460_5": "sandhāya gacchantī jeṭṭhakacaṇḍālassa gehato avidūre nigrodho atthi, tasmiṁ rukkhe",
  "anya-e1101n4:460_6": "adhivatthāya devatāya ito ehi sumaneti vadantiyā saddaṁ sutvā tassā samīpaṁ gatā,",
  "anya-e1101n4:460_7": "devatā attano ānubhāvena ekaṁ sālaṁ nimmiṇitvā ettha vasāhīti pādāsi. Sā taṁ sālaṁ",
  "anya-e1101n4:460_8": "pāvisi, gatadivaseyeva sā puttaṁ vijāyi. Sā tassa nigrodhadevatāya pariggahitattā",
  "anya-e1101n4:460_9": "nigrodhotveva nāmaṁ akāsi. Jeṭṭhakacaṇḍālo diṭṭhadivasatoppabhuti taṁ attano sāmidhītaraṁ",
  "anya-e1101n4:460_10": "viya maññamāno nibaddhavattaṁ paṭṭhapesi. Rājadhītā tattha sattavassāni vasi, nigrodhakumāropi",
  "anya-e1101n4:460_11": "sattavassiko jāto, tadā mahāvaruṇatthero nāma eko arahā dārakassa hetusampadaṁ disvā",
  "anya-e1101n4:460_12": "viharamāno sattavassiko dāni dārako. Kālo naṁ pabbājetuṁti cintetvā rājadhītāya ārocāpetvā",
  "anya-e1101n4:460_13": "nigrodhakumāraṁ pabbājesi, kumāro khuraggeyeva arahattaṁ pāpuṇi. Tena vuttaṁ mahāvaṁse.",
  "anya-e1101n4:461": "9.",
  "anya-e1101n4:462": "Taṁ mahāvaruṇo thero, tadā disvā kumārakaṁ;",
  "anya-e1101n4:463": "Upanissayasampannaṁ, arahā pucchi mātaraṁ;",
  "anya-e1101n4:464": "Pabbājesi khuragge so, arahattamapāpuṇīti.",
  "anya-e1101n4:465_0": "So kira ekadivasaṁ pātova sarīraṁ paṭijaggitvā ācariyupajjhāyavattaṁ katvā pattacīvara",
  "anya-e1101n4:465_1": "mādāya mātuupāsikāya gehadvāraṁ gacchāmīti nikkhami. Mātunivāsaṭṭhānañcassa dakkhiṇadvārena",
  "anya-e1101n4:465_2": "nagaraṁ pavisitvā nagaramajjhena gantvā pācīnadvārena nikkhamitvā gantabbaṁ hoti.",
  "anya-e1101n4:465_3": "Tena ca samayena asoko dhammarājā pācīnadisābhimukho sīhapañjare caṅkamati. Taṁ khaṇaṁyeva",
  "anya-e1101n4:465_4": "nigrodho rājaṅgaṇaṁ sampāpuṇi santindriyo santamānaso yugamattaṁ pekkhamāno, tena",
  "anya-e1101n4:465_5": "vuttaṁ ekadivasaṁ sīhapañjare ṭhito addasa nigrodhaṁ sāmaṇeraṁ rājaṅgaṇena gacchantaṁ",
  "anya-e1101n4:465_6": "dantaṁ guttaṁ santindriyaṁ iriyāpathasampannanti. Disvā panassa etadahosi. Ayaṁ jano",
  "anya-e1101n4:465_7": "sabbopi vikkhittacitto bhantamigapaṭibhāgo. Ayaṁ pana daharako avikkhitto ativiyassa",
  "anya-e1101n4:465_8": "ālokitavilokitaṁ sammiñjanapasāraṇañca sobhati. Addhā etassabbhantare lokuttaradhammo",
  "anya-e1101n4:465_9": "bhavissatīti rañño saha dassaneneva sāmaṇere cittaṁ pasīdi, pemaṁ saṇṭhahi, kasmā.",
  "anya-e1101n4:465_10": "Pubbe kira puññakaraṇakāle rañño jeṭṭhakabhātā vāṇijakoyaṁ.",
  "anya-e1101n4:466": "10.",
  "anya-e1101n4:467": "Pubbeva pubbena itikatthaci sannivāsena, paccuppannahitena vā;",
  "anya-e1101n4:468": "Evaṁ taṁ jāyate pemaṁ, uppalaṁva yathodaketi.",
  "anya-e1101n4:469_0": "Atha rājā sañjātapemo sabahumāno sāmaṇeraṁ pakkosathāti amacce pesesi, te aticirāyantīti",
  "anya-e1101n4:469_1": "puna dve tayo pesesi turitaṁ āgacchatūti. Sāmaṇero attano pakatiyā eva agamāsi. Rājā",
  "anya-e1101n4:469_2": "patirūpāsanaṁ ñatvā nisīdathāti āha. So itocito ca viloketvā natthi dāni añño bhikkhūti",
  "anya-e1101n4:469_3": "samussitasetacchattaṁ rājapallaṅkaṁ upasaṅkamitvā pattaṁ gaṇhanatthāya rañño ākāraṁ",
  "anya-e1101n4:469_4": "dassesi. Rājā taṁ pallaṅkasamīpaṁ gacchantaṁ eva disvā cintesi ajjeva dāni ayaṁ sāmaṇero",
  "anya-e1101n4:469_5": "imassa gehassa sāmiko bhavissatīti, sāmaṇero rañño hatthe pattaṁ datvā pallaṅkaṁ",
  "anya-e1101n4:469_6": "abhiruhitvā nisīdi. Rājā attano atthāya sampāditaṁ sabbaṁ yāgukhajjakabhattavikatiṁ",
  "anya-e1101n4:469_7": "upanāmesi. Sāmaṇero attano yāpanamattameva sampaṭicchi. Bhattakiccāvasāne rājā āha",
  "anya-e1101n4:469_8": "satthārā tumhākaṁ dinnaovādaṁ jānāthāti. Jānāmi mahārāja ekadesenāti. Tāta mayhampī",
  "anya-e1101n4:469_9": "naṁ kathehīti. Sādhu mahārājāti rañño anurūpaṁ dhammapaeda appamādavaggaṁ anumodanatthāya",
  "anya-e1101n4:469_10": "abhāsi. Rājā pana appamādo amatapadaṁ, pamādo maccuno padaṁti sutvāva aññātaṁ tāta,",
  "anya-e1101n4:469_11": "pariyosāpehīti āha. Sāmaṇero anumodanā vasāne dvattiṁsadhuvabhattāni dvittiṁsadhurabhattāni",
  "anya-e1101n4:469_12": "itisabbattha labhitvā puna divase dvattiṁsabhikkhū gahetvā rājantopuraṁ pavisitvā",
  "anya-e1101n4:469_13": "bhattakicca makāsi. Rājā aññepi dvattiṁsabhikkhū tumhehi saddhiṁsve bhikkhaṁ gaṇhantūti",
  "anya-e1101n4:469_14": "eteneva upāyena divase divase vaḍḍhāpento saṭṭhisahassānaṁ brāhmaṇaparibbājakānaṁ",
  "anya-e1101n4:469_15": "bhattaṁ upacchinditvā antonivesane saṭṭhisahassānaṁ bhikkhūnaṁ niccabhattaṁ paṭṭhapesi",
  "anya-e1101n4:469_16": "nigrodhattheragateneva pasādena. Nigrodhattheropi rājānaṁ saparisaṁ tīsu saraṇesu",
  "anya-e1101n4:469_17": "pañcasu sīlesu patiṭṭhāpetvā buddhasāsane pothujjanikena pasādena acalappasādaṁ katvā",
  "anya-e1101n4:469_18": "patiṭṭhāpesi. Rājāpi asokārāmaṁ nāma mahāvihāraṁ kārāpetvā saṭṭhisahassānaṁ bhikkhūnaṁ",
  "anya-e1101n4:469_19": "niccabhattaṁ paṭṭhapesi. Sakalajambudīpe caturāsītiyā nagarasahassesu caturāsītivihārasahassāni",
  "anya-e1101n4:469_20": "kārāpesi. Tena vuttaṁ.",
  "anya-e1101n4:470": "11.",
  "anya-e1101n4:471": "Caṇḍālavādidosena,",
  "anya-e1101n4:472": "Jāto caṇḍālagāmake;",
  "anya-e1101n4:473": "Pattānumodanā pākā,",
  "anya-e1101n4:474": "Āse so aseso itipikatthaci hi anāsavoti.",
  "anya-e1101n4:475": "Ayaṁ nigrodhattherassa kathānayo.",
  "anya-e1101n4:476": "Madhudāyako pana vāṇijo devalokato cavitvā pupphapure rājakule uppajjitvā piyadāso nāma kumāro hutvā chattaṁ ussāpetvā sakalajambudīpe ekarajjaṁ akāsi. Kathaṁ.",
  "anya-e1101n4:477_0": "Bindusārarājassa ekasataputtā ahesuṁ. Te sabbe asoko attanā saddhiṁ ekamātikaṁ tissakumāraṁ",
  "anya-e1101n4:477_1": "ṭhapetvā ghātesi. Ghātento cattāri vassāni anabhisittova rajjaṁ kāretvā catunnaṁ",
  "anya-e1101n4:477_2": "vassānaṁ accayena tathāgatassa parinibbāṇato dvinnaṁ vassasatanaṁ upari aṭṭhārasame",
  "anya-e1101n4:477_3": "vasse sakalajambudīpe ekarajjābhisekaṁ pāpuṇi. Atha taṁ sakalajambudīpe caturāsītinagarasahasse",
  "anya-e1101n4:477_4": "rājāno āgantvā upaṭṭhahissanti. Tiṇṇaṁ utūnaṁ anucchavikā tayo pāsādā ahesuṁ. Eko",
  "anya-e1101n4:477_5": "mahāsappiko, eko moragīvo, eko maṅgalo nāma, tesu nekanāṭakasahassaparivuto paṭivasati.",
  "anya-e1101n4:477_6": "Yāssa madhuāpaṇaṁ dassesi, sā asandhimittā nāma devaccharaparibhāgā rājadhītā hutvā",
  "anya-e1101n4:477_7": "saṭṭhisahassānaṁ itthīnaṁ jeṭṭhikā dhammāsokarañño aggamahesī ahosi. Abhisekānantaraṁ",
  "anya-e1101n4:477_8": "tassa imā rājiddhiyo āgatā, pathaviyā ca heṭṭhā yojanappamāṇe āṇā pavattati. Tathā",
  "anya-e1101n4:477_9": "upari ākāse. Anotattadahato aṭṭhahi kājehi soḷasapānīyaghaṭe divase divase devatā",
  "anya-e1101n4:477_10": "āharanti. Yato sāsane uppannasaddho hutvā aṭṭhaghaṭe bhikkhusaṅghassa adāsi. Dve",
  "anya-e1101n4:477_11": "ghaṭe saṭṭhimattānaṁ tepiṭakabhikkhūnaṁ dve ghaṭe aggamahesiyā asandhimittāya. Cattāro",
  "anya-e1101n4:477_12": "ghaṭe attanā paribhuñci devatā devatāevaṁ itisabbattha, eva himavantato nāgalatādantakaṭṭhaṁ",
  "anya-e1101n4:477_13": "siniddhaṁ mudukaṁ rasavantaṁ divase divase āharanti, tena rañño ca mahesiyā ca soḷasannaṁ",
  "anya-e1101n4:477_14": "nāṭakasahassānañca saṭṭhimattānañca bhikkhusahassānaṁ devasikaṁ dantapoṇakiccaṁ nipphajjati.",
  "anya-e1101n4:477_15": "Devasikamevassa devatā agadāmalakaṁ agadaharīṭakaṁ suvaṇṇavaṇṇañca gandharasasampannaṁ",
  "anya-e1101n4:477_16": "ambapakkaṁ āharanti. Chaddantadahato pañcavaṇṇaṁ nivāsanapārupanaṁ pītakavaṇṇaṁ hatthapuñchanakapaṭaṁ",
  "anya-e1101n4:477_17": "hatthapucchanakapaṭṭaṁ itisabbattha dibbañca pānaṁ āharanti. Devasikamevassa anulepanagandhaṁ",
  "anya-e1101n4:477_18": "pārupanatthāya asuttamayikaṁ sumanapupphapaṭaṁ mahārahañja añjanaṁ nāgabhavanato",
  "anya-e1101n4:477_19": "nāgarājāno āharanti. Chaddantadahatoyeva uṭṭhitassa sālino navavāhasahassani divase",
  "anya-e1101n4:477_20": "divase suvā āharanti. Te mūsikā nitthusakāni karonti. Ekopi khaṇḍataṇḍulo nāhosi.",
  "anya-e1101n4:477_21": "Rañño sabbaṭṭhānesu ayameva taṇḍulo paribhogaṁ gacchati. Madhumakkhikā madhuṁ karonti.",
  "anya-e1101n4:477_22": "Kammārasālāsu acchā kūṭaṁ paharanti. Karavīkasakuṇā āgantvā madhurassaraṁ vikūjentā",
  "anya-e1101n4:477_23": "rañño balikammaṁ karonti. Imāhi iddhīhi samannāgato rājā ekadivasaṁ suvaṇṇasaṅkhalikabandhanaṁ",
  "anya-e1101n4:477_24": "pesetvā catunnaṁ buddhānaṁ adhigatarūpadassanaṁ kappā yukaṁ mahākālanāgarājānaṁ ānayitvā",
  "anya-e1101n4:477_25": "setacchattassa heṭṭhā mahārahe pallaṅke nisīdāpetvā anekasata vaṇṇehi jalajathalajapupphehi",
  "anya-e1101n4:477_26": "suvaṇṇapupphehi ca pūjaṁ katvā sabbā laṅkārapatimaṇḍitehi soḷasahi nāṭakasahassehi",
  "anya-e1101n4:477_27": "samantato parikkhipitvā anantañāṇassa tāva me saddhammavaracakkavattino sammāsambuddhassa",
  "anya-e1101n4:477_28": "sammāsambuddharūpaṁ itisabbattha rūpaṁ imesaṁ akkhīnaṁ āpāthaṁ karohīti vatvā tena",
  "anya-e1101n4:477_29": "nimmitaṁ sakalasarīre vippakiṇṇapuññappabhāvanibbattāsīti anubyañjanapatimaṇḍita",
  "anya-e1101n4:477_30": "dvattiṁsa mahāpurisalakkhaṇa sassirīkatāya vikacakamaluppalapuṇḍarīkapatimaṇḍitamiva",
  "anya-e1101n4:477_31": "salilatalaṁ tārāgaṇaraṁsijālavisaravipphuritasobhāsamujjalamiva gaganatalaṁ nīlapītalohitā",
  "anya-e1101n4:477_32": "dibhedaṁ vicittavaṇṇaraṁsivinaddhabyāmappabhāparikkhepavilāsitāya sañcyāppabhānurāgaindadhanuvijjullatāparikkhittamiva",
  "anya-e1101n4:477_33": "kaṇakagirisikharaṁ nānāvirāgavimalaketumālāsamujjalitacārumatthakasobhanaṁ nayanarasāyanamiva",
  "anya-e1101n4:477_34": "ca brahmadevamanujanāgayakkhagaṇānaṁ buddharūpaṁ passanto sattadivasāni akkhipūjaṁ",
  "anya-e1101n4:477_35": "nāma akāsi. Rājā kira abhisekaṁ pāpuṇitvā tīṇiyeva saṁvaccharāni bāhirakapāsaṇḍaṁ",
  "anya-e1101n4:477_36": "parigaṇhi, catutthe saṁvacchare buddhasāsane pasīdi, tassa pana pitā bindusāro brāhmaṇabhatto",
  "anya-e1101n4:477_37": "ahosi. So brāhmaṇānañca brāhmaṇajātipāsaṇḍānaṁ paṇḍaraṅgaparibbājakānañca saṭṭhisahassamattānaṁ",
  "anya-e1101n4:477_38": "niccabhattaṁ paṭṭhapesi. Asokopi pitarā pavattitaṁ dānaṁ attano antopure antepure",
  "anya-e1101n4:477_39": "itisabbattha tatheva dadamāno ekadivasaṁ sīhapañjare ṭhito te upasamaparibāhirena",
  "anya-e1101n4:477_40": "ācārena bhuñjamāne asaṁyatindriye avinītairiyāpathe disvā cintesi, īdisaṁ dānaṁ upaparikkhitvā",
  "anya-e1101n4:477_41": "yuttaṭṭhāne dātuṁ vaṭṭatīti. Evaṁ cintetvā amacce āha, gacchatha bhaṇe attano attano",
  "anya-e1101n4:477_42": "sādhusammate samaṇabrāhmaṇe antopuraṁ abhiharatha dānaṁ dassāmīti, amaccā sādhu devāti",
  "anya-e1101n4:477_43": "rañño paṭissutvā te te paṇḍaraṅgaparibbājakā jīvaka nigaṇṭhādayo ānetvā ime mahārāja",
  "anya-e1101n4:477_44": "amhākaṁ arahantoti āhaṁsu, atha rājā antopure uccāvacāni āsanāni paññāpetvā āgacchantūti",
  "anya-e1101n4:477_45": "vatvā āgatāgate āha attano anurūpe āsane nisīdathāti, ekacce bhaddapīṭhakesu ekacce",
  "anya-e1101n4:477_46": "phalakapīṭhakesu nisīdiṁsu, taṁ disvā rājā natthi etesaṁ anto sāroti ñatvā tesaṁ",
  "anya-e1101n4:477_47": "anurūpaṁ khādanīyabhojanīyaṁ datvā uyyojesi. Evaṁ gacchante kāle ekadivasaṁ sīhapañjare",
  "anya-e1101n4:477_48": "ṭhito nigrodhasāmaṇeraṁ disvā tasmiṁ gatena pasādena buddhasāsane pasanno saṭṭhisahassamatte",
  "anya-e1101n4:477_49": "pāsaṇḍiye apanetvā saṭṭhisahassamatte bhikkhū bhojento buddhasāsane pasīditvā asokārāmaṁ",
  "anya-e1101n4:477_50": "kāretvā tattha te vasāpento ekadivasaṁ asokārāme saṭṭhisahassabhikkhūnaṁ dānaṁ datvā",
  "anya-e1101n4:477_51": "tesaṁ majjhe nisajja saṅghaṁ catūhi paccayehi pavāretvā imaṁ pañhaṁ pucchi, bhante",
  "anya-e1101n4:477_52": "bhagavatā desitadhammo nāma kittako hotīti, mahārāja nava aṅgāni, khandhato caturāsītidhammakkhandhasahassānīti.",
  "anya-e1101n4:477_53": "Rājā dhamme pasīditvā ekekaṁ dhammakkhandhaṁ ekekavihārena pūjessāmīti ekadivasameva",
  "anya-e1101n4:477_54": "channavutikoṭikhanaṁ vissajjetvā amacce āṇāpesi, ekamekasmiṁ nagare ekamekaṁ vihāraṁ",
  "anya-e1101n4:477_55": "kārentā caturāsītiyā nagarasahassesu caturāsītivihārasahassāni kārāpethāti, sayañca",
  "anya-e1101n4:477_56": "asokārāme asokamahāvihāratthāya sayaṁcaasokahovihāratthāya itipikatthaci kammaṁ paṭṭhapesi,",
  "anya-e1101n4:477_57": "saṅgho indaguttattheraṁ nāma mahiddhikaṁ mahānubhāvaṁ khīṇāsavaṁ navakammādhiṭṭhāyakaṁ",
  "anya-e1101n4:477_58": "adāsi, thero yaṁ yaṁ na niṭṭhāti, taṁ taṁ attano ānubhāvena niṭṭhāpesi, evaṁpitīhi",
  "anya-e1101n4:477_59": "saṁvaccharehi vihārakammaṁ niṭṭhāpesi, ekadivasameva sabbanagarehi paṇṇāni āgamiṁsu,",
  "anya-e1101n4:477_60": "amaccā rañño ārocesuṁ niṭṭhitāni deva caturāsītimahāvihārasahassānīti. Atha rājā",
  "anya-e1101n4:477_61": "bhikkhusaṅghaṁ upasaṅkamitvā bhante mayā caturāsītivihārasahassāni kāritāni, dhātuyo",
  "anya-e1101n4:477_62": "kuto lacchāmīti pucchi, mahārāja dhātunidhānaṁ nāma atthīti suṇoma, na pana paññāyati",
  "anya-e1101n4:477_63": "asukaṭṭhāneti. Rājā rājagahe cetiyaṁ bhindāpetvā dhātuṁ apassanto paṭipākatikaṁ kārāpetvā",
  "anya-e1101n4:477_64": "bhikkhubhikkhuṇiyo upāsakaupāsikāyoti catasso parisā gahetvā vesāliyaṁ gato. Tatrāpi",
  "anya-e1101n4:477_65": "alabhitvā kapilavatthuṁ gato, tatrāpi alabhitvā rāmagāmaṁ gato, rāmagāme nāgā cetiyaṁ",
  "anya-e1101n4:477_66": "bhindituṁ nādaṁsu. Cetiye nipatitakuddālo khaṇḍāvaṇḍaṁ hoti, evaṁ tatrāpi alabhitvā",
  "anya-e1101n4:477_67": "allakappaṁ pāvaṁ kusināraṁti sabbacetiyāni bhinditvā dhātuṁ alabhitvā paṭipākatikāni",
  "anya-e1101n4:477_68": "katvā rājagahaṁ gantvā catasso parisā sannipātāpetvā atthi kenaci sutapubbaṁ asukaṭṭhāne",
  "anya-e1101n4:477_69": "dhātunidhānaṁti pucchi. Tattheko vīsaṁvassa satiko thero asukaṭṭhāne dhātunidhānaṁti",
  "anya-e1101n4:477_70": "na jānāmi, mayhaṁ pana pitāmahatthero mayi sattavassikāle mālācaṅgoṭakaṁ gāhāpetvā",
  "anya-e1101n4:477_71": "ehi sāmaṇera asukagacchantare pāsāṇathūpo atthi. Tattha gacchāmāti gantvā pūjetvā",
  "anya-e1101n4:477_72": "imaṁ ṭhānaṁ upadhāretuṁ vaṭṭati sāmaṇerāti āha. Ahaṁ etameva jānāmi mahārājāti āha.",
  "anya-e1101n4:477_73": "Rājā etadeva ṭhānaṁti vatvā gacche harāpetvā pāsāṇathūpaṁ paṁsuṁca apanetvā heṭṭhā",
  "anya-e1101n4:477_74": "sudhābhūmiṁ addasa, tato sudhā ca iṭṭhakāyo ca harāpetvā anupubbena pariveṇaṁ oruyha",
  "anya-e1101n4:477_75": "sattaratanavālikaṁ asihatthāni ca kaṭṭharūpakāni samparivattantāni addasa, so yakkhadāsake",
  "anya-e1101n4:477_76": "pakkosāpetvā balikammaṁ kārāpetvāpi neva antaṁ passanto devatā namassamāno ahaṁ imā",
  "anya-e1101n4:477_77": "dhātuyo gahetvā caturāsītivihārasahasse nidahitvā sakkāraṁ karomi. Mā me devatā antarāyaṁ",
  "anya-e1101n4:477_78": "karontūti āha, sakko devarājā cārikaṁ caranto taṁ disvā vissakammaṁ āmantetvā tāta",
  "anya-e1101n4:477_79": "asokadhammarājā dhātuyo nīharissāmīti pariveṇaṁ otiṇṇo. Gantvā kaṭṭharūpāni nīharāpehīti.",
  "anya-e1101n4:477_80": "So pañcacūlakagāmadārakavesena gantvā rañño purato dhanukahattho ṭhatvā hāremi mahārājāti",
  "anya-e1101n4:477_81": "āha, hara tātāti saraṁ gahetvā sandhimhiyeva vijjhi, sabbaṁ vippakirīyittha, atha",
  "anya-e1101n4:477_82": "rājā āviñjane aviñcine itipikatthaci bandhakuñcikamuddikaṁ gaṇhi, maṇikkhandhaṁ passitvā",
  "anya-e1101n4:477_83": "anāgate daḷiddarājāno imaṁ maṇiṁ gahetvā dhātūnaṁ sakkāraṁ karontūti paṇṇe akkharāni",
  "anya-e1101n4:477_84": "disvā kujjhitvā mādisānaṁ pana rājūnaṁ rājānaṁ itisabbattha daḷiddarājāti vattuṁ",
  "anya-e1101n4:477_85": "ayuttaṁti punappunaṁ ghaṭetvā dvāraṁ vivaritvā antogehaṁ paviṭṭho aṭṭhārasavassādhikānaṁ",
  "anya-e1101n4:477_86": "dvinnaṁ vassasatānaṁ upari āropitadīpā tatheva pajjalanti, nīluppalapupphāni taṁkhaṇaṁyeva",
  "anya-e1101n4:477_87": "āharitvā āropitāni viya pupphasanthāro taṁ khaṇaṁ santhato viya gandhā taṁ muhuttaṁ",
  "anya-e1101n4:477_88": "piṁsitvā ṭhapitā viya ahesuṁ. Rājā suvaṇṇapaṭṭaṁ gahetvā anāgate piyadāso nāma kumāro",
  "anya-e1101n4:477_89": "chattaṁ ussāpetvā asoko nāma dhammarājā bhavissati, so imā dhātuyo vitthāritā karissatīti",
  "anya-e1101n4:477_90": "vācetvā diṭṭhohaṁ ayyena mahākassapattherenāti vatvā vāmahatthaṁ ābhujitvā dakkhiṇahatthena",
  "anya-e1101n4:477_91": "apphoṭesi. So tasmiṁ ṭhāne paricaraṇakadhātumattameva ṭhapetvā sesadhātuyo sabbā",
  "anya-e1101n4:477_92": "gahetvā dhātugharaṁ pubbe pihitanayeneva pidahitvā sabbā yathā pakatiyāyeva kāretvā",
  "anya-e1101n4:477_93": "uparipāsāṇacetiyaṁ patiṭṭhāpetvā caturāsītiyā vihārasahassesu dhātuyo patiṭṭhāpesi.",
  "anya-e1101n4:477_94": "Athekadivasaṁ rājā vihāraṁ gantvā bhikkhusaṁghaṁ vanditvā ekamante nisinno yadi bhante",
  "anya-e1101n4:477_95": "channavutikoṭidhanaṁ vissajjetvā caturāsītivihārasahassānisacetiyāni kārāpetvāpi",
  "anya-e1101n4:477_96": "ahaṁ na dāyādo. Añño ko dāyādoti, paccayadāyako nāma tvaṁ mahārāja, yo pana attano",
  "anya-e1101n4:477_97": "puttañca dhītarañca pabbājeti, ayaṁ sāsane dāyādo nāmāti evaṁ vutte asoko rājā sāsane",
  "anya-e1101n4:477_98": "dāyādabhāvaṁ patthayamāno avidūre ṭhitaṁ mahindakumāraṁ disvā sakkhissasi tāta tvaṁ",
  "anya-e1101n4:477_99": "pabbajituṁti āha. Kumāro pakatiyā pabbajitukāmo rañño vacanaṁ sutvā ativiya pāmojjajāto",
  "anya-e1101n4:477_100": "pubbajāmi pabbajjāmi itisabbattha deva. Maṁ pabbājetvā sāsane dāyādo hothāti āha.",
  "anya-e1101n4:477_101": "Tena ca samayena rājadhītā saṁghamittāpi tasmiṁ ṭhāne ṭhitā hoti. Taṁ disvā āha tvampi",
  "anya-e1101n4:477_102": "amma pabbajituṁ sakkhissasīti, sādhu tātāti sampaṭicchi. Rājā puttānaṁ manaṁ labhitvā",
  "anya-e1101n4:477_103": "pahaṭṭhacitto bhikkhusaṁghaṁ upasaṅkamitvā bhante ime dārake pabbājetvā maṁ sāsane",
  "anya-e1101n4:477_104": "dāyādaṁ karothāti. Saṅgho rañño vacanaṁ sampaṭicchitvā kumāraṁ moggaliputtatissattherena",
  "anya-e1101n4:477_105": "upajjhāyena mahādevattherena ācariyena pabbajāpesi pabbajjāpesi itisabbattha. Majjhantikattherena",
  "anya-e1101n4:477_106": "ācariyena upasampādesi, so upasampadāmālakeyeva saha paṭisambhidāhi arahattaṁ pāpuṇi.",
  "anya-e1101n4:477_107": "Saṅghamittāyapi rājadhītāya ācariyāṇī āyupālattherī nāma acāriyā āyupālattherīnāma",
  "anya-e1101n4:477_108": "itisabbattha. Upajjhāyā dhammapālattherī nāma ahosi. Rājā pana anekākārena buddhasāsanaṁ",
  "anya-e1101n4:477_109": "sobhetvā moggaliputtatissattherassa sahāyena sahayyena. sāhāyyena. sāhayyena itipikatthaci",
  "anya-e1101n4:477_110": "saṭṭhisahassamatte dussīle titthiye buddhasāsanā uppabbājetvā tatiyadhammasaṁgītiṁ",
  "anya-e1101n4:477_111": "niṭṭhāpesi. Tasmiṁ kira samāgame bhikkhubhikkhuṇiyo kittakāti kittakānīti itisabbattha, vuttañhi.",
  "anya-e1101n4:478": "12.",
  "anya-e1101n4:479": "Tasmiṁ samāgame āsuṁ, asītibhikkhukoṭiyo;",
  "anya-e1101n4:480": "Ahesuṁ satasahassāni, tesu khīṇāsavā yatī.",
  "anya-e1101n4:481": "13.",
  "anya-e1101n4:482": "Navutisatasahassāni, ahū bhikkhuṇiyo tahiṁ;",
  "anya-e1101n4:483": "Khīṇāsavā sikkhuṇiyo, sahassaṁ āsu tāsu cāti.",
  "anya-e1101n4:484": "Evaṁ so asoko dhammarājā sakalajambudīpe aggarājā hutvā buddhasāsanaṁ sobhento vihāsi. Ayaṁ panettha saṅkhepo, vitthāro pana mahāvaṁse vuttoti. Vuttañhi.",
  "anya-e1101n4:485": "14.",
  "anya-e1101n4:486": "Sampuṇṇattā ayaṁ tisso, cetanāyo madhuppado;",
  "anya-e1101n4:487": "Sabbattha sabbadā sabba, sampattimabhisambhuṇīti.",
  "anya-e1101n4:488_0": "Majjhimo pana vāṇijo attano pāravādidosena parasamudde laṅkāyaṁ nibbatti. Tassevaṁ",
  "anya-e1101n4:488_1": "kathāpaṭipāṭi veditabbā. Tambapaṇṇidīpe kira muṭasīvo nāma rājā saṭṭhivassāni rajjaṁ",
  "anya-e1101n4:488_2": "kāresi, tassa puññapaññāguṇopetā aññamaññaṁ hitesino dasa puttā ahesuṁ. Dve ca dhītaro.",
  "anya-e1101n4:488_3": "Sabbe te samaggā sammodamānā vasanti. Athāparasmiṁ samaye amaccā muṭasīvaraññe kālakate",
  "anya-e1101n4:488_4": "devānaṁpiyatissakumāraṁ abhisiñciṁsu, abhisekasamakālamevassa anekāni acchariyāni",
  "anya-e1101n4:488_5": "ahesuṁ. Tāni pakāsentā mahāvaṁsakathācariyā āhaṁsu.",
  "anya-e1101n4:489": "15.",
  "anya-e1101n4:490": "Devānaṁpiyatissoti, vissuto dutiyo suto;",
  "anya-e1101n4:491": "Tesu ahosimuṭasīvassa, dasaputtesupuññavā itikatthaci bhātusu sabbesu, puññapaññādhiko ahu.",
  "anya-e1101n4:492": "16.",
  "anya-e1101n4:493": "Devānaṁpiyatisso so, rājāsi pituaccaye;",
  "anya-e1101n4:494": "Tassābhisekena samaṁ, bahūnacchariyānahū.",
  "anya-e1101n4:495": "17.",
  "anya-e1101n4:496": "Laṅkādīpamhi sakale, nidhayo ratanānica;",
  "anya-e1101n4:497": "Antoṭhitāni uggantvā, pathavītalamāruhuṁ.",
  "anya-e1101n4:498": "18.",
  "anya-e1101n4:499": "Laṅkādīpasamīpamhi, bhinnanāvā gatāni ca;",
  "anya-e1101n4:500": "Tatra jātāni ca thalaṁ, ratanāni samāruhuṁ.",
  "anya-e1101n4:501": "19.",
  "anya-e1101n4:502": "Chātapabbatapādamhi, tisso ca veḷuyaṭṭhiyo;",
  "anya-e1101n4:503": "Jātā rathapatodena, samānā parimāṇato.",
  "anya-e1101n4:504": "20.",
  "anya-e1101n4:505": "Tāsu ekā latāyaṭṭhi, rajatābhā tahiṁ latā;",
  "anya-e1101n4:506": "Suvaṇṇavaṇṇā rucirā; Dissantetā manoramā.",
  "anya-e1101n4:507": "21.",
  "anya-e1101n4:508": "Ekā kusumayaṭṭhītu; Kusumāni tahiṁpana;",
  "anya-e1101n4:509": "Nānāni nānāvaṇṇāni; Dissantetiphuṭāni ca.",
  "anya-e1101n4:510": "22.",
  "anya-e1101n4:511": "Ekā sakuṇayaṭṭhī tu, tahiṁpakkhimigā bahū;",
  "anya-e1101n4:512": "Nānā ca nānāvaṇṇā ca, sajīvāviya dissare.",
  "anya-e1101n4:513": "23.",
  "anya-e1101n4:514": "Hayagajarathā malakyā, valayaṅguliveṭhakā ceva;",
  "anya-e1101n4:515": "Kakudhaphalā pākatikā, icce tā aṭṭha jātiyā.",
  "anya-e1101n4:516": "24.",
  "anya-e1101n4:517": "Muttā samuddā uggantvā; Tīre vaṭṭiviyaṭṭhitā;",
  "anya-e1101n4:518": "Devānaṁpiyatissassa; Sabbaṁ puññavijambhitaṁ.",
  "anya-e1101n4:519": "25.",
  "anya-e1101n4:520": "Indanīlaṁ veḷuriyaṁ, lohitaṅkamaṇī ci me;",
  "anya-e1101n4:521": "Ratanāni pane tāni, muttā tā tāca yaṭṭhiyo;",
  "anya-e1101n4:522": "Sattāhabbhantareyeva, rañño santikamāharuṁti.",
  "anya-e1101n4:523_0": "Tena ca samayena devānaṁpiyatissamahārājā ca asoko dhammarājā ca addiṭṭhasahāyā honti.",
  "anya-e1101n4:523_1": "Tasmā so etāni ratanāni ca aññāni bahūni upāyanāni mama sahāyassa dethāti dhammāsokamahānarindassa",
  "anya-e1101n4:523_2": "paṇṇākāratthāya pesesi. Sopi taṁ disvā pasīditvā pañcarājakakudhabhaṇḍāni ca aññañca",
  "anya-e1101n4:523_3": "bahupaṇṇākārañca abhisekatthāya pesesi. Mayhaṁ sahāyaṁ abhisekaṁ karontūti. Na kevalañcetaṁ",
  "anya-e1101n4:523_4": "āmisapaṇṇākāraṁ. Imaṁ kira dhammapaṇṇākārampi pesesi.",
  "anya-e1101n4:524": "26.",
  "anya-e1101n4:525": "Ahaṁ buddhaṁca dhammaṁca; Saṁghaṁca saraṇaṁ gato;",
  "anya-e1101n4:526": "Upasakattaṁ vedesiṁ; Sakyaputtassa sāsane.",
  "anya-e1101n4:527": "27.",
  "anya-e1101n4:528": "Imesu tīsu vatthūsu; Uttamesu naruttama;",
  "anya-e1101n4:529": "Cittaṁ pasādayitvāna, saddhāya saraṇaṁ vajāti.",
  "anya-e1101n4:530_0": "Amaccā puna laṅkamāgamma rājānaṁ abhisiñciṁsu, tena kho pana samayena moggaliputtatissatthero",
  "anya-e1101n4:530_1": "kattha nukho anāgate sāsanaṁ suppatiṭṭhitaṁ bhaveyyāti upaparikkhanto paccantime",
  "anya-e1101n4:530_2": "suppatiṭṭhitaṁ bhavissatīti ñatvā te te there tattha tattha pesetvā mahāmahindattheraṁ",
  "anya-e1101n4:530_3": "gantvā tambapaṇṇidīpaṁ pasādehīti niyojesi, sakko ca devānamindo mahāmahindattheraṁ",
  "anya-e1101n4:530_4": "upasaṁkamitvā kālakato bhante muṭasīvo rājā. Idāni devānaṁpiyatissamahārājā rajjaṁ",
  "anya-e1101n4:530_5": "kāreti. Sammāsambuddhena ca tumhe byākatā anāgate mahindo nāma bhikkhu tambapaṇṇidīpaṁ",
  "anya-e1101n4:530_6": "pasādessatīti. Tasmā tiha kho bhante kālo dīpavaraṁ gamanāya, ahampi sahāyo bhavissāmīti,",
  "anya-e1101n4:530_7": "thero tassa vacanaṁ sampaṭicchitvā attasattamo cetiyapabbatavihārato vehāsaṁ uppatitvā",
  "anya-e1101n4:530_8": "anurādhapurassa puratthimadisāya missakapabbate patiṭṭhahi, imaṁ etarahi cetiyapabbatotipi",
  "anya-e1101n4:530_9": "sañjānanti. Tadā tambapaṇṇiyaṁ ussavadivaso hoti, rājā chaṇaṁ karothāti amacce āṇāpetvā",
  "anya-e1101n4:530_10": "cattāḷīsasahassapurisehi parivārito nagaramhā nikkhamitvā missakapabbataṁ pāyāsi",
  "anya-e1101n4:530_11": "migavaṁ kīḷitukāmo. Atha tasmiṁ pabbate adhivatthā ekā devatā rañño there dassessāmīti",
  "anya-e1101n4:530_12": "rohitamīgavaṇṇena avidūre tiṇapaṇṇāni khādamānā viya carati, rājā ayuttaṁ dāni pamattaṁ",
  "anya-e1101n4:530_13": "vijjhituṁti jiyaṁ poṭhesi, migo ambatthalamaggaṁ gahetvā palāyituṁ ārabhi, rājā taṁ",
  "anya-e1101n4:530_14": "anubandhanto ambatthalameva abhiruhi, migopi therānaṁ avidūre antaradhāyi, mahindatthero",
  "anya-e1101n4:530_15": "rājānaṁ avidūre āgacchanta maṁyeva rājā passatu, mā itareti adhiṭṭhahitvā tissa tissa",
  "anya-e1101n4:530_16": "ito ehīti āha, rājā taṁ sutvā cintesi. Imasmiṁ tambapaṇṇidīpe jāto maṁ tissoti nāmaṁ",
  "anya-e1101n4:530_17": "gahetvā ālapituṁ samattho nāma natthi. Ayaṁ pana chinnabhinnapaṭadharo bhaṇḍukāsāva",
  "anya-e1101n4:530_18": "vasano maṁ nāmenā lapati, ko nukho yaṁ bhavissati manusso amanusso vāti. Thero āha.",
  "anya-e1101n4:531": "28.",
  "anya-e1101n4:532": "Samaṇā mayaṁ mahārāja, dhammarājassa sāvakā;",
  "anya-e1101n4:533": "Taveva anukampāya, jambudīpā idhāgatāti.",
  "anya-e1101n4:534_0": "Rājā dhammāsokanarindena pesitasāsanānusārena anussaramāno ayyā nukho āgatāti tāvadeva",
  "anya-e1101n4:534_1": "āyudhaṁ nikkhipitvā ekamantaṁ nisīdi sammodanīyaṁ kathaṁ kathayamāno sāraṇīyaṁ sammodanīyaṁ-itisabbattha",
  "anya-e1101n4:534_2": "kathaṁ kurumāno. Tasmiṁ tānipi cattāḷīsapurisasahassāni āgantvā taṁ parivāresuṁ,",
  "anya-e1101n4:534_3": "tadā thero itarepi jane dassesi, rājā disvā ime kadā āgatāti pucchi, mayā saddhiṁyeva",
  "anya-e1101n4:534_4": "mahārājāti. Idāni pana jambudīpe aññepi evarūpā samaṇā santīti. Mahārāja etarahi",
  "anya-e1101n4:534_5": "jambudīpo kāsāvapajjoto isivātapaṭivāto, tasmiṁ.",
  "anya-e1101n4:535": "29.",
  "anya-e1101n4:536": "Tevijjā iddhippattā ca, cetopariññakovidā;",
  "anya-e1101n4:537": "Khīṇāsavā arahanto, bahū buddhassa sāvakāti.",
  "anya-e1101n4:538": "Rājā taṁ sutvā pasanno ahosi, atha thero rukkhopamādinā tassa paññāveyyattiyaṁ ñatvā dhammaṁ desesi sanarāmarehi sādhukāraṁ kārayamāno. Tena vutthaṁ.",
  "anya-e1101n4:539": "30.",
  "anya-e1101n4:540": "Paṇḍitoti viditvāna, cullahatthipadopamaṁ;",
  "anya-e1101n4:541": "Suttantaṁ desayī thero, mahīpassa mahāmati mahīmatī itipikatthaci.",
  "anya-e1101n4:542_0": "Desanāpariyosāne so saddhiṁ tehi narehi cattāḷīsasahassehi saraṇesu patiṭṭhahīti.",
  "anya-e1101n4:542_1": "Athassa rājā sve bhante mama gehe bhikkhaṁ gaṇhāthāti yācitvā gantvā nagarañca rājagehañca",
  "anya-e1101n4:542_2": "alaṅkaritvā there nisīdāpetvā paṇītenāhārena parivisitvā anuḷādevippamukhāhi pañcasataitthīhi",
  "anya-e1101n4:542_3": "saddhiṁ ekamantaṁ nisīdi. Atha thero dhammaratana vassaṁ vassāpesi. Tato tā pañcasataitthiyo",
  "anya-e1101n4:542_4": "sotāpattiphalaṁ pāpuṇiṁsu. Tato hatthisālāyaṁ sahassaṁ, nandanavane sahassaṁti evaṁ",
  "anya-e1101n4:542_5": "dutiyadivase aḍḍhateyyāni pāṇasahassāni sotāpattiphale patiṭṭhāpesi. Tatiyadivase",
  "anya-e1101n4:542_6": "aḍḍhanavappamāṇaṁ pāṇasahassaṁti evaṁ anekasatānaṁ anekasahassānaṁ anekasata sahassānaṁ",
  "anya-e1101n4:542_7": "dhammā mataṁ pāyesi. Vuttañhi.",
  "anya-e1101n4:543": "31.",
  "anya-e1101n4:544": "Mahāmahindasuriyo, laṅkāvehāsamajjhago;",
  "anya-e1101n4:545": "Bodhaneyyambuje kāsi, vikāsaṁ dhammaraṁsinā.",
  "anya-e1101n4:546": "32.",
  "anya-e1101n4:547": "Mahāmahindacando so, laṅkāvehāsamajjhago;",
  "anya-e1101n4:548": "Bodhesi dhammaraṁsīhi, veneyyakumudākare.",
  "anya-e1101n4:549": "33.",
  "anya-e1101n4:550": "Mahāmahindamegho so, vassaṁ dhammambuvuṭṭhiyā;",
  "anya-e1101n4:551": "Sādhūnaṁ cittabījesu, janesi kusalaṅkureti.",
  "anya-e1101n4:552_0": "Atha rājā sumanasāmaṇerena dhammāsokassa hatthato sammāsambuddhaparibhuttapattapūradhātuyo",
  "anya-e1101n4:552_1": "ca sakkassa santikā dakkhiṇakkhakadhātuṁca āharāpetvā āhāritvā-itisabbattha cetiyapabbate",
  "anya-e1101n4:552_2": "thūpaṁ ādiṁkatvā sakalalaṅkādīpe yojane yojane thūpāni kāretvā dakkhiṇakadhātuṁ nidahitvā",
  "anya-e1101n4:552_3": "thūpārāmathūpañca patiṭṭhāpesi. Atha saṅghamittāya theriyā ānītaṁ jayamahābodhino",
  "anya-e1101n4:552_4": "dakkhiṇamahāsākhaṁ patiṭṭhāpetvā pūjaṁ kāresi. Sabbo panettha kathāvittharo mahāvaṁsato veditabbo.",
  "anya-e1101n4:553": "34.",
  "anya-e1101n4:554": "Pāravādikadosena, jātevaṁ parasāgare;",
  "anya-e1101n4:555": "Pattānumodanā evaṁ, laṅkāyaṁ āsi issaro.",
  "anya-e1101n4:556": "35.",
  "anya-e1101n4:557": "Pāpampi evaṁ phalatīti mantvā,",
  "anya-e1101n4:558": "Ñatvāna puññassa phalaṁ idanti;",
  "anya-e1101n4:559": "Bho yoniso kubbatha puññakamme,",
  "anya-e1101n4:560": "Gantvāna ye yattha na socayantīti.",
  "anya-e1101n4:561": "Tebhātikamadhuvāṇijakānaṁ vatthuṁ aṭṭhamaṁ.",
  "anya-e1101n4:562": "39. Bodhirājadhītuyā bodhirājadhītāya itisabbattha vatthumhi ayamānupubbīkathā",
  "anya-e1101n4:563_0": "Bhagavati parinibbute laṅkāyaṁ sāsane suppatiṭṭhite tattha hakureḷīti eko gāmo ahosi,",
  "anya-e1101n4:563_1": "tatthekā dārikā gāmādārikāhi saddhiṁ tattha tattha kīḷantī viharati, tadā gāmasamīpe",
  "anya-e1101n4:563_2": "mahāsobbhaṁ hoti. Tattheko maruttharukkho sabbadā pāḷiphullova tiṭṭhati. Manussā",
  "anya-e1101n4:563_3": "buddhapūjanatthaṁ pupphāni viciṇantā udakaṁ ogahetvā rukkhamabhiruyha pupphāni ociṇanti,",
  "anya-e1101n4:563_4": "kumārikā te disvā manussā sukhena gantvā pupphāni ociṇantūti ekaṁ sukkhapālibhaddadaṇḍakaṁ",
  "anya-e1101n4:563_5": "āharitvā setuṁ katvā ṭhapesi, tato paṭṭhāya manussā tenagantvā pupphāni ociṇanti.",
  "anya-e1101n4:563_6": "Atha sā tato cutā teneva kusalakammena jambudīpe pāṭaliputtanagare somadattarañño",
  "anya-e1101n4:563_7": "dhītā hutvā nibbatti, uttamarūpadharā devaccharapaṭibhāgā ahosi. Mātāpitaro panassā",
  "anya-e1101n4:563_8": "bodhirājakumārikāti vohariṁsu. Pubbe katasetuānubhāvena tassā suvīrako nāmeko ākāsagāmī",
  "anya-e1101n4:563_9": "sindhavapotako nibbatti. Rājadhītuyā pana pitā buddhamāmako dhammamāmako saṅghamāmako",
  "anya-e1101n4:563_10": "hutvā mahantaṁ puññaṁ pasavanto sindhavapotakaṁ disvā puññakaraṇassa me sahāyo laddhoti",
  "anya-e1101n4:563_11": "tuṭṭhamānaso assaṁ abhiruhitvā divasassa tikkhattuṁ gantvā mahābodhiṁ vandati. Rājadhītā",
  "anya-e1101n4:563_12": "naṁ disvā pitusantikaṁ gantvā abhiṇhaṁ tāta kuhiṁ gacchasīti pucchi. Rājā na kiñci",
  "anya-e1101n4:563_13": "kathesi, atha sā punappunaṁ pitaraṁ nibandhantī pucchi. Tato rājā tassāvi karonto evamāha.",
  "anya-e1101n4:564": "1.",
  "anya-e1101n4:565": "Amhākaṁ bhagavā pubbe, pūrento dasapāramī;",
  "anya-e1101n4:566": "Adāsi sīsarattakkhi, maṁsaṁ jīvitameva ca.",
  "anya-e1101n4:567": "2.",
  "anya-e1101n4:568": "Puttadāre ca rajje ca, patvā datvā itipikatthaci pāramimatthakaṁ;",
  "anya-e1101n4:569": "Anappakappakoṭīnaṁ, khepetvā kapilavuye.",
  "anya-e1101n4:570": "3.",
  "anya-e1101n4:571": "Sakkarājakule jāto, loke appaṭipuggalo;",
  "anya-e1101n4:572": "Sampattacakkavattittaṁ, pahantvāna narādhipo.",
  "anya-e1101n4:573": "4.",
  "anya-e1101n4:574": "Disvā nimitte caturo, nikkhamma abhinikkhamaṁ;",
  "anya-e1101n4:575": "Bodhimūlamupāgamma, nisinno vajirāsane.",
  "anya-e1101n4:576": "5.",
  "anya-e1101n4:577": "Sahassabāhuṁ māpetvā, nānāyudhasamākulaṁ nānāvudhasamākulaṁ-itisabbattha;",
  "anya-e1101n4:578": "Mahābhītikaraṁ vesaṁ, kāḷapabbatasādisaṁ.",
  "anya-e1101n4:579": "6.",
  "anya-e1101n4:580": "Māpetvāna samāruyha, girimekhalavāraṇaṁ;",
  "anya-e1101n4:581": "Mārasenaṁ samānetvā, āgataṁ makaraddhajaṁ.",
  "anya-e1101n4:582": "7.",
  "anya-e1101n4:583": "Pāramitābalena taṁ, mārasenaṁ palāpiya;",
  "anya-e1101n4:584": "Yatthāsīno kilesāri, sahassaṁ ghātayī jino.",
  "anya-e1101n4:585": "8.",
  "anya-e1101n4:586": "Nayanaṁ sujalasekehi, sattāhaṁ jinasevitaṁ;",
  "anya-e1101n4:587": "Pūjitaṁ devabrahmehi, siddhoraganarādihi;",
  "anya-e1101n4:588": "Vandituṁ jayabodhiṁtaṁ, gacchāmi satataṁ ahaṁ.",
  "anya-e1101n4:589": "9.",
  "anya-e1101n4:590": "Upāsati sadā gantvā, yo naro bodhipādapaṁ;",
  "anya-e1101n4:591": "Gandhodadīpadhūpādi, nānāpūjāhi sādhukaṁ.",
  "anya-e1101n4:592": "10.",
  "anya-e1101n4:593": "Sa naro nirāmayo hoti, paccatte ca parattha ca;",
  "anya-e1101n4:594": "Pūjito mānito hoti, dīghāyu balavā sukhī.",
  "anya-e1101n4:595": "11.",
  "anya-e1101n4:596": "Tadatthaṁ patthayantena, atthakāmena jantunā;",
  "anya-e1101n4:597": "Upāsanīyaṁ saddhāya, niccaṁ taṁ bodhipādapaṁti.",
  "anya-e1101n4:598_0": "Taṁ sutvā kumārikā pītiyā phuṭasarīrā pitaraṁ vanditvā ahampi tāta gacchāmīti āha.",
  "anya-e1101n4:598_1": "Rājā panassā upaddavabhayena gamanaṁ na icchi. Tato sā yāvatatiyaṁ pitaraṁ yācitvā",
  "anya-e1101n4:598_2": "raññā anuññātā. Tato paṭṭhāya pitarā saddhiṁ sindhavamāruyha bodhiṁ vandituṁ satataṁ",
  "anya-e1101n4:598_3": "gacchati. Athāparabhāge rājā maraṇamañce nipanno cintesi. Dhītā me nirantaraṁ bodhiupaṭṭhānaṁgacchati,",
  "anya-e1101n4:598_4": "etissā anāgate yaṁkiñci bhayaṁ uppajjamānaṁ tato uppajjati. Tattha me kiṁ kātabbanti.",
  "anya-e1101n4:598_5": "Tato sindhavaṁ pakkosāpetvā tassa kaṇṇamūle mantento evamāha, tāta mama dhītā abhiṇhaṁ",
  "anya-e1101n4:598_6": "tava sahāyaṁ katvā bodhiṁ vandituṁ gacchati. Tatthassā yaṁkiñci bhayaṁ bhaveyya.",
  "anya-e1101n4:598_7": "Taṁ nappatirūpaṁ. Tattha gamanāgamane mama dhītaraṁ rakkheyyāsīti tassa dhītaraṁ",
  "anya-e1101n4:598_8": "paṭipādetvā kālamakāsi. Tato rājadhītā pitusarīrakiccaṁ kāretvā divasassa tikkhattuṁ",
  "anya-e1101n4:598_9": "assamabhiruyha bodhiupaṭṭhānaṁ gacchati. Manussā panassā rūpasampattiṁ disvā vimhitamānasā",
  "anya-e1101n4:598_10": "rājārahaṁ vata no idaṁ paṇṇākāraṁ diṭṭhaṁ. Gantvā rañño ācikkhissāma. Appeva nāma",
  "anya-e1101n4:598_11": "rājā so kiñci no dadeyyāti cintetvā rañño santikaṁ gantvā vanditvā ṭhitā evamāhaṁsu.",
  "anya-e1101n4:599": "12.",
  "anya-e1101n4:600": "Bodhimaṇḍaṁ samāgamma, abhiṇhaṁ tuṭṭhamānasā;",
  "anya-e1101n4:601": "Vandantī yāti kaññekā, vijjūva siriyā jalaṁ.",
  "anya-e1101n4:602": "13.",
  "anya-e1101n4:603": "Nīladhampillabhārā sā, visālāyatalocanā;",
  "anya-e1101n4:604": "Soṇṇadolābhasavaṇā, sāmā subhapayodharā.",
  "anya-e1101n4:605": "14.",
  "anya-e1101n4:606": "Sataraṁsīhi sammissa, sañcyāmbudasamādharā;",
  "anya-e1101n4:607": "Tuṅganāsā nīlabhamu, hāsabhāsā manoramā.",
  "anya-e1101n4:608": "15.",
  "anya-e1101n4:609": "Īdisaṁ no mahārājā mahārājadiṭṭhapubba itipikatthaci, diṭṭhapubbaṁ kudācanaṁ;",
  "anya-e1101n4:610": "Ehi tassā siriṁdeva, bodhimaṇḍamhi dakkhasīti.",
  "anya-e1101n4:611_0": "Taṁ sutvā rājā savaṇasaṁsaggeneva tāya paṭibaddhacitto caturaṅginiṁsenaṁ gahetvā",
  "anya-e1101n4:611_1": "rājadhītaraṁ bodhivandanatthāya āgatakāle bahipākāre senaṁ parikkhipāpetvā gaṇhathetanti",
  "anya-e1101n4:611_2": "manusse niyojesi. Tato senāpi taṁ gahaṇasajjā aṭṭhāsi. Rājadhītā te disvā sīghaṁ",
  "anya-e1101n4:611_3": "sindhavaṁ upasaṅkamitvā tassa piṭṭhiyaṁ nisinnā paṇhiyā saññaṁ adāsi. So taṁ gahetvā",
  "anya-e1101n4:611_4": "vegena ākāsaṁ pakkhandi. Sā pana dunnisinnabhāvena assassa vegaṁ sandhāretumasakkontī",
  "anya-e1101n4:611_5": "assapiṭṭhito parigali. Sindhavo rājadhītaraṁ patamānaṁ disvā rājovādaṁ saramāno vegenāgantvā",
  "anya-e1101n4:611_6": "tassā kese ḍaṁsitvā ukkhipitvā patamānāya tassā piṭṭhiṁdatvā nisīdāpetvā ākāsena",
  "anya-e1101n4:611_7": "taṁ netvā pāṭaliputtanagareyeva patiṭṭhāpesi pātaliputtanagareyevataṁ paviṭhāpesiitipikatthaci.",
  "anya-e1101n4:612": "16.",
  "anya-e1101n4:613": "Tiracchānagatāpevaṁ, sarantā upakārakaṁ;",
  "anya-e1101n4:614": "Na jahantīti mantvāna, kataññū hontu hontipāṇino-itipikatthaci pāṇinoti.",
  "anya-e1101n4:615": "Tato paṭṭhāya sā puññakammaṁ katvā saggaparāyanā ahosīti.",
  "anya-e1101n4:616": "17.",
  "anya-e1101n4:617": "Yo yaṁ dumindaṁyatinandanena;",
  "anya-e1101n4:618": "Sampūjitaṁ pūjayate sa pañño;",
  "anya-e1101n4:619": "Sa bhogavā hoti anītiko ca,",
  "anya-e1101n4:620": "Sabbattha so hoti pasattharūpo.",
  "anya-e1101n4:621": "Bodhirājadhītuyā vatthuṁ navamaṁ.",
  "anya-e1101n4:622": "40. Kuṇḍaliyā vatthumhi ayamānupubbīkathā",
  "anya-e1101n4:623_0": "Laṅkādīpe rohaṇajapade mahāgāmo nāma ahosi, tattha tissavihāraṁ nāma anekasatabhikkhūhi",
  "anya-e1101n4:623_1": "samākiṇṇaṁ anekapariveṇapatimaṇḍitaṁ vihāraṁ ahosi. Tattheko tisso nāma sāmaṇero",
  "anya-e1101n4:623_2": "paṭivasati. So ekasmiṁsamaye janapadacārikaṁ caranto pāsāṇavāpigāme bhikkhaṁ caritvā",
  "anya-e1101n4:623_3": "yāpanamattaṁ bhattaṁ sappinā saddhiṁ labhitvā nikkhamma gāmadvāraṁ patvā mahāgāmābhimukho",
  "anya-e1101n4:623_4": "gacchanto manusse udakaphāsukaṭṭhānaṁ pucchi. Tehi bhante tumhākaṁ abhimukhe avidūraṭṭhāne",
  "anya-e1101n4:623_5": "kakubandakandaraṁ nāma sandamānasītalodakaṁ dhavalavālukātalaṁ tattha tumhe gantvā",
  "anya-e1101n4:623_6": "nahātvā sītalacchāyāya vālukātale nisinno bhattakiccaṁ katvā gacchathāti vutte sāmaṇero",
  "anya-e1101n4:623_7": "sādhūti vatvā tattha gantvā phāsukaṭṭhāne nisinno bhattaṁ bhuñjitumārabhi. Tadā ekena",
  "anya-e1101n4:623_8": "vanakammikena saddhiṁaraññaṁ gatā ekā sunakhī tasmiṁ kandare ekasmiṁ pabbhāraṭṭhāne",
  "anya-e1101n4:623_9": "dārake vijāyitvā chātajjhattā pavedhamānagattā dārakānaṁ samīpenipannā sāmaṇerassa",
  "anya-e1101n4:623_10": "patte āhāragandhaṁ ghāyitvā nipannaṭṭhānato vuṭṭhāya pavedhamānā tassa samīpaṁ āgamma",
  "anya-e1101n4:623_11": "naṅguṭṭhaṁ cālentī aṭṭhāsi, sāmaṇero taṁ disvā kampitamānaso attano bhojanatthāya",
  "anya-e1101n4:623_12": "vaṭṭitaṁ pathamālopaṁ tassā purato ṭhapesi, tato sā somanassā taṁ bhuñji. Taṁ disvā",
  "anya-e1101n4:623_13": "tuṭṭho punappunaṁ ālopaṁ karonto tassā bhattaṁ datvā pattaṁ dhovitvā thavikāya pakkhipitvā",
  "anya-e1101n4:623_14": "agamāsi. Tato sā sunakhī sāmaṇeragatena pasādena tato cutā jambudīpe devaputtanagare",
  "anya-e1101n4:623_15": "rājānaṁ paṭicca tassa mahesiyā kucchimhi paṭisandhiṁ gaṇhitvā dasamāsaccayena mātukucchito",
  "anya-e1101n4:623_16": "nikkhami, athassā sikhāmaṅgaladivase sampatte mātāpitaro panassā kuṇḍalāvaṭṭakesattā",
  "anya-e1101n4:623_17": "kuṇḍalāti nāma makaṁsu. Sā anukkamena soḷasavassuddesikā ahosi, tasmiṁ kira samaye",
  "anya-e1101n4:623_18": "tisso sāmaṇero mahābodhiṁ vandissāmīti nāvaṁ abhiruyha jambudīpaṁ gantvā anupubbena",
  "anya-e1101n4:623_19": "devaputtanagaraṁ patvā sunivattho supāruto yugamattadaso bhikkhāya caranto mahāvīthiṁ",
  "anya-e1101n4:623_20": "sampāpuṇi. Rājadhītā sīhapañjaraṁ ugghāṭetvā antaravīthiṁ olokentī bhikkhantaṁ sāmaṇeraṁ",
  "anya-e1101n4:623_21": "disvā pubbasinehaṁ paṭilabhi, tasmiṁkhaṇe tassā jātissarañāṇaṁ ahosi. Sā kira pubbe",
  "anya-e1101n4:623_22": "bhikkhuṇī hutvā paṇṇasūciyā saddhiṁ potthakañca padīpiyatelañca datvā jātissarā bhaveyyaṁti",
  "anya-e1101n4:623_23": "patthanaṁ ṭhapesi, tato sājātiṁ anussarantī sāmaṇerena attano katūpakāraṁ ditvā somanassā",
  "anya-e1101n4:623_24": "naṁ pakkosāpetvā rājagehe āsanaṁ paññāpetvā tattha nisinnaṁ nānaggarasa bhojanena",
  "anya-e1101n4:623_25": "parivisitvā onītapattapāṇiṁ sāmaṇeraṁ upasaṅkamitvā vanditvā ekamantaṁ nisinnā tena",
  "anya-e1101n4:623_26": "saddhiṁ sallapantī evamāha.",
  "anya-e1101n4:624": "1.",
  "anya-e1101n4:625": "Na sañjānāsi maṁ dhīra, pubbehaṁ tava dāsikā;",
  "anya-e1101n4:626": "Tenāhaṁ sukhitā āsiṁ, tasmā tvamasi issaroti.",
  "anya-e1101n4:627": "Taṁ sutvā sāmaṇero āha.",
  "anya-e1101n4:628": "2.",
  "anya-e1101n4:629": "Natthi me tādisī dāsī, na sañjānāmi taṁ ahaṁ;",
  "anya-e1101n4:630": "Kāsi tvaṁ kassa vā dhītā, taṁ me akkhāhi pucchitāti.",
  "anya-e1101n4:631": "Tato sā taṁ sārāpentī āha.",
  "anya-e1101n4:632": "3.",
  "anya-e1101n4:633": "Sārāpemi tuvaṁ ajja, yathā jānāsimaṁ ise;",
  "anya-e1101n4:634": "Bujjhassu bodhito dāni, mayā jātiṁsarantiyā.",
  "anya-e1101n4:635": "4.",
  "anya-e1101n4:636": "Pāsāṇavāpigāmamhi, tambapaṇṇimhi rohaṇe;",
  "anya-e1101n4:637": "Bhikkhitvāna tuvaṁ bhante, yadā kakubandakandare.",
  "anya-e1101n4:638": "5.",
  "anya-e1101n4:639": "Nisīditvāna tvaṁ bhattaṁ, bhuttakālaṁ sarissasi;",
  "anya-e1101n4:640": "Tadāhaṁ sunakhī āsiṁ, vijātā laddhagocarā.",
  "anya-e1101n4:641": "6.",
  "anya-e1101n4:642": "Dārake khādituṁ mayha, māsannā khudapīḷitā;",
  "anya-e1101n4:643": "Pavedhamānasabbaṅgā, aṭṭhāsiṁ tava santike.",
  "anya-e1101n4:644": "7.",
  "anya-e1101n4:645": "Disvā taṁ maṁ tadā bhante, vedhamānaṁ bubhukkhitaṁ;",
  "anya-e1101n4:646": "Chinnabhatto tuvaṁ hutvā, mamaṁ bhattena tosayī.",
  "anya-e1101n4:647": "8.",
  "anya-e1101n4:648": "Tadāhaṁ muducittena, cittaṁ tayi pasādayiṁ;",
  "anya-e1101n4:649": "Tenāhaṁ puññakammena, dutiye attasambhave.",
  "anya-e1101n4:650": "9.",
  "anya-e1101n4:651": "Idha rājakule jātā, sabbakāmasamiddhinī;",
  "anya-e1101n4:652": "Cittappasādamattena, lokanāthassa sāsane.",
  "anya-e1101n4:653": "10.",
  "anya-e1101n4:654": "Tadahupabbajitassāpi, īdisā honti sampadā;",
  "anya-e1101n4:655": "Kīdisaṁ hoti sambuddhe, pasādena phalaṁ aho.",
  "anya-e1101n4:656": "11.",
  "anya-e1101n4:657": "Aññāni pana kiccāni, pahāyāttahite rato;",
  "anya-e1101n4:658": "Atandito divārattiṁ, sarātu ratanattayaṁti.",
  "anya-e1101n4:659_0": "Evaṁ sāmaṇerena katūpakāraṁ sārāpetvā bhante tava dāsiyā anuggahaṁ paṭicca idheva",
  "anya-e1101n4:659_1": "vasathāti nimantitvā tena sampaṭicchite mahantaṁ vihāraṁ kārāpetvā sāmaṇeraṁ ādiṁ",
  "anya-e1101n4:659_2": "katvā anekabhikkhusate nimantetvā vihāre vasāpetvā sulabhaṁ katvā catupaccayehi upaṭṭhāsi.",
  "anya-e1101n4:659_3": "Sāmaṇeropi sunakhiyā dinnadānaṁ anussaritvā tuṭṭho buddhānussatiṁ manasikaronto na",
  "anya-e1101n4:659_4": "cirenava arahattaṁ patvā tasmiṁyeva vihāre vasanto āyupariyosāne tattheva parinibbāyīti.",
  "anya-e1101n4:660": "12.",
  "anya-e1101n4:661": "Tiyaddhesu tilokasmiṁ, natthi vatthuttayaṁ vinā;",
  "anya-e1101n4:662": "Sattāna mañña micchattha, dāyakaṁ surapādapaṁ.",
  "anya-e1101n4:663": "Kuṇḍaliyā vatthuṁ dasamaṁ.",
  "anya-e1101n4:664": "Mahāsenavaggo catuttho.",
  "anya-e1101n4:665": "Ettāvatā jambudīpuppattikathā samattā."
}