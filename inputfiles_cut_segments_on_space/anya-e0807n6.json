{
  "anya-e0807n6:0": "7. Khādikaṇḍa",
  "anya-e0807n6:1": "Atha dhātūhiyeva bhāva+kamma+kattu+karaṇādisādhanasahitaṁ khādividhānaṁ ārabhīyate –",
  "anya-e0807n6:2_0": "“Tijamānehi khasā khamāvīmaṁsāsu” iccādīhi paccayavidhānañca pararūpadvittādikāriyañca",
  "anya-e0807n6:2_1": "tyādikaṇḍe vuttanayeneva ñātabbaṁ. Titikkhanaṁ titikkhā, “itthiya+maṇaktikayakayā",
  "anya-e0807n6:2_2": "ca” iti suttena apaccayo ca “itthiya+matvā”ti āpaccayo ca hoti. Tathā vīmaṁsanaṁ",
  "anya-e0807n6:2_3": "vīmaṁsā. “Kitā tikicchāsaṁsayesu cho”ti chappaccayādimhi kate tikicchanaṁ tikicchā,",
  "anya-e0807n6:2_4": "vicikicchanaṁ vicikicchā. Gupa=gopane, badha=bandhaneti imehi dhātūhi “nindāyaṁ gupa+badhā",
  "anya-e0807n6:2_5": "bassa bho ca” iti chapaccayādimhi ca dvitte parabakārassa iminā bhakāre ca kate apaccayādi",
  "anya-e0807n6:2_6": "hoti. Jigucchanaṁ jigucchā, bībhacchanaṁ bībhacchā. “Tuṁsmā lopo ci+cchāyaṁ te” iti",
  "anya-e0807n6:2_7": "icchāya+matthe kha+sa+chappaccayā honti. Bhuja=pālanajjhohāresu, bubhukkhanaṁ bubhukkhā.",
  "anya-e0807n6:2_8": "Ji=jaye, jigiṁsanaṁ, jigiṁsā. Ghasa=adane, jighacchanaṁ jighacchā.",
  "anya-e0807n6:3": "27. Bhāvakammesu tabbānīyā",
  "anya-e0807n6:4_0": "Tabbaanīyā kriyatthā pare bhāvakammesu bhavanti, bahulaṁvidhānā kattukaraṇādīsupi.",
  "anya-e0807n6:4_1": "Bhū=sattāyaṁ, “yuvaṇṇāna+me opaccaye”ti okāre “ūbyañjanassā”ti ūāgamo, ññakāro ādyāvayavattho.",
  "anya-e0807n6:4_2": "Ossa “eona+ mayavā sare”ti avādeso, bhūyateti bhavitabbaṁ bhavatā bhavanīyaṁ. Bhāvasse+kattā",
  "anya-e0807n6:4_3": "ekavacanameva, tañca napuṁsakaliṅgaṁ.",
  "anya-e0807n6:5": "Tabbādyabhihito bhāvo,",
  "anya-e0807n6:6": "Dabbamiva pakāsatīti-bahuvacanañca hoti.",
  "anya-e0807n6:7_0": "Kamme-abhipubbo, abhibhūyate abhibhūyittha abhibhūyissateti abhibhavitabbo kodho",
  "anya-e0807n6:7_1": "paṇḍitena, abhibhavitabbā taṇhā, abhibhavitabbaṁ dukkhaṁ. Evaṁ abhibhavanīyo abhibhavanīyā",
  "anya-e0807n6:7_2": "abhibhavanīyaṁ, kamme abhidheyyasseva liṅgavacanāni.",
  "anya-e0807n6:8": "Visessaliṅgātabbādī, tatthā+do pañca bhāvajā;",
  "anya-e0807n6:9": "Napuṁsake siyuṁ bhāve, kto cā+no akattari.",
  "anya-e0807n6:10": "Bhāvasmiṁ ghaṇa pume evaṁ, iyuvaṇṇā gahādijo;",
  "anya-e0807n6:11": "Apaccayopi vā+saṁkhyā, tu+māditvantakā siyuṁ.",
  "anya-e0807n6:12": "Ito paraṁ upasaggapubbatā ca kālattayassa vākyagahaṇañca vuttanayena ñātabbaṁ, tasmā anurūpavākyameva dassayissāma –",
  "anya-e0807n6:13_0": "Āsa=upavesane, āsane āsitabbaṁ tayā āsanīyaṁ. Kamme-upāsīyatīti upāsitabbo guru upāsanīyo.",
  "anya-e0807n6:13_1": "Sī=saye, e+ayādesā, sayanaṁ sayitabbaṁ sayanīyaṁ tayā. Atisīyatīti atisayitabbo kaṭo",
  "anya-e0807n6:13_2": "te atisayanīyo. Pada=gamane, “padādīnaṁ kvacī”ti yuka, kakāro kānubandhakāriyattho,",
  "anya-e0807n6:13_3": "ukāro uccāraṇattho, dassajo pubbarūpañca, uppajjanaṁ uppajjitabbaṁ uppajjanīyaṁ.",
  "anya-e0807n6:13_4": "Paṭipajjīyatīti paṭipajjitabbo maggo paṭipajjanīyo. Budha=ñāṇe, bujjhateti bujjhitabbo",
  "anya-e0807n6:13_5": "dhammo bujjhanīyo. Su=savane, sūyateti sotabbo dhammo, ññimhi nāgame “tathanarānaṁ",
  "anya-e0807n6:13_6": "ṭaṭhaṇalā”ti ṇe ca kate “na te kānubandha+nāgamesū”ti okārābhāvo. Suṇitabbo, savanīyo. Kara=karaṇe –",
  "anya-e0807n6:14": "95. Pararūpa+mayakāre byañjane",
  "anya-e0807n6:15": "Kriyatthāna+mantabyañjanassa pararūpaṁ hoti yakārato aññasmiṁ byañjane. Karīyatīti kattabbo dhammo, kattabbā pūjā, kattabbaṁ kusalaṁ.",
  "anya-e0807n6:16": "119. Tuṁ+tuna+tabbesu vā",
  "anya-e0807n6:17": "Tumādīsu karassā hoti vā. Kātabbaṁ hitaṁ.",
  "anya-e0807n6:18": "171. Rā nassa ṇo",
  "anya-e0807n6:19": "Rantato kriyatthā paccayanakārassa ṇa hoti. Karaṇīyo.",
  "anya-e0807n6:20_0": "Bhara=bharaṇe, bharīyatīti bharitabbo bharaṇīyo. Gaha=upādāne “maṁ vā rudhādīnaṁ”ti",
  "anya-e0807n6:20_1": "antasarā paromaṁ vā hoti. Makāro+nubandho. “Ṇo niggahītassā”ti niggahītassa ṇo, saṁgayhatīti",
  "anya-e0807n6:20_2": "saṁgaṇhitabbo saṁgaṇhanīyo, “tathanarā”dinā ṇakāre gahaṇīyo. Rama=kīḷāyaṁ, ramīyatīti",
  "anya-e0807n6:20_3": "ramaṇīyo vihāro. Āpa=pāpuṇane, “sakāpānaṁ kukakū ṇe”ti ettha ‘sakāpānaṁ kuka+kū’ti",
  "anya-e0807n6:20_4": "yogavibhāgā ku, ūāgame nāgamassa ṇe ca kate pāpīyatīti pāpuṇitabbo. Pararūpe pattabbo,",
  "anya-e0807n6:20_5": "pāpuṇanīyo, pāpanīyo.",
  "anya-e0807n6:21": "96. Manānaṁ niggahītaṁ",
  "anya-e0807n6:22_0": "Makāra+nakārantānaṁ kriyatthānaṁ niggahītaṁ hotya+yakāre byañjane. Vaggantaṁ, gamiyatīti",
  "anya-e0807n6:22_1": "gantabbo. Gamitabbaṁ gamanīyaṁ. Khana=khaṇa=avadāraṇe, niggahītaṁ vaggantattañca,",
  "anya-e0807n6:22_2": "khaññateti khantabbaṁ āvāṭaṁ khanitabbaṁ khananīyaṁ. Hana=hiṁsāyaṁ, haññateti hantabbaṁ",
  "anya-e0807n6:22_3": "hanitabbaṁ hananīyaṁ. Mana=ñāṇe, maññateti mantabbo manitabbo. “Padādīnaṁ kvacī”ti",
  "anya-e0807n6:22_4": "yuka, cavaggādimhi kate maññitabbaṁ maññanīyaṁ.",
  "anya-e0807n6:23": "Pūja=pūjāyaṁ, “curādito ṇī”ti ṇimhi ñukārassa guruttā okārāvutti “yuvaṇṇāna+meo paccaye”ti ekāre pūjetabbo ūmhi ayādese pūjayitabbo pūjanīyo bhagavā.",
  "anya-e0807n6:24_0": "Kattari-yā=pāpuṇane, nīyatīti niyyāniyo maggo, gacchantīti gamanīyā bhogā. Karaṇe-naha=soceyye,",
  "anya-e0807n6:24_1": "nahāyantya+nenāti nahānīyaṁ cuṇṇaṁ. Sampadāne-dā=dāne, saṁ+papubbo, sammā padīyate",
  "anya-e0807n6:24_2": "assāti sampadāniyo brāhmaṇo.",
  "anya-e0807n6:25": "28. Ghyaṇa",
  "anya-e0807n6:26_0": "Bhāvakammesu kriyatthā paro ghyaṇa hoti bahulaṁ. Ūmhi kattabbaṁ kāriyaṁ. Hara=haraṇe,",
  "anya-e0807n6:26_1": "harīyatīti hāriyaṁ. Bhara=bharaṇe, bharitabbaṁ bhāriyaṁ. Labha=lābhe, “vaggalasehi",
  "anya-e0807n6:26_2": "te”ti pubbarūpabhakāre “catutthadutiyā” dinā tatiyakkhare ca kate labhitabbaṁ labbhaṁ.",
  "anya-e0807n6:27": "Vaca=byattavacane,",
  "anya-e0807n6:28": "98. Kagā cajānaṁ ghānubandhe",
  "anya-e0807n6:29": "Ghānubandhe cakāra+jakārantānaṁ kriyatthānaṁ ka+gā honti yathākkamaṁ.",
  "anya-e0807n6:30": "84. Assā ṇānubandhe",
  "anya-e0807n6:31_0": "Ṇakārānubandhe paccaye pare upantassa akārassa ā hoti. Vacanaṁ vuccateti vākyaṁ.",
  "anya-e0807n6:31_1": "Bhaja=sevāyaṁ, bhajanīyaṁ bhāgyaṁ, jassa gakāro. Ci=caye, cayanaṁ cīyatīti vā ceyyaṁ. Yassa dvittaṁ.",
  "anya-e0807n6:32": "5,122. Nito cissa cho",
  "anya-e0807n6:33_0": "Nito parassa cissa cho hotītiādicakārassa cho. Vinicchayatīti viniccheyyaṁ, nāgame",
  "anya-e0807n6:33_1": "vinicchinitabbaṁ. E+ayādesesu vinicchetabbaṁ vinicchanīyaṁ. Nī=pāpane, nīyatīti neyyo",
  "anya-e0807n6:33_2": "neyyā neyyaṁ, netabbaṁ.",
  "anya-e0807n6:34": "29. Āsse+ca",
  "anya-e0807n6:35_0": "Ākārantato kriyatthā ghyaṇa hoti bhāvakammesu āssa e ca. Dā=dāne, dātabbaṁ deyyaṁ.",
  "anya-e0807n6:35_1": "Pā=pāne, pīyatīti peyyaṁ. Mā=māne, mīyatīti meyyaṁ. Ñā=avabodhane, ñāyatīti ñeyyaṁ",
  "anya-e0807n6:35_2": "ñātabbaṁ, ūmhi nāgamo “ñāssa ne+jā”ti ñāssa jādese jānitabbaṁ, vijāniyaṁ. Khā=pakathane,",
  "anya-e0807n6:35_3": "saṁkhātabbaṁ saṁkheyyaṁ.",
  "anya-e0807n6:36": "30. Vadādīhi yo",
  "anya-e0807n6:37_0": "Vadādīhi kriyatthehi yo hoti bahulaṁ bhāvakammesu. Vada=vacane, vadanaṁ vajjatīti",
  "anya-e0807n6:37_1": "vā vajjaṁ. Mada=ummāde, madanaṁ majjate anenāti vā majjaṁ. Gamanaṁ gammateti vā gammaṁ.",
  "anya-e0807n6:37_2": "Gada=vacane, gajjate gadanīyaṁ vāti gajjaṁ. Pada=gamane, pajjanīyaṁ pajjaṁ gāthā.",
  "anya-e0807n6:37_3": "Ada+khāda=bhakkhane, khajjatīti khajjaṁ khādanīyaṁ. Dama=damane, dammateti dammo damanīyo.",
  "anya-e0807n6:38": "Bhujā+nneti gaṇasuttena anne vattabbe yapaccayo.",
  "anya-e0807n6:39": "83. Lahussupantassati",
  "anya-e0807n6:40": "Lahubhūtassa upantassa iyuvaṇṇassa eo honti yathākkamaṁ. Yassa pubbarūpe bhuñjitabboti bhojjo odano, bhojjā yāgu.",
  "anya-e0807n6:41": "31. Kicca ghacca bhacca bhabba leyyā",
  "anya-e0807n6:42_0": "Ete saddā yapaccayantā nipaccante. Kara=karaṇe, iminā nipātanā ye kicādese ca kate",
  "anya-e0807n6:42_1": "pubbarūpaṁ, kattabbaṁ kiccaṁ. Hana=hiṁsāyaṁ, ghaccādesādimhi kate hananaṁ haññateti",
  "anya-e0807n6:42_2": "vā ghaccaṁ. Bhara=bharaṇe, bhaccādesādimhi kate bharaṇīyo bhacco. Bhū=sattāyaṁ, yamhi",
  "anya-e0807n6:42_3": "okāre iminā avādese bhavatīti bhabbo. Liha=assādane, yamhi iminā hassa yakāre lehitabbaṁ",
  "anya-e0807n6:42_4": "leyyaṁ, ekāravuddhi.",
  "anya-e0807n6:43": "32. Guhādīhi yaka",
  "anya-e0807n6:44_0": "Guhādīhi kriyatthehi bhāvakammesu yaka hoti. Guha=saṁvaraṇe, “lahussupantassā”ti",
  "anya-e0807n6:44_1": "sampattassa okārassa “na te kānubandhanāgamesū”ti paṭisedho. “Hassa vipallāso”ti",
  "anya-e0807n6:44_2": "vipallāse guhanaṁ guhitabbaṁ guyhaṁ. Duha=papūraṇe, dohanaṁ duyhatīti vā duyhaṁ. Sāsa=anusiṭṭhiyaṁ –",
  "anya-e0807n6:45": "117. Sāsassa sisa vā",
  "anya-e0807n6:46": "Sāsassa sisa vā hoti kānubandhe. Pubbarūpaṁ, sāsīyatīti sisso.",
  "anya-e0807n6:47_0": "Siddhā eve+te tabbādayo pesā+tisagga+ppattakālesu gamyamānesupi, sāmaññena vidhānato.",
  "anya-e0807n6:47_1": "Pesanaṁ – “kattabba+midaṁ bhavatā”ti āṇāpanaṁ ajjhesanañca. Atisaggo nāma “ki+midaṁ",
  "anya-e0807n6:47_2": "mayā kattabbaṁ”ti puṭṭhassa “pāṇo na hantabbo”tiādinā paṭipattidassanamukhena kattabbassa",
  "anya-e0807n6:47_3": "anuññā. Pattakālo nāma sampattasamayo. Yo kiccakaraṇasamayaṁ upaparikkhitvā karoti,",
  "anya-e0807n6:47_4": "tassa samayārocanaṁ, na tattha ajjhesana+matthi. Bhotā khalu kaṭo kattabbo karaṇīyo",
  "anya-e0807n6:47_5": "kāriyo kicco” evaṁ tvayā kaṭo kattabbo, bhoto hi patto kālo kaṭakaraṇe.",
  "anya-e0807n6:48_0": "Evaṁ uddhamuhuttepi vattamānato pesādīsu siddhā eva. Tathā arahe kattari sattivisiṭṭhe",
  "anya-e0807n6:48_1": "ca patīyamāne, āvassakā+dhamīṇatāvisiṭṭhe ca bhāvādo siddhā. Uddhaṁ muhuttato-bhotā",
  "anya-e0807n6:48_2": "kaṭo kattabbo. Bhotā rajjaṁ kātabbaṁ, bhavaṁ araho. Bhotā bhāro vahitabbo, bhavaṁ",
  "anya-e0807n6:48_3": "sakko. Bhotā avassaṁ kaṭo kattabbo. Bhotā nikkho dātabbo.",
  "anya-e0807n6:49": "33. Kattari ltu+ṇkā",
  "anya-e0807n6:50_0": "Kattari kārake kriyatthā ltu+ṇkā honti. Kara=karaṇe, pararūpe “ltu+pitādīna+mā simhī”ti",
  "anya-e0807n6:50_1": "ā silopo ca. Karotīti kattā. Evaṁ bharatīti bhattā. Haratīti hattā. Bhidatīti bhettā,",
  "anya-e0807n6:50_2": "ekāro, ūmhi bheditā. Chindatīti chettā. Bhojanassa dātā bhojanadātā. Sandhātīti sandhātā.",
  "anya-e0807n6:50_3": "Vacatīti vattā. Okārapararūpesu bhuñjatīti bhottā. “Padādīnaṁ kvacī”ti yukāgamo,",
  "anya-e0807n6:50_4": "bujjhatīti bujjhitā. Jānātīti ñātā. Chindatīti chetā. Suṇātīti sotā. “Ū+lasse”ti",
  "anya-e0807n6:50_5": "ūssa ekāre gaṇhātīti gahetā. Bhavatīti bhavitā. Saratīti saritā. “Manānaṁ niggahītaṁ”ti",
  "anya-e0807n6:50_6": "massa niggahīte vaggante ca gacchatīti gantā. Nakārantānampi niggahītaṁ, khanatīti",
  "anya-e0807n6:50_7": "khantā. Sanatīti santā. Maññatīti mantā. Pāletīti pālayitā pāletā, ettha curādittā ṇi.",
  "anya-e0807n6:51_0": "Ṇiṇāpīsu-bhāvayatīti bhāvayitā bhāvetā. Evaṁ sārayitā sāretā, dāpayitā dāpetā, hāpayitā",
  "anya-e0807n6:51_1": "hāpetā, nirodhayitā nirodhetā, bodhayitā bodhetā, ñāpayitā ñāpetā, sāvayitā sāvetā,",
  "anya-e0807n6:51_2": "gāhayitā gāhetā, kārayitā kāretā, kārāpayitā kārāpetā iccādi.",
  "anya-e0807n6:52_0": "Ṇkapaccaye-ṇakāro vuddhyattho. Rathaṁ karotīti rathakārako, “assā ṇānubandhe”ti ā",
  "anya-e0807n6:52_1": "amādisamāso ca. Annaṁ dadātīti annadāyako. “Adhātussa kā+syādito ghe+ssī”ti ghe pare",
  "anya-e0807n6:52_2": "assa iādeso, annadāyikā, annadāyakaṁ kulaṁ. “Āssā+ṇāpimhi yuka” itiṇāpito+ññatra",
  "anya-e0807n6:52_3": "yuka. Lokaṁ netīti lokanāyako, ekāre “āyā+vā ṇānubandhe”ti āyādeso. Evaṁ vinetīti vināyako.",
  "anya-e0807n6:53_0": "Akammupapade-karotīti kārako, evaṁ dāyako nāyako, okāre āvādese suṇātīti sāvako.",
  "anya-e0807n6:53_1": "Pure viya ikāre sāvikā. Lunātīti lāvako. Pu=pavane, punātīti pāvako. Bhavatīti bhāvako,",
  "anya-e0807n6:53_2": "upāsatīti upāsako. Gaṇhātīti gāhako pāvako, yājako. Vadha=hiṁsāyaṁ, vadhetīti vadhako,",
  "anya-e0807n6:53_3": "“aññatrāpī”ti vuddhipaṭisedho. “Hanassa ghāto ṇānubandhe”ti ghātādeso, hanatīti ghātako.",
  "anya-e0807n6:53_4": "“Maṁ vā rudhādīnaṁ”ti maṁ, rundhako, guruttā na vuddhi. Tathā bhuñjatīti bhuñjako.",
  "anya-e0807n6:53_5": "Āyassa rasse kiṇātīti kayako. Pāletīti pālako. Pūjetīti pūjako.",
  "anya-e0807n6:54_0": "Khādīsu-titikkhatīti titikkhako. Vīmaṁsatīti vīmaṁsako iccādi. Panudatīti panūdako,",
  "anya-e0807n6:54_1": "“byañjane”ccādinā dīgho. “Bhītvā+nako”ti ettha ‘ānako’ti yogavibhāgā ānako, āssa",
  "anya-e0807n6:54_2": "rasse nakārāgame ca “ñāssa ne jā”ti jādeso, jānanako. Ṇāpimhi –",
  "anya-e0807n6:55": "Aṇa-iti daṇḍakadhātu, āṇāpetīti āṇāpako. Tathā saññāpako, patiṭṭhāpako. Saṁ+pa pubbo āpa=pāpuṇane, nibbānaṁ sampāpetīti nibbānasampāpako. Kārāpako, kārāpikā iccādi.",
  "anya-e0807n6:56": "Bahulaṁvidhānā kammepi-pādehi harīyatīti pādahārako. Cupa=mandagamane, gale cuppatīti galacopako.",
  "anya-e0807n6:57_0": "Siddhova ltu arahādīsu “bhavaṁ khalu kaññāya pariggahāraho”ti (pariggahitā). Sīlatthe-upādānasīloti",
  "anya-e0807n6:57_1": "upādātā. Sādhu gacchatīti gantā. Muṇḍanadhammā muṇḍanācārāti muṇḍayitāro, ettha “dhātvatthe",
  "anya-e0807n6:57_2": "nāmasmī”ti imhi ūāgame e+ayādese muṇḍayitusaddamhi āraṅādese ca kate yossa ṭo.",
  "anya-e0807n6:58": "34. Āvī",
  "anya-e0807n6:59_0": "Kriyatthā āvī hoti bahulaṁ kattari. “Disassa passa+dassa=dasa+da+dakkhā”ti dassādeso,",
  "anya-e0807n6:59_1": "bhayaṁ passatīti bhayadassāvī. Nīmhi bhayadassāvinī. Bhayadassāvi cittaṁ. Appavisayatāñāpanatthaṁ",
  "anya-e0807n6:59_2": "bhinnayogakaraṇaṁ. Sāmaññavihitattā sīlādīsu ca hoteva.",
  "anya-e0807n6:60": "35. Āsiṁsāya+mako",
  "anya-e0807n6:61": "Āsiṁsāyaṁ gammamānāyaṁ kriyatthā ako hoti kattari. Jīva=pāṇadhāraṇe, jīvatūti jīvako. Nanda=samiddhiyaṁ, nandatūti nandako. Bhavatūti bhavako.",
  "anya-e0807n6:62": "36. Karā ṇano",
  "anya-e0807n6:63": "Karato kattari ṇa no hoti. Karotīti kāraṇaṁ. Kattarīti kiṁ, karoti anenāti karaṇaṁ.",
  "anya-e0807n6:64": "37. Hāto vīhi+kālesu",
  "anya-e0807n6:65": "Hāto vīhismiṁ kāle ca ṇano hoti. “Āssā”tyādinā yuka, jahanti udakaṁti hāyanā vīhayo. Jahāti bhāve padattheti hāyano saṁvaccharo. Vīhikālesūti kiṁ, jahātīti hātā.",
  "anya-e0807n6:66": "38. Vidā kū",
  "anya-e0807n6:67": "Vidasmā kū hoti kattari. Kakāro “kūto”ti visesanattho. Vidatīti vidū, lokavidū.",
  "anya-e0807n6:68": "39. Vito ñāto",
  "anya-e0807n6:69": "Vipubbā ñāicca+smā kū hoti kattari. Vijānātīti viññū.",
  "anya-e0807n6:70": "40. Kammā",
  "anya-e0807n6:71": "Kammato parā ñāicca+smā kū hoti kattari. Sabbaṁ jānātīti sabbaññū. Evaṁ mattaññū, dhammaññū, atthaññū kālaññū, kataññū iccādi. (Bhikkhūti pana “bharādi” ṇvādisuttena siddhaṁ).",
  "anya-e0807n6:72": "41. Kvacaṇa",
  "anya-e0807n6:73_0": "Kammato parā kriyatthā kvaci aṇa hoti kattari. Kumbhaṁ karotīti kumbhakāro, amādisamāso.",
  "anya-e0807n6:73_1": "Itthiyaṁ kumbhakārī. Evaṁ kammakāro, māsākāro, kaṭṭhakāro, rathakāro suvaṇṇakāro,",
  "anya-e0807n6:73_2": "suttakāro, vuttikāro, ṭīkākāro. Saraṁ lunātīti saralāvoti o+avādesā. Mante ajjhāyatīti",
  "anya-e0807n6:73_3": "manthajjhāyo, i=ajjhenagatīsu, adhipubbo, e+ayādesā, adhino issa yakāra+cavaggādayo ca.",
  "anya-e0807n6:74": "Bahulādhikārā iha na hoti “ādiccaṁ passati, himavantaṁ suṇoti, gāmaṁ gacchati”. Kvacīti kiṁ, kammakaro, ettha apaccayo.",
  "anya-e0807n6:75": "42. Gamā rū",
  "anya-e0807n6:76": "Kammato parā gamā rū hoti kattari. Rānubandhattā amabhāgalopo. Vedaṁ gacchatīti vedagū, evaṁ pāragū.",
  "anya-e0807n6:77": "Sāmaññavidhānato sīlādīsupi hoti. Bhavapāraṁ gacchati sīlenāti bhavapāragū. Antagamanasīlo antagū, evaṁ addhagū.",
  "anya-e0807n6:78": "43. Samāna+ñña+bhavanta+yāditū+pamānā disā kamme rī+rikkha+kā",
  "anya-e0807n6:79_0": "Samānādīhi yādīhi co+pamānehi parā disā kammakārake rī+rikkha+kā honti. “Syādi syādine+katthaṁ”ti",
  "anya-e0807n6:79_1": "samāse “rānubandhe+ntasarādissā”ti disassa isabhāgalope “rīrikkhakesū”ti samānassa",
  "anya-e0807n6:79_2": "sādese ca samāno viya dissatīti sadī, sadikkho. Ke – “na te kānubandhanāgamesū”ti ettābhāvo, sadiso.",
  "anya-e0807n6:80": "125. Samānā ro rī+rikkha+kesu",
  "anya-e0807n6:81": "Samānasaddato parassa disassa ra hoti vā rī+rikkha+kesūti pakkhe dassa rādese sarī, sarikkho, sariso.",
  "anya-e0807n6:82": "3,86. Sabbādīna+mā",
  "anya-e0807n6:83": "Rī+rikkha+kesu sabbādīna+mā hoti. Añño viya dissatīti aññādī, aññādikkho, aññādiso.",
  "anya-e0807n6:84": "3,87. Nta+ki+mi+mānaṁ ṭā+kī+ṭī",
  "anya-e0807n6:85_0": "Rī+rikkha+kesu nta+kiṁ+imasaddānaṁ ṭā+kī+ṭī honti yathākkamaṁ. Ṭakārā sabbādesatthā.",
  "anya-e0807n6:85_1": "Bhavādī bhavādikkho bhavādiso, kīdī kīdikkho kīdiso, ayamiva dissatīti īdī īdikkho",
  "anya-e0807n6:85_2": "īdiso. Ākāre yādī yādikkho yādiso, tyādī tyādikkho tyādiso iccādi.",
  "anya-e0807n6:86": "3,88. Tumhāmhānaṁ tāme+kasmiṁ",
  "anya-e0807n6:87": "Rī+rikkha+kesu tumhāmhānaṁ tāmā honte+kasmiṁ yathākkamaṁ. Tvaṁ viya dissati, ayaṁ viya dissatīti tādī mādī iccādi. Ekasminti kiṁ, tumhādiso amhādiso.",
  "anya-e0807n6:88": "3,89. Taṁ+ma+maññatra",
  "anya-e0807n6:89_0": "Rīrikkhakantato+ññasmiṁ uttarapade tumhāmhāna+mekasmiṁ taṁ+maṁ honti yathākkamaṁ.",
  "anya-e0807n6:89_1": "Tvaṁ dīpo esaṁ, ahaṁ dīpo esaṁti aññapadatthe taṁdīpā maṁdīpā. Tvaṁ saraṇa+mesaṁ,",
  "anya-e0807n6:89_2": "ahaṁ saraṇa+ mesanti taṁsaraṇā maṁsaraṇā. Tayā yogo tayyogo, mayā yogo mayyogoti",
  "anya-e0807n6:89_3": "amādisamāse niggahītalopo.",
  "anya-e0807n6:90": "3,90. Ve+tasse+ṭa",
  "anya-e0807n6:91": "Rī+rikkha+kesu etassa eṭa vā hoti. Edī etādī, edikkho etādikkho, ediso etādiso.",
  "anya-e0807n6:92": "44. Bhāvakārake sva+ghaṇa gha kā",
  "anya-e0807n6:93": "Bhāve kārake ca kriyatthā a ghaṇa gha kā honti bahulaṁ.",
  "anya-e0807n6:94_0": "Apaccayo-paggaṇhanaṁ paggaho, evaṁ niggaho, dhammaṁ dhāretīti dhammadharo, evaṁ vinayadharo.",
  "anya-e0807n6:94_1": "Tathā taṁ karotīti takkaro, dvittaṁ. Evaṁ hitakaro, divasakaro, dinakaro, divākaro,",
  "anya-e0807n6:94_2": "nisākaro, dhanuṁ gaṇhīti dhanuggaho. Evaṁ kavacaggaho. Dada=dāne, sabbakāmaṁ dadātīti",
  "anya-e0807n6:94_3": "sabbakāmadado, sabbadado. Āto “parokkhāyañcā”ti caggahaṇena dvitte “rasso pubbassā”ti",
  "anya-e0807n6:94_4": "rasse ca annaṁ dadātīti annadado, evaṁ dhanado. Saṁpubbo dhā=dhāraṇe, sabbaṁ sandhahatīti",
  "anya-e0807n6:94_5": "sabbasandho. Nī=pāpane, vipubbo, vinesi vineti vinessati etena etthāti vā vinayo,",
  "anya-e0807n6:94_6": "e+ayādesā. Nayanaṁ nayo. Si=sevāyaṁ, nipubbo, nissīyatīti nissayo. Si=saye, anusayi",
  "anya-e0807n6:94_7": "anuseti anusessatīti anusayo. I=gatimhi, patipubbo, paṭicca etasmā phala+metīti paccayo.",
  "anya-e0807n6:94_8": "Saṁ+upubbo, dāgame samudayo. Ci=caye, vinicchayate+nena vinicchayanaṁ vā vinicchayo,",
  "anya-e0807n6:94_9": "“nito cissa cho”ti cissa cho. Uccayanaṁ uccayo, saṁcayo. Khi=khaye, khayanaṁ khayo.",
  "anya-e0807n6:94_10": "Ji=jaye, vijayanaṁ vijayo, jayo. Kī=dabbavinīmaye, vikkayanaṁ vikkayo, kayo. Lī=silesane,",
  "anya-e0807n6:94_11": "allīyanti etthāti ālayo, layo. (Ivaṇṇantā).",
  "anya-e0807n6:95_0": "Āsuṇantīti assavā, āssa rasso. Paṭissavanaṁ paṭissavo. Su=passavane, ābhavaggā savantīti",
  "anya-e0807n6:95_1": "āsavā. Ru=saddo ravatīti ravo. Bhavatīti bhavo. Pabhavati etasmāti pabhavo. Lū=chedane,",
  "anya-e0807n6:95_2": "lavanaṁ lavo. (Uvaṇṇantā).",
  "anya-e0807n6:96_0": "Cara=caraṇe, saṁcaraṇaṁ saṁcaro. Dara=vidāraṇe, ādaranaṁ ādaro. Āgacchati āgamanaṁti",
  "anya-e0807n6:96_1": "vā āgamo. Sappa=gamane, sappatīti sappo. Dibbatīti devo. Pakkamanaṁ pakkamatīti vā",
  "anya-e0807n6:96_2": "pakkamo, evaṁ vikkamo. Cara=caraṇe, vanaṁ caratīti vanacaro. Kāmo avacarati etthāti",
  "anya-e0807n6:96_3": "kāmāvacaro loko, kāmāvacarā paññā, kāmāvacaraṁ cittaṁ. Gāvo caranti etthāti gocaro.",
  "anya-e0807n6:96_4": "Pādena pivatīti pādapo. Evaṁ kacchapo. Sirasmiṁ ruhatīti siroruho, manādittā o. Guhāyaṁ",
  "anya-e0807n6:96_5": "sayatīti guhāsayaṁ cittaṁ, evaṁ kucchisayā vātā. Pabbate tiṭṭhatīti pabbataṭṭho puriso,",
  "anya-e0807n6:96_6": "pabbataṭṭhā nadī, pabbataṭṭhaṁ bhasmaṁ. Evaṁ thalaṭṭhaṁ jalaṭṭhaṁ.",
  "anya-e0807n6:97_0": "Kicchatthe dumhi akicchatthe su+īsaṁ+sukha upapadesu-dukkhena karīyati karaṇaṁ vā",
  "anya-e0807n6:97_1": "dukkaraṁ. Evaṁ dussayo, dukkhena bharīyatīti dubbharo mahiccho. Evaṁ durakkhaṁ cittaṁ,",
  "anya-e0807n6:97_2": "duddaso dhammo, duranubodho dhammo. Īsaṁ sayatīti īsaṁsayo, evaṁ sukhasayo. Īsaṁ",
  "anya-e0807n6:97_3": "karīyatīti īsakkaraṁ kammaṁ. Sukhena karīyatīti sukaraṁ pāpaṁ bālena. Evaṁ subharo",
  "anya-e0807n6:97_4": "appiccho, sudassaṁ paravajjaṁ, subodha+miccādi. Sabbattha pādiamādisamāsā.",
  "anya-e0807n6:98_0": "Ghaṇa-bhavatīti bhāvo, o+āvādesā. Aya=iti daṇḍakadhātu, ayati itoti āyo, āharatīti",
  "anya-e0807n6:98_1": "āhāro. Upahanatīti upaghāto, “hanassa ghāto ṇānubandhe”ti ghātādeso. Rañjatīti rāgo,",
  "anya-e0807n6:98_2": "“kagā cajānaṁ ghānubandhe”ti jassa go. Rañjanti anenāti rāgo. “Assā ṇānubandhe”ti",
  "anya-e0807n6:98_3": "ā, pajjate+nenāti pādo. Tuda=byathane, patujjate+nenāti patodo. Jarīyati anenāti",
  "anya-e0807n6:98_4": "jāro, evaṁ dāro. Bhajīyatīti bhāgo. Evaṁ bhāro. Labbhatīti lābho. Vi+opubbo, voharīyatīti",
  "anya-e0807n6:98_5": "vohāro. Diyyatīti dāyo, yuka. Vihaññati etasmāti vighāto. Viharanti etthāti vihāro.",
  "anya-e0807n6:98_6": "Āramanti etasminti ārāmo. Pacanaṁ vā pāko, cassa ko. Cajanaṁ cāgo. Yajanaṁ yāgo. Rajanaṁ rāgo.",
  "anya-e0807n6:99": "127. Ana+ghaṇasvā+parīhi ḷo",
  "anya-e0807n6:100_0": "Ā+parīhi parassa dahassa ḷo hota+na+ghaṇasu. Paridahanaṁ pariḷāho. Evaṁ dāho. Bhañjanaṁ",
  "anya-e0807n6:100_1": "saṅgo. Evaṁ saṅgo. Saṁkharanaṁ saṁkhāro, “karotissa kho”ti kassa kho. Evaṁ parikkhāro.",
  "anya-e0807n6:100_2": "“Purasmā”ti karassa kho, purekkhāro, ettaṁ tadaminādipāṭhā. Evaṁ upakāro, gāho.",
  "anya-e0807n6:101": "Gha-vacatīti vako. Sica=paggharaṇe, secanaṁ seko. Evaṁ soko, eovuddhiyo. Yuñjanaṁ yogo.",
  "anya-e0807n6:102_0": "Ka-pī=tappane, pīnetīti pīyo, kānubandhattā na vuddhi, “yuvaṇṇāna+miyaṅuvaṅa sare”ti",
  "anya-e0807n6:102_1": "iyaṅa. Khipa=peraṇe, khipatīti khipo. Bhuñjantya+nenāti bhujo. Yudha=sampahāre āyujjhanti anenāti āyudhaṁ.",
  "anya-e0807n6:103": "45. Dādhātvi",
  "anya-e0807n6:104_0": "Dādhāto bahula+mi hoti bhāvakārakesu. Dā=dāne, ādiyatītiādi. Evaṁ upādi. Dhā=dhāraṇe,",
  "anya-e0807n6:104_1": "udakaṁ dadhātīti udadhi, “saññāya+mudo+dakassā”ti udakassa udādeso. Jalaṁ dhiyate",
  "anya-e0807n6:104_2": "asminti jaladhi. Vālāni dhīyanti asminti vāladhi. Sandhīyati sandhātīti vā sandhi.",
  "anya-e0807n6:104_3": "Dhīyatīti dhi. Vidhīyati vidhāti vidhānaṁ vā vidhi. Sammā samaṁ vā cittaṁ ādadhātīti samādhi.",
  "anya-e0807n6:105": "46. Vamādīhya+thu",
  "anya-e0807n6:106": "Vamādīhi bhāvakārakesva+thu hoti. Vama=uggiraṇe, vamanaṁ vamīyatīti vā vamathu. Vepa+kampa=calane, vepanaṁ vepathu.",
  "anya-e0807n6:107": "47. Kvi",
  "anya-e0807n6:108": "Kriyatthā kvi hoti bahulaṁ bhāvakārakesu. Kakāro kānubandhakāriyattho.",
  "anya-e0807n6:109": "159. Kvissa",
  "anya-e0807n6:110_0": "Kriyatthā parassa kvissa lopo hoti. Sambhavatīti sambhū. Evaṁ vibhavatīti vibhū,",
  "anya-e0807n6:110_1": "abhibhū, sayambhū. Tathā dhu=kampane, sandhunātīti sandhu. Vibhātīti vibhā. Pabhātīti",
  "anya-e0807n6:110_2": "pabhā. Saṁgamma bhāsanti etthāti sabhā, “kvimhi lopo+ntabyañjanassā”ti antabyañjanassa",
  "anya-e0807n6:110_3": "lopo. Bhujena gacchatīti bhujago. Evaṁ urago. Turaṁ=sīghaṁ gacchatīti turaṅgo. Khena",
  "anya-e0807n6:110_4": "gacchatīti khago. Vihāyase gacchatīti vihago, tadaminādipāṭhā vihādeso. Na gacchatīti",
  "anya-e0807n6:110_5": "nago. Evaṁ ago, “nago vā+ppāṇinī”ti vikappena nañasamāse ṭādesanisedho. Jana=janane,",
  "anya-e0807n6:110_6": "kammato jātoti kammajo, amādisamāso, kammajo vipāko, kammajā paṭisandhi, kammajaṁ",
  "anya-e0807n6:110_7": "rūpaṁ. Evaṁ cittajaṁ, utujaṁ, āhārajaṁ. Attajo putto, vārimhi jāto vārijo. Evaṁ thalajo.",
  "anya-e0807n6:110_8": "Paṅkajaṁ. Jalajaṁ. Aṇḍajaṁ. Sarasijaṁ, upapadasamāse bahulaṁvidhānā vibhatyalope",
  "anya-e0807n6:110_9": "“manādīhī”tiādinā siādeso. Dvikkhattuṁ jāto dvijo, “tadaminā” dinā kkhattuṁlopo.",
  "anya-e0807n6:110_10": "Pacchā jāto anujo. Sañjānātīti saññā. Pajānātīti paññā. Evaṁ patiṭṭhātīti patiṭṭhā.",
  "anya-e0807n6:110_11": "Jhā=cintāyaṁ, parasampattiṁ abhijjhāyatīti abhijjhā. Hitesitaṁ upaṭṭhāpetvā jhāyatīti",
  "anya-e0807n6:110_12": "upajjhā. So eva upajjhāyo, “sakatthe”ti yo. Sammā jhāyanti etthāti saṁjhā. Kvidantā",
  "anya-e0807n6:110_13": "dhātvatthaṁ na jahanti, liṅgatthaṁ paṭipādayanti.",
  "anya-e0807n6:111": "48. Ano",
  "anya-e0807n6:112_0": "Kriyatthā bhāvakārakesu ano hoti. Nanda=samiddhiyaṁ, bhāve-nandiyate nandanaṁ. Kamme-anandīyittha",
  "anya-e0807n6:112_1": "nandīyati nandīyissati nanditabbanti vā nandanaṁ vanaṁ. Gahanaṁ gahanīyaṁ vā gahaṇaṁ,",
  "anya-e0807n6:112_2": "“tathanarā” dinā nassa ṇo. Gaṇhanaṁ, niggahītassa no. Caritabbaṁ caraṇaṁ. Bhuyate",
  "anya-e0807n6:112_3": "bhavanaṁ. Huyate havanaṁ. Rundhitabbaṁ rundhanaṁ rodhanaṁ vā. Bhuñjitabbaṁ bhuñjanaṁ",
  "anya-e0807n6:112_4": "bhojanaṁ vā. Bujjhitabbaṁ bujjhanaṁ, “padādīnaṁ kvacī”ti yuka. Bodhanaṁ vā. Suti",
  "anya-e0807n6:112_5": "suyyati vā savanaṁ. Pāpīyatīti pāpuṇanaṁ, “sakāpānaṁ kuka+kū”ti yogavibhāgā kuāgame",
  "anya-e0807n6:112_6": "nāgame ca tassa ṇo ca. Pālīyatīti pālanaṁ iccādi.",
  "anya-e0807n6:113_0": "Kattari-rajaṁ haratīti rajoharaṇaṁ toyaṁ. Vijānātīti viññāṇaṁ. Ghā=gandhopādāne,",
  "anya-e0807n6:113_1": "ghāyatīti ghānaṁ. Jhā=cintāyaṁ, jhāyatīti jhānaṁ. Karoti anenāti kāraṇaṁ, dīgho.",
  "anya-e0807n6:113_2": "Viākarīyanti etenāti byākaraṇaṁ. Pūrati+nenāti pūraṇaṁ. Dīyate+nenāti dānaṁ. Pamīyate+nenāti",
  "anya-e0807n6:113_3": "pamāṇaṁ. Vuccate+nenāti vacanaṁ. Panudati panujjate+nenāti vā panudanaṁ. Sūda=pagaraṇe,",
  "anya-e0807n6:113_4": "sūdati sujjate+nenāti vā sūdano. Suṇāti suyate+neneti vā savanaṁ. Luyati luyate+neneti",
  "anya-e0807n6:113_5": "vā lavanaṁ. Evaṁ nayanaṁ. Punāti puyate+neneti vā pavano. Sametīti samaṇo samanaṁ",
  "anya-e0807n6:113_6": "vā. Tathā bhāveti bhāvīyati etāyāti vā bhāvanaṁ. Evaṁ pācanaṁ pācāpanaṁ iccādi. “Ana+saṇasvā",
  "anya-e0807n6:113_7": "parīhi ḷo”ti ḷo, āḷāhanaṁ.",
  "anya-e0807n6:114": "Adhikaraṇe-tiṭṭhati asinti ṭhānaṁ. Evaṁ sayanaṁ, senaṁ vā āsanaṁ. Adhikarīyati etthāti adhikaraṇaṁ.",
  "anya-e0807n6:115_0": "Sampadānāpādānesu-sammā padīyate yassa taṁ sampadānaṁ. Apecca etasmā ādadātīti apādānaṁ.",
  "anya-e0807n6:115_1": "Bahulādhikārā calanādīhipi sīlasādhudhammesupi ano, calati sīlenāti calano evaṁ jalano,",
  "anya-e0807n6:115_2": "kodhano, kopano. Maṇḍa=bhusane, maṇḍeti sīlenāti maṇḍano. Evaṁ bhūsano. “Aññātrapī”ti okāranisedho.",
  "anya-e0807n6:116": "49. Itthiya+ma+ṇa+kti+ka+yaka+yā ca",
  "anya-e0807n6:117": "Itthiliṅge bhāve kārake ca kriyatthā aādayo honti ano ca bahulaṁ.",
  "anya-e0807n6:118_0": "A-jara=vayohāniyaṁ, jirati jiraṇaṁ vā jarā. “Itthiya+ma+tvā”ti āpaccayo. Paṭisambhijjatīti",
  "anya-e0807n6:118_1": "paṭisambhidā. Paṭipajjati etāyāti paṭipadā. Evaṁ sampadā, āpadā. Upādīyatīti upādā.",
  "anya-e0807n6:118_2": "Ikkha+cakkha=dassane, upaikkhatīti upekkhā. “Yuvaṇṇāna+meo luttā”ti ekāro. Cintanaṁ",
  "anya-e0807n6:118_3": "cintā. Sikkha=vijjopādāne, sikkhanaṁ sikkhīyantīti vā sikkhā. Evaṁ bhikkhā. Icchanaṁ",
  "anya-e0807n6:118_4": "icchā. “Gamayami”ccādinā cchaṅādeso. Puccha=pucchane, pucchanaṁ pucchā. Midha+medha=saṅgame,",
  "anya-e0807n6:118_5": "apaṭhitadhātu, medhanaṁ medhā. Evaṁ gudha=pariveṭhane, godhanaṁ godhā. Titikkhanaṁ",
  "anya-e0807n6:118_6": "titikkhā. Evaṁ vīmaṁsā, jigucchā, pipāsā, puttiyā. Īhanaṁ īhā.",
  "anya-e0807n6:119": "Ṇa-karaṇaṁ kārā, “assā ṇānubandhe”ti ā hoti, eva+muparipi. Haraṇaṁ hārā muttāvali. Taraṇaṁ tārā, dharaṇaṁ dhārā. Araṇaṁ ārā.",
  "anya-e0807n6:120": "Yathākathañci saddamhi, ruḷhiyā atthanicchayo.",
  "anya-e0807n6:121_0": "Kti-sambhuvanaṁ sambhuti. “Na te”ccādinā na vuddhi. Savanaṁ suti. Nayanaṁ nayati",
  "anya-e0807n6:121_1": "etāyāti vā nīti. Maññatīti mati, “gamādirānaṁ lopontabyañjanassā”ti gamādittā nalopo.",
  "anya-e0807n6:121_2": "Gamanaṁ gantabbāti vā gati. Upahananaṁ upahati. Ramanti etāya ramanaṁ vā rati. Tananaṁ",
  "anya-e0807n6:121_3": "tati. Niyamanaṁ niyati. Bhuñjanaṁ bhutti. Yuñjanaṁ yutti, pararūpaṁ. Evaṁ samāpajjanaṁ",
  "anya-e0807n6:121_4": "samāpajjateti samāpatti. Sampatti. Yaja=devapūjāsaṅgatikaraṇadānesu, yajanaṁ iṭṭhi,",
  "anya-e0807n6:121_5": "“yajassa yassa ṭiyī”ti ṭiādeso, “pucchādito”ti tassa ṭho, pararūpapaṭhamakkharā ca.",
  "anya-e0807n6:121_6": "Sāsanaṁ siṭṭhi, “sāsassa sisa vā”ti sisa, sānantarassa tassa ṭho”ti ṭhādeso. Bhedanaṁ",
  "anya-e0807n6:121_7": "bhijjateti vā bhitti. Bhaja=sevāyaṁ, bhajanaṁ bhatti. Tana=vitthāre, tanotīti tanti, nassa niggahītādi.",
  "anya-e0807n6:122": "Ka-guhantī etthāti guhā, okāranivutti. Rujatīti rujā. Modanti etāyāti mudā nāma muditā.",
  "anya-e0807n6:123": "Yaka-vida=ñāṇe, vidanaṁ vidanti etāyāti vā vijjā, dassa je pubbarūpaṁ. Yajanaṁ ijjā, ṭiādeso.",
  "anya-e0807n6:124_0": "Ya-sayanti etthāti seyyā, dvittaṁ. Aja=vaja=gamane, samajanaṁ samajanti etthāti vā",
  "anya-e0807n6:124_1": "samajjā. Papubbo, pabbajanaṁ pabbajjā. Tavaggavaraṇā”dimhi “cavaggabayañā”ti yogavibhāgena",
  "anya-e0807n6:124_2": "vassa be dvittaṁ. Ūmhi paricaraṇaṁ paricariyā. Jāgaraṇaṁ jāgariyā.",
  "anya-e0807n6:125_0": "Ana-payojake kāriyadhātuto kattuṁ payojanaṁ kāraṇaṁ, ekāranisedho nassa ṇo ca. Evaṁ",
  "anya-e0807n6:125_1": "harituṁ payojanaṁ hāraṇaṁ. Vida=anubhave, vitti vedayatīti vā vedanā. Vanda=abhivādanathutīsu,",
  "anya-e0807n6:125_2": "vandanaṁ vandanā. Upāsanaṁ upāsanā. Cita=saṁcetanāyaṁ, cetayatīti cetanā. Desiyatīti",
  "anya-e0807n6:125_3": "desanā. Bhāviyatīti bhāvanā.",
  "anya-e0807n6:126": "50. Jāhāhi ni",
  "anya-e0807n6:127": "Jā=vayohānimhi, hā=cāge, imehi itthiyaṁ ni hoti. Jānaṁ=vayaparipāko jāni. Hānaṁ hāni.",
  "anya-e0807n6:128": "51. Karā ririyo",
  "anya-e0807n6:129": "Karato ririyo hoti+tthiyaṁ. Rānubandhattā aralope karaṇaṁ kiriyā. “Kriyā”ti “tuṁtāye”ccādimhi “kriyāyaṁ”ti yogavibhāgā riyaramhi aralopo, rikāro kakāre+nubandho hoti.",
  "anya-e0807n6:130": "52. I+ki+tī sarūpe",
  "anya-e0807n6:131_0": "Dhātussa sarūpe+bhidheyye ete honti. Vacaicca+yaṁ dhātu eva vaci. Evaṁ yudhi. “Karotissa",
  "anya-e0807n6:131_1": "kho”ti vikaraṇassa ñāpitattā “kattari lo”ti lo, pacati. Akāro kakāroti ghaṇantena",
  "anya-e0807n6:131_2": "kārasaddena chaṭṭhīsamāso.",
  "anya-e0807n6:132": "53. Sīlā+bhikkhaññā+vassakesu ṇī",
  "anya-e0807n6:133_0": "Kriyatthā ṇī hoti sīlādīsu. Saṁsa=pasaṁsane, piyapubbo, piyaṁ pasaṁsati sīlenāti",
  "anya-e0807n6:133_1": "piyapasaṁsī rājā. Atha vā piyaṁ pasaṁsati sīlena vā dhammena vā tasmiṁ sādhu vāti",
  "anya-e0807n6:133_2": "piyapasaṁsī, piyapasaṁsanī, piyapasaṁsi kulaṁ, āvuddhimhi tathā saccavādī, dhammavādī.",
  "anya-e0807n6:133_3": "Sīghayāyīti “assā+ṇāpimhī yuka” iti yuka. Pāpakārī, mālakārī iccādi. Uṇhaṁ bhuñjati",
  "anya-e0807n6:133_4": "sīlenāti uṇhabhojī, “lahussupantassā”ti okāro.",
  "anya-e0807n6:134_0": "Ābhikkhaññe-punappuna khīraṁ pivatīti khīrapāyī, yuka. Avassaṁ karotīti avassakārī.",
  "anya-e0807n6:134_1": "“Syādi syādine+katthaṁ”ti samāse vibhattilope ca kate “lopo”ti niggahītalopo. Satandāyīti",
  "anya-e0807n6:134_2": "ettha bahulaṁvidhānā vibhattialope amādisamāsapaṭisedhe ca kate vaggantaṁ.",
  "anya-e0807n6:135": "Aññasmiṁ atthepi “ṇī”ti yogavibhāgena siddhaṁ. Sādhukārī, brahmacārī, assaddhabhojī. Paṇḍitaṁ attānaṁ maññatīti paṇḍitamānī, bahussutadhārī iccādi.",
  "anya-e0807n6:136": "Sādhukaraṇaṁ sādhukāro, so assa atthīti sādhukārīti ghaṇantā ī.",
  "anya-e0807n6:137": "54. Thāvari+ttara bhaṅgura bhidura bhāsura bhassarā",
  "anya-e0807n6:138_0": "Ete saddā nipaccante sīle gamyamāne. Iminā nipātanā varapaccayo ca thāssa tho ca,",
  "anya-e0807n6:138_1": "tiṭṭhati sīlenāti thāvaro. I=ajjhenagatīsu, ttarapaccayo, gacchati sīlenāti ittaro.",
  "anya-e0807n6:138_2": "Bhañja=omaddane, bhajjate sayameva bhajjati vā attanā attānanti bhaṅguro, kamme kattari",
  "anya-e0807n6:138_3": "vā gurapaccayo. Bhijjate sayameva bhindati vā attānanti bhidūro, ettha kūrapaccayo,",
  "anya-e0807n6:138_4": "kakāro+nubandho. Parabhañjanavisayesupi udāharaṇesu na hoti. Tatthāpi keci “dosandhakārabhidūro”ti",
  "anya-e0807n6:138_5": "idaṁ sandhāya icchanti. Bhāsati dippatīti bhāsuro, urapaccayo. Sarapaccaye bhassaro,",
  "anya-e0807n6:138_6": "“byañjane dīgharassā”ti rasso. (Tekālikappaccayā).",
  "anya-e0807n6:139": "55. Kattari bhūte ktavantu+ktāvī",
  "anya-e0807n6:140_0": "Bhūte atthe vattamānato kriyatthā ktavantu+ktāvī honti kattari. Vijinīti vijitavā",
  "anya-e0807n6:140_1": "vijitāvī, kānubandhattā na vuddhi. Guṇavantu daṇḍisamaṁ. Hu=havane, aggiṁ ahavīti",
  "anya-e0807n6:140_2": "hutavā hutāvī, hutāvinī hutavānī. “Bhūte”ti yāva “āhāratthā”ti adhikāro.",
  "anya-e0807n6:141": "56. Kto bhāvakammesuti",
  "anya-e0807n6:142": "Bhāve kamme ca bhūte kto hoti. Asanaṁ āsitaṁ bhavatā, ñi. Karīyitthāti kato kaṭo bhavatā, “gamādirānaṁ” tyādinā ralopo. Eva+muparipi.",
  "anya-e0807n6:143": "57. Kattari cā+rambhe",
  "anya-e0807n6:144": "Kriyārambhe kattarikto hoti yathāpattañca, pakarīti pakato bhavaṁ kaṭaṁ. Pakarīyitthāti pakato kaṭo bhavatā. Pasupīti pasutto bhavaṁ. Pasupīyitthāti pasuttaṁ bhavatā, pararūpaṁ.",
  "anya-e0807n6:145": "58. Ṭhā+sa vasa silisa sī ruha jara janīhi",
  "anya-e0807n6:146_0": "Ṭhādīhi kattari kto hoti yathāpattañca. Upaṭṭhāsīti upaṭṭhīto bhavaṁ guruṁ. Upaṭṭhīyitthāti",
  "anya-e0807n6:146_1": "upaṭṭhito guru bhotā, “ṭhāssī”ti ṭhāssa i. Evaṁ upāsīti upāsito. Upāsīyitthāti upāsito.",
  "anya-e0807n6:146_2": "“Ñi byañjanassā”ti ñi. Anuvusi anuvusīyitthāti vā anuvusīto. “Assū”ti assa ukāro.",
  "anya-e0807n6:146_3": "Āpubbo silisa=āliṅgane, āsilesi āsilesīyitthāti vā āsiliṭṭho. “Sānantarassa tassa",
  "anya-e0807n6:146_4": "ṭho”ti ṭhe pararūpaṁ paṭhamakkharañca. Adhisayi adhisīyitthāti vā adhisayito khaṭopikaṁ",
  "anya-e0807n6:146_5": "bhavaṁ, adhisayitā khaṭopikā bhotā. Evaṁ āruhi āruhīyitthāti vā āruḷho rukkhaṁ bhavaṁ,",
  "anya-e0807n6:146_6": "āruḷho rukkho bhotā, “ruhādīhi ho ḷa cā”ti tassa hakāro pubbahakārassa ca ḷo. Anujīri",
  "anya-e0807n6:146_7": "anujīrīyitthāti vā anujiṇṇo vasaliṁ bhavaṁ, anujiṇṇā vasalī bhotā, “tarādīhi riṇṇo”ti",
  "anya-e0807n6:146_8": "ktassa riṇṇādeso “rānubandhe”tyādinā arabhāgassa lopo ca. Anvajāyi anvajāyitthāti",
  "anya-e0807n6:146_9": "vā anujāto māṇavako māṇavikaṁ, anujātā māṇavikā māṇavakena, “janissā”ti nassa ā.",
  "anya-e0807n6:147": "59. Gamanatthā+kammakā+dhāre ca",
  "anya-e0807n6:148_0": "Gamanatthato akammakato ca kriyatthā ādhāre kto hoti kattari ca yathāpattañca. Yā=pāpuṇane,",
  "anya-e0807n6:148_1": "yātavanto asminti yātaṁ ṭhānaṁ. Yātavanto yātā, yānaṁ yātaṁ. Ettha santampi kammaṁ",
  "anya-e0807n6:148_2": "anicchitaṁ. Yāyitāti yāto patho. “Ye gatyatthā, te buddhyatthā. Ye buddhyatthā, te",
  "anya-e0807n6:148_3": "gatyatthā”ti vuttattā tathalakkhaṇaṁ yāthāvato āgato abhisambuddhoti tathāgato itipi",
  "anya-e0807n6:148_4": "hoti. Āsitavanto asminti āsitaṁ. Āsitavanto āsitā. Āsana+māsitaṁ.",
  "anya-e0807n6:149": "60. Āhāratthā",
  "anya-e0807n6:150_0": "Ajjhohāratthā ādhāre kto hoti yathāpattañca. Bhuttavanto+sminti bhuttaṁ. Evaṁ pītaṁ,",
  "anya-e0807n6:150_1": "“gāpāna+mī”ti ī. Bhuñjanaṁ bhuttaṁ pānaṁ pītaṁ. Bhuñjīyitthāti bhutto odano. Evaṁ",
  "anya-e0807n6:150_2": "pītaṁ udakaṁ. Akattatthaṁ bhinnayogakaraṇaṁ. Bahulādhikārā kattaripi “apiviṁsūti",
  "anya-e0807n6:150_3": "pītā gāvo”ti hoteva. Sida=pāke, passijjīti passanno, “gamanattha” dinā kto, “bhidā”",
  "anya-e0807n6:150_4": "dinā tassa no pararūpañca. Amaññitthāti mato. Icchīyitthāti iṭṭho. Abujjhitāti buddho,",
  "anya-e0807n6:150_5": "“dho dhahabhehī”ti tassa dho. Pūjīyitthāti pūjito, curādittā ṇi. Evaṁ sīlīyitthāti",
  "anya-e0807n6:150_6": "sīlito. Rakkhīyitthāti rakkhito. Khamīyitthāti khanto, massa niggahītaṁ. Akkocchīyitthāti",
  "anya-e0807n6:150_7": "akkuṭṭho, āssa rasso. Rusa=rose, arosīti ruṭṭho, “gamanatthā” dinā kattari kto. Ñimhi",
  "anya-e0807n6:150_8": "rusito. Hara=haraṇe, abhi+ vi+āpubbo, abhibyāharīyitthāti abhibyāhaṭo. Daya=dānagatihiṁsādānesu,",
  "anya-e0807n6:150_9": "adayīyitthāti dayito. Hasa=ālikye, ahasīti haṭṭho. Kāmīyitthāti kanto, “ṇiṇāpīnaṁ",
  "anya-e0807n6:150_10": "tesū”ti ettha “ṇiṇāpīnaṁ”ti yogavibhāgā curādiṇilopo. Saṁyamīti saṁyato. Nañapubbo,",
  "anya-e0807n6:150_11": "na marīti amato, nañasamāse nassa ṭo.",
  "anya-e0807n6:151": "Kaṭṭhaṁ dukkhaṁ āpannoti phalabhūte dukkhe kaṭṭhasaddassa vattanato phalassa bhāvittā bhūteyeva kto. Kasa=gatihiṁsāvilekhanesu, akasi=hiṁsīti kaṭṭhaṁ.",
  "anya-e0807n6:152": "150. Bhidādito no kta+ktavantūnaṁ",
  "anya-e0807n6:153_0": "Bhidādīhi paresaṁ kta+ktavantūnaṁ tassa no hoti. Ākatigaṇo+yaṁ. “Kto bhāvakammesū”ti",
  "anya-e0807n6:153_1": "kamme upari sabbattha kto. Bhijjitthoti bhinno, tassa ne pararūpaṁ. Abhindīti bhinnavā,",
  "anya-e0807n6:153_2": "“kattari bhūte” ccādinā ktavantu. Eva+muparipi. Chijjitthāti chinno. Achindīti chinnavā.",
  "anya-e0807n6:153_3": "Chada=apavāraṇe, chādīyitthāti channo. Achādayīti channavā, curādittā ṇi, tassa “ṇiṇāpīnaṁ",
  "anya-e0807n6:153_4": "tesū”ti ettha “ṇi” iti yogavibhāgā lopo. Khida=asahane, khijjīti khinno khinnavā,",
  "anya-e0807n6:153_5": "kattari. Eva+muparipi. Uppajjīti uppanno uppannavā. Sida=pāke, asijjīti sinno sinnavā.",
  "anya-e0807n6:153_6": "Sada=visaraṇagatya vasādanādānesu, sidīti sanno sannavā. Pīnīti pīno pīnavā. Sū=pasave,",
  "anya-e0807n6:153_7": "sūnīti sūno. Pasavīti sūnavā. Dī=khaye, dīyīti dīno dīnavā. Ḍī+lī=ākāsagamane, ḍīyīti",
  "anya-e0807n6:153_8": "ḍīno ḍīnavā. Līyi leyi alīyīti līno līnavā. Aluyīti lūno lūnavā.",
  "anya-e0807n6:154": "151. Dātvi+nno",
  "anya-e0807n6:155": "Dāto kta+ktavantūnaṁ tassa inno hoti. Adāyitthāti dinno. Addīti dinnavā.",
  "anya-e0807n6:156": "152. Kirādīhi ṇoti",
  "anya-e0807n6:157": "Ṇo. Upari sabbattha kta+ktavantūnaṁti yojetabbaṁ. Kira=vikiraṇe, akirīyitthāti kiṇṇo. Akirīti kiṇṇavā. Apurīti puṇṇo puṇṇavā. Akhīyitthāti khīṇo. Akhīyīti khīṇavā.",
  "anya-e0807n6:158": "153. Tarādīhi riṇṇoti",
  "anya-e0807n6:159_0": "Tassa riṇṇo. Rakāro antasarādilopattho. Atarīti tiṇṇo tiṇṇavā. Ajīrīti jiṇṇo jiṇṇavā.",
  "anya-e0807n6:159_1": "Paricīyitthāti ciṇṇo. Paricīyīti ciṇṇavā. Ettha cissa vikappavidhānattā pana paricita+upacitādayopi siddhā eva.",
  "anya-e0807n6:160": "154. Go bhañjādīhiti",
  "anya-e0807n6:161_0": "Bhañjādito tassa ga hoti. Abhañjīti bhaggo bhaggavā. “Gamanatthā” dinā kattari ktapaccaye",
  "anya-e0807n6:161_1": "tassa iminā gakāre pararūpaṁ niggahītalopo ca. Laga=saṅge, alagīti laggo laggavā.",
  "anya-e0807n6:161_2": "Mujja=mujjane, nimujjīti nimuggo nimuggavā, ettha saṁyogādilopo. Vīja+bhayacalanesu,",
  "anya-e0807n6:161_3": "saṁpubbo, saṁvijjīti saṁviggo saṁviggavā.",
  "anya-e0807n6:162": "155. Susā khoti",
  "anya-e0807n6:163": "Susato paresaṁ kta+ktavantūnaṁ tassa kho hoti. Susa=sose. Sussīti sukkho sukkhavā.",
  "anya-e0807n6:164": "156. Pacā ko",
  "anya-e0807n6:165": "Pacā paresaṁ kta+ktavantūnaṁ tassa ko hoti. Paccīti pakko. Pacīti pakkavā.",
  "anya-e0807n6:166": "157. Mucā vāti",
  "anya-e0807n6:167_0": "Mucā paresaṁ kta+ktavantūnaṁ tassa ko vā hoti. Muca=mocane, muccīti mukko mutto.",
  "anya-e0807n6:167_1": "Amucīti mukkavā muttavā. Sakko-tiṇvādīsu “i bhī kā” dinā siddhaṁ. Asakkhīti sakko.",
  "anya-e0807n6:167_2": "Kta+ktavantūsu satto sattavātveva hoti.",
  "anya-e0807n6:168": "106. Muha+bahānañca te kānubandhe+tve",
  "anya-e0807n6:169_0": "Muha+bahānaṁ duhissa ca dīgho hoti takārādo kānubandhe tvāna+tvāvajjite. Muha=vecitte,",
  "anya-e0807n6:169_1": "baha+braha+brūha vuddhiyaṁ. Muyhitta bayhitthāti mūḷho bāḷho, “gamanatthā” dinā akammakattā",
  "anya-e0807n6:169_2": "kattari kte dīgho “ruhādīhi ho ḷa cā”ti tassa ho ca hassa ḷo ca hoti. Evaṁ gūḷho.",
  "anya-e0807n6:169_3": "“Kānubandhe+tve”ti yāva “sāsassa sisa vā” tya+dhikāro.",
  "anya-e0807n6:170": "107. Vahassu+ssa",
  "anya-e0807n6:171": "Vahassa ussa dīgho hoti te. Vuyhitthāti vūḷho, “assū”ti ukāre iminā dīgho.",
  "anya-e0807n6:172": "108. Dhāssa hi",
  "anya-e0807n6:173": "Dhā=dhāraṇe+timassa hi hoti vā te. Nidhīyitthāti nihito. Nidahīti nihitavā nihitāvī.",
  "anya-e0807n6:174": "109. Gamādirānaṁ lopo+ntassa",
  "anya-e0807n6:175_0": "Gamādīnaṁ rakārantānañca antassa lopo hoti te. Agamīti gato. Khaññitthāti khato,",
  "anya-e0807n6:175_1": "kamme. Evaṁ haññitthāti hato. Tana=vitthāre, taññitthāti tato. Yama=uparame, saṁyamīti",
  "anya-e0807n6:175_2": "saññato, “gamanatthā” dinā kattari kto, “ye saṁssā”ti niggahītassa ño pubbarūpañca.",
  "anya-e0807n6:175_3": "Evaṁ aramīti rato. Karīyitthāti kato.",
  "anya-e0807n6:176": "110. Vacādīnaṁ vassu+ṭa vā",
  "anya-e0807n6:177_0": "Vacādīnaṁ vassa uṭa vā hoti kānubandhe atve. Vuccitthāti uttaṁ. Assa u vuttaṁ, ubhayattha",
  "anya-e0807n6:177_1": "pararūpaṁ. Vasa=nivāse, vasanaṁ avasi vasiṁsu etthāti vā utthaṁ vutthaṁ, “gamanatthā”",
  "anya-e0807n6:177_2": "dinā kto, “sāsa vasa saṁsa saṁsā tho”ti tassa tho.",
  "anya-e0807n6:178": "112. Vaddhassa vā",
  "anya-e0807n6:179_0": "Vaddhassa assa vā u hoti kānubandhe atve. Avaddhīti vuddho vaddho, kattari kte “dho",
  "anya-e0807n6:179_1": "dha+habhehī”ti tassa dho, tatiyakkharado ca saṁyogādilopo ca. Vuttīti “sabbādayo",
  "anya-e0807n6:179_2": "vuttimatte”ti yogavibhāgā assa u. Vattītipi yathālakkhaṇaṁ.",
  "anya-e0807n6:180": "113. Yajassa yassa ṭi+yī",
  "anya-e0807n6:181": "Yajassa yassa ṭi+yī honti kānubandhe atve. Yajanaṁti kto, “pucchādito”ti tassa ṭhe pararūpādimhi kate iṭṭhaṁ yiṭṭhaṁ.",
  "anya-e0807n6:182": "114. Ṭhāssi",
  "anya-e0807n6:183": "Ṭhāssa i hoti kānubandhe atve. Aṭṭhāsīti ṭhito.",
  "anya-e0807n6:184": "115. Gā+pāna+mī",
  "anya-e0807n6:185": "Gā+pāna+mī hoti kānubandhe atve. Gānaṁ gītaṁ. Pānaṁ pītaṁ. Bahulādhikārā pitvā.",
  "anya-e0807n6:186": "116. Janissā",
  "anya-e0807n6:187": "Janissa ā hoti kānubandhe atve. Ajanīti jāto, “chaṭṭhiyantassā”ti antassa ā hoti.",
  "anya-e0807n6:188": "117. Sāsassa sisa vā",
  "anya-e0807n6:189_0": "Sāsassa sisa hoti kānubandhe atve. Sāsanaṁti kto, tassa “sāsa vasa saṁsa sasā tho”ti",
  "anya-e0807n6:189_1": "the pararūpaṁ paṭhamakkharo ca, “ta+tha+na+rā” dinā tassa ṭo. Thassa ṭho, siṭṭhaṁ.",
  "anya-e0807n6:189_2": "Aññatra satthaṁ. “Guhādīhi yaka” iti yakapaccaye sāsīyatīti sisso. Umhi sāsiyo.",
  "anya-e0807n6:190": "140. Sānantarassa tassa ṭho",
  "anya-e0807n6:191_0": "Sakārantā kriyatthā parassā+nantarassa tassa ṭha hoti. Tussīti tuṭṭho, “gamanatthā”",
  "anya-e0807n6:191_1": "dinā kte iminā tassa ṭhe pararūpādi. Evaṁ tuṭṭhavā. Tabba+ktīsu tosanaṁ tuṭṭhabbaṁ,",
  "anya-e0807n6:191_2": "“aññatrāpī”ti okārābhāvo. Evaṁ tuṭṭhi, kānubandhattā na vuddhi.",
  "anya-e0807n6:192": "141. Kasassi+ma ca vā",
  "anya-e0807n6:193": "Kasasmā parassā+nantarassa tassa ṭha hoti kasassa vā ima ca. Kasīyitthāti kiṭṭhaṁ. Kiṭṭhādiṁ viya duppasuṁ, kamme kto. Imābhāve kaṭṭhaṁ, akaṭṭhapākimaṁ sāliṁ.",
  "anya-e0807n6:194": "142. Dhasto+trastā",
  "anya-e0807n6:195": "Ete saddā nipaccante. Dhaṁsa+dhaṁsane, dhaṁsīyitthāti dhasto, bindulopo. Utrasīti otrasto.",
  "anya-e0807n6:196": "143. Pucchādito",
  "anya-e0807n6:197": "Pucchādīhi parassā+nantarassa tassa ṭha hoti. Pucchīyitthāti puṭṭho. Bhajja=pāke, bhajīyitthāti bhaṭṭho, saṁyogādilopo. Yajitthāti yiṭṭho, “yajassa yassa ṭi+yī”ti yi.",
  "anya-e0807n6:198": "144. Sāsa vasa saṁsa sasā tho",
  "anya-e0807n6:199_0": "Etehi parassā+nantarassa tassa tha hoti. Sāsanaṁ sāsīyitthāti vā satthaṁ. Vasanaṁ",
  "anya-e0807n6:199_1": "vutthaṁ, “assū”ti u. Pasaṁsanaṁ pasaṁsīyitthāti vā pasatthaṁ. Sasa=gati+hiṁsā+pāṇanesu,",
  "anya-e0807n6:199_2": "sasanaṁ gamanaṁ hiṁsanaṁ jīvanañca satthaṁ. Anusāsīyitthāti anusiṭṭho, tthassa ṭṭho.",
  "anya-e0807n6:200": "145. Dho dha+ha+tehi",
  "anya-e0807n6:201_0": "Dhakāra hakāra bhakārantehi parassa tassa dha hoti. Vaddhitthāti kamme kte tassa",
  "anya-e0807n6:201_1": "dhakārādimhi ca “vaddhassa vā”ti ukāre kate saṁyogādilopo, vuddho. Duyhitthāti duddhaṁ.",
  "anya-e0807n6:201_2": "Labhīyitthāti laddhaṁ.",
  "anya-e0807n6:202": "146. Dahā ḍho",
  "anya-e0807n6:203": "Dahā parassā+nantarassa tassa ḍha hoti. Dayhitthāti daḍḍho, pararūpādimhi kate “catutthadutiye” ccādinā ḍakāro.",
  "anya-e0807n6:204": "147. Bahassu+ma ca",
  "anya-e0807n6:205": "Bahā parassā+nantarassa tassa ḍha hoti bahassu+ma ca ḍhasanniyogena. Baha+braha+brūha=vuddhiyaṁ. Abahīti buḍḍho.",
  "anya-e0807n6:206": "148. Ruhādīhi ho ḷa ca",
  "anya-e0807n6:207": "Ruhādīhi parassā+nantarassa tassa ha hoti ḷo ca+ntassa. Āruhīti āruḷho. Guyhitthāti guḷho. Abahīti bāḷho. Dvīsu “muhabahā” dinā dīgho.",
  "anya-e0807n6:208": "149. Muhā vāti",
  "anya-e0807n6:209": "Ktatassa hakāro antassa vā ḷo ca. Amohīti muḷho, muddho, tassa dho. (Atītakālikapaccayavidhānaṁ).",
  "anya-e0807n6:210": "64. Nto kattari vattamāne",
  "anya-e0807n6:211": "Vattamānatthe vattamānato kriyatthā nto hoti kattari. Tiṭṭhatīti tiṭṭhanto, “kattari lo”ti lo, “ṭhāpānaṁ tiṭṭhapivā”ti tiṭhādeso. Kattari māna+nta+tyādisu imināva lo.",
  "anya-e0807n6:212": "65. Mānoti",
  "anya-e0807n6:213": "Kattari māno. Tiṭṭhamāno.",
  "anya-e0807n6:214": "66. Bhāvakammesuti",
  "anya-e0807n6:215": "Bhāvakammesu māno. Ṭhānaṁ ṭhīyamānaṁ. “Kyo bhāvakammesva+parokkhesu māna+nta+tyādīsū”ti bhāve kamme ca kyo. “Kyassā”ti īma. Pacīyatīti paccamā no. Kye pubbarūpaṁ.",
  "anya-e0807n6:216": "67. Te ssapubbā+nāgate",
  "anya-e0807n6:217_0": "Anāgate atthe vattamānato kriyatthā tentamānā ssapubbā honti, le āssa lopo, ṭhassatīti",
  "anya-e0807n6:217_1": "ṭhassanto ṭhassamāno. Ṭhīyissatīti ṭhīyissamānaṁ, kye ī, “ñibyañjanassā”ti ñi. Assa",
  "anya-e0807n6:217_2": "tyādivisayattā “āīssā” dinā iña na hoti, aīhi sahacaritattā ssāssa. Paccissatīti",
  "anya-e0807n6:217_3": "paccissamāno odano. “Rā nassa ṇo”ti ṇe patte –",
  "anya-e0807n6:218": "5,172. Na nta+māna+tyādīnaṁ",
  "anya-e0807n6:219": "Rantato paresaṁ nta+māna+tyādīnaṁ nassa ṇo na hoti. Karotīti karonto kurumāno, “tanāditvo”ti o.",
  "anya-e0807n6:220": "5,173. Gama yami+sāsa disānaṁ vā cchaṅa",
  "anya-e0807n6:221_0": "Etesaṁ vā cchaṅa hoti nta+māna+tyādīsu. Ṅa-nubandhattā antassa hoti, gacchanto gacchamāno.",
  "anya-e0807n6:221_1": "Yama=uparame, yacchanto yacchamāno. Icchanto icchamāno. Āsa=upavesane, acchanto acchamāno,",
  "anya-e0807n6:221_2": "“byañjane”ccādinā rasso. Disa=atisajjane, dicchanto dicchamāno. Vavatthitavibhāsattā",
  "anya-e0807n6:221_3": "vāsaddassa aññapaccayesu ca kvaci, icchīyatīti icchitabbaṁ, icchanaṁ icchā, “itthiya+maṇā”",
  "anya-e0807n6:221_4": "dinā appaccayo. Icchitaṁ, icchitabbaṁ, icchituṁ. Aññesañca yogavibhāgā, pavecchanto.",
  "anya-e0807n6:222": "174. Jara+marāna+mīyaṅa",
  "anya-e0807n6:223": "Etesa+mīyaṅa vā hoti nta+māna+tyādīsu. Jīyanto. “Jarasadā” diccādinā īma. Jīranto. Jīyamāno jīramāno. Mīyanto maranto, mīyamāno maramāno.",
  "anya-e0807n6:224": "175. Ṭhāpānaṁ tiṭṭhapivā",
  "anya-e0807n6:225": "Ṭhāpānaṁ tiṭṭhapivā honti vā ntādīsu. Tiṭṭhanto, tiṭṭhamāno. Pivanto pivamāno.",
  "anya-e0807n6:226": "176. Gama+vada+dānaṁ ghamma+vajja+dajjā",
  "anya-e0807n6:227": "Gamādīnaṁ ghammādayo vā honti ntādīsu. Ghammanto gacchanto, vajjanto vadanto, dajjanto dadanto.",
  "anya-e0807n6:228": "177. Karassa sossa kubba kuru kayirā",
  "anya-e0807n6:229_0": "Karassa saokārassa kubbādayo vā honti ntādīsu. Kubbanto kayiranto karonto, evaṁ kubbamāno",
  "anya-e0807n6:229_1": "iccādi. Aññatra “mānassa massā”ti mānassa massa lope karāṇo. “Sossā”ti vuttattā kattariyeva.",
  "anya-e0807n6:230": "178. Gahassa gheppo",
  "anya-e0807n6:231": "Gahassa vā gheppo hoti ntādīsu. Gheppanto gheppamāno.",
  "anya-e0807n6:232": "179. Ṇo niggahītassa",
  "anya-e0807n6:233": "Gahassa niggahītassa ṇo hoti, “maṁ vā rudhādīnaṁ”ti maṁ, gaṇhitabbaṁ, gaṇhituṁ, gaṇhanto.",
  "anya-e0807n6:234": "130. Nta+māna+nti+yi+yuṁsvā+dilopoti",
  "anya-e0807n6:235": "Ādilopo. Asa=bhuvi, bhavatīti santo samāno.",
  "anya-e0807n6:236": "131. Pādito ṭhāssa vā ṭhaho kvaciti",
  "anya-e0807n6:237": "Ṭhāssa pādīsu ṭhaho. Saṇṭhahanto. Santiṭṭhanto.",
  "anya-e0807n6:238": "(Vattamānapaccayantanayo).",
  "anya-e0807n6:239": "61. Tuṁ tāye tave bhāve bhavissati kriyāyaṁ tadatthāyaṁ",
  "anya-e0807n6:240_0": "Bhavissatiatthe vattamānato kriyatthā bhāve tumādayo honti kriyāyaṁ tadatthāyaṁ patīyamānāyaṁ.",
  "anya-e0807n6:240_1": "Karaṇāya gacchati kātuṁ gacchati. “Tuṁtunatabbesu vā”ti karassa vā ā hoti, pubbarūpe",
  "anya-e0807n6:240_2": "kattāye. “Karassā tave”ti niccaṁ ā, kātave. Nipātattā “asaṅkhyehi sabbāsaṁ”ti catutthīsassa",
  "anya-e0807n6:240_3": "lopo. Eva+mupari tunādīsu. Kattuṁ kāmetīti kattukāmo, abhisaṅkharitu+mākaṅkhati.",
  "anya-e0807n6:240_4": "Saddhammaṁ suṇituṁ, ñimhi nāgame tassa ṇo, nāgamattā na vuddhi. Sotave sotuṁ suṇituṁ",
  "anya-e0807n6:240_5": "vā patthehi. Evaṁ anubhavituṁ, pacituṁ. Gantuṁ, “manānaṁ niggahītaṁ”ti niggahītaṁ.",
  "anya-e0807n6:240_6": "Gamituṁ, khantuṁ, khanituṁ, hantuṁ, hanituṁ, mantuṁ, manituṁ, harituṁ, anussarituṁ",
  "anya-e0807n6:240_7": "icchati. Tathā tudituṁ, pavisituṁ, uddisituṁ, bhottuṁ, sayituṁ, netuṁ, juhotuṁ, pajahituṁ,",
  "anya-e0807n6:240_8": "pahātuṁ, dātuṁ, roddhuṁ, rundhituṁ, bhottuṁ, bhuñjītuṁ, chettuṁ, chindituṁ, sibbituṁ,",
  "anya-e0807n6:240_9": "ūmhi vassa bo, dvittaṁ, buddhuṁ, tassa dho. Bujjhituṁ, yuka. Jānituṁ ñā=avabodhane.",
  "anya-e0807n6:240_10": "Janituṁ. Jetuṁ jinituṁ. Pattuṁ pāpuṇituṁ. Ketuṁ kiṇituṁ. Vinicchetuṁ, issa e, vinicchinituṁ.",
  "anya-e0807n6:240_11": "Gahetuṁ gaṇhituṁ. Corituṁ coretuṁ corayituṁ, pāletuṁ pālayituṁ. Payojake-bhāvetuṁ",
  "anya-e0807n6:240_12": "bhāvayituṁ, kāretuṁ kārayituṁ kārāpetuṁ kārāpayituṁ icchati+ccādi.",
  "anya-e0807n6:241": "Evaṁ kriyatthakriyāyaṁ gamyamānāyaṁ, yathā suboddhuṁ vakkhāmi, evaṁ daṭṭhuṁ gacchati, gantu+mārabhati, gantuṁ payojeti, dassetu+māha iccādi.",
  "anya-e0807n6:242_0": "Arahasakkādīsupi siddhaṁ, tathā kāla samayavelāsu. Ko taṁ ninditu+marahati, rājā",
  "anya-e0807n6:242_1": "bhavitu+marahati, araho bhavaṁ vattuṁ, sakkā jetuṁ dhanena vā, sakkā laddhuṁ, bhassa",
  "anya-e0807n6:242_2": "dho. Kattuṁ sakkhissati. Bhabbo niyāmaṁ okkamituṁ, abhabbo kātuṁ. Anucchaviko bhavaṁ",
  "anya-e0807n6:242_3": "dānaṁ paṭiggahetuṁ, idaṁ kātuṁ anurūpaṁ, dānaṁ dātuṁ yuttaṁ, dātuṁ vattuñca labhati.",
  "anya-e0807n6:242_4": "Evaṁ vaṭṭati bhāsituṁ, chindituṁ na ca kappati iccādi. Tathākālo bhuñjituṁ, samayo",
  "anya-e0807n6:242_5": "bhuñjituṁ, velā bhuñjituṁ.",
  "anya-e0807n6:243": "Alamatthepi siddhaṁ, alameva dānāni dātuṁ, alameva puññāni kātuṁ.",
  "anya-e0807n6:244": "62. Paṭisedhe+laṁkhalūnaṁ ktuna ktvāna ktvā vā",
  "anya-e0807n6:245_0": "Alaṁ+khalusaddānaṁ paṭisedhanatthānaṁ payoge ktunādayo vā honti bhāve. Alaṁpubbo,",
  "anya-e0807n6:245_1": "su=savane, alaṁ savanaṁ katvā khalu savanaṁ katvāti alaṁ sotuna khalu sotuna alaṁ",
  "anya-e0807n6:245_2": "sutvāna khalu sutvāna alaṁ sutvā khalu sutvā. Nipātattā silopo.",
  "anya-e0807n6:246": "63. Pubbe+kakattukānaṁ",
  "anya-e0807n6:247_0": "Eko kattā yesaṁ byāpārānaṁ, tesu yo pubbo, tadatthato kriyatthā tunādayo honti bhāve.",
  "anya-e0807n6:247_1": "“Tuṁtunā” dinā karassa ā, so kātuna kammaṁ gacchati, akātuna puññaṁ kilissanti. Ralope",
  "anya-e0807n6:247_2": "kammaṁ katvāna bhadrakaṁ, puññāni katvā saggaṁ gacchati. Abhisaṅkharaṇaṁ katvā abhisaṅkharitvā",
  "anya-e0807n6:247_3": "karitvā vā. Tathā sibbitvā chādayitvā jānitvā dhammaṁ sutvā sutvāna dhammaṁ modati,",
  "anya-e0807n6:247_4": "suṇitvā, patvā pāpuṇitvā, kinitvā, jetvā jinitvā jitvā, coretvā corayitvā, pūjetvā",
  "anya-e0807n6:247_5": "pūjayitvā, tathā mettaṁ bhāvetvā bhāvayitvā, vihāraṁ kāretvā kārayitvā kārāpetvā",
  "anya-e0807n6:247_6": "kārāpayitvā saggaṁ gamissanti+ccādi. Pubbeti kiṁ, bhuñjati ca pacati ca. “Apatvā",
  "anya-e0807n6:247_7": "nadiṁ pabbato, atikkamma pabbataṁ nadī”tiādīsu bhūdhātussa sambhavā ekakattukatā",
  "anya-e0807n6:247_8": "pubbakālatā ca gamyate. “Bhutvā bhutvā gacchatī”ti imināva siddhaṁ, ābhikkhaññantu",
  "anya-e0807n6:247_9": "dvibbacanāva gamyate. Kathaṁ “jīvaggāhaṁ agāhayi, kāyappacālakaṁ gacchatī”ti, ghaṇantena",
  "anya-e0807n6:247_10": "kriyāvisesanena siddhaṁ, yathā odanapākaṁ sayatīti.",
  "anya-e0807n6:248": "164. Pyo vā tvāssa samāse",
  "anya-e0807n6:249": "Tvāssa vā pyo hoti samāse. Pakāro “pye sissā”ti visesanattho. Abhipubbo pādisamāso, abhivadanaṁ katvā abhivādiya bhāsissaṁ. Tathā abhibhuyya, dvittarassāni. Si=saye –",
  "anya-e0807n6:250": "88. Pye sissā",
  "anya-e0807n6:251_0": "Sissa ā hoti pyādese. Nissayanaṁ katvā nissāya. Pubbarūpe vibhajja vibhajiya. Disa=atisajjane,",
  "anya-e0807n6:251_1": "uddissa. Pavissa pavisiya pavisitvā, upanaya, atiseyya atisayitvā, ohāya ohitvā.",
  "anya-e0807n6:251_2": "Ādāya, dāssi+yaṅa, ādiya. Paṭṭhāya, viceyya, viññāya vijānitvā, samāseti kiṁ, patvā.",
  "anya-e0807n6:251_3": "Kvacā+ samāsepi bahulādhikārā, lataṁ dantehi chindiya. Tathā bhuñjitvā.",
  "anya-e0807n6:252": "165. Tuṁ+yānā",
  "anya-e0807n6:253_0": "Tvāssa vā tuṁ+yānā honti samāse kvaci. Abhiharaṇaṁ katvā abhihaṭṭhuṁ, abhiharitvā,",
  "anya-e0807n6:253_1": "pādisamāso, “pucchādito”ti tassa ṭho pararūpādi ca. Anumodanaṁ katvā anumodiyāna",
  "anya-e0807n6:253_2": "anumoditvā vā, kānubandhepi “vā kvacī”ti vikappattā “lahussupantassā”ti okāro. Kvacā+samāsepi",
  "anya-e0807n6:253_3": "bahulādhikārā, daṭṭhuṁ, disato tvāssa tumādese disassa dasa. Aññatra “disā vāna+vā",
  "anya-e0807n6:253_4": "sa cā”ti tvāssa vāna+vā sa honti, disvā. Evaṁ labhanaṁ katvā laddhā dhanaṁtiādīsu tassa dho bhavati.",
  "anya-e0807n6:254": "Iti payogasiddhiyaṁ khādikaṇḍo sattamo.",
  "anya-e0807n6:255": "Payogasiddhi nigamanaṁ",
  "anya-e0807n6:256": "1.",
  "anya-e0807n6:257": "Ye nantatantaratanākaramanthanena,",
  "anya-e0807n6:258": "Manthācalollasitañāṇavarena laddhā;",
  "anya-e0807n6:259": "Sārāmatā+tisukhitā sukhayanti ca+ññe,",
  "anya-e0807n6:260": "Te me jayanti guravo guravo guṇehi.",
  "anya-e0807n6:261": "2.",
  "anya-e0807n6:262": "Yassa sādhuguṇubbhūta-kitti sabbatta patthaṭā;",
  "anya-e0807n6:263": "Moggallāno mahāpañño, jayatī so ha sabbadā.",
  "anya-e0807n6:264": "3.",
  "anya-e0807n6:265": "Paramappicchatā+neka-santosūpasamesinaṁ;",
  "anya-e0807n6:266": "Sucisalekhavuttīnaṁ, sadā+raññanivāsinaṁ.",
  "anya-e0807n6:267": "4.",
  "anya-e0807n6:268": "Sāsanujotakārīna+māceratta+mupāgataṁ;",
  "anya-e0807n6:269": "Udumbaragirīkhyātā+yatanaṁ yatipuṅgavaṁ.",
  "anya-e0807n6:270": "5.",
  "anya-e0807n6:271": "Medhaṅkaroti ākhyāta-nāmadheyyaṁ tapodhanaṁ;",
  "anya-e0807n6:272": "Theraṁ thiradayā medhā-nidhānaṁ sādhu pūjitaṁ.",
  "anya-e0807n6:273": "6.",
  "anya-e0807n6:274": "Sissaṁ sahāya+māgamma, kalyāṇamitta+mattano;",
  "anya-e0807n6:275": "Sodhetuṁ sāsanaṁ satthu, parakkama+makāsi yo.",
  "anya-e0807n6:276": "7.",
  "anya-e0807n6:277": "Saṅgharakkhitanāmena, mahātherena dhīmatā;",
  "anya-e0807n6:278": "Nivāsabhūtenā+neka-guṇāna+ppicchatādinaṁ.",
  "anya-e0807n6:279": "8.",
  "anya-e0807n6:280": "Moggallānabyākaraṇa-payogakkamasādhakā;",
  "anya-e0807n6:281": "Ettāvatā katā esā, payogasiddhi niṭṭhitā.",
  "anya-e0807n6:282": "9.",
  "anya-e0807n6:283": "Teneva racitā sādhu, sāsanodayakārinā;",
  "anya-e0807n6:284": "Khuddasikkhāya ṭīkā ca, tathā sambandhacintanā.",
  "anya-e0807n6:285": "10.",
  "anya-e0807n6:286": "Susaddasiddhiṁ yo yoga-nicchayaṁ sabbhi vaṇṇitaṁ;",
  "anya-e0807n6:287": "Akā subodhālaṅkāraṁ, tathā sambandhacintanaṁ.",
  "anya-e0807n6:288": "11.",
  "anya-e0807n6:289": "Satthasañcitapuññena, nibbānasādhakaṁ hitaṁ;",
  "anya-e0807n6:290": "Sādhento lokanāthassa, saddhammo tiṭṭhataṁ ciranti.",
  "anya-e0807n6:291": "Iti saṅgharakkhitamahāsāmitherapādaviracitā",
  "anya-e0807n6:292": "Payogasiddhi niṭṭhitā.",
  "anya-e0807n6:293_0": "(Visesalakkhaṇaṁ). Yathāvuttānaṁ pana payogasiddhinigamana gāthānaṁ ekādasannaṁ pubbeyeva",
  "anya-e0807n6:293_1": "vakkhamānā imā gāthāyo dissanti porāṇe sīhaḷamūlapayogasiddhipāṭhe. Tā ca gāthāyo",
  "anya-e0807n6:293_2": "pacchā sīhaḷamūlapayogasiddhisaṁsodhakena medhaṅkaroti garūhi gahitanāmadheyyena",
  "anya-e0807n6:293_3": "therena pakkhittāti veditabbā, tasmā mayaṁ tā gāthāyo sabbapacchāyeva imasmiṁ-ṭhāne",
  "anya-e0807n6:293_4": "ṭhapema. Tā pana gāthāyo katamāti ce –",
  "anya-e0807n6:294": "1.",
  "anya-e0807n6:295": "Cāgavikkamasaddhānu-sampannaguṇasāmino;",
  "anya-e0807n6:296": "Parakkamanarindassa, sīhaḷindassa dhīmato.",
  "anya-e0807n6:297": "2.",
  "anya-e0807n6:298": "Atrajenā+nujātena, bhūpālakulaketunā;",
  "anya-e0807n6:299": "Disantapatthaṭodāra-vikkamena yasassinā.",
  "anya-e0807n6:300": "3.",
  "anya-e0807n6:301": "Bhuvanekabhujavhena, mahārājena dhīmatā;",
  "anya-e0807n6:302": "Catupaccayadānena, satataṁ samupaṭṭhito.",
  "anya-e0807n6:303": "4.",
  "anya-e0807n6:304": "“Jambudoṇī”ti vikhyātā –",
  "anya-e0807n6:305": "Vāse nivasato sato;",
  "anya-e0807n6:306": "Sumaṅgalamahatthera –",
  "anya-e0807n6:307": "Sāmino sucivuttino.",
  "anya-e0807n6:308": "5.",
  "anya-e0807n6:309": "Vaṁse visuddhe saṁjāto,",
  "anya-e0807n6:310": "Panthasenāsane rato;",
  "anya-e0807n6:311": "Pariyattimahāsindhu –",
  "anya-e0807n6:312": "Niyyāmakadhurandharo.",
  "anya-e0807n6:313": "5.",
  "anya-e0807n6:314": "Appicchādiguṇūpeto, jinasāsanamāmako;",
  "anya-e0807n6:315": "Vaneratamahatthero, medhaṅkarasamavhayo.",
  "anya-e0807n6:316": "6.",
  "anya-e0807n6:317": "Pāṭavatthāya bhikkhūnaṁ, vinaye suvisārado;",
  "anya-e0807n6:318": "Payogasiddhiṁ sodhayi, sadā sappaññagocaraṁ.",
  "anya-e0807n6:319": "7.",
  "anya-e0807n6:320": "Imaṁ likhitapuññena, mettekyaṁ upasaṁkami;",
  "anya-e0807n6:321": "Patiṭṭhahitvā saraṇe, suppatiṭṭhāmi sāsaneti.",
  "anya-e0807n6:322": "Payogasiddhisiddhaṁ."
}