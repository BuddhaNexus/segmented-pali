{
  "atk-vin02a23:0": "4. Pavāraṇākkhandhakaṁ",
  "atk-vin02a23:1": "Aphāsukavihārakathā",
  "atk-vin02a23:2_0": "209. Pavāraṇākkhandhake – neva ālapeyyāma na sallapeyyāmāti ettha ālāpo nāma paṭhamavacanaṁ;",
  "atk-vin02a23:2_1": "sallāpo pacchimavacanaṁ. Hatthavilaṅghakenāti hatthukkhepakena. Pasusaṁvāsanti pasūnaṁ",
  "atk-vin02a23:2_2": "viya saṁvāsaṁ. Pasavopi hi attano uppannaṁ sukhadukkhaṁ aññamaññassa na ārocenti,",
  "atk-vin02a23:2_3": "paṭisanthāraṁ na karonti, tathā etepi na akaṁsu; tasmā nesaṁ saṁvāso ‘‘pasusaṁvāso’’ti",
  "atk-vin02a23:2_4": "vuccati. Esa nayo sabbattha. Na bhikkhave mūgabbataṁ titthiyasamādānanti ‘‘imaṁ temāsaṁ",
  "atk-vin02a23:2_5": "na kathetabba’’nti evarūpaṁ vatasamādānaṁ na kātabbaṁ; adhammakatikā hesā. Aññamaññānulomatāti",
  "atk-vin02a23:2_6": "aññamaññaṁ vattuṁ anulomabhāvo. ‘‘Vadantu maṁ āyasmanto’’ti hi vadantaṁ sakkā hoti",
  "atk-vin02a23:2_7": "kiñci vattuṁ; na itaraṁ. Āpattivuṭṭhānatā vinayapurekkhāratāti āpattīhi vuṭṭhānabhāvo",
  "atk-vin02a23:2_8": "vinayaṁ purato katvā caraṇabhāvo. ‘‘Vadantu maṁ āyasmanto’’ti hi evaṁ vadanto āpattīhi",
  "atk-vin02a23:2_9": "vuṭṭhahissati, vinayañca purakkhatvā viharissatīti vuccati.",
  "atk-vin02a23:3_0": "210.Suṇātu me bhante saṅgho ajja pavāraṇā, yadi saṅghassa pattakallaṁ, saṅgho pavāreyyāti",
  "atk-vin02a23:3_1": "ayaṁ sabbasaṅgāhikā nāma ñatti; evañhi vutte tevācikaṁ dvevācikaṁ ekavācikañca pavāretuṁ",
  "atk-vin02a23:3_2": "vaṭṭati. Samānavassikaṁ na vaṭṭati. ‘‘Tevācikaṁ pavāreyyā’’ti vutte pana tevācikameva",
  "atk-vin02a23:3_3": "vaṭṭati, aññaṁ na vaṭṭati. ‘‘Dvevācikaṁ pavāreyyā’’ti vutte dvevācikañca tevācikañca",
  "atk-vin02a23:3_4": "vaṭṭati, ekavācikañca samānavassikañca na vaṭṭati. ‘‘Ekavācikaṁ pavāreyyā’’ti vutte",
  "atk-vin02a23:3_5": "pana ekavācika-dvevācika-tevācikāni vaṭṭanti, samānavassikameva na vaṭṭati. ‘‘Samānavassika’’nti",
  "atk-vin02a23:3_6": "vutte sabbaṁ vaṭṭati.",
  "atk-vin02a23:4": "211.Acchantīti nisinnāva honti, na uṭṭhahanti. Tadamantarāti tadantarā; tāvatakaṁ kālanti attho.",
  "atk-vin02a23:5": "Pavāraṇābhedakathā",
  "atk-vin02a23:6": "212.Cātuddasikāca pannarasikā cāti ettha cātuddasikāya ‘‘ajja pavāraṇā cātuddasī’’ti evaṁ pubbakiccaṁ kātabbaṁ, pannarasikāya ‘‘ajja pavāraṇā pannarasī’’ti.",
  "atk-vin02a23:7_0": "Pavāraṇakammesu sace ekasmiṁ vihāre pañcasu bhikkhūsu vasantesu ekassa pavāraṇaṁ",
  "atk-vin02a23:7_1": "āharitvā cattāro gaṇañattiṁ ṭhapetvā pavārenti, catūsu tīsu vā vasantesu ekassa pavāraṇaṁ",
  "atk-vin02a23:7_2": "āharitvā tayo vā dve vā saṅghañattiṁ ṭhapetvā pavārenti, sabbametaṁ adhammenavaggaṁ pavāraṇakammaṁ.",
  "atk-vin02a23:8_0": "Sace pana sabbepi pañca janā ekato sannipatitvā gaṇañattiṁ ṭhapetvā pavārenti, cattāro",
  "atk-vin02a23:8_1": "tayo vā dve vā vasantā ekato sannipatitvā saṅghañattiṁ ṭhapetvā pavārenti, sabbametaṁ",
  "atk-vin02a23:8_2": "adhammenasamaggaṁ pavāraṇakammaṁ.",
  "atk-vin02a23:9_0": "Sace pañcasu janesu ekassa pavāraṇaṁ āharitvā cattāro saṅghañattiṁ ṭhapetvā pavārenti,",
  "atk-vin02a23:9_1": "catūsu tīsu vā ekassa pavāraṇaṁ āharitvā tayo vā dve vā gaṇañattiṁ ṭhapetvā pavārenti,",
  "atk-vin02a23:9_2": "sabbametaṁ dhammenavaggaṁ pavāraṇakammaṁ .",
  "atk-vin02a23:10_0": "Sace pana sabbepi pañca janā ekato sannipatitvā saṅghañattiṁ ṭhapetvā pavārenti,",
  "atk-vin02a23:10_1": "cattāro vā tayo vā ekato sannipatitvā gaṇañattiṁ ṭhapetvā pavārenti, dve aññamaññaṁ",
  "atk-vin02a23:10_2": "pavārenti, ekako vasanto adhiṭṭhānapavāraṇaṁ karoti, sabbametaṁ dhammenasamaggaṁ",
  "atk-vin02a23:10_3": "nāma pavāraṇakammanti.",
  "atk-vin02a23:11": "Pavāraṇādānānujānanakathā",
  "atk-vin02a23:12_0": "213.Dinnā hoti pavāraṇāti ettha evaṁ dinnāya pavāraṇāya pavāraṇāhārakena saṅghaṁ",
  "atk-vin02a23:12_1": "upasaṅkamitvā evaṁ pavāretabbaṁ – ‘‘tisso bhante bhikkhu saṅghaṁ pavāreti diṭṭhena",
  "atk-vin02a23:12_2": "vā sutena vā parisaṅkāya vā, vadatu taṁ bhante saṅgho anukampaṁ upādāya, passanto",
  "atk-vin02a23:12_3": "paṭikarissati. Dutiyampi…pe… tatiyampi bhante tisso bhikkhu saṅghaṁ pavāreti…pe…",
  "atk-vin02a23:12_4": "paṭikarissatī’’ti . Sace pana vuḍḍhataro hoti, ‘‘āyasmā bhante tisso’’ti vattabbaṁ;",
  "atk-vin02a23:12_5": "evañhi tena tassatthāya pavāritaṁ hotīti.",
  "atk-vin02a23:13_0": "Pavāraṇaṁdentena chandampi dātunti ettha chandadānaṁ uposathakkhandhake vuttanayeneva",
  "atk-vin02a23:13_1": "veditabbaṁ. Idhāpi ca chandadānaṁ avasesakammatthāya. Tasmā sace pavāraṇaṁ dento",
  "atk-vin02a23:13_2": "chandaṁ deti, vuttanayena āhaṭāya pavāraṇāya tena ca bhikkhunā saṅghena ca pavāritameva",
  "atk-vin02a23:13_3": "hoti. Atha pavāraṇameva deti, na chandaṁ, tassa ca pavāraṇāya ārocitāya saṅghena",
  "atk-vin02a23:13_4": "ca pavārite sabbesaṁ suppavāritaṁ hoti, aññaṁ pana kammaṁ kuppati. Sace chandameva",
  "atk-vin02a23:13_5": "deti na pavāraṇaṁ, saṅghassa pavāraṇā ca sesakammāni ca na kuppanti, tena pana bhikkhunā",
  "atk-vin02a23:13_6": "appavāritaṁ hoti. Pavāraṇadivase pana bahisīmāyaṁ pavāraṇaṁ adhiṭṭhahitvā āgatenapi",
  "atk-vin02a23:13_7": "chando dātabbo, tena saṅghassa pavāraṇakammaṁ na kuppati.",
  "atk-vin02a23:14": "218.Ajja me pavāraṇāti ettha sace cātuddasikā hoti, ‘‘ajja me pavāraṇā cātuddasī’’ti sace pannarasikā ‘‘ajja me pavāraṇā pannarasī’’ti evaṁ adhiṭṭhātabbaṁ.",
  "atk-vin02a23:15": "219.Tadahupavāraṇāya āpattintiādi vuttanayameva.",
  "atk-vin02a23:16": "Anāpattipannarasakādikathā",
  "atk-vin02a23:17": "222.Puna pavāretabbanti puna pubbakiccaṁ katvā ñattiṁ ṭhapetvā saṅghattherato paṭṭhāya pavāretabbaṁ. Sesaṁ uposathakkhandhakavaṇṇanāyaṁ vuttanayeneva veditabbaṁ.",
  "atk-vin02a23:18_0": "228.Āgantukehiāvāsikānaṁ anuvattitabbanti ‘‘ajja pavāraṇā cātuddasī’’ti etadeva pubbakiccaṁ",
  "atk-vin02a23:18_1": "kātabbaṁ. Pannarasikavārepi eseva nayo. Āvāsikehi nissīmaṁ gantvā pavāretabbanti",
  "atk-vin02a23:18_2": "assāvasāne ayaṁ pāḷimuttakavinicchayo – sace purimikāya pañca bhikkhū vassaṁ upagatā,",
  "atk-vin02a23:18_3": "pacchimikāyapi pañca, purimehi ñattiṁ ṭhapetvā pavārite pacchimehi tesaṁ santike",
  "atk-vin02a23:18_4": "pārisuddhiuposatho kātabbo, na ekasmiṁ uposathagge dve ñattiyo ṭhapetabbā. Sacepi",
  "atk-vin02a23:18_5": "pacchimikāya upagatā cattāro tayo dve eko vā hoti, eseva nayo. Atha purimikāya cattāro",
  "atk-vin02a23:18_6": "pacchimikāyapi cattāro tayo dve eko vā eseva nayo. Athāpi purimikāya tayo, pacchimikāyapi",
  "atk-vin02a23:18_7": "tayo dve vā, eseva nayo. Idañhettha lakkhaṇaṁ – sace purimikāya upagatehi pacchimikāya",
  "atk-vin02a23:18_8": "upagatā thokatarā ceva honti samasamā ca, saṅghapavāraṇāya gaṇaṁ pūrenti, saṅghapavāraṇāvasena ñatti ṭhapetabbāti.",
  "atk-vin02a23:19_0": "Sace pana purimikāya tayo, pacchimikāya eko hoti, tena saddhiṁ te cattāro honti,",
  "atk-vin02a23:19_1": "catunnaṁ saṅghañattiṁ ṭhapetvā pavāretuṁ na vaṭṭati. Gaṇañattiyā pana so gaṇapūrako",
  "atk-vin02a23:19_2": "hoti, tasmā gaṇavasena ñattiṁ ṭhapetvā purimehi pavāretabbaṁ. Itarena tesaṁ santike",
  "atk-vin02a23:19_3": "pārisuddhiuposatho kātabbo. Sace purimikāya dve pacchimikāya dve vā eko vā hoti,",
  "atk-vin02a23:19_4": "eseva nayo. Sace purimikāya eko, pacchimikāyapi eko hoti, ekena ekassa santike pavāretabbaṁ,",
  "atk-vin02a23:19_5": "ekena pārisuddhiuposatho kātabbo. Sace pana purimavassūpagatehi pacchimavassūpagatā",
  "atk-vin02a23:19_6": "ekenapi adhikatarā honti, paṭhamaṁ pātimokkhaṁ uddisitvā pacchā thokatarehi tesaṁ",
  "atk-vin02a23:19_7": "santike pavāretabbaṁ.",
  "atk-vin02a23:20_0": "Kattikacātumāsiniyā pavāraṇāya pana sace paṭhamaṁ vassūpagatehi mahāpavāraṇāya pavāritehi",
  "atk-vin02a23:20_1": "pacchā upagatā adhikatarā vā samasamā vā honti, pavāraṇāñattiṁ ṭhapetvā pavāretabbaṁ.",
  "atk-vin02a23:20_2": "Tehi pavārite pacchā itarehi pārisuddhiuposatho kātabbo. Atha mahāpavāraṇāya pavāritā",
  "atk-vin02a23:20_3": "bahū bhikkhū honti, pacchimavassūpagatā thokatarā vā eko vā, pātimokkhe uddiṭṭhe",
  "atk-vin02a23:20_4": "pacchā tesaṁ santike tena pavāretabbaṁ.",
  "atk-vin02a23:21_0": "233.Na ca bhikkhave appavāraṇāya pavāretabbaṁ, aññatra saṅghasāmaggiyāti ettha kosambakasāmaggīsadisāva",
  "atk-vin02a23:21_1": "sāmaggī veditabbā. ‘‘Ajja pavāraṇā sāmaggī’’ti evañcettha pubbakiccaṁ kātabbaṁ. Ye",
  "atk-vin02a23:21_2": "pana kismiñcideva appamattake pavāraṇaṁ ṭhapetvā samaggā honti, tehi pavāraṇāyameva",
  "atk-vin02a23:21_3": "pavāraṇā kātabbā. Sāmaggīpavāraṇaṁ karontehi ca paṭhamapavāraṇaṁ ṭhapetvā pāṭipadato",
  "atk-vin02a23:21_4": "paṭṭhāya yāva kattikacātumāsinī puṇṇamā, etthantare kātabbā, tato pacchā vā pure vā na vaṭṭati.",
  "atk-vin02a23:22": "Dvevācikādipavāraṇākathā",
  "atk-vin02a23:23_0": "234.Dvevācikaṁ pavāretunti ettha ñattiṁ ṭhapentenāpi ‘‘yadi saṅghassa pattakallaṁ",
  "atk-vin02a23:23_1": "saṅgho dvevācikaṁ pavāreyyā’’ti vattabbaṁ, ekavācike ‘‘ekavācikaṁ pavāreyyā’’ti,",
  "atk-vin02a23:23_2": "samānavassikepi ‘‘samānavassikaṁ pavāreyyā’’ti vattabbaṁ, ettha ca bahūpi samānavassā",
  "atk-vin02a23:23_3": "ekato pavāretuṁ labhanti.",
  "atk-vin02a23:24": "Pavāraṇāṭhapanakathā",
  "atk-vin02a23:25_0": "236.Bhāsitāyalapitāya apariyositāyāti ettha sabbasaṅgāhikañca puggalikañcāti duvidhaṁ",
  "atk-vin02a23:25_1": "pavāraṇāṭhapanaṁ. Tattha sabbasaṅgāhike ‘‘suṇātu me bhante saṅgho…pe… saṅgho tevācikaṁ",
  "atk-vin02a23:25_2": "pavāre’’ iti sukārato yāva rekāro, tāva bhāsitā lapitā apariyositāva hoti pavāraṇā.",
  "atk-vin02a23:25_3": "Etthantare ekapadepi ṭhapentena ṭhapitā hoti pavāraṇā. ‘Yya’kāre pana patte pariyositā",
  "atk-vin02a23:25_4": "hoti, tasmā tato paṭṭhāya ṭhapentena ṭhapitāpi aṭṭhapitā hoti. Puggalikaṭhapane pana",
  "atk-vin02a23:25_5": "– ‘‘saṅghaṁ bhante pavāremi…pe… tatiyampi bhante saṅghaṁ pavāremi diṭṭhena vā…pe…",
  "atk-vin02a23:25_6": "passanto paṭī’’ti saṅkārato yāva ayaṁ sabbapacchimo ‘ṭi’kāro tāva bhāsitā lapitā",
  "atk-vin02a23:25_7": "apariyositāva hoti pavāraṇā, etthantare ekapadepi ṭhapentena ṭhapitā hoti pavāraṇā,",
  "atk-vin02a23:25_8": "‘‘karissāmī’’ti vutte pana pariyositā hoti, tasmā ‘‘karissāmī’’ti etasmiṁ pade patte",
  "atk-vin02a23:25_9": "ṭhapitāpi aṭṭhapitā hoti. Esa nayo dvevācikaekavācikasamānavassikāsupi. Etāsupi hi",
  "atk-vin02a23:25_10": "ṭikārāvasānaṁyeva ṭhapanakhettanti.",
  "atk-vin02a23:26_0": "237.Anuyuñjiyamānoti ‘‘kimhi naṁ ṭhapesī’’ti parato vuttanayena pucchiyamāno. Omadditvāti",
  "atk-vin02a23:26_1": "etāni ‘‘alaṁ bhikkhu mā bhaṇḍana’’ntiādīni vacanāni vatvā, vacanomaddanā hi idha",
  "atk-vin02a23:26_2": "omaddanāti adhippetā. Anuddhaṁsitaṁ paṭijānātīti ‘‘amūlakena pārājikena anuddhaṁsito",
  "atk-vin02a23:26_3": "ayaṁ mayā’’ti evaṁ paṭijānāti. Yathādhammanti saṅghādisesena anuddhaṁsane pācittiyaṁ;",
  "atk-vin02a23:26_4": "itarehi dukkaṭaṁ. Nāsetvāti liṅganāsanāya nāsetvā.",
  "atk-vin02a23:27": "238.Sāssa yathādhammaṁ paṭikatāti ettakameva vatvā pavārethāti vattabbā, asukā nāma āpattīti idaṁ pana na vattabbaṁ, etañhi kalahassa mukhaṁ hoti.",
  "atk-vin02a23:28": "Vatthuṭhapanādikathā",
  "atk-vin02a23:29_0": "239.Idaṁ vatthu paññāyati na puggaloti ettha corā kira araññavihāre pokkharaṇito",
  "atk-vin02a23:29_1": "macche gahetvā pacitvā khāditvā agamaṁsu. So taṁ vippakāraṁ disvā ārāme vā kiñci",
  "atk-vin02a23:29_2": "dhuttena kataṁ vippakāraṁ disvā ‘‘bhikkhussa iminā kammena bhavitabba’’nti sallakkhetvā",
  "atk-vin02a23:29_3": "evamāha. Vatthuṁ ṭhapetvā saṅgho pavāreyyāti ‘‘yadā taṁ puggalaṁ jānissāma, tadā",
  "atk-vin02a23:29_4": "naṁ codessāma. Idāni pana saṅgho pavāretū’’ti ayamettha attho. Idāneva naṁ vadehīti",
  "atk-vin02a23:29_5": "sace iminā vatthunā kañci puggalaṁ parisaṅkasi, idāneva naṁ apadisāhīti attho. Sace",
  "atk-vin02a23:29_6": "apadisati, taṁ puggalaṁ anuvijjitvā pavāretabbaṁ; no ce apadisati, upaparikkhitvā",
  "atk-vin02a23:29_7": "jānissāmāti pavāretabbaṁ.",
  "atk-vin02a23:30_0": "Ayaṁ puggalo paññāyati na vatthūti ettha eko bhikkhu mālāgandhavilepanehi cetiyaṁ",
  "atk-vin02a23:30_1": "vā pūjesi, ariṭṭhaṁ vā pivi, tassa tadanurūpo sarīragandho ahosi; so taṁ gandhaṁ",
  "atk-vin02a23:30_2": "sandhāya ‘‘imassa bhikkhuno evarūpo sarīragandho’’ti vatthuṁ pakāsento evamāha. Puggalaṁ",
  "atk-vin02a23:30_3": "ṭhapetvā saṅgho pavāreyyāti etaṁ puggalaṁ ṭhapetvā saṅgho pavāretu. Idāneva naṁ vadehīti",
  "atk-vin02a23:30_4": "yaṁ tvaṁ puggalaṁ ṭhapesi, tassa puggalassa idāneva dosaṁ vada. Sace ayamassa dosoti",
  "atk-vin02a23:30_5": "vadati, taṁ puggalaṁ sodhetvā pavāretabbaṁ. Atha nāhaṁ jānāmīti vadati, upaparikkhitvā",
  "atk-vin02a23:30_6": "jānissāmāti pavāretabbaṁ.",
  "atk-vin02a23:31_0": "Idaṁ vatthu ca puggalo ca paññāyatīti purimanayeneva corehi macche gahetvā pacitvā",
  "atk-vin02a23:31_1": "paribhuttaṭṭhānañca gandhādīhi nahānaṭṭhānañca disvā ‘‘pabbajitassa kamma’’nti maññamāno",
  "atk-vin02a23:31_2": "so evamāha. Idāneva naṁ vadehīti idāneva tena vatthunā parisaṅkitaṁ puggalaṁ vadehi;",
  "atk-vin02a23:31_3": "idaṁ pana ubhayampi disvā diṭṭhakālato paṭṭhāya vinicchinitvāva pavāretabbaṁ. Kallaṁ",
  "atk-vin02a23:31_4": "vacanāyāti kallaṁ codanāya; codetuṁ vaṭṭatīti attho. Kasmā? Pavāraṇato pubbe avinicchitattā",
  "atk-vin02a23:31_5": "pacchā ca disvā coditattāti. Ukkoṭanakaṁ pācittiyanti idañhi ubhayaṁ pubbe pavāraṇāya",
  "atk-vin02a23:31_6": "disvā vinicchinitvāva bhikkhū pavārenti, tasmā puna taṁ ukkoṭentassa āpatti.",
  "atk-vin02a23:32": "Bhaṇḍanakārakavatthukathā",
  "atk-vin02a23:33_0": "240.Dve tayo uposathe cātuddasike kātunti ettha catutthapañcamā dve, tatiyo pana",
  "atk-vin02a23:33_1": "pakatiyāpi catuddasikoyevāti. Tasmā tatiyacatutthā vā tatiyacatutthapañcamā vā dve",
  "atk-vin02a23:33_2": "tayo cātuddasikā kātabbā. Atha catutthe kate suṇanti, pañcamo cātuddasiko kātabbo.",
  "atk-vin02a23:33_3": "Evampi dve cātuddasikā honti. Evaṁ karontā bhaṇḍanakārakānaṁ terase vā cātuddase",
  "atk-vin02a23:33_4": "vā ime pannarasīpavāraṇaṁ pavāressanti. Evaṁ pavārentehi ca bahisīmāya sāmaṇere ṭhapetvā",
  "atk-vin02a23:33_5": "‘‘te āgacchantī’’ti sutvā lahuṁ lahuṁ sannipatitvā pavāretabbaṁ. Etamatthaṁ dassetuṁ",
  "atk-vin02a23:33_6": "‘‘te ce bhikkhave…pe… tathā karontū’’ti vuttaṁ.",
  "atk-vin02a23:34_0": "Asaṁvihitāti saṁvidahanarahitā āgamanajānanatthāya akatasaṁvidahitā; aviññātāva hutvāti",
  "atk-vin02a23:34_1": "attho. Tesaṁ vikkhitvāti ‘‘kilantattha muhuttaṁ vissamathā’’tiādinā nayena sammohaṁ",
  "atk-vin02a23:34_2": "katvāti attho. No ce labhethāti no ce bahisīmaṁ gantuṁ labheyyuṁ; bhaṇḍanakārakānaṁ",
  "atk-vin02a23:34_3": "sāmaṇerehi ca daharabhikkhūhi ca nirantaraṁ anubaddhāva honti. Āgame juṇheti yaṁ",
  "atk-vin02a23:34_4": "sandhāya āgame juṇhe pavāreyyāmāti ñattiṁ ṭhapesuṁ, tasmiṁ āgame juṇhe komudiyā cātumāsiniyā",
  "atk-vin02a23:34_5": "akāmā pavāretabbaṁ, avassaṁ pavāretabbaṁ, na hi taṁ atikkamitvā pavāretuṁ labbhati.",
  "atk-vin02a23:34_6": "Tehi ce bhikkhave bhikkhūhi pavāriyamāneti evaṁ cātumāsiniyā pavāriyamāne.",
  "atk-vin02a23:35": "Pavāraṇāsaṅgahakathā",
  "atk-vin02a23:36_0": "241.Aññataro phāsuvihāroti taruṇasamatho vā taruṇavipassanā vā. Paribāhirā bhavissāmāti",
  "atk-vin02a23:36_1": "anibaddharattiṭṭhānadivāṭṭhānādibhāvena bhāvanānuyogaṁ sampādetuṁ asakkontā bāhirā",
  "atk-vin02a23:36_2": "bhavissāma. Sabbeheva ekajjhaṁ sannipatitabbanti iminā chandadānaṁ paṭikkhipati.",
  "atk-vin02a23:36_3": "Bhinnassa hi saṅghassa samaggakaraṇakāle tiṇavatthārakasamathe imasmiñca pavāraṇāsaṅgaheti",
  "atk-vin02a23:36_4": "imesu tīsu ṭhānesu chandaṁ dātuṁ na vaṭṭati. Pavāraṇāsaṅgaho nāmāyaṁ vissaṭṭhakammaṭṭhānānaṁ",
  "atk-vin02a23:36_5": "thāmagatasamathavipassanānaṁ sotāpannādīnañca na dātabbo. Taruṇasamathavipassanālābhino",
  "atk-vin02a23:36_6": "pana sabbe vā hontu, upaḍḍhā vā, ekapuggalo vā ekassapi vasena dātabboyeva. Dinne",
  "atk-vin02a23:36_7": "pavāraṇāsaṅgahe antovasse parihārova hoti, āgantukā tesaṁ senāsanaṁ gahetuṁ na labhanti.",
  "atk-vin02a23:36_8": "Tehipi chinnavassehi na bhavitabbaṁ, pavāretvā pana antarāpi cārikaṁ pakkamituṁ labhantīti",
  "atk-vin02a23:36_9": "dassanatthaṁ ‘‘tehi ce bhikkhave’’tiādimāha. Sesaṁ sabbattha uttānamevāti.",
  "atk-vin02a23:37": "Pavāraṇākkhandhakavaṇṇanā niṭṭhitā."
}