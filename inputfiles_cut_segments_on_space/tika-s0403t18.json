{
  "tika-s0403t18:0": "(19) 4. Araññavaggo",
  "tika-s0403t18:1": "1. Āraññikasuttavaṇṇanā",
  "tika-s0403t18:2_0": "181. Catutthassa paṭhame appīcchataṁyeva nissāyātiādīsu “iti appiccho bhavissāmī”ti",
  "tika-s0403t18:2_1": "idaṁ me āraññikaṅgaṁ appicchatāya saṁvattissati, “iti santuṭṭho bhavissāmī”ti idaṁ",
  "tika-s0403t18:2_2": "me āraññikaṅgaṁ santuṭṭhiyā saṁvattissati, “iti kilese sallikhissāmī”ti idaṁ me āraññikaṅgaṁ",
  "tika-s0403t18:2_3": "kilesasallikhanatthāya saṁvattissatīti āraññiko hoti. Aggoti jeṭṭhako. Sesāni tasseva vevacanāni.",
  "tika-s0403t18:3_0": "Gavā khīranti gāvito khīraṁ nāma hoti, na gāviyā dadhi. Khīramhā dadhītiādīsupi eseva",
  "tika-s0403t18:3_1": "nayo. Evamevanti yathā etesu pañcasu gorasesu sappimaṇḍo aggo, evamevaṁ imesu pañcasu",
  "tika-s0403t18:3_2": "āraññikesu yo ayaṁ appicchatādīni nissāya āraññiko hoti, ayaṁ aggo ceva seṭṭho ca",
  "tika-s0403t18:3_3": "mokkho ca pavaro ca. Imesu āraññikesu jātiāraññikā veditabbā, na āraññikanāmamattena",
  "tika-s0403t18:3_4": "āraññikāti veditabbā. Paṁsukūlikādīsupi eseva nayo.",
  "tika-s0403t18:4": "Āraññikasuttavaṇṇanā niṭṭhitā.",
  "tika-s0403t18:5": "Araññavaggavaṇṇanā niṭṭhitā."
}