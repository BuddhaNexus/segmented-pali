{
  "tika-vin07t44:0": "Khandhakapucchāvāro",
  "tika-vin07t44:1": "Pucchāvissajjanāvaṇṇanā",
  "tika-vin07t44:2_0": "320.Upasampadakkhandhakanti pabbajjākhandhakaṁ (mahāva. 84). Saha niddesenāti saniddesaṁ.",
  "tika-vin07t44:2_1": "‘‘Sanniddesa’’nti vā pāṭho, so evattho. Nidānena ca niddesena ca saddhinti ettha",
  "tika-vin07t44:2_2": "paññattiṭṭhānapuggalādippakāsakaṁ nidānavacanaṁ nidānaṁ nāma, tannidānaṁ paṭicca",
  "tika-vin07t44:2_3": "niddiṭṭhasikkhāpadāni niddeso nāma, tehi avayavabhūtehi sahitaṁ taṁsamudāyabhūtaṁ",
  "tika-vin07t44:2_4": "khandhakaṁ pucchāmīti attho. Uttamāni padānīti āpattipaññāpakāni vacanāni adhippetāni.",
  "tika-vin07t44:2_5": "Tesaṁ…pe… kati āpattiyo hontīti tehi vacanehi paññattā kati āpattikkhandhā hontīti",
  "tika-vin07t44:2_6": "attho. Nanu āpattiyo nāma puggalānaññeva honti, na padānaṁ, kasmā pana ‘‘samukkaṭṭhapadānaṁ",
  "tika-vin07t44:2_7": "kati āpattiyo’’ti sāmivasena niddeso katoti āha ‘‘yena yena hi padenā’’tiādi. Pāḷiyaṁ",
  "tika-vin07t44:2_8": "uposathantiādi uposathakkhandhakādīnaññeva (mahāva. 132 ādayo) gahaṇaṁ.",
  "tika-vin07t44:3": "Pucchāvissajjanāvaṇṇanā niṭṭhitā."
}