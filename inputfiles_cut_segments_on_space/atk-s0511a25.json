{
  "atk-s0511a25:0": "25. Koṇāgamanabuddhavaṁsavaṇṇanā",
  "atk-s0511a25:1_0": "Kakusandhassa pana bhagavato aparabhāge tassa sāsane ca antarahite sattesu tiṁsavassasahassāyukesu",
  "atk-s0511a25:1_1": "jātesu parahitakoṇāgamano koṇāgamano nāma satthā loke udapādi. Atha vā kanakāgamanato",
  "atk-s0511a25:1_2": "koṇāgamano nāma satthā loke udapādi. Tattha ka-kārassa koādesaṁ katvā na-kārassa",
  "atk-s0511a25:1_3": "ṇādesaṁ katvā ekassa ka-kārassa lopaṁ katvā niruttinayena kanakassa kanakādiābharaṇassa",
  "atk-s0511a25:1_4": "āgamanaṁ pavassanaṁ yassa bhagavato uppannakāle so koṇāgamano nāma. Ettha pana āyu",
  "atk-s0511a25:1_5": "anupubbena parihīnasadisaṁ kataṁ, na evaṁ parihīnaṁ, puna vaḍḍhitvā parihīnanti veditabbaṁ.",
  "atk-s0511a25:1_6": "Kathaṁ? Imasmiṁyeva kappe kakusandho bhagavā cattālīsavassasahassāyukakāle nibbatto,",
  "atk-s0511a25:1_7": "taṁ pana āyu parihāyamānaṁ dasavassakālaṁ patvā puna asaṅkhyeyyaṁ patvā tato parihāyamānaṁ",
  "atk-s0511a25:1_8": "tiṁsavassasahassāyukakāle ṭhitaṁ, tadā koṇāgamano bhagavā loke uppannoti veditabbo.",
  "atk-s0511a25:2_0": "Sopi pāramiyo pūretvā tusitapure nibbattitvā tato cavitvā sobhavatīnagare yaññadattassa",
  "atk-s0511a25:2_1": "brāhmaṇassa bhariyāya rūpādīhi guṇehi anuttarāya uttarāya nāma brāhmaṇiyā kucchismiṁ",
  "atk-s0511a25:2_2": "paṭisandhiṁ gahetvā dasannaṁ māsānaṁ accayena subhavatīuyyāne mātukucchito nikkhami.",
  "atk-s0511a25:2_3": "Jāyamāne pana tasmiṁ sakalajambudīpe devo kanakavassaṁ vassi. Tenassa kanakāgamanakāraṇattā",
  "atk-s0511a25:2_4": "‘‘kanakāgamano’’ti nāmamakaṁsu. Taṁ panassa nāmaṁ anukkamena pariṇamamānaṁ koṇāgamano’’ti",
  "atk-s0511a25:2_5": "jātaṁ. So pana tīṇi vassasahassāni agāraṁ ajjhāvasi. Tusita-santusita-santuṭṭhanāmakā",
  "atk-s0511a25:2_6": "panassa tayo pāsādā ahesuṁ. Rucigattābrāhmaṇīpamukhāni soḷasa itthisahassāni ahesuṁ.",
  "atk-s0511a25:3_0": "So cattāri nimittāni disvā rucigattāya brāhmaṇiyā satthavāhe nāma putte uppanne hatthikkhandhavaragato",
  "atk-s0511a25:3_1": "hatthiyānena mahābhinikkhamanaṁ nikkhamitvā pabbaji. Taṁ tiṁsapurisasahassāni anupabbajiṁsu.",
  "atk-s0511a25:3_2": "So tehi parivuto cha māse padhānacariyaṁ caritvā visākhapuṇṇamāyaṁ aggisonabrāhmaṇassa",
  "atk-s0511a25:3_3": "dhītāya aggisonabrāhmaṇakumāriyā dinnaṁ madhupāyāsaṁ paribhuñjitvā khadiravane divāvihāraṁ",
  "atk-s0511a25:3_4": "katvā sāyanhasamaye jaṭātindukena nāma yavapālena dinnā aṭṭha tiṇamuṭṭhiyo gahetvā",
  "atk-s0511a25:3_5": "udumbarabodhiṁ puṇḍarīke vuttappamāṇaṁ phalavibhūtisampannaṁ dakkhiṇato upagantvā",
  "atk-s0511a25:3_6": "vīsatihatthavitthataṁ tiṇasantharaṁ santharitvā pallaṅkaṁ ābhujitvā mārabalaṁ viddhaṁsetvā",
  "atk-s0511a25:3_7": "dasabalañāṇāni paṭilabhitvā – ‘‘anekajātisaṁsāraṁ…pe… taṇhānaṁ khayamajjhagā’’ti",
  "atk-s0511a25:3_8": "udānaṁ udānetvā sattasattāhaṁ vītināmetvā attanā saha pabbajitānaṁ tiṁsabhikkhusahassānaṁ",
  "atk-s0511a25:3_9": "upanissayasampattiṁ disvā gaganapathena gantvā sudassananagarasamīpe isipatane migadāye",
  "atk-s0511a25:3_10": "otaritvā tesaṁ majjhagato dhammacakkaṁ pavattesi, tadā tiṁsakoṭisahassānaṁ paṭhamābhisamayo ahosi.",
  "atk-s0511a25:4_0": "Puna sundaranagaradvāre mahāsālarukkhamūle yamakapāṭihāriyaṁ katvā vīsatikoṭisahassānaṁ",
  "atk-s0511a25:4_1": "dhammāmataṁ pāyesi, so dutiyo abhisamayo ahosi. Attano mātaraṁ uttaraṁ pamukhaṁ katvā",
  "atk-s0511a25:4_2": "dasasu cakkavāḷasahassesu devatānaṁ samāgatānaṁ abhidhammapiṭakaṁ desente bhagavati",
  "atk-s0511a25:4_3": "dasannaṁ koṭisahassānaṁ tatiyo abhisamayo ahosi. Tena vuttaṁ –",
  "atk-s0511a25:5": "1.",
  "atk-s0511a25:6": " ‘‘Kakusandhassa aparena, sambuddho dvipaduttamo;",
  "atk-s0511a25:7": "Koṇāgamano nāma jino, lokajeṭṭho narāsabho.",
  "atk-s0511a25:8": "2.",
  "atk-s0511a25:9": " ‘‘Dasa dhamme pūrayitvāna, kantāraṁ samatikkami;",
  "atk-s0511a25:10": "Pavāhiya malaṁ sabbaṁ, patto sambodhimuttamaṁ.",
  "atk-s0511a25:11": "3.",
  "atk-s0511a25:12": " ‘‘Dhammacakkaṁ pavattente, koṇāgamananāyake;",
  "atk-s0511a25:13": "Tiṁsakoṭisahassānaṁ, paṭhamābhisamayo ahu.",
  "atk-s0511a25:14": "4.",
  "atk-s0511a25:15": " ‘‘Pāṭihīraṁ karonte ca, paravādappamaddane;",
  "atk-s0511a25:16": "Vīsatikoṭisahassānaṁ, dutiyābhisamayo ahu.",
  "atk-s0511a25:17": "5.",
  "atk-s0511a25:18": " ‘‘Tato vikubbanaṁ katvā, jino devapuraṁ gato;",
  "atk-s0511a25:19": "Vasate tattha sambuddho, silāya paṇḍukambale.",
  "atk-s0511a25:20": "6.",
  "atk-s0511a25:21": " ‘‘Pakaraṇe satta desento, vassaṁ vasati so muni;",
  "atk-s0511a25:22": "Dasakoṭisahassānaṁ, tatiyābhisamayo ahū’’ti.",
  "atk-s0511a25:23_0": "Tattha dasa dhamme pūrayitvānāti dasa pāramidhamme pūrayitvā. Kantāraṁ samatikkamīti",
  "atk-s0511a25:23_1": "jātikantāraṁ samatikkami. Pavāhiyāti pavāhetvā. Malaṁ sabbanti rāgādimalattayaṁ.",
  "atk-s0511a25:23_2": "Pāṭihīraṁ karonte ca, paravādappamaddaneti paravādivādappamaddane, bhagavati pāṭihāriyaṁ",
  "atk-s0511a25:23_3": "karonteti attho. Vikubbananti vikubbaniddhiṁ, sundaranagaradvāre yamakapāṭihāriyaṁ",
  "atk-s0511a25:23_4": "katvā devapuraṁ gato tattha paṇḍukambalasilāyaṁ vasi. Kathaṁ vasīti? Pakaraṇe satta",
  "atk-s0511a25:23_5": "desentoti tattha devānaṁ sattappakaraṇasaṅkhātaṁ abhidhammapiṭakaṁ desento vasi.",
  "atk-s0511a25:23_6": "Evaṁ tattha abhidhammaṁ desente bhagavati dasakoṭisahassānaṁ devānaṁ abhisamayo ahosīti attho.",
  "atk-s0511a25:24_0": "Parisuddhapāramipūraṇāgamanassa koṇāgamanassapi eko sāvakasannipāto ahosi. Surindavatīnagare",
  "atk-s0511a25:24_1": "surindavatuyyāne viharanto bhiyyasassa rājaputtassa ca uttarassa ca rājaputtassa",
  "atk-s0511a25:24_2": "dvinnampi tiṁsasahassaparivārānaṁ dhammaṁ desetvā sabbeva te ehibhikkhupabbajjāya",
  "atk-s0511a25:24_3": "pabbājetvā tesaṁ majjhagato māghapuṇṇamāyaṁ pātimokkhaṁ uddisi. Tena vuttaṁ –",
  "atk-s0511a25:25": "7.",
  "atk-s0511a25:26": " ‘‘Tassāpi devadevassa, eko āsi samāgamo;",
  "atk-s0511a25:27": "Khīṇāsavānaṁ vimalānaṁ, santacittāna tādinaṁ.",
  "atk-s0511a25:28": "8.",
  "atk-s0511a25:29": " ‘‘Tiṁsabhikkhusahassānaṁ, tadā āsi samāgamo;",
  "atk-s0511a25:30": "Oghānamatikkantānaṁ, bhijjitānañca maccuyā’’ti.",
  "atk-s0511a25:31_0": "Tattha oghānanti kāmoghādīnaṁ, catunnamoghānametaṁ adhivacanaṁ. Yassa pana te saṁvijjanti,",
  "atk-s0511a25:31_1": "taṁ vaṭṭasmiṁ ohananti osīdāpentīti oghā, tesaṁ oghānaṁ, upayogatthe sāmivacanaṁ",
  "atk-s0511a25:31_2": "daṭṭhabbaṁ. Catubbidhe oghe atikkantānanti attho. Bhijjitānanti etthāpi eseva nayo. Maccuyāti maccuno.",
  "atk-s0511a25:32_0": "Tadā amhākaṁ bodhisatto mithilanagare pabbato nāma rājā ahosi, tadā ‘‘saraṇagatasabbapāṇāgamanaṁ",
  "atk-s0511a25:32_1": "koṇāgamanaṁ mithilanagaramanuppatta’’nti sutvā saparivāro rājā paccuggantvā vanditvā",
  "atk-s0511a25:32_2": "dasabalaṁ nimantetvā mahādānaṁ datvā tattha bhagavantaṁ vassāvāsatthāya yācitvā temāsaṁ",
  "atk-s0511a25:32_3": "sasāvakasaṅghaṁ satthāraṁ upaṭṭhahitvā pattuṇṇacīnapaṭṭakambalakoseyyadukūlakappāsikādīni",
  "atk-s0511a25:32_4": "mahagghāni ceva sukhumavatthāni ca suvaṇṇapādukā ceva aññañca bahuparikkhāramadāsi.",
  "atk-s0511a25:32_5": "Sopi naṁ bhagavā byākāsi – ‘‘imasmiṁyeva bhaddakappe ayaṁ buddho bhavissatī’’ti .",
  "atk-s0511a25:32_6": "Atha so mahāpuriso tassa bhagavato byākaraṇaṁ sutvā mahārajjaṁ pariccajitvā tasseva",
  "atk-s0511a25:32_7": "bhagavato santike pabbaji. Tena vuttaṁ –",
  "atk-s0511a25:33": "9.",
  "atk-s0511a25:34": " ‘‘Ahaṁ tena samayena, pabbato nāma khattiyo;",
  "atk-s0511a25:35": "Mittāmaccehi sampanno, anantabalavāhano.",
  "atk-s0511a25:36": "10.",
  "atk-s0511a25:37": " ‘‘Sambuddhadassanaṁ gantvā, sutvā dhammamanuttaraṁ;",
  "atk-s0511a25:38": "Nimantetvā sajinasaṅghaṁ, dānaṁ datvā yadicchakaṁ.",
  "atk-s0511a25:39": "11.",
  "atk-s0511a25:40": " ‘‘Pattuṇṇaṁ cīnapaṭṭañca, koseyyaṁ kambalampi ca;",
  "atk-s0511a25:41": "Suvaṇṇapādukañceva, adāsiṁ satthusāvake.",
  "atk-s0511a25:42": "12.",
  "atk-s0511a25:43": " ‘‘Sopi maṁ buddho byākāsi, saṅghamajjhe nisīdiya;",
  "atk-s0511a25:44": "Imamhi bhaddake kappe, ayaṁ buddho bhavissati.",
  "atk-s0511a25:45": "13.",
  "atk-s0511a25:46": " ‘‘Ahu kapilavhayā rammā…pe… hessāma sammukhā imaṁ.",
  "atk-s0511a25:47": "14.",
  "atk-s0511a25:48": " ‘‘Tassāpi vacanaṁ sutvā, bhiyyo cittaṁ pasādayiṁ;",
  "atk-s0511a25:49": "Uttariṁ vatamadhiṭṭhāsiṁ dasapāramipūriyā.",
  "atk-s0511a25:50": "15.",
  "atk-s0511a25:51": " ‘‘Sabbaññutaṁ gavesanto, dānaṁ datvā naruttame;",
  "atk-s0511a25:52": "Ohāyāhaṁ mahārajjaṁ, pabbajiṁ jinasantike’’ti.",
  "atk-s0511a25:53_0": "Tattha anantabalavāhanoti bahukaṁ anantaṁ mayhaṁ balaṁ assahatthiādikaṁ vāhanañcāti",
  "atk-s0511a25:53_1": "attho. Sambuddhadassananti sambuddhadassanatthāya. Yadicchakanti yāvadicchakaṁ buddhappamukhaṁ",
  "atk-s0511a25:53_2": "saṅghaṁ catubbidhena āhārena ‘‘alamala’’nti pavārāpetvā, hatthena pidahāpetvāti attho.",
  "atk-s0511a25:53_3": "Satthusāvaketi satthuno ceva sāvakānañca adāsiṁ. Naruttameti naruttamassa. Ohāyāti",
  "atk-s0511a25:53_4": "pahāya pariccajitvā.",
  "atk-s0511a25:54_0": "Tassa pana koṇāgamanassa bhagavato sobhavatī nāma nagaraṁ ahosi, yaññadatto nāma",
  "atk-s0511a25:54_1": "brāhmaṇo pitā, uttarā nāma brāhmaṇī mātā, bhiyyaso ca uttaro cāti dve aggasāvakā,",
  "atk-s0511a25:54_2": "sotthijo nāmupaṭṭhāko, samuddā ca uttarā ca dve aggasāvikā, udumbararukkho bodhi,",
  "atk-s0511a25:54_3": "sarīraṁ tiṁsahatthubbedhaṁ ahosi, tiṁsavassasahassāni āyu, bhariyā panassa rucigattā",
  "atk-s0511a25:54_4": "nāma brāhmaṇī, satthavāho nāma putto, hatthiyānena nikkhami. Tena vuttaṁ –",
  "atk-s0511a25:55": "16.",
  "atk-s0511a25:56": " ‘‘Nagaraṁ sobhavatī nāma, sobho nāmāsi khattiyo;",
  "atk-s0511a25:57": "Vasate tattha nagare, sambuddhassa mahākulaṁ.",
  "atk-s0511a25:58": "17.",
  "atk-s0511a25:59": " ‘‘Brāhmaṇo yaññadatto ca, āsi buddhassa so pitā;",
  "atk-s0511a25:60": "Uttarā nāma janikā, koṇāgamanassa satthuno;",
  "atk-s0511a25:61": "22.",
  "atk-s0511a25:62": " ‘‘Bhiyyaso uttaro nāma, ahesuṁ aggasāvakā;",
  "atk-s0511a25:63": "Sotthijo nāmupaṭṭhāko, koṇāgamanassa satthuno.",
  "atk-s0511a25:64": "23.",
  "atk-s0511a25:65": " ‘‘Samuddā uttarā ceva, ahesuṁ aggasāvikā;",
  "atk-s0511a25:66": "Bodhi tassa bhagavato, udumbaroti pavuccati.",
  "atk-s0511a25:67": "25.",
  "atk-s0511a25:68": " ‘‘Uccattanena so buddho, tiṁsahatthasamuggato;",
  "atk-s0511a25:69": "Ukkāmukhe yathā kambu, evaṁ raṁsīhi maṇḍito.",
  "atk-s0511a25:70": "26.",
  "atk-s0511a25:71": " ‘‘Tiṁsavassasahassāni, āyu buddhassa tāvade;",
  "atk-s0511a25:72": "Tāvatā tiṭṭhamāno so, tāresi janataṁ bahuṁ.",
  "atk-s0511a25:73": "27.",
  "atk-s0511a25:74": " ‘‘Dhammacetiṁ samussetvā, dhammadussavibhūsitaṁ;",
  "atk-s0511a25:75": "Dhammapupphaguḷaṁ katvā, nibbuto so sasāvako.",
  "atk-s0511a25:76": "28.",
  "atk-s0511a25:77": " ‘‘Mahāvilāso tassa jano, siridhammappakāsano;",
  "atk-s0511a25:78": "Sabbaṁ tamantarahitaṁ, nanu rittā sabbasaṅkhārā’’ti.",
  "atk-s0511a25:79_0": "Tattha ukkāmukheti kammāruddhane. Yathā kambūti suvaṇṇanikkhaṁ viya. Evaṁ raṁsīhi",
  "atk-s0511a25:79_1": "maṇḍitoti evaṁ rasmīhi paṭimaṇḍito samalaṅkato. Dhammacetiṁ samussetvāti sattattiṁsabodhipakkhiyadhammamayaṁ",
  "atk-s0511a25:79_2": "cetiyaṁ patiṭṭhāpetvā. Dhammadussavibhūsitanti catusaccadhammapaṭākavibhūsitaṁ. Dhammapupphaguḷaṁ",
  "atk-s0511a25:79_3": "katvāti dhammamayapupphamālāguḷaṁ katvā. Mahājanassa vipassanācetiyaṅgaṇe ṭhitassa",
  "atk-s0511a25:79_4": "namassanatthāya dhammacetiyaṁ patiṭṭhāpetvā sasāvakasaṅgho satthā parinibbāyīti attho.",
  "atk-s0511a25:79_5": "Mahāvilāsoti mahāiddhivilāsappatto. Tassāti tassa bhagavato. Janoti sāvakajano. Siridhammappakāsanoti",
  "atk-s0511a25:79_6": "lokuttaradhammappakāsano so bhagavā ca sabbaṁ tamantarahitanti attho.",
  "atk-s0511a25:80": "‘‘Sukhena koṇāgamano gatāsavo, vikāmapāṇāgamano mahesī;",
  "atk-s0511a25:81": "Vane viveke sirināmadheyye, visuddhavaṁsāgamano vasittha’’.",
  "atk-s0511a25:82": "Sesagāthāsu sabbattha pākaṭamevāti.",
  "atk-s0511a25:83": "Koṇāgamanabuddhavaṁsavaṇṇanā niṭṭhitā.",
  "atk-s0511a25:84": "Niṭṭhito tevīsatimo buddhavaṁso."
}