{
  "atk-abh03a56:0": "4. Upādinnattikavaṇṇanā",
  "atk-abh03a56:1": "51. Upādinnupādāniyattikassa pañhāvāre vatthu upādāniyānaṁ khandhānaṁ purejātapaccayena paccayoti pavattiṁ sandhāya vuttaṁ. Paṭisandhiyaṁ pana taṁ purejātaṁ na hoti.",
  "atk-abh03a56:2_0": "72.Upādinnupādāniyo kabaḷīkāro āhāro upādinnupādāniyassa kāyassa āhārapaccayena paccayoti",
  "atk-abh03a56:2_1": "ettha upādinnupādāniyo kabaḷīkārāhāro nāma kammasamuṭṭhānānaṁ rūpānaṁ abbhantaragatā",
  "atk-abh03a56:2_2": "ojā. Upādinnupādāniyassa kāyassāti tasseva kammasamuṭṭhānarūpakāyassa āhārapaccayena",
  "atk-abh03a56:2_3": "paccayo. Rūpajīvitindriyaṁ viya kaṭattārūpānaṁ anupālanaupatthambhanavasena paccayo,",
  "atk-abh03a56:2_4": "na janakavasena. Yaṁ pana maṇḍūkādayo gilitvā ṭhitānaṁ ahiādīnaṁ kāyassa jīvamānakamaṇḍūkādisarīre",
  "atk-abh03a56:2_5": "ojā āhārapaccayena paccayoti vadanti, taṁ na gahetabbaṁ. Na hi jīvamānakasarīre ojā",
  "atk-abh03a56:2_6": "aññassa sarīrassa āhārapaccayataṁ sādheti. Anupādinnupādāniyassa kāyassāti ettha",
  "atk-abh03a56:2_7": "pana janakavasenāpi labbhati. Upādinnupādāniyassa ca anupādinnupādāniyassa cāti ettha",
  "atk-abh03a56:2_8": "ekassa upatthambhakavasena, ekassa janakavasena, ubhinnampi vā upatthambhakavaseneva",
  "atk-abh03a56:2_9": "vutto. Dve pana āhārā ekato paccayā hontā upatthambhakāva honti, na janakā. Sesamettha",
  "atk-abh03a56:2_10": "pāḷimeva sādhukaṁ oloketvā veditabbaṁ.",
  "atk-abh03a56:3": "Upādinnattikavaṇṇanā."
}