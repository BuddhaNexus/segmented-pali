{
  "anya-e0105n15:0": "Vetullavādo",
  "anya-e0105n15:1_0": "Kīdiso vetullavādo nāma, yato mahāvihāravāsino ativiya jigucchiṁsūti? Idāni vetullavādassa",
  "anya-e0105n15:1_1": "sarūpaṁ sabbākārena pakāsetuṁ na sakkā, vetullanāmena potthakānaṁ vā nikāyassa vā",
  "anya-e0105n15:1_2": "etarahi apākaṭabhāvato. Abhidhammapiṭake pana kathāvatthuaṭṭhakathāyaṁ kathā. aṭṭha.",
  "anya-e0105n15:1_3": "793-794 ādayo katipayā vetullavādā āgatā. Kathaṁ? –",
  "anya-e0105n15:2": "‘‘Paramatthato maggaphalāneva saṅgho, maggaphalehi añño saṅgho nāma natthi, maggaphalāni ca na kiñci paṭiggaṇhanti, tasmā na vattabbaṁ saṅgho dakkhiṇaṁ paṭiggaṇhātī’’ti ca (1).",
  "anya-e0105n15:3": "‘‘Maggaphalāneva saṅgho nāma, na ca tāni dakkhiṇaṁ visodhetuṁ sakkonti, tasmā na vattabbaṁ saṅgho dakkhiṇaṁ visodhetī’’ti ca (2).",
  "anya-e0105n15:4": "‘‘Maggaphalāneva saṅgho nāma, na ca tāni kiñci bhuñjanti, tasmā na vattabbaṁ saṅgho bhuñjati pivati khādati sāyatī’’ti ca (3).",
  "anya-e0105n15:5_0": "Maggaphalāneva saṅgho nāma, na ca sakkā tesaṁ kiñci dātuṁ, na ca tehi paṭiggaṇhituṁ,",
  "anya-e0105n15:5_1": "nāpi tesaṁ dānena koci upakāro ijjhati, tasmā na vattabbaṁ saṅghassa dinnaṁ mahapphala’’nti ca (4).",
  "anya-e0105n15:6": "‘‘Buddho bhagavā na kiñci paribhuñjati, lokānuvattanatthaṁ pana paribhuñjamānaṁ viya attānaṁ dasseti, tasmā nirupakārattā na vattabbaṁ tasmiṁ dinnaṁ mahapphala’’nti ca (5).",
  "anya-e0105n15:7": "‘‘Bhagavā tusitabhavane nibbatto tattheva vasati, na manussalokaṁ āgacchati, nimmitarūpamattakaṁ panettha dassetī’’ti ca (6).",
  "anya-e0105n15:8": "‘‘Tusitapure ṭhito bhagavā dhammadesanatthāya abhinimmitaṁ pesesi, tena ceva, tassa ca desanaṁ sampaṭicchitvā āyasmatā ānandena dhammo desito, na buddhena bhagavatā’’ti ca (7).",
  "anya-e0105n15:9_0": "‘‘Ekādhippāyena methuno dhammo paṭisevitabbo. Ayaṁ panettha attho – kāruññena vā",
  "anya-e0105n15:9_1": "ekena adhippāyena ekādhippāyo, saṁsāre vā ekato bhavissāmāti itthiyā saddhiṁ buddhapūjādīni",
  "anya-e0105n15:9_2": "katvā paṇidhivasena eko adhippāyo assāti ekādhippāyo, evarūpo dvinnampi janānaṁ ekādhippāyo",
  "anya-e0105n15:9_3": "methuno dhammo paṭisevitabbo’’ti ca (8) evaṁ vetullavādīnaṁ laddhiyo āgatā, ettakāyeva",
  "anya-e0105n15:9_4": "nesaṁ vādā theravādaganthavasena dāni paññāyanti.",
  "anya-e0105n15:10_0": "Ettha ca ādito catūhi vādehi suttantāgatasaṅgho ca micchā gahito, vinayāgatasaṅgho",
  "anya-e0105n15:10_1": "ca sabbathā paṭikkhitto. Tadanantaraṁ tayo vādā issaranimmānavādānuvattakā. Antimassa",
  "anya-e0105n15:10_2": "pana asaddhammavādabhāvo ativiya pākaṭoti.",
  "anya-e0105n15:11_0": "Abhidhammasamuccaye pana vetullapiṭakassa bodhisattapiṭakabhāvo pakāsito, tasmā saddhammapuṇḍarikasuttādike",
  "anya-e0105n15:11_1": "bodhisattapiṭake āgatavādopi ‘‘vetullavādo’’ti veditabbo abhidhammasamuccaye 79-piṭṭhe."
}