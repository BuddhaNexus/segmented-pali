{
  "anya-e0301n9:0": "Samuccaya saṅgaha paramatthadīpanī",
  "anya-e0301n9:1_0": "162. Evaṁ chahi paricchedehi cattāro paramatthe dassetvā idāni tesaṁ taṁtaṁrāsisaṅkhātaṁ",
  "anya-e0301n9:1_1": "samuccayaṁ dassento ādigātha māha. Ye salakkhaṇā dvāsattatividhā vatthudhammā mayā",
  "anya-e0301n9:1_2": "vuttā. Idāni tesaṁ samuccayaṁ yathāyogaṁ pavakkhāmīti yojanā. Tattha salakkhaṇāvatthudhammāti",
  "anya-e0301n9:1_3": "padehi dasavidhāni anipphannarūpāni paṭikkhipati. Na hi tāni attano āvenikabhūtena",
  "anya-e0301n9:1_4": "sabhāva lakkhaṇena aniccatādi sāmaññalakkhaṇenaca salakkhaṇāni honti. Ekantaparamatthatāya",
  "anya-e0301n9:1_5": "abhāvato. Tatoyevaca vatthudhammāca nahonti. Sarūpato anupalabbhamānattā. Dabbavācako",
  "anya-e0301n9:1_6": "hi idha vatthusaddo. Dabbañcanāma idha sarūpato labbhamāno sabhāvo eva. Etena nibbānassapi",
  "anya-e0301n9:1_7": "maggaphala paccavekkhanañāṇesu sarūpato labbhamāna sabhāvatā vuttā hoti. Anipphannarūpānaṁ",
  "anya-e0301n9:1_8": "viya ca vatthudhamma sannissayena dissamānadhammamattabhāvaṁ vā paññattidhammānaṁ",
  "anya-e0301n9:1_9": "viya parikappitākāramattabhāvaṁvā sasavisāṇa kacchapalomādīnaṁ viya sabbaso abhūta",
  "anya-e0301n9:1_10": "parikappita mattabhāvaṁvā nivāretīti veditabbaṁ. Etthaca dvāsattatividhāsalakkhaṇāvatthudhammāti",
  "anya-e0301n9:1_11": "vacane payojanaṁ nadissati. Tesu hi dvāsattatividhesu ekacce eva dhammā purimesu",
  "anya-e0301n9:1_12": "tīsu saṅgahesu āgatā. Pacchimeca sabbasaṅgahe anipphannarūpānipi adhippetānievāti.",
  "anya-e0301n9:1_13": "Etthaca vatthudhammāsalakkhaṇāti padehi anipphannarūpānaṁ salakkhaṇatā paṭikkhipane",
  "anya-e0301n9:1_14": "yaṁ vattabbaṁ. Taṁ rūpasamuddesa dīpaniyaṁ vuttamevāti. Ekantākusalajātiyānaṁ āsava",
  "anya-e0301n9:1_15": "catukkādīnaṁ saṅgaho akusalasaṅgaho, na akusala sampayuttattāyeva akusalabhūtānaṁ",
  "anya-e0301n9:1_16": "cittaphassādīnanti. Kusalā kusalābyākatamissakānaṁ saṅgaho missakasaṅgaho.",
  "anya-e0301n9:2_0": "Bodhi vuccati catūsu maggesu ñāṇaṁ, bujjhanti etāyāti katvā. Bodhiyā pakkhā bodhipakkhā.",
  "anya-e0301n9:2_1": "Bodhisambhārāti attho. Bodhi pakkhesu bhavā antogadhāti bodhipakkhiyā. Tesaṁ saṅgahoti",
  "anya-e0301n9:2_2": "bodhipakkhiyasaṅgaho. Sabbesaṁ anavasesānaṁ paramatthadhammānaṁ saṅgaho sabbasaṅgaho.",
  "anya-e0301n9:2_3": "Cirapārivāsiyaṭṭhena madaniyaṭṭhenaca āsava sadisattā āsavā. Yadica tadubhayaṭṭhena",
  "anya-e0301n9:2_4": "āsavānāma siyuṁ. Ime lobhādayo eva āsavānāma siyuṁ. Pupphāsavādayo hi loke cha pañca",
  "anya-e0301n9:2_5": "rattimattaṁ vā sattaṭṭharattimattaṁ vā sayaṁpi kumbhesu parivāsaṁ gaṇhanti. Kumbheca",
  "anya-e0301n9:2_6": "parivāsaṁ gāhāpenti. Ime pana anamatagge saṁsāre sayaṁpi sattasantāne parivāsaṁ gaṇhanti.",
  "anya-e0301n9:2_7": "Sattasantānañca parivāsaṁ gāhāpenti. Sakalaṁ sattasantānaṁ sadā āsavapūritameva hoti.",
  "anya-e0301n9:2_8": "Yathāha-cakkhuṁ loke piyarūpaṁ sātarūpaṁ etthesā taṇhā uppajjamānā uppajjati. Ettha",
  "anya-e0301n9:2_9": "nivīsamānā nivīsatītiādi. Tattha esā taṇhā pariyuṭṭhānavasena uppajjamānā ettheva",
  "anya-e0301n9:2_10": "uppajjati. Uppajjitvāca puna anusayabhāvena parivāsaṁ katvā nivīsamānā ettheva nivīsatīti",
  "anya-e0301n9:2_11": "attho. Yāvaca ariyamaggadhovanaṁ nalabbhati. Tāva santānaṁ gūthapūritakūpaṁ viya",
  "anya-e0301n9:2_12": "dubbisodhaṁ katvā pavattati. Pupphāsavādayoca madaṁ janentā muhuttameva janenti.",
  "anya-e0301n9:2_13": "Ime pana yāva ariyamaggaṁ nalabhati. Tāva niccamadaṁ janenti. Tasmā ekantena imeyeva",
  "anya-e0301n9:2_14": "cirapārivāsiyaṭṭhena madani yaṭṭhenaca āsavānāma bhavituṁ arahantīti.",
  "anya-e0301n9:3_0": "Visandanaṭṭhenavā āsavasadisattā āsavā, yathā hi kudhita kuṭṭhino mahāvaṇamukhehi",
  "anya-e0301n9:3_1": "yūsasaṅkhāto āsavo visanditvā pilotikakhaṇḍāni dūseti, evaṁ imepi chahidvārehi visanditvā",
  "anya-e0301n9:3_2": "chaḷārammaṇānidūsentīti. Āyataṁvā saṁsāradukkhaṁ savantipasavanti vaḍḍhentīti āsavā.",
  "anya-e0301n9:3_3": "Athavā, bhavato ābhavaggā dhammato āgotratumhā savanti ārammaṇakaraṇavasena pavattantīti",
  "anya-e0301n9:3_4": "āsavā. Āsaddassa avadhiatthajotakattā. Avadhica duvidho mariyādavisayo abhividhivisayocāti",
  "anya-e0301n9:3_5": "tattha yassa sambandhinīkriyā avadhibhūtaṁ attānaṁ bahikatvā pavattati. So mariyādavisayo",
  "anya-e0301n9:3_6": "nāma. Yathā āpātaliputtā devo vuṭṭhoti. Yassa sambandhinīkriyā avadhibhūtaṁ attānaṁ",
  "anya-e0301n9:3_7": "byāpetvā anto katvā pavattati, so abhividhivisayonāma. Yathā ābrahmalokā bhagavato",
  "anya-e0301n9:3_8": "kittisaddo abbhuggatoti. Idha pana abhividhivisayo daṭṭhabbo. Tasmā bhavaggañca gotrabhuñca",
  "anya-e0301n9:3_9": "byāpetvā anto katvā savantīti attho veditabbo.",
  "anya-e0301n9:4": "[204] Vibhāvaniyaṁ pana",
  "anya-e0301n9:5_0": "Avadhica mariyādaabhividhivasena duvidhoti vatvā puna taṁ vibhāvento ‘‘tattha āpātaliputtā",
  "anya-e0301n9:5_1": "devo vuṭṭhotiādīsuviya kriyaṁ bahikatvā pavatto mariyādo. Ābhavaggāsaddo abbhuggatotiādīsuviya",
  "anya-e0301n9:5_2": "kriyaṁ byāpetvā pavatto abhividhī’’ti vadati. Taṁ na yujjati.",
  "anya-e0301n9:6_0": "Na hi avavidhivisayabhūto bhavaggo lokattayabyāpakaṁ saddassa abbhuggamanakriyaṁ",
  "anya-e0301n9:6_1": "byāpetvā pavattati. Naca avadhibhūto attho kriyaṁ bahivā antovā katvā pavattatīti",
  "anya-e0301n9:6_2": "yutto. Kriyāeva pana taṁ bahivā antovā katvā pavattatīti yutto. Evañca katvā mūlaṭīkāyaṁ-duvidhohi",
  "anya-e0301n9:6_3": "avadhi abhividhivisayo anabhividhivisayoca. Abhividhivisayaṁ kriyābyāpetvā pavattati,",
  "anya-e0301n9:6_4": "ābhavaggā bhagavato yaso gatoti. Itaraṁ bahikatvā, āpātaliputtā vuṭṭho devoti. Kāmeti",
  "anya-e0301n9:6_5": "icchatīti kāmo. Soeva āsavoti kāmāsavo. Kāmīyativā oḷārikena kāmena icchīyatīti kāmo.",
  "anya-e0301n9:6_6": "Pañcakāmaguṇamukhena desito sabbo kāmāvacaradhammo. Idha pana taṁ nāmena tadārammaṇā",
  "anya-e0301n9:6_7": "taṇhāeva adhippetā, kāmoeva āsavoti kāmāsavo. Kāmāvacaradhammesu assādanābhinandana",
  "anya-e0301n9:6_8": "vasena pavatto kāmarāgo. Therena pana ayamatthova icchito. Vakkhati hi kāmabhava",
  "anya-e0301n9:6_9": "nāmena tabbatthukā taṇhā adhippetāti.",
  "anya-e0301n9:7": "[205] Vibhāvaniyaṁ pana",
  "anya-e0301n9:8": "Purimatthova vutto. So anupapanno, theramatānugatassa idhādhippetassa atthassa avuttattā.",
  "anya-e0301n9:9_0": "Bhavāsavoti ettha duvidho bhavo kammabhavo upapattibhavo ca. Tattha mahaggatakusaladhammā",
  "anya-e0301n9:9_1": "kammabhavo. Taṁnibbattā vipāka dhammā upapattibhavo. Idhapi bhavasaddena tadārammaṇā",
  "anya-e0301n9:9_2": "taṇhāeva adhippetā. Bhavoeva āsavoti bhavāsavo. Tasmiṁ duvidhe bhave nikantivasena",
  "anya-e0301n9:9_3": "pavatto rūpārūparāgo.",
  "anya-e0301n9:10": "[206] Yaṁ pana vibhāvaniyaṁ",
  "anya-e0301n9:11": "‘‘Sassata diṭṭhisahagatoca rāgo ettheva saṅgayhatī’’ti vuttaṁ. Taṁ na yuttaṁ.",
  "anya-e0301n9:12_0": "Bhavāsavo catūsu diṭṭhigata vippayutta lobhasahagatesu cittuppādesu uppajjatīti hi",
  "anya-e0301n9:12_1": "aṭṭhakathākaṇḍe vuttaṁ. Yattha pana kāmataṇhā bhavataṇhā vibhavataṇhāti āgataṁ. Tattheva",
  "anya-e0301n9:12_2": "sassatadiṭṭhi sahagato rāgo yākāci kusalākusala kammabhavanikanti yākāci upapattibhavapatthanā.",
  "anya-e0301n9:12_3": "Sabbā bhavataṇhāyaṁ saṅgahitāti yuttā. Idha pana yathāvuttaṁ bhavāsavaṁ thapetvā",
  "anya-e0301n9:12_4": "sabbo lobho kāmāsave eva saṅgahitoti yuttoti.",
  "anya-e0301n9:13": "[207] Eteneva yañca tattha vuttaṁ.",
  "anya-e0301n9:14": "‘‘Tatiyo bhādiṭṭhisahagato’’ti. Taṁpi paṭikkhittaṁ hoti.",
  "anya-e0301n9:15_0": "Yākāci diṭṭhi diṭṭhāsavo. Yokoci moho avijjāsavo. Ettha siyā, kasmā ime eva āsavāti",
  "anya-e0301n9:15_1": "vuttā. Nanu aññepi mānādayo cirapārivāsiyaṭṭhādiyuttā eva hontīti. Saccaṁ. Imesu",
  "anya-e0301n9:15_2": "pana kāmāsave parivuṭṭhe sati sabbekāmavisayā mānādayo parivuṭṭhāeva honti. Tasmiṁ",
  "anya-e0301n9:15_3": "vimutte vimuttāeva, tathā bhavāsave parivuṭṭhe sati bhavavisayā. Diṭṭhāsaveca parivuṭṭhe",
  "anya-e0301n9:15_4": "sati diṭṭhivisayāti. Avijjāpana tesaṁ tiṇṇaṁpi mūlabhūtāti. Iti ime eva pārivāsiyaṭṭhādīsu",
  "anya-e0301n9:15_5": "padhānabhūtā honti. Itare pana tadanubandhamattāeva sampajjantīti na te āsavāti visuṁ",
  "anya-e0301n9:15_6": "vattuṁ arahantīti. Attani patitaṁ janaṁ anassāsikaṁ katvā ajjhottha ranto hanati",
  "anya-e0301n9:15_7": "māretīti ogho. Pakatimahogho. Tathā avahananaṭṭhena duttaraṭṭhenaca oghasadisāti",
  "anya-e0301n9:15_8": "oghā. Yadica avahaññanaṭṭheca duttaraṭṭhenaca oghānāma siyuntiādiko pasaṅgo mānādīnañca",
  "anya-e0301n9:15_9": "oghabhāva parihāro vutta nayena veditabbo.",
  "anya-e0301n9:16_0": "Vaṭṭasmiṁvā bhavayantakevā satte yojentīti yogā. Bhavantaracutiyā saha bhavantarapaṭisandhiṁ",
  "anya-e0301n9:16_1": "gantenti ghaṭentīti ganthā. Abhijjhāti sabbassa rāgassetaṁ nāmaṁ. Tasmā rūpārūpa",
  "anya-e0301n9:16_2": "rāgāpi ettha saṅgahitāti daṭṭhabbā. Byāpādotipi sabbo doso eva. Idaṁ saccāti nivesoti",
  "anya-e0301n9:16_3": "idameva saccaṁ, moghamaññanti pavatto micchābhiniveso. Vaṭṭadukkhato vimuttiyā amaggabhūtaṁyeva",
  "anya-e0301n9:16_4": "gosīlagovatādikaṁ parato āmasanaṁ tathā tathā kappetvā gahaṇaṁ sīlabbataparāmāso.",
  "anya-e0301n9:16_5": "Etthaca paratoti bhūtasabhāvapaccanikatoti attho. Kāyasaddo pana sabbattha rūpakāye",
  "anya-e0301n9:16_6": "nāmakāyeca pavattoti atitakāyena paccuppanna kāyaṁ paccuppannakāyenaca anāgatakāyaṁ",
  "anya-e0301n9:16_7": "gantheti ghaṭetīti kāyagantho. Athavā, kāye gaṇṭhoti kāyagaṇṭho. Ajjhatta gaṇṭhoti",
  "anya-e0301n9:16_8": "attho. Nigaṇṭhonāṭaputtotiādīsuviya gaṇṭhasaddo gaṇṭhiyaṁ pavatto. Bhusaṁ ādiyanti",
  "anya-e0301n9:16_9": "amuñcanagāhaṁ gaṇhantīti upādānāni. Kilesabhūto kāmoeva upādānaṁ kāmu pādānaṁ. Vatthubhūtaṁvā",
  "anya-e0301n9:16_10": "kāmaṁ upādiyatīti kāmupādānaṁ.",
  "anya-e0301n9:17_0": "Dvāsaṭṭhidiṭṭhiyo tividha mahādiṭṭhiyo aññāpivā sāsane lokeca sandissamānā viparītagāhabhūtā",
  "anya-e0301n9:17_1": "diṭṭhiyo diṭṭhupādānaṁ. Yathāgahitaṁvā purimadiṭṭhiṁ idameva saccaṁ moghamaññanti",
  "anya-e0301n9:17_2": "upādiyatīti diṭṭhupādānaṁ. Goṇakukkurādīnaṁ taṁtaṁpakaticārittaṁ sīlaṁ nāma. Tameva",
  "anya-e0301n9:17_3": "suṭṭhuṁ samādinnaṁ vataṁnāma. Tadubhayaṁ saṁsāramuttiyā maggoti daḷhagahaṇaṁ sīlabbatu",
  "anya-e0301n9:17_4": "pādānaṁ nāma. Attavādupādānanti ettha attā vuccati parikappabuddhiyā gahito ekekasmiṁ",
  "anya-e0301n9:17_5": "satta santāne padhānissaro. Yaṁ lokiyamahājanā sattotivā puggalotivā jīvotivā tathāgatotivā",
  "anya-e0301n9:17_6": "lokotivā sañjānanti. Yañca nānātitthiyā issaranimmitaṁvā adhiccasamuppannaṁvā accantasassataṁvā",
  "anya-e0301n9:17_7": "ekaccasassataṁvā ucchedaṁvā paññapentīti. Taṁ attānaṁ abhivadanticeva upādiyantica",
  "anya-e0301n9:17_8": "sattā etenāti attavā dupādānaṁ. Vīsatividhā sakkāyadiṭṭhi. Tattha abhivadantīti visiṭṭhaṁ",
  "anya-e0301n9:17_9": "padhānaṁ katvā vadanti. Upādiyantīti daḷhaṁ ādiyanti. Yathāha –",
  "anya-e0301n9:18_0": "Tattha katamā sakkāyadiṭṭhi. Idha assutavā puthujjano rūpaṁ attato samanupassati.",
  "anya-e0301n9:18_1": "Rūpavantaṁvā attānaṁ. Attani vā rūpaṁ. Rūpasmiṁvā attānaṁ. Vedanaṁ attato samanupassati.",
  "anya-e0301n9:18_2": "Vedanāvantaṁvā attānaṁ. Attanivā vedanaṁ. Vedanāpavā attānaṁ. Saññaṁ. Saṅkhāre. Viññāṇanti.",
  "anya-e0301n9:19_0": "Tattha rūpaṁ attato samanupassatīti rūpameva attāti gaṇhāti. Rūpavantaṁvā attānanti",
  "anya-e0301n9:19_1": "attā me rūpavāti gaṇhāti. Attani vā rūpanti attānaṁ paṭicca rūpaṁ tiṭṭhatīti gaṇhāti.",
  "anya-e0301n9:19_2": "Rūpasmiṁvā attānanti rūpaṁ paṭicca attā tiṭṭhatīti gaṇhāti. Kathaṁ rūpakāyaṁ uddissa",
  "anya-e0301n9:19_3": "ajja ahaṁ thaddhomhīti vā ajja ahaṁ mudukomhītivā vadanto pathavi saṅkhātaṁ rūpaṁ",
  "anya-e0301n9:19_4": "attato samanupassatināma. Ajja mama kāyo thaddhotivā mudūtivā vadanto sesadhammevā",
  "anya-e0301n9:19_5": "dhammamuttakaṁvā attānaṁ gahetvā taṁ attānaṁ pathavīvantaṁ samanupassatināma. Ajja",
  "anya-e0301n9:19_6": "thaddhabhāvovā mudubhāvovā mayi jātoti vadanto attani pathaviṁsa manupassatināma.",
  "anya-e0301n9:19_7": "Ajjāhaṁ thaddhabhāve ṭhitomhi mudubhāve ṭhito mhīti vadantopathavimhi attānaṁ samanussatināma.",
  "anya-e0301n9:19_8": "Ayaṁ pathavimhi caturāvatthikāya saṁkkāyadiṭṭhiyā pavattākāro. Sesesu sattavīsatirūpesu",
  "anya-e0301n9:19_9": "yathāsambhavaṁ vattabbo. Ahaṁ marāmi marissāmītiādinā hi aniccatāyaṁpi sādiṭṭhi pavattatiyeva.",
  "anya-e0301n9:19_10": "Sesarūpesu vattabbaṁ natthi. Idaṁ nāma ahaṁ pubbe saṁbhuñjiṁ. Ajja saṁbhuñjāmi. Parato",
  "anya-e0301n9:19_11": "saṁbhuñjissāmītivā sukhitomhi dukkhitomhītivā vedanaṁ attato samanupassati. Ajja",
  "anya-e0301n9:19_12": "mama kāyo sukhito dukkhitotivā mamacittaṁ sukhitaṁ dukkhitantivā attānaṁ vedanāvantaṁ",
  "anya-e0301n9:19_13": "samanupassati. Ajjasukhaṁvā dukkhaṁvā mayijātanti attani vedanaṁ samanupassati. Ajjāhaṁ",
  "anya-e0301n9:19_14": "sukhita bhāve ṭhitomhi dukkhitabhāve ṭhitomhīti vedanāya attānaṁ samanupassatīti.",
  "anya-e0301n9:20_0": "Saññāya sabbesuca paññāsamattesu saṅkhāresu visuṁ visuṁ vitthāretvā vattabbo. Ahaṁ",
  "anya-e0301n9:20_1": "passāmīti cakkhuviññāṇaṁ attato samanupassati. Dassanaṁ meti attānaṁ viññāṇavantaṁ",
  "anya-e0301n9:20_2": "samanupassati. Mayidassanaṁnāma atthīti attani viññāṇaṁ samanupassati, ahaṁ dassane",
  "anya-e0301n9:20_3": "samatthomhīti viññāṇasmiṁ attānaṁ samanupassati. Ese vanayo sesesu pañcasu viññāṇesūti.",
  "anya-e0301n9:20_4": "Aha masmi ahaṁ eko satto ekopuggalo eko jīvo eko loko eko naro manusso devosakko",
  "anya-e0301n9:20_5": "brahmātivā ahaṁgacchāmi ahaṁ tiṭṭhāmi ahaṁ nisīdāmi ahaṁ nippajjāmi ahaṁ samiñjemi",
  "anya-e0301n9:20_6": "pasāremītiādinā vā khandhapañcakaṁvā ekamekaṁvā khandhaṁ samūhato gahetvā pavattipi",
  "anya-e0301n9:20_7": "vattabbā. Apariññātavatthukānañhi ekamuhutta mattepi yaṁkiñci attanovā parassavā",
  "anya-e0301n9:20_8": "attapaṭisaṁyuttavacanaṁ kathentānaṁ cittaṁvā vacanaṁvā yathāvutte rūpārūpadhamme",
  "anya-e0301n9:20_9": "kadāci attato upādiyitvā pavattati. Kadāci attaparivāra bhāvena. Kadāci attanissitabhāvena.",
  "anya-e0301n9:20_10": "Kadāci attanissayabhāvena. Kadāci ekekadhammavasena. Kadāci samūhadhammavasenāti.",
  "anya-e0301n9:21_0": "Yasmā pana attanimittaṁnāma vasavattanākāraṁ paṭicca upaṭṭhāti. Vasavattanā kāroca",
  "anya-e0301n9:21_1": "rūpārūpadhammānaṁ paccayāyatta vuttikattaṁ khaṇi kattañca suṭṭhu passantānaṁ natthi.",
  "anya-e0301n9:21_2": "Tasmā pariññātavattukānaṁ atta paṭisaṁyuttavacanaṁ kathentānaṁpi cittaṁ paduminipatte",
  "anya-e0301n9:21_3": "udakabindu viya tesu dhammesu alaggitvāeva pavattatīti veditabbaṁ. Sattānaṁ cittasantāne",
  "anya-e0301n9:21_4": "kusale dhamme anuppannevā uppādetuṁ uppannevā vā setuṁ adatvā nīvārentīti nīvaraṇāni.",
  "anya-e0301n9:21_5": "Kāmanaṭṭhena kāmo, chandanaṭṭhenachandoti kāmacchando. Balavarāgo. Soevanīvaraṇanti",
  "anya-e0301n9:21_6": "kāmacchandanīvaraṇaṁ. Paṭṭhāneāruppekāmacchandaṁ nīvaraṇaṁ paṭiccauddhaccanīvaraṇanti",
  "anya-e0301n9:21_7": "vuttattā pana thapetvā rūpārūparāge avaseso sabbolobho kāmacchande asaṅgahitonāma",
  "anya-e0301n9:21_8": "natthi. Jhānapaṭipakkhabhāvopana pañcakāmaguṇikarāgasseva hotīti veditabbo. Byāpajjanaṁ",
  "anya-e0301n9:21_9": "byāpādo. Cittassa pūtibhāvoti attho. Yokocidoso. Kasmā panettha thinamiddha nīvaraṇanti",
  "anya-e0301n9:21_10": "ca uddhacca kukkucca nīvaraṇanti ca dve dve dhammā ekaṁ nīvaraṇaṁ katvā vuttāti.",
  "anya-e0301n9:21_11": "Kiccato paccayato paṭipakkhatoca sadisattā. Tathā hi kiccato tāva thinamiddhadvayaṁ",
  "anya-e0301n9:21_12": "cittuppādānaṁ līnabhāvā pādanakiccaṁ. Uddhaccakukkuccadvayaṁ avūpasantabhāvāpādanakiccaṁ.",
  "anya-e0301n9:21_13": "Paccayato purimadvayaṁ tandivijambhi tatāpaccayaṁ. Pacchimadvayaṁ ñātibyasanādivitakkapaccayaṁ.",
  "anya-e0301n9:21_14": "Paṭipakkhato purimadvayaṁ vīriyapaṭipakkhaṁ. Pacchimadvayaṁ samathapaṭipakkhanti.",
  "anya-e0301n9:22_0": "Anusentīti anusayā. Anurūpaṁ kāraṇaṁ labhitvā uppajjantīti attho. Anuanu sentītivā",
  "anya-e0301n9:22_1": "anusayā. Yāva maggaṁ napaṭilabhati. Tāva antarā aparikkhiyyamānā hutvā kāraṇalābhe",
  "anya-e0301n9:22_2": "sati punappunaṁ uppajjantīti attho. Uppajjanañcettha appahīnaṭṭhena uppajjanā rahabhāvo",
  "anya-e0301n9:22_3": "veditabbo. Na pana sarūpato uppatti, kathaṁ viññā yatīti ce. Yassa kāmarāgānusayo",
  "anya-e0301n9:22_4": "uppajjati, tasseva paṭighānusayo uppajjatīti vuttattā. Evañca katvā pāḷiyaṁ puthujjanassa",
  "anya-e0301n9:22_5": "sattapi anusayā anusayavāre saha anusentīti uppajjanavāre saha uppajjantīti vuttā.",
  "anya-e0301n9:22_6": "Yathāha puthujjanassa avijjānusayoca anuseti. Kāmarāga. Paṭigha. Māna. Diṭṭhi. Vicikicchā.",
  "anya-e0301n9:22_7": "Bhavarāganusayoca anusetīti. Tathā uppajjanavārepīti.",
  "anya-e0301n9:23_0": "Apica, sarūpato pariyuṭṭhānaṁ apatvā santāne pavattamānehi kusalākusalā byākatacittuppādehi",
  "anya-e0301n9:23_1": "saha anurūpā aviruddhā hutvā senti. Visuṁ sampayuttadhammabhāvena avuṭṭhitā hutvā",
  "anya-e0301n9:23_2": "sayitā hontīti anusayā. Anu anu sentītivā anusayā. Pakatiyā yathānusayitesueva kāmarāgādīsu",
  "anya-e0301n9:23_3": "punappunaṁ uppajjitvā diguṇa tiguṇādi vasena punappunaṁ senti. Sayanākārena uparupari",
  "anya-e0301n9:23_4": "paliveṭhentīti attho.",
  "anya-e0301n9:24_0": "Tīsu rāgādīnaṁ avatthāsu pathamāvatthāya ṭhitānaṁ kāmarāgā dīnametaṁ adhivacanaṁ.",
  "anya-e0301n9:24_1": "Tisso hi avatthā anusayāvatthā pariyuṭṭhānāvatthā vītikkamāvatthāti. Tattha ye kāmarāgādayo",
  "anya-e0301n9:24_2": "uppajjitvā kāyaṅgavācaṅgaṁ cālenti, tesaṁ tathāpavattā avatthā vītikkamāvatthānāma.",
  "anya-e0301n9:24_3": "Ye manasmiṁ eva javanacittasahajātā hutvā pavattanti, tesaṁ tathāpavattā avatthā",
  "anya-e0301n9:24_4": "pariyuṭṭhānāvatthānāma. Ye pana javanasahajātabhāvaṁpi apatvā vāsanādhātuyo viya",
  "anya-e0301n9:24_5": "cikkasantānā nusayitā hutvā pariyuṭṭhānappattiyā bījabhāvena tiṭṭhanti, subhanimittādikeca",
  "anya-e0301n9:24_6": "ārammaṇe āpātamāgate yesaṁ vasena āvajjanaṁ rāgādipātubhāvatthāya ayoniso bhavaṅgaṁ",
  "anya-e0301n9:24_7": "āvaṭṭeti, abhāvitañca cittaṁ yesaṁ vasena damathaṁ naupeti, tesaṁ tathā pavattā avatthā",
  "anya-e0301n9:24_8": "anusayāvatthānāma. Tadavatthikā kāmarāgādayo anusayānāma. Te pana aparamatthabhūtāpi",
  "anya-e0301n9:24_9": "na honti. Ekantaparamatthajātikattā. Naca kusalābyākatabhūtā ekantākusalajātikattā.",
  "anya-e0301n9:24_10": "Nāpi kusalābyākataviruddhā, visuṁ sampayuttadhammabhāvena anupaladdhattā. Nāpi kālattayavinimuttā,",
  "anya-e0301n9:24_11": "tekālikadhammasannissayena pavattanato. Yadā pana te samuṭṭha hitvā pariyuṭṭhānabhāvaṁ",
  "anya-e0301n9:24_12": "gacchanti, tadā visuṁ sampayuttadhamma bhāvañca gacchanti. Sārammaṇādibhāvoca tesaṁ",
  "anya-e0301n9:24_13": "paribyatto hoti. Etadatthaṁ sandhāya kathāvatthumhi tesaṁ sārammaṇadhammabhāvo saṅkhārakkhandhabhāvoca",
  "anya-e0301n9:24_14": "patiṭṭhāpito hotīti.",
  "anya-e0301n9:25_0": "Yathā pana phaladhārimhi rukkhamhi visakaṇṭake dinne rukkhānusayito phaluppattiyā",
  "anya-e0301n9:25_1": "paccayabhūto sineho parikkhayaṁ gacchati. Samaye uppajjissamānāni phalāni nuppajjanti.",
  "anya-e0301n9:25_2": "Evaṁ sānusaye citta santāne yasmiṁ khaṇe maggo pātubhavati, tasmiṁ sahamagguppādā",
  "anya-e0301n9:25_3": "so so anusayo parikkhayaṁ gacchati. Parikkhīṇassa pana puna pariyuṭṭhānaṁnāma natthi,",
  "anya-e0301n9:25_4": "kuto vītikkamoti imamatthaṁ sandhāya maggo anāgatasāmaññaṁ kilesajātaṁ pajahatīti",
  "anya-e0301n9:25_5": "tattha tattha vutto. Tattha anāgatasāmaññanti anāgatasammataṁ, na ekanta anāgataṁ.",
  "anya-e0301n9:25_6": "Teneva hi aṭṭhakathāyaṁ maggo yekilese pajahati, te atītākivā anāgatātivā paccuppannātivā",
  "anya-e0301n9:25_7": "navattabbāti vuttaṁ. Etenaca maggo kilesamukhena yāni kusalākusalakammānica upādinnakakhandhapañcakeca",
  "anya-e0301n9:25_8": "pajahati, te atītātivāanāgatātivā paccuppannātivā navattabbāti dīpeti. Yadi evaṁ",
  "anya-e0301n9:25_9": "maggena pahīnā sabbe tebhūmakadhammā kālavimuttānāma ataṅkhatā nāma apaccayānāma",
  "anya-e0301n9:25_10": "siyunti.Na. Tekālikajātikattā saṅkhata sapaccayajātikattā ca. Te hi magge anuppanne",
  "anya-e0301n9:25_11": "ime nāmadhammā uppajjissanti nirujjhissantīti evaṁ saṅkhatalakkhaṇaṁ āhacca ñāṇena",
  "anya-e0301n9:25_12": "gahitattā lakkhaṇavasena tebhūmakādibhāvaṁ bhajantīti. Evañca katvā visuṁ sampayuttadhammabhāvaṁ",
  "anya-e0301n9:25_13": "apattānaṁ anusayāvatthāya vā vāsanāvatthāyavā kammasamaṅgītāvatthāyavā āsayajjhāsayā",
  "anya-e0301n9:25_14": "dhimutticaritavatthāsuvā ṭhitānaṁ sabhāvānaṁ jātivasena paramattha dhammatā akusalāditāca paccetabbā hotīti.",
  "anya-e0301n9:26": "[208] Vibhāvaniyaṁ pana",
  "anya-e0301n9:27_0": "‘‘Appahīnā hi kilesā kāraṇalābhe sati uppajjanā rahā santāne anuanusayitā viya hontīti",
  "anya-e0301n9:27_1": "tadavatthā anusayāti vuccanti. Te pana nippariyāyato anāgata kilesā. Atītapaccuppannāpi",
  "anya-e0301n9:27_2": "taṁsabhāvattā tathā vuccantī’’ti vuttaṁ. Tattha anusayānāma santāne kadācipi anuppanna",
  "anya-e0301n9:27_3": "pubbā anāgata kilesā evāti katvā santāne anu anusayitā viya hontīti vuttaṁ. Taṁ na yujjati.",
  "anya-e0301n9:28": "Na hi te anuanusayitā viya honti. Ekantena anusayitāeva hontīti.",
  "anya-e0301n9:29": "[209] Yañca tattha",
  "anya-e0301n9:30": "‘‘Te pana nippariyāyato anāgatakilesā’’ti vuttaṁ. Taṁpi na yuttaṁ.",
  "anya-e0301n9:31_0": "Na hi maggena appahīnā anusayā anāgatānāma honti. Pahīnāpica nippariyāyato anāgatāti",
  "anya-e0301n9:31_1": "nasakkā vattuṁ. Anāgata sāmaññassa adhippetattāti. Etena atītapaccuppannāpi taṁsabhāvattātathā",
  "anya-e0301n9:31_2": "vuccantīti idaṁvipaṭikkhittaṁ hoti. Apica, uppādaṭṭhitibhaṅga pattānaṁeva ekantena",
  "anya-e0301n9:31_3": "tekālikatā hotīti tadapattānaṁ anusayānaṁ paccuppannatā pariyāyova vattuṁ yutto.",
  "anya-e0301n9:31_4": "Evañca katvā pāḷiyaṁ yassa kāmarāganusayo uppajjati, tassa paṭighānusayo uppajjatītiādinā",
  "anya-e0301n9:31_5": "paccuppannakāliko uppādavāro eva vutto, na nirodhavāro, naca atītānāgata vārāti.",
  "anya-e0301n9:31_6": "Yaṁ pana paṭisambhidāmagge hañci paccuppanne kilese pajahati. Tena hi ratto rāgaṁ",
  "anya-e0301n9:31_7": "pajahati, duṭṭho dosaṁ, muḷho mohanti vuttaṁ. Taṁ pariyuṭṭhānapattānaṁ ekantapaccuppannakkhaṇaṁ",
  "anya-e0301n9:31_8": "sandhāya vuttanti daṭṭhabbaṁ. Teneva hi aṭṭhakathāyaṁ vattamānuppannaṁ bhutvā vigatuppannaṁ",
  "anya-e0301n9:31_9": "okāsakatuppannaṁ samudācāruppannanti catubbidhaṁ uppannaṁ na maggavajjhaṁ. Bhūmiladdhuppannaṁ",
  "anya-e0301n9:31_10": "ārammaṇā dhiggahi tuppannaṁ avikkhambhituppannaṁ asamugghāṭituppannanti catubbidhaṁ",
  "anya-e0301n9:31_11": "maggavajjhanti vuttaṁ. Tattha vattamānuppannaṁ samudā cāruppannanti idaṁ dvayaṁ khaṇapaccuppannameva.",
  "anya-e0301n9:31_12": "Bhutvāvigatuppannaṁ atītameva. Okāsa katuppannaṁ anāgatameva. Tadubhayaṁ pana paccuppannasamīpattā",
  "anya-e0301n9:31_13": "uppannanti vuttaṁ. Samīpapaccuppannanti vuttaṁ hoti.",
  "anya-e0301n9:32_0": "Bhūmiladdhuppannaṁnāma attano khandhesu anusayitānaṁ maggena appahīnānaṁ anusayānaṁeva",
  "anya-e0301n9:32_1": "nāmaṁ. Ārammaṇādhiggahituppannaṁ nāma subhanimittādike ārammaṇe sakiṁ javitvā yāva",
  "anya-e0301n9:32_2": "tammūlako pariyuṭṭhānavego na vūpasammati, tāva adhimattathāmagata bhāvena ṭhitānaṁ",
  "anya-e0301n9:32_3": "tesaññeva nāmaṁ. Anusayā hi nāma anamatagge saṁsāre punappunaṁ pariyuṭṭhānapattānaṁ",
  "anya-e0301n9:32_4": "kilesānaṁ vasena uparupari thira tara daḷhatara pattiyā pakatiyāpi thāmagatāevanāma",
  "anya-e0301n9:32_5": "honti. Na yenavā tenavā vāyāmena pajahituṁ sakkuṇeyyā. Evaṁ santepi yadā yo yo anusayo",
  "anya-e0301n9:32_6": "paccayalābhena pariyuṭṭhāna bahulo hoti, tadā so so visesena adhimattathāma gatabhāvaṁ",
  "anya-e0301n9:32_7": "patvā ṭhito hoti. Yadā yo yo paṭipakkhadhamma samādānena niggahapatto hoti, tadā",
  "anya-e0301n9:32_8": "so so mandathāma gatabhāvaṁ patvā ṭhito hotīti. Avikkhambhituppannaṁnāma samatha",
  "anya-e0301n9:32_9": "vipassanāhi suṭṭhuaniggahitānaṁ tesaññeva nāmaṁ. Asamugghāṭi tuppannaṁnāma maggena",
  "anya-e0301n9:32_10": "appahīnānaṁ bhūmiladdhānaṁ tesaṁeva nāmanti. Yasmā pana lokuttaradhammānāma kilesānaṁ",
  "anya-e0301n9:32_11": "accantapaṭipakkhā hontīti heṭṭhimā maggaṭṭhaphalaṭṭhā sekkhā attano maggaphalakkhaṇesu",
  "anya-e0301n9:32_12": "upari maggājjhehipi anusayehi sānusayātivā nirānusayātivā thāmavatātivā athāmagatātivā",
  "anya-e0301n9:32_13": "navattabbā. Tasmā anusayānaṁ tādise paccuppanna bhāve satipi hañci paccuppanne kilese",
  "anya-e0301n9:32_14": "pajahati. Tenahi thāmagato anusayaṁ pajahatīti vutta doso natthīti veditabboti. Kāmarāgoeva",
  "anya-e0301n9:32_15": "anusayo kāmarāgānusayo.",
  "anya-e0301n9:33_0": "Saṁyojenti bandhantīti saṁyojanāni, tāni pana sakkāyadiṭṭhi vicikicchā sīlabbataparāmāso",
  "anya-e0301n9:33_1": "kāmacchando byāpādoti pañca orambhāgiyāni. Rūparāgo arūparāgo māno uddhaccaṁ avijjāti",
  "anya-e0301n9:33_2": "pañca uddhaṁbhāgiyānīti suttante abhidhammeca dasasaṁyojanāni āgatāni. Itarāni pana",
  "anya-e0301n9:33_3": "abhidhammeeva āgatānīti tato visesakaraṇatthaṁ suttanteti vuttaṁ. Kamo pana dvinnaṁpi",
  "anya-e0301n9:33_4": "pāḷiyā nasameti. Sabhāga dhammasaṅgahavasena pana idha aññathā kamo vutto siyāti.",
  "anya-e0301n9:33_5": "Cittaṁ kilissanti vibādhenti upatāpenticāti kilesā. Kilissantivā malīnabhāvaṁ nihīnabhāvañca",
  "anya-e0301n9:33_6": "gacchanti sattā etehīti kilesā. Kāmabhavanāmenāti vatthukāmadīpakena kāmanāmena rūpārūpabhavadīpakena",
  "anya-e0301n9:33_7": "ca bhavanāmena. Tādisaṁ kāma bhavasaṅkhātaṁ ārammaṇabhūtaṁ vatthu etissāti tabbatthukā.",
  "anya-e0301n9:33_8": "Tathā pavattanti sīlabbatāni parato āmasanākārena idaṁ me saccaṁ moghamaññanti abhinivisanākārena",
  "anya-e0301n9:33_9": "khandhesu attābhinivesākārenaca pavattaṁ. Vatthutoti sabhāvadhammato. Ayaṁ pāpasaṅgaho",
  "anya-e0301n9:33_10": "akusalaṅgaho navadhā vuttoti yojanā. [Akusalasaṅgaho]",
  "anya-e0301n9:34_0": "163. Missaka saṅgahe pāṇātipātādīni pāpakammāni karontānaṁpi cittassa ārammaṇe ujukaraṇaṁnāma",
  "anya-e0301n9:34_1": "jhānena vinā na sijjhatīti vuttaṁ sattajhānaṅgānīti. Kalyāṇevā pāpakevā ārammaṇe",
  "anya-e0301n9:34_2": "ujukaṁ cittapaṭipādanasaṅkhātassa upanijjhāyana kiccassa aṅgānīti attho. Tattha domanassaṁ",
  "anya-e0301n9:34_3": "akusalajjhānaṅgaṁ. Sesāni kusalākusalābyākatānīti. Kalyāṇakamma pāpakammasaṅkhātāsu",
  "anya-e0301n9:34_4": "sugati duggati vivaṭṭasaṅkhātāsuca nānādisāsu taṁtaṁdisāti mukhappavattisaṅkhātā",
  "anya-e0301n9:34_5": "cittassa gatināma sammāvā micchāvā pavattehi dassanādīhi eva sijjhatīti vuttaṁ dvādasamaggaṅgānīti.",
  "anya-e0301n9:34_6": "Cittassa ujugatiyāvā vaṅkagatiyāvā gamanassa pathaṅgāni upāyaṅgānīti attho. Tattha",
  "anya-e0301n9:34_7": "micchādiṭṭhi micchāsaṅkappa micchāvāyāma micchāsamādhayo pāpakamma duggatibhava saṅkhātāsu",
  "anya-e0301n9:34_8": "ahitadisāsu cittassa vaṅkagatiyā gamanassa upāyaṅgāni, itarāni kalyāṇakamma sugatibhava",
  "anya-e0301n9:34_9": "vivaṭṭadhammasaṅkhātāsu hitadisāsu ujugatiyāti daṭṭhabbaṁ. Tattha pāṇātipātakamme",
  "anya-e0301n9:34_10": "vitakka vicāra domanassekaggatā saṅkhātaṁ caturaṅgikajjhānaṁ micchāsaṅkappa micchāvāyāma",
  "anya-e0301n9:34_11": "micchāsamādhi saṅkhāto tiyaṅgīkamaggoca veditabbo. Evaṁ sesesu sucaritaduccaritakammesu",
  "anya-e0301n9:34_12": "jhānamaggā uddharitabbā. Vibhaṅge pana suttantesuca micchāvācā micchākammanto micchāājīvo",
  "anya-e0301n9:34_13": "micchāsatīti imepi cattāro āgatā. Ime pana visuṁ cetasikadhammā nahonti. Tathā tathā",
  "anya-e0301n9:34_14": "pavattānaṁ catunnaṁ khandhānaṁ adhivacananti katvā idha nagahitā.",
  "anya-e0301n9:35": "[210] Yaṁ pana vibhāvaniyaṁ",
  "anya-e0301n9:36": "‘‘Sugati duggatīnaṁ nibbānassa ca abhimukhaṁ pāpanato maggā; Tesaṁ pathabhūtāni aṅgāni maṅgānī’’ti vuttaṁ; Taṁ na sundaraṁ;",
  "anya-e0301n9:37": "Na hi aṅgāni maggānaṁ pathabhūtānināma honti; Maggasaddoyeva pathapariyāyo aṭṭhakathāsu vutto na aṅgasaddoti;",
  "anya-e0301n9:38": "[211] Yañca tattha",
  "anya-e0301n9:39": "‘‘Maggassavā aṭṭhaṅgikassa aṅgāni maggaṅgānī’’ti vuttaṁ. Taṁpi anupapannaṁ.",
  "anya-e0301n9:40_0": "Idha hi katthaci citte tiyaṅgiko katthaci caturaṅgikotiādinā nānāmaggova adhippetoti.",
  "anya-e0301n9:40_1": "Ādhipaccaṭṭhena indriyāni. Kiñca ādhipaccaṁ. Attādhīnavuttike dhamme attano gatiyaṁ",
  "anya-e0301n9:40_2": "sabbaso vattetuṁ samatthabhāvo. Iti tesu tesu kiccesu attano ādhipaccasaṅkhātaṁ indaṭṭhaṁ",
  "anya-e0301n9:40_3": "karonti sādhentīti indriyāni. Indaṭṭhaṁ kārentītipi indriyāni. Issarā adhipatinoti",
  "anya-e0301n9:40_4": "vuttaṁ hoti. Tattha pañcacakkhādīni dassanādikiccesu cakkhuviññāṇādīnaṁ issarāhonti.",
  "anya-e0301n9:40_5": "Balavadubbalamanda tikkhādīsu attākārānuvattāpanato. Bhāvadvayaṁ itthākārādivasena",
  "anya-e0301n9:40_6": "pavattiyaṁ catusamuṭṭhānika rūpānaṁ sakalakhandhapañcakasseva vā issaro hoti. Aññathā",
  "anya-e0301n9:40_7": "appavattito. Tathā hi yasmiṁ santāne paṭisandhiyaṁ itthibhāvo pavattati. Tasmiṁ sabbe",
  "anya-e0301n9:40_8": "kammādipaccayā catusamuṭṭhānarūpasantatiṁ samuṭṭhāpentā itthākārasahitameva samuṭṭhāpenti,",
  "anya-e0301n9:40_9": "no aññathā. Chandacittādhippāyāpi tasmiṁ mandākārasahitāva pavattanti. Tabbiparītena",
  "anya-e0301n9:40_10": "purisasantānaṁ veditabbaṁ. Jīvitadvayaṁ rūpā rūpasantatīnaṁ ratti diva māsa saṁvaccharānukkamena",
  "anya-e0301n9:40_11": "addhānapharaṇe sahajātadhammānaṁ issaro hoti. Tesaṁ tadāyattavutti kattā. Mano vijānanakicce.",
  "anya-e0301n9:40_12": "Vedanāpañcakaṁ tathā tathā ārammaṇarasānubhavane. Saddhā ārammaṇāvīmuccane. Vīriyaṁ",
  "anya-e0301n9:40_13": "kammani alīna vuttibhāve. Sati ārammaṇupaṭṭhāne. Samādhi ārammaṇe niccalaṭṭhi tiyaṁ.",
  "anya-e0301n9:40_14": "Paññā asammohakicce sampayuttadhammānaṁ issaro hoti. Anaññābhibhavanīyabhāvena pavattanato.",
  "anya-e0301n9:40_15": "Yathā hi silāyaṁ pathavī sahajātehi anabhibhavanīyā hoti. Attanāvate abhibhavitvā",
  "anya-e0301n9:40_16": "visuṁ avijjamāneviya katvā pavattati. Yathā ca udake āpo aggimhi tejo vāte vāyo.",
  "anya-e0301n9:40_17": "Evaṁ sampadamidaṁ daṭṭhabbaṁ.",
  "anya-e0301n9:41_0": "Aññāyittha paṭivijjhitthāti aññātaṁ. Na aññātaṁ anaññātaṁ. Catusaccadhammo. Amataṁvā",
  "anya-e0301n9:41_1": "padaṁ. Anaññātaṁ ñassāmi jānissāmīti anaññātaññassāmi. Ākhyātikaṁpi hi padaṁ saññāsaddabhāve",
  "anya-e0301n9:41_2": "ṭhitaṁ nāmikaṭṭhāne tiṭṭhati. Yathā makkhaligosālo ehipassi koti. Evañhi sati tassa",
  "anya-e0301n9:41_3": "padantarena saha samāsabhāvo navirujjhatīti. Anaññātaññassāmīti evaṁ paṭipannassa",
  "anya-e0301n9:41_4": "indriyaṁ anaññā taññassāmītindriyaṁ. Ādimanasikārato paṭṭhāya tādisena ussāhena saha",
  "anya-e0301n9:41_5": "vipassanaṁ ārabhantassa tasmiṁ ussāhe apaṭipassaddheyeva sotāmattimaggaṁ paṭilabhantassa",
  "anya-e0301n9:41_6": "indriyanti vuttaṁ hoti. Ājānātīti aññaṁ. Tameva indriyanti aññindriyaṁ, pathamamaggena",
  "anya-e0301n9:41_7": "anaññātaṁ ñatvāpi kilesappahānakiccassa apariniṭṭhitattā tassa jānanakiccassa vippakatabhāvena",
  "anya-e0301n9:41_8": "yathā diṭṭhe tasmiṁ catusaccadhamme amatapadeeva vā punappunaṁ jānanakicca yuttānaṁ",
  "anya-e0301n9:41_9": "indriyanti vuttaṁ hoti. Aññātāvindriyanti aññā tāvino pariniṭṭhita ājānana kiccassa",
  "anya-e0301n9:41_10": "khīṇāsavassa indriyanti aññātāvindriyaṁ. Tividhaṁ petaṁ tathārūpe jānane sampayutta",
  "anya-e0301n9:41_11": "dhammānaṁ issaro hotīti veditabbaṁ.",
  "anya-e0301n9:42_0": "Tattha imesaṁ sattānaṁ pākaṭe rūpakāye attagāhadaḷhattaṁ tabbimuttica imesaṁ apariññāya",
  "anya-e0301n9:42_1": "pariññāyaca hotīti dīpetuṁ ādito pañca pasādindriyāni vuttāni. Tassa attassa itthipuma",
  "anya-e0301n9:42_2": "tābhedo imesaṁ vasena hoti. Tasmiṁ vā itthipurisa gāho tabbimuttica imesaṁ apariññāya",
  "anya-e0301n9:42_3": "pariññāyaca hotīti dīpetuṁ kadanantaraṁ bhāvindriyadvayaṁ vuttaṁ. Soca attā imassa",
  "anya-e0301n9:42_4": "vasena jīvasaññaṁ labhati. Tasmiṁvā jīvagāho tabbimuttica imassa apariññāya pariññāyaca",
  "anya-e0301n9:42_5": "hotīti dīpetuṁ tadanantaraṁ jīvitindriyaṁ vuttaṁ. Idaṁ pana bhāvindriyato pure vattabbaṁpi",
  "anya-e0301n9:42_6": "rūpārūpa missakattā idha vuttanti daṭṭhabbaṁ. Nāmakāye attagāhadaḷhattaṁ tabbimuttica",
  "anya-e0301n9:42_7": "imassa apariññāya pariññāyaca hotīti dīpetuṁ nāmindriyesu manindriyaṁ ādito vuttaṁ.",
  "anya-e0301n9:42_8": "Soca arūpī attā imesaṁ vasena saṁkiliṭṭho vipphanditoca hoti. Tasmiṁvā sukhitadukkhitagāho",
  "anya-e0301n9:42_9": "tabbimuttica imesaṁ apariññāya pariññāyaca hotīti dīpetuṁ tadanantaraṁ pedanindriyapañcakaṁ",
  "anya-e0301n9:42_10": "vuttaṁ. Tassa saṁkiliṭṭhassa vodānappattiyā taṁtaṁgāhavimuttiyāvā paṭipattidassanatthaṁ",
  "anya-e0301n9:42_11": "tadanantaraṁ saddhādipañcindriyaṁ vuttaṁ. Tāya paṭipattiyā vodānappatti yā ādi majjha",
  "anya-e0301n9:42_12": "pariyosāna dassanatthaṁ ante tīṇi lokuttarindriyāni vuttānīti.",
  "anya-e0301n9:43": "[212] Vibhāvaniyaṁ pana",
  "anya-e0301n9:44": "‘‘Ettāvatā adhippetatthasiddhīti aññesaṁ agahaṇanti’’ vuttaṁ. Taṁ na yujjati.",
  "anya-e0301n9:45_0": "Nahi santesupi aññesu indriyabhāvārahesu dhammesu ettāvatā adhippetatthasiddhiyā",
  "anya-e0301n9:45_1": "tesaṁ aññesaṁ bhagavato therassaca agahaṇanti yuttaṁ vattuṁ. Indriyabhāvārahassa",
  "anya-e0301n9:45_2": "aññassa asambhavato. Yadi hi sambhaveyya, sataṁpi sahassaṁpi gaṇhissatiyevāti. Baliyanti",
  "anya-e0301n9:45_3": "uppannuppanne paṭipakkhadhamme sahanti maddantīti balāni. Yathā abalānaṁ baliyanti.",
  "anya-e0301n9:45_4": "Maddantenaṁ parissayāti. Etthaca abalāti dubbalā. Nanti hīnavīriyaṁ janaṁ. Baliyantīti",
  "anya-e0301n9:45_5": "balasā karonti ajjhottharanti. Parissayāti abalā rāgādi parissayāti attho. Apica,",
  "anya-e0301n9:45_6": "paṭipakkhadhammehi akampiyaṭṭhena akkho bhaṇiyaṭṭhena balānināma. Tasmā assaddhiyasaṅkhātena",
  "anya-e0301n9:45_7": "paṭipakkhadhammena kampetuṁ asakkuṇeyyatā saddhābalaṁnāma. Kosajjasaṅkhātena kampetuṁ",
  "anya-e0301n9:45_8": "asakkuṇeyyatā vīriyabalaṁnāma. Muṭṭhasaccena kampetuṁ asakkuṇeyyatāsatibalaṁnāma.",
  "anya-e0301n9:45_9": "Uddhaccena kampetuṁ asakkuṇeyyatāsamādhibalaṁnāma. Avijjāyakampetuṁ asakkuṇeyyatā",
  "anya-e0301n9:45_10": "paññābalaṁ nāma. Sesadukadvayaṁ pana aññamaññaṁ paṭipakkhenayojetabbaṁ.",
  "anya-e0301n9:46": "[213] Vibhāvaniyaṁ pana",
  "anya-e0301n9:47": "Pāpabaladukaṁ paṭipakkhena yojetuṁ nalabbhatīti katvā ‘‘ahirikānottappadvayaṁ pana sampayuttadhammesu thirabhāve nevāti’’ vuttaṁ. Taṁ na sundaraṁ.",
  "anya-e0301n9:48_0": "Sampayuttadhammesu thirabhāvotica paṭipakkhehi akampiyatā tica atthato nānattābhāvatoti.",
  "anya-e0301n9:48_1": "Vīriyasamādhibalāni kusalākusalābyākatāni. Ahirikānottappāni akusalabalāni. Sesāni",
  "anya-e0301n9:48_2": "kusalābyākatānīti. Adhipatīti ettha patīti sāmi issaro. So pana padesa issaro sakalissaroti",
  "anya-e0301n9:48_3": "duvidho. Tattha indriyāni paresaṁ visaye sayaṁ paravase vattitvā attano visayeeva",
  "anya-e0301n9:48_4": "parehi attano vase vattāpentīti padesissarā nāma. Pubbāti saṅkhāravasena pubbāgamanavasena",
  "anya-e0301n9:48_5": "vā visesetvā pavattaṁ adhipatiṭṭhānaṁ patvā pana añño dutiyo issaronāma natthi. Tasmā",
  "anya-e0301n9:48_6": "adhiko patīti adhipati. Attā dhīnavuttīnaṁ patīti adhipatītica vadanti.",
  "anya-e0301n9:49_0": "Chandoeva adhipatīti chandādhipati. Chandavato kiṁnāma kammaṁ nasijjhatīti evaṁ pubbābhisaṅkhāravasenavā",
  "anya-e0301n9:49_1": "pubbe atītabhavesu suṭṭhu āsevitachandāgamanavasenavā tesu tesu kalyāṇa pāpakammesu",
  "anya-e0301n9:49_2": "sampayuttadhamme mahoghoviya tiṇapaṇṇakasaṭe attaparādhīne niccaṁ paggahitadhure",
  "anya-e0301n9:49_3": "katvā pavatto kattukamyatā chando. Esa nayo sesesupi. Nanu cettha pacchimā tayo dhammā",
  "anya-e0301n9:49_4": "adhipatibhāvaṁ gaṇhantā indriyabhāvaṁ avijahitvāva gaṇhantīti adhipatibhūtāva samānā",
  "anya-e0301n9:49_5": "indriyakiccavasena paravasepi vattantīti. Saccaṁ, aññaṁ pana adhipatikiccaṁ, aññaṁ",
  "anya-e0301n9:49_6": "indriyakiccanti natthettha dosoti. Yathā hi rājā cakkavattī ekassa attano purohitassa",
  "anya-e0301n9:49_7": "santike ekaṁ dibbavijjaṁ gaṇhāti. Na ettāvatā rājā cakkavattināma nahoti. Naca vijjāhetu",
  "anya-e0301n9:49_8": "aññassa vasena vattati. Aññañhi cakkavatti rajjakiccaṁ, aññaṁ vijjāgahaṇa kiccanti.",
  "anya-e0301n9:49_9": "Evaṁ sampadamidaṁ daṭṭhabbaṁ. Tattha adhipatikiccaṁnāma taṁtaṁkicca visesaṁ anapekkhitvā",
  "anya-e0301n9:49_10": "atulyabalena abhibhavitvā sahajāta dhamme attano attano kiccesu anivattamāne katvā",
  "anya-e0301n9:49_11": "dhura vāhitā. Indriyakiccaṁ pana vijānanādikiccaṁ ārabbha pavuccatīti.",
  "anya-e0301n9:50_0": "Āharanti sahajātādipaccayasāmaññato atirekena asādhāraṇapaccayasattivisesena haranti",
  "anya-e0301n9:50_1": "pavattentīti āhārā. Āharantivā ajjhattasambhūtā te te paccayadhammā paccayuppannadhammāca",
  "anya-e0301n9:50_2": "attānañceva attano attano paccayakiccaṁ paccayuppannakiccañca suṭṭhu haranti vahanti",
  "anya-e0301n9:50_3": "etehīti āhārā. Yathāhasabbe sattā āhāraṭṭhitikāti. Etthaca sabbe sattāti etena sabbe",
  "anya-e0301n9:50_4": "ajjhattasambhūtā paccayapaccayuppannadhammā vuttā. Āhāraṭṭhitikāti paccayaṭṭhitikā.",
  "anya-e0301n9:50_5": "Yathārahaṁ catuvīsatipaccayehi ṭhitisabhāvāti attho. Nanucettha paccayāhārova vutto.",
  "anya-e0301n9:50_6": "Na āhārapaccayo. Idha pana catubbidho āhārapaccayadhammova vuttoti. Saccaṁ, paccayaṭṭhena",
  "anya-e0301n9:50_7": "pana āhāranāmakānaṁ sabbesaṁ catuvīsatipaccayadhammānaṁ majjhe yedhammā cattāro āhārāti",
  "anya-e0301n9:50_8": "visesetvā vuttā. Te tesaṁ paccayāhārānaṁpi āhārabhūtāti siddhā hontīti. Imasmiṁ atthe",
  "anya-e0301n9:50_9": "catunnaṁ āhārānaṁ mahanta bhāvo pākaṭo hotīti.",
  "anya-e0301n9:51_0": "Tattha yathā yavabījānaṁvā sālibījānaṁvā ānubhāvo nāma kaḷiraṅkurānaṁ uppādāna padhānaṁ",
  "anya-e0301n9:51_1": "hoti. Tatoparaṁ pana sassabhāvaṁ patvā cha pañca māse vaḍḍhiyāvā ṭhitiyāvā pathavi",
  "anya-e0301n9:51_2": "rasaāporasānaṁ ānubhāvo padhānaṁ hoti. Evamevaṁ kabaḷī kārāhārūpajīvīnaṁ kāmasattānaṁ",
  "anya-e0301n9:51_3": "kammassa ānubhāvonāma paṭisandhirūpuppādane padhānaṁ hoti. Tatoparaṁ pana yāvatāyukaṁ",
  "anya-e0301n9:51_4": "vaḍḍhīyāvāṭhitiyāvā utuāhārānaṁ ānubhāvo padhānaṁ hoti. Kammajarūpāni hi yāva āsannamaraṇā",
  "anya-e0301n9:51_5": "pavattamānānipi utuāhārehi anuggahitānieva pavattanti. Utuca āhāru patthambhitoyeva",
  "anya-e0301n9:51_6": "attano kiccaṁ karoti. Tasmā tesaṁ sattānaṁ catusantatirūpaṁ kabaḷīkārāhārena anupatthambhīyamānaṁ",
  "anya-e0301n9:51_7": "ciraṁ napavattati. Upatthambhīyamānaṁeva yāvatāyukaṁ pavattati. Yathāca sakuṇāvā",
  "anya-e0301n9:51_8": "ḍaṁsamakasā dayovā tuṇḍena āhāraṁ gahetvā attabhāvaṁ posenti. Tuṇḍe asante āhāraṁ",
  "anya-e0301n9:51_9": "alabhantā maranti. Evameva ime sattā phassena ārammaṇesu rasaṁ gahetvā vedanāsaṅkhātaṁ",
  "anya-e0301n9:51_10": "upabhogaparibhogaṁ sampādetvā taṇhāvepullaṁ patvā tividhaṁ vaṭṭaṁ pūretvā yāvajjatanāpi",
  "anya-e0301n9:51_11": "vaṭṭe anukaṇṭhamānā pavattanti.",
  "anya-e0301n9:52_0": "Yadi hi phassonāma na siyā, ārammaṇarasaṁ alabhitvā vedanā paribhogarahitena taṇhuppattiyā",
  "anya-e0301n9:52_1": "okāso natthīti tividhavaṭṭameva nasiyāti. Yathāca te sakuṇādayo pakkhe viyūhitvā",
  "anya-e0301n9:52_2": "antarā apatamānā rukkhato rukkhaṁ vanato vanaṁ vicaritvā attānaṁ yāpenti. Pakkhesu",
  "anya-e0301n9:52_3": "asantesu gamanaṁ asampādentā patitvā maranti. Evamevaṁ ime sattā āyūhanalakkhaṇāya",
  "anya-e0301n9:52_4": "cetanāya cetayitvā kammasamaṅgitaṁ sampādetvā bhavato bhavaṁ vicaritvā yāvajjatanā",
  "anya-e0301n9:52_5": "vaṭṭe saṁsaranti. Yadi hi cetanānāma na siyā, kammavaṭṭassa abhāvo. Tadabhāveca vipākavaṭṭassa",
  "anya-e0301n9:52_6": "abhāvo. Tadabhāveca tadanusayitassa kilesavaṭṭassa abhāvoti vaṭṭaṁnāma na siyāti.",
  "anya-e0301n9:52_7": "Yathāca te sakuṇādayo cakkhunā gocaraṭṭhānaṁvā taṁtaṁdisābhāgaṁvā vibhāvetvā yāvajīvaṁ",
  "anya-e0301n9:52_8": "attānaṁ yāpenti. Cakkhusmiṁ asante kiñcigahetabbavatthuṁvā gantabbaṭṭhānaṁvā alabhitvā",
  "anya-e0301n9:52_9": "tattheva maranti. Evamevaṁ sampayuttā dhammā ārammaṇavijānalakkhaṇena viññāṇena taṁtaṁārammaṇaṁ",
  "anya-e0301n9:52_10": "labhitvā tasmiṁ tasmiṁ phassādayo uppādetvā tividhaṁ vaṭṭaṁ vaṭṭenti. Yadi hi viññāṇaṁnāma",
  "anya-e0301n9:52_11": "na siyā, phassādīnaṁ ārammaṇalābhoyeva natthīti vaṭṭameva na siyāti. Tenāha cattāro",
  "anya-e0301n9:52_12": "āhārā.La. Viññāṇaṁ catutthanti. Saṁyuttakeca –",
  "anya-e0301n9:53_0": "Cattārome bhikkhave āhārā bhūtānaṁ vā sattānaṁ ṭhitiyā sambhavesīnaṁvā sattānaṁ anuggahāya",
  "anya-e0301n9:53_1": "kabaḷīkāro āhāro oḷārikovā sukhumovā, phasso dutīyo, manosañcetanā tatīyā, viññāṇaṁ catutthanti vuttaṁ.",
  "anya-e0301n9:54_0": "Tattha bhūtānanti vuddhippattānaṁ. Sambhavesīnanti kalalādi kāle ṭhitānaṁ. Catunnaṁpana",
  "anya-e0301n9:54_1": "āhārānaṁ yathāsambhavaṁ anamatagge saṁsāravaṭṭevā tasmiṁ tasmiṁ bhavevā ṭhitiyāvā",
  "anya-e0301n9:54_2": "anuggahāyavā pavatti ākāro vuttanayena veditabbo. Aṭṭhakathāyaṁ pana kopanettha āhāro.",
  "anya-e0301n9:54_3": "Kiṁ āhāretīti. Kabaḷīkārā hāro ojaṭṭhamakarūpāni āhāreti. Phassāhāro tisso vedanā.",
  "anya-e0301n9:54_4": "Manosañcetanāhāro tayo bhave. Viññāṇā hāro paṭisandhināmarūpanti vuttaṁ. Taṁ pākaṭaphalavasena",
  "anya-e0301n9:54_5": "vuttanti daṭṭhabbaṁ. Ojaṭṭhamakarūpuppādanaṁ pana kabaḷīkārāhārassa mahantaṁ kiccaṁ",
  "anya-e0301n9:54_6": "nahoti. Catusantatirūpupatthambhanameva mahantaṁ. Teneva hi pāḷiyaṁ ṭhitiyātica anuggahāyātica vuttaṁ.",
  "anya-e0301n9:55_0": "Apica yathā upanissayāsevanapaccayā suttanti kapariyāyā abhidhammapariyāyātica duvidhā",
  "anya-e0301n9:55_1": "honti. Tathā āhārapaccayopi duvidho. Tattha yaṁ vuttaṁ manosañcetanāhāro tayobhaveti.",
  "anya-e0301n9:55_2": "Taṁ suttantikapariyāyaṁ sandhāya vuttaṁ. Nahi paṭṭhāne arūpā hārā asahajātānaṁ dhammānaṁ",
  "anya-e0301n9:55_3": "āhāraṭṭhena paccayānāma hontīti. Pañcaviññāṇesu jhānaṅgāni nalabbhanti. Tāni hi dubbalakiccaṭṭhānavatthukattā",
  "anya-e0301n9:55_4": "rūpādīsu abhinipātamattāni hontīti na tesu vijjamānā vedanā ekaggatā jhānakiccaṁ",
  "anya-e0301n9:55_5": "sādhentīti. Vitakkapacchimakaṁ jhānantica vuttaṁ. Jhānaṅgānaṁ nāyakabhūtoca vitakko",
  "anya-e0301n9:55_6": "tesu natthīti tattha tāvedanā ekaggatāyo taṁ na sādhentīti. Vīriyupatthambharahitā",
  "anya-e0301n9:55_7": "dhammā sampayuttadhammesu thirabhāvappattā nahontīti avīriyesu soḷasāhetukacittesu",
  "anya-e0301n9:55_8": "samādhibalakiccaṁ na sādheti. Vīriyapacchimakaṁ balanti hi vuttanti āha avīriyesu",
  "anya-e0301n9:55_9": "balāni nalabbhantīti. Heturahitā ca dhammā vaṭṭassa vivaṭṭassaca pattiyā pathabhāvaṁ",
  "anya-e0301n9:55_10": "nagacchanti. Hetupacchimako maggoti hi vuttanti āha ahetukesu maggaṅgāni na labbhantīti.",
  "anya-e0301n9:55_11": "Vicikicchāsampayuttecitte ekaggatā adhimokkharahi tattā ekantena saṁsappanasabhāvāya",
  "anya-e0301n9:55_12": "vicikicchāya abhibhūtattā ca maggindriyabalabhāvāya balavatī nahotīti vuttaṁ vicikicchā",
  "anya-e0301n9:55_13": "citte ekaggatā maggindriyabalabhāvaṁ na gacchatīti. Dvihetuka tihetuka javanesvevāti",
  "anya-e0301n9:55_14": "ettha dvihetuka tihetukasaddena momūhadvayahasanajavanāni nivatteti. Javanasaddena",
  "anya-e0301n9:55_15": "tibhūmakāni dvihetukatihetukavipākāni nivatteti.",
  "anya-e0301n9:56": "[214] Vibhāvaniyaṁ pana",
  "anya-e0301n9:57": "‘‘Dvihetukatihetukagahaṇena ekahetukesu adhipatīnaṁ abhāvaṁ dassetī’’ti vuttaṁ, javanabhāvasāmaññattā pana hasanacittepi tesaṁ abhāvo dassetabboyeva hotīti.",
  "anya-e0301n9:58_0": "Yathāsambhavanti laddhapubbāti saṅkhārassa laddhapubbāgamassa ca ekekassa adhipatino",
  "anya-e0301n9:58_1": "sambhavānurūpaṁ ekova labbhati. Na dutiyo. Itarathā adhipatieva nasiyāti. Evañca",
  "anya-e0301n9:58_2": "katvā paṭṭhāne yathā indriyapaccayavibhaṅge arūpinoindriyā sampayuttakānaṁdhammānaṁ",
  "anya-e0301n9:58_3": "taṁsamuṭṭhānānañca rūpānaṁ indriyapaccayena paccayoti vuttaṁ. Na tathā adhipatipaccayavibhaṅge.",
  "anya-e0301n9:58_4": "Tattha pana chandādhipati chandasampayuttakānantiādinā ekekādhipati vibhāgavaseneva",
  "anya-e0301n9:58_5": "vuttanti. Evañhi sati adhipati indriyānaṁ viseso pākaṭo hotīti. Naveritāti nava īritā",
  "anya-e0301n9:58_6": "kathitā. Kusalā kusalā byākatehi samākiṇṇo kusalādi samākiṇṇo. [Missakasaṅgaho]",
  "anya-e0301n9:59_0": "164. Cattāri saccāni bujjhatīti bodhi. Bujjhantivā tāni taṁ samaṅgino etāyāti bodhi.",
  "anya-e0301n9:59_1": "Catumaggañāṇaṁ. Vuttañhetaṁ mahā niddese bodhi vuccati catūsu maggesu-ñāṇanti. Pakkhoti",
  "anya-e0301n9:59_2": "koṭṭhāso sambhāro. Bodhiyā pakkhe bhavāti bodhipakkhiyā. Adhisīlā dhicittā dhipaññā",
  "anya-e0301n9:59_3": "saṅkhātāsu tīsu sikkhāsu pariyāpannānaṁ satthusāsanadhammānaṁ etaṁnāmaṁ. Te pana",
  "anya-e0301n9:59_4": "koṭṭhāsato satta vidhā hontīti āha cattārosatipaṭṭhānātiādi. Sampayutta dhammesu",
  "anya-e0301n9:59_5": "pamukhā padhānā hutvā kāyādīsu ārammaṇesu tiṭṭhanti nānārammaṇesu cittagamanaṁ nivattetvā",
  "anya-e0301n9:59_6": "tesveva kāyādīsu citta nibandhanavasena pavattantīti paṭṭhānāni. Satieva paṭṭhānānīti",
  "anya-e0301n9:59_7": "sati paṭṭhānāni. Cattārisatipaṭṭhānānīti vattabbe dhammabhāvaṁ apekkhitvā cattārosatipaṭṭhānā",
  "anya-e0301n9:59_8": "tivuttanti daṭṭhabbaṁ. Kāyeanupassanā kāyā nupassanā. Rūpakāye rūpasamūhe assāsapassāsādikassa",
  "anya-e0301n9:59_9": "avayavakāyassa taṁtaṁkāyabhāvenavā aniccādibhāvenavā yāva tasmiṁ tasmiṁ kāye sammoho",
  "anya-e0301n9:59_10": "pahiyyati. Tāva punappunaṁ nirantaraṁ samanupassanāti attho. Navappabhedāsu vedanāsu",
  "anya-e0301n9:59_11": "sukhavedanādi kāyaavayavavedanāya taṁtaṁ vedanābhāvena udayabbayavasena ca anupassanā",
  "anya-e0301n9:59_12": "vedanānupassanā. Soḷasa pabhedesu sarāgā dīsu cittesu sarāgādikassa avayavacittassa",
  "anya-e0301n9:59_13": "taṁtaṁ cittabhāvena udayabbayavasenaca anupassanā cittānupassanā. Pañcapabhedesu",
  "anya-e0301n9:59_14": "nīvaraṇādīsu dhammesu kāmacchandādikassa avayavadhammassa taṁ taṁ dhammabhāvena udayabbayavasenaca",
  "anya-e0301n9:59_15": "anupassanā dhammānupassanā.",
  "anya-e0301n9:60": "[215] Yaṁ pana vibhāvaniyaṁ",
  "anya-e0301n9:61": "‘‘Kucchitānaṁ kesādīnaṁ āyoti kāyo. Assāsa passāsānaṁvā samūho kāyo’’ti vuttaṁ. Taṁ na sundara meva.",
  "anya-e0301n9:62": "[216] Yañca tattha",
  "anya-e0301n9:63": "‘‘Kāyassa anupassanā kāyānupassanā’’ti vuttaṁ. Taṁpi na sundaraṁ.",
  "anya-e0301n9:64": "Kāye kāyānupassī viharatīti hi vuttaṁ. Etena hi kāye anupassanā kāyānupassanāti ayamatthova padhānato dassitoti.",
  "anya-e0301n9:65": "[217] Yañca tattha",
  "anya-e0301n9:66": "‘‘Vedanānaṁ vasena anupassanā’’ti vuttaṁ. Taṁpi na sundaraṁ. Vedanāsu vedanānupassīti hi vuttaṁ. Tathā cittānupassanā padepi.",
  "anya-e0301n9:67": "[218] Yaṁpi tattha",
  "anya-e0301n9:68": "‘‘Saññāsaṅkhārānaṁ dhammānaṁ bhinnalakkhaṇānameva anupassanā dhammānupassanā’’ti vuttaṁ. Taṁpi na sundarameva.",
  "anya-e0301n9:69_0": "Na hi katthaci pāḷiyaṁ saññāsaṅkhārāva visesetvā dhammāti vuttā atthīti. Pāḷiyañhi",
  "anya-e0301n9:69_1": "chanīvaraṇā pathamaṁ dhammāti vuttā. Tato pañcupādānakkhandhā. Tato dvādasāyatanāni.",
  "anya-e0301n9:69_2": "Tato sattabojjhaṅgā. Tato cattāri saccānīti. Yadievaṁ ekāya dhammānupassanāya vuttāya",
  "anya-e0301n9:69_3": "itarāpi siddhāti satipaṭṭhānaṁ ekameva vattabbaṁ, na cattāroti.Na. Yo hi dhammānupassanāyaṁ",
  "anya-e0301n9:69_4": "rūpakkhandho vutto. So ruppanalakkhaṇānupassanavasena vutto. Ruppanalakkhaṇañhi nibbattitapara",
  "anya-e0301n9:69_5": "matthadhammo. Soca tathā anupassantassa visesato sukhumassa attavipallāsassa pahānāya",
  "anya-e0301n9:69_6": "hotīti. Kāyoti pana taṁtaṁ samūhabhūtarūpadhammavasena veditabbo. Naruppanalakkhaṇavasena.",
  "anya-e0301n9:69_7": "Naca taṁtaṁ kāyabhāvena gahito taṁtaṁ rūpadhammasamūho nibbattita paramatthadhammonāma",
  "anya-e0301n9:69_8": "hoti. Paññattimissakattā. Soca tathā anupassantassa visesato oḷārikassa subhādi vipallāsassa",
  "anya-e0301n9:69_9": "pahānāya hotīti. Tathā vedanācittesupi oḷārikavipallāso sukhumavipallāsoti dve dve",
  "anya-e0301n9:69_10": "vipallāsā honti. Tattha attupanibandhā niccasukha vipallāsā oḷārikā. Attavipallāso",
  "anya-e0301n9:69_11": "sukhumo. Tattha vedanā cittā nupassanā oḷārikavipallāsānaṁ pahānāya visuṁ vuttā.",
  "anya-e0301n9:69_12": "Dhammesu vedanākkhandhaviññāṇakkhandhā sukhuma vipallāsa pahānāyāti. Tasmā cattārova",
  "anya-e0301n9:69_13": "satipaṭṭhānā vattabbāti. Sammā padahanti etehīti sammappadhānāni. Kāmaṁ tacoca nhāruca,",
  "anya-e0301n9:69_14": "aṭṭhica avasissatu. Upassussatu me sarīre maṁsalohitaṁ. Yantaṁ purisathāmena purisaparakkamena",
  "anya-e0301n9:69_15": "pattabbaṁ. Na taṁ apatvā vīriyassa saṇṭhānaṁ bhavissatīti evaṁ anivattanavutti vasena",
  "anya-e0301n9:69_16": "pavattassa sammāvāyāmassa etaṁ nāmaṁ. So pana tathā pavatto ekopi samāno kiccasiddhivasena",
  "anya-e0301n9:69_17": "catudhā hotīti. Vuttaṁ uppannānantiādi.",
  "anya-e0301n9:70_0": "Tattha uppannānaṁpāpakānanti asukasmiṁ kāle dese ṭhāne vā ahaṁ idañcidañca nāma pāpaṁ",
  "anya-e0301n9:70_1": "akāsiṁ, idañcidañcanāma mayhaṁ uppannanti evaṁ attano santāne uppannabhāvena viditānaṁ",
  "anya-e0301n9:70_2": "akusalānaṁ. Pahānāyāti tesaṁ attano santāne ajjatagge yāvaparinibbānāpuna anuppādadhammatāpādanakaraṇatthaṁ.",
  "anya-e0301n9:70_3": "Vāyāmoti sīla pūraṇa samatha vipassanābhāvanākammesu daḷhaṁ vāyāmo. Anuppannānanti",
  "anya-e0301n9:70_4": "attano santāne uppannapubbanti aviditānaṁ parasantānesuvā suttantesuvā disvāvā sutvāvā",
  "anya-e0301n9:70_5": "viditānaṁ. Anuppādāyāti yesaṁ akusala mūlānaṁ atthitāya imesaṁ sattānaṁ īdisāni kilesajātāni",
  "anya-e0301n9:70_6": "vā pāpakammānivā uppajjanti. Tāni mayi vijjantieva. Ahaṁpi tehi kilesehivā kammehivā",
  "anya-e0301n9:70_7": "aparimuttoyeva. Ahaṁpi svevā parasuvevā bhavantaresuvā tāni attano santāne uppādessā",
  "anya-e0301n9:70_8": "miyevāti evaṁ paccavekkhitvā tesaṁ akusalamūlānaṁ attano santāne uppattiyā paccayasamucchindanatthaṁ.",
  "anya-e0301n9:70_9": "Anuppannānaṁkusalānanti catubhūmakesu kusaladhammesu sattavisuddhipabhedesu imenāma",
  "anya-e0301n9:70_10": "visuddhidhammā mayā appattā anadhigatāeva hontīti evaṁ ñatvā samaye anatikkanteeva",
  "anya-e0301n9:70_11": "appattānaṁ anadhigatānaṁ upari visuddhidhammānaṁ adhigamanatthāya.",
  "anya-e0301n9:71_0": "Uppannānaṁ kusalānaṁ bhiyyo bhāvāyāti yāni sīlādīni kusalāni mayi uppannāni. Tāni",
  "anya-e0301n9:71_1": "yāva niyāmaṁ naokkamanti, tāva mayhaṁ etānīti vattuṁ nārahanti. Svevā parasuvevā",
  "anya-e0301n9:71_2": "bhavantaraṁ patvāvā bhijjissanti yevāti evaṁ paccavekkhitvā attano santāne uppannānaṁ",
  "anya-e0301n9:71_3": "tesaṁ sabbaso akuppadhammatāpādanavasena suṭṭhutaraṁ vaḍḍhanatthāya. Etesu pana catūsu",
  "anya-e0301n9:71_4": "mukhesu yena kenaci ekena mukhena uppanno vāyāmo catukiccasādhakoeva hotīti veditabbo.",
  "anya-e0301n9:71_5": "Aṭṭhakathāyaṁ pana maggakkhaṇe eva ekassa tassa catukiccasādhakatā vuttāti.",
  "anya-e0301n9:72_0": "Ijjhanaṁ iddhi, tassa tassa yogakammassa siddhi samiddhi nibbattīti attho. Sā pana",
  "anya-e0301n9:72_1": "saṅkhepato abhiññeyyānaṁ dhammānaṁ abhiññāsiddhi, pariññeyyānaṁ pariññāsiddhi, pahātabbānaṁ",
  "anya-e0301n9:72_2": "pahānasiddhi, sacchikā tabbānaṁ sacchikaraṇasiddhi, bhāvetabbānaṁ bhāvanāsiddhīti",
  "anya-e0301n9:72_3": "pañcavidhā hoti. Ijjhatītivā iddhi satthusāsane yogakammena ijjhantānaṁ sabbesaṁ",
  "anya-e0301n9:72_4": "mahaggata lokuttaradhammānaṁ nāmaṁ. Pajjati etenāti pādo. Iddhiyā pādoti iddhipādo.",
  "anya-e0301n9:72_5": "Iddhipattiyā balavupāyo padhānakāraṇanti vuttaṁ hoti. So pana catunnaṁ adhipatidhammānaṁ",
  "anya-e0301n9:72_6": "vasena catudhā hotīti vuttaṁ cattāro iddhipādātiādi. Adhipatibhūto chandova iddhipādoti",
  "anya-e0301n9:72_7": "chandiddhipādo. Esanayo sesesupīti. Etthaca sabbe mahaggatānuttarabhūtā uttarimanussa",
  "anya-e0301n9:72_8": "dhammānāma napākatikena chandenavā vīriyenavā cittenavā paññāya vā adhigantabbā honti.",
  "anya-e0301n9:72_9": "Yena kenaci palibodhena paṭibāhituṁ asakkuṇeyyena adhipatibhāvapattena chandādināeva",
  "anya-e0301n9:72_10": "adhigantabbā. Tasmā ime cattāro dhammā adhipatibhūtāva idha adhippetāti daṭṭhabbāti.",
  "anya-e0301n9:73": "[219] Yaṁpana vibhāvaniyaṁ",
  "anya-e0301n9:74_0": "‘‘Ijjhati adhiṭṭhānādikaṁ etāyāti iddhi, iddhividhaññāṇaṁ. Iddhiyā pādo iddhipādo’’ti",
  "anya-e0301n9:74_1": "vuttaṁ. Taṁ saṁyuttake katamāca bhikkhave iddhi. Idha bhikkhave bhikkhu anekavihitaṁ",
  "anya-e0301n9:74_2": "iddhividhaṁ paccanubhoti. Ekopi hutvā bahudhā hoti.La. Yāva brahmalokāpi kāyena vasaṁ",
  "anya-e0301n9:74_3": "vatteti. Ayaṁ vuccati bhikkhave iddhīti imāya pāḷiyā sameti. Evaṁsantepi idha abhidhammapariyāyova",
  "anya-e0301n9:74_4": "adhippetoti taṁ na yujjatiyeva.",
  "anya-e0301n9:75_0": "Vibhaṅge pana pathamavāre lokiya lokuttaramissakā citta cetasikarāsīeva iddhipādāti",
  "anya-e0301n9:75_1": "vuttā. Aṭṭhakathāyañca-pathamajjhāna parikammaṁhi iddhipādonāma. Pathamajjhānaṁ iddhināma.La.",
  "anya-e0301n9:75_2": "Nevasaññā nāsaññāyatanajjhānaparikammaṁ iddhipādonāma. Nevasaññānāsaññā yatanajjhānaṁ",
  "anya-e0301n9:75_3": "iddhināma. Sotāpattimaggassa vipassanā iddhipādo nāma. Sotāpattimaggo iddhināma.La.",
  "anya-e0301n9:75_4": "Arahattamaggassa vipassanā iddhipādonāma. Arahattamaggo iddhināmātica. Pathamajjhānaṁ",
  "anya-e0301n9:75_5": "iddhipādonāma. Dutiyajjhānaṁ iddhināma. La. Ākiñcaññāyatanajjhānaṁ iddhi pādonāma.",
  "anya-e0301n9:75_6": "Nevasaññā nāsaññā yatanajjhānaṁ iddhināma. Sotā pattimaggo iddhipādonāma. Sakadāgāmimaggo",
  "anya-e0301n9:75_7": "iddhināma.La. Arahattamaggo iddhināmāti ca vuttaṁ. Taṁtaṁ pādakajjhānaṁ iddhipādonāma.",
  "anya-e0301n9:75_8": "Tato tato vuṭṭhahitvā uppāditamaggo iddhināmātipi vattuṁ vaṭṭatiyeva. Idha pana uttaracūḷabhājaniye",
  "anya-e0301n9:75_9": "āgatanayena cattāro adhipatidhammāeva iddhipādāti vuttā.",
  "anya-e0301n9:76_0": "Tattha pana lokuttarabhūtāeva adhippetā. Idha lokiya lokuttara missakabhūtāti. Indriyabalāni",
  "anya-e0301n9:76_1": "atthato heṭṭhā vuttāneva. Pākaṭaṭṭhānato pana catūsu sotāpattiyaṅgesu saddhāya thāmo",
  "anya-e0301n9:76_2": "veditabbo. Yathāha-kattha bhikkhave saddhindriyaṁ daṭṭhabbaṁ. Catūsu sotāpattiyaṅgesu",
  "anya-e0301n9:76_3": "ettha saddhindriyaṁ daṭṭhabbanti. Catūsu sammappadhānesu vīriyassa. Yathāha-kattha",
  "anya-e0301n9:76_4": "bhikkhave vīriyindriyaṁ daṭṭhabbaṁ. Catūsu sammappadhānesu ettha vīriyindriyaṁ daṭṭhabbanti.",
  "anya-e0301n9:76_5": "Catūsu satipaṭṭhānesu satiyā. Yathāha-kattha bhikkhavesatindriyaṁ daṭṭhabbaṁ. Catūsu",
  "anya-e0301n9:76_6": "satipaṭṭhānesuettha satindriyaṁ daṭṭhabbanti. Catūsu jhānesu samādhissa. Yathāha-kattha",
  "anya-e0301n9:76_7": "bhikkhave samādhindriyaṁ daṭṭhabbaṁ. Catūsu jhānesu ettha samādhindriyaṁ daṭṭhabbanti.",
  "anya-e0301n9:76_8": "Catūsu ariyasaccesu paññāya thāmo veditabbo. Yathāha-kattha bhikkhave paññindriyaṁ",
  "anya-e0301n9:76_9": "daṭṭhabbaṁ. Catūsu ariyasaccesu ettha paññindriyaṁ daṭṭhabbanti. Sambodhi vuccati",
  "anya-e0301n9:76_10": "catūsu maggesu ñāṇaṁ, samantato bujjhati paṭivijjhati bujjhanti vā etāyāti katvā.",
  "anya-e0301n9:76_11": "Sā hi catusaccadhammaṁ bujjhamānā ekakkhaṇe soḷasahi atthehi saddhiṁ samantato bujjhati,",
  "anya-e0301n9:76_12": "na ekadesa toti tassā sambodhiyā samuṭṭhāpanaṭṭhena sambodhiyā aṅgo sahakārībalavapaccayoti",
  "anya-e0301n9:76_13": "sambojjhaṅgo. Satieva sambojjhaṅgo satisambojjhaṅgo. Sā hi kāyādīsu catūsu attano",
  "anya-e0301n9:76_14": "gocaresu bhāvanāvasena suṭṭhusaṁvaḍḍhamānā anupubbena sabbapamāda pakkhaṁ vidhametvā",
  "anya-e0301n9:76_15": "sabbaṁ appamādapakkhañca pūretvā catumaggaññāṇa saṅkhātaṁ sambodhiṁ samuṭṭhāpetīti.",
  "anya-e0301n9:76_16": "Vipassanāya bhūmibhūte ajjhatta bahiddhādhamme vicināti kakkhaḷattaphusanādīhi aniccatādīhica",
  "anya-e0301n9:76_17": "vividhā kārehi cuṇṇavicuṇṇaṁ kurumānoviya tesu daṭṭhabbākāraṁ asesaṁ upadhāretīti",
  "anya-e0301n9:76_18": "dhammavicayo. Soeva sambojjhaṅgoti dhammavicaya sambojjhaṅgo. Sopi hi attano gocarabhūtesu",
  "anya-e0301n9:76_19": "tesu dhammesu bhāvanāvasena suṭṭhusaṁvaḍḍhamāno anupubbena sabbaṁsammoha pakkhaṁ",
  "anya-e0301n9:76_20": "vidhametvā sabbaṁ asammohapakkhaṁ pūretvā sayaṁ catumaggañāṇa sambodhi hutvā samuṭṭhahatīti.",
  "anya-e0301n9:76_21": "Sammappadhānavīriyameva sambojjhaṅgoti vīriyasambojjhaṅgo. Tampi hi catubbidhesu",
  "anya-e0301n9:76_22": "attano gocaresu bhāvanāvasena suṭṭhu saṁvaḍḍhamānaṁ anupubbena sabbaṁ kusalesu dhammesu",
  "anya-e0301n9:76_23": "līnasaṅkoca kosajjapakkhaṁ kilesajātaṁ vidhametvā sabbaṁ dhurasaṁpaggahapakkhaṁ pūretvā",
  "anya-e0301n9:76_24": "vuttappakāraṁ sambodhiṁ samuṭṭhā petīti.",
  "anya-e0301n9:77_0": "Pītiyeva sambojjhaṅgo pīti sambojjhaṅgo. Sāpi hi vuttappakāresu gocaresu suṭṭhu saṁvaḍḍhamānā",
  "anya-e0301n9:77_1": "kusalesu dhammesu sabbaṁ cittassa aratiukkaṇṭhapakkhaṁ vidhametvā sabbaṁ dhammarati",
  "anya-e0301n9:77_2": "dhammanandidhammārāma pakkhaṁ pūretvā vuttappakāraṁ sambodhiṁ samuṭṭhāpeti. Passaddhieva",
  "anya-e0301n9:77_3": "sambojjhaṅgo passaddhi sambojjhaṅgo. Sāpi hi vuttapakāresu gocaresu bhāvanāvasena",
  "anya-e0301n9:77_4": "suṭṭhu saṁvaḍḍhamānā sabbaṁ cittassa sārambha darathapakkhaṁ vidhametvā sabbaṁ vūpasantasītalapakkhaṁ",
  "anya-e0301n9:77_5": "pūretvā vuttappakāraṁ sambodhiṁ samuṭṭhāpeti. Samādhieva sambojjhaṅgoti samādhi sambojjhaṅgo.",
  "anya-e0301n9:77_6": "Tassa sambodhisamuṭṭhāpanatā pākaṭā. Tatramajjhattatā saṅkhātā upekkhāeva sambojjhaṅgoti",
  "anya-e0301n9:77_7": "upekkhā sambojjhaṅgo. Sāpihi vuttappakāresu satiādīnaṁ gocaresu bhāvanāvasena suṭṭhu",
  "anya-e0301n9:77_8": "saṁvaḍḍhamānā sabbaṁ cittassa līnuddhaccapakkhaṁ vidhametvā samavāhitapakkhaṁ pūretvā",
  "anya-e0301n9:77_9": "vuttappakāraṁ sambodhiṁ samuṭṭhāpetīti. Sammā aviparītato dassanaṁ sammādiṭṭhi. Sā",
  "anya-e0301n9:77_10": "pana dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhaniro dhagāminipaṭipadāya",
  "anya-e0301n9:77_11": "ñāṇanti catubbidhā hoti. Sammā aviparītato saṁkappanaṁ sammāsaṅkappo. Yathā sammādiṭṭhi",
  "anya-e0301n9:77_12": "daṭṭhabbasabhāvesu pharamānā pavattati tathā tassā saṁvidhānanti attho. Teneva hi",
  "anya-e0301n9:77_13": "so paññākkhandhe saṅgahitoti. Yathāha-yācāvuso visākha sammādiṭṭhi, yoca sammāsaṅkappo,",
  "anya-e0301n9:77_14": "ime dhammā paññākkhandhe saṅgahitāti. Sammāvācā dayo pubbe vuttatthāyeva. Sammā vāyamanti",
  "anya-e0301n9:77_15": "ekenāti sammāvāyāmo. Catukiccasādhakaṁ sammappadhāna vīriyaṁ. Passaddhidvayaṁ passaddhisāmaññena",
  "anya-e0301n9:77_16": "ekaṁ katvā cuddasete sabhāvatoti vuttaṁ. Sattadhāti vuttappakārānaṁ satipaṭṭhānacatukka",
  "anya-e0301n9:77_17": "sammappadhānacatukkādīnaṁ vasena sattadhā. Idāni tesaṁ cuddasannaṁ kiccānaṁ ṭhānabhedaṁ",
  "anya-e0301n9:77_18": "dassetuṁ saṅkappapassaddhicātiādimāha.",
  "anya-e0301n9:78": "[220] Yaṁpana vibhāvaniyaṁ",
  "anya-e0301n9:79": "‘‘Sattadhā tattha saṅgahoti vatvā puna taṁ dassetuṁ saṅkappapassaddhicātiādimāhā’’ti vuttaṁ. Taṁ na yujjati.",
  "anya-e0301n9:80_0": "Na hi tattha satta sarūpaṁ labbhatīti. Saṅkappo viratittayañca ekaṁ maggaṅgaṭṭhānaṁ",
  "anya-e0301n9:80_1": "pāpuṇāti. Passaddhica pītica upekkhāca ekaṁ bojjhaṅgaṭṭhānaṁ. Chandoca cittañca ekaṁ",
  "anya-e0301n9:80_2": "iddhipādaṭṭhānanti evaṁ navadhammā ekaṭṭhānikā honti. Ekaṁ vīriyaṁ catusammappadhāna",
  "anya-e0301n9:80_3": "iddhi pādindriya balabojjhaṅga maggaṅga vasena navaṭṭhānikaṁ. Ekā sati catusatipaṭṭhāna",
  "anya-e0301n9:80_4": "indriya bala bojjhaṅga maggaṅga vasena aṭṭhaṭṭhānikā. Eko samādhi indriya bala bojjhaṅga",
  "anya-e0301n9:80_5": "maggaṅga vasena catuṭṭhāniko. Ekāpaññā iddhipādindriya bala bojjhaṅga maggaṅga vasena",
  "anya-e0301n9:80_6": "pañcaṭṭhānikā. Ekā saddhā indriya bala vasena duṭṭhānikāti. Te pana sattatiṁsa pabhedā",
  "anya-e0301n9:80_7": "dhammā pubbabhāge nānārammaṇā nānākhaṇikāca honti. Maggaphalesu pana navaṭṭhānikaṁ",
  "anya-e0301n9:80_8": "vīriyaṁ ekameva nibbānaṁ ārammaṇaṁkatvā navasuṭhānesu atta paṭipakkhānaṁ pāpa dhammānaṁ",
  "anya-e0301n9:80_9": "paccaya yamugghātavasena nava kiccāni sādhayamānaṁ ekameva pavattati. Esa nayo aṭṭhaṭṭhānikādīsu.",
  "anya-e0301n9:80_10": "Tasmā te ekakkhaṇe ekacitte sabbe ekato upalabbhantīti vuttaṁ sabbe lokuttare hontīti.",
  "anya-e0301n9:80_11": "Navāsaṅkappa pītiyoti ettha vāsaddo kvaci saddattho. Saṅkappo kvaci dutīyajjhānikā",
  "anya-e0301n9:80_12": "dikepītica kvaci catutthajjhānikādike lokuttare nahontīti attho.",
  "anya-e0301n9:81_0": "Lokiyepīti sīlavisodhanādivasena pavatte kāmā vacarakusalādike lokiyakusala kriyacittuppādepi.",
  "anya-e0301n9:81_1": "Yathā yoganti sīlavisodhanakamma samathakammanāmarūpapariggahādikammesu yujjitabbānaṁ",
  "anya-e0301n9:81_2": "viratittayādīnaṁ anurūpaṁ. Chabbisuddhipavattiyanti sīla visuddhādīnaṁ channaṁ visuddhīnaṁ",
  "anya-e0301n9:81_3": "anukkamena pavattikāle. Etena diṭṭheva dhamme maggaphalapatiṭṭhābhāvatthāya pūrite",
  "anya-e0301n9:81_4": "catupārisuddhi sīlepi saddhāsatiādayo bodhipakkhiyesu saṅgahitā eva honti. Tathā",
  "anya-e0301n9:81_5": "maggapādakatthāya uppāditesu mahaggatajjhānesu mīti dasseti. Tathā hi bojjhaṅgasaṁyuttake –",
  "anya-e0301n9:82_0": "Evaṁ bhāvito kho kuṇḍaliya indriyasaṁvaro tīṇi sucaritāni paripūreti. Evaṁ bhāvitāni",
  "anya-e0301n9:82_1": "tīṇi sucaritāni cattāro satipaṭṭhāne paripūrenti. Evaṁ bhāvitā cattāro satipaṭṭhānā",
  "anya-e0301n9:82_2": "satta bojjhaṅge paripūrenti. Evaṁ bhāvitā satta bojjhaṅge vijjāvimuttiyo paripūrentīti vuttaṁ.",
  "anya-e0301n9:83_0": "Aṭṭhakathāyaṁpi nakevalaṁ balavavipassanā maggaphalesueva bojjhaṅge uddharanti. Vipassanāpādaka",
  "anya-e0301n9:83_1": "kasiṇajjhāna ānāpāṇā suka brahmavihārajjhānesupi uddharantīti vuttaṁ. [Bodhipakkhiyasaṅgaho]",
  "anya-e0301n9:84_0": "165. Sabbasaṅgahe pañcakkhandhāti pañca rāsayo. Atītādi bheda bhinnānaṁ rūpānaṁ khandho",
  "anya-e0301n9:84_1": "rāsīti rūpakkhandho. Ekasmiṁ ruppana lakkhaṇe rāsiṁ katvā ñāṇena pariggahitā rūpadhammāeva.",
  "anya-e0301n9:84_2": "Tathā ekasmiṁ vedayitalakkhaṇe sañjānana lakkhaṇe rāsiṁ katvā pariggahitā atītādibhedabhinnā",
  "anya-e0301n9:84_3": "vedanāsaññāyo vedanākkhandho saññākkhandho canāma. Saṅkharontīti saṅkhārā. Phassa",
  "anya-e0301n9:84_4": "cetanā dayo. Tehi chasuvā upapattidvāresu tīsuvā kammadvāresu ekato saṅgamma samāgamma",
  "anya-e0301n9:84_5": "phusanacetayitādīhi attano attano kiccehi dassanasavanādīni sādhāraṇakiccānivā kāyika",
  "anya-e0301n9:84_6": "vācasikamānasikānivā sayana nisajjaṭṭhāna gamana kathana cintanādīni sabbāni kiccāni",
  "anya-e0301n9:84_7": "karonti vidahantīti. Vuttañhetaṁ saṁyuttake –",
  "anya-e0301n9:85_0": "Kiñca bhikkhave saṅkhāre vadetha. Saṅkhataṁ abhisaṅkharontīti kho bhikkhave tasmā",
  "anya-e0301n9:85_1": "saṅkhārāti vuccanti. Kiñca saṅkhataṁ abhi saṅkharonti, rūpaṁ rūpatthāya saṅkhataṁ",
  "anya-e0301n9:85_2": "abhisaṅkharonti. Vedanaṁ vedanatthāya saṅkhataṁ abhisaṅkharonti. Saññaṁ saññatthāya",
  "anya-e0301n9:85_3": "saṅkhata abhisaṅkharonti. Saṅkhāre saṅkhāratthāya saṅkhata mabhisaṅkharonti. Viññāṇaṁ",
  "anya-e0301n9:85_4": "viññāṇatthāya saṅkhata mabhi saṅkharontīti. Saṅkhata mabhisaṅkharontīti kho bhikkhave",
  "anya-e0301n9:85_5": "tasmā saṅkhārāti vuccantīti.",
  "anya-e0301n9:86_0": "Tattha rūpaṁ rūpatthāya saṅkhatamabhisaṅkharontīti yasmiṁ yasmiṁ kāle sayana nisajjādivasena",
  "anya-e0301n9:86_1": "pavattā yā yā rūpavikati icchīyati, tasmiṁtasmiṁ kāle tassā tassā rūpavikatiyā jātatthāya",
  "anya-e0301n9:86_2": "iriyāpatha parivattanādi vasena taṁ taṁ rūpavikatiṁ saṅkhataṁ abhisaṅkharontīti attho.",
  "anya-e0301n9:86_3": "Khajjabhojjādikaṁ vatthālaṅkārādikaṁ mañca pīṭha geha rathādikaṁ sabbaṁ upabhoga",
  "anya-e0301n9:86_4": "paribhogabhūtaṁ bāhira rūpaṁpi gahetvā yojetuṁ vaṭṭatiyeva. Vedananti diṭṭhadhammikaṁ",
  "anya-e0301n9:86_5": "samparāyikañca sabbaṁpi vedanaṁ. Tattha diṭṭhadhammikaṁ vedanaṁ saṅkhataṁ abhisaṅkharontā",
  "anya-e0301n9:86_6": "cittakammanaccagītādīni taṁ taṁ vedanupakaraṇāni sampādana vasena samparāyikañca",
  "anya-e0301n9:86_7": "abhisaṅkharontā mānusakaṁvā dibbaṁvā taṁtaṁ vedanaṁ patthetvā dāna sīlādi sampādana",
  "anya-e0301n9:86_8": "vasena abhisaṅkharonti. Esanayo sesesupi. Saṅkhāresu pana phassaṁ phassatthāya cetanaṁ",
  "anya-e0301n9:86_9": "cetanatthāyātiādinā dānaṁ dānatthāya sīlaṁ sīlatthāya pāṇātipātaṁ pāṇātipātatthāyātiādinā",
  "anya-e0301n9:86_10": "vā sabbaṁ lokapavattiṁ ñatvā vitthāretabbāti. Ettha siyā, kasmā saṅkhāresu pākaṭā",
  "anya-e0301n9:86_11": "cetanādayo vitakkādayo lobhādayo saddhāsatipaññādayoca dhamme visuṁ visuṁ khandhabhāvena",
  "anya-e0301n9:86_12": "avatvā vedanāsaññāva vuttāti. Vuccate.",
  "anya-e0301n9:87_0": "Yathā hi cheko mahābhisakko bhesajjamūlāni gahetvā cuṇṇaṁ karonto tesu mūlesu imāni",
  "anya-e0301n9:87_1": "thūlānipi mudūni honti. Imāni khuddakānipi kakkhaḷāni hontīti ñatvā tato pathamataraṁ",
  "anya-e0301n9:87_2": "kakkhaḷāni visuṁ uddharitvā suṭṭhu koṭṭetvā cuṇṇaṁ karoti. Sesāni pana sabbāni mudūni",
  "anya-e0301n9:87_3": "ekato katvā koṭṭetvā cuṇṇaṁ karoti. Tato ubhayāni missetvā silāyaṁ pisetvā bhesajjakamme",
  "anya-e0301n9:87_4": "upaneti. Evaṁ karonto nakilamati. Evamevaṁ bhagavāpi nāmarūpadhammesu tilakkhaṇaṁ",
  "anya-e0301n9:87_5": "āropetvā niccasukhaatta vipallāsānaṁ pahānatthāya anuyuñjantā devamanussā vibhāge",
  "anya-e0301n9:87_6": "akate tīsu dhammesu kilamissantīti ñatvā nāmadhammesu vedanāsaññācittasaṅkhāte tayo",
  "anya-e0301n9:87_7": "dhamme visuṁ uddharitvā ekamekaṁ khandhaṁ nāma katvā desesi. Tathā hi yathā macchānāma",
  "anya-e0301n9:87_8": "udake sati ukkaṇṭhitā nāma natthi. Asati pana ekantena ukkaṇṭhitāyeva honti. Yathāvā",
  "anya-e0301n9:87_9": "madhukarāvā bhamarāvā yasmiṁ vane puppharasa phalarase labhanti, tattha ukkaṇṭhitānāma",
  "anya-e0301n9:87_10": "natthi. Alabhamānā pana ekantena ukkaṇṭhitāeva honti. Evameva imesaṁ sattānaṁ sukha",
  "anya-e0301n9:87_11": "saññitesu patisaraṇesu vedanāsadisaṁ patisaraṇaṁnāma natthi. Manussadevabrahmasampattiyo",
  "anya-e0301n9:87_12": "assādentāpi sukhavedanatthāyaeva assādenti. Yadica tāhi vinā yathicchitaṁ sukhavedanaṁ",
  "anya-e0301n9:87_13": "labheyyuṁ. Konāma tā sādiyissati. Tathā phassacetanādīhi vitakkavicāravīriyādīhi",
  "anya-e0301n9:87_14": "lobhadosādīhi saddhāsatipaññādīhi ca saṅkhārakkhandhadhammehi diṭṭhadhammikaṁ samparāyikañca",
  "anya-e0301n9:87_15": "yaṁkiñci saṅkhataṁ abhisaṅkharontāpi sukhavedanatthāyaeva abhisaṅkharonti. Yadica",
  "anya-e0301n9:87_16": "tādisena abhisaṅkharaṇena vināpi yathicchitaṁ sukhaṁ labheyyuṁ, tehi dhammehi attho",
  "anya-e0301n9:87_17": "natthīti konāma te dhamme abhisaṅkharissatīti.",
  "anya-e0301n9:88_0": "Iti sukhasaññitesu dhammesu vedanānāma imesaṁ sattānaṁ paramukkaṁsagataṁ sukhasaññitaṭṭhānaṁ",
  "anya-e0301n9:88_1": "hoti. Tasmā bhagavā taṁ visuṁ ekaṁ khandhaṁ katvā khandhadesanaṁ desetīti. Tathā",
  "anya-e0301n9:88_2": "imesaṁ sattānaṁ attasaññitesu patisaraṇesu saññāsadisaṁ patisaraṇaṁ nāma natthi.",
  "anya-e0301n9:88_3": "Tathā hi tasmiṁ tasmiṁ sattanikāye uppannā te te sattā attāno attano visayesu sabbaṁ",
  "anya-e0301n9:88_4": "jānitabbaṁ saññāya sañjānitvā viññuttaṁ āpajjanti. Tathā viññuttaṁ āpajjantā yattakaṁ",
  "anya-e0301n9:88_5": "pare jānanti. Tattakaṁ mayaṁpi jānāma. Ko amhākaṁ uttaritaroti evaṁ loke ñāṇasammabhaṁ",
  "anya-e0301n9:88_6": "saññaṁ paramaṁ attānaṁ katvā vicaranti. Iti attasaññitesu dhammesu saññānāma imesaṁ",
  "anya-e0301n9:88_7": "sattānaṁ paramukkaṁ sagataṁ attasaññitaṭṭhānaṁ hoti. Tasmā bhagavātaṁpi visuṁ ekaṁ",
  "anya-e0301n9:88_8": "khandhaṁ katvā khandhadesanaṁ desetīti. Tathā imesaṁ sattānaṁ niccasaññitesu patisaraṇesu",
  "anya-e0301n9:88_9": "cittasadisaṁ patisaṁraṇaṁ nāma natthi. Tathā hi sattā sukhaṁ dukkhaṁnāma aniccaṁ",
  "anya-e0301n9:88_10": "sukhapattānaṁ dukkhaṁ natthi. Dukkha pattānaṁ sukhaṁ natthītivā. Saññānāma aniccā,",
  "anya-e0301n9:88_11": "kadāci pamussati kadāci napamussatītivā. Vīriyaṁnāma aniccaṁ. Kadāci ārabhati, kadāci",
  "anya-e0301n9:88_12": "na ārabhatītivā. Lobhonāma anicco. Kadāci uppajjati, kadāci nauppajjatītivā. Dosonāma",
  "anya-e0301n9:88_13": "anicco. Kadāci uppajjati, kadāci na uppajjatītivā. Saddhānāma aniccā. Kadāci pasannacitto",
  "anya-e0301n9:88_14": "hoti, kadāci appasannacitto hotītivā. Paññānāma aniccā. Jānitabbaṁpi kadāci jānāti,",
  "anya-e0301n9:88_15": "kadāci na jānātītivā evaṁ cetasikadhammānaṁ anicca bhāvonāma kesañci lokiyajanānaṁpi",
  "anya-e0301n9:88_16": "pākaṭo hoti. Na pana cittassa. Na hi sattā cittaṁnāma aniccaṁ. Kadāci uppajjati,",
  "anya-e0301n9:88_17": "kadāci na uppajjatīti gaṇhanti. Taṁ pana sayaṁ niccaṁ pavattamānaṁ hutvā kadāci sukhena",
  "anya-e0301n9:88_18": "yuttaṁ hoti, kadāci dukkhenātiādinā tasmiṁ niccasaññameva uppādentīti. Iti cittaṁnāma",
  "anya-e0301n9:88_19": "niccasaññitesu dhammesu paramukkaṁ sagataṁ niccasaññitaṭṭhānaṁ hoti. Tasmā bhagavā",
  "anya-e0301n9:88_20": "taṁpi visuṁ ekaṁ khandhaṁ katvā khandhadesanaṁ desetīti.",
  "anya-e0301n9:89": "[221] Yaṁpana vibhāvaniyaṁ",
  "anya-e0301n9:90_0": "‘‘Bhājana bhojana byañjana bhattakāraka bhuñjaka vikappavasena pañceva vuttā’’ti",
  "anya-e0301n9:90_1": "vatvā taṁ vibhāvantena ‘‘rūpañhi vedanā nissayattā bhājanaṭṭhāniyaṁ. Vedanā bhuñjitabbattā",
  "anya-e0301n9:90_2": "bhojanaṭṭhāniyā. Saññā vedanassāda lābha hetuttā byañjanaṭṭhāniyā. Saṅkhārā abhisaṅkharaṇato",
  "anya-e0301n9:90_3": "bhattakārakaṭṭhāniyā. Viññāṇaṁ upabhuñjakattā bhuñjakaṭṭhāniyaṁ. Ettāvatāca adhippe",
  "anya-e0301n9:90_4": "tatthasiddhīti pañceva vuttā’’ti vuttaṁ. Taṁ sārato nadaṭṭhabbaṁ.",
  "anya-e0301n9:91_0": "Na hi taṁ aṭṭhakathāyaṁ etapparamavinicchaye āgataṁ. Upamādīpaneeva āgataṁ. Na ca",
  "anya-e0301n9:91_1": "bhagavatā bhājanādivikappasiddhimattaṁ uddissa pañceva khandhā vuttāti sakkā vattuṁ.",
  "anya-e0301n9:91_2": "Tathāsiddhassa atthassa payojanābhāvatoti.",
  "anya-e0301n9:92": "[222] Yañca tattha",
  "anya-e0301n9:93": "‘‘Desanākkamepi idameva kāraṇaṁ. Yattha bhuñjati, yañca bhuñjati, yenaca bhuñjati, yoca bhojako, yoca bhuñjitā. Tesaṁ anukkamena dassetukāmattā’’ti vuttaṁ. Taṁpi asāraṁ.",
  "anya-e0301n9:94_0": "Catunnaṁ upādānānaṁ visayabhūtā khandhā upādānakkhandhā. Sabba sabhāgadhamma pariyādānavasena",
  "anya-e0301n9:94_1": "sāsavā anāsavāca dhammā pañcakkhandhāti vuttā, vipassanā bhūmipariggahavasena sāsavāeva",
  "anya-e0301n9:94_2": "pañcupādānakkhandhāti vuttā. Āyatanti attano phaluppattiyā bhusaṁ ussahantā viya",
  "anya-e0301n9:94_3": "hontīti āyatanāni. Āyatanasaddo pana chasu ajjhattikesu dvāradhammesu pavattamāno",
  "anya-e0301n9:94_4": "sañjātidesaṭṭhena nivāsaṭṭhānaṭṭhena ākaraṭṭhena, chasu bāhiresu ārammaṇadhammesu",
  "anya-e0301n9:94_5": "pavattamāno samosaraṇaṭṭhena, ubhayatthapi kāraṇaṭṭhena pavattati. Tattha citta cetasikā",
  "anya-e0301n9:94_6": "dhammā ekasmiṁvā bhave anamataggevā saṁsāre punappunaṁ saha jāyamānā cakkhādīsu chasu",
  "anya-e0301n9:94_7": "dvārapadesesueva jāyanti, na aññattha. Santānānubandhavasena nivasantāpi tesveva",
  "anya-e0301n9:94_8": "nivasanti, na aññattha. Ākiritvā thapitā viya pavattamānāpi tesveva pavattanti, na",
  "anya-e0301n9:94_9": "aññattha. Tasmā cakkhādīni chasañjātidesaṭṭhena nivāsaṭṭhānaṭṭhena ākaraṭṭhenaca",
  "anya-e0301n9:94_10": "āyatanānināma. Devāyatanaṁ viya adhiṭṭhānaṭṭhenātipi vattuṁ vaṭṭatiyeva.",
  "anya-e0301n9:95_0": "Yathāca sampannapupphaphalesu khemesu rukkhesu tato tato pakkhino nilinatthāya āhāratthāyaca",
  "anya-e0301n9:95_1": "niccaṁ samosaranti. Evaṁ rūpādīsu chasuṭhānesu tato tato cittacetasikā dhammā ārammaṇakaraṇatthāya",
  "anya-e0301n9:95_2": "niccaṁ samosaranti. Tasmā rūpādīni cha samosaraṇaṭṭhena āyatanānināma. Tadubhayāni",
  "anya-e0301n9:95_3": "pana tesaṁ citta cetasikānaṁ kāraṇaṭṭhena āyatanānināma. Cakkhuca taṁ āyatanañcāti",
  "anya-e0301n9:95_4": "cakkhāyatanaṁ. Evaṁ sesāni. Tattha cakkhusotāni sattānaṁ hitakriyāsu bahupakārattā",
  "anya-e0301n9:95_5": "kāmarūpa byāpitattā ca pākaṭānītiādimhi vuttāni. Tehi āsannattā tadanantaraṁ ghānaṁ.",
  "anya-e0301n9:95_6": "Tato jivhāti imāni cattāri padesāyatanānināma. Tato sakalakāyabyāpako kāyo. Tato",
  "anya-e0301n9:95_7": "tesaṁ sabbesaṁ gocaravisayaggāhakaṁ manoti. Sesāni pana tesaṁ visayattā tadanukkameneva vuttānīti.",
  "anya-e0301n9:96_0": "Kassaci pana puggalassavā sattassavā manussassavā devassavā brahmunovā vase avattitvā",
  "anya-e0301n9:96_1": "attanoeva sabhāvaṁ dhārentīti dhātuyo. Visuṁ visuṁ vavatthitasabhāvattāvā yathāsabhāvaṁ",
  "anya-e0301n9:96_2": "dhārīyanti sallakkhīyanti vavatthapīyantīti dhātuyo. Apica, nissatta nijjīvaṭṭhena",
  "anya-e0301n9:96_3": "dhātuyo. Tattha nissattaṭṭhenāti sattākārā bhāvaṭṭhena sattakiccābhāvaṭṭhena. Ko",
  "anya-e0301n9:96_4": "panettha sattākāro kiṁ sattakiccanti. Jīvayogo sattākāro. Īhāca byāpāro ca sattakiccaṁ.",
  "anya-e0301n9:96_5": "Nijjīvaṭṭhenāti ekasmiṁ bhave yāva namarati. Bhavaparaṁparāyavā yāva saṁsāro na nivattati.",
  "anya-e0301n9:96_6": "Tāva abhijjamāno acchijjamāno ekova vattatīti evaṁ gahitassa jīvassa abhāvaṭṭhena.",
  "anya-e0301n9:96_7": "Cakkhādayoca dhammā sabbaso sattākārarahitā satta kiccarahitāca honti. Naca sayaṁ",
  "anya-e0301n9:96_8": "jīvānāma honti. Nāpi jīvayogāti. Iti nissattaṭṭhena nijjīvaṭṭhenacatedhātuyonāmāti.",
  "anya-e0301n9:96_9": "Tesaṁ pana daṭṭhabbākāro aṭṭhakathāyaṁ vutto. Yathāha-bheritalaṁ viya cakkhudhātu",
  "anya-e0301n9:96_10": "daṭṭhabbā. Daṇḍo viya rūpadhātu. Saddoviya cakkhuviññāṇadhātu. Tathā ādāsatalaṁ viya",
  "anya-e0301n9:96_11": "cakkhudhātu. Mukhaṁ viya rūpadhātu. Mukhanimittaṁ viya cakkhuviññāṇadhātu. Athavā,",
  "anya-e0301n9:96_12": "ucchuyanta kilayantaṁ viya cakkhudhātu. Yantacakkayaṭṭhi viya rūpadhātu. Ucchurasa",
  "anya-e0301n9:96_13": "telāni viya cakkhuviññāṇadhātu. Tathā adharāraṇi viya cakkhudhātu. Uttarāraṇi viya",
  "anya-e0301n9:96_14": "rūpadhātu. Aggi viya cakkhuviññāṇadhātu. Esanayo sotaviññāṇadhātuādīsu. Manodhātu",
  "anya-e0301n9:96_15": "pana yathāsambhavato cakkhuviññāṇadhātuādīnaṁ purecarānucarā viya daṭṭhabbā.",
  "anya-e0301n9:97_0": "Dhammadhātuyā vedanākkhandho sallamiva sūlamivaca daṭṭhabbo. Saññā saṅkhārakkhandhā",
  "anya-e0301n9:97_1": "vedanāsalla sūlayogā āturā viya daṭṭhabbā. Puthujjanānaṁvā saññā āsā dukkhajananato",
  "anya-e0301n9:97_2": "rittamuṭṭhi viya ayathābhuccanimittagāhato vanamigoviya. Saṅkhārā paṭisandhiyaṁ pakkhipanato",
  "anya-e0301n9:97_3": "aṅgārakāsuyaṁ khipanapurisā viya. Jātidukkhānubandhato rājapurisānubandhacoro viya.",
  "anya-e0301n9:97_4": "Sabbānatthāvahassa khandhasantānassa hetuto visarukkhabījāni viya. Rūpaṁ nānāvidhupaddavanimittato",
  "anya-e0301n9:97_5": "khura cakkaṁviya daṭṭhabbaṁ. Asaṅkhatāpidhātu amatato santato khemato ca daṭṭhabbā.",
  "anya-e0301n9:97_6": "Kasmā, sabbānatthapaṭipakkhabhūtattā. Manoviññāṇadhātu gahitārammaṇaṁ muñcitvāpi",
  "anya-e0301n9:97_7": "aññaṁ gahetvā pavattanato vanamakkaṭo viya, duddamanato assakhaluṅgo viya, yattha",
  "anya-e0301n9:97_8": "kāmanipātito vehāsaṁ khittadaṇḍo viya, lobhadosādi nānāppakāra kilesayogato raṅganaṭo",
  "anya-e0301n9:97_9": "viya daṭṭhabbāti. Ariyasaccānīti ettha santassa dhammassa bhāvo saccaṁ. Santassāti",
  "anya-e0301n9:97_10": "bhūtassa tathassa aviparītassa. Apica, kenaṭṭhena saccanti. Tathaṭṭhena avitathaṭṭhena",
  "anya-e0301n9:97_11": "anaññathaṭṭhena. Yañhi cakkhussa dukkhattaṁ, taṁ tathaṁ hoti avitathaṁ anaññathaṁ.",
  "anya-e0301n9:97_12": "Dukkhadukkha saṅkhāradukkha vipariṇāmadukkha saṅkhātehi tīhi dukkhehi taṁ samaṅgipuggalassa",
  "anya-e0301n9:97_13": "abhiṇhapīḷanato. Tattha saṅkhāradukkhaṁ nāma kammajānaṁ uppattiyā pageva taṁtaṁkammā",
  "anya-e0301n9:97_14": "bhisaṅkharaṇadukkhaṁ. Tathā utujādīnaṁ uppattiyā pageva taṁtaṁ utucittāhārānaṁ abhisaṅkharaṇadukkhaṁ.",
  "anya-e0301n9:98_0": "Cakkhu hi nāma rūpibrahmānaṁpi purimabhave jhānabhāvanā saṅkhātaṁ mahantaṁ kammābhisaṅkharaṇa",
  "anya-e0301n9:98_1": "dukkhaṁ anubhavantānaṁyeva uppajjati. No aññathā. Kāmasattānaṁ pana purimabhave kammasaṅkhāradukkhaṁ",
  "anya-e0301n9:98_2": "anubhavitvā uppannaṁpi yāvajīvaṁ pavattiyā āhārādisaṅkhāradukkhañca paṭijaggana dukkhañca",
  "anya-e0301n9:98_3": "anubhavantānaññeva pavattati, no aññathā. Pavattamānañca paccayavekallevā jāte antarāyevā",
  "anya-e0301n9:98_4": "āgate yadākadāci bhijjati. Maraṇakālaṁ patvā pana ekantena bhijjatiyeva. Tasmā taṁ",
  "anya-e0301n9:98_5": "assādetvā tadatthāya kammaṁvā āhārādipaccayaṁvā paṭijagganaṁ vā saṅkharontānaṁ anamatagge",
  "anya-e0301n9:98_6": "saṁsāre saṅkhāradukkhassa pariyantonāma natthi. Iti sabbaṁ cakkhu apariyantena saṅkhāradukkhena",
  "anya-e0301n9:98_7": "puggalaṁ abhiṇhaṁ pīḷetiyeva. Idamassa saṅkhāradukkhaṁ. Idaṁ cakkhu nāma paccayavekallevā",
  "anya-e0301n9:98_8": "jāte antarāyevā āgate yadā kadāci bhijjanajātikaṁ. Tasmā tassa bhijjanabhayena pageva",
  "anya-e0301n9:98_9": "paccaya sampādanadukkhaṁ rakkhāvaraṇaguttisaṁvidhānadukkhaṁ bhijjananimittāni disvā",
  "anya-e0301n9:98_10": "vā bhijjamānevā bhinnevā socanaparidevanādidukkhañca vipariṇāma dukkhaṁnāma. Iti",
  "anya-e0301n9:98_11": "sabbaṁ cakkhu apariyantena vipariṇāmadukkhena puggalaṁ abhiṇhaṁ pīḷetiyeva. Idamassa",
  "anya-e0301n9:98_12": "vipariṇāmadukkhaṁ. Dukkhadukkhaṁ pana tadubhayena dukkhena saheva sijjhati. Evaṁ",
  "anya-e0301n9:98_13": "cakkhu dukkhadukkha saṅkhāra dukkha vipariṇāma dukkhasaṅkhātehi tīhi dukkhehi taṁ",
  "anya-e0301n9:98_14": "samaṅgipuggalaṁ abhiṇhaṁ pīḷetiyeva. Yañca tassa tathāpīḷanaṁ, taṁ tathaṁ hoti, avitathaṁ,",
  "anya-e0301n9:98_15": "anaññathaṁ. Tasmā cakkhu dukkhasaccaṁnāma. Esa nayo sotādīsu tebhūmakadhammesu.",
  "anya-e0301n9:99_0": "Sesasaccesupi yaṁ lobhasseva dukkhasamudayattaṁ. Yaṁ nibbānasseva dukkhanirodhattaṁ.",
  "anya-e0301n9:99_1": "Yaṁ aṭṭhaṅgikamaggasseva dukkhanirodhamaggattaṁ taṁ kathaṁ hotītiādinā vattabbaṁ.",
  "anya-e0301n9:99_2": "Yāvaca lobho na pahiyyati. Tāva cakkhādīni assādetiyeva. Yāvaca tāni assādeti. Tāva",
  "anya-e0301n9:99_3": "tesaṁ pavattiyā kammādīni saṅkharontiyeva. Yāvaca kammādīni saṅkharonti. Tāva cakkhādīni",
  "anya-e0301n9:99_4": "pavattantiyeva. Yāvacatāni pavattanti. Tāva tesaṁ vuttappakārehi saṅkhāra dukkhādīhi",
  "anya-e0301n9:99_5": "namuccatiyeva. Tasmā lobhassa dukkhasamudayattaṁ tathaṁ hoti. Cakkhādīsuca pavattamānesu",
  "anya-e0301n9:99_6": "vuttappakāraṁ sabbaṁ dukkhaṁ āgacchatiyeva. Apavattamānesu nāgacchati. Tasmā tesaṁ",
  "anya-e0301n9:99_7": "pavattinirodhabhūtassa nibbānasseva dukkhanirodhattaṁ tathaṁ hoti. Tathā lobhapahānato",
  "anya-e0301n9:99_8": "añño dukkhamuttimaggonāma natthi. Aṭṭhaṅgikamaggoca uppajja māno ekantena taṁ pajahati.",
  "anya-e0301n9:99_9": "Tasmā aṭṭhaṅgikamaggasseva dukkhanirodhamaggattaṁ tathaṁ hoti, avitathaṁ, anaññathanti.",
  "anya-e0301n9:100_0": "Evaṁsantepi saccasaddo pariyāya saccesupi vattatīti vuttaṁ cattāriariyasaccānīti.",
  "anya-e0301n9:100_1": "Tattha dukkhasacce tāva sakkāyapariyā pannā ajjhattadhammāeva ariyasaccaṁnāma. Teyeva",
  "anya-e0301n9:100_2": "hi asmimānassa adhiṭṭhānabhūtā hutvā yāvataṁ mānaṁ na samūhanati. Tāva dukkhakiccaṁ",
  "anya-e0301n9:100_3": "karonti. Dukkhapariññācanāma yāvadeva asmimānasamugghātāya hoti. Asmimānoca tesveva",
  "anya-e0301n9:100_4": "ajjhattadhammesu nivisatīti tesu pariññātesu pariññākiccaṁ siddhameva hotīti. Tabbiparī",
  "anya-e0301n9:100_5": "tena pana anindriya baddhadhammā maggaphaladhammāca aṭṭhaṅgikavajjā udayabbaya pīḷanato",
  "anya-e0301n9:100_6": "saṅkhāradukkhavipariṇāmadukkhehica aparimuttattā dukkhasaccaṁ nāma. Samudayasacce",
  "anya-e0301n9:100_7": "eko lobhoyeva ariyasaccaṁnāma. Sohi attasamaṅgino satte attanica ārammaṇadhammesuca",
  "anya-e0301n9:100_8": "assādaṁ janayitvā niccaṁ vaṭṭadukkhato anukkaṇṭhamāne karotīti tesaṁ lobhasadiso",
  "anya-e0301n9:100_9": "añño ñātivā mittovā sahāyovā attāvā attaniyaṁvā natthiviya khāyati. Tasmā taṁsadiso",
  "anya-e0301n9:100_10": "añño koci vaṭṭadukkhasaṁvidhāyakonāma natthi. Tañca pajahituṁ sakkontassa añño dujjahonāma",
  "anya-e0301n9:100_11": "natthi. Avasesāpana sabbepi sāsavā kusalākusaladhammā samudayasaccaṁnāma.",
  "anya-e0301n9:101_0": "Ettha siyā, nanu avijjāpi sabbassa vaṭṭadukkhassa mūlabhāvena vuttāti sāpi samudaye",
  "anya-e0301n9:101_1": "ariyasacceeva vattabbāti. Vuccate, yathāhi eko cheko uyyānapālo sampattiyuttaṁ bhūmi",
  "anya-e0301n9:101_2": "bhāgaṁ labhitvā attano ñāṇabalena bhūmibhāgañca nānābījānica abhisaṅkharitvā nandanasadisaṁ",
  "anya-e0301n9:101_3": "uyyānaṁ māpesi. Tattha bhūmi uyyāna pālassa bījānaṁ rukkhānañca patiṭṭhānakiccaṁ",
  "anya-e0301n9:101_4": "sādheti. Bījānica aṅkuruppādanakiccaṁ sādhenti, uyyānapāloyeva pana sabbakiccāni",
  "anya-e0301n9:101_5": "sādheti. So hi bhūmiyaṁ bījesu rukkhesuca yaṁyaṁ kattabbaṁ hoti. Taṁ sabbaṁ karoti.",
  "anya-e0301n9:101_6": "Mametanti pariggaṇhāti rakkhati. Tato uppanne bhoge bhuñjati. Tasmā ko idaṁ māpesi,",
  "anya-e0301n9:101_7": "kassedaṁ uyyānanti vutte uyyānapāloyeva māpesi. Tassedaṁ uyyānaṁ icceva vuccati.",
  "anya-e0301n9:101_8": "Na bhūmiṁ māpesi. Bījāni māpenti. Tesaṁ idaṁ uyyānanti vuccati. Kā pana uyyānasampattiyā",
  "anya-e0301n9:101_9": "paccayaparaṁparāti vutte pana bhūmieva ādito vattabbā. Na uyyānapālo. Naca bījānīti.",
  "anya-e0301n9:101_10": "Evaṁ sampadamidaṁ daṭṭhabbaṁ. Paṭiccasamuppāda nayañhi patvā paccayaparaṁ paravasena",
  "anya-e0301n9:101_11": "dukkha dhammānaṁ pavatti nivattividhāne avijjāeva ādi pabhavapadhānabhūtā hoti, na",
  "anya-e0301n9:101_12": "taṇhā. Saccadesanāyaṁ pana tesaṁ nibbattakadhammavidhāne taṇhāeva sāmijeṭṭhaka padhānabhūtā",
  "anya-e0301n9:101_13": "hoti. Na avijjāti natthi samudayāriyasaccabhāve avijjāya okāsoti daṭṭhabbo. Kilesānaṁ",
  "anya-e0301n9:101_14": "tadaṅganirodhavikkhambhana nirodhā nirodhasaccaṁnāma. Nibbānaṁ nirodhāriyasaccaṁnāma.",
  "anya-e0301n9:101_15": "Chasu lokiyavisuddhīsu maggaṅgāni maggasaccaṁ nāma. Aṭṭhaṅgiko lokuttaramaggoeva",
  "anya-e0301n9:101_16": "maggaariyasaccaṁnāmāti.",
  "anya-e0301n9:102_0": "Ariyasaddo cettha katthaci kadāci kesañci kutoci kathañci avitathabhāvena uttamatthavācakoti.",
  "anya-e0301n9:102_1": "Vibhāvaniyaṁ pana aṭṭhakathāyaṁ vuttanayena saccasaddassa attho vibhāvito dukkhaṁariya",
  "anya-e0301n9:102_2": "saccanti ettha pīḷanaṭṭho, saṅkhataṭṭho, santāpaṭṭho, vipariṇāmaṭṭhoti imehi catūhi",
  "anya-e0301n9:102_3": "atthehi cakkhādikassa ekekassa tebhūmakadhammassa dukkhasaccatā veditabbā. Tattha",
  "anya-e0301n9:102_4": "saṅkhataṭṭha vipariṇāmaṭṭhā pubbe saṅkhāra dukkhavipariṇāmadukkhesu vuttanayāeva.",
  "anya-e0301n9:102_5": "Padatthatopana paccayehi saṅkharīyatīti saṅkhato. Pageva kammādipaccayābhisaṅkharaṇadukkhena",
  "anya-e0301n9:102_6": "vinā na uppajjati, napavattatīti vuttaṁ hoti. Virūpo hutvā pariṇāmo vipariṇāmo. Parihāniceva",
  "anya-e0301n9:102_7": "paribhedoca. Pīḷanaṭṭhoti ettha pīḷitabbanti pīḷanaṁ. Pīḷetīti pīḷanaṁ. Pīḷīyate",
  "anya-e0301n9:102_8": "pīḷanaṁ. Atthoti sabhāvo. Pīḷanaṁ attho yassāti viggaho. Tattha yathā ekissā duggatitthiyā",
  "anya-e0301n9:102_9": "kucchimhi putto uppajjati. Soca nānārogehi sayaṁ niccaṁ pīḷito hutvā paṭijagganadukkhehi",
  "anya-e0301n9:102_10": "mātarañca niccaṁ pīḷetiyeva. Yañca tassā kucchimhi tādisassa puttassa uppajjanaṁ,",
  "anya-e0301n9:102_11": "tañca tassā itthiyā pīḷanakiccameva hoti. Evamevaṁ ye cakkhādayo dhammā jarāmaraṇehi",
  "anya-e0301n9:102_12": "niccaṁ pīḷīyanti, te paṭijagganadukkhehi taṁ samaṅgīnaṁ puggalaṁ niccaṁ pīḷentiyeva.",
  "anya-e0301n9:102_13": "Yañca tassa santāne tesaṁ uppajjanaṁ, tañca tassa pīḷanakiccamevāti. Yathāhayo bhikkhave",
  "anya-e0301n9:102_14": "cakkhussa uppādo ṭhiti abhinibbatti pātubhāvo. Dukkhasseso uppādo. Rogānaṁ ṭhiti",
  "anya-e0301n9:102_15": "jarāmaraṇassa pātubhāvo. Yo bhikkhave sotassa ghānassa jivhāya kāyassa manassa uppādotiādi.",
  "anya-e0301n9:103": "Santāpaṭṭhoti rāgaggiādīhi ekādasahi aggīhi bhusaṁ paridayhanaṭṭho. Yathāha –",
  "anya-e0301n9:104_0": "Cakkhuṁ ādittaṁ. Kena ādittaṁ. Rāgagginā ādittaṁ. Dosagginā. Mohagginā. Jātiyā. Jarāya.",
  "anya-e0301n9:104_1": "Maraṇena. Sokena. Paridevena. Dukkhena. Domanassena. Upāyāsena ādittanti vadāmi.",
  "anya-e0301n9:104_2": "Sotaṁ ādittaṁ. Ghānaṁ ādittaṁ. Jivhā ādittā. Kāyo āditto. Mano ādittoti.",
  "anya-e0301n9:105_0": "Ādipanaṁ santāpanaṁ paridayhananti idha atthato ekanti. Ettha siyā, ariyamaggopi",
  "anya-e0301n9:105_1": "cirakālaṁ pāramitābhisaṅkharaṇadukkhena antimabhaveca sīlādivisuddhibhāvanābhisaṅkharaṇadukkhena",
  "anya-e0301n9:105_2": "puggalaṁ susaṁ pīḷetiyeva. Tathā vipariṇāmadhammoca. Tasmā sopi piḷanādiatthena dukkhasaccasaṅgaho",
  "anya-e0301n9:105_3": "siyāti.Na. Sabbadukkhasanti vaṁhattā. So hi vuttappakāraṁ abhisaṅkharaṇadukkhaṁ paripuṇṇaṁ",
  "anya-e0301n9:105_4": "anubhūtassa puggalassa sakiṁ uppajjamāno sabbaṁ kilesajātaṁ khepento uppajjati. Nirujjhamānoca",
  "anya-e0301n9:105_5": "sabbaṁ āyatiṁ anamatagge saṁsāre vaṭṭadukkhaṁ vūpasamento nirujjhati. Vūpasantaṁca",
  "anya-e0301n9:105_6": "anāgata dukkhaṁ upādāya vuttappakāraṁ abhisaṅkharaṇadukkhaṁ gaṇanupagaṁ nahoti. Bhijjantoca",
  "anya-e0301n9:105_7": "anuttaraṁ vimuttisukhaṁ datvāva bhijjati. Tasmā tassa vipariṇāmapaccayāpi puggalassa",
  "anya-e0301n9:105_8": "kāci hānināma natthīti na so dukkhasaccasaṅgahoti. Lokiyadhammā pana uppajjamānā",
  "anya-e0301n9:105_9": "pavatta mānāca pubbe vuttapakārehi saṅkhāradukkhehi bhusaṁ pīḷetvā eva uppajjanti",
  "anya-e0301n9:105_10": "pavattantica. Nirujjhamānā mahantaṁ pariḷāhadukkhaṁ janetvā apariyante khuracakkasadise",
  "anya-e0301n9:105_11": "vaṭṭadukkhayante puggalaṁ yojentāva nirujjhanti. Tasmā teeva pīḷanādiatthehi ekantadukkhā",
  "anya-e0301n9:105_12": "hontīti. Etena nibbānassapi sampāpakapaccayābhisaṅkharaṇalesaṁ gahetvā dukkhasaccattapasaṅgo nivattito hotīti.",
  "anya-e0301n9:106_0": "Dukkhasamudayoariyasaccanti ettha bhavābhavasaṅkhātaṁ dukkhakkhandhaṁ samudeti. Punappunaṁ",
  "anya-e0301n9:106_1": "abbocchinnaṁ katvā udayati uṭṭhāpeti vaḍḍhetivāti dukkhasamudayo, āyūhanaṭṭho, nidānaṭṭho,",
  "anya-e0301n9:106_2": "saṁyogaṭṭho, palibodhaṭṭhoti catūhi atthehi lobhassa dukkhasamudayatā veditabbā.",
  "anya-e0301n9:106_3": "Tattha āyūhanaṭṭhoti bhavābhava saṅkhātassa ekekasmiṁ bhavepi vatthukāmapaṭisaṁyuttassa",
  "anya-e0301n9:106_4": "dukkhakkhandhassa bhiyyo paribyūhanaṭṭho rāsikaraṇaṭṭho nidānaṭṭhoti tadeva nirantaraṁ",
  "anya-e0301n9:106_5": "katvā anuppadānaṭṭho niyyātanaṭṭhoti vuttaṁ hoti. Saṁyogaṭṭhoti dukkhakkhandhasmiṁeva",
  "anya-e0301n9:106_6": "daḷhaṁ bandhanaṭṭho. Palibodhaṭṭhoti tato tassa tassa muccanupāyassa nīvāraṇa vasena",
  "anya-e0301n9:106_7": "palibundhanaṭṭho uparundhanaṭṭhoti attho. Dukkhanirodho ariyasaccanti ettha vaṭṭadukkhassa",
  "anya-e0301n9:106_8": "nirujjhanaṁ anuppāda dhammatāpatti vasena khiyyānaṁ dukkhanirodho. Dukkhaṁ vā nirujjhati",
  "anya-e0301n9:106_9": "napavattati etasminti dukkhanirodho. Nissaraṇaṭṭho vivekaṭṭho, asaṅkhataṭṭho, amataṭṭhoti",
  "anya-e0301n9:106_10": "catūhi atthehi nibbānassa dukkhanirodhatā veditabbā. Tattha nissaraṇaṭṭhoti nissaraṇa",
  "anya-e0301n9:106_11": "vimuttiyā vimuccanaṭṭho. Vivekaṭṭhoti vaṭṭadukkhapalibodhato viviccanaṭṭho. Asaṅkhataṭṭhoti",
  "anya-e0301n9:106_12": "saṅkhāradukkhassa abhāvaṭṭho. Amataṭṭhoti maraṇadukkhassa abhāvaṭṭhoti.",
  "anya-e0301n9:107_0": "Dukkhanirodhagāminipaṭipadāti ettha dukkhanirodhaṁ gameti sampāpetīti dukkhanirodhagāminī.",
  "anya-e0301n9:107_1": "Attano santāne paṭilābhakaraṇa vasena paṭipajjitabbāti paṭipadā. Dukkhanirodhagāminīca",
  "anya-e0301n9:107_2": "sā paṭipadā cāti viggaho. Niyyānaṭṭho, hetvaṭṭho, dassanaṭṭho, adhipateyyaṭṭhoti",
  "anya-e0301n9:107_3": "catūhi atthehi aṭṭhaṅgikamaggassa dukkhanirodhamaggatā veditabbā. Tattha niyyānaṭṭhoti",
  "anya-e0301n9:107_4": "avijjāpaccayā saṅkhārātiādikaṁ vaṭṭasotaṁ paṭinivattetvā avijjānirodhā saṅkhāranirodhotiādikaṁ",
  "anya-e0301n9:107_5": "vaṭṭapaṭisotaṁ abhimukhaṁ niggamanaṭṭho. Hetvaṭṭhoti sabbesaṁ ariyaguṇānaṁ suppatiṭṭhitabhāva",
  "anya-e0301n9:107_6": "sādhanaṭṭho. Dassanaṭṭhoti aññāṇaadassanasaṅkhātassa sammohassa pahāna vasena catusaccadhammassa",
  "anya-e0301n9:107_7": "paṭivijjhanaṭṭho. Adhipateyyaṭṭhoti taṇhā dāsabyavimuttiyā bhūjissabhāvapattivasena",
  "anya-e0301n9:107_8": "sayameva attano adhipati hutvā virocanaṭṭho. Lokiyamaggā hi taṇhāya ārammaṇabhāve",
  "anya-e0301n9:107_9": "ṭhitā taṇhādāsabyaṁ nātivattantīti. Etthaca ime sattānāma ekantena dukkhapaṭikūlā",
  "anya-e0301n9:107_10": "honti dukkhabhīrukā. Yeca attani dukkhaṁ janenti. Tesu verisaññaṁ uppādenti. Attano",
  "anya-e0301n9:107_11": "pana ekantadukkhaṁvā ekantadukkhajanakaṁvā te najānanti. Tasmā te attano dukkhamuttiyā",
  "anya-e0301n9:107_12": "yaṁ yaṁ kammaṁ āyūhanti. Taṁ taṁ attano dukkhavaḍḍhiyāeva sampajjati. Kiṁ pana ekantadukkhaṁ,",
  "anya-e0301n9:107_13": "kiṁca ekanta dukkhajanakanti. Atītānāgatapaccuppannabhūtā attano attano attahāvapariyāpannā",
  "anya-e0301n9:107_14": "tebhūmakadhammāeva attano attano ekantadukkhānāma. Kasmā, tehi mutteeva sabbadukkhehi",
  "anya-e0301n9:107_15": "muccanato, amutteca amuccanatoti. Attano taṇhāeva attano ekantadukkhajanakaṁnāma.",
  "anya-e0301n9:107_16": "Kasmā, tāya pahīnāyaeva ekanta dukkhehi muccanato, apahīnāyaca amuccanatoti.",
  "anya-e0301n9:108_0": "Tathā ime sattā ekantena sukhakāmā honti sukhābhinandino. Yeca attani sukhaṁ janenti.",
  "anya-e0301n9:108_1": "Tesu piyamittasaññaṁ uppādenti. Attanopana ekantasukhaṁvā ekantasukhamaggaṁvāte najānanti.",
  "anya-e0301n9:108_2": "Tasmā te attano sukhavaḍḍhiyā yaṁ yaṁ kammaṁ āyūhanti. Taṁ taṁ attano dukkhavaḍḍhiyāeva",
  "anya-e0301n9:108_3": "sampajjati. Kiṁ pana ekantasukhaṁ koca ekanta sukhamaggoti. Ekantadukkhadhammassa",
  "anya-e0301n9:108_4": "abhāvoeva attano ekanta sukhaṁnāma. Ekantadukkhajanakassa pahānamaggoeva attano ekanta",
  "anya-e0301n9:108_5": "sukhamaggonāmāti imamatthaṁ dassento imāni catusaccapadāni kathesīti veditabbaṁ.",
  "anya-e0301n9:109": "[223] Yaṁ pana vibhāvaniyaṁ",
  "anya-e0301n9:110": "‘‘Dukkhassa anuppādanirodho ettha etenātivā dukkhanirodho’’ti vuttaṁ. Tattha etenāti idaṁ nayujjati.",
  "anya-e0301n9:111_0": "Na hi nibbānaṁ dukkhassa anuppādanirodha kriyāsādhane dukkhena sahakārī kāraṇaṁ hotīti.",
  "anya-e0301n9:111_1": "Sesacetasikāti vedanā saññāhi sesā paññāsa cetasikā. Atītādivasena tividha bhinnānaṁ",
  "anya-e0301n9:111_2": "ajjhattādi oḷārikādi hīnādi dūrādivasena duvidhabhinnānañca dhammānaṁ rāsaṭṭhena",
  "anya-e0301n9:111_3": "khandhavohāro hoti. Nibbānassa pana tādi so bhedo natthīti vuttaṁ bhedābhāvenātiādi.",
  "anya-e0301n9:111_4": "Tañhi atītādike tividhabhede ekaṁpi na hoti. Kasmā. Aniddisitabba dhammattā. Tañhi",
  "anya-e0301n9:111_5": "tekālikadhammānaṁ khayavirāganirodhabhūto animitta dhammoyeva hoti. Tasmā idaṁ atīte",
  "anya-e0301n9:111_6": "asukabuddhakāle nibbānaṁ. Idaṁ anāgate. Idaṁ etarahīti evaṁ kālabhedena niddisitabbaṁ",
  "anya-e0301n9:111_7": "nahoti. Tathā disā desaṭhānabhedena parinibbutapuggalabhedena ca. Kevalaṁ pana anamatagge",
  "anya-e0301n9:111_8": "saṁsāravaṭṭe yattakāni anattha padāni dissanti. Tappaṭipakkhasiddhehi guṇapadehieva",
  "anya-e0301n9:111_9": "taṁ kathe tabbanti. Dukesu pana ajjhattadukaṁ patvā taṁ bahiddhāeva hoti. Na ajjhattaṁ.",
  "anya-e0301n9:111_10": "Oḷārikadukaṁ patvā sukhumameva hoti, na oḷārikaṁ. Hīnadukaṁ patvā paṇītameva hoti,",
  "anya-e0301n9:111_11": "na hīnaṁ. Dūre dukaṁ patvā dūreeva hoti, na santiketi. Khandhasaṅgahanissaṭanti khandhasaṅgahato vimuttaṁ.",
  "anya-e0301n9:112_0": "Dvārālambaṇabhedenāti dvārachakka ārammaṇachakkānaṁ bhedena. Āyatanāni dvādasa bhavantīti",
  "anya-e0301n9:112_1": "yojanā. Etthaca dvārachakkaṁ dhammārammaṇaṁevāti sesadhammālambaṇaṁ sandhāya ārammaṇachakkaṁ",
  "anya-e0301n9:112_2": "vuttanti daṭṭhabbaṁ. Dvārā.La. Pariyāyenāti channaṁ dvārānaṁ channaṁ ālambaṇānaṁ",
  "anya-e0301n9:112_3": "tesu dvārālambaṇesu uppannānaṁ viññāṇānañca kamena dhātuyo aṭṭhārasa bhavantīti yojanā.",
  "anya-e0301n9:112_4": "Etthapi dvārachakke manodvāraṁ viññāṇekadesameva hoti. Dvārachakkaṁ viññāṇasattakañca",
  "anya-e0301n9:112_5": "dhammā lambaṇekadesamevāti. Maggo lokuttaro maggonāma matoti yojanā. Maggayuttā ekūnatiṁsadhammā",
  "anya-e0301n9:112_6": "phalabhūtāca sattatiṁsa dhammā catusacca vinissaṭā catūhi ariyasaccehi vinissaṭā",
  "anya-e0301n9:112_7": "vimuttā. Yamettha vattabbaṁ, taṁ heṭṭhā vuttamevāti.",
  "anya-e0301n9:113": "Iti paramatthadīpaniyānāma abhidhammatthasaṅgahassa",
  "anya-e0301n9:114": "Catutthavaṇṇanāya samuccaya saṅgahassa",
  "anya-e0301n9:115": "Paramatthadīpanā niṭṭhitā."
}