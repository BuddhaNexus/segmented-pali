{
  "atk-abh03a47:0": "8. Cittayamakaṁ",
  "atk-abh03a47:1": "Uddesavāravaṇṇanā",
  "atk-abh03a47:2_0": "1-62. Idāni tesaññeva mūlayamake desitānaṁ kusalādidhammānaṁ labbhamānavasena ekadesameva",
  "atk-abh03a47:2_1": "saṅgaṇhitvā anusayayamakānantaraṁ desitassa cittayamakassa atthavaṇṇanā hoti. Tattha",
  "atk-abh03a47:2_2": "pāḷivavatthānaṁ tāva veditabbaṁ. Imasmiñhi cittayamake mātikāṭhapanaṁ, ṭhapitamātikāya",
  "atk-abh03a47:2_3": "vissajjananti dve vārā honti. Tattha mātikāṭhapane puggalavāro, dhammavāro, puggaladhammavāroti",
  "atk-abh03a47:2_4": "āditova tayo suddhikamahāvārā honti.",
  "atk-abh03a47:3_0": "Tattha “yassa cittaṁ uppajjati, na nirujjhatī”ti evaṁ puggalavasena cittassa uppajjananirujjhanādibhedaṁ",
  "atk-abh03a47:3_1": "dīpento gato puggalavāro nāma. “Yaṁ cittaṁ uppajjati, na nirujjhatī”ti evaṁ dhammavaseneva",
  "atk-abh03a47:3_2": "cittassa uppajjananirujjhanādibhedaṁ dīpento gato dhammavāro nāma. “Yassa yaṁ cittaṁ",
  "atk-abh03a47:3_3": "uppajjati, na nirujjhatī”ti evaṁ ubhayavasena cittassa uppajjananirujjhanādibhedaṁ",
  "atk-abh03a47:3_4": "dīpento gato puggaladhammavāro nāma. Tato “yassa sarāgaṁ citta”nti soḷasannaṁ padānaṁ",
  "atk-abh03a47:3_5": "vasena apare sarāgādipadavisesitā soḷasa puggalavārā, soḷasa dhammavārā, soḷasa puggaladhammavārāti",
  "atk-abh03a47:3_6": "aṭṭhacattālīsaṁ missakavārā honti. Te sarāgādipadamattaṁ dassetvā saṅkhittā. Tato",
  "atk-abh03a47:3_7": "“yassa kusalaṁ citta”ntiādinā nayena chasaṭṭhidvisatasaṅkhānaṁ abhidhammamātikāpadānaṁ",
  "atk-abh03a47:3_8": "vasena apare kusalādipadavisesitā chasaṭṭhidvisatapuggalavārā, chasaṭṭhidvisatadhammavārā",
  "atk-abh03a47:3_9": "chasaṭṭhidvisatapuggaladhammavārāti aṭṭhanavutisattasatā missakavārā honti. Tepi",
  "atk-abh03a47:3_10": "kusalādipadamattaṁ dassetvā saṅkhittāyeva. Yānipettha sanidassanādīni padāni cittena",
  "atk-abh03a47:3_11": "saddhiṁ na yujjanti, tāni moghapucchāvasena ṭhapitāni.",
  "atk-abh03a47:4_0": "Tesu pana tīsu vāresu sabbapaṭhame suddhikapuggalamahāvāre uppādanirodhakālasambhedavāro,",
  "atk-abh03a47:4_1": "uppāduppannavāro, nirodhuppannavāro, uppādavāro, nirodhavāro, uppādanirodhavāro uppajjamānanirodhavāro,",
  "atk-abh03a47:4_2": "uppajjamānuppannavāro, nirujjhamānuppannavāro, uppannuppādavāro, atītānāgatavāro,",
  "atk-abh03a47:4_3": "uppannuppajjamānavāro, niruddhanirujjhamānavāro, atikkantakālavāroti cuddasa antaravārā.",
  "atk-abh03a47:4_4": "Tesu uppādavāro, nirodhavāro, uppādanirodhavāroti imesu tīsu vāresu anulomapaṭilomavasena",
  "atk-abh03a47:4_5": "cha cha katvā aṭṭhārasa yamakāni. Uppannuppādavāre atītānāgatakālavasena anulomato",
  "atk-abh03a47:4_6": "dve, paṭilomato dveti cattāri yamakāni. Sesesu ādito niddiṭṭhesu tīsu, anantare niddiṭṭhesu",
  "atk-abh03a47:4_7": "tīsu; avasāne niddiṭṭhesu catūsūti dasasu vāresu anulomato ekaṁ, paṭilomato ekanti",
  "atk-abh03a47:4_8": "dve dve katvā vīsati yamakāni. Evaṁ sabbesupi cuddasasu antaravāresu dvācattālīsa",
  "atk-abh03a47:4_9": "yamakāni, caturāsīti pucchā aṭṭhasaṭṭhiatthasataṁ hoti. Yathā ca ekasmiṁ suddhikapuggalamahāvāre,",
  "atk-abh03a47:4_10": "tathā suddhikadhammavārepi suddhikapuggaladhammavārepīti tīsu mahāvāresu chabbīsatiyamakasataṁ,",
  "atk-abh03a47:4_11": "tato diguṇā pucchā, tato diguṇā atthā ca veditabbā. Idaṁ pana vārattayaṁ sarāgādivasena",
  "atk-abh03a47:4_12": "soḷasaguṇaṁ, kusalādivasena chasaṭṭhidvisataguṇaṁ katvā imasmiṁ cittayamake anekāni",
  "atk-abh03a47:4_13": "yamakasahassāni, tato diguṇā pucchā, tato diguṇā atthā ca hontīti. Pāṭho pana saṁkhittoti.",
  "atk-abh03a47:4_14": "Evaṁ tāva imasmiṁ cittayamake pāḷivavatthānaṁ veditabbaṁ.",
  "atk-abh03a47:5": "Mātikāṭhapanavaṇṇanā.",
  "atk-abh03a47:6": "Niddeso",
  "atk-abh03a47:7": "1. Puggalavāravaṇṇanā",
  "atk-abh03a47:8_0": "63. Idāni ṭhapitānukkamena mātikaṁ vissajjetuṁ yassa cittaṁ uppajjati na nirujjhatītiādi",
  "atk-abh03a47:8_1": "āraddhaṁ. Tattha uppajjatīti uppādakkhaṇasamaṅgitāya uppajjati na nirujjhatīti nirodhakkhaṇaṁ",
  "atk-abh03a47:8_2": "appattatāya na nirujjhati. Tassa cittanti tassa puggalassa tato paṭṭhāya cittaṁ nirujjhissati",
  "atk-abh03a47:8_3": "nuppajjissatīti pucchati. Tesaṁ cittanti yesaṁ paricchinnavaṭṭadukkhānaṁ khīṇāsavānaṁ",
  "atk-abh03a47:8_4": "sabbapacchimassa cuticittassa uppādakkhaṇo vattati, etesaṁ tadeva cuticittaṁ uppādappattatāya",
  "atk-abh03a47:8_5": "uppajjati nāma, bhaṅgaṁ appattatāya na nirujjhati. Idāni pana bhaṅgaṁ patvā taṁ tesaṁ",
  "atk-abh03a47:8_6": "cittaṁ nirujjhissati, tato appaṭisandhikattā aññaṁ nuppajjissati. Itaresanti pacchimacittasamaṅgiṁ",
  "atk-abh03a47:8_7": "khīṇāsavaṁ ṭhapetvā avasesānaṁ sekkhāsekkhaputhujjanānaṁ nirujjhissati ceva uppajjissati",
  "atk-abh03a47:8_8": "cāti yaṁ taṁ uppādakkhaṇappattaṁ taṁ nirujjhissateva. Aññaṁ pana tasmiṁ vā aññasmiṁ",
  "atk-abh03a47:8_9": "vā attabhāve uppajjissati ceva nirujjhissati ca. Dutiyapucchāvissajjanepi tathārūpasseva",
  "atk-abh03a47:8_10": "khīṇāsavassa cittaṁ sandhāya ‘āmantā’ti vuttaṁ. Nuppajjati nirujjhatīti bhaṅgakkhaṇe",
  "atk-abh03a47:8_11": "arahato pacchimacittampi sesānaṁ bhijjamānacittampi. Tato paṭṭhāya pana arahato cittaṁ",
  "atk-abh03a47:8_12": "na nirujjhissatīti sakkā vattuṁ uppajjissatīti pana na sakkā. Sesānaṁ uppajjissatīti",
  "atk-abh03a47:8_13": "sakkā vattuṁ, na nirujjhissatīti na sakkā. Tasmā ‘no’ti paṭisedho kato. Dutiyapañhe",
  "atk-abh03a47:8_14": "yassa cittaṁ na nirujjhissati, uppajjissatīti so puggaloyeva natthi, tasmā natthīti paṭikkhepo kato.",
  "atk-abh03a47:9_0": "65-82.Uppannanti uppādasamaṅginopetaṁ nāmaṁ. Uppādaṁ patvā aniruddhassāpi. Tattha",
  "atk-abh03a47:9_1": "uppādasamaṅgitaṁ sandhāya ‘āmantā’ti, uppādaṁ patvā aniruddhabhāvaṁ sandhāya “tesaṁ",
  "atk-abh03a47:9_2": "cittaṁ uppanna”nti vuttaṁ. Anuppannanti uppādaṁ appattaṁ. Tesaṁ cittaṁ uppajjitthāti",
  "atk-abh03a47:9_3": "etthāpi sabbesaṁ tāva cittaṁ khaṇapaccuppannameva hutvā uppādakkhaṇaṁ atītattā uppajjittha",
  "atk-abh03a47:9_4": "nāma, nirodhasamāpannānaṁ nirodhato pubbe uppannapubbattā, asaññasattānaṁ saññībhave",
  "atk-abh03a47:9_5": "uppannapubbattā. Uppajjittha ceva uppajjati cāti uppādaṁ pattattā uppajjittha, anatītattā",
  "atk-abh03a47:9_6": "uppajjati nāmāti attho.",
  "atk-abh03a47:10": "Uppādakkhaṇeanāgatañcāti uppādakkhaṇe ca cittaṁ anāgatañca cittanti attho.",
  "atk-abh03a47:11_0": "83. Atikkantakālavāre uppajjamānaṁ khaṇanti uppādakkhaṇaṁ. Tattha kiñcāpi uppādakkhaṇo",
  "atk-abh03a47:11_1": "uppajjamāno nāma na hoti, uppajjamānassa pana khaṇattā evaṁ vutto. Khaṇaṁ vītikkantaṁ",
  "atk-abh03a47:11_2": "atikkantakālanti na ciraṁ vītikkantaṁ tameva pana uppādakkhaṇaṁ vītikkantaṁ hutvā",
  "atk-abh03a47:11_3": "atikkantakālanti saṅkhaṁ gacchati. Nirujjhamānaṁ khaṇanti nirodhakkhaṇaṁ. Tattha",
  "atk-abh03a47:11_4": "kiñcāpi nirodhakkhaṇo nirujjhamāno nāma na hoti, nirujjhamānassa pana khaṇattā evaṁ",
  "atk-abh03a47:11_5": "vutto. Khaṇaṁ vītikkantaṁ atikkantakālanti kiṁ tassa cittaṁ evaṁ nirodhakkhaṇampi",
  "atk-abh03a47:11_6": "vītikkantaṁ hutvā atikkantakālaṁ nāma hotīti pucchati. Tattha yasmā bhaṅgakkhaṇe",
  "atk-abh03a47:11_7": "cittaṁ uppādakkhaṇaṁ khaṇaṁ vītikkantaṁ hutvā atikkantakālaṁ hoti, nirodhakkhaṇaṁ",
  "atk-abh03a47:11_8": "khaṇaṁ vītikkantaṁ hutvā atikkantakālaṁ nāma na hoti. Atītaṁ pana cittaṁ ubhopi khaṇe",
  "atk-abh03a47:11_9": "khaṇaṁ vītikkantaṁ hutvā atikkantakālaṁ nāma, tasmā “bhaṅgakkhaṇe cittaṁ uppādakkhaṇaṁ",
  "atk-abh03a47:11_10": "vītikkantaṁ, bhaṅgakkhaṇaṁ avītikkantaṁ, atītaṁ cittaṁ uppādakkhaṇañca vītikkantaṁ",
  "atk-abh03a47:11_11": "bhaṅgakkhaṇañca vītikkantanti vissajjanamāha. Dutiyapañhassa vissajjane yasmā atītaṁ",
  "atk-abh03a47:11_12": "cittaṁ ubhopi khaṇe vītikkantaṁ hutvā atikkantakālaṁ nāma hoti, tasmā atītaṁ cittanti",
  "atk-abh03a47:11_13": "vuttaṁ. Paṭilomapañhassa vissajjane yasmā uppādakkhaṇe ca cittaṁ anāgatañca cittaṁ",
  "atk-abh03a47:11_14": "ubhopi khaṇe khaṇaṁ vītikkantaṁ hutvā atikkantakālaṁ nāma na hoti, tesaṁ khaṇānaṁ",
  "atk-abh03a47:11_15": "avītikkantattā. Tasmā “uppādakkhaṇe cittaṁ anāgataṁ citta”nti vuttaṁ. Dutiyavissajjanaṁ pākaṭameva.",
  "atk-abh03a47:12": "84-113. Dhammavārepi imināvupāyena sabbavissajjanesu attho veditabbo. Puggaladhammavāro dhammavāragatikoyeva.",
  "atk-abh03a47:13_0": "114-116. Sabbepi missakavārā yassa sarāgaṁ cittantiādinā nayena mukhamattaṁ dassetvā",
  "atk-abh03a47:13_1": "saṅkhittā. Vitthāro pana nesaṁ heṭṭhā vuttanayeneva veditabbo. Tesu pana “yassa sarāgaṁ",
  "atk-abh03a47:13_2": "cittaṁ uppajjati, na nirujjhati; tassa cittaṁ nirujjhissati, nuppajjissatī”ti evaṁ",
  "atk-abh03a47:13_3": "vitthāretabbatāya pucchāva sadisā hoti. Yasmā pana sarāgaṁ cittaṁ pacchimacittaṁ",
  "atk-abh03a47:13_4": "na hoti, tasmā “yassa sarāgaṁ cittaṁ uppajjati, na nirujjhati; tassa cittaṁ nirujjhissati,",
  "atk-abh03a47:13_5": "nuppajjissatīti no”ti evaṁ vissajjitabbattā vissajjanaṁ asadisaṁ hoti. Taṁ taṁ tassā",
  "atk-abh03a47:13_6": "tassā pucchāya anurūpavasena veditabbanti.",
  "atk-abh03a47:14": "Cittayamakavaṇṇanā niṭṭhitā."
}