{
  "anya-e0103n9:0": "9. Brahmavihāraniddesavaṇṇanā",
  "anya-e0103n9:1": "Mettābhāvanākathāvaṇṇanā",
  "anya-e0103n9:2": "240.Mettaṁ brahmavihāraṁ. Bhāvetukāmenāti uppādetukāmena paccavekkhitabboti sambandho. Sukhanisinnenāti visamaṁ anisīditvā pallaṅkābhujanena sukhanisinnena.",
  "anya-e0103n9:3_0": "Kasmāti paccavekkhaṇāya kāraṇapucchā, aññaṁ adhigantukāmena aññattha ādīnavānisaṁsapaccavekkhaṇā",
  "anya-e0103n9:3_1": "kimatthiyāti adhippāyo. Mettā nāma atthato adoso. Tathā hi adosaniddese “metti mettāyanā",
  "anya-e0103n9:3_2": "mettāyitatta”nti niddiṭṭhaṁ. Khantīti ca idha adhivāsanakkhanti adhippetā. Sā pana",
  "anya-e0103n9:3_3": "atthato adosappadhānā cattāro arūpakkhandhāti mettāya sijjhamānāya titikkhākhanti",
  "anya-e0103n9:3_4": "siddhā eva hotīti āha “khanti adhigantabbā”ti. Tena khantiyaṁ ānisaṁsapaccavekkhaṇā",
  "anya-e0103n9:3_5": "satthikāvāti dasseti. Abhibhūto pariyuṭṭhānena. Pariyādinnacitto kusaluppattiyā okāsālābhena.",
  "anya-e0103n9:3_6": "Ādīnavo daṭṭhabbo pāṇaghātādivasena diṭṭhadhammikasamparāyikādianatthamūlabhāvato.",
  "anya-e0103n9:4_0": "Khantī paramaṁ tapoti parāpakārasahanādikā titikkhalakkhaṇā khanti uttamaṁ tapo akattabbākaraṇakattabbakaraṇalakkhaṇāya",
  "anya-e0103n9:4_1": "sammāpaṭipattiyā mūlabhāvato. Khantibalaṁ balānīkanti paramaṁ maṅgalabhūtā khanti",
  "anya-e0103n9:4_2": "eva balaṁ etassāti khantibalaṁ. Vuttañhi “khantibalā samaṇabrāhmaṇā”ti. Dosādipaṭipakkhavidhamanasamatthatāya",
  "anya-e0103n9:4_3": "anīkabhūtena teneva ca khantibalena balānīkaṁ. Khantyā bhiyyo na vijjatīti attano",
  "anya-e0103n9:4_4": "paresañca anatthapaṭibāhano, atthāvaho ca khantito uttari apassayo natthi.",
  "anya-e0103n9:5_0": "Vivecanatthāyāti vikkhambhanatthāya. Khantiyā saṁyojanatthāya attānanti adhippāyo.",
  "anya-e0103n9:5_1": "Bhāvanaṁ dūsentīti dosā, puggalāyeva dosā puggaladosā. Yesu bhāvanā na sampajjati,",
  "anya-e0103n9:5_2": "aññadatthu vipajjateva, te eva vuttā. Paṭhamanti vakkhamānena koṭṭhāsato koṭṭhāsantarupasaṁharaṇanayena vinā sabbapaṭhamaṁ.",
  "anya-e0103n9:6_0": "Piyāyitabbo piyo, tappaṭipakkho appiyo. So saṅkhepato duvidho atthassa akārako, anatthassa",
  "anya-e0103n9:6_1": "kārakoti. Tattha yo attano, piyassa ca anatthassa kārako, so veripuggalo daṭṭhabbo.",
  "anya-e0103n9:6_2": "Yo pana attano, piyassa ca atthassa akārako, appiyassa ca atthassa kārako, “atthaṁ",
  "anya-e0103n9:6_3": "me nācarī”tiādinā, “appiyassa me amanāpassa atthaṁ acarī”tiādinā ca āghātavatthubhūto,",
  "anya-e0103n9:6_4": "so appiyo, ananukūlavuttiko aniṭṭhoti attho. Liṅgavisabhāgeti itthiliṅgādinā liṅgena",
  "anya-e0103n9:6_5": "visadise. Odhisoti bhāgaso. “Tissa dattā”tiādinā odhisakanti attho.",
  "anya-e0103n9:7_0": "Idāni yathāvuttesu chasu puggalesu abhāvetabbatāya kāraṇaṁ dassento “appiyaṁ hī”tiādimāha.",
  "anya-e0103n9:7_1": "Tattha appiyaṁ hi piyaṭṭhāne ṭhapento kilamatīti dosena bhāvanāya saparissayatamāha.",
  "anya-e0103n9:7_2": "Appiyatā hi piyabhāvassa ujupaṭipakkhā, na ca tassa piyaṭṭhāne ṭhapanena vinā bhāvanā",
  "anya-e0103n9:7_3": "sijjhati. Atippiyasahāyakaṁ majjhattaṭṭhāne ṭhapento kilamatīti rāgena bhāvanāya",
  "anya-e0103n9:7_4": "saparissayatamāha atippiyasahāyassa gehassitapemaṭṭhānabhāvato. Tenāha “appamattakepī”tiādi.",
  "anya-e0103n9:7_5": "Majjhattaṁ iṭṭhāniṭṭhatāhi majjhasabhāvaṁ neva piyaṁ nāppiyanti attho. Garuṭṭhāne",
  "anya-e0103n9:7_6": "piyaṭṭhāne ca ṭhapento kilamati majjhatte sambhāvanīyapiyāyitabbatānaṁ abhāvā. Na",
  "anya-e0103n9:7_7": "hi ajjhupekkhitabbe bhāvanīyatā, manāpatā vā paccupaṭṭhāti, piyagarubhāvasampanne",
  "anya-e0103n9:7_8": "ca paṭhamaṁ mettā bhāvetabbā. Kodho uppajjati koṭṭhāsantarabhāvānupanayanato.",
  "anya-e0103n9:8_0": "Tamevāti visabhāgaliṅgameva. Liṅgasabhāgeti avisesetvā “piyapuggale”ti āha. Bhittiyuddhamakāsīti",
  "anya-e0103n9:8_1": "sīlaṁ adhiṭṭhāya pihitadvāre gabbhe sayanapīṭhe nisīditvā mettaṁ bhāvento mettāmukhena",
  "anya-e0103n9:8_2": "uppannarāgena andhīkato bhariyāya santikaṁ gantukāmo dvāraṁ asallakkhetvā bhittiṁ",
  "anya-e0103n9:8_3": "bhinditvāpi nikkhamitukāmatāya bhittiṁ pahari. Tenāha “mettāyanāmukhena rāgo vañcetī”ti,",
  "anya-e0103n9:8_4": "“andhatamaṁ tadā hoti, yaṁ rāgo sahate nara”nti ca.",
  "anya-e0103n9:9_0": "Ādānanikkhepaparicchinne addhāpaccuppannabhūte dharamānatāya paccakkhato viya upalabbhamāne",
  "anya-e0103n9:9_1": "khandhappabandhe idha sattādiggahaṇaṁ, na tiyaddhagateti āha “kālakate panā”tiādi.",
  "anya-e0103n9:9_2": "Kasmā pana kālakate mettābhāvanā na ijjhatīti? Mettābyāpārassa ayogyaṭṭhānabhāvato.",
  "anya-e0103n9:9_3": "Na hi matapuggalo hitūpasaṁhārāraho. Yattha sati sambhave payogato hitūpasaṁhāro",
  "anya-e0103n9:9_4": "labbheyya, tattheva mānaso hitūpasaṁhāro yujjeyya. Dukkhāpanayanamodappavattīsupi",
  "anya-e0103n9:9_5": "eseva nayoti karuṇābhāvanādīnampi kālakate anijjhanaṁ vuttanti daṭṭhabbaṁ. Aññattha",
  "anya-e0103n9:9_6": "paguṇamettājhāno ācariyassa kālakatabhāvaṁ ajānanto taṁ mettāya pharitukāmo “ācariyaṁ",
  "anya-e0103n9:9_7": "ārabbha mettaṁ ārabhatī”ti vutto. Tenāha “paguṇāva me mettājhānasamāpattī”ti. Nimittanti",
  "anya-e0103n9:9_8": "ārammaṇaṁ. Gavesāhīti “yaṁ puggalaṁ uddissamettaṁ ārabhasi, so jīvati na jīvatī”ti",
  "anya-e0103n9:9_9": "jānāhīti attho. Mettāyantoti mettaṁ karonto, mettaṁ bhāventoti attho.",
  "anya-e0103n9:10_0": "241. Attani bhāvanā nāma sakkhibhāvatthāti nānāvidhasukhānubandhaanavajjasukhaabyāsekasukhādi",
  "anya-e0103n9:10_1": "yaṁ attani upalabbhati, taṁ nidassento tassa vattamānatāya āha “ahaṁ sukhito homī”ti.",
  "anya-e0103n9:10_2": "Sarīrasukhaṁ nāma anekantikaṁ, īdisassa puggalassa anokāsaṁ cittadukkhanti tadabhāvaṁ",
  "anya-e0103n9:10_3": "sandhāyāha “niddukkhoti vā”ti. Homīti sambandho. Tathā averotiādīsu, visesato ca",
  "anya-e0103n9:10_4": "dukkhābhāve sukhasaññā. Sā panāyaṁ niddukkhatā verīnaṁ puggalānaṁ verasaññitānaṁ",
  "anya-e0103n9:10_5": "pāpadhammānaṁ abhāvato, visesato byāpādavirahato īghasaññitāya ītiyā abhāvato, anavajjakāyikasukhasamaṅgitāya",
  "anya-e0103n9:10_6": "ca hotīti dassento āha “avero abyāpajjo anīgho sukhī”ti. Attānaṁ pariharāmīti evaṁbhūto",
  "anya-e0103n9:10_7": "hutvā mama attabhāvaṁ pavattemi, yāpemīti attho.",
  "anya-e0103n9:11_0": "Evaṁ sante yaṁ vibhaṅge vuttaṁ, taṁ virujjhatīti sambandho. Evaṁ santeti evaṁ sati,",
  "anya-e0103n9:11_1": "yadi attanipi mettā bhāvetabbāti attho. “Yaṁ vibhaṅge vutta”nti vatvā vibhaṅgadesanāya",
  "anya-e0103n9:11_2": "samānagatikaṁ suttapadaṁ āharanto “kathañca bhikkhū”tiādimāha. Tassattho parato āgamissati.",
  "anya-e0103n9:12_0": "Tanti vibhaṅgādīsu vacanaṁ. Appanāvasenāti appanāvahabhāvanāvasena. Idanti “ahaṁ",
  "anya-e0103n9:12_1": "sukhito homī”tiādivacanaṁ. Sakkhibhāvavasenāti ahaṁ viya sabbe sattā attano sukhakāmā,",
  "anya-e0103n9:12_2": "tasmā tesu mayā attani viya sukhūpasaṁhāro kātabboti evaṁ tattha attānaṁ sakkhibhāve",
  "anya-e0103n9:12_3": "ṭhapanavasena. Tenāha “sacepi hī”tiādi. Kasmā pana attani bhāvanā appanāvahā na hotīti?",
  "anya-e0103n9:12_4": "Attasinehavasena saparissayabhāvato. Koṭṭhāsantare pana bhāvitabhāvanassa tatthāpi",
  "anya-e0103n9:12_5": "sīmasambhedo hotiyeva.",
  "anya-e0103n9:13_0": "Sabbā disāti anavasesā dasapi disā. Anuparigamma cetasāti cittena pariyesanavasena",
  "anya-e0103n9:13_1": "anugantvā. Nevajjhagā piyataramattanā kvacīti sabbussāhena pariyesanto atisayena",
  "anya-e0103n9:13_2": "attato piyataraṁ aññaṁ sattaṁ katthaci disāya neva adhigaccheyya na passeyya. Evaṁ",
  "anya-e0103n9:13_3": "piyo puthu attā paresanti evaṁ kassaci attato piyatarassa anupalabbhanavasena puthu",
  "anya-e0103n9:13_4": "visuṁ visuṁ tesaṁ tesaṁ sattānaṁ attā piyo. Tasmā tena kāraṇena, attakāmo attano",
  "anya-e0103n9:13_5": "hitasukhaṁ icchanto, paraṁ sattaṁ antamaso kunthakipillikampi, na hiṁse na haneyya,",
  "anya-e0103n9:13_6": "na viheṭheyyāti attho.",
  "anya-e0103n9:14_0": "Ayaṁ nayoti sabbehi sattehi, attano ca piyatarabhāvaṁ nidassetvā tesu karuṇāyanaṁ",
  "anya-e0103n9:14_1": "vadatā bhagavatā sukhesitāya “attānaṁ sakkhibhāve ṭhapetvā sattesu mettā bhāvetabbā”ti",
  "anya-e0103n9:14_2": "mettābhāvanāya nayadassanaṁ katamevāti attho.",
  "anya-e0103n9:15_0": "242.Sukhapavattanatthanti sukhena akicchena mettāya pavattanatthaṁ. Yvāssāti yo puggalo",
  "anya-e0103n9:15_1": "assa yogino. Piyoti iṭṭho. Manāpoti manavaḍḍhanako. Garūti guṇavisesavasena garukātabbo.",
  "anya-e0103n9:15_2": "Bhāvanīyoti sambhāvetabbo. Ācariyamattoti sīlādinā ācariyappamāṇo. Piyavacanādīnīti",
  "anya-e0103n9:15_3": "ādi-saddena atthacariyādike saṅgaṇhāti. Sīlasutādīnīti ādi-saddena saddhādike, dhutadhammajāgariyānuyogādike ca saṅgaṇhāti.",
  "anya-e0103n9:16_0": "Kāmanti yuttappattakāritāsukhasiddhidīpanoyaṁ nipāto. Tenetaṁ dīpeti – tādisaṁ puggalaṁ",
  "anya-e0103n9:16_1": "uddissa bhāvanaṁ ārabhanto yogī yuttappattakārī, sukhena cassa tattha bhāvanā ijjhati,",
  "anya-e0103n9:16_2": "tena pana yoginā tāvatā santoso na kātabboti. Tenāha “appanā sampajjatī”tiādi. Sīmāsambhedanti",
  "anya-e0103n9:16_3": "mariyādāpanayanaṁ, attā piyo majjhatto verīti vibhāgākaraṇanti attho. Tadanantaranti",
  "anya-e0103n9:16_4": "tato piyamanāpagarubhāvanīyato, tattha vā mettādhigamato anantaraṁ. Atippiyasahāyake",
  "anya-e0103n9:16_5": "mettā bhāvetabbāti sambandho, garuṭṭhānīye paṭiladdhaṁ mettāmanasikāraṁ atippiyasahāyake",
  "anya-e0103n9:16_6": "upasaṁharitabbanti attho. Sukhūpasaṁhārakatassa taṁ hoti pageva paṭipakkhadhammānaṁ",
  "anya-e0103n9:16_7": "vikkhambhitattā. Atippiyasahāyakato anantaraṁ majjhatte mettā bhāvetabbā majjhattaṁ",
  "anya-e0103n9:16_8": "piyagaruṭṭhāne ṭhapetuṁ sukarabhāvato. “Atippiyasahāyakato”ti ca idaṁ purimāvatthaṁ",
  "anya-e0103n9:16_9": "gahetvā vuttaṁ. Paguṇamanasikārādhigamato paṭṭhāya hissa sopi piyaṭṭhāne eva tiṭṭhati.",
  "anya-e0103n9:16_10": "Majjhattato verīpuggaleti majjhattapuggale mettāyantena tattha paguṇamanasikārādhigamena",
  "anya-e0103n9:16_11": "piyabhāvaṁ upasaṁharitvā tadanantaraṁ verīpuggalaṁ bhāvanāya majjhatte ṭhapetvā tato",
  "anya-e0103n9:16_12": "majjhattato piyabhāvūpasaṁhārena verīpuggale mettā bhāvetabbā. “Verīpuggale”ti ca",
  "anya-e0103n9:16_13": "idaṁ purimāvatthaṁ gahetvā vuttaṁ. Ekekasmiṁ koṭṭhāse muduṁ kammaniyaṁ cittaṁ katvāti",
  "anya-e0103n9:16_14": "piyagaruṭṭhānīyo, atippiyo, majjhatto, verīti catūsu puggalakoṭṭhāsesu paṭhamaṁ tāva",
  "anya-e0103n9:16_15": "piyagaruṭṭhānīye mettābhāvanaṁ adhigantvā vasībhāvappattiyā tathāpavattaṁ cittaṁ",
  "anya-e0103n9:16_16": "koṭṭhāsantarūpasaṁhāratthaṁ muduṁ kammaniyaṁ katvā tadanantaraṁ atippiyasahāye atippiyabhāvaṁ",
  "anya-e0103n9:16_17": "vikkhambhetvā piyabhāvamatte cittaṁ ṭhapentena bhāvanā upasaṁharitabbā, tampi vasībhāvāpādanena",
  "anya-e0103n9:16_18": "muduṁ kammaniyaṁ katvā tadanantaraṁ majjhatte udāsinabhāvaṁ vikkhambhetvā piyabhāvaṁ",
  "anya-e0103n9:16_19": "upaṭṭhapetvā bhāvanā upasaṁharitabbā, puna tampi vasībhāvāpādanena muduṁ kammaniyaṁ",
  "anya-e0103n9:16_20": "katvā tadanantaraṁ verimhi verīsaññaṁ vikkhambhetvā majjhattabhāvūpaṭṭhapanamukhena",
  "anya-e0103n9:16_21": "piyabhāvaṁ uppādentena bhāvanā upasaṁharitabbā. Tena vuttaṁ “tadanantare tadanantare",
  "anya-e0103n9:16_22": "upasaṁharitabba”nti, jhānacittaṁ upanetabbaṁ uppādetabbanti attho.",
  "anya-e0103n9:17_0": "Verīpuggalo vā natthi kammabalena vā etarahi payogasampattiyā vā sabbaso anatthakarassa",
  "anya-e0103n9:17_1": "abhāvato. Mahāpurisajātikattāti mahāpurisasabhāvattā cirakālaparicayasamiddhakhantimettānuddayādiguṇasampannatāya",
  "anya-e0103n9:17_2": "uḷārajjhāsayattāti attho. Tādiso hi sabbasaho parāparādhaṁ tiṇāyapi na maññati. Tena",
  "anya-e0103n9:17_3": "vuttaṁ “anatthaṁ karontepi pare verīsaññāva nuppajjatī”ti. Tenāti tena yoginā. Atthi",
  "anya-e0103n9:17_4": "verīpuggaloti sambandho.",
  "anya-e0103n9:18_0": "243.Purimapuggalesūti piyādīsu jhānassa ārammaṇabhūtesu purimesu puggalesu. Mettaṁ",
  "anya-e0103n9:18_1": "samāpajjitvāti paṭighaṁ vikkhambhetvā uppāditaṁ mettājhānaṁ samāpajjitvā. Mettāyantena",
  "anya-e0103n9:18_2": "paṭighaṁ paṭivinodetabbanti ettha keci pana “upacārajjhānaṁ sampādetvā”ti atthaṁ",
  "anya-e0103n9:18_3": "vadanti, tesaṁ upacārajjhānato vuṭṭhānampi icchitabbaṁ siyā “vuṭṭhahitvā”ti vuttattā.",
  "anya-e0103n9:18_4": "Pubbe tasmiṁ puggale asatiyā amanasikārena paṭighaṁ anuppādentassa sādhāraṇato taṁ",
  "anya-e0103n9:18_5": "vikkhambhetvā jhānassa uppādanaṁ, samāpajjanañca vuttaṁ. Idāni pana taṁ anussarantassapi",
  "anya-e0103n9:18_6": "manasi karontassapi yathā paṭighaṁ na uppajjati, taṁ vidhiṁ dassetuṁ idaṁ vuttaṁ",
  "anya-e0103n9:18_7": "“taṁ puggalaṁ mettāyantena paṭighaṁ vinodetabba”nti. Mettāyanameva hi idha paṭighavinodanaṁ",
  "anya-e0103n9:18_8": "adhippetaṁ. Na nibbātīti na vūpasammati.",
  "anya-e0103n9:19": "Anusāratoti anugamanato, paccavekkhaṇatoti attho. Ghaṭitabbanti vāyamitabbaṁ.",
  "anya-e0103n9:20": "Tañca kho ghaṭanaṁ vāyamanaṁ. Iminā idāni vakkhamānena ākārena.",
  "anya-e0103n9:21_0": "Ubhato dvīsu ṭhānesu daṇḍo etassāti ubhatodaṇḍakaṁ, tena. Ocarakā lāmakācārā pāpapurisā.",
  "anya-e0103n9:21_1": "Tatrāpīti tesupi aṅgamaṅgāni okkantesupi. Tenāti manopadosena. Na sāsanakaro. Sabbapāpassa",
  "anya-e0103n9:21_2": "akaraṇaṁ hi sāsanaṁ. Tassevāti tatopi. Nissakke hi idaṁ sāmivacanaṁ, samuccaye ca",
  "anya-e0103n9:21_3": "eva-saddo, paṭhamaṁ kuddhapurisatopīti attho. Tenāti kujjhanena. Pāpiyoti pāpataro.",
  "anya-e0103n9:21_4": "Sārambhādikassa kilesānubandhassa vatthubhāvato kodhassa sāvajjataṁ ñatvāpi kujjhanato",
  "anya-e0103n9:21_5": "sace kodhe anavajjasaññī kuddhassa puggalassa na paṭikujjheyyāti keci. Ubhinnanti",
  "anya-e0103n9:21_6": "dvinnaṁ puggalānaṁ. Tenāha “attano ca parassa cā”ti. Atha vā ubhinnanti ubhayesaṁ",
  "anya-e0103n9:21_7": "lokānaṁ, idhalokaparalokānanti attho.",
  "anya-e0103n9:22_0": "Sapattakantāti paṭisattūhi icchitā. Sapattakaraṇāti tehi kātabbā. Kodhananti kujjhanasīlaṁ.",
  "anya-e0103n9:22_1": "Kodhanāyanti kodhano ayaṁ, ayanti ca nipātamattaṁ. Kodhaparetoti kodhena anugato,",
  "anya-e0103n9:22_2": "parābhibhūto vā. Dubbaṇṇova hotīti pakatiyā vaṇṇavāpi alaṅkatapaṭiyattopi mukhavikārādivasena",
  "anya-e0103n9:22_3": "virūpo eva hoti etarahi, āyatiṁ cāti. Kodhābhibhavassa ekantikamidaṁ phalanti dīpetuṁ",
  "anya-e0103n9:22_4": "“dubbaṇṇo vā”ti avadhāraṇaṁ katvā puna “kodhābhibhūto”ti vuttaṁ. Na pacuratthoti",
  "anya-e0103n9:22_5": "na pahūtadhano. Na bhogavāti upabhogaparibhogavatthurahito. Na yasavāti na kittimā.",
  "anya-e0103n9:23_0": "Chavālātanti chavadahanālātaṁ, citakāyaṁ santajjanummukkantipi vadanti. Ubhatopadittanti",
  "anya-e0103n9:23_1": "ubhosu koṭīsu daḍḍhaṁ. Majjhe gūthagatanti vemajjhaṭṭhāne sunakhassa vā siṅgālassa",
  "anya-e0103n9:23_2": "vā uhadena gūthena makkhitaṁ. Kaṭṭhatthanti dārukiccaṁ. Neva pharati na sādheti.",
  "anya-e0103n9:23_3": "Tathūpamāhanti tathūpamaṁ tādisaṁ ahaṁ. Imanti “so ca hoti abhijjhālū”tiādinā heṭṭhā",
  "anya-e0103n9:23_4": "vuttaṁ sandhāya satthā vadati, tasmā kāmesu tibbasārāgatādinā sīlarahitanti adhippāyo.",
  "anya-e0103n9:23_5": "Idha pana byāpannacittaṁ paduṭṭhamanasaṅkappatāvasena yojetabbaṁ.",
  "anya-e0103n9:24": "So dāni tvantiādi yathāvuttehi suttapadehi attano ovadanākāradassanaṁ.",
  "anya-e0103n9:25_0": "244.Yo yo dhammoti kāyasamācārādīsu yo yo sucaritadhammo. Vūpasantoti saṁyato. Parisuddhoti",
  "anya-e0103n9:25_1": "kilesamalavigamena visuddho. Kilesadāhābhāvena vā upasanto, anavajjabhāvena parisuddho,",
  "anya-e0103n9:25_2": "kāyasamācārasseva upasamo cirakālaṁ saṁyatakāyakammatāya veditabbo. Evaṁ sesesupi.",
  "anya-e0103n9:26": "Teti vacīmanosamācāre.",
  "anya-e0103n9:27_0": "Soti upasantavacīsamācāro puggalo. Paṭisanthārakusaloti yathā parehi chiddaṁ na hoti,",
  "anya-e0103n9:27_1": "evaṁ paṭisantharaṇe kusalo. Sakhiloti adhivāsanakhantisaṅkhātena sakhilabhāvena samannāgato.",
  "anya-e0103n9:27_2": "Sukhasambhāsoti piyakatho. Sammodakoti sammodanīyakathāya sammodanasīlo. Uttānamukhoti",
  "anya-e0103n9:27_3": "vikuṇitamukho ahutvā pītisomanassavasena vikasitamukho. Pubbabhāsīti yena kenaci",
  "anya-e0103n9:27_4": "samāgato paṭisanthāravasena paṭhamaṁyeva ābhāsanasīlo. Madhurena sarena dhammaṁ osāreti",
  "anya-e0103n9:27_5": "sarabhaññavasena. Sarabhāṇaṁ pana karonto parimaṇḍalehi paripuṇṇehi padehi ca byañjanehi",
  "anya-e0103n9:27_6": "ca abyākulehi dhammakathaṁ katheti.",
  "anya-e0103n9:28_0": "Sabbajanassa pākaṭo sakkaccakiriyāyāti adhippāyo. Tenāha “yo hī”tiādi. Okappetvāti",
  "anya-e0103n9:28_1": "saddahitvā. Okappanalakkhaṇā hi saddhā. Ohitasototi avahitasoto, sussusantoti attho.",
  "anya-e0103n9:28_2": "Aṭṭhiṁkatvā atthaṁ katvā, atthiko vā hutvā.",
  "anya-e0103n9:29_0": "“Ekopi na vūpasanto hotī”ti pāṭho, evarūpo puggalo nirayato nirayaṁ upapajjanto bahukālaṁ",
  "anya-e0103n9:29_1": "tattheva saṁsaratīti dassetuṁ “aṭṭhamahānirayasoḷasaussadanirayaparipūrako bhavissatī”ti",
  "anya-e0103n9:29_2": "vuttaṁ. Tattha sañjīvādayo aṭṭha mahānirayā. Avīcimahānirayassa dvāre dvāre cattāro",
  "anya-e0103n9:29_3": "cattāro katvā kukkuḷādayo soḷasa ussadanirayā. Kāruññaṁ upaṭṭhapetabbaṁ mahādukkhabhāgibhāvato.",
  "anya-e0103n9:29_4": "Yasmiṁ puggale avihesābhūtā dukkhāpanayanakāmatā upatiṭṭhati, tattha paṭigho anokāsovāti",
  "anya-e0103n9:29_5": "āha “kāruññampi paṭicca āghāto vūpasammatī”ti.",
  "anya-e0103n9:30": "Imassa ca atthassāti “yo yo dhammo”tiādinā vuttassa atthassa.",
  "anya-e0103n9:31_0": "245. Yaṁ verī dukkhāpetuṁ sakkoti, so tassa vasena “attano visaye”ti vutto bhikkhuno",
  "anya-e0103n9:31_1": "kāyo. Kinti kiṁ kāraṇaṁ. Tassāti verino. Avisayeti dukkhaṁ uppādetuṁ asakkuṇeyyatāya",
  "anya-e0103n9:31_2": "agocare. Sacitteti attano citte. Mahānatthakaranti idhalokatthaparalokatthaparamatthānaṁ",
  "anya-e0103n9:31_3": "virādhanavasena mahato vipulassa, nānāvidhassa ca diṭṭhadhammikādibhedassa anatthassa",
  "anya-e0103n9:31_4": "kāraṇaṁ. Mūlanikantananti sīlassa mūlāni nāma hirottappakhantimettānuddayā, tesaṁ",
  "anya-e0103n9:31_5": "chindanaṁ. Kodho hi uppajjamānova pāṇātipātādivasena hirottappādīni ucchindati. Jaḷoti andhabālo.",
  "anya-e0103n9:32_0": "Anariyaṁkammanti verinā katamahāparādhamāha. Yo sayanti yo tvaṁ sayampi. Dosetukāmoti",
  "anya-e0103n9:32_1": "kodhaṁ uppādetukāmo. Yadi kari yadi akāsi. Dosuppādenāti dosassa uppādanena. Dukkhaṁ",
  "anya-e0103n9:32_2": "tassa ca nāmāti dukkhañca nāma tassa aparādhakassa. Nāmāti asambhāvane nipāto, tena",
  "anya-e0103n9:32_3": "tassa kāraṇaṁ anekantikanti dasseti. Tenāha “kāhasi vā na vā”ti, karissasi na vā",
  "anya-e0103n9:32_4": "karissasīti attho. Ahitaṁ magganti attano ahitāvahaṁ duggatimaggaṁ.",
  "anya-e0103n9:33_0": "Aṭṭhāneti doso tava appiyassa kārāpako, sattu pana tassa vasavattitāya dāsasadisoti",
  "anya-e0103n9:33_1": "aṭṭhānaṁ paccāpakiriyāya. Tasmā tameva dosaṁ chindassu ucchinda. Khaṇikattāti udayavayaparicchinno",
  "anya-e0103n9:33_2": "attano pavattikālasaṅkhāto khaṇo etesaṁ atthīti khaṇikā, tabbhāvato khaṇapabhaṅgubhāvatoti",
  "anya-e0103n9:33_3": "attho. Kassa dānīdha kujjhasīti aparādhakassa santāne yehi khandhehi te aparādho",
  "anya-e0103n9:33_4": "kato, te taṁkhaṇaṁyeva sabbaso niruddhā. Idāni pana aññe tiṭṭhantīti kassa tvaṁ idha",
  "anya-e0103n9:33_5": "kujjhasi. Na hi yuttaṁ anaparādhesu kujjhananti adhippāyo. Taṁ vinā kassa so kareti",
  "anya-e0103n9:33_6": "yo puggalo yassa dukkhaṁ karoti, taṁ dukkhakiriyāya visayabhūtaṁ puggalaṁ vinā kassa",
  "anya-e0103n9:33_7": "nāma so dukkhakārako dukkhaṁ kare kareyya. Sayampi dukkhahetu tvamitīti evaṁ sayampi",
  "anya-e0103n9:33_8": "tvaṁ etassa dukkhassa hetu, evaṁ samāne tassa tuyhañca tassa dukkhassa hetubhāve",
  "anya-e0103n9:33_9": "kiṁ kāraṇā tassa kujjhasi na tuyhanti attho.",
  "anya-e0103n9:34_0": "246. Paralokepi anugāmibhāvato kammaṁyeva sakaṁ santakaṁ etesanti kammassakā, tesaṁ",
  "anya-e0103n9:34_1": "bhāvo kammassakatā. Paccavekkhaṇā nāma nisedhanatthā, nisedhanañca bhāvino kammassāti",
  "anya-e0103n9:34_2": "āha “yaṁ kammaṁ karissasī”ti. Paṭighavasena pana pavattakammaṁ pākaṭabhāvato āsannaṁ,",
  "anya-e0103n9:34_3": "paccakkhañcāti āha “idañcā”ti. Ca-saddo byatireke, so tassa kammassa phalanissandena",
  "anya-e0103n9:34_4": "“neva sammāsambodhi”ntiādinā byatirekato vuccamānamevatthaṁ joteti. Neva samatthanti",
  "anya-e0103n9:34_5": "sambandho. Niraye niyuttaṁ, jātanti vā nerayikaṁ. Attānaṁyeva okirati dosarajenāti adhippāyo.",
  "anya-e0103n9:35": "247.Satthupubbacariyaguṇā paccavekkhitabbā, satthu gāravenāpi paṭighaṁ vūpasameyyāti.",
  "anya-e0103n9:36_0": "Bodhisattopi samāno nanu te satthā cittaṁ nappadūsesi, pageva abhisambuddhoti adhippāyo.",
  "anya-e0103n9:36_1": "Deviyā paduṭṭhenāti deviyā saddhiṁ padubbhinā micchācāravasena aparaddhena. Yattha",
  "anya-e0103n9:36_2": "susāne chavasarīraṁ chaḍḍīyati, taṁ āmakasusānaṁ. Nikhaññamānoti nikhaṇiyamāno. Purisakāraṁ",
  "anya-e0103n9:36_3": "katvāti āvāṭato nikkhamanatthāya bāhubalena purisakāraṁ katvā. Yakkhānubhāvenāti",
  "anya-e0103n9:36_4": "aḍḍavinicchayena ārādhitacittassa yakkhassa ānubhāvena. Sirigabbhanti vāsāgāre.",
  "anya-e0103n9:37_0": "Āsīsethevāti yathādhippete atthe ñāyato anavajjato āsaṁ kareyya. Na nibbindeyyāti",
  "anya-e0103n9:37_1": "“evaṁ kicchāpannassa me kuto sotthibhāvo”ti na nibbindeyya. Vuttañhi “āpadāsu kho,",
  "anya-e0103n9:37_2": "mahārāja, thāmo veditabbo”ti. Yathā icchinti yena pakārena kassaci pīḷaṁ akatvā rajje",
  "anya-e0103n9:37_3": "patiṭṭhitaṁ attānaṁ icchiṁ, tathā ahaṁ ahunti passāmi. Voti hi nipātamattaṁ.",
  "anya-e0103n9:38": "Kāsiraññāti kalābunā kāsirājena. Sakaṇṭakāhīti ayakaṇṭakehi sakaṇṭakāhi.",
  "anya-e0103n9:39": "Mahallakoti vuddho vayoanuppatto. Rujjhantīti nirujjhanti.",
  "anya-e0103n9:40": "Cittapariggaṇhanakāloti visevanaṁ kātuṁ adatvā cittassa sammadeva damanakālo.",
  "anya-e0103n9:41_0": "Puthusallenāti vipulena sallena. Nāgoti hatthināgo. Vadhīti vijjhi, māresīti vā attho.",
  "anya-e0103n9:41_1": "Imaṁ ṭhānaṁ āgantvā mayi evaṁ karaṇaṁ nāma na tava vasena hoti, tasmā kassa vā rañño,",
  "anya-e0103n9:41_2": "rājamattassa vā ayaṁ payogo uyyojanāti attho.",
  "anya-e0103n9:42": "Chabbaṇṇarasmīti nīlapītalohitādivasena chabbaṇṇamayūkhā. Chabbaṇṇakiraṇavantadantatāya hi te hatthī “chaddantā”ti vuccanti, na chaddantavantatāya.",
  "anya-e0103n9:43_0": "Chātoti jighacchito. Khādeyyāti khādeyyaṁ, ayameva vā pāṭho. Āhitoti suhito. Sambalanti",
  "anya-e0103n9:43_1": "maggāhāraṁ. Taṁ pana yasmā upacārena pathassa hitanti vuccati, tasmā “pātheyya”ntipi",
  "anya-e0103n9:43_2": "vuttaṁ. “Mittadubbhī vatāyaṁ andhabālo”ti kāruññena assupuṇṇehi nettehi taṁ purisaṁ udikkhamāno.",
  "anya-e0103n9:44_0": "Mā ayyosi me bhadanteti ettha māti nipātamattaṁ, māti vā paṭikkhepo, tena upari tena",
  "anya-e0103n9:44_1": "kātabbaṁ vippakāraṁ paṭisedheti. Ayyo meti ayyirako tvaṁ mama atithibhāvato. Bhadanteti",
  "anya-e0103n9:44_2": "piyasamudācāro. Tvaṁ nāmetādisaṁ karīti tvampi evarūpaṁ akāsi nāma.",
  "anya-e0103n9:45": "Tiracchānabhūtopi pana mahākapi hutvā khemantabhūmiṁ sampāpesīti yojanā.",
  "anya-e0103n9:46": "Peḷāya pakkhipantepīti khuddakāya peḷāya pādehi koṭetvā pakkhipantepi. Maddantepīti dubbalabhāvakaraṇatthaṁ nānappakārehi maddantepi. Alampāneti evaṁnāmake ahituṇḍike.",
  "anya-e0103n9:47_0": "Pītaṁ vāti ettha vā-saddo avuttatthavikappe, tena odātamañjiṭṭhādiṁ avuttaṁ saṅgaṇhāti.",
  "anya-e0103n9:47_1": "Cittānuvattantoti cittaṁ anuvattanto. Homi cintitasannibho evamayaṁ bahulābhaṁ labhatūti.",
  "anya-e0103n9:47_2": "Ānubhāvena pana thalaṁ kareyya udakaṁ…pe… chārikaṁ kare. Evaṁ pana yadi cittavasī",
  "anya-e0103n9:47_3": "hessaṁ…pe… uttamattho na sijjhatīti tadā attanā tattha diṭṭhaṁ ādīnavaṁ dasseti bhagavā.",
  "anya-e0103n9:47_4": "Tattha uttamatthoti buddhabhāvamāha. Bhojaputtehīti luddaputtehi.",
  "anya-e0103n9:48_0": "Aḷārāti yena sayaṁ tadā luddahatthato mocito, taṁ satthavāhaṁ nāmena ālapati. Atikassāti",
  "anya-e0103n9:48_1": "nāsāya āvutarajjuṁ ākaḍḍhitvā. Samparigayhāti kāḷavettalatādīhi sabbaso pariggahetvā,",
  "anya-e0103n9:48_2": "acchariyāni dussahānaṁ sahanavasenāti adhippāyo.",
  "anya-e0103n9:49": "Ativiya ayuttaṁ appatirūpaṁ paṭighacittuppādanena kenaci appaṭisamakhantiguṇassa satthusāsanāvokkamanappasaṅgato.",
  "anya-e0103n9:50": "248. “Anamataggoyaṁ, bhikkhave, saṁsāro”tiādinā āgatāni suttapadāni anamataggasaddo, tadattho vā etesanti anamataggiyāni.",
  "anya-e0103n9:51_0": "Ajehi gamanamaggo ajapatho. Saṅkū laggāpetvā te ālambitvā gamanamaggo saṅkupatho.",
  "anya-e0103n9:51_1": "Saṅkūti aṅkusākārena katadīghadaṇḍo vuccati. Ādi-saddena papātamaggaduggamaggādike",
  "anya-e0103n9:51_2": "saṅgaṇhāti. Ubhatobyūḷheti sampahāratthaṁ dvīhipi pakkhehi gāḷhasannāhe. Aññāni ca",
  "anya-e0103n9:51_3": "dukkarāni karitvā dhanāsāya pabbatavidugganadīviduggādipakkhandanavasenāti adhippāyo.",
  "anya-e0103n9:51_4": "Maṁ posesi, upakāraṁ akāsi, tatra nappatirūpaṁ manaṁ padūsetunti evaṁ cittaṁ uppādetabbanti",
  "anya-e0103n9:51_5": "sambandho. Evaṁ cittuppādanañca etarahi dissamānena puttādīnaṁ posanādinā atītassa",
  "anya-e0103n9:51_6": "anumānato gahaṇavasena veditabbaṁ.",
  "anya-e0103n9:52_0": "249.Mettāyāti mettāsaṅkhātāya, mettāsahitāya vā. Cetovimuttiyāti cittasamādhāne.",
  "anya-e0103n9:52_1": "Āsevitāyāti ādarena sevitāya. Bhāvitāyāti vaḍḍhitāya. Bahulīkatāyāti punappunaṁ katāya.",
  "anya-e0103n9:52_2": "Yānīkatāyāti yuttayānaṁ viya katāya. Vatthukatāyāti adhiṭṭhānavatthuṁ viya katāya.",
  "anya-e0103n9:52_3": "Anuṭṭhitāyāti adhiṭṭhitāya. Paricitāyāti pariciṇṇāya ciṇṇavasībhāvāya. Susamāraddhāyāti",
  "anya-e0103n9:52_4": "suṭṭhu sampāditāya. Pāṭikaṅkhāti icchitabbā avassaṁbhāvino. Sesaṁ parato āgamissati.",
  "anya-e0103n9:53_0": "250.Dhātuvinibbhogoti sasambhārasaṅkhepādinā dhātūnaṁ vinibbhujanaṁ. Aparādho nāma",
  "anya-e0103n9:53_1": "aparajjhantassa puggalassa rūpadhammamukhena gayhatīti katvā āha “kiṁ kesānaṁ kujjhasī”tiādi,",
  "anya-e0103n9:53_2": "kesādivinimuttassa aparajjhanakassa puggalassa abhāvato. Idāni nibbattitaparamatthadhammavaseneva",
  "anya-e0103n9:53_3": "vinibbhogavidhiṁ dassetuṁ “atha vā panā”tiādi vuttaṁ. Pañcakkhandhe upādāya, dvādasāyatanāni",
  "anya-e0103n9:53_4": "upādāyāti paccekaṁ upādāya-saddo yojetabbo. Kodhassa patiṭṭhānaṭṭhānaṁ na hotīti",
  "anya-e0103n9:53_5": "yathā āragge sāsapassa, ākāse ca cittakammassa patiṭṭhānaṭṭhānaṁ natthi, evamassa",
  "anya-e0103n9:53_6": "“verī”ti parikappite puggale kodhassa patiṭṭhānaṭṭhānaṁ na hoti, kesādīnaṁ akujjhitabbato,",
  "anya-e0103n9:53_7": "tabbinimuttassa ca puggalassa abhāvato.",
  "anya-e0103n9:54_0": "251.Saṁvibhāgoti āmisasaṁvibhāgo. Parassāti paccatthikassa. Bhinnājīvoti aparisuddhājīvo.",
  "anya-e0103n9:54_1": "Tassevaṁ karototi evaṁ saṁvibhāgaṁ karontassa tassa dāyakassa. Itarassāti paṭiggāhakassa.",
  "anya-e0103n9:54_2": "“Mama mātarāupāsikāyadinno”ti idaṁ “dhammiyalābho”ti etassa kāraṇavacanaṁ. Tena pana",
  "anya-e0103n9:54_3": "tassa āgamanasuddhiṁ dasseti.",
  "anya-e0103n9:55_0": "Sabbatthasādhakanti “attattho parattho diṭṭhadhammiko attho samparāyiko attho”ti",
  "anya-e0103n9:55_1": "evamādīnaṁ sabbesaṁ atthānaṁ, hitānaṁ, payojanānañca nipphādakaṁ. Unnamanti dāyakā.",
  "anya-e0103n9:55_2": "Namanti paṭiggāhakā.",
  "anya-e0103n9:56_0": "252.Evanti yathāvuttehi kakacūpamovādānussaraṇādīhi attano ovadanākārehi. Vūpasantapaṭighassāti",
  "anya-e0103n9:56_1": "paṭisaṅkhānabalena vinoditāghātassa. Tasmimpīti verīpuggalepi. Verī-gahaṇeneva cettha",
  "anya-e0103n9:56_2": "appiyapuggalassāpi gahaṇaṁ daṭṭhabbaṁ verimhi mettāya siddhāya tasmimpi mettāsiddhito,",
  "anya-e0103n9:56_3": "piyato pana atippiyasahāyakassa visuṁ gahaṇaṁ āsannapaccatthikassa dubbinimocayabhāvadassanatthaṁ.",
  "anya-e0103n9:56_4": "Mettāvasenāti mettāyanavasena. Samacittatanti hitūpasaṁhārena samānacittataṁ. Sīmāsambhedo",
  "anya-e0103n9:56_5": "sā eva samacittatā. Imasmiṁ puggaleti mettākammaṭṭhānikapuggale. Nisinneti bhāvenabhāvalakkhaṇe bhummaṁ.",
  "anya-e0103n9:57_0": "Hitamajjhatteti piye, majjhatte ca. Catubbidheti catubbidhe jane, yattha katthacīti",
  "anya-e0103n9:57_1": "adhippāyo. Nānattanti piyamajjhattādinānākaraṇaṁ. Hitacittova pāṇinanti kevalaṁ sattesu",
  "anya-e0103n9:57_2": "hitacitto evāti pavuccati, na pana “mettāya nikāmalābhī”ti vā “kusalī”ti vā pavuccati.",
  "anya-e0103n9:57_3": "Kasmā? Yasmā attādīsu passati nānattanti. Kasmā panāyaṁ hitacitto kusalīti na vuccatīti?",
  "anya-e0103n9:57_4": "Sātisayassa kusalassa vasena kusalibhāvassa adhippetattā. Imassa ca puggalassa mettābhāvanā",
  "anya-e0103n9:57_5": "na visesavatī. Atha vā na nikāmalābhī mettāya yato attādīsu passati nānattaṁ. Kusalīti",
  "anya-e0103n9:57_6": "pavuccati, yasmā hitacittova pāṇinanti evamettha attho daṭṭhabbo. Gāmasīmādayo viya",
  "anya-e0103n9:57_7": "gāmantarādīhi sattasaṅkhāte mettāvisaye bhāvanāya pubbe aññamaññaṁ asaṁkiṇṇamariyādārūpena",
  "anya-e0103n9:57_8": "ṭhitattā attādayo idha sīmā nāmāti āha “catasso sīmāyo”ti. Sambhinnā hontīti ettha",
  "anya-e0103n9:57_9": "vuttaṁ sambhedaṁ dassetuṁ “samaṁ pharati mettāyā”tiādi vuttaṁ. Mahāvisesoti mahanto",
  "anya-e0103n9:57_10": "bhāvanāya viseso atisayo. Purimena purimato attādinānattadassinā. Na nāyatīti na ñāyati.",
  "anya-e0103n9:58_0": "253.Nimittanti yathā kasiṇakammaṭṭhānādīsu taṁtaṁkasiṇamaṇḍalādipariggahamukhena",
  "anya-e0103n9:58_1": "bhāvanāvasena laddhaṁ uggahanimittaṁ nissāya jhānassa gocarabhāvena paṭibhāganimittaṁ",
  "anya-e0103n9:58_2": "upatiṭṭhati, na evamidha upaṭṭhitaṁ nimittaṁ nāma atthi. Yo panāyaṁ yathāvutto sīmāsambhedo",
  "anya-e0103n9:58_3": "laddho, sveva nimittaṁ viyāti nimittaṁ. Tasmiṁ hi laddhe bhāvanāya sātisayattā nīvaraṇāni",
  "anya-e0103n9:58_4": "vikkhambhitāneva honti, kilesā sannisinnāva, upacārasamādhinā cittaṁ samāhitameva.",
  "anya-e0103n9:58_5": "Tenāha “nimittañca upacārañca laddhaṁ hotī”ti. Tameva nimittanti sīmāsambhedavasena",
  "anya-e0103n9:58_6": "pavattasamathanimittaṁ. Appakasireneva akiccheneva, pageva paripanthassa visodhitattā.",
  "anya-e0103n9:59": "Ettāvatāti ettakena bhāvanānuyogena. Anena yoginā. Pañcaṅgavippahīnantiādīnaṁ padānaṁ attho heṭṭhā vutto eva.",
  "anya-e0103n9:60_0": "“Paṭhamajjhānādīnaṁ aññataravasenā”ti idaṁ vakkhamānāya vikubbanāya tesaṁ sādhāraṇatāya",
  "anya-e0103n9:60_1": "vuttaṁ. Appanāppattacittasseva na upacāramattalābhino. Paguṇabalavabhāvāpādanena",
  "anya-e0103n9:60_2": "vepullādivisesappattassa odhiso, anodhiso ca disāpharaṇādivasena jhānassa pavijambhanā",
  "anya-e0103n9:60_3": "vikubbanā vividhā kiriyāti katvā.",
  "anya-e0103n9:61_0": "254.Mettāsahagatenāti uppādato yāva bhaṅgā mettāya saha pavattena saṁsaṭṭhena sampayuttenāti",
  "anya-e0103n9:61_1": "attho. Yasmā pana taṁ vuttanayena mettāya sahagataṁ, tāya ekuppādādividhinā sammadeva",
  "anya-e0103n9:61_2": "āgataṁ hoti, tasmā vuttaṁ “mettāya samannāgatenā”ti. Ceto-saddo “adhicetaso”tiādīsu",
  "anya-e0103n9:61_3": "samādhipariyāyopi hotīti tato visesetuṁ “cetasāti cittenā”ti vuttaṁ. Etanti etaṁ",
  "anya-e0103n9:61_4": "padaṁ. Disodhipariggaho sattodhipariggahamukheneva hotīti dassento āha “ekissā disāya",
  "anya-e0103n9:61_5": "paṭhamapariggahitaṁ sattaṁ upādāyā”ti. Disāsu hi ṭhitasattā disāgahaṇena gahitā.",
  "anya-e0103n9:61_6": "Tenāha “ekadisāpariyāpannasattapharaṇavasena vutta”nti. Pharaṇañca sārammaṇassa dhammassa",
  "anya-e0103n9:61_7": "attano ārammaṇassa phassanā paccakkhato dassanaṁ gahaṇaṁ ārammaṇakaraṇamevāti āha",
  "anya-e0103n9:61_8": "“pharitvāti phusitvā ārammaṇaṁ katvā”ti. Brahmavihārādhiṭṭhitanti mettājhānupatthambhitaṁ.",
  "anya-e0103n9:61_9": "Tathāti niyamanaṁ. Taṁ aniyamāpekkhasambandhībhāvato upamākāraniyamanaṁ. Dutiyanti",
  "anya-e0103n9:61_10": "upameyyadassanaṁ, upameyyañca nāma upamaṁ, tena sambandhañca vinā natthīti tadubhayampi",
  "anya-e0103n9:61_11": "dassetuṁ “yathā puratthimādīsū”tiādi vuttaṁ. Tattha tathā dutiyanti ettha pharitvā",
  "anya-e0103n9:61_12": "viharatīti ānetvā sambandhitabbaṁ. Evaṁ tatiyaṁ catutthanti etthāpi. Tadanantaranti",
  "anya-e0103n9:61_13": "ca pharaṇāpekkhaṁ anantaraggahaṇaṁ, na pharitabbadisāpekkhaṁ disānaṁ aniddiṭṭharūpattā.",
  "anya-e0103n9:61_14": "Pharaṇānukkamena hi tāsaṁ dutiyāditā, na sarūpato. Tenevāha “yaṁ kiñci ekaṁ disa”nti.",
  "anya-e0103n9:61_15": "Itīti evaṁ yathāvuttaṁ catasso, evaṁ uddhaṁ disaṁ pharitvā viharatīti attho. Tenāha",
  "anya-e0103n9:61_16": "“eteneva nayenā”ti. Idampi iti-saddasseva atthadassanaṁ. Pāḷiyaṁ adho tiriyanti ettha",
  "anya-e0103n9:61_17": "pi-saddo luttaniddiṭṭhoti dassetuṁ “adhodisampi tiriyaṁ disampī”ti vuttaṁ. Eteneva",
  "anya-e0103n9:61_18": "“dutiya”ntiādīsupi pi-saddassa luttaniddiṭṭhatā dīpitāti veditabbaṁ. Evamevāti idampi",
  "anya-e0103n9:61_19": "iti-saddasseva atthadassanaṁ. Ettha ca “adho”ti iminā yathā nirayesu, nāgabhavanādīsu,",
  "anya-e0103n9:61_20": "yattha tattha vā attano heṭṭhimadisāya sattā gayhanti, evaṁ “uddha”nti iminā devaloke,",
  "anya-e0103n9:61_21": "yattha tattha vā attano uparimadisāyaṁ sattā gahitāti veditabbaṁ.",
  "anya-e0103n9:62_0": "Majjhattādīti ādi-saddena itthipurisaariyānariyadevamanussādike pabhede saṅgaṇhāti.",
  "anya-e0103n9:62_1": "Īsakampi bahi avikkhipamānoti appakampi kammaṭṭhānato bahi vikkhepaṁ anāpajjanto",
  "anya-e0103n9:62_2": "hitūpasaṁhārato aññathā thokampi avattamāno. Sabbattatāyāti vā sabbena attabhāvena",
  "anya-e0103n9:62_3": "yathā sabbabhāvena attani attano attabhāve hitesitā, evaṁ sabbadhi sabbasattesu mettāya",
  "anya-e0103n9:62_4": "pharitvā viharatīti attho. Mettāya vuccamānattā sattavisayo sabba-saddo, so ca dīghaṁ",
  "anya-e0103n9:62_5": "katvā vutto, tasmā sabbasattakāyasaṅkhātā pajā etassa atthīti sabbāvantoti padatthato",
  "anya-e0103n9:62_6": "dassento “sabbāvantanti sabbasattavanta”nti āha. Ettha ca sabbadhīti disodhinā, desodhinā",
  "anya-e0103n9:62_7": "ca anodhisopharaṇaṁ vuttaṁ, sabbattatāya sabbāvantanti sattodhinā. Tathā hi vuttaṁ",
  "anya-e0103n9:62_8": "“anodhiso dassanattha”nti. Ekamevatthaṁ pakārato pariyāyenti ñāpentīti pariyāyā,",
  "anya-e0103n9:62_9": "vevacanāni. Vipulādisaddā cettha tādisāti adhippāyo. Tenāha “vipulenāti evamādipariyāyadassanato”ti.",
  "anya-e0103n9:62_10": "Pariyāyadassane ca pubbe gahitapadānipi puna gayhanti, yathā “saddhā saddahanā”ti",
  "anya-e0103n9:62_11": "ettha vuttampi saddhāpadaṁ puna indriyādipariyāyadassane “saddhā saddhindriya”nti",
  "anya-e0103n9:62_12": "vuttaṁ. Tathāsaddo vā itisaddo vā na vuttoti “mettāsahagatena cetasā ekaṁ disaṁ pharitvā",
  "anya-e0103n9:62_13": "viharatī”ti etassa anuvattako tathā-saddo ca iti-saddo ca tesaṁ pharaṇānantarādiṭṭhānaṁ",
  "anya-e0103n9:62_14": "aṭṭhānanti katvā te na vuttāti puna “mettāsahagatena cetasāti vutta”nti attho. Vuttassevatthassa",
  "anya-e0103n9:62_15": "puna vacanaṁ nigamananti āha “nigamanavasena vā etaṁ vutta”nti. Nanu ca samāpanavasena",
  "anya-e0103n9:62_16": "vuttassevatthassa puna vacanaṁ nigamananti? Nāyaṁ doso odhisoanodhisopharaṇānaṁ samāpane",
  "anya-e0103n9:62_17": "eva vuttattā. Vipulenāti mahantena, mahattañcassa asubhakammaṭṭhānādīsu viya ārammaṇassa",
  "anya-e0103n9:62_18": "ekadesameva aggahetvā anavasesaggahaṇavasenāti āha “pharaṇavasena vipulatā daṭṭhabbā”ti.",
  "anya-e0103n9:63_0": "Kilesavikkhambhanasamatthatādīhi mahattaṁ gataṁ, mahantehi vā uḷāracchandacittavīriyapaññehi",
  "anya-e0103n9:63_1": "gataṁ paṭipannanti mahaggataṁ. Tayidaṁ yasmā ekantato rūpāvacaraṁ, tasmā vuttaṁ “bhūmivasena",
  "anya-e0103n9:63_2": "mahaggata”nti. Niruḷho hi rūpārūpāvacaresu mahaggatavohāro. Paguṇavasenāti pakārato",
  "anya-e0103n9:63_3": "guṇitaṁ bahulīkataṁ paguṇaṁ, tassa vasena, subhāvitabhāvenāti attho. Taṁ hi pamāṇaṁ",
  "anya-e0103n9:63_4": "gahetuṁ asakkuṇeyyatāya appamāṇaṁ nāma hoti. Appamāṇasattārammaṇavasenāti aparimāṇasattārammaṇakaraṇavasena.",
  "anya-e0103n9:63_5": "Sayampi verarahitattā, taṁsamaṅgino verābhāvahetuttā ca averaṁ. Tayidaṁ dvayaṁ yato",
  "anya-e0103n9:63_6": "labhati, taṁ dassetuṁ “byāpādapaccatthikappahānenā”ti vuttaṁ. Cetaso byāpattivasena",
  "anya-e0103n9:63_7": "hananato byāpajjaṁ, cetasikaṁ asātaṁ, tadabhāvato abyāpajjaṁ. Tenāha “niddukkha”nti.",
  "anya-e0103n9:63_8": "Taṁ panassa abyāpajjattaṁ pañcaviññāṇādīnaṁ viya na sabhāvato, atha kho paccatthikavivekatoti",
  "anya-e0103n9:63_9": "dassento “domanassappahānato”ti āha. Ayanti idha yathānītaṁ appamaññāvibhaṅge, tesu",
  "anya-e0103n9:63_10": "tesu ca suttapadesesu āgataṁ mettābrahmavihāravikubbanamāha.",
  "anya-e0103n9:64_0": "255.“Tathā”ti iminā imissā “pañcahākārehi, sattahākārehi, dasahākārehī”ti ākāravibhāgena",
  "anya-e0103n9:64_1": "paṭisambhidāyaṁ vuttāya ca vikubbanāya majjhe bhinnasuvaṇṇassa viya bhedābhāvamupasaṁharati",
  "anya-e0103n9:64_2": "odhisopharaṇaanodhisopharaṇadisāpharaṇavasena desanāya āgatattā. Kevalaṁ panettha",
  "anya-e0103n9:64_3": "paṭisambhidāmagge viya sattodhi na gahitoti ayameva viseso. Yampīti vikubbanaṁ sandhāyāha.",
  "anya-e0103n9:65": "Idāni bhedābhāvadassanamukhena uddesato ānītaṁ paṭisambhidāmaggapāḷiṁ niddesato dassetvā tassā anuttānapadavaṇṇanaṁ kātuṁ “tattha cā”tiādimāha.",
  "anya-e0103n9:66_0": "256. Tattha sabbe sattāti sabba-saddo kāmaṁ padesasabbavisayo, na sabbasabbavisayo",
  "anya-e0103n9:66_1": "yathā “sabbaṁ jānātīti sabbaññutaññāṇa”nti, “sattā”ti pana padena paricchinnaṁ attano",
  "anya-e0103n9:66_2": "visayaṁ asesetvāva pariyādiyatīti āha “anavasesapariyādānameta”nti.",
  "anya-e0103n9:67": "Tatrāti tasmiṁ rūpe. Sattoti sajjanakiccena chandādipariyāyena lobhena āsatto laggo. Tatrāti vā karaṇe bhummaṁ, tena chandādināti attho.",
  "anya-e0103n9:68_0": "Yadi sattatāya sattā, kathaṁ vītarāgesūti āha “ruḷhīsaddenā”tiādi. Avītarāgesu ruḷhena,",
  "anya-e0103n9:68_1": "avītarāgesu vā pavattitvā indriyabaddhakhandhasantānatāya taṁsadisesu vītarāgesu",
  "anya-e0103n9:68_2": "ruḷhena saddena. Atha vā kiñci nimittaṁ gahetvā satipi aññasmiṁ tannimittayutte katthaci",
  "anya-e0103n9:68_3": "visaye sammutiyā cirakālatāya nimittavirahepi pavatti ruḷhī nāma yathā “gacchantīti",
  "anya-e0103n9:68_4": "gāvo”ti, evaṁ sattasaddassāpi ruḷhībhāvo daṭṭhabbo. Bhūtapubbagatiyā vā vītarāgesu",
  "anya-e0103n9:68_5": "sattavohāro daṭṭhabbo. Satvayogatoti ettha satvaṁ nāma buddhi, vīriyaṁ, tejo vā,",
  "anya-e0103n9:68_6": "tena yogato sattā, yathā “nīlaguṇayogato nīlo paṭo”ti.",
  "anya-e0103n9:69_0": "Pāṇanti etenāti pāṇanaṁ, assāsapassāsā, tassa kammaṁ pāṇanatā, tāya, assāsapassāsasampayogenāti",
  "anya-e0103n9:69_1": "attho. Bhūtattāti kammakilesehi jātattā. Pūraṇato, galanato ca puggalāti neruttā.",
  "anya-e0103n9:69_2": "Sattā hi nibbattantā taṁtaṁsattanikāyaṁ pūrentā viya honti, sabbāvatthanipātitāya",
  "anya-e0103n9:69_3": "ca galanti cavantīti attho. Apariññātavatthukānaṁ “attā”ti bhavati ettha abhidhānaṁ,",
  "anya-e0103n9:69_4": "cittañcāti attabhāvo, sarīraṁ, khandhapañcakameva vā. Tanti khandhapañcakaṁ. Upādāyāti",
  "anya-e0103n9:69_5": "gahetvā upādānaṁ nissayaṁ katvā. Paññattimattasambhavatoti paramatthato asantepi",
  "anya-e0103n9:69_6": "sattasaññite paññattimattena sambhavato.",
  "anya-e0103n9:70_0": "Yathā ca sattāti vacananti yathā satta-saddo yathāvuttenaṭṭhena nippariyāyato padesavuttipi",
  "anya-e0103n9:70_1": "ruḷhīvasena anavasesapariyādāyako. Sesānipīti pāṇādivacanānipi. Tānipi hi rūpārūpabhavūpagacatutthajjhānādisamaṅgīnaṁ",
  "anya-e0103n9:70_2": "assāsapassāsābhāvato avinipātadhammānaṁ pugalanassa abhāvato padesavuttīni. Ruḷhīvasena",
  "anya-e0103n9:70_3": "āropetvā yathāvuttāya ruḷhiyā vasena katthaci visaye avijjamānampi pāṇapuggalabhāvaṁ",
  "anya-e0103n9:70_4": "āropetvā. Yadi sādhāraṇato sattavevacanānīti gahetvā anodhisopharaṇā mettā vuccati,",
  "anya-e0103n9:70_5": "atha kasmā pañcaheva ākārehi vuttāti anuyogaṁ sandhāyāha “kāmañcā”tiādi. Keci panāhu",
  "anya-e0103n9:70_6": "“na kho panetāni “sattā”tiādīni padāni vevacanatāmattaṁ upādāya gahitāni, yato jantuādīnampi",
  "anya-e0103n9:70_7": "gahaṇaṁ āpajjeyya, atthavisesaṁ pana nimittabhūtaṁ upādāya gahitānī”ti, te sandhāyāha",
  "anya-e0103n9:70_8": "“ye panā”tiādi. Tattha atthatoti sajjanaṭṭhena sattā, pāṇanaṭṭhena pāṇāti evamādiatthato.",
  "anya-e0103n9:70_9": "Tesaṁ taṁ matimattanti dassento āha “anodhisopharaṇā virujjhatī”ti. Kasmā? Keci sattā,",
  "anya-e0103n9:70_10": "keci pāṇā, keci puggalāti āpajjanato. Tathā atthaṁ aggahetvāti sattādisaddā sappadesavisayāti",
  "anya-e0103n9:70_11": "evamatthaṁ aggahetvā pubbe vuttanayena nippadesavisayāti evamatthaṁ gahetvāti adhippāyo.",
  "anya-e0103n9:70_12": "Tenāha “imesū”tiādi. Pañcasu ākāresūti “sabbe sattā”tiādinā pāḷiyaṁ āgatesu pañcasu",
  "anya-e0103n9:70_13": "bhāvanākāresu. Aññataravasenāti yassa kassaci vasena.",
  "anya-e0103n9:71_0": "257. Idāni dvāvīsatiyā bhāvanākāresu appanā pariggahetvā dassetuṁ “ettha cā”tiādi",
  "anya-e0103n9:71_1": "vuttaṁ. Byāpādarahitāti domanassabyāpādarahitā. Tasmāti yasmā na kevalaṁ yathāvuttaākāravibhāgamattato",
  "anya-e0103n9:71_2": "appanāvibhāgo, tasmā. Imesupi padesūti “sabbe sattā averā hontū”tiādikoṭṭhāsesupi.",
  "anya-e0103n9:71_3": "Yaṁ yaṁ pākaṭaṁ hotīti yadipi pubbabhāge tattha tattha abhinivese anekakoṭṭhāsavaseneva",
  "anya-e0103n9:71_4": "manasikāraṁ pavatteti, bhāvanāya samijjhanakkhaṇe pana tattha yaṁ paguṇataratāya",
  "anya-e0103n9:71_5": "supākaṭaṁ hoti, tassa vasena appanā hoti, yathā taṁ dvattiṁsākāre. Tattha pana ārammaṇaṁ,",
  "anya-e0103n9:71_6": "idha bhāvanākāroti ayameva viseso. Catunnanti catunnaṁ catunnaṁ. Byāpanicchālopena",
  "anya-e0103n9:71_7": "hi niddiṭṭhaṁ. Esa nayo sesesupi.",
  "anya-e0103n9:72": "Liṅgavasenavuttaṁ tesaṁ pacurato labbhamānattā. Tatiyā pana pakati yadipi paṭhamadukena na saṅgahitā, dutiyadukena pana tikena ca saṅgahitā eva.",
  "anya-e0103n9:73": "Iti sabbānipīti anodhisopharaṇe vīsati, odhisopharaṇe aṭṭhavīsati, disāpharaṇe cattāri satāni, asīti cāti evaṁ sabbānipi. Sata-saddāpekkhāya napuṁsakaniddeso.",
  "anya-e0103n9:74_0": "258. Evaṁ mettābhāvanaṁ vibhāvetvā idāni tattha ānisaṁse vibhāvetuṁ “itī”tiādi āraddhaṁ.",
  "anya-e0103n9:74_1": "Tattha sesā janāti mettāya cetovimuttiyā alābhino. Samparivattamānāti dakkhiṇena",
  "anya-e0103n9:74_2": "passena asayitvā sabbaso parivattamānā. Kākacchamānāti ghurughurupassāsavasena vissaraṁ",
  "anya-e0103n9:74_3": "karontā. Sukhaṁ supatīti ettha duvidhāsupanā sayane piṭṭhippasāraṇalakkhaṇā, kiriyāmayacittehi",
  "anya-e0103n9:74_4": "avokiṇṇabhavaṅgappavattilakkhaṇā ca. Tatthāyaṁ ubhayathāpi sukhameva supati. Yasmā",
  "anya-e0103n9:74_5": "saṇikaṁ nipajjitvā aṅgapaccaṅgāni samodhāya pāsādikena ākārena sayati, niddokkamanepi",
  "anya-e0103n9:74_6": "jhānaṁ samāpanno viya hoti. Tenāha “evaṁ asupitvā”tiādi.",
  "anya-e0103n9:75_0": "Niddākāle sukhaṁ alabhitvā dukkhena suttattā eva paṭibujjhanakāle sarīrakhedena nitthunanaṁ,",
  "anya-e0103n9:75_1": "vijambhanaṁ, ito cito viparivattanañca hotīti āha “nitthunantā vijambhantā samparivattantā",
  "anya-e0103n9:75_2": "dukkhaṁ paṭibujjhantī”ti. Ayaṁ pana sukhena suttattā sarīrakhedābhāvato nitthunanādirahitova",
  "anya-e0103n9:75_3": "paṭibujjhati. Tena vuttaṁ “evaṁ appaṭibujjhitvā”tiādi. Sukhapaṭibodho ca sarīravikārābhāvenāti",
  "anya-e0103n9:75_4": "āha “sukhaṁ nibbikāra”nti.",
  "anya-e0103n9:76_0": "“Bhaddakamevasupinaṁ passatī”ti idaṁ anubhūtapubbavasena, devatūpasaṁhāravasena cassa",
  "anya-e0103n9:76_1": "bhaddakameva supinaṁ hoti, na pāpakanti katvā vuttaṁ. Tenāha “cetiyaṁ vandanto viyā”tiādi.",
  "anya-e0103n9:76_2": "Dhātukkhobhahetukampi cassa bahulaṁ bhaddakameva siyā yebhuyyena cittajarūpānuguṇatāya utuāhārajarūpānaṁ.",
  "anya-e0103n9:77_0": "Ure āmuttamuttāhāro viyāti gīvāya bandhitvā ure lambitamuttāhāro viyāti kehici vuttaṁ.",
  "anya-e0103n9:77_1": "Taṁ ekāvalivasena vuttaṁ siyā, anekaratanāvalisamūhabhūto pana muttāhāro aṁsappadesato",
  "anya-e0103n9:77_2": "paṭṭhāya yāva kaṭippadesassa heṭṭhābhāgā palambanto ure āmukkoyeva nāma hoti.",
  "anya-e0103n9:78": "Tatthevāti pāṭaliputteyeva. Sakkā nisīdituṁ vā nipajjituṁ vā desassa khematāya, tassa tassa padesassa ramaṇīyatāya ca.",
  "anya-e0103n9:79": "Dasāva anto dasanto, vatthassa osānanto.",
  "anya-e0103n9:80_0": "Samappavattavāsanti tattha tattha vihāre samappavattavattavāsaṁ. Thero kira attanā",
  "anya-e0103n9:80_1": "paviṭṭhapaviṭṭhavihāre “ahamettha āgantuko”ti acintetvā tattha tattha yathārahaṁ",
  "anya-e0103n9:80_2": "attanā kātabbavattāni paripūrento eva vihāsi. Apare pana bhaṇanti sabbasattesu samappavattamettāvihāravāsaṁ.",
  "anya-e0103n9:80_3": "Ayaṁ hi thero arahattādhigamato pubbepi mettāvihārī ahosi.",
  "anya-e0103n9:81_0": "Vanantare ṭhitoti thero kira tathā samappavattavāsavasena caramāno ekadivasaṁ aññataraṁ",
  "anya-e0103n9:81_1": "ramaṇīyaṁ vanantaraṁ disvā tattha aññatarasmiṁ rukkhamūle samāpattiṁ samāpajjitvā",
  "anya-e0103n9:81_2": "yathāparicchedena tato uṭṭhito attano guṇāvajjanahetukena pītisomanassena udānento",
  "anya-e0103n9:81_3": "“yāvatā upasampanno”ti gāthaṁ abhāsi. Tamatthaṁ dassetuṁ “vanantare ṭhito”ti paṭhamagāthā",
  "anya-e0103n9:81_4": "ṭhapitā. Tattha gajjamānakoti sīhagajjitaṁ gajjanto. Guṇamesantoti attano guṇasamudayaṁ",
  "anya-e0103n9:81_5": "gavesanto paccavekkhanto.",
  "anya-e0103n9:82_0": "Maṇilarukkhe nivāsitāya taṁ devataṁ “maṇiliyā”ti voharanti, tasmā sā devatāpi “ahaṁ,",
  "anya-e0103n9:82_1": "bhante, maṇiliyā”ti āha. Rukkhadevatānaṁ hi yebhuyyena nivāsarukkhavasena vohāro",
  "anya-e0103n9:82_2": "yathā phandanadevatāti. Tatthevāti cittalapabbateyeva.",
  "anya-e0103n9:83": "“Balavapiyacittatāyā”ti iminā balavapiyacittatāmattenapi satthaṁ na kamati, pageva mettāya cetovimuttiyāti dasseti.",
  "anya-e0103n9:84_0": "Khippameva cittaṁ samādhiyati kenaci paripanthena parihīnajjhānassa byāpādassa dūrasamussāritabhāvato",
  "anya-e0103n9:84_1": "khippameva samādhiyati. Āsavānaṁ khayāyāti keci. Sesaṁ suviññeyyameva. Ettha ca kiñcāpi",
  "anya-e0103n9:84_2": "ito aññakammaṭṭhānavasena adhigatajjhānānampi sukhasupanādayo ānisaṁsā labbhanti, yathāha –",
  "anya-e0103n9:85": "“Sukhaṁ supanti munayo, ajjhattaṁ susamāhitā;",
  "anya-e0103n9:86": "Suppabuddhaṁ pabujjhanti, sadā gotamasāvakā”ti. –",
  "anya-e0103n9:87_0": "Ca ādi, tathāpime ānisaṁsā brahmavihāralābhino anavasesā labbhanti byāpādādīnaṁ ujuvipaccanīkabhāvato",
  "anya-e0103n9:87_1": "brahmavihārānaṁ. Tenevāha “nissaraṇaṁ hetaṁ, āvuso, byāpādassa, yadidaṁ mettā cetovimuttī”tiādi.",
  "anya-e0103n9:87_2": "Byāpādādivasena ca sattānaṁ dukkhasupanādayoti tappaṭipakkhabhūtesu brahmavihāresu",
  "anya-e0103n9:87_3": "siddhesu sukhasupanādayo hatthagatā eva hontīti.",
  "anya-e0103n9:88": "Karuṇābhāvanāvaṇṇanā",
  "anya-e0103n9:89_0": "259.Karuṇanti karuṇābrahmavihāraṁ. Nikkaruṇatāyāti vihesāya, “idhekacco pāṇinā vā",
  "anya-e0103n9:89_1": "leḍḍunā vā daṇḍena vā satthena vā aññataraññatarena vā sattānaṁ viheṭhanajātiko hotī”ti",
  "anya-e0103n9:89_2": "evaṁ vuttaviheṭhaneti attho. Ādīnavanti dosaṁ. Yathā tathā sattānaṁ viheṭhanāya pāpako",
  "anya-e0103n9:89_3": "vipāko idha ceva samparāye ca. Tathā hi yo satte jīvitā voropanena vā aṅgapaccaṅgacchedanena",
  "anya-e0103n9:89_4": "vā dhanajāniyā vā alābhāya vā avāsāya vā anatthāya vā ayasatthāya vā parisaṁsakkanena",
  "anya-e0103n9:89_5": "vā antamaso yathāvajjadassanenapi viheṭheti, tassa so pamādavihāro diṭṭheva dhamme",
  "anya-e0103n9:89_6": "alābhāyapi hoti, laddhassa parihānāyapi hoti, tannimittaṁ pāpako kittisaddo abbhuggacchati,",
  "anya-e0103n9:89_7": "avisārado parisaṁ upasaṅkamati maṅkubhūto, sammūḷho kālaṁ karoti, kāyassa bhedā duggati",
  "anya-e0103n9:89_8": "pāṭikaṅkhā, sugatiyampi manussabhūto dujjaccopi hoti nīcakuliko, dubbaṇṇopi hoti",
  "anya-e0103n9:89_9": "duddasiko, bahvābādhopi hoti rogabahulo, duggatopi hoti appannapāno, appāyukopi hoti",
  "anya-e0103n9:89_10": "parittajīvitoti evamādianekānatthānubandhitā vihesāya paccavekkhitabbā, tappaṭipakkhato",
  "anya-e0103n9:89_11": "karuṇāya ānisaṁsā paccavekkhitabbā. Tena vuttaṁ “nikkaruṇatāya ādīnavaṁ karuṇāya",
  "anya-e0103n9:89_12": "ca ānisaṁsaṁ paccavekkhitvā”ti. “Piyo hī”tiādinā paṭhamaṁ piyapuggalādīsu anārambhassa",
  "anya-e0103n9:89_13": "kāraṇamāha. Piyaṁ hi puggalaṁ karuṇāyitumārabhantassa na tāva piyabhāvo vigacchati,",
  "anya-e0103n9:89_14": "avigate ca tasmiṁ kuto karuṇāyanā. Tenāha “piyaṭṭhāneyeva tiṭṭhatī”ti. Sesapuggalesupi",
  "anya-e0103n9:89_15": "eseva nayo. Liṅgavisabhāgakālakatānaṁ akhettabhāve kāraṇaṁ heṭṭhā vuttameva.",
  "anya-e0103n9:90_0": "Yattha pana paṭhamaṁ ārabhitabbā, taṁ pāḷinayeneva dassetuṁ “kathañca bhikkhū”tiādi",
  "anya-e0103n9:90_1": "āraddhaṁ. Tattha duggatanti daliddaṁ. So hi bhogapārijuññato sukhasādhanānaṁ abhāvena",
  "anya-e0103n9:90_2": "dukkhaṁ gato upagato duggatoti vuccati. Atha vā duggatanti dukkhena samaṅgibhāvaṁ",
  "anya-e0103n9:90_3": "gataṁ. Durupetanti kāyaduccaritādīhi upetaṁ. Gatikularūpādivasena vā tamabhāve ṭhito",
  "anya-e0103n9:90_4": "duggato. Kāyaduccaritādīhi upetattā tamaparāyaṇabhāve ṭhito durupetoti evamettha",
  "anya-e0103n9:90_5": "attho veditabbo. Paramakicchappattanti ativiya kicchamāpannaṁ mahābyasanaṁ nimuggaṁ.",
  "anya-e0103n9:90_6": "Appeva nāmāti sādhu vata.",
  "anya-e0103n9:91": "Vadhetha nanti “ghātetha naṁ cora”nti evaṁ pahitāya rañño āṇāya khādanīyampi…pe… denti “idāneva māriyamāno ettakampi sukhaṁ labhatū”ti. Susajjitoti sukhānubhavane sannaddho.",
  "anya-e0103n9:92_0": "Eteneva upāyenāti yena yena vidhinā etarahi yathāvutte paramakicchāpanne āyatiṁ vā",
  "anya-e0103n9:92_1": "dukkhabhāgimhi puggale karuṇāyituṁ karuṇā uppāditā, eteneva nayena. Piyapuggaleti",
  "anya-e0103n9:92_2": "piyāyitabbapuggale. Etarahi vā dissamānaṁ āyatiṁ vā bhāviniṁ dukkhappattiṁ gahetvā",
  "anya-e0103n9:92_3": "karuṇā pavattetabbāti sambandho. Majjhattaverīsupi eseva nayo. Yo hi so karuṇāya",
  "anya-e0103n9:92_4": "vatthubhūto duvidho puggalo vutto, kāmaṁ tattha karuṇābhāvanā sukheneva ijjhati,",
  "anya-e0103n9:92_5": "iminā pana bhikkhunā tattha bhāvanaṁ paguṇataraṁ katvā sīmāsambhedaṁ kātuṁ tadanantaraṁ",
  "anya-e0103n9:92_6": "piyapuggale, tato majjhatte, tato veripuggale karuṇā bhāvetabbā. Bhāventena ca ekekasmiṁ",
  "anya-e0103n9:92_7": "koṭṭhāse muduṁ kammaniyaṁ cittaṁ katvā tadanantare tadanantare upasaṁharitabbaṁ.",
  "anya-e0103n9:92_8": "Yassa pana veripuggalo vā natthi, mahāpurisajātikattā vā anatthaṁ karontepi verisaññāva",
  "anya-e0103n9:92_9": "nuppajjati, tena majjhatte me cittaṁ kammaniyaṁ jātaṁ, idāni verimhi upasaṁharāmīti",
  "anya-e0103n9:92_10": "byāpārova na kātabbo. Yassa pana atthi, taṁ sandhāyāha “sace panā”tiādi.",
  "anya-e0103n9:93_0": "Tattha pubbe vuttanayenevāti mettākammaṭṭhānikassa vuttanayena. Taṁ mettāya vuttanayeneva.",
  "anya-e0103n9:93_1": "Vūpasametabbanti “athānena purimapuggalesū”tiādinā, “kakacūpamaovādādīnaṁ anussarato”tiādinā",
  "anya-e0103n9:93_2": "ca mettābhāvanāya vuttena nayena taṁ paṭighaṁ vūpasametabbaṁ. Evaṁ etarahi mahādukkhappatte",
  "anya-e0103n9:93_3": "sukhitepi akatakusalatāya āyatiṁ dukkhappattiyā vasena karuṇāyanavidhiṁ dassetvā",
  "anya-e0103n9:93_4": "idāni katakalyāṇepi taṁ dassetuṁ “yopi cetthā”tiādi vuttaṁ. Tesanti byasanānaṁ. Vaṭṭadukkhaṁ",
  "anya-e0103n9:93_5": "anatikkantattāti sammāsambuddhenāpi akkhānena pariyosāpetuṁ asakkuṇeyyassa anāgatassa",
  "anya-e0103n9:93_6": "āpāyikassa sugatīsupi jātijarādibhedassāti aparimitassa saṁsāradukkhassa anatikkantabhāvato.",
  "anya-e0103n9:93_7": "Sabbathāpi karuṇāyitvāti dukkhappattiyā, sukhappattiyā akatakusalatāya vā katākusalatāya",
  "anya-e0103n9:93_8": "vāti sabbapakārenapi karuṇāya vatthubhāvassa sallakkhaṇena tasmiṁ tasmiṁ puggale",
  "anya-e0103n9:93_9": "karuṇaṁ katvā karuṇābhāvanaṁ vaḍḍhetvā. Vuttanayenevāti “athānena punappunaṁ mettāyantenā”tiādinā",
  "anya-e0103n9:93_10": "mettābhāvanāyaṁ vuttena nayena. Taṁ nimittanti sīmāsambhedavasena pavattaṁ samathanimittaṁ.",
  "anya-e0103n9:93_11": "Mettāya vuttanayenevāti yathā mettābhāvanāyaṁ “appakasirenevā”tiādinā tikacatukkajjhānavasena",
  "anya-e0103n9:93_12": "appanā “ekaṁ disaṁ pharitvā viharatī”tiādinā tassā vaḍḍhanā ca vuttā, evamidha karuṇābhāvanāyaṁ",
  "anya-e0103n9:93_13": "tikacatukkajjhānavasena appanā veditabbā ca vaḍḍhetabbā ca, tathevassā vaḍḍhanāvidhipi",
  "anya-e0103n9:93_14": "veditabbāti adhippāyo. Vuttanayenevāti avadhāraṇena “paṭhamaṁ veripuggalo karuṇāyitabbo”ti",
  "anya-e0103n9:93_15": "idaṁ yathā pāḷiviruddhaṁ, evaṁ yuttiviruddhampīti imamatthaṁ dīpeti. Paṭhamaṁ hi",
  "anya-e0103n9:93_16": "veriṁ samanussarato kodho uppajjeyya, na karuṇā. Attāpi sakkhibhāvena karuṇāyanavasena",
  "anya-e0103n9:93_17": "gahetabbo, so kimiti pacchā gayhatīti. “Appanā vaḍḍhetabbā”ti iminā ca appanāppattacittasseva",
  "anya-e0103n9:93_18": "“karuṇāsahagatena cetasā ekaṁ disaṁ pharitvā viharatī”tiādinā vuttavikubbanā ijjhatīti ayamattho dassito.",
  "anya-e0103n9:94_0": "Karuṇāpadamattameva cassā pāḷiyā visesoti taṁ anāmasitvā paṭisambhidāyaṁ vuttavikubbanā,",
  "anya-e0103n9:94_1": "mettāya vuttaānisaṁsā ca idha labbhantīti dassetuṁ “tato paraṁ…pe… veditabbā”ti vuttaṁ.",
  "anya-e0103n9:94_2": "Tattha tato paranti “karuṇāsahagatena cetasā”ti vuttavikubbanato upari. Sesaṁ vuttanayameva.",
  "anya-e0103n9:95": "Muditābhāvanāvaṇṇanā",
  "anya-e0103n9:96_0": "260.Piyapuggalādīsūti piyamajjhattaverīsu na ārabhitabbā. Muditābhāvanāti vibhattiṁ",
  "anya-e0103n9:96_1": "pariṇāmetvā yojanā. Na hītiādi tattha kāraṇavacanaṁ. Piyabhāvamattenāti ettha matta-saddo",
  "anya-e0103n9:96_2": "visesanivatti attho, tena somanassapaṭisandhikatādisiddhā niccappahaṁsitamukhatā,",
  "anya-e0103n9:96_3": "pubbabhāsitā, sukhasambhāsatā, sakhilatā, sammodakatāti evamādike muditāya padaṭṭhānabhūte",
  "anya-e0103n9:96_4": "visese ulliṅgeti, īdisehi visesehi virahitoti vuttaṁ hoti. Eva-kārena pana piyapuggalassa",
  "anya-e0103n9:96_5": "sukhasamappitatādiṁ, muditāya ca hetubhūtaṁ pamodappavattiṁ nivatteti. Piyapuggalepi",
  "anya-e0103n9:96_6": "hi paramāya sampattiyā pamudite haṭṭhatuṭṭhe bhikkhuno muditokāsaṁ labheyya. Vakkhati",
  "anya-e0103n9:96_7": "hi “piyapuggalaṁ vā”tiādi. Ādito majjhattapuggalaṁ anussarantassa udāsinatā saṇṭhāti,",
  "anya-e0103n9:96_8": "veriṁ samanussarantassa kodho uppajjati. Tenāha “pageva majjhattaverino”ti.",
  "anya-e0103n9:97_0": "Pamodappavattiyā soṇḍasadiso sahāyo soṇḍasahāyo. Muditamuditovāti pasādasommatāya",
  "anya-e0103n9:97_1": "ativiya mudito eva. Pasāde hi idaṁ āmeḍitaṁ. Evaṁ aṭṭhakathānayena ādito muditābhāvanāya",
  "anya-e0103n9:97_2": "vatthuṁ dassetvā idāni pāḷinayena dassetuṁ “piyapuggalaṁ vā”tiādi vuttaṁ. Tattha",
  "anya-e0103n9:97_3": "sukhitanti sañjātasukhaṁ, sukhappattanti attho. Sajjitanti sukhānubhavane sannaddhaṁ",
  "anya-e0103n9:97_4": "paṭiyattasukhasādhanaṁ. Aho sādhūti tassa sattassa sampattiyaṁ sampajaññapubbapamodanākāradassanaṁ.",
  "anya-e0103n9:97_5": "Puna aho suṭṭhūti tassa pamodanassa bahulīkāradassanaṁ. Piyaṁ manāpanti ettha manāpa-ggahaṇena",
  "anya-e0103n9:97_6": "pāḷiyampi atippiyasahāyako adhippetoti eke.",
  "anya-e0103n9:98_0": "Atīteti tasmiṁyeva attabhāve atīte. Anāgateti etthāpi eseva nayo. Na hi bhavantaragate",
  "anya-e0103n9:98_1": "brahmavihārabhāvanā ruhati. Yadi evaṁ, atītānāgate kathanti? Nāyaṁ doso. “So evāyaṁ",
  "anya-e0103n9:98_2": "datto tisso”ti addhāpaccuppannatāya vijjamānabhāvena gahetabbato. Kathaṁ panassa",
  "anya-e0103n9:98_3": "anāgate sampatti ārammaṇaṁ hotīti? Ādesādito, paccuppannāya vā payogasampattiyā anumānato",
  "anya-e0103n9:98_4": "laddhāya gahetabbato.",
  "anya-e0103n9:99_0": "Piyapuggaleti soṇḍasahāyasaññite atippiyapuggale, piyapuggale ca. Duvidhopi cesa",
  "anya-e0103n9:99_1": "idha piyabhāvasāmaññato “piyapuggalo”ti vutto. Anukkamenāti atippiyapuggalo piyapuggalo",
  "anya-e0103n9:99_2": "majjhatto verīti catūsu koṭṭhāsesu ekekasmiṁ kammaṭṭhānaṁ paguṇaṁ, muduṁ, kammaniyañca",
  "anya-e0103n9:99_3": "katvā sesesu upasaṁharaṇānukkamena. Kiñcāpi catūsu janesu samacittatāva sīmāsambhedo",
  "anya-e0103n9:99_4": "sīmā sambhijjati etāyāti katvā. Bhāvanāya pana tathā bahuso pavattamānāya purimasiddhaṁ",
  "anya-e0103n9:99_5": "hetuṁ, itaraṁ phalañca katvā vuttaṁ “samacittatāya sīmāsambhedaṁ katvā”ti. Yathāvuttasīmābhāvo",
  "anya-e0103n9:99_6": "vā sīmāsambhedoti vuttaṁ “samacittatāya sīmāsambhedaṁ katvā”ti. Sesamettha yaṁ vattabbaṁ,",
  "anya-e0103n9:99_7": "taṁ heṭṭhā vuttanayameva.",
  "anya-e0103n9:100": "Upekkhābhāvanāvaṇṇanā",
  "anya-e0103n9:101_0": "261.Upekkhābhāvananti upekkhābrahmavihārabhāvanaṁ. Yasmā purimabrahmavihārattayanissando",
  "anya-e0103n9:101_1": "catutthabrahmavihāro, tasmā vuttaṁ “mettādīsu paṭiladdhatikacatukkajjhānenā”ti. Paguṇatatiyajjhānāti",
  "anya-e0103n9:101_2": "subhāvitaṁ vasībhāvaṁ pāpitaṁ paguṇaṁ, tathārūpā tatiyabrahmavihārajjhānato. Appaguṇaṁ",
  "anya-e0103n9:101_3": "hi uparijhānassa padaṭṭhānaṁ na hoti. Catukkanayavasena cettha tatiyaggahaṇaṁ. Sukhitā",
  "anya-e0103n9:101_4": "hontūtiādivasenāti ādi-saddena “niddukkhā hontū”ti evamādīnaṁ saṅgaho daṭṭhabbo.",
  "anya-e0103n9:101_5": "Sattakelāyanaṁ sattesu mamāyanaṁ mamattakaraṇaṁ, tathā manasikārena yogo sattakelāyanamanasikārayuttattaṁ,",
  "anya-e0103n9:101_6": "tasmā. Mettādīnaṁ rāgagehassitadomanassasomanassānaṁ āsannavuttitāya yathārahaṁ paṭighānunayasamīpacāritā",
  "anya-e0103n9:101_7": "veditabbā. Atha vā “sukhitā hontu, dukkhato muccantu modantū”ti hitesitabhāvappattiyā",
  "anya-e0103n9:101_8": "tissannampi anunayassa āsannacāritā. Sati ca tabbipariyāye lohitappakope pubbo viya",
  "anya-e0103n9:101_9": "laddhokāsamevettha paṭighanti avisesena tāsaṁ paṭighānunayasamīpacāritā daṭṭhabbā.",
  "anya-e0103n9:102_0": "“Somanassayogena oḷārikattā”ti idaṁ tatiyajjhānassa vasena vuttaṁ, tato vuṭṭhitassa",
  "anya-e0103n9:102_1": "idamādīnavadassananti. Mettādivasena pana oḷārikabhāve vuccamāne vitakkavicārapītiyogeneva",
  "anya-e0103n9:102_2": "oḷārikatā vattabbā siyā, tāhipi tāsaṁ samāyogasambhavato, upekkhāya ca tadabhāvato.",
  "anya-e0103n9:102_3": "Na vā vattabbā tatiyajjhānikānaṁyeva mettādīnaṁ idhādhippetattā, taṁtaṁjhānasamatikkameneva",
  "anya-e0103n9:102_4": "ca taṁtaṁjhānikā mettādayopi samatikkantā eva nāma honti, jhānasāmaññena viya mettādisāmaññena",
  "anya-e0103n9:102_5": "vohāramattaṁ. Purimāsūti mettākaruṇāmuditāsu. Santabhāvatoti yathāvuttasattakelāyanādianupasantabhāvābhāvato",
  "anya-e0103n9:102_6": "upekkhāya santabhāvato. “Santabhāvato”ti ca idaṁ nidassanamattaṁ daṭṭhabbaṁ. Sukhumatā",
  "anya-e0103n9:102_7": "paṇītatā vidūrakilesatā vipulaphalatāti evamādayopi upekkhāya ānisaṁsā daṭṭhabbā.",
  "anya-e0103n9:102_8": "Pakatimajjhattoti kiñci kāraṇaṁ anapekkhitvā pakatiyā sabhāveneva imassa bhikkhuno",
  "anya-e0103n9:102_9": "udāsinapakkhe ṭhito. Ajjhupekkhitvāti attanā katakammavaseneva ayamāyasmā āgato gacchati",
  "anya-e0103n9:102_10": "ca, tvampi attanā katakammavaseneva āgato gacchasi ca, na tassa tava payogena kiñci",
  "anya-e0103n9:102_11": "sukhaṁ vā upanetuṁ, dukkhaṁ vā apanetuṁ labbhā, kevalaṁ panetaṁ cittassa anujukammaṁ,",
  "anya-e0103n9:102_12": "yadidaṁ mettāyanādinā sattesu kelāyanaṁ. Buddhādīhi ariyehi gatamaggo cesa apaṇṇakapaṭipadābhūto,",
  "anya-e0103n9:102_13": "yadidaṁ sabbasattesu majjhattatāti evaṁ paṭipakkhajigucchāmukhena majjhattatāya samupajātagāravabahumānādaro",
  "anya-e0103n9:102_14": "taṁ puggalaṁ punappunaṁ ajjhupekkhati, tattha ca savisesaṁ upekkhaṁ paccupaṭṭhapeti,",
  "anya-e0103n9:102_15": "tassa tathā paṭipajjato pakatiyāpi udāsinattā sātisayaṁ tattha majjhattatā saṇṭhāti.",
  "anya-e0103n9:102_16": "Bhāvanābalena nīvaraṇāni vikkhambhitāneva honti, kilesā sannisinnā eva honti, so",
  "anya-e0103n9:102_17": "taṁ upekkhaṁ piyapuggalādīsu upasaṁharati. Tenāha “upekkhā uppādetabbā. Tato piyapuggalādīsū”ti.",
  "anya-e0103n9:102_18": "Ekaṁ puggalanti ettha aññattho eka-saddo “ittheke abhivadantī”tiādīsu viya. Ekavacaneneva",
  "anya-e0103n9:102_19": "cettha saṅkhyāviseso siddho, tasmā aññaṁ ekaṁ puggalanti ayamettha attho. Tena attānaṁ",
  "anya-e0103n9:102_20": "nivatteti. “Neva manāpa”nti iminā piyapuggalaṁ, atippiyasahāyakañca nivatteti, attānampi",
  "anya-e0103n9:102_21": "vā attani amanāpatāya abhāvato. “Na amanāpa”nti iminā appiyaṁ, veripuggalañca, pārisesato",
  "anya-e0103n9:102_22": "majjhattapuggalassa gahaṇaṁ āpannaṁ. Iti “ekaṁ puggalaṁ neva manāpaṁ nāmanāpa”nti",
  "anya-e0103n9:102_23": "iminā attano, piyādīnañca paṭikkhepamukhena udāsinapuggalaṁ dasseti.",
  "anya-e0103n9:103_0": "Vuttanayenāti “yvāssa pakatimajjhatto”tiādinā anantaraṁ vuttena nayena. Attasinehassa",
  "anya-e0103n9:103_1": "balavabhāvato veritopi attani majjhattatāya durūpasaṁhārattā “imesu ca attani cā”ti",
  "anya-e0103n9:103_2": "attā pacchā vutto. Pathavīkasiṇe vuttanayenevāti “ayaṁ samāpatti āsannapītipaccatthikā”tiādinā",
  "anya-e0103n9:103_3": "pathavīkasiṇe vuttanayena. Yaṁ hi heṭṭhā “paguṇatatiyajjhānā vuṭṭhāyā”tiādi vuttaṁ,",
  "anya-e0103n9:103_4": "taṁ heṭṭhā tīsu brahmavihāresu, catutthabrahmavihāre ca ādīnavānisaṁsadassanavasena",
  "anya-e0103n9:103_5": "vuttaṁ. Idaṁ pana tatiyajjhāne ādīnavaṁ, catutthajjhāne ca ānisaṁsaṁ disvā catutthādhigamāya",
  "anya-e0103n9:103_6": "yogaṁ karontassa catutthajjhānassa uppajjanākāradassanaṁ. Tasmā tattha vuttaṁ “pathavīsaddaṁ",
  "anya-e0103n9:103_7": "apanetvā tadeva nimittaṁ ārammaṇaṁ katvā manodvārāvajjanaṁ uppajjatī”tiādinā yojetabbaṁ.",
  "anya-e0103n9:104_0": "Pathavīkasiṇādīsūti ādi-saddena sesakasiṇāni, assāsapassāsanimittañca saṅgaṇhāti.",
  "anya-e0103n9:104_1": "Kāmaṁ kasiṇānāpānesu uppannassāpi tatiyajjhānassa upekkhābrahmavihārena rūpāvacarajjhānāditāya",
  "anya-e0103n9:104_2": "attheva sabhāgatā, taṁ pana akāraṇaṁ ārammaṇassa visadisatāyāti āha “ārammaṇavisabhāgatāyā”ti.",
  "anya-e0103n9:104_3": "Nanu ca aññathāva kasiṇādibhāvanā, aññathā brahmavihārabhāvanāti bhāvanāvasenāpi",
  "anya-e0103n9:104_4": "yathāvuttajjhānānaṁ attheva visadisatāti? Saccametaṁ, bhāvanāvasena pana visadisatā",
  "anya-e0103n9:104_5": "anuppattiyā na ekantikaṁ kāraṇaṁ. Tathā hi aññathāva mettādibhāvanā, aññathā upekkhābhāvanā.",
  "anya-e0103n9:104_6": "Tathāpi sattesu yathāpavattitaṁ hitesitādiākāraṁ byatirekamukhena āmasantī, tato",
  "anya-e0103n9:104_7": "vinivattamānarūpena ajjhupekkhanākārena brahmavihārupekkhā pavattati. Tathā hi vakkhati",
  "anya-e0103n9:104_8": "“kammassakā sattā, te kassa ruciyā sukhitā vā bhavissantī”tiādi. Ārammaṇasabhāgatāpi",
  "anya-e0103n9:104_9": "cettha atthīti mettādivasena paṭiladdhatatiyajjhānassa ijjhati upekkhābrahmavihāro.",
  "anya-e0103n9:104_10": "Tena vuttaṁ “mettādīsū”tiādi. Tattha mettādīsūti mettādīsu nipphādetabbesu, mettādivasenāti",
  "anya-e0103n9:104_11": "attho. Sesaṁ heṭṭhā vuttanayameva.",
  "anya-e0103n9:105": "Pakiṇṇakakathāvaṇṇanā",
  "anya-e0103n9:106": "262.Brahmuttamenāti ettha sammutibrahmāno upapattibrahmāno visuddhibrahmānoti tividhā brahmāno.",
  "anya-e0103n9:107": "“Sampannaṁ sālikedāraṁ, suvā bhuñjanti kosiya;",
  "anya-e0103n9:108": "Paṭivedemi te brahme, na ne vāretumussahe. ;",
  "anya-e0103n9:109": "Paribbaja mahābrahme, pacantaññepi pāṇino”ti. –",
  "anya-e0103n9:110": "Ca evamādīsu hi brahmasaddena sammutibrahmāno vuttā.",
  "anya-e0103n9:111": "“Apārutā tesaṁ amatassa dvārā,",
  "anya-e0103n9:112": "Ye sotavanto pamuñcantu saddhaṁ;",
  "anya-e0103n9:113": "Vihiṁsasaññī paguṇaṁ na bhāsiṁ,",
  "anya-e0103n9:114": "Dhammaṁ paṇītaṁ manujesu brahme”.",
  "anya-e0103n9:115_0": "“Atha kho brahmā sahampatī”ti ca evamādīsu brahmasaddena upapattibrahmāno vuttā.",
  "anya-e0103n9:115_1": "“Brahmacakkaṁ pavattetī”tiādi vacanato “brahma”nti ariyadhammo vuccati, tato nibbattattā",
  "anya-e0103n9:115_2": "avisesena sabbepi ariyā visuddhibrahmāno nāma paramatthabrahmatāya. Visesato pana",
  "anya-e0103n9:115_3": "“brahmāti, bhikkhave, tathāgatassetaṁ adhivacana”nti vacanato sammāsambuddho uttamabrahmā",
  "anya-e0103n9:115_4": "nāma sadevake loke brahmabhūtehi guṇehi ukkaṁsapāramippattito. Iti brahmānaṁ uttamo,",
  "anya-e0103n9:115_5": "brahmā ca so uttamo cāti vā brahmuttamo, bhagavā. Tena kathite “so mettāsahagatena",
  "anya-e0103n9:115_6": "cetasā”tiādinā tattha tattha veneyyānaṁ desite. Itīti evaṁ yathāvuttena bhāvanākkamena",
  "anya-e0103n9:115_7": "ceva atthavaṇṇanākkamena ca viditvā jānitvā. Pakiṇṇakakathāpi viññeyyāti pubbe viya",
  "anya-e0103n9:115_8": "asādhāraṇaṁ taṁtaṁbrahmavihārapaṭiniyatameva atthaṁ aggahetvā sādhāraṇabhāvato tattha",
  "anya-e0103n9:115_9": "tattha pakiṇṇakaṁ visaṭaṁ atthaṁ gahetvā pavattitā pakiṇṇakakathāpi vijānitabbā.",
  "anya-e0103n9:116_0": "Mejjatīti dhammato aññassa kattunivattanatthaṁ dhammameva kattāraṁ katvā niddisati.",
  "anya-e0103n9:116_1": "Siniyhatīti ettha sattesu byāpajjanavasena lūkhabhāvassa paṭipakkhabhūtaṁ ñāṇapubbaṅgamaṁ",
  "anya-e0103n9:116_2": "hitākārapavattivasena sinehanaṁ daṭṭhabbaṁ, na taṇhāyanavasena. Taṁ hi mohapubbaṅgamaṁ",
  "anya-e0103n9:116_3": "lubbhanasabhāvaṁ, idaṁ pana adussanasabhāvaṁ alobhasampayuttaṁ. Nanu ca taṇhāsinehopi",
  "anya-e0103n9:116_4": "byāpādavirodhī tena sahānavaṭṭhānato. Yadipi tena saha ekasmiṁ citte nappavattati,",
  "anya-e0103n9:116_5": "virodhī pana na hoti appahāyakato. Mejjatīti mitto, hitajjhāsayo khandhappabandho,",
  "anya-e0103n9:116_6": "tappariyāpannatāya mitte bhavā, mitte vā ārammaṇabhūte piye puggale bhavā, mittassa",
  "anya-e0103n9:116_7": "esā pavatti mejjanavasena vāti veditabbā.",
  "anya-e0103n9:117_0": "Karotīti karuṇā, kiṁ karoti, kesaṁ, kiṁ nimittanti āha “paradukkhe sati sādhūnaṁ",
  "anya-e0103n9:117_1": "hadayakampana”nti. Kampananti ca paresaṁ dukkhaṁ disvā tassa apanetukāmassa asahanākārena",
  "anya-e0103n9:117_2": "cittassa aññathattaṁ. Tayidaṁ sappurisānaṁyeva hotīti āha “sādhūna”nti. Sappurisā",
  "anya-e0103n9:117_3": "hi saparahitasādhanena “sādhū”ti vuccanti. Vināsetīti adassanaṁ gameti, apanetīti",
  "anya-e0103n9:117_4": "attho. Tenettha hiṁsanaṁ apanayananti dasseti. Paradukkhāpanayanākārappavattilakkhaṇā",
  "anya-e0103n9:117_5": "hi karuṇā. Pharaṇavasenāti phusanavasena, ārammaṇakaraṇavasenāti attho. Ārammaṇakaraṇañcettha",
  "anya-e0103n9:117_6": "dukkhitesu dukkhāpanayanākārenevāti daṭṭhabbaṁ.",
  "anya-e0103n9:118_0": "Modanti tāyāti modanakiriyāya muditāya karaṇabhāvaniddeso, svāyaṁ upacārasiddho,",
  "anya-e0103n9:118_1": "muditāvinimutto natthi tattha koci kattāti tameva kattubhāvena niddisati “sayaṁ vā",
  "anya-e0103n9:118_2": "modatī”ti, ayampi upacāraniddesova. Dhammānaṁ avasavattanatoti vasavattibhāvanivāraṇatthaṁ",
  "anya-e0103n9:118_3": "“modanamattameva vā tanti muditā”ti āha.",
  "anya-e0103n9:119": "Piyādīsu pakkhapātupacchedanamukhena udāsinabhāvasaṅkhātā upapattito ikkhā upekkhā. Tenāha “averā hontū”tiādi. Tattha upekkhatīti kattuniddese kāraṇaṁ heṭṭhā vuttameva.",
  "anya-e0103n9:120_0": "263.Hito nāma atthacaro, tasmā hitākārappavattilakkhaṇāti sattānaṁ hitacaraṇākārena",
  "anya-e0103n9:120_1": "pavattilakkhaṇā, hitākārassa vā pavattanalakkhaṇā. Hitūpasaṁhārarasāti sattesu hitassa",
  "anya-e0103n9:120_2": "upanayanakiccā, upanayanasampattikā vā. “Anatthaṁ me acarī”tiādinā pavattanakassa",
  "anya-e0103n9:120_3": "āghātassa vinayanākārena paccupatiṭṭhati, ñāṇassa gocarabhāvaṁ gacchati, yattha vā",
  "anya-e0103n9:120_4": "sayaṁ uppajjati, tattha āghātavinayanaṁ paccupaṭṭhapetīti āghātavinayapaccupaṭṭhānā.",
  "anya-e0103n9:120_5": "Amanāpānampi sattānaṁ paṭikkūle appaṭikkūlasaññitārūpena, pageva manāpānaṁ yaṁ manāpabhāvadassanaṁ,",
  "anya-e0103n9:120_6": "tathāpavatto yonisomanasikāro, taṁ padaṭṭhānaṁ etissāti manāpabhāvadassanapadaṭṭhānā.",
  "anya-e0103n9:120_7": "Byāpādūpasamoti byāpādassa vikkhambhanavasena vūpasamo. Sampattīti sampajjanaṁ sammadeva",
  "anya-e0103n9:120_8": "nibbatti. Sinehasambhavoti taṇhāsinehassa uppatti. Vipattīti vināso. Mettāmukhena hi rāgo vañceti.",
  "anya-e0103n9:121_0": "Karuṇādīnaṁ lakkhaṇādīsu iminā nayena attho veditabbo. Visesamattameva vaṇṇayissāma.",
  "anya-e0103n9:121_1": "Sattānaṁ pavattadukkhassa apanayanākāro. Apanayanaṁ pana hotu vā mā vā, yo dukkhāpanayanākāro,",
  "anya-e0103n9:121_2": "tathāpavattilakkhaṇā dukkhāpanayanākārappavattilakkhaṇā. Apanetukāmatāya paresaṁ",
  "anya-e0103n9:121_3": "dukkhassa asahanaṁ anadhivāsanaṁ paradukkhāsahanaṁ. Na vihiṁsā avihiṁsā, sattānaṁ",
  "anya-e0103n9:121_4": "aviheṭhanaṁ. Taṁ paccupaṭṭhapeti, vihiṁsāya vā paṭipakkhabhāvena paccupatiṭṭhatīti",
  "anya-e0103n9:121_5": "avihiṁsāpaccupaṭṭhānā. Vihiṁsūpasamoti ettha vihiṁsanti etāya satte, vihiṁsanaṁ vā",
  "anya-e0103n9:121_6": "nesaṁ tanti vihiṁsā, sattānaṁ viheṭhanākārena pavatto karuṇāya paṭipakkhabhūto paṭighacittuppādo.",
  "anya-e0103n9:121_7": "Karuṇāmukhena soko vañcetīti āha “sokasambhavo vipattī”ti.",
  "anya-e0103n9:122_0": "Pamodanalakkhaṇāti parasampattiyā pamodanalakkhaṇā. Anissāyanarasāti issāyanassa",
  "anya-e0103n9:122_1": "usūyanassa paṭipakkhabhāvakiccā. Sattānaṁ sampattiyā, pantasenāsanesu, adhikusaladhammesu",
  "anya-e0103n9:122_2": "ca asahanaṁ aramaṇaṁ aratiicceva saṅgahaṁ gacchati, tassā vihananākārena paccupatiṭṭhati,",
  "anya-e0103n9:122_3": "tassa vā vighātaṁ vūpasamaṁ paccupaṭṭhapetīti arativighātapaccupaṭṭhānā.",
  "anya-e0103n9:123_0": "Pahāso gehasitapītivasena pahaṭṭhabhāvo uppilāvitattaṁ. Sattesu samabhāvadassanarasāti",
  "anya-e0103n9:123_1": "piyādibhedesu sabbasattesu udāsinavuttiyā samabhāvasseva dassanakiccā, upapattito",
  "anya-e0103n9:123_2": "ikkhaṇato samabhāveneva tesaṁ gahaṇakiccāti attho. Sattesu paṭikkūlāpaṭikkūlākārānaṁ",
  "anya-e0103n9:123_3": "aggahaṇato tattha paṭighānunayānaṁ vūpasamanākārena vuttiyā tesaṁ vūpasamaṁ vikkhambhanaṁ",
  "anya-e0103n9:123_4": "paccupaṭṭhapetīti paṭighānunayavūpasamapaccupaṭṭhānā. Evaṁ pavattakammassakatādassanapadaṭṭhānāti",
  "anya-e0103n9:123_5": "ettha “eva”nti iminā byatirekamukhena hitūpasaṁhāradukkhāpanayanasampattipamodanākārena",
  "anya-e0103n9:123_6": "paccāmasanto mettādīnaṁ tissannaṁ pavattiākārapaṭisedhanamukhena pavattaṁ kammassakatāñāṇaṁ",
  "anya-e0103n9:123_7": "upekkhābrahmavihārassa āsannakāraṇaṁ, na yaṁ kiñcīti dasseti.",
  "anya-e0103n9:124_0": "264.Vipassanāsukhañceva bhavasampatti cāti ettha diṭṭhadhammasukhavihāro cāti vattabbaṁ.",
  "anya-e0103n9:124_1": "Tampi hi nesaṁ sādhāraṇapayojanaṁ. Tathā “sukhaṁ supatī”tiādayo ekādasānisaṁsā. Te",
  "anya-e0103n9:124_2": "pana heṭṭhā vuttā evāti idha na gahitā.",
  "anya-e0103n9:125_0": "Nissarati apagacchati etenāti nissaraṇaṁ, pahāyakaṁ. Kāmañcetehi pañcapi nīvaraṇāni,",
  "anya-e0103n9:125_1": "tadekaṭṭhā ca pāpadhammā vikkhambhanavasena pahīyanti, ujuvipaccanīkadassanavasena",
  "anya-e0103n9:125_2": "pana byāpādādayo pāḷiyaṁ vuttā. Evañca katvā rāganissaraṇatāvacanaṁ upekkhābrahmavihārassa",
  "anya-e0103n9:125_3": "suṭṭhu samatthitaṁ daṭṭhabbaṁ.",
  "anya-e0103n9:126_0": "265.Etthāti etesu brahmavihāresu. Mettā sattesu yathārahaṁ dānapiyavacanādisīlasutādiguṇagahaṇavasena",
  "anya-e0103n9:126_1": "pavattati. Tena vuttaṁ “sattānaṁ manāpabhāvadassanapadaṭṭhānā”ti. Rāgopi tattha yathā",
  "anya-e0103n9:126_2": "tathā guṇaggahaṇamukheneva pavattati manāpasaññāpalobhatoti āha “guṇadassanasabhāgatāyā”ti.",
  "anya-e0103n9:126_3": "Tasmā mittamukhasapatto viya tulyākārena dūsanato rāgo mettāya āsannapaccatthiko,",
  "anya-e0103n9:126_4": "so lahuṁ otāraṁ labhati satisammosamattenāpi mettaṁ apanīya tassā vatthusmiṁ uppajjanārahattā.",
  "anya-e0103n9:126_5": "Tatoti rāgato, rāgassa vā otāralābhato. Sabhāgavisabhāgatāyāti sabhāgassa, sabhāgena",
  "anya-e0103n9:126_6": "vā visabhāgatāya. Sattesu hi manāpākāragāhino mettāsabhāgassa tabbiparītasabhāvo",
  "anya-e0103n9:126_7": "byāpādo tena visabhāgo. Tasmā so otāraṁ labhamāno cireneva labheyyāti purisassa dūre",
  "anya-e0103n9:126_8": "ṭhitasapatto viya mettāya dūrapaccatthiko. Tatoti byāpādato. Nibbhayenāti anussaṅkanaparisaṅkanena,",
  "anya-e0103n9:126_9": "laddhapatiṭṭhāya mettāya byāpādena duppadhaṁsiyattāti adhippāyo. Tenāha “mettāyissatī”tiādi.",
  "anya-e0103n9:127_0": "Iṭṭhānanti piyānaṁ. Kantānanti kamanīyānaṁ. Manāpānanti manavaḍḍhanakānaṁ. Tato eva",
  "anya-e0103n9:127_1": "mano ramentīti manoramānaṁ. Lokāmisapaṭisaṁyuttānanti taṇhāsannissitānaṁ. Appaṭilābhato",
  "anya-e0103n9:127_2": "samanupassatoti appaṭilābhena ahamime na labhāmīti paritassato. Atītanti atikkantaṁ.",
  "anya-e0103n9:127_3": "Niruddhanti nirodhappattaṁ. Vipariṇatanti sabhāvavigamena vigataṁ. Samanussaratoti",
  "anya-e0103n9:127_4": "anutthunanavasena cintayato. Gehasitanti kāmaguṇanissitaṁ. “Ādinā”ti iminā “sotaviññeyyānaṁ",
  "anya-e0103n9:127_5": "saddāna”nti evamādiṁ saṅgaṇhāti. Vipattidassanasabhāgatāyāti yesu sattesu bhogādivipattidassanamukhena",
  "anya-e0103n9:127_6": "karuṇā pavattati, tesu tannimittameva ayoniso ābhoge sati yathāvuttadomanassamukhena",
  "anya-e0103n9:127_7": "soko uppajjeyya, so karuṇāya āsannapaccatthiko. Soko hi idha domanassasīsena vutto.",
  "anya-e0103n9:127_8": "Sabhāgavisabhāgatāyāti ettha sattesu dukkhāpanayanakāmatākārassa karuṇāsabhāgassa",
  "anya-e0103n9:127_9": "tesu dukkhūpanayanākāro vihesāsabhāvo visabhāgoti tāya sabhāgavisabhāgatāya sā otāraṁ",
  "anya-e0103n9:127_10": "labhamānā cireneva labheyyāti purisassa dūre ṭhitasapatto viya karuṇāya dūrapaccatthikā vuttā.",
  "anya-e0103n9:128_0": "Sampattidassanasabhāgatāyāti yesu sattesu bhogādisampattidassanamukhena muditā pavattati,",
  "anya-e0103n9:128_1": "tesu tannimittameva ayoniso ābhoge sati “cakkhuviññeyyānaṁ rūpāna”ntiādinā vuttasomanassamukhena",
  "anya-e0103n9:128_2": "pahāso uppajjeyya, so ca muditāya āsannapaccatthiko. Pahāso hi idha somanassasīsena",
  "anya-e0103n9:128_3": "vutto. Sabhāgavisabhāgatāyāti bhogādisampattīhi muditesu sattesu pamodanākārassa",
  "anya-e0103n9:128_4": "muditāsabhāgassa tattha anabhiramanākārā arati visabhāgāti tāya sabhāgavisabhāgatāya",
  "anya-e0103n9:128_5": "sā otāraṁ labhamānā cireneva labheyyāti purisassa dūre ṭhitasapatto viya muditāya",
  "anya-e0103n9:128_6": "dūrapaccatthikā vuttā. Pamudito cātiādi muditāya siddhāya ayampi arati na hotīti",
  "anya-e0103n9:128_7": "laddhabbaguṇadassanavasena vuttaṁ, na idhādhippetaaratiniggahadassanavasena. Kāyacittavivekapaṭipakkhāya",
  "anya-e0103n9:128_8": "vā aratiyā vikkhambhitāya muditāya paṭipakkhā arati suvikkhambhaneyyā hotīti dassanatthaṁ",
  "anya-e0103n9:128_9": "ekadesena arati dassitāti daṭṭhabbaṁ. Adhikusaladhammesūti samathavipassanādhammesu.",
  "anya-e0103n9:129_0": "Bālakaradhammayogato bālassa. Attahitaparahitabyāmūḷhatāya mūḷhassa. Puthūnaṁ kilesādīnaṁ",
  "anya-e0103n9:129_1": "jananādīhi kāraṇehi puthujjanassa. Kilesodhīnaṁ maggodhīhi ajitattā anodhijinassa,",
  "anya-e0103n9:129_2": "odhijinā vā sekkhā odhisova kilesānaṁ jitattā. Tena imassa odhijitabhāvaṁ paṭikkhipati.",
  "anya-e0103n9:129_3": "Sattamabhavādito uddhaṁ pavattanavipākassa ajitattā avipākajinassa, vipākajinā vā",
  "anya-e0103n9:129_4": "arahanto appaṭisandhikattā. Tenassa asekkhattaṁ paṭikkhipati. Anekādīnave sabbesampi",
  "anya-e0103n9:129_5": "pāpadhammānaṁ mūlabhūte sammohe ādīnavānaṁ adassanasīlatāya anādīnavadassāvino. Āgamādhigamābhāvā",
  "anya-e0103n9:129_6": "assutavato. Ediso ekaṁsena andhaputhujjano nāma hotīti tassa andhaputhujjanabhāvadassanatthaṁ",
  "anya-e0103n9:129_7": "punapi “puthujjanassā”ti vuttaṁ. Evarūpāti vuttākārena sammohapubbikā. Rūpaṁ sā nātivattatīti",
  "anya-e0103n9:129_8": "rūpānaṁ samatikkamanāya kāraṇaṁ na hoti, rūpārammaṇe kilese nātivattatīti adhippāyo.",
  "anya-e0103n9:129_9": "Somanassadomanassarahitaṁ aññāṇameva aññāṇupekkhā. Dosaguṇāvicāraṇavasena sabhāgattāti",
  "anya-e0103n9:129_10": "yathā brahmavihārupekkhā mettādayo viya sattesu hitūpasaṁhārādivasena guṇadose avicārentī",
  "anya-e0103n9:129_11": "kevalaṁ ajjhupekkhanavaseneva pavattati, evaṁ aññāṇupekkhā sattesu vijjamānampi guṇadosaṁ",
  "anya-e0103n9:129_12": "acintentī kevalaṁ ajjhupekkhanavaseneva pavattatīti dosaguṇāvicāraṇavasena sabhāgā.",
  "anya-e0103n9:129_13": "Tasmā sā lahuṁ otāraṁ labhatīti brahmavihārupekkhāya āsannapaccatthikā vuttā. Sabhāgavisabhāgatāyāti",
  "anya-e0103n9:129_14": "iṭṭhāniṭṭhesu majjhattākārassa upekkhāsabhāgassa tattha anurodhavirodhapavattiākārā",
  "anya-e0103n9:129_15": "rāgapaṭighā visabhāgāti tāya sabhāgavisabhāgatāya te otāraṁ labhamānā cireneva labheyyunti",
  "anya-e0103n9:129_16": "purisassa dūre ṭhitasapatto viya upekkhābrahmavihārassa dūrapaccatthikā vuttā.",
  "anya-e0103n9:130_0": "266.Kattukāmatā chando ādi “chandamūlakā kusalā dhammā”ti vacanato, atha vā sattesu",
  "anya-e0103n9:130_1": "hitesitādukkhāpanayanakāmatādinā anavajjābhipatthanāvasena pavattanato “kattukāmatā",
  "anya-e0103n9:130_2": "chando ādī”ti vuttaṁ. Upekkhābrahmavihāropi hi sattesu anirākatahitacchandoyeva “tattha",
  "anya-e0103n9:130_3": "abyāvaṭatā apaṇṇakapaṭipadā”ti ajjhupekkhanākārena pavattati mātā viya sakiccapasute",
  "anya-e0103n9:130_4": "putte. Nīvaraṇādīti ādi-saddena tadekaṭṭhakilesānaṁ saṅgaho daṭṭhabbo. Katthaci sattaggahaṇampi",
  "anya-e0103n9:130_5": "saṅkhāraggahaṇameva hoti puggalādhiṭṭhānāya desanāya yathā “sabbe sattā āhāraṭṭhitikā”ti,",
  "anya-e0103n9:130_6": "na evamidhāti āha “paññattidhammavasena eko vā satto aneke vā sattā ārammaṇa”nti.",
  "anya-e0103n9:130_7": "Paññattidhammavasenāti paññattisaṅkhātadhammavasena. Kāmañcettha “sukhitā hontū”tiādinā",
  "anya-e0103n9:130_8": "bhāvanāyaṁ sukhādiggahaṇampi labbhati. Taṁ pana “sabbe saṅkhārā aniccā”ti vipassanāya",
  "anya-e0103n9:130_9": "aniccalakkhaṇagahaṇaṁ viya appadhānabhūtaṁ, sattapaññatti eva padhānabhāvena gayhatīti",
  "anya-e0103n9:130_10": "daṭṭhabbaṁ. Upacāre vā patte ārammaṇavaḍḍhanaṁ tatthāpi sīmāsambhedasiddhitoti adhippāyo.",
  "anya-e0103n9:131_0": "Ekamāvāsaṁ paricchinditvāti ettha “satte mettāya pharissāmī”ti evaṁ ñāṇena paricchedaṁ",
  "anya-e0103n9:131_1": "katvā ekā racchā paricchinditabbāti yojanā. Racchāgahaṇena racchāvāsino sattā gahitā",
  "anya-e0103n9:131_2": "yathā ekaṁ disanti. Evaṁ sabbattha.",
  "anya-e0103n9:132_0": "267.Kasiṇānaṁ nissandoti kasiṇajjhānānaṁ nissandaphalasadisā āruppā arūpajjhānāni,",
  "anya-e0103n9:132_1": "kasiṇajjhānānaṁ pāripūriyāva sijjhanato. Tehi vinā asijjhanatoti keci. Samādhinissandoti",
  "anya-e0103n9:132_2": "rūpajjhānasamādhīnaṁ, heṭṭhimānaṁ tiṇṇaṁ arūpajjhānasamādhīnañca nissando paṭipāṭiyā",
  "anya-e0103n9:132_3": "te adhigantvāva paṭilabhitabbato. Vipassanānissando vipassanānubhāvena laddhabbato,",
  "anya-e0103n9:132_4": "vipassanāvaseneva ca samāpajjitabbato. Samathavipassanānissando nirodhasamāpatti.",
  "anya-e0103n9:132_5": "Yathāha “dvīhi balehi samannāgatattā”tiādi. “Purimabrahmavihārattayanissando”ti iminā",
  "anya-e0103n9:132_6": "mettādivasena tīṇi jhānāni adhigantvā ṭhitasseva upekkhābrahmavihāro, na itarassāti",
  "anya-e0103n9:132_7": "dasseti. Tamevatthaṁ upamāya pākaṭataraṁ katvā dassetuṁ “yathā hī”tiādi vuttaṁ. Yaṁ",
  "anya-e0103n9:132_8": "panettha vattabbaṁ, taṁ heṭṭhā vuttameva.",
  "anya-e0103n9:133_0": "268.Siyāti vuccamānākārena siyā kassaci parivitakko. Etthāti etesu mettādīsu brahmavihāratā",
  "anya-e0103n9:133_1": "veditabbā, itarakammaṭṭhānāni attahitapaṭipattimattāni. Imāni pana “sabbe sattā sukhitā",
  "anya-e0103n9:133_2": "hontū”tiādinā parahitapaṭipattibhūtāni. Tasmā sattesu sammā paṭipattibhāvena seṭṭhā",
  "anya-e0103n9:133_3": "ete vihārā. Brahmānoti upapattibrahmāno. Te hi idha jhānabhāvanāya vinīvaraṇacittā",
  "anya-e0103n9:133_4": "hutvā brahmaloke uppannā tattha yāvatāyukaṁ vinīvaraṇacittāva honti. Tasmā “niddosacittā",
  "anya-e0103n9:133_5": "viharantī”ti vadanti. Brahmānoti vā sakalabuddhaguṇahetubhūtānaṁ dānapāramitādīnaṁ",
  "anya-e0103n9:133_6": "buddhakaradhammānaṁ paripūraṇavasena brūhitaguṇā mahāsattā bodhisattā. Te hi sabbasattānaṁ",
  "anya-e0103n9:133_7": "hitesanena, ahitāpanayanena, sampattipamodanena, sabbattha vivajjitāgatigamanamajjhattabhāvādhiṭṭhānena",
  "anya-e0103n9:133_8": "ca niddosacittā viharanti. Evanti yathā te upapattibrahmāno, mahābodhisattabrahmāno",
  "anya-e0103n9:133_9": "vā, evaṁ etehi brahmavihārehi sampayuttā samaṅgībhūtā.",
  "anya-e0103n9:134_0": "269.Catassovātiādipañhassāti catassotiādikassa tividhassa pañhassa. Visuddhimaggādivasāti",
  "anya-e0103n9:134_1": "ettha byāpādasaṁkilesādito visujjhanupāyo visuddhimaggo. Ādi-saddena hitūpasaṁhārādimanasikāravisesā",
  "anya-e0103n9:134_2": "saṅgahitā. Āsaṁ mettādīnaṁ. Appamāṇeti pamāṇarahite. Yenāti yena kāraṇena. Tanti",
  "anya-e0103n9:134_3": "tasmā. Da-kāro padasandhikaro.",
  "anya-e0103n9:135_0": "Byāpādabahulassa visuddhimaggoti ānetvā sambandhitabbaṁ, ujuvipaccanīkabhāvatoti",
  "anya-e0103n9:135_1": "adhippāyo. Esa nayo sesesupi. Pakkhapātavasena anābhujanamanābhogo majjhattākāroti",
  "anya-e0103n9:135_2": "adhippāyo. Yvāyaṁ catubbidho sattesu manasikāro vutto, tameva upamāya dassetuṁ “yasmā",
  "anya-e0103n9:135_3": "ca yathā mātā”tiādi vuttaṁ. Tattha vuttassāpi hitūpasaṁhārādiatthassa upameyyabhāvaṁ",
  "anya-e0103n9:135_4": "upanetvā dassetuṁ atthupanayanattho “yasmā cā”ti ca-saddo. Pariyāyeti vāre, tasmiṁ",
  "anya-e0103n9:135_5": "tasmiṁ kiccavasena parivattanakkameti attho. Abyāvaṭāti anussukkā. Tathāti yathā",
  "anya-e0103n9:135_6": "mātā daharādīsu puttesu, tathā sabbasattesu mettādivasena mettāyanādivasikena bhavitabbanti",
  "anya-e0103n9:135_7": "yojanā. Tasmāti yasmā sabbepi saṁkilesadhammā yathārahaṁ dosamoharāgapakkhiyā, tehi",
  "anya-e0103n9:135_8": "ca visujjhanupāyo appamaññā, hitūpasaṁhārādivasena catubbidho ca sattesu manasikāro,",
  "anya-e0103n9:135_9": "tasmā visuddhimaggādivasā catassova appamaññā. Catassopi etā bhāvetukāmena na ekekanti",
  "anya-e0103n9:135_10": "adhippāyo. Sati hi sabbasaṅgahe kamena bhavitabbaṁ. Hitesitā mettāyananti āha “evaṁ",
  "anya-e0103n9:135_11": "patthitahitāna”nti. Sambhāvetvā vāti “imāya paṭipattiyā ayaṁ nirayādīsu nibbatteyyā”ti",
  "anya-e0103n9:135_12": "parikappetvā vā. Dukkhāpanayanākaārappavattivasena paṭipajjitabbanti sambandho. Tato",
  "anya-e0103n9:135_13": "paranti tato hitākārappavattiādito paraṁ. Kattabbābhāvatoti catutthassa pakārassa",
  "anya-e0103n9:135_14": "kattabbassa abhāvato. Ayaṁ kamoti ayaṁ imāsaṁ appamaññānaṁ yebhuyyena pavattanakkamoti",
  "anya-e0103n9:135_15": "katvā vuttaṁ, na “imināva kamena etāsaṁ pavatti, na aññathā”ti. Mettādīnaṁ hi tissannaṁ",
  "anya-e0103n9:135_16": "bhāvanānaṁ kamaniyamo natthi, yaṁ vā taṁ vā paṭhamaṁ bhāvetuṁ labbhā, desanākkamavasena vā evaṁ vuttaṁ.",
  "anya-e0103n9:136_0": "Ekasattassāpīti ekassāpi sattassa. Appaṭibhāganimittattā paricchedaggahaṇaṁ natthi,",
  "anya-e0103n9:136_1": "na ca sammutisaccavasena pavattaṁ sattaggahaṇaṁ paricchinnarūpādiggahaṇaṁ hotīti",
  "anya-e0103n9:136_2": "appanāppattiyā aparāmāsasattaggahaṇamuddhabhūtānaṁ mettādīnaṁ ekasattārammaṇānampi",
  "anya-e0103n9:136_3": "appamāṇagocaratā vuttā. Evaṁ pamāṇaṁ aggahetvāti yathā uddhumātakādīsu atirekuddhumātakādibhāvappatte",
  "anya-e0103n9:136_4": "padese nimittaṁ gayhati, evaṁ pamāṇaṁ aggahetvā. Sakalapharaṇavasenāti niravasesapharaṇavasena.",
  "anya-e0103n9:137_0": "270.Nissaraṇattāti ettha yaṁ yassa nissaraṇaṁ, taṁ tassa ujupaṭipakkhabhūtameva hoti.",
  "anya-e0103n9:137_1": "Yathā kāmānaṁ nekkhammaṁ, rūpānaṁ āruppā, saṅkhārānaṁ nibbānaṁ, evaṁ domanassasahitānaṁ",
  "anya-e0103n9:137_2": "byāpādavihiṁsāratīnaṁ nissaraṇabhūtā mettākaruṇāmuditā na somanassarahitā honti.",
  "anya-e0103n9:137_3": "Nissaraṇaggahaṇeneva ca pubbabhāgiyānaṁ tāsaṁ upekkhāsampayogopi anuññātoti daṭṭhabbaṁ",
  "anya-e0103n9:137_4": "anissaraṇabhāvato. Tathā hi aṭṭhavīsatiyā cittuppādesu karuṇāmuditānaṁ pavattiṁ ācariyā",
  "anya-e0103n9:137_5": "icchanti. Na hi brahmavihārupekkhā upekkhāvedanaṁ vinā vattati pārisuddhiupekkhā",
  "anya-e0103n9:137_6": "viya. Na hi kadāci pārisuddhiupekkhā vedanupekkhaṁ vinā vattatīti.",
  "anya-e0103n9:138_0": "271.Sātasahagatanti sukhasahagataṁ. Tasmāti yasmā “tato tvaṁ bhikkhū”tiādikāya desanāya",
  "anya-e0103n9:138_1": "catunnampi appamaññānaṁ savitakkādibhāvo viya upekkhāsahagatabhāvopi viññāyati, tasmā.",
  "anya-e0103n9:138_2": "Catassopi appamaññā catukkapañcakajjhānikāti codakassa adhippāyo. Evañhi satīti yadi",
  "anya-e0103n9:138_3": "mūlasamādhimhi vuttamatthaṁ anantaraṁ vuttatāya brahmavihāresu pakkhipati, evaṁ sante",
  "anya-e0103n9:138_4": "kāyānupassanādayopi catukkapañcakajjhānikā siyuṁ, na pana honti vipassanāvasena desitattāti",
  "anya-e0103n9:138_5": "adhippāyo, hontu kāyānupassanādayo ānāpānabhāvanāvasena catukkapañcakajjhānikāti",
  "anya-e0103n9:138_6": "vadeyyāti āsaṅkanto āha “vedanādīsū”tiādi. Byañjanacchāyāmattaṁ gahetvāti “mettā",
  "anya-e0103n9:138_7": "me cetovimutti bhāvitā bhavissatī”tiādīhi byañjanehi pakāsito eva cittasamādhi “ajjhattaṁ",
  "anya-e0103n9:138_8": "me cittaṁ ṭhitaṁ bhavissatī”tiādīhipi byañjanehi pakāsitoti byañjanato labbhamānasamādhicchāyāmattaṁ",
  "anya-e0103n9:138_9": "gahetvā ubhayattha labbhamānaṁ adhippāyaṁ aggahetvāti attho. Suttatthaṁ hi aññathā",
  "anya-e0103n9:138_10": "vadanto ayathāvāditāya satthāraṁ apavadanto nāma hoti. Tenāha “mā bhagavantaṁ abbhācikkhī”ti.",
  "anya-e0103n9:139_0": "272. “Tayimaṁ dosaṁ pariharitukāmena na sabbaṁ suttaṁ nītatthameva, tasmā garukulato",
  "anya-e0103n9:139_1": "adhippāyo maggitabbo”ti dassento “gambhīraṁ hī”tiādiṁ vatvā tattha ādito paṭṭhāya",
  "anya-e0103n9:139_2": "adhippāyaṁ dassetuṁ “ayañhī”tiādimāha. Āyācitā dhammadesanā etenāti āyācitadhammadesano,",
  "anya-e0103n9:139_3": "taṁ āyācitadhammadesanaṁ. Evamevāti garahane nipāto, mudā evāti attho. Ajjhattanti",
  "anya-e0103n9:139_4": "gocarajjhatte, kammaṭṭhānārammaṇeti attho. Yasmā cittekaggatā nāma sasantatipariyāpannā",
  "anya-e0103n9:139_5": "hoti, tasmā atthavaṇṇanāyaṁ “niyakajjhattavasenā”ti vuttaṁ. Cittaṁ ṭhitaṁ bhavissatīti",
  "anya-e0103n9:139_6": "bahiddhā avikkhippamānaṁ ekaggabhāve ṭhitaṁ bhavissati. Tato eva susaṇṭhitaṁ, suṭṭhu",
  "anya-e0103n9:139_7": "samāhitanti attho. Uppannāti avikkhambhitā. Pāpakāti lāmakā. Akusalā dhammāti kāmacchandādayo",
  "anya-e0103n9:139_8": "akosallasambhūtaṭṭhena akusalā dhammā. Cittaṁ pariyādāya pavattituṁ okāsādānena kusalacittaṁ",
  "anya-e0103n9:139_9": "khepetvā na ca ṭhassantīti yojanā. Iminā yathāvuttassa samādhānassa kāraṇamāha.",
  "anya-e0103n9:140_0": "Cittekaggatāmattoti bhāvanamanuyuttena paṭiladdhamattaṁ nātisubhāvitaṁ samādhānaṁ.",
  "anya-e0103n9:140_1": "Taṁ pana upari vuccamānānaṁ samādhivisesānaṁ mūlakāraṇabhāvato “mūlasamādhī”ti vutto.",
  "anya-e0103n9:140_2": "Svāyaṁ cittekaggatāmatto “ajjhattameva cittaṁ saṇṭhapemi sannisādemi ekodiṁ karomi",
  "anya-e0103n9:140_3": "samādahāmī”tiādīsu viya khaṇikasamādhi adhippeto. Yatheva hi aññatthāpi “āraddhaṁ",
  "anya-e0103n9:140_4": "kho pana me, bhikkhave, vīriyaṁ ahosi asallīnaṁ…pe… samāhitaṁ cittaṁ ekagga”nti vatvā",
  "anya-e0103n9:140_5": "“vivicceva kāmehī”tiādivacanato paṭhamaṁ vuttacittekaggatā “khaṇikasamādhī”ti viññāyati,",
  "anya-e0103n9:140_6": "evamidhāpīti. So eva samādhīti mūlasamādhimāha.",
  "anya-e0103n9:141_0": "Assāti bhikkhuno, assa vā mūlasamādhissa. Bhāvananti vaḍḍhanaṁ. Ayaṁ samādhīti ca",
  "anya-e0103n9:141_1": "mūlasamādhiyeva adhippeto. Evaṁ bhāvitoti yathā araṇisahitena uppādito aggi gomayacuṇṇādīhi",
  "anya-e0103n9:141_2": "vaḍḍhito gomayaggiādibhāvaṁ pattopi araṇisahitena uppāditamūlaggītveva vuccati, evamidhāpi",
  "anya-e0103n9:141_3": "mūlasamādhi eva mettādivasena vaḍḍhitoti katvā vuttaṁ.",
  "anya-e0103n9:142_0": "Aññesupi ārammaṇesu pathavīkasiṇādīsu. Tattha yathā mettābhāvanāpubbaṅgamena bhāvanānayena",
  "anya-e0103n9:142_1": "pathavīkasiṇādīsu savitakkādibhāvavasena catukkapañcakajjhānasampāpanavidhinā mūlasamādhissa",
  "anya-e0103n9:142_2": "bhāvanā vuttā, evaṁ karuṇādibhāvanāpubbaṅgamaṁ pathavīkasiṇādīsupi bhāvanāvidhiṁ",
  "anya-e0103n9:142_3": "dassetvā pacchā kāyānupassanādipubbaṅgamaṁ bhāvanāvidhiṁ dassento āsavakkhayāya dhammaṁ",
  "anya-e0103n9:142_4": "desesi. Tena vuttaṁ “karuṇā me cetovimuttī”tiādi. Yadi evaṁ dhammānupassanāpariyosānāya",
  "anya-e0103n9:142_5": "desanāya arahattādhigamāya kammaṭṭhānassa kathitattā puna “tato tvaṁ, bhikkhu, imaṁ",
  "anya-e0103n9:142_6": "samādhiṁ savitakkampī”tiādi kasmā vuttanti? Dhammānupassanāya matthakappattidassanatthaṁ.",
  "anya-e0103n9:142_7": "Sā hi saṅkhārupekkhābhāvena vattamānā yathāvuttajjhānadhamme sammasantī visesato",
  "anya-e0103n9:142_8": "matthakappattā nāma hoti. Phalasamāpattibhūmidassanatthaṁ vuttanti keci.",
  "anya-e0103n9:143_0": "Puna yato kho tetiādi arahattappattito uddhaṁ laddhabbaphāsuvihāradassanaṁ. Tattha",
  "anya-e0103n9:143_1": "gagghasīti gamissasi. Tasmāti yasmā “savitakkampī”tiādikā desanā mettādīnaṁ ārammaṇato",
  "anya-e0103n9:143_2": "aññasmiṁ ārammaṇe samādhiṁ sandhāya vuttā, na appamaññā, tasmā. “Tathevā”tiādinā",
  "anya-e0103n9:143_3": "ganthantarenapi tamevatthaṁ samattheti. Tattha tathevāti tikacatukkajjhānavaseneva.",
  "anya-e0103n9:143_4": "Abhidhammeti cittuppādakaṇḍe, appamaññāvibhaṅgādīsu ca tattha tattha abhidhammappadesesu.",
  "anya-e0103n9:144_0": "273.Subhaparamādivasenāti subha-saddo “subhanteva adhimutto hotī”ti evaṁ vuttasubhavimokkhaṁ",
  "anya-e0103n9:144_1": "sandhāya vutto uttarapadalopena. Parama-saddo ukkaṁsattho. Subho subhavimokkho paramo",
  "anya-e0103n9:144_2": "ukkaṁso paramā koṭi etissāti subhaparamā, mettācetovimutti, tato paraṁ tāya sādhetabbaṁ",
  "anya-e0103n9:144_3": "natthīti attho. Asādhāraṇassa atthassa adhippetattā vipassanāsukhādayo idha anavasarā.",
  "anya-e0103n9:144_4": "Itaretaravisiṭṭhāpete visesā, pageva parehi. Tenāha “aññamaññaṁ asadiso ānubhāvaviseso",
  "anya-e0103n9:144_5": "veditabbo”ti. Visesetvāti aññamaññaṁ visiṭṭhaṁ katvā.",
  "anya-e0103n9:145_0": "Tassatassa upanissayattāti subhavimokkhādikassa tassa tassa vimokkhassa pakatūpanissayavasena",
  "anya-e0103n9:145_1": "upanissayapaccayabhāvato. Idāni tamatthaṁ pākaṭataraṁ katvā dassetuṁ “mettāvihārissā”tiādi",
  "anya-e0103n9:145_2": "vuttaṁ. Assa mettāvihārissa cittaṁ upasaṁharatoti sambandho. Appaṭikkūlaparicayāti",
  "anya-e0103n9:145_3": "mettābhāvanāvasena sattasaññite yattha katthaci ārammaṇe appaṭikkūlākāreneva gahaṇassa",
  "anya-e0103n9:145_4": "paricitattā. Tassa saṅkhārabhūtampi yaṁ kiñci ārammaṇaṁ appaṭikkūlākāreneva paccupatiṭṭhati,",
  "anya-e0103n9:145_5": "pageva sabhāvato. “Appaṭikkūla”nti tatthassa cittaṁ abhirativasena nirāsaṅkaṁ pavattati,",
  "anya-e0103n9:145_6": "paccanīkadhammehi ca sukhena, suṭṭhu ca vimuccati, yatassa jhānassa vimokkhapariyāyo",
  "anya-e0103n9:145_7": "vutto. Tenāha “appaṭikkūlesū”tiādi. Yathāvutto ca attho anatthacaraṇādiadhippāyena",
  "anya-e0103n9:145_8": "sacetane ārammaṇe āghātaṁ uppādentassa paṭikkūlaparicayā acetanepi vātātapādike āghātuppattiyā",
  "anya-e0103n9:145_9": "vibhāvetabbo. Na tato paranti tato subhavimokkhato paraṁ kassaci vimokkhassa upanissayo na hotīti attho.",
  "anya-e0103n9:146_0": "Abhihananti etenāti abhighāto, daṇḍo abhighāto yassa taṁ daṇḍābhighātaṁ, taṁ ādi",
  "anya-e0103n9:146_1": "yassa taṁ daṇḍābhighātādi, daṇḍābhighātādi rūpaṁ nimittaṁ yassa taṁ daṇḍābhighātādirūpanimittaṁ.",
  "anya-e0103n9:146_2": "Kiṁ pana tanti āha “sattadukkha”nti, daṇḍappahārādijanitaṁ karajarūpahetukaṁ sattānaṁ",
  "anya-e0103n9:146_3": "uppajjanakadukkhanti attho. Rūpe ādīnavo suparividito hoti karuṇāvihārissa rūpanimittattā,",
  "anya-e0103n9:146_4": "dukkhassa karuṇāya ca paradukkhāsahanarasattāti adhippāyo. Tattha ākāse. Cittaṁ pakkhandati",
  "anya-e0103n9:146_5": "sabbaso rūpānaṁ abhāvo vivaramapagamoti.",
  "anya-e0103n9:147_0": "Tena tenātiādīsu ayaṁ yojanā – tena tena bhogasampattiādinā pāmojjakāraṇena pamuditānaṁ",
  "anya-e0103n9:147_1": "sattānaṁ uppannapāmojjaviññāṇaṁ samanupassantassa yogino “sādhu vatāyaṁ satto pamodatī”ti",
  "anya-e0103n9:147_2": "muditāya pavattisambhavato pamuditaviññāṇassa dassanena viññāṇaggahaṇaparicitaṁ cittaṁ hotīti.",
  "anya-e0103n9:148_0": "Anukkamādhigatanti ākāsakasiṇavajje yattha katthaci kasiṇe rūpāvacarajjhānādhigamānukkamena",
  "anya-e0103n9:148_1": "rūpavirāgabhāvanāya adhigataṁ. Ākāsanimittaṁ gocaro etassāti ākāsanimittagocaraṁ,",
  "anya-e0103n9:148_2": "tasmiṁ ākāsanimittagocare paṭhamāruppaviññāṇe. Cittaṁ upasaṁharatoti dutiyāruppādhigamāya",
  "anya-e0103n9:148_3": "bhāvanācittaṁ nentassa, tathā bhāvayatoti attho. Tatthāti tasmiṁ paṭhamāruppaviññāṇe.",
  "anya-e0103n9:148_4": "Cittanti viññāṇañcāyatanacittaṁ. Pakkhandatīti anupavisati vimokkhabhāvena appeti.",
  "anya-e0103n9:149_0": "Ābhogābhāvatoti “sukhitā hontū”tiādinā sukhāsīsanādivasena ābhujanābhāvato. Sattānaṁ",
  "anya-e0103n9:149_1": "sukhāsīsanādivasena pavattamānā mettādibhāvanāva paramatthaggahaṇamukhena satte ārammaṇaṁ",
  "anya-e0103n9:149_2": "karoti, upekkhābhāvanā pana tathā appavattitvā kevalaṁ ajjhupekkhanavaseneva satte",
  "anya-e0103n9:149_3": "ārammaṇaṁ karotīti āha “upekkhāvihārissa sukhadukkhādiparamatthaggāhavimukhabhāvato",
  "anya-e0103n9:149_4": "avijjamānaggahaṇadukkhaṁ cittaṁ hotī”ti. Nanu ca “kammassakā sattā, te kassa ruciyā",
  "anya-e0103n9:149_5": "sukhitā vā bhavissantī”tiādinā paṭikkhepavasenapi paramatthaggahaṇamukheneva upekkhābrahmavihāropi",
  "anya-e0103n9:149_6": "satte ārammaṇaṁ karotīti? Saccametaṁ, taṁ pana bhāvanāya pubbabhāge, matthakappattiyaṁ",
  "anya-e0103n9:149_7": "pana kevalaṁ ajjhupekkhanavaseneva satte ārammaṇaṁ karotīti savisesaṁ paramatthato",
  "anya-e0103n9:149_8": "avijjamāne eva visaye tassa pavatti. Avijjamānaggahaṇadukkhatā ca ajjhupekkhanavasena",
  "anya-e0103n9:149_9": "appanāppattiyā aparāmāsasattaggahaṇamuddhabhūtatāya veditabbā. Sesaṁ vuttanayameva.",
  "anya-e0103n9:150_0": "274.Sabbāpetāti sabbāpi etā appamaññā. Dānādīnanti pāramibhāvappattānaṁ dānādīnaṁ",
  "anya-e0103n9:150_1": "buddhakaradhammānaṁ. Sabbakalyāṇadhammānanti sabbesaṁ anavajjadhammānaṁ, samatiṁsāya",
  "anya-e0103n9:150_2": "pāramitānaṁ, tannimittānaṁ buddhayāniyānañca, sabbehi vā sundarasabhāvānaṁ. Na hi",
  "anya-e0103n9:150_3": "lokiyadhammā buddhakaradhammehi ānubhāvato ukkaṭṭhā nāma atthi, buddhadhammesu vattabbameva",
  "anya-e0103n9:150_4": "natthi. Paripūrikāti parivuddhikarā. Adhiṭṭhānāni viya hi appamaññā sabbāsaṁ pāramitānaṁ",
  "anya-e0103n9:150_5": "pāripūrikarā. “Hitajjhāsayatāyā”tiādinā mettābrahmavihārādīnaṁ upekkhābrahmavihārassa",
  "anya-e0103n9:150_6": "adhiṭṭhānabhāvadassanamukhena catūhi appamaññāhi attano santānassa pageva abhisaṅkhatattā",
  "anya-e0103n9:150_7": "mahābodhisattā dānādipāramiyo pūretuṁ samatthā honti, nāññathāti imamatthaṁ dasseti.",
  "anya-e0103n9:150_8": "Imassa dātabbaṁ, imassa na dātabbanti nidassanamattaṁ daṭṭhabbaṁ, “idaṁ dātabbaṁ,",
  "anya-e0103n9:150_9": "idaṁ na dātabbanti ca vibhāgaṁ akatvā”ti vattabbato. Deyyapaṭiggāhakavikapparahitā",
  "anya-e0103n9:150_10": "hi dānapāramitā. Yathāha –",
  "anya-e0103n9:151": "“Yathāpi kumbho sampuṇṇo, yassa kassaci adhokato;",
  "anya-e0103n9:152": "Vamatevudakaṁ nissesaṁ, na tattha parirakkhatī”ti. ;",
  "anya-e0103n9:153_0": "“Sabbasattāna”nti idaṁ “sukhanidāna”nti imināpi sambandhitabbaṁ, “dentī”ti iminā",
  "anya-e0103n9:153_1": "ca. Tena deyyadhammena viya dānadhammenāpi mahāsattānaṁ lokassa bahūpakāratā vuttā",
  "anya-e0103n9:153_2": "hoti, tathā tassa pariṇāmanato. Tadatthadīpanatthaṁ hi “vibhāgaṁ akatvā”ti vatvāpi",
  "anya-e0103n9:153_3": "“sabbasattāna”nti vuttaṁ. Tesanti sabbasattānaṁ. Upaghātanti etthāpi “vibhāgaṁ akatvā”ti",
  "anya-e0103n9:153_4": "ānetvā sambandhitabbaṁ. Ayaṁ hettha padayojanā – vibhāgaṁ akatvā upaghātaṁ parivajjayantā",
  "anya-e0103n9:153_5": "sabbasattānaṁ sukhanidānaṁ sīlaṁ samādiyantīti. Sattakālavikapparahitā hi sīlapāramitā,",
  "anya-e0103n9:153_6": "lokatthameva cassa phalaṁ pariṇamīyati. Nekkhammaṁ bhajantīti pabbajjaṁ upagacchanti.",
  "anya-e0103n9:153_7": "Pabbajitassa hi sabbaso sīlaṁ paripūrati, na gahaṭṭhassa. Idhāpi “vibhāgaṁ akatvā",
  "anya-e0103n9:153_8": "sabbasattānaṁ sukhanidāna”nti idaṁ ānetvā sambandhitabbaṁ. Na hi bodhisattā kālavibhāgaṁ",
  "anya-e0103n9:153_9": "katvā pabbajjaṁ anutiṭṭhanti, sīlaṁ vā samādiyanti, nidassanamattañcetaṁ jhānādinekkhammabhajanassāpi",
  "anya-e0103n9:153_10": "icchitabbattā. Sabbasattānaṁ sukhanidānatā heṭṭhā vuttanayāva. Esa nayo sesesupi.",
  "anya-e0103n9:153_11": "Hitāhitesūti atthānatthesu. Asammohatthāyāti sammohaviddhaṁsanāya. Paññaṁ pariyodapentīti",
  "anya-e0103n9:153_12": "yogavihitaṁ vijjāṭṭhānādiṁ assutaṁ suṇantā sutaṁ vodapentā ahaṁkāramamaṁkārādiṁ vidhunantā",
  "anya-e0103n9:153_13": "ñāṇaṁ visodhenti. “Ahaṁ mamā”ti vikapparahitā hi paññāpāramitā. Hitasukhatthāyāti",
  "anya-e0103n9:153_14": "sattānaṁ hitasukhādivuddhiyatthameva. Niccanti satataṁ avicchedena paṭipakkhena avokiṇṇaṁ.",
  "anya-e0103n9:153_15": "Vīriyamārabhantīti yathā sattānaṁ anuppannaṁ hitasukhaṁ uppajjati, uppannaṁ abhivaḍḍhati,",
  "anya-e0103n9:153_16": "evaṁ parakkamaṁ karonti. Saṅkocavikkheparahitā hi vīriyapāramitā. “Vīrabhāvaṁ pattāpī”ti",
  "anya-e0103n9:153_17": "iminā aparaddhānaṁ niggahasamatthataṁ dasseti. Nānappakārakaṁ aparādhaṁ khamantīti",
  "anya-e0103n9:153_18": "mammacchedanākārena attani pavattitaṁ nānāvidhaṁ aparādhaṁ sahanti. Attaparavikappavirahitā",
  "anya-e0103n9:153_19": "hi dosasahanā khantipāramitā.",
  "anya-e0103n9:154_0": "Paṭiññaṁ na visaṁvādentīti avisaṁvādanasāmaññena sabbassapi anariyavohārassa akaraṇamāha.",
  "anya-e0103n9:154_1": "Paṭiññāte, apaṭiññāte ca diṭṭhādike micchāvikapparahitā hi saccapāramitā. Avicalādhiṭṭhānāti",
  "anya-e0103n9:154_2": "yathāsamādinnesu dānādidhammesu niccalādhiṭṭhāyino acalasamādānādhiṭṭhānā, samādinnesu",
  "anya-e0103n9:154_3": "ca buddhakaradhammesu sammadeva avaṭṭhānaṁ adhiṭṭhānapāramitā. Tesūti sattesu. Avicalāyāti",
  "anya-e0103n9:154_4": "paṭipakkhena akampanīyāya. Evanti yathāvuttena sattesu hitajjhāsayatādiākārena. Yathā",
  "anya-e0103n9:154_5": "ca brahmavihārādhiṭṭhānā pāramiyo, evaṁ adhiṭṭhānādhiṭṭhānāpi. Tathā hi yathāpaṭiññaṁ",
  "anya-e0103n9:154_6": "parānuggahāya pāramīnaṁ anuṭṭhānena saccādhiṭṭhānaṁ, tappaṭipakkhapariccāgato cāgādhiṭṭhānaṁ,",
  "anya-e0103n9:154_7": "pāramīhi sacittupasamato upasamādhiṭṭhānaṁ, tāhi parahitūpāyakosallato paññādhiṭṭhānaṁ.",
  "anya-e0103n9:154_8": "Evaṁ paccekampi pāramitāsu yathārahaṁ netabbaṁ. Ayamettha saṅkhepo, vitthārato pana",
  "anya-e0103n9:154_9": "pāramitāsu yaṁ vattabbaṁ, taṁ paramatthadīpaniyaṁ cariyāpiṭakavaṇṇanāyaṁ vuttanayeneva",
  "anya-e0103n9:154_10": "veditabbaṁ, ativitthārabhayena na vitthārayimha. Tathā dasabalañāṇādiketi. Etāva",
  "anya-e0103n9:154_11": "hontīti etā honti evāti yojanā.",
  "anya-e0103n9:155": "Brahmavihāraniddesavaṇṇanā niṭṭhitā.",
  "anya-e0103n9:156": "Iti navamaparicchedavaṇṇanā."
}