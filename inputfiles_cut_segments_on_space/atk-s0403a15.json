{
  "atk-s0403a15:0": "(16) 1. Saddhammavaggo",
  "atk-s0403a15:1": "1. Paṭhamasammattaniyāmasuttavaṇṇanā",
  "atk-s0403a15:2_0": "151. Catutthassa paṭhame abhabbo niyāmaṁ okkamituṁ kusalesu dhammesu sammattanti",
  "atk-s0403a15:2_1": "kusalesu dhammesu sammattabhūtaṁ magganiyāmaṁ okkamituṁ abhabbo abhājanaṁ. Kathaṁ",
  "atk-s0403a15:2_2": "paribhotītiādīsu “kiṁ kathā nāma esā”ti vadanto kathaṁ paribhoti nāma. “Kiṁ nāmesa",
  "atk-s0403a15:2_3": "katheti, kiṁ ayaṁ jānātī”ti vadanto kathikaṁ paribhoti nāma. “Mayaṁ kiṁ jānāma, kuto",
  "atk-s0403a15:2_4": "amhākaṁ etaṁ sotuṁ bala”nti vadanto attānaṁ paribhoti nāma. Vipariyāyena sukkapakkho veditabbo.",
  "atk-s0403a15:3": "2. Dutiyasammattaniyāmasuttavaṇṇanā",
  "atk-s0403a15:4": "152. Dutiye anaññāte aññātamānīti aviññātasmiṁyeva “viññātamidaṁ mayā”ti evaṁmānī.",
  "atk-s0403a15:5": "3. Tatiyasammattaniyāmasuttavaṇṇanā",
  "atk-s0403a15:6": "153. Tatiye makkhī dhammaṁ suṇātīti makkhī hutvā guṇamakkhanacittena dhammaṁ suṇāti. Upārambhacittoti niggahāropanacitto. Randhagavesīti guṇarandhaṁ guṇacchiddaṁ gavesanto.",
  "atk-s0403a15:7": "4. Paṭhamasaddhammasammosasuttavaṇṇanā",
  "atk-s0403a15:8_0": "154. Catutthe na sakkaccaṁ dhammaṁ suṇantīti ohitasotā sukatakārino hutvā na suṇanti.",
  "atk-s0403a15:8_1": "Na pariyāpuṇantīti yathāsutaṁ dhammaṁ vaḷañjantāpi sakkaccaṁ na vaḷañjenti. Pañcamaṁ uttānameva.",
  "atk-s0403a15:9": "6. Tatiyasaddhammasammosasuttavaṇṇanā",
  "atk-s0403a15:10": "156. Chaṭṭhe appaṭisaraṇoti appatiṭṭho. Ācariyā hi suttantassa paṭisaraṇaṁ nāma, tesaṁ abhāvā appaṭisaraṇo hoti. Sesamettha heṭṭhā vuttanayameva.",
  "atk-s0403a15:11": "7. Dukkathāsuttavaṇṇanā",
  "atk-s0403a15:12": "157. Sattame puggalaṁ upanidhāyāti taṁ taṁ puggalaṁ upanikkhipitvā, sakkhiṁ katvāti attho. Kacchamānāyāti kathiyamānāya. Sesamettha aṭṭhamañca uttānatthamevāti.",
  "atk-s0403a15:13": "9. Udāyīsuttavaṇṇanā",
  "atk-s0403a15:14_0": "159. Navame anupubbiṁ kathaṁ kathessāmīti dānānantaraṁ sīlaṁ, sīlānantaraṁ sagganti",
  "atk-s0403a15:14_1": "evaṁ desanānupubbiṁ kathaṁ vā, yaṁ yaṁ suttapadaṁ vā gāthāpadaṁ vā nikkhittaṁ hoti,",
  "atk-s0403a15:14_2": "tassa tassa anurūpakathaṁ kathessāmīti cittaṁ upaṭṭhapetvā paresaṁ dhammo desetabbo.",
  "atk-s0403a15:14_3": "Pariyāyadassāvīti tassa tassa atthassa taṁ taṁ kāraṇaṁ dassento. Kāraṇañhi idha pariyāyoti",
  "atk-s0403a15:14_4": "vuttaṁ. Anuddayataṁ paṭiccāti “mahāsambādhappatte satte sambādhato mocessāmī”ti anukampaṁ",
  "atk-s0403a15:14_5": "āgamma. Na āmisantaroti na āmisahetuko, attano catupaccayalābhaṁ anāsīsantoti attho.",
  "atk-s0403a15:14_6": "Attānañca parañca anupahaccāti attukkaṁsanaparavambhanādivasena attānañca parañca",
  "atk-s0403a15:14_7": "guṇupaghātena anupahantvā.",
  "atk-s0403a15:15": "10. Duppaṭivinodayasuttavaṇṇanā",
  "atk-s0403a15:16_0": "160. Dasame duppaṭivinodayāti yāni hassādīni kiccāni nipphādetuṁ ṭhānāni uppannāni",
  "atk-s0403a15:16_1": "honti, tesu matthakaṁ asampattesu antarāyeva dunnīhārā duvikkhambhayā honti. Paṭibhānanti",
  "atk-s0403a15:16_2": "kathetukāmatā vuccati. Imāni pañca duppaṭivinodayāni, na suppaṭivinodayāni. Upāyena",
  "atk-s0403a15:16_3": "pana kāraṇena anurūpāhi paccavekkhaṇaanusāsanādīhi sakkā paṭivinodetunti.",
  "atk-s0403a15:17": "Saddhammavaggo paṭhamo."
}