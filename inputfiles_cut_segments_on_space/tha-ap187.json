{
  "tha-ap187:0.1": "Therāpadāna ",
  "tha-ap187:0.2": "Kuṭajapupphiyavagga ",
  "tha-ap187:0.3": "5. Isimuggadāyakattheraapadāna ",
  "tha-ap187:1.1": "“Udentaṁ sataraṁsiṁva, ",
  "tha-ap187:1.2": "pītaraṁsiṁva bhāṇumaṁ; ",
  "tha-ap187:1.3": "Kakudhaṁ vilasantaṁva, ",
  "tha-ap187:1.4": "padumuttaranāyakaṁ. ",
  "tha-ap187:2.1": "Isimuggāni pisitvā, ",
  "tha-ap187:2.2": "madhukhudde anīḷake; ",
  "tha-ap187:2.3": "Pāsādeva ṭhito santo, ",
  "tha-ap187:2.4": "adāsiṁ lokabandhuno. ",
  "tha-ap187:3.1": "Aṭṭhasatasahassāni, ",
  "tha-ap187:3.2": "ahesuṁ buddhasāvakā; ",
  "tha-ap187:3.3": "Sabbesaṁ pattapūrentaṁ, ",
  "tha-ap187:3.4": "tato cāpi bahuttaraṁ. ",
  "tha-ap187:4.1": "Tena cittappasādena, ",
  "tha-ap187:4.2": "sukkamūlena codito; ",
  "tha-ap187:4.3": "Kappānaṁ satasahassaṁ, ",
  "tha-ap187:4.4": "duggatiṁ nupapajjahaṁ. ",
  "tha-ap187:5.1": "Cattālīsamhi sahasse, ",
  "tha-ap187:5.2": "kappānaṁ aṭṭhatiṁsa te; ",
  "tha-ap187:5.3": "Isimuggasanāmā te, ",
  "tha-ap187:5.4": "cakkavattī mahabbalā. ",
  "tha-ap187:6.1": "Paṭisambhidā catasso, ",
  "tha-ap187:6.2": "…pe… ",
  "tha-ap187:6.3": "kataṁ buddhassa sāsanaṁ”. ",
  "tha-ap187:7.1": "Itthaṁ sudaṁ āyasmā isimuggadāyako thero imā gāthāyo abhāsitthāti. ",
  "tha-ap187:8.1": "Isimuggadāyakattherassāpadānaṁ pañcamaṁ. "
}