{
  "anya-e0105n27:0": "Nissayaṭṭhakathāvibhāvanā",
  "anya-e0105n27:1_0": "Visuddhimaggo pana na kevalaṁ pubbe vuttappakāreneva kato, atha kho vuccamānappakārenāpi.",
  "anya-e0105n27:1_1": "Tathā hi ācariyabuddhaghosatthero porāṇaṭṭhakathāhi samāharitvā bhāsāparivattanavasena",
  "anya-e0105n27:1_2": "dassentopi yā yā atthavaṇṇanā vā vinicchayo vā saṁsayitabbo hoti, tattha tattha vinayaṭṭhakathāyaṁ",
  "anya-e0105n27:1_3": "vuttanti vā (1, 263), vinayaṭṭhakathāsu vuttaṁ, majjhimaṭṭhakathāsu panāti vā (1,",
  "anya-e0105n27:1_4": "70), aṅguttarabhāṇakāti vā (1, 72), aṭṭhakathācariyānaṁ matānusārena vinicchayoti",
  "anya-e0105n27:1_5": "vā (1, 99), vuttampi cetaṁ aṭṭhakathāsūti vā (1, 118), taṁ aṭṭhakathāsu paṭikkhittanti",
  "anya-e0105n27:1_6": "vā (1, 134), dīghabhāṇakasaṁyuttabhāṇakānaṁ matanti vā, majjhimabhāṇakā icchantīti",
  "anya-e0105n27:1_7": "vā (1, 267), aṭṭhakathāsu vinicchayoti vā, evaṁ tāva dīghabhāṇakā, majjhimabhāṇakā",
  "anya-e0105n27:1_8": "panāhūti vā (1, 277), aṅguttaraṭṭhakathāyaṁ pana…pe… ayaṁ kamo vutto, so pāḷiyā na",
  "anya-e0105n27:1_9": "sametīti vā (1, 309), evaṁ tāva majjhimabhāṇakā, saṁyuttabhāṇakā panāti vā (2, 62),",
  "anya-e0105n27:1_10": "saṁyuttaṭṭhakathāyaṁ vuttanti vā (2, 63), aṭṭhakathāyaṁ panāti vā (2, 80) evaṁ taṁtaṁatthavaṇṇanāvinicchayānaṁ",
  "anya-e0105n27:1_11": "nissayampi vibhāvetvā pacchimajanānaṁ uppajjamānasaṁsayaṁ vinodentoyeva te dassesi.",
  "anya-e0105n27:2_0": "Tenimassa visuddhimaggassa karaṇakāle sabbāpi sīhaḷaṭṭhakathāyo ācariyassa santike",
  "anya-e0105n27:2_1": "santīti ca, pubbeyeva tā ācariyena sīhaḷattherānaṁ santike sutāti ca, tāhi gahetabbaṁ",
  "anya-e0105n27:2_2": "sabbaṁ gahetvā ayaṁ visuddhimaggo ācariyena likhitoti ca ayamattho ativiya pākaṭo",
  "anya-e0105n27:2_3": "hoti. Tasmā yaṁ mahāvaṁse –",
  "anya-e0105n27:3_0": "‘‘Saṅgho gāthādvayaṁ tassā’dāsi sāmatthiyaṁ tavā’’tiādinā ‘‘gāthādvayameva oloketvā",
  "anya-e0105n27:3_1": "kiñcipi aññaṁ potthakaṁ anoloketvā ācariyabuddhaghoso visuddhimaggaṁ akāsī’’ti adhippāyena",
  "anya-e0105n27:3_2": "abhitthutivacanaṁ vuttaṁ, taṁ abhitthutimattamevāti veditabbaṁ."
}