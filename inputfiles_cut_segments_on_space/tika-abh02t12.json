{
  "tika-abh02t12:0": "13. Appamaññāvibhaṅgo",
  "tika-abh02t12:1": "1. Suttantabhājanīyavaṇṇanā",
  "tika-abh02t12:2_0": "642.Sabbadhīti disādesodhinā anodhisopharaṇaṁ vuttaṁ, sabbattatāya sabbāvantanti",
  "tika-abh02t12:2_1": "sattodhinā. Tenāha ‘‘anodhiso dassanattha’’nti. Tathā-saddo iti-saddo vā na vuttoti",
  "tika-abh02t12:2_2": "‘‘mettāsahagatena cetasā’’ti etassa anuvattakaṁ taṁ dvayaṁ tassa pharaṇantarādiṭṭhānaṁ",
  "tika-abh02t12:2_3": "aṭṭhānanti katvā na vuttaṁ, puna ‘‘mettāsahagatena cetasā’’ti vuttanti attho.",
  "tika-abh02t12:3": "643.Hirottappānupālitā mettā na parihāyati āsannasapattassa rāgassa sinehassa ca vipattiyā anuppattitoti adhippāyo.",
  "tika-abh02t12:4": "645.Adhimuñcitvāti suṭṭhu pasāretvāti attho. Taṁ dassento ‘‘adhikabhāvenā’’tiādimāha, balavatā vā adhimokkhena adhimuccitvā.",
  "tika-abh02t12:5_0": "648.Heṭṭhā vuttoyevāti ‘‘sabbena sabbaṁ sabbathā sabba’’nti etesaṁ ‘‘sabbena sikkhāsamādānena",
  "tika-abh02t12:5_1": "sabbaṁ sikkhaṁ, sabbena sikkhitabbākārena sabbaṁ sikkha’’nti ca jhānavibhaṅge (vibha.",
  "tika-abh02t12:5_2": "aṭṭha. 516) attho vutto. Idha pana sabbena avadhinā attasamatāya sabbasattayuttatāya",
  "tika-abh02t12:5_3": "ca sabbaṁ lokaṁ, sabbāvadhidisādipharaṇākārehi sabbaṁ lokanti ca attho yujjati.",
  "tika-abh02t12:6": "650.Paccatthikavighātavasenāti mettādīnaṁ āsannadūrapaccatthikānaṁ rāgabyāpādādīnaṁ vighātavasena. Yaṁ appamāṇaṁ, so averoti so averabhāvoti ayaṁ vā tassa atthoti.",
  "tika-abh02t12:7": "653. Nirayādi gati, caṇḍālādi kulaṁ, annādīnaṁ alābhitā bhogo. Ādi-saddena dubbaṇṇatādi gahitaṁ.",
  "tika-abh02t12:8": "Suttantabhājanīyavaṇṇanā niṭṭhitā.",
  "tika-abh02t12:9": "3. Pañhapucchakavaṇṇanā",
  "tika-abh02t12:10_0": "699.Imasmiṁpana…pe… kathitāti iminā imasmiṁ vibhaṅge kathitānaṁ lokiyabhāvameva dassento",
  "tika-abh02t12:10_1": "khandhavibhaṅgādīhi visesetīti na aññattha lokuttarānaṁ appamaññānaṁ kathitatā anuññātā hoti.",
  "tika-abh02t12:11": "Pañhapucchakavaṇṇanā niṭṭhitā.",
  "tika-abh02t12:12": "Appamaññāvibhaṅgavaṇṇanā niṭṭhitā."
}