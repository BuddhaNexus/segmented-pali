{
  "atk-abh03a13:0": "6. Atītakkhandhādikathā",
  "atk-abh03a13:1": "1. Nasuttasādhanakathāvaṇṇanā",
  "atk-abh03a13:2_0": "297. Idāni ‘‘atītaṁ khandhā’’tiādikathā hoti. Tattha khandhādibhāvāvijahanato atītānāgatānaṁ",
  "atk-abh03a13:2_1": "atthitaṁ icchantassa atītaṁ khandhāti pucchā paravādissa, atītassa khandhasaṅgahitattā",
  "atk-abh03a13:2_2": "āmantāti paṭiññā sakavādissa. Puna atītaṁnatthīti pucchā paravādissa, tassa niruttipathasuttena",
  "atk-abh03a13:2_3": "atthitāya vāritattā paṭikkhepo sakavādissa. Āyatanadhātupucchāsupi anāgatapañhesupi",
  "atk-abh03a13:2_4": "paccuppannena saddhiṁ saṁsanditvā anulomapaṭilomato āgatapañhesupi ‘‘atītaṁ rūpa’’ntiādipañhesupi",
  "atk-abh03a13:2_5": "imināvupāyena attho veditabbo.",
  "atk-abh03a13:3": "2. Suttasādhanavaṇṇanā",
  "atk-abh03a13:4_0": "298. Suttasādhane pana na vattabbanti pucchā sakavādissa. Tattha natthi ceteti natthi",
  "atk-abh03a13:4_1": "ca ete dhammāti attho. Khandhādibhāve sati natthitaṁ anicchantassa āmantāti paṭiññā",
  "atk-abh03a13:4_2": "paravādissa, atha nesaṁ natthibhāvasādhanatthaṁ suttāharaṇaṁ sakavādissa. Dutiyapucchāpi",
  "atk-abh03a13:4_3": "paravādissa, paṭiññā sakavādissa, suttāharaṇaṁ paravādissa. Taṁ pana nesaṁ khandhādibhāvameva",
  "atk-abh03a13:4_4": "sādheti, na atthibhāvanti āhaṭampi anāhaṭasadisamevāti.",
  "atk-abh03a13:5": "Atītaṁ khandhātiādikathāvaṇṇanā."
}