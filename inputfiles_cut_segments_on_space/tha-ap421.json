{
  "tha-ap421:0.1": "Therāpadāna ",
  "tha-ap421:0.2": "Bhaddālivagga ",
  "tha-ap421:0.3": "9. Patthodanadāyakattheraapadāna ",
  "tha-ap421:1.1": "“Vanacārī pure āsiṁ, ",
  "tha-ap421:1.2": "satataṁ vanakammiko; ",
  "tha-ap421:1.3": "Patthodanaṁ gahetvāna, ",
  "tha-ap421:1.4": "kammantaṁ agamāsahaṁ. ",
  "tha-ap421:2.1": "Tatthaddasāsiṁ sambuddhaṁ, ",
  "tha-ap421:2.2": "sayambhuṁ aparājitaṁ; ",
  "tha-ap421:2.3": "Vanā piṇḍāya nikkhantaṁ, ",
  "tha-ap421:2.4": "disvā cittaṁ pasādayiṁ. ",
  "tha-ap421:3.1": "Parakammāyane yutto, ",
  "tha-ap421:3.2": "puññañca me na vijjati; ",
  "tha-ap421:3.3": "Ayaṁ patthodano atthi, ",
  "tha-ap421:3.4": "bhojayissāmahaṁ muniṁ. ",
  "tha-ap421:4.1": "Patthodanaṁ gahetvāna, ",
  "tha-ap421:4.2": "sayambhussa adāsahaṁ; ",
  "tha-ap421:4.3": "Mama nijjhāyamānassa, ",
  "tha-ap421:4.4": "paribhuñji tadā muni. ",
  "tha-ap421:5.1": "Tena kammena sukatena, ",
  "tha-ap421:5.2": "cetanāpaṇidhīhi ca; ",
  "tha-ap421:5.3": "Jahitvā mānusaṁ dehaṁ, ",
  "tha-ap421:5.4": "tāvatiṁsamagacchahaṁ. ",
  "tha-ap421:6.1": "Chattiṁsakkhattuṁ devindo, ",
  "tha-ap421:6.2": "devarajjamakārayiṁ; ",
  "tha-ap421:6.3": "Tettiṁsakkhattuṁ rājā ca, ",
  "tha-ap421:6.4": "cakkavattī ahosahaṁ. ",
  "tha-ap421:7.1": "Padesarajjaṁ vipulaṁ, ",
  "tha-ap421:7.2": "gaṇanāto asaṅkhiyaṁ; ",
  "tha-ap421:7.3": "Sukhito yasavā homi, ",
  "tha-ap421:7.4": "patthodanassidaṁ phalaṁ. ",
  "tha-ap421:8.1": "Bhavābhave saṁsaranto, ",
  "tha-ap421:8.2": "labhāmi amitaṁ dhanaṁ; ",
  "tha-ap421:8.3": "Bhoge me ūnatā natthi, ",
  "tha-ap421:8.4": "patthodanassidaṁ phalaṁ. ",
  "tha-ap421:9.1": "Nadīsotapaṭibhāgā, ",
  "tha-ap421:9.2": "bhogā nibbattare mama; ",
  "tha-ap421:9.3": "Parimetuṁ na sakkomi, ",
  "tha-ap421:9.4": "patthodanassidaṁ phalaṁ. ",
  "tha-ap421:10.1": "Imaṁ khāda imaṁ bhuñja, ",
  "tha-ap421:10.2": "imamhi sayane saya; ",
  "tha-ap421:10.3": "Tenāhaṁ sukhito homi, ",
  "tha-ap421:10.4": "patthodanassidaṁ phalaṁ. ",
  "tha-ap421:11.1": "Catunnavutito kappe, ",
  "tha-ap421:11.2": "yaṁ dānamadadiṁ tadā; ",
  "tha-ap421:11.3": "Duggatiṁ nābhijānāmi, ",
  "tha-ap421:11.4": "patthodanassidaṁ phalaṁ. ",
  "tha-ap421:12.1": "Kilesā jhāpitā mayhaṁ, ",
  "tha-ap421:12.2": "…pe… ",
  "tha-ap421:12.3": "viharāmi anāsavo. ",
  "tha-ap421:13.1": "Svāgataṁ vata me āsi, ",
  "tha-ap421:13.2": "…pe… ",
  "tha-ap421:13.3": "kataṁ buddhassa sāsanaṁ. ",
  "tha-ap421:14.1": "Paṭisambhidā catasso, ",
  "tha-ap421:14.2": "…pe… ",
  "tha-ap421:14.3": "kataṁ buddhassa sāsanaṁ”. ",
  "tha-ap421:15.1": "Itthaṁ sudaṁ āyasmā patthodanadāyako thero imā gāthāyo abhāsitthāti. ",
  "tha-ap421:16.1": "Patthodanadāyakattherassāpadānaṁ navamaṁ. "
}