{
  "anya-e0901n0:0": "Namo tassa bhagavato arahato sammāsambuddhassa",
  "anya-e0901n0:1": "Suttantapiṭake",
  "anya-e0901n0:2": "Dīghanikāye",
  "anya-e0901n0:3": "Sīlakkhandhavaggasutta",
  "anya-e0901n0:4": "Saṃgāyanassa pucchā vissajjanā",
  "anya-e0901n0:5": "Pucchā – paṭhamamahādhammasaṃgītikāle āvuso dhammasaṃgāhakā mahākassapādayo mahātheravarā paṭhamaṃ vinayaṃ saṃgāyitvā tadanantaraṃ kaṃ nāma pāvacanaṃ saṃgāyiṃsu.",
  "anya-e0901n0:6": "Vissajjanā – paṭhamamahādhammasaṃgītiyaṃ bhante dhammasaṃgāhakā mahākassapādayo mahātheravarā paṭhamaṃ vinayaṃ saṃgāyitvā tadanantaraṃ dhammaṃ saṃgāyiṃsu.",
  "anya-e0901n0:7": "Pucchā – dhammo nāma āvuso suttantābhidhammavasena duvidho, tattha kataraṃ dhammaṃ paṭhamaṃ saṃgāyiṃsu.",
  "anya-e0901n0:8": "Vissajjanā – dvīsu bhante dhammesu suttantābhidhammapiṭakesu paṭhamaṃ suttantaṃ piṭakaṃ dhammaṃ saṃgāyiṃsu.",
  "anya-e0901n0:9": "Pucchā – suttantapiṭake pi āvuso dīghamajjhimasaṃyuttaaṅguttarakhuddakanikāyavasena pañca nikāyā, tesu paṭhamaṃ kataraṃ nikāyaṃ saṃgāyiṃsu.",
  "anya-e0901n0:10": "Vissajjanā – pañcasu bhante nikāyesu paṭhamaṃ dīghanikāyaṃ saṃgāyiṃsu.",
  "anya-e0901n0:11": "Pucchā – dīghanikāyepi āvuso tayo vaggā catuttiṃsā ca suttāni, tesu kataraṃ vaggaṃ katarañca suttaṃ paṭhamaṃ saṃgāyiṃsu.",
  "anya-e0901n0:12": "Vissajjanā – dīghanikāyepi bhante tīsu vaggesu paṭhamaṃ sīlakkhandhavaggaṃ, catuttiṃsatiyā ca suttesu paṭhamaṃ brahmajālasuttaṃ saṃgāyiṃsu.",
  "anya-e0901n0:13": "Brahmajālasutta",
  "anya-e0901n0:14_0": "Pucchā – sādhu sādhu āvuso mayampi dāni tatoyeva paṭṭhāya saṃgāyituṃ pubbakiccāni",
  "anya-e0901n0:14_1": "samārabhāma…, tenāvuso bhagavatā jānatā passatā arahatā sammāsambuddhena brahmajālasuttaṃ kattha bhāsitaṃ.",
  "anya-e0901n0:15": "Vissajjanā – antarā ca bhante rājagahaṃ antarā ca nāḷandaṃ ambalaṭṭhikāyaṃ rājāgārake bhāsitaṃ.",
  "anya-e0901n0:16": "Pucchā – kaṃ āvuso ārabbha bhāsitaṃ.",
  "anya-e0901n0:17": "Vissajjanā – suppiyañca bhante paribbājakaṃ brahmadattañca māṇavaṃ ārabbha bhāsitaṃ.",
  "anya-e0901n0:18": "Pucchā – kismiṃ āvuso vatthusmiṃ bhāsitaṃ.",
  "anya-e0901n0:19_0": "Vissajjanā – vaṇṇāvaṇṇe bhante, suppiyo hi bhante anekapariyāyena buddhassa avaṇṇaṃ",
  "anya-e0901n0:19_1": "bhāsati dhammassa avaṇṇaṃ bhāsati saṅghassa avaṇṇaṃ bhāsati, suppiyassa pana paribbājakassa",
  "anya-e0901n0:19_2": "antevāsī brahmadatto māṇavo anekapariyāyena buddhassa vaṇṇaṃ bhāsati dhammassa vaṇṇaṃ",
  "anya-e0901n0:19_3": "bhāsati saṅghassa vaṇṇaṃ bhāsati, tasmiṃ bhante vatthusmiṃ bhāsitaṃ.",
  "anya-e0901n0:20": "Anusandhe",
  "anya-e0901n0:21": "Pucchā – kati āvuso tattha anusandhayo.",
  "anya-e0901n0:22": "Vissajjanā – tayo bhante tattha anusandhayo, eko avaṇṇānusandhi, dve vaṇṇānusandhiyo.",
  "anya-e0901n0:23": "Paṭhama anusandhe",
  "anya-e0901n0:24": "Pucchā – tatthāvuso paṭhame anusandhimhi kathaṃ bhagavatā bhāsitaṃ, taṃ saṃkhepato kathehi.",
  "anya-e0901n0:25": "Vissajjanā – paṭhame bhante anusandhimhi avaṇṇe manopadosaṃ nivāretvā, tattha ca ādīnavaṃ dassetvā, tattha paṭipajjitabbākāro bhagavatā bhāsito.",
  "anya-e0901n0:26": "Mamaṃ vā bhikkhave pare avaṇṇaṃ bhāseyyuṃ, dhammassa vā avaṇṇaṃ bhāseyyuṃ saṅghassa vā avaṇṇaṃ bhāseyyuṃ, tatra tumhehi na āghāto appaccayo na cetaso anabhiraddhi karaṇīyā…",
  "anya-e0901n0:27": "Dutiya anusandhe",
  "anya-e0901n0:28_0": "Pucchā – sādhu sādhu āvuso, sādhu kho bhagavā attanā paramukkaṃ sāgatakhantīguṇasamannāgato",
  "anya-e0901n0:28_1": "attano sāvakabhūte amhepi tattha samādāpesi, attanā ca lokadhammesu aniñjanasabhāvo",
  "anya-e0901n0:28_2": "amhākampi tathattāya ovādamadāsi, dutiyepanāvuso anusandhimhi kathaṃ bhagavatā bhāsitaṃ,",
  "anya-e0901n0:28_3": "tampi saṃkhepato pakāsehi.",
  "anya-e0901n0:29_0": "Vissajjanā – dutiye pana bhante anusandhimhi vaṇṇe cetaso uppilāvitattaṃ nisedhetvā,",
  "anya-e0901n0:29_1": "tattha ca ādīnavaṃ dassetvā, tattha ca paṭipajjanākāraṃ dassetvā, puthujjanassa vaṇṇabhūmibhūtāni",
  "anya-e0901n0:29_2": "tīṇi sīlāni vitthārato bhagavatā bhāsitāni.",
  "anya-e0901n0:30": "Mamaṃ vā bhikkhave pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ, saṅghassa vā vaṇṇaṃ bhāseyyuṃ, tatra tumhehi na ānando na somanassaṃ na cetaso abhiraddhi karaṇīyā –",
  "anya-e0901n0:31": "Tatiya anusandhe",
  "anya-e0901n0:32_0": "Pucchā – sādhu sādhu āvuso, sādhu kho bhagavā attanā paramukkaṃsagatasuparisuddhasīlasamannāgato,",
  "anya-e0901n0:32_1": "taṃ attano suparisuddhasīlaṃ dassetvā parepi tattha niyojesi, tatiye panāvuso anusandhimhi",
  "anya-e0901n0:32_2": "kathaṃ bhagavatā bhāsitaṃ, taṃ saṃkhepato pakāsehi.",
  "anya-e0901n0:33_0": "Vissajjanā – tatiye pana bhante anusandhimhi dvāsaṭṭhi diṭṭhiyo sabbaññuta ñāṇena",
  "anya-e0901n0:33_1": "vitthārato vibhajitvā, tāsañca cha phassāyatanapadaṭṭhānabhāvaṃ vibhāvetvā, micchādiṭṭhigatikādhiṭṭhā",
  "anya-e0901n0:33_2": "nañca vaṭṭaṃ kathetvā, yuttayogabhikkhuadhiṭṭhānañca vivaṭṭaṃ kathetvā, micchādiṭṭhigatikassa",
  "anya-e0901n0:33_3": "desanājālato avimuttabhāvaṃ desanājālato vimuttassa natthikabhāvañca vibhāvetvā,",
  "anya-e0901n0:33_4": "attano ca katthaci apariyāpannabhāvaṃ dassetvā, upādisesanibbānadhātuṃ pāpetvā desanā",
  "anya-e0901n0:33_5": "bhagavatā niṭṭhāpitā.",
  "anya-e0901n0:34": "Ucchinnabhāvanettiko bhikkhave tathāgatassa kāyo tiṭṭhati, yāvassa kāyo ṭhassati tāva naṃ dakkhanti devamanussā, kāyassa bhedā uddhaṃ jīvitapariyādānā na naṃ dakkhanti devamanussā.",
  "anya-e0901n0:35": "Suttanidesanā",
  "anya-e0901n0:36_0": "Pucchā – sādhu sādhu āvuso, sādhu kho bhagavā attanā dvāsaṭṭhi diṭṭhiyo ca cha phassāyatanāni",
  "anya-e0901n0:36_1": "ca dvādasa paṭiccasamuppādaṅgāni ca sabbaso parijānitvā tesaṃ parijānanatthāya paresampi",
  "anya-e0901n0:36_2": "tathattāya dhammaṃ pakāseti, suttañca nāma āvuso catunnaṃ suttanikkhepānaṃ aññataravaseneva",
  "anya-e0901n0:36_3": "nikkhittaṃ, tasmā tesu idaṃ suttaṃ katarena suttanikkhepena bhagavatā nikkhittaṃ.",
  "anya-e0901n0:37": "Vissajjanā – catūsu bhante suttanikkhepesu aṭṭhuppattinikkhepana idaṃ suttaṃ nikkhittaṃ.",
  "anya-e0901n0:38": "Pucchā – kassa āvuso vacanaṃ.",
  "anya-e0901n0:39": "Vissajjanā – bhagavato bhante vacanaṃ arahato sammāsambuddhassa.",
  "anya-e0901n0:40": "Pucchā – kenāvuso ābhataṃ.",
  "anya-e0901n0:41": "Vissajjanā – paramparāya bhante ābhataṃ.",
  "anya-e0901n0:42": "Pucchā – atthi nu kho āvuso ettha koci viraddhadosā, yena pacchimā janā micchāatthaṃ gaṇheyyuṃ.",
  "anya-e0901n0:43": "Vissajjanā – natthi bhante.",
  "anya-e0901n0:44": "Sāmaññaphalasutta",
  "anya-e0901n0:45": "Pucchā – tenāvuso bhagavatā…pe… sammāsambuddhena sāmaññaphalasuttaṃ kattha bhāsitaṃ.",
  "anya-e0901n0:46": "Vissajjanā – rājagahe bhante jīvakassa komārabhaccassa ambavane bhāsitaṃ.",
  "anya-e0901n0:47": "Pucchā – kenāvuso saddhiṃ bhagavatā bhāsitaṃ.",
  "anya-e0901n0:48": "Vissajjanā – raññā bhante māgadhena ajātasattunā vedehiputtena saddhiṃ bhāsitaṃ.",
  "anya-e0901n0:49": "Pucchā – taṃ panāvuso suttaṃ catunnaṃ suttanikkhepānaṃ katarena suttanikkhepena bhagavatā nikkhittaṃ.",
  "anya-e0901n0:50": "Vissajjanā – catunnaṃ bhante suttanikkhepānaṃ pucchāvasikena suttanikkhepena nikkhitaṃ bhagavatā.",
  "anya-e0901n0:51": "Ajātasattu",
  "anya-e0901n0:52": "Pucchā – sā panāvuso pucchā kenākārena samuppannā.",
  "anya-e0901n0:53_0": "Vissajjanā – rājā bhante māgadho ajāsattu vedehiputto tadahuposathe pannarase komudiyā",
  "anya-e0901n0:53_1": "cātumāsiniyā puṇṇāya puṇṇamāya rattiyā yena bhagavā tenupasaṃkami, upasaṃkamitvā",
  "anya-e0901n0:53_2": "bhagavantaṃ diṭṭheva dhamme saṃdiṭṭhikaṃ sāmaññaphalaṃ pucchi, evaṃ kho sā bhante pucchā uppannā.",
  "anya-e0901n0:54": "Rammaṇīyā vata bho dosinā ratti, abhirūpā vata bho dosinā ratti, dassanīyā vata bho dosinā ratti, pāsādikā vata bho dosinā ratti, lakkhaññā vata bho dosinā ratti….",
  "anya-e0901n0:55": "Kaṃ nukhvajja samaṇaṃ vā brāhmaṇaṃ vā payirupāseyyāma….",
  "anya-e0901n0:56": "Yaṃ no payirupasato cittaṃ pasīdeyya….",
  "anya-e0901n0:57": "Charājīvaka",
  "anya-e0901n0:58": "Tvaṃ pana samma jīvaka kiṃ tuṇhīsi –",
  "anya-e0901n0:59": "Ayaṃ deva amhākaṃ bhagavā arahaṃ sammāsambuddho amhākaṃ ambavane viharati.",
  "anya-e0901n0:60_0": "Taṃ kho pana bhagavantaṃ evaṃ kalyāṇo kittisaddo abbhuggato “itipi so bhagavā arahaṃ",
  "anya-e0901n0:60_1": "sammāsambuddho vijjācaraṇasampanno sugato lokavidū anuttaropurisadammasārathi satthādevamanussānaṃ buddho bhagavā”ti.",
  "anya-e0901n0:61": "Taṃ devo bhagavantaṃ payirupāsatu, appevanāma devassa bhagavantaṃ payirupāsato cittaṃ pasīdeyya.",
  "anya-e0901n0:62": "Tena hi samma jīvaka hatthiyānāni kappāpehi.",
  "anya-e0901n0:63": "Kappitāni kho te deva hatthiyānāni, yassa dāni kālaṃ maññasi.",
  "anya-e0901n0:64": "Ajātasattu",
  "anya-e0901n0:65": "Kicci maṃ samma jīvaka na vañcesi, kacci maṃ samma jīvaka na palambhesi….",
  "anya-e0901n0:66": "Mā bhāyi mahārāja, mā bhāyi mahārāja….",
  "anya-e0901n0:67": "Na taṃ deva vañcemi, na taṃ deva palambhāmi….",
  "anya-e0901n0:68": "Ajātasatta",
  "anya-e0901n0:69": "Eso mahārāja bhagavā, eso mahārāja bhagavā majjhimaṃ thambhaṃ nissāya puratthābhimukho nisinno purakkhato bhikkhusaṅghassa….",
  "anya-e0901n0:70": "Iminā me upasamena udayabhaddo kumāro samannāgato hotu…",
  "anya-e0901n0:71": "Agamā kho tvaṃ mahārāja yathā pemaṃ.",
  "anya-e0901n0:72": "Puccheyyāmahaṃ bhante bhagavantaṃ kiñcideva desaṃ sace me bhagavā okāsaṃ karoti pañhassa veyyākaraṇāya.",
  "anya-e0901n0:73": "Puccha mahārāja yadākaṅkhasi.",
  "anya-e0901n0:74_0": "Yathā nu kho imāni bhante puthusippāyatanāni, seyyathidaṃ, hatthārohā assārohā rathikā",
  "anya-e0901n0:74_1": "dhanuggahā celakā calakā piṇḍadāyakā (peyyāla) gaṇakā muddikā, aññānipi evaṃ gatikāni",
  "anya-e0901n0:74_2": "puthusippāyatanāni, te tena sippena sandiṭṭhikaṃ sippaphalaṃ jīvanti, te tena attānaṃ",
  "anya-e0901n0:74_3": "sukhenti pīṇenti, mātāpitaro sukhenti, pīṇenti, puttadāraṃ sukhenti pīṇenti, mittāmacce",
  "anya-e0901n0:74_4": "sukhenti pīṇenti samaṇabrāhmaṇesu uddhaggikaṃ dakkhiṇaṃ patiṭṭhapenti sovaggikaṃ",
  "anya-e0901n0:74_5": "sukhavipākaṃ saggasaṃvattanikaṃ, sakkā nu kho bhante evameva diṭṭheva dhamme sandiṭṭhikaṃ",
  "anya-e0901n0:74_6": "sāmaññaphalaṃ paññapetuṃ.",
  "anya-e0901n0:75": "Pucchā – tadā āvuso kathaṃ bhagavatā rājā ajātasattu vedehi putto paṭipucchito kathañca tena bhagavato ārocitaṃ.",
  "anya-e0901n0:76_0": "Vissajjanā – “abhijānāsi no tvaṃ mahārāja imaṃ pañhaṃ aññe samaṇabrāhmaṇe pucchitāti,",
  "anya-e0901n0:76_1": "abhijānāmahaṃ bhante aññe samaṇabrāhmaṇe pucchitāti, yathākathaṃ pana te mahārāja",
  "anya-e0901n0:76_2": "byākariṃsu, sace te agaru, bhāsassūti na kho me bhante garu, yatthassa bhagavā nisinno",
  "anya-e0901n0:76_3": "bhavantarūpo vāti, tenehi mahārāja bhāsassū”ti, evaṃ kho bhante tadā bhagavatā rājā",
  "anya-e0901n0:76_4": "māgadho ajātasattu vedehi putto paṭipucchito, evaṃ kho bhante tena tadā bhagavato ārocitaṃ.",
  "anya-e0901n0:77": "Pūraṇakassapa ayūvāda",
  "anya-e0901n0:78": "Pucchā – kathañcāvuso pūraṇakassapassa santike pucchāvissajjanā ahosi.",
  "anya-e0901n0:79_0": "Vissajjanā – ekamidaṃ bhante samayaṃ rājā māgadho ajātasattu vedehiputto yena pūraṇo",
  "anya-e0901n0:79_1": "kassapo tenupasaṅkami, upasaṅkamitvā pūraṇaṃ kassapaṃ sandiṭṭhikaṃ sāmaññaphalaṃ",
  "anya-e0901n0:79_2": "pucchi, atha kho bhante pūraṇo kassapo karoto kho mahārāja kārayato, chindato chedāpayato,",
  "anya-e0901n0:79_3": "pacato pācāpayato, socayato socāpayato (peyyāla) karoto na karīyati pāpaṃ tyādinā",
  "anya-e0901n0:79_4": "rañño māgadhassa ajātasattussa vedehiputtassa saṃdiṭṭhi kaṃ sāmaññaphalaṃ puṭṭho",
  "anya-e0901n0:79_5": "samāno akiriyaṃ byākāsi, evaṃ kho bhante pūraṇassa kassapassa santike pucchāvissajjanā ahosi.",
  "anya-e0901n0:80": "Pūraṇakassapavāda",
  "anya-e0901n0:81_0": "Nissiriko vata āvuso pūraṇassa kassapassa vādo anatthasaṃhito jigucchanīyo ativiya",
  "anya-e0901n0:81_1": "bhayānako, ye tassa vacanaṃ sotabbaṃ saddhātabbaṃ maññeyyuṃ, tesaṃ taṃ assa dīgharattaṃ",
  "anya-e0901n0:81_2": "ahitāya dukkhāya, ettakeneva ajja mayaṃ pucchāvissajjanaṃ thapessāma.",
  "anya-e0901n0:82": "Makkhaligosāla ayūvāda",
  "anya-e0901n0:83_0": "Pucchā – purimadivase āvuso mayā sāmaññaphalasuttassa nidānapariyāpannāni pucchitabbaṭṭhānāni",
  "anya-e0901n0:83_1": "kānici kānici pucchitāni, tayā ca suṭṭhu vissajjitāni, ajja pana yathānuppattamakkhaligosāya",
  "anya-e0901n0:83_2": "vādato paṭṭhāya pucchissāmi, makkhali pana āvuso",
  "anya-e0901n0:84": "Gosālo raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.",
  "anya-e0901n0:85_0": "Vissajjanā – ekamidaṃ bhante samayaṃ rājā māgadho ajātasattu vedehiputto yena makkhaligosālo",
  "anya-e0901n0:85_1": "tenupasaṃkami, upasaṃkamitvā makkhaliṃ gosālaṃ sandiṭṭhikaṃ sāmaññaphalaṃ pucchi,",
  "anya-e0901n0:85_2": "atha kho bhante makkhaligosālo rājānaṃ māgadhaṃ ajātasattuṃ vedehiputtaṃ etadavoca",
  "anya-e0901n0:85_3": "“natthi mahārāja hetu natthi paccayo sattānaṃ saṃkilesāya, ahetū apaccayā sattā saṃkilissanti.",
  "anya-e0901n0:85_4": "Natthi mahārāja hetu natthi paccayo sattānaṃ visuddhiyā, ahetū apaccayā sattā visujjhanti,",
  "anya-e0901n0:85_5": "(peyyāla) cullāsīti mahākappino satasahassāni, yāni bāle ca paṇḍite ca sandhāvitvā",
  "anya-e0901n0:85_6": "saṃsaritvā dukkhassantaṃ karissanti, tattha natthi ‘imināhaṃ sīlena vā vatena vā",
  "anya-e0901n0:85_7": "tapena vā brahmacariyena vā aparipakkaṃ vā kammaṃ paripācessāmi, paripakkaṃ vā kammaṃ",
  "anya-e0901n0:85_8": "phussa phussa byantiṃ karissāmī’ti hevaṃ natthi. Doṇamite sukhadukkhe, pariyantakate",
  "anya-e0901n0:85_9": "saṃsāre natthi hāyanavaḍḍhane, natthi ukkaṃsāvakaṃse. Seyyathāpi nāma suttapuṭṭhe",
  "anya-e0901n0:85_10": "khitte nibbeṭhiyamānameva paleti, evameva bāle ca paṇḍite ca sandhāvitvā saṃsaritvā",
  "anya-e0901n0:85_11": "dukkhassantaṃ karissantī”ti, itthaṃ kho bhante rañño māgadhassa ajātasattussa vedehiputtassa",
  "anya-e0901n0:85_12": "makkhaligosālo sandiṭṭhikaṃ sāmaññaphalaṃ puṭṭho samāno saṃsārasuddhiṃ byākāsi.",
  "anya-e0901n0:86": "Makkhaligosālavāda",
  "anya-e0901n0:87": "Ayampi āvuso vādo nissirikoyeva anatthasaṃhito jigucchanīyo ati viya bhayānako, ye tassa vacanaṃ sotabbaṃ saddhātabbaṃ maññeyyuṃ, tesaṃ taṃ assa dīgharattaṃ ahitāya dukkhāya.",
  "anya-e0901n0:88": "Ajitakesakambalavāda",
  "anya-e0901n0:89": "Pucchā – athāparampi pucchāmi, ajito pana āvuso kesakambalo raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.",
  "anya-e0901n0:90_0": "Vissajjanā – ekamidaṃ bhante samayaṃ rājā māgadho ajātasattu vedehiputto yena ajito",
  "anya-e0901n0:90_1": "kesakambalo tenupasaṅkami, upasaṅkamitvā ajitaṃ kesakambalaṃ sandiṭṭhikaṃ sāmaññaphalaṃ",
  "anya-e0901n0:90_2": "pucchi, atha kho bhante ajito kesakambalo rājānaṃ māgadhaṃ ajātasattuṃ vedehiputtaṃ",
  "anya-e0901n0:90_3": "etadavoca “natthi mahārāja dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ",
  "anya-e0901n0:90_4": "kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā,",
  "anya-e0901n0:90_5": "natthi sattā opapātikā, natthi loke samaṇabrāhmaṇā sammaggatā sammāpaṭipannā, ye",
  "anya-e0901n0:90_6": "imañca lokaṃ parañca lokaṃ sayaṃ abhiññā sacchikatvā pavedenti. (Peyyāla) bāle ca",
  "anya-e0901n0:90_7": "paṇḍite ca kāyassa bhedā ucchijjanti vinassantī”ti. Itthaṃ kho bhante rañño māgadhassa",
  "anya-e0901n0:90_8": "ajātasattussa vedehiputtassa ajito kesakambalo sandiṭṭhikaṃ sāmaññaphalaṃ puṭṭho",
  "anya-e0901n0:90_9": "samāno ucchedaṃ byākāsi.",
  "anya-e0901n0:91": "Ajitakesakambala",
  "anya-e0901n0:92": "Ayampi kho āvuso nissirikoyeva, anatthasaṃhito jigucchanīyo ati viya bhayānako, ye tassa vacanaṃ sotabbaṃ saddhātabbaṃ maññeyyuṃ, tesaṃ taṃ assa dīgharattaṃ ahitāya dukkhāya.",
  "anya-e0901n0:93": "Pakudhakaccāyanavāda",
  "anya-e0901n0:94": "Pucchā – athāparampi pucchāmi, pakudho pana āvuso kaccāyano raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.",
  "anya-e0901n0:95_0": "Vissajjanā – ekamidaṃ bhante samayaṃ rājā māgadho ajātasattu vedehiputto yena pakudho",
  "anya-e0901n0:95_1": "kaccāyano tenupasaṅkami, upasaṅkamitvā pakudhaṃ kaccāyanaṃ sandiṭṭhikaṃ sāmaññaphalaṃ",
  "anya-e0901n0:95_2": "pucchi, atha kho bhante pakudho kaccāyano rājānaṃ māgadhaṃ ajāsattuṃ vedehiputtaṃ",
  "anya-e0901n0:95_3": "etadavoca “sattime mahārāja kāyā akaṭā akaṭavidhā animmitā animmātā vañcā kūṭaṭṭhā",
  "anya-e0901n0:95_4": "esikaṭṭhāyitā, te na iñjanti, na vipariṇāmenti, na aññamaññaṃ byābādhenti, nālaṃ",
  "anya-e0901n0:95_5": "aññamaññassa sukhāya vā dukkhāya vā sukhadukkhāya vā. Katame satta, pathavīkāyo,",
  "anya-e0901n0:95_6": "āpokāyo, tejokāyo vāyokāyo, sukhe, dukkhe, jīve sattame. Ime sattakāyā akaṭā akaṭavidhā",
  "anya-e0901n0:95_7": "animmitā animmātā vañcyā kūṭaṭṭhā esikaṭṭhāyitā, te na iñjanti, na vipariṇāmenti,",
  "anya-e0901n0:95_8": "na aññamaññaṃ byābādhenti, nālaṃ aññamaññassa sukhāya vā dukkhāya vā sukhadukkhāya",
  "anya-e0901n0:95_9": "vā. Tattha natthi hantā vā ghātetā vā, sotā vā sāvetā vā, viññātā vā viññāpetā vā,",
  "anya-e0901n0:95_10": "yopi tiṇhena satthena sīsaṃ chindati, na koci kiñci jivitā voropeti, sattannaṃtveva",
  "anya-e0901n0:95_11": "kāyānamantarena satthaṃ vivaramanupatatī”ti. Itthaṃ kho bhante rañño māgadhassa ajātasattussa",
  "anya-e0901n0:95_12": "vedehiputtassa pakudho kaccāyano sāmaññaphalaṃ puṭṭho samāno aññena aññaṃ byākāsi.",
  "anya-e0901n0:96": "Pakudhakaccāyanavāda",
  "anya-e0901n0:97": "Ayampi kho āvuso vādo purimavādoviya nissirikoyeva anatthasaṃhito jigucchanīyo ativiya bhayānako.",
  "anya-e0901n0:98": "Nigaṇṭhanāṭaputtavāda",
  "anya-e0901n0:99": "Pucchā – athāparampi pucchāmi, nigaṇṭho panāvuso nāṭaputto raññā māgadhena ajātasattunā vedehiputtena sandiṭṭhikaṃ sāmaññaphalaṃ puṭṭho kathaṃ byākāsi.",
  "anya-e0901n0:100_0": "Vissajjanā – ekamidaṃ bhante samayaṃ rājā māgadho ajātasattu vedehiputto yena nigaṇṭho",
  "anya-e0901n0:100_1": "nāṭaputto tenupasaṃkami, upasaṃkamitvā nigaṇṭhaṃ nāṭaputtaṃ sandiṭṭhikaṃ sāmaññaphalaṃ",
  "anya-e0901n0:100_2": "pucchi, atha kho nigaṇṭho nāṭaputto rājānaṃ māgadhaṃ ajātasattuṃ vedehiputtaṃ etadavoca,",
  "anya-e0901n0:100_3": "“idha mahārāja nigaṇṭho cātuyāmasaṃvarasaṃvuto hoti, kathañca mahārāja",
  "anya-e0901n0:101_0": "Nigaṇṭho cātuyāmasaṃvarasaṃvuto hoti, idha mahārāja nigaṇṭho sabbavārivārito ca hoti,",
  "anya-e0901n0:101_1": "sabbavāriyutto ca, sabbavāridhuto ca, sabbavāriphuṭo ca. Evaṃ kho mahārāja nigaṇṭho",
  "anya-e0901n0:101_2": "cātuyāmasaṃvarasaṃvuto hoti, yato kho mahārāja nigaṇṭho evaṃ cātuyāmasaṃvarasaṃvuto",
  "anya-e0901n0:101_3": "hoti. Ayaṃ vuccati mahārāja nigaṇṭho gatatto ca yatatto ca ṭhitatto cā”ti. Itthaṃ",
  "anya-e0901n0:101_4": "kho bhante rañño māgadhassa ajātasattussa vedehiputtassa nigaṇṭho nāṭaputto sandiṭṭhikaṃ",
  "anya-e0901n0:101_5": "sāmaññaphalaṃ puṭṭho samāno cātuyāmasaṃvaraṃ byākāsi.",
  "anya-e0901n0:102": "Nigaṇṭhavāda",
  "anya-e0901n0:103_0": "Etassa panāvuso vāde koci sāsanānulomavādo atthi, asuddhaladdhitāya pana esopi vādo",
  "anya-e0901n0:103_1": "jigucchanīyoyeva, seyyathāpi bhojanaṃ gūthamissaṃ gārayhoyeva ārakā parivajjitabboyeva,",
  "anya-e0901n0:103_2": "seyyathāpi visasaṃsaṭṭho āpānīyakaṃso.",
  "anya-e0901n0:104": "Siñcaññavāda",
  "anya-e0901n0:105": "Pucchā – athāparampi pucchāmi, sañcayo panāvuso belaṭṭhaputto sandiṭṭhikaṃ sāmaññaphalaṃ puṭṭho kathaṃ byākāsi.",
  "anya-e0901n0:106_0": "Vissajjanā – ekamidaṃ bhante samayaṃ rājā māgadho ajātasattu vedehiputto yena sañcayo",
  "anya-e0901n0:106_1": "belaṭṭhaputto tenupasaṅkami, upasaṅkamitvā sañcayaṃ belaṭṭhaputtaṃ etadavoca, “yathā",
  "anya-e0901n0:106_2": "nu kho imāni bho sañcaya puthusippāyatanāni, seyyathidaṃ, hatthārohā assarohā…pe…",
  "anya-e0901n0:106_3": "sakkā nu kho bho sañcaya evameva diṭṭheva dhamme sandiṭṭhikaṃ sāmaññaphalaṃ paññapetu”nti,",
  "anya-e0901n0:106_4": "evaṃ vutte bhante sañcayo belaṭṭhaputto rājānaṃ māgadhaṃ ajātasattuṃ vedehiputtaṃ etadavoca.",
  "anya-e0901n0:107": "“Atthi parolokoti iti ce maṃ pucchasi, atthi paro lokoti iti ce me assa, atthi paro",
  "anya-e0901n0:108_0": "Lokoti iti te naṃ byākareyyaṃ, evantipi me no, tathātipi me no, aññathātipi me no,",
  "anya-e0901n0:108_1": "notipi me no, no notipi me no…pe… neva hoti na na hoti tathāgato paraṃ maraṇāti iti",
  "anya-e0901n0:108_2": "ce maṃ pucchasi, neva hoti na na hoti tathāgato paraṃ maraṇāti iti ce me assa, neva",
  "anya-e0901n0:108_3": "hoti na na hoti tathāgato paraṃ maraṇāti iti te naṃ byākareyyaṃ, evantipi me no,",
  "anya-e0901n0:108_4": "tathātipi me no, aññathātipi me no, notipi me no, no notipi me no”ti. Itthaṃ kho",
  "anya-e0901n0:108_5": "bhante rañño māgadhassa ajātasattussa vedehiputtassa sañcayo belaṭṭhaputto sandiṭṭhikaṃ",
  "anya-e0901n0:108_6": "sāmaññaphalaṃ puṭṭho samāno vikkhepaṃ byākāsi.",
  "anya-e0901n0:109": "Titthiayūvāda",
  "anya-e0901n0:110": "Sabbepi āvuso ete channaṃ satthārānaṃ vādā nissirikāyeva jigucchanīyāyeva anatthasaṃhitāyeva, bālānaṃ bhiyyoso mattāya sammohāya saṃvattanti anatthāya.",
  "anya-e0901n0:111": "Ajja pana āvuso kālo atikkanto, sveyeva bhagavatā vuttaṃ paṇītaṃ pasaṭṭhaṃ sandiṭṭhikaphalaṃ pucchāma.",
  "anya-e0901n0:112_0": "Pucchā – purimadivasesu āvuso sāmaññaphalasuttassa pubbabhāge yāva chasatthāramicchāvādapariyosānaṃ",
  "anya-e0901n0:112_1": "pucchanavissajjanaṃ amhehi kataṃ, ajja pana yathānuppattaṃ bhagavatā desitasāmaññaphalasuttādhikāre",
  "anya-e0901n0:112_2": "pucchāvissajjanaṃ karissāma. Bhagavā pana āvuso raññā māgadhena ajātasattunā vedehiputtena",
  "anya-e0901n0:112_3": "sandiṭṭhikaṃ sāmaññaphalaṃ puṭṭho kathaṃ byākāsi.",
  "anya-e0901n0:113": "Vissajjanā – bhagavā bhante tidhā vibhajitvā rañño māgadhassa ajātasattussa vedehiputtassa sandiṭṭhikaṃ sāmaññaphalaṃ puṭṭho byākāsi.",
  "anya-e0901n0:114": "Pucchā – kathañcāvuso bhagavā rañño māgadhassa ajātasattuno vedehiputtassa paṭhamaṃ sandiṭṭhikaṃ sāmaññaphalaṃ desesi.",
  "anya-e0901n0:115": "Vissajjanā – dāsaṃ bhante pabbajitaṃ upamābhāvena niddisitvā rañño māgadhassa ajātasattussa vedehiputtassa bhagavā paṭhamaṃ sandiṭṭhikaṃ sāmaññaphalaṃ desesi.",
  "anya-e0901n0:116_0": "Sohaṃ bhante bhagavantampi pucchāmi, yathā nu kho imāni bhante puthusippāyatanāni",
  "anya-e0901n0:116_1": "seyyathidaṃ…pe… sakkā nu kho bhante eva meva diṭṭheva dhamme sandiṭṭhikaṃ sāmaññaphalaṃ paññapetuṃ –",
  "anya-e0901n0:117_0": "Acchariyaṃ āvuso abbhutaṃ āvuso, yāva svākhātassa buddhasāsanassa mahiddhikatā mahānubhāvatā,",
  "anya-e0901n0:117_1": "yatrahi nāma dāsopi nihīnajacco evaṃ svākhāte buddhasāsane pabbajitvā attano issarabhūtena",
  "anya-e0901n0:117_2": "raññāpi vandanīyattaṃ garukaraṇīyattaṃ pāpuṇissati, supaññattametaṃ bhagavatā paṭhamaṃ sandiṭṭhikaphalaṃ.",
  "anya-e0901n0:118": "Pucchā – kathaṃ panāvuso bhagavā rañño māgadhassa ajātasattuno vedehiputtassa dutiyaṃ sandiṭṭhikaṃ sāmaññaphalaṃ desesi.",
  "anya-e0901n0:119": "Vissajjanā – kassakaṃ bhante pabbajitaṃ upamābhāvena dassetvā bhagavā rañño māgadhassa ajātasattussa vedehiputtassa sandiṭṭhikaṃ sāmaññaphalaṃ desesi.",
  "anya-e0901n0:120_0": "Acchariyaṃ āvuso abbhutaṃ āvuso, yāva buddhasāsanassa svākhātatā mahiddhikatā mahānubhāvatā,",
  "anya-e0901n0:120_1": "yatrahi nāma kassa kopi guṇarahito evaṃ svākhāte buddhasāsane pabbajitvā raṭṭhadhipatinā",
  "anya-e0901n0:120_2": "manussaloke devabhūtena raññāpi garukaraṇīyataṃ vandanīyataṃ pāpuṇissati, supaññattametaṃ",
  "anya-e0901n0:120_3": "āvuso bhagavatā dutiyaṃ sandiṭṭhikaphalaṃ.",
  "anya-e0901n0:121": "Pucchā – kathañcā panāvuso bhagavā purimehi sandiṭṭhikasāmaññaphalehi abhikkantatarañca paṇītatarañca sandiṭṭhikaṃ sāmaññaphalaṃ rañño desesi.",
  "anya-e0901n0:122_0": "Vissajjanā – bhagavā bhante buddhuppādato paṭṭhāya kulaputtassa pabbajita bhāvaṃ,",
  "anya-e0901n0:122_1": "tassa ca sīlasampadaṃ, tassa ca indriyesu guttadvārataṃ, ariyañcasatisampajaññaṃ,",
  "anya-e0901n0:122_2": "ariyañca santuṭṭhiṃ, pañcannañca nīvaraṇānaṃ pahānaṃ, cattāri ca jhānāni, aṭṭha ca",
  "anya-e0901n0:122_3": "vijjāyo, tāhi tāhi upamāhi vitthārato vibhajitvā rañño māgadhassa ajātasattussa vedehiputtassa",
  "anya-e0901n0:122_4": "sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca",
  "anya-e0901n0:122_5": "paṇītatarañca desesi.",
  "anya-e0901n0:123": "Sakkā pana bhante diṭṭheva dhamme sandiṭṭhikaṃ sāmaññaphalaṃ, purimehi sandiṭṭhikehi sāmaññaphalehi abhikkantatarañca paṇītatarañca paññapetuṃ.",
  "anya-e0901n0:124": "Sakkā mahārājā, tena hi mahārāja suṇohi sādhukaṃ manasikarohi bhāsissāmi.",
  "anya-e0901n0:125": "Pucchā – kathañca panāvuso bhikkhu sīlasampanno hoti, kathañca bhagavā rañño māgadhassa ajātasattuno vedehiputtassa cūḷasīlaṃ vibhajitvā desesi.",
  "anya-e0901n0:126_0": "Vissajjanā – “kathañca mahārāja bhikkhu sīlasampanno hoti. Idha mahārāja bhikkhu",
  "anya-e0901n0:126_1": "pāṇātipātaṃ pahāya pāṇātipātā paṭivirato hoti nihitadaṇḍo nihitasattho lajjī dayāpanno,",
  "anya-e0901n0:126_2": "sabbapāṇabhūtahitānukampī viharati. Idampissa hoti sīlasmiṃ” evamādinā bhante bhagavā",
  "anya-e0901n0:126_3": "rañño māgadhassa ajātasattussa vedehiputtassa chabbīsatiyā ākārehi cūḷasīlaṃ vibhajitvā desesi.",
  "anya-e0901n0:127": "Sādhu sādhu āvuso, sādhu sādhu āvuso yaṃ bhikkhu evaṃ svākhāte buddhasāsane saddhāpabbājito iminā ca cūḷasīlena samannāgato vihareyya.",
  "anya-e0901n0:128": "Idāni pana kālo atikkanto.",
  "anya-e0901n0:129": "Suve yathānuppattaṭṭhānato paṭṭhāya pucchāvissajjanaṃ karissāma.",
  "anya-e0901n0:130": "Pucchā – kathaṃ panāvuso rañño māgadhassa ajātasattuno vedehiputtassa majjhimasīlañca mahāsīlañca vibhajitvā desesi.",
  "anya-e0901n0:131_0": "Vissajjanā – “yathā vā paneke bhonto samaṇabrāhmaṇā saddhādeyyāni bhojanāni bhuñjitvā",
  "anya-e0901n0:131_1": "te evarūpaṃ bījagāmabhūtagāmasamārambhaṃ anuyuttā viharanti. Seyyathidaṃ. Mūlabījaṃ",
  "anya-e0901n0:131_2": "khandhabījaṃ phaḷubījaṃ aggabījaṃ bījabījameva pañcamaṃ, iti evarūpā bījagāmabhūtagāmasamārambhā",
  "anya-e0901n0:131_3": "paṭivirato hoti. Idampissa hoti sīlasmiṃ” evamādinā bhante bhagavā rañño māgadhassa",
  "anya-e0901n0:131_4": "ajātasattussa vedehiputtassa majjhimasīlañca mahāsīlañca vitthārato vibhajitvā desesi.",
  "anya-e0901n0:132": "Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsane saddhāpabbajito evaṃ ariyena sīlena samannāgato vihareyya.",
  "anya-e0901n0:133": "Pucchā – kathaṃ panāvuso ariyaṃ indriyasaṃvarañca ariyaṃ satisampajaññañca ariyaṃ santosañca bhagavā rañño māgadhassa ajātasattussa vibhajitvā desesi.",
  "anya-e0901n0:134_0": "Vissajjanā – idha mahārāja bhikkhu cakkhunā rūpaṃ disvā na nimittaggāhī hoti nanubyañjanaggāhī,",
  "anya-e0901n0:134_1": "yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā",
  "anya-e0901n0:134_2": "dhammā anvāssaveyyuṃ, tassa saṃvarāya paṭipajjati, rakkhati cakkhundriyaṃ, cakkhundriye",
  "anya-e0901n0:134_3": "saṃvaraṃ āpajjati, evamādinā ca.",
  "anya-e0901n0:135": "Idha mahārāja bhikkhu satisampajaññena samannāgato hoti, abhikkante paṭikkante sampajanakārī hoti,",
  "anya-e0901n0:136_0": "Ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe",
  "anya-e0901n0:136_1": "sampajānakārī hoti, asite pīte khāyite sāyite sampajānakārī hoti, uccārapassāvakamme",
  "anya-e0901n0:136_2": "sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī",
  "anya-e0901n0:136_3": "hoti, evaṃ kho mahārāja bhikkhu satisampajaññena samannāgato hoti.",
  "anya-e0901n0:137": "Kathañca mahārāja bhikkhu santuṭṭho hoti, idha mahārāja bhikkhu santuṭṭho hoti kāyaparihārikena cīvarena kucchiparihārikena piṇḍapātena.",
  "anya-e0901n0:138": "Evamādinā bhante bhagavā rañño māgadhassa ajātasattussa vedehiputtassa ariyañca indriyesuguttadvārataṃ ariyañca satisampajaññaṃ ariyañca santosaṃ vibhajitvā desesi.",
  "anya-e0901n0:139": "Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsane saddhāpabbajito iminā ca ariyena indriyasaṃvarena samannāgato, iminā ca ariyena satisampajaññena",
  "anya-e0901n0:140": "Samannāgato, imāya ca ariyāya santuṭṭhiyā samannāgato vihareyya.",
  "anya-e0901n0:141": "Pucchā – kathaṃ panāvuso bhagavā rañño māgadhassa ajātasattussa vedehiputtassa nīvaraṇapahānaṃ vibhajitvā desesi.",
  "anya-e0901n0:142_0": "Vissajjanā – so evaṃ ariyena sīlakkhandhena samannāgato, ariyena indriyasaṃvarena",
  "anya-e0901n0:142_1": "samannāgato, ariyena satisampajaññena samannāgato, ariyāya santuṭṭhiyā samannāgato,",
  "anya-e0901n0:142_2": "vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ",
  "anya-e0901n0:142_3": "vanapattaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdati",
  "anya-e0901n0:142_4": "pallaṅkaṃ ābhuñjitvā ujuṃ kāyaṃ paṇidhāya parimukhaṃ satiṃ upaṭṭhapetvā. So abhijjhaṃ",
  "anya-e0901n0:142_5": "loke pahāya vigatābhijjhena cetasā viharati…pe… tassime pañca nīvaraṇe pahīne attani",
  "anya-e0901n0:142_6": "samanupassato pāmojjaṃ jāyati, pamuditassa pīti jāyati, pītimanassa kāyo passambhati,",
  "anya-e0901n0:142_7": "passaddhakāyo sukhaṃ vedehi, sukhino cittaṃ samādhiyati. Evaṃ kho bhante bhagavā",
  "anya-e0901n0:142_8": "rañño māgadhassa ajātasattussa vedehiputtassa nīvaraṇappahānaṃ vibhajitvā vitthārato desesi.",
  "anya-e0901n0:143": "Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsane saddhāpabbajito evaṃ pañcanīvaraṇe pajahitvā tehi cittaṃ visodhetvā vihareyya.",
  "anya-e0901n0:144_0": "Pucchā – kathañcāvuso bhagavā rañño māgadhassa ajātasattussa vedehiputtassa paṭhamaṃ",
  "anya-e0901n0:144_1": "sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:145_0": "Vissajjanā – so vivicceva kāmehi vivicca akusalehi dhammehi savitakkaṃ savicāraṃ",
  "anya-e0901n0:145_1": "vivekajaṃ pītisukhaṃ paṭhamaṃ jhānaṃ upasampajja viharati…pe… idampi kho mahārāja",
  "anya-e0901n0:145_2": "sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca",
  "anya-e0901n0:146_0": "Paṇītatarañca. Evaṃ kho bhante bhagavā rañño māgadhassa ajātasattussa vedehiputtassa",
  "anya-e0901n0:146_1": "paṭhamaṃ sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca",
  "anya-e0901n0:146_2": "paṇītatarañca desesi.",
  "anya-e0901n0:147": "Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte dhammavinaye pabbajitvā evaṃ paṭhamaṃ jhānaṃ",
  "anya-e0901n0:148": "Upasampajja vivekajena pītisukhena attano kāyaṃ abhisandeyya parisandeyya paripūreyya.",
  "anya-e0901n0:149": "Pucchā – kathañcāvuso bhagavā dutiyañca tatiyañca catutthañca sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:150_0": "Vissajjanā – puna ca paraṃ mahārāja bhikkhu vitakkavicārānaṃ vūpasamā ajjhattaṃ sampasādanaṃ",
  "anya-e0901n0:150_1": "cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃjhānaṃ upasampajja",
  "anya-e0901n0:150_2": "viharati evamādinā bhante bhagavā rañño māgadhassa ajātasattussa vedehiputtassa dutiyañca",
  "anya-e0901n0:150_3": "tatiyañca catutthañca sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi",
  "anya-e0901n0:150_4": "abhikkantatarañca paṇītatarañca desesi.",
  "anya-e0901n0:151_0": "Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte",
  "anya-e0901n0:151_1": "dhammavinaye saddhāpabbajito evaṃ dutiyajhānañca tatiyajhānañca catutthajhānañca",
  "anya-e0901n0:151_2": "upasampajja tehi jhānasukhehi attano kāyaṃ abhisandetvā parisandetvā paripūretvā vihareyya.",
  "anya-e0901n0:152_0": "Pucchā – kathañca panāvuso bhagavā rañño māgadhassa ajātasattussa vedehiputtassa",
  "anya-e0901n0:152_1": "aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi",
  "anya-e0901n0:152_2": "abhikkantatarañca paṇītatarañca.",
  "anya-e0901n0:153_0": "Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese",
  "anya-e0901n0:153_1": "mudubhūte kammaniye ṭhite ānañjappatte ñāṇadassanāya cittaṃ abhinīharati abhininnāmeti,",
  "anya-e0901n0:153_2": "so evaṃ pajānāti “ayaṃ kho me kāyo rūpī cātumahābhūtiko mātāpettikasambhavo odanakummāsūpacayo",
  "anya-e0901n0:153_3": "aniccucchādanaparimaddanabhedanaviddhaṃsanadhammo, idañca pana me viññāṇaṃ ettha",
  "anya-e0901n0:153_4": "sitaṃ ettha paṭibandhanti…pe… idampi kho mahārāja sandiṭṭhikaṃ sāmaññaphalaṃ purimehi",
  "anya-e0901n0:153_5": "sandiṭṭhikehi sāmaññaphalehi abhikkantatarañca paṇītatarañca. Evaṃ kho bhante bhagavā",
  "anya-e0901n0:153_6": "rañño māgadhassa ajātasattussa vedehiputtassa aparampi sandiṭṭhikaṃ sāmaññaphalaṃ",
  "anya-e0901n0:153_7": "purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n0:154": "Suññāraṃgā paviṭṭhassa, santacittassa bhikkhuno. Amānusī ratī hoti, sammādhammaṃ vipassato.",
  "anya-e0901n0:155_0": "Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte",
  "anya-e0901n0:155_1": "dhammavinaye saddhāpabbajito evaṃ ñāṇadassanaṃ uppādetvā evaṃ ñāṇadassanena samannāgato hutvā vihareyya.",
  "anya-e0901n0:156": "Pucchā – kathañcāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:157_0": "Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese",
  "anya-e0901n0:157_1": "mudubhūte kammaniye ṭhite ānañjappatte manomayaṃ kāyaṃ abhinimmānāya cittaṃ abhinīharati",
  "anya-e0901n0:157_2": "abhininnāmeti, so imamhā kāyā aññaṃ kāyaṃ abhinimmināti rūpiṃ manomayaṃ sabbaṅgapaccaṅgiṃ",
  "anya-e0901n0:157_3": "ahīnindriyaṃ evamādinā bhante bhagavā rañño māgadhassa ajātasattussa vedehiputtassa",
  "anya-e0901n0:157_4": "aparampi sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi abhikkantatarañca",
  "anya-e0901n0:157_5": "paṇītatarañca desesi.",
  "anya-e0901n0:158": "Sādhu sādhu āvuso, sādhu kho āvuso yaṃ bhikkhu evaṃ svākhāte buddhasāsanasaṅkhāte dhammavinaye saddhāpabbajito evaṃ visesena manomayañāṇena samannāgato vihareyya.",
  "anya-e0901n0:159_0": "Pucchā – bhagavā āvuso rañño māgadhassa ajātasattussa vedehiputtassa jhānacatukkasaṅkhātañca",
  "anya-e0901n0:159_1": "paṭhama dutiya vijjāsaṅkhātañca sandiṭṭhikaṃ sāmaññaphalaṃ dassetvā, aparaṃ kīdisaṃ",
  "anya-e0901n0:159_2": "saṃndiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:160_0": "Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese",
  "anya-e0901n0:160_1": "mudubhūte kammaniye ṭhite ānañjappatte iddhividhāya cittaṃ abhinīharati abhininnāmeti,",
  "anya-e0901n0:160_2": "so anekavihitaṃ iddhividhaṃ paccanubhoti, ekopi hutvā bahudhā hoti, bahudhāpi hutvā",
  "anya-e0901n0:160_3": "eko hoti…pe… idampi kho mahārāja sandiṭṭhikaṃ sāmaññaphalaṃ purimehi sandiṭṭhikehi",
  "anya-e0901n0:160_4": "sāmaññaphalehi abhikkantatarañca paṇītatarañcāti. Itthaṃ kho bhante bhagavā rañño",
  "anya-e0901n0:160_5": "māgadhassa ajātasattussa vedehiputtassa aparampi sandiṭṭhikaṃ sāmaññaphalaṃ purimehi",
  "anya-e0901n0:160_6": "sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n0:161_0": "Acchariyaṃ āvuso abbhutaṃ āvuso, yāva buddhasāsanassa svākhātatā, yatrahi nāma evaṃ",
  "anya-e0901n0:161_1": "svākhāte buddhasāsane pabbajitvā sāvakopi sammāpaṭipanno evaṃ mahiddhikaṃ evaṃ mahānubhāvaṃ",
  "anya-e0901n0:161_2": "iddhividhañāṇampi paccanubhossati.",
  "anya-e0901n0:162": "Pucchā – kathaṃ panāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:163_0": "Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese",
  "anya-e0901n0:163_1": "mudubhūte kammaniye ṭhite ānañjappatte dibbāya sotadhātuyā cittaṃ abhinīharati abhininnāmeti,",
  "anya-e0901n0:163_2": "so dibbāya sotadhātuyā visuddhāya atikkanta mānusikāya ubho sadde suṇāti dibbe ca",
  "anya-e0901n0:163_3": "mānuse ca ye dūre santike ca…pe… idampi kho mahārāja sandiṭṭhikaṃ sāmaññaphalaṃ purimehi",
  "anya-e0901n0:163_4": "sandiṭṭhikehi sāmaññaphalehi abhikkantatarañca paṇītatarañca. Evaṃ kho bhante bhagavā",
  "anya-e0901n0:163_5": "rañño māgadhassa ajātasattussa vedehiputtassa aparampi sandiṭṭhikaṃ sāmaññaphalaṃ",
  "anya-e0901n0:163_6": "purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n0:164_0": "Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ",
  "anya-e0901n0:164_1": "svākhāte buddhasāsane saddhāpabbajito sammāpaṭipanno sāvakopi evaṃ visesaṃ dibbasotañāṇaṃ paṭilabhissati.",
  "anya-e0901n0:165": "Pucchā – kathaṃ panāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:166": "Vissajjanā – so evaṃ samāhite citte parisuddhe pariyodāte. Anaṅgaṇe vigatūpakkilese mudubhūte kammaniye ṭhite",
  "anya-e0901n0:167_0": "Ānañjappatte cetopariyañāṇāya cittaṃ abhinīharati abhininnāmeti, so parasattānaṃ",
  "anya-e0901n0:167_1": "parapuggalānaṃ cetasā ceto paricca pajānāti, sarāgaṃ vā cittaṃ sarāgaṃ cittanti pajānāti,",
  "anya-e0901n0:167_2": "vītarāgaṃ vā cittaṃ vītarāgaṃ cittanti pajānāti…pe… idampi kho mahārāja sandiṭṭhikaṃ",
  "anya-e0901n0:167_3": "sāmaññaphalaṃ purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:167_4": "Evaṃ kho bhante bhagavā rañño māgadhassa ajātasattussa vedehiputtassa aparampi sandiṭṭhikaṃ",
  "anya-e0901n0:167_5": "sāmaññaphalaṃ purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n0:168_0": "Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ",
  "anya-e0901n0:168_1": "svākhāte buddhasāsane pabbajito sammāpaṭipanno sāvakopi evaṃ visesaṃ cetopariyañāṇaṃ paṭilabhissati.",
  "anya-e0901n0:169": "Pucchā – kathaṃ panāvuso bhagavā aparampi sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:170_0": "Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese",
  "anya-e0901n0:170_1": "mudubhūte kammaniye ṭhite ānañjappatte pubbenivāsānussatiñāṇāya cittaṃ abhinīharati",
  "anya-e0901n0:170_2": "abhininnāmeti, so anekavihitaṃ pubbenivāsaṃ anussarati, seyyathidaṃ, ekampijātiṃ",
  "anya-e0901n0:170_3": "dvepi jātiyo…pe… idampi kho mahārāja sandiṭṭhikaṃ sāmaññaphalaṃ purimehi sandiṭṭhikehi",
  "anya-e0901n0:170_4": "sāmaññaphalehi abhikkantatarañca paṇītatarañca. Evaṃ kho bhante bhagavā rañño māgadhassa",
  "anya-e0901n0:170_5": "ajātasattussa vedehiputtassa aparampi sandiṭṭhikaṃ sāmaññaphalaṃ purimehi sandiṭṭhikehi",
  "anya-e0901n0:170_6": "sāmaññaphalehi abhikkantatarañca paṇītatarañca desesi.",
  "anya-e0901n0:171_0": "Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ",
  "anya-e0901n0:171_1": "svākhāte buddhasāsane pabbajitvā sāvakopi sammāpaṭipanno evaṃ visesaṃ pubbenivāsañāṇaṃ paṭilabhissati.",
  "anya-e0901n0:172": "Pucchā – kathañca panāvuso bhagavā sandiṭṭhikaṃ sāmaññaphalaṃ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n0:173_0": "Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese",
  "anya-e0901n0:173_1": "mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhinīharati",
  "anya-e0901n0:173_2": "abhininnāmeti, so dibbena cakkhunā visuddhena atikkantamānusakena satte passati cavamāne",
  "anya-e0901n0:173_3": "upapajjamāne hīne paṇīte suvaṇṇe dubbaṇṇe sugate duggate yathākammupage satte pajānāti…pe…",
  "anya-e0901n0:173_4": "idampi kho mahārāja sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi",
  "anya-e0901n0:173_5": "abhikkantatarañca paṇītatarañca. Itthaṃ kho bhante bhagavā rañño māgadhassa ajātasattussa",
  "anya-e0901n0:173_6": "vedehiputtassa aparampi sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi",
  "anya-e0901n0:173_7": "abhikkantatarañca paṇītatarañca desesi.",
  "anya-e0901n0:174_0": "Acchariyaṃ āvuso, abbhutaṃ āvuso, yāva buddhasāsanassa svākhātatā, yatrahi nāma evaṃ",
  "anya-e0901n0:174_1": "svākhāte buddhasāsane pabbajito sāvakopi sammāpaṭipanno evaṃ visesaṃ dibbacakkhuñāṇaṃ paṭilabhissati.",
  "anya-e0901n0:175": "Pucchā – kathaṃ panāvuso bhagavā pariyosāne uttaritaraṃ sāmaññaphalaṃ desesi.",
  "anya-e0901n0:176_0": "Vissajjanā – so evaṃ samāhite citte parisuddhe pariyodāte anaṅgaṇe vigatūpakkilese",
  "anya-e0901n0:176_1": "mudubhūte kammaniye ṭhite āneñjappatte āsavānaṃ khayañāṇāya cittaṃ abhinīharati abhininnāmeti…pe…",
  "anya-e0901n0:176_2": "idaṃ kho mahārāja sandiṭṭhikaṃ sāmaññaphalaṃ purimehi sandiṭṭhikehi sāmaññaphalehi",
  "anya-e0901n0:176_3": "abhikkantatarañca paṇītatarañca. Imasmā ca pana mahārāja sandiṭṭhikā sāmaññaphalā",
  "anya-e0901n0:176_4": "aññaṃ sandiṭṭhikaṃ sāmaññaphalaṃ uttaritaraṃ vā paṇītataraṃ vā natthīti. Itthaṃ kho",
  "anya-e0901n0:176_5": "bhante bhagavā rañño māgadhassa ajātasattussa vedehiputtassa pariyosānaṃ sandiṭṭhikaṃ",
  "anya-e0901n0:176_6": "sāmaññaphalaṃ purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n0:177": "Sādhu sādhu āvuso, sādhu kho āvuso, yaṃ bhikkhu buddhasāsane saddhāpabbajito evaṃ svākhāte dhammavinaye sammāpaṭipanno āsavakkhayañāṇaṃ pāpuṇitvā dukkhassantaṃ karoti.",
  "anya-e0901n0:178": "Pucchā – kathaṃ panāvuso rājā māgadho ajātasattu vedehiputto imissā desanāya pariyosāne bhagavati ca desanāyañca pasanno pasannākāraṃ akāsi, kīdisañca ānisaṃsaṃ paṭilabhi.",
  "anya-e0901n0:179_0": "Vissajjanā – evaṃ vutte bhante māgadho ajātasattu vedehiputto bhagavantaṃ etadavoca,",
  "anya-e0901n0:179_1": "abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya,",
  "anya-e0901n0:179_2": "paṭicchannaṃ vā vivareyya…pe… ajjatagge pāṇṇupetaṃ saraṇaṃ gatanti, ayañhi bhante",
  "anya-e0901n0:179_3": "rājā pitumāritakālato paṭṭhāya neva rattiṃ na divā niddaṃ paṭilabhati, satthāraṃ",
  "anya-e0901n0:179_4": "pana upasaṅkamitvā imāya madhurāya ojavantiyā dhammadesanāya sutakālato paṭṭhāya",
  "anya-e0901n0:179_5": "niddaṃ paṭilabhati, tiṇṇaṃ ratanānaṃ mahāsakkāramakāsi, puthujjanikāya saddhāya samannāgato",
  "anya-e0901n0:179_6": "nāma iminā raññā sadiso nāhosi, anāgate pana vijitāvī nāma paccekabuddho hutvā parinibbāyissati.",
  "anya-e0901n0:179_7": "Evaṃ kho bhante rājā māgadho ajātasattu vedehiputto desanāpariyosāne pasanno pasannākāramakāsi,",
  "anya-e0901n0:179_8": "idisañca bhante mahānisaṃsaṃ paṭilabhi.",
  "anya-e0901n0:180": "Ambaṭṭhasutta",
  "anya-e0901n0:181": "Pucchā – tenāvuso bhagavā jānatā arahatā passatā sammāsambuddhena ambaṭṭhaṃ ṭāma suttaṃ kattha kaṃ ārabbha bhāsitaṃ.",
  "anya-e0901n0:182": "Vissajjanā – kosalesu bhante janapade icchānaṅgale nāma kosalānaṃ brāhmaṇagāme ambaṭṭhaṃ nāma māṇavaṃ brāhmaṇassa pokkharasātissa antevāsiṃ ārabbha bhāsitaṃ.",
  "anya-e0901n0:183": "Soṇadaṇḍasutta",
  "anya-e0901n0:184": "Pucchā – soṇadaṇḍaṃ panāvuso suttaṃ bhagavatā kattha kaṃ ārabbha bhāsitaṃ.",
  "anya-e0901n0:185": "Vissajjanā – aṅgesu bhante janapade campāyaṃ soṇadaṇḍaṃ brāhmaṇaṃ ārabbha bhāsitaṃ.",
  "anya-e0901n0:186": "Kūṭadantasutta",
  "anya-e0901n0:187": "Pucchā – kūṭadantaṃ panāvuso suttaṃ bhagavatā kattha kaṃ ārabbha bhāsitaṃ.",
  "anya-e0901n0:188": "Vissajjanā – magadhesu bhante khāṇumate nāma brāhmaṇagāme kūṭadanta brāhmaṇaṃ ārabbha bhāsitaṃ.",
  "anya-e0901n0:189": "Mahālisutta",
  "anya-e0901n0:190": "Pucchā – mahāliṃ panāvuso suttaṃ bhagavatā kattha kaṃ ārabbha bhāsitaṃ.",
  "anya-e0901n0:191": "Vissajjanā – vesāliyaṃ bhante oṭṭhaddhaṃ nāma licchaviṃ ārabbha bhāsitaṃ.",
  "anya-e0901n0:192": "Jāliyasutta",
  "anya-e0901n0:193": "Pucchā – jāliyaṃ panāvuso suttaṃ bhagavatā kattha kaṃ ārabbha bhāsitaṃ.",
  "anya-e0901n0:194": "Vissajjanā – kosambiyaṃ bhante dve pabbajite ārabbha bhāsitaṃ.",
  "anya-e0901n0:195": "Mahāsīhanādasutta",
  "anya-e0901n0:196": "Pucchā – mahāsīhanādaṃ panāvuso suttaṃ bhagavatā kattha kaṃ ārabbha bhāsitaṃ.",
  "anya-e0901n0:197": "Vissajjanā – uruññāyaṃ bhante kaṇṇakathale acelaṃ kassapaṃ ārabbha bhāsitaṃ.",
  "anya-e0901n0:198": "Poṭṭhapādasutta",
  "anya-e0901n0:199": "Pucchā – poṭṭhapādaṃ panāvuso suttaṃ bhagavatā kattha kaṃ ārabbha bhāsitaṃ.",
  "anya-e0901n0:200": "Vissajjanā – sāvatthiyaṃ bhante poṭṭhapādañca paribbājakaṃ cittañca hatthisāriputtaṃ ārabbha bhāsitaṃ.",
  "anya-e0901n0:201": "Subhasutta",
  "anya-e0901n0:202": "Pucchā – subhasuttaṃ panāvuso kattha kaṃ ārabbha kena bhāsitaṃ.",
  "anya-e0901n0:203": "Vissajjanā – sāvatthiyaṃ bhante āyasmatā ānandena dhammabhaṇḍāgārikena subhaṃ māṇavaṃ todeyyaputtaṃ ārabbha bhāsitaṃ.",
  "anya-e0901n0:204": "Kevaṭṭasutta",
  "anya-e0901n0:205": "Pucchā – kevaṭṭaṃ panāvuso suttaṃ bhagavatā kattha kaṃ ārabbha bhāsitaṃ.",
  "anya-e0901n0:206": "Vissajjanā – nāḷandā yaṃ bhante kevaṭṭaṃ gahapatiputtaṃ ārabbha bhāsitaṃ.",
  "anya-e0901n0:207": "Lohiccasutta",
  "anya-e0901n0:208": "Pucchā – lohiccasutta panāvuso bhagavatā kattha kaṃ ārabbha bhāsitaṃ.",
  "anya-e0901n0:209": "Vissajjanā – kosalesu bhante janapade sālavatikāyaṃ lohiccaṃ brāhmaṇaṃ ārabbha bhāsitaṃ.",
  "anya-e0901n0:210": "Tevijjasutta",
  "anya-e0901n0:211": "Pucchā – tevijjasuttaṃ panāvuso bhagavatā kattha kaṃ ārabbha bhāsitaṃ.",
  "anya-e0901n0:212": "Vissajjanā – kosalesu bhante manasākaṭe nāma kosalānaṃ brāhmaṇagāme vāseṭṭhaṃ bhāradvājaṃ māṇavaṃ ārabbha bhāsitaṃ.",
  "anya-e0901n0:213": "Mahāpadānasutta",
  "anya-e0901n0:214_0": "Pucchā – tena āvuso bhagavatā jānatā passatā arahatā sammāsambuddhena mahāpadānasuttaṃ",
  "anya-e0901n0:214_1": "dīghanikāye mahāvagge porāṇakehi saṅgitikārehi paṭhamaṃ saṅgitaṃ bhagavatā kattha",
  "anya-e0901n0:214_2": "kaṃ ārabbha kismiṃ vatthusmiṃ bhāsitaṃ.",
  "anya-e0901n0:215_0": "Vissajjanā – sāvatthiyaṃ bhante sambahule bhikkhū ārabbha bhāsitaṃ, sambahulānaṃ",
  "anya-e0901n0:215_1": "bhante bhikkhūnaṃ pacchābhattaṃ piṇḍapātapaṭikkantānaṃ maṇḍalamāḷe sannisinnānaṃ",
  "anya-e0901n0:215_2": "sannipatitānaṃ pubbenivāsapaṭisaṃyuttā dhammīkathā udapādi, itipi pubbenivāso itipi",
  "anya-e0901n0:215_3": "pubbenivāsoti, tasmiṃ bhante vatthusmiṃ bhāsitaṃ.",
  "anya-e0901n0:216": "Mahānidānasutta",
  "anya-e0901n0:217": "Pucchā – mahānidānasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:218_0": "Vissajjanā – kurūsu bhante kammāsadhamme nāma kurūnaṃ nigame āyasmantaṃ ānandaṃ ārabbha",
  "anya-e0901n0:218_1": "bhāsitaṃ, āyasmā bhante ānando bhagavantaṃ upasaṅkamitvā etadavoca “acchariyaṃ bhante,",
  "anya-e0901n0:218_2": "abbhutaṃ bhante, yāva gambhīrocāyaṃ bhante paṭiccasamuppādo",
  "anya-e0901n0:219": "Gambhīrāvabhāso ca, atha ca pana me uttānakuttānako viya khāyatī”ti, tasmiṃ bhante vatthusmiṃ bhāsitaṃ.",
  "anya-e0901n0:220": "Mahāparinibbānasutta",
  "anya-e0901n0:221_0": "Pucchā – mahāparinibbānasuttaṃ panāvuso bahuanusandhikaṃ, bahudesanā saṅgahaṃ, buddhassa",
  "anya-e0901n0:221_1": "bhagavato parinibbānāsannavasse pavattaaṭṭhuppattidīpakavacanapabandhabhūtaṃ, tasmā",
  "anya-e0901n0:221_2": "taṃ antarābhedavasena vibhajja paricchijja paricchijja pucchissāmi, tatthāvuso bhagavatā paṭhamaṃ",
  "anya-e0901n0:222": "Rājūnaṃ aparihāniyadhammadesanā kattha kaṃ ārabbha kismiṃ vatthusmiṃ bhāsitā.",
  "anya-e0901n0:223_0": "Vissajjanā – rājagahe bhante vassakāraṃ brāhmaṇaṃ magadhamahāmattaṃ ārabbha bhāsitā,",
  "anya-e0901n0:223_1": "vassakāro bhante brāhmaṇo magadhamahāmatto bhagavantaṃ upasaṅkamitvā etadavoca “rājā",
  "anya-e0901n0:223_2": "bho gotama māgadho ajātasattu vedehiputto vajjī abhiyātukāmo so evamāha ahaṃ hime",
  "anya-e0901n0:223_3": "vajjī evaṃ mahiddhike evaṃ mahānubhāve ucchecchāmi vajjī vināsessāmi vajjī anayabyasanaṃ",
  "anya-e0901n0:223_4": "āpādessāmī vajjī”ti tasmiṃ bhante vatthusmiṃ bhāsitā.",
  "anya-e0901n0:224": "Pucchā – bhikkhūnaṃ panāvuso aparihāniyadhammadesanā bhagavatā kattha kismiṃ vatthusmiṃ bhāsitā.",
  "anya-e0901n0:225": "Vissajjanā – tasmiṃyeva bhante rājagahe tasmiṃyeva vatthusmiṃ bhāsitā.",
  "anya-e0901n0:226": "Jarāsutta",
  "anya-e0901n0:227": "Pucchā – dhammādāso āvuso dhammapariyāyo bhagavatā kattha kaṃ ārabbha kismiṃ vatthusmiṃ bhāsito.",
  "anya-e0901n0:228_0": "Vissajjanā – nātike bhante giñjakāvasathe āyasmantaṃ ānanda ārabbha bhāsito, āyasmā",
  "anya-e0901n0:228_1": "bhante ānando bhagavantaṃ upasaṅkamitvā nātikiyānaṃ dvādasannaṃ puggalānaṃ gatiabhisamparāyaṃ",
  "anya-e0901n0:228_2": "pucchi, tasmiṃ bhante vatthusmiṃ bhāsito.",
  "anya-e0901n0:229": "Attadīpa dhammadesanā",
  "anya-e0901n0:230": "Pucchā – attadīpadhammadesanā panāvuso bhagavatā kattha kaṃ ārabbha kismiṃ vatthusmiṃ bhāsitā.",
  "anya-e0901n0:231_0": "Vissajjanā – vesāliyaṃ bhante veḷuvagāmake āyasmantaṃ ānandaṃ ārabbha bhāsitā, āyasmā",
  "anya-e0901n0:231_1": "bhante ānando bhagavato gilānavuṭṭhitassa aciravuṭṭhitassa gelaññā bhagavato gelaññena",
  "anya-e0901n0:231_2": "attano khedapattakāraṇaṃ ārocesi, tasmiṃ bhante vatthusmiṃ bhāsitā.",
  "anya-e0901n0:232": "“Tasmātihānanda attadīpā viharatha attasaraṇā anaññasaraṇā”.",
  "anya-e0901n0:233_0": "Pucchā – bhagavatā āvuso purima dutiyadivase pucchitavissajjitakkamena attadīpadhammadesanañca",
  "anya-e0901n0:233_1": "aññāni ca dhammadesanāni kathetvā pariniṭṭhita sabbabuddhakiccena āyusaṅkhāro kattha ossaṭṭho.",
  "anya-e0901n0:234": "Vissajjanā – vesāliyaṃ bhante cāpāle cetiye mārena pāpimatā yācito bhagavā satena sampajānena āyusaṅkhāro ossaṭṭho.",
  "anya-e0901n0:235": "“Parinibbātu dāni bhante bhagavā, parinibbātu sugato, parinibbāna kālo dāni bhante bhagavato.",
  "anya-e0901n0:236": "Apposukko tvaṃ pāpima hoti, na ciraṃ tathāgatassa parinibbānaṃ bhavissati, ito tiṇṇaṃ māsānaṃ accayena tathāgato parinibbāyissati.",
  "anya-e0901n0:237": "Catumahāpadesa",
  "anya-e0901n0:238": "Pucchā – catumahāpadesadhammadesanā panāvuso bhagavatā kattha bhāsitā.",
  "anya-e0901n0:239": "Vissajjanā – bhoganagare bhante ānande cetiye bhāsitā.",
  "anya-e0901n0:240": "Paripakko vayo mayhaṃ, parittaṃ mama jīvitaṃ. Pahāya vo gamissāmi, kataṃ me saraṇamattano.",
  "anya-e0901n0:241": "Saṃvega",
  "anya-e0901n0:242": "Pucchā – catusaṃvejanīyakathā panāvuso bhagavatā kattha kaṃ ārabbha kismiṃ vatthusmiṃ bhāsitā.",
  "anya-e0901n0:243_0": "Vissajjanā – kusinārāyaṃ bhante āyasmantaṃ ānandaṃ ārabbha bhāsitā, āyasmā bhante",
  "anya-e0901n0:243_1": "ānando bhagavantaṃ etadavoca “pubbe bhante disāsu vassaṃvuṭṭhā bhikkhū āgacchanti",
  "anya-e0901n0:243_2": "tathāgataṃ dassanāya, te mayaṃ labhāma manobhāvanīye bhikkhū dassanāya, labhāma payirupāsanāya.",
  "anya-e0901n0:243_3": "Bhagavato pana mayaṃ bhante accayena na labhissāma manobhāvanīye bhikkhū dassanāya,",
  "anya-e0901n0:243_4": "na labhissāma payirupāsanāyā”ti, tasmiṃ bhante vatthusmiṃ bhāsitā.",
  "anya-e0901n0:244": "Yehi keci ānanda cetiyacārikaṃ āhiṇḍantā pasannacittā kālaṃ karissanti, sabbete kāyassa bhedā paraṃ maraṇā sugatiṃ saggaṃ lokaṃ upapajjissanti hu –",
  "anya-e0901n0:245": "Pucchā – kathañcāvuso bhagavā bhikkhūnaṃ mātugāmesu paṭipajjitabbavattaṃ kathesi.",
  "anya-e0901n0:246": "Vissajjanā – adassanaṃ ānandāti ca anālāpo ānandāti ca sati ānanda upaṭṭhabbetabbāti ca evaṃ kho bhante bhagavā mātugāmesu paṭipajjitabbākāraṃ kathesi.",
  "anya-e0901n0:247": "Mahāsudassanasutta",
  "anya-e0901n0:248": "Pucchā – mahāsudassanasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:249": "Vissajjanā – tissaṃyeva bhante kusinārāyaṃ āyasmantaṃ ānandaṃ ārabbha bhāsitaṃ, āyasmā bhante ānando bhagavantaṃ etadavoca “mā bhante bhagavā imasmiṃ khuddakanagarake",
  "anya-e0901n0:250_0": "Ujjaṅgalanagarake sākhānagarake parinibbāyi. Santi bhante aññāni mahānagarāni. Seyyathidaṃ,",
  "anya-e0901n0:250_1": "campā, rājagahaṃ, sāvatthī, sāketaṃ, kosambī, bārāṇasī, ettha bhagavā parinibbāyatu,",
  "anya-e0901n0:250_2": "ettha bahū khattiyamahāsālā brāhmaṇa mahāsālā gahapati mahāsālā tathāgate abhippasannā.",
  "anya-e0901n0:250_3": "Te tathāgatassa sarīrapūjaṃ karissantī”ti, tasmiṃ bhante vatthusmiṃ bhāsitaṃ.",
  "anya-e0901n0:251": "Pucchā – bhagavā āvuso purimadivase pucchita vissajjitakkamena mahāsudassana suttantaṃ desetvā subhaddaṃnāma paribbājakaṃ buddhaveneyyesu pacchimasāvakabhūtaṃ kathaṃ vinesi.",
  "anya-e0901n0:252_0": "Vissajjanā – yasmiṃ kho subhadda dhammavinaye ariyo aṭṭhaṅgiko maggo na upalabbhati,",
  "anya-e0901n0:252_1": "samaṇopi tattha na upalabbhati, dutiyopi tattha samaṇo na upalabbhati, tatiyopi tattha",
  "anya-e0901n0:252_2": "samaṇo na upalabbhati, catutthopi tattha samaṇo na upalabbhati (peyyāla). Ime ca",
  "anya-e0901n0:252_3": "subhadda bhikkhū sammā vihareyyuṃ, asuñño loko arahantehi assa, evaṃ kho bhante bhagavā",
  "anya-e0901n0:252_4": "subhaddaṃ paribbājakaṃ buddhaveneyyesu pacchimaṃ sakkhisāvakaṃ vinesi.",
  "anya-e0901n0:253": "Parinibbānasutta",
  "anya-e0901n0:254_0": "Pucchā – pacchime panāvuso kāle bhagavā āyasmato ānandassa kīdisaṃ vacanaṃ kathetvā,",
  "anya-e0901n0:254_1": "kathañca bhikkhū pavāretvā, kīdisañca bhikkhūnaṃ vacanaṃ āmantetvā, kathañca anupādisesāya",
  "anya-e0901n0:254_2": "nibbānadhātuyā parinibbāyi.",
  "anya-e0901n0:255_0": "Vissajjanā – bhagavā bhante pacchime kāle āyasmato ānandassa siyā kho panānanda tumhākaṃ",
  "anya-e0901n0:255_1": "evamassa atītasatthukaṃ pāvacanaṃ natthi no satthāti evamādikaṃ vacanaṃ kathetvā,",
  "anya-e0901n0:255_2": "siyā kho pana bhikkhave ekabhikkhussāpi kaṅkhā vā vimati vā buddhe vā dhamme vā saṅghe",
  "anya-e0901n0:255_3": "vā magge vā paṭipadāya vāti evamādinā bhikkhū pavāretvā, handadāni bhikkhave āmantayāmi",
  "anya-e0901n0:255_4": "vo, vayadhammā saṅkhārā appamādena sampādethāti pacchimañca ovādavacanaṃ bhikkhūnaṃ",
  "anya-e0901n0:255_5": "āmantetvā, nava anupubbasamāpattiyo anulomaṃ paṭilomaṃ samāpajjitvā, catutthajjhānā",
  "anya-e0901n0:255_6": "vuṭṭhahitvā samanantarā anupādisesāya nibbānadhātuyā parinibbāyi.",
  "anya-e0901n0:256": "Nāvuso ānanda bhagavā parinibbuto, saññāvedayita nirodhaṃ samāpanno.",
  "anya-e0901n0:257": "Janavasabhasutta",
  "anya-e0901n0:258": "Pucchā – mahāsudassanasuttaṃ panāvuso purimadivase pucchitañca vissajjitañca, janavasabhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:259_0": "Vissajjanā – nātike bhante giñjakāvasathe āyasmantaṃ ānandaṃ ārabbha bhāsitaṃ, āyasmā",
  "anya-e0901n0:259_1": "bhante ānando māgadhake paricārake ārabbha bhagavato sammukhā parikathaṃ kathesi,",
  "anya-e0901n0:259_2": "tasmiṃ bhante vatthusmiṃ bhāsitaṃ.",
  "anya-e0901n0:260": "Mahāgovindasutta",
  "anya-e0901n0:261": "Pucchā – mahāgovindasuttaṃ panāvuso bhagavatā kattha bhāsitaṃ.",
  "anya-e0901n0:262": "Vissajjanā – rājagahe bhante bhāsitaṃ.",
  "anya-e0901n0:263": "Mahāsamayasutta",
  "anya-e0901n0:264": "Pucchā – mahāsamayasuttaṃ panāvuso bhagavatā kattha bhāsitaṃ.",
  "anya-e0901n0:265": "Vissajjanā – sakkesu bhante kapilavatthusmiṃ bhāsitaṃ.",
  "anya-e0901n0:266": "Sakkapañhasutta",
  "anya-e0901n0:267": "Pucchā – sakkapañhasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:268_0": "Vissajjanā – magadhesu bhante pācīnato rājagahassa ambasaṇḍā nāma brāhmaṇagāmo, tassuttarato",
  "anya-e0901n0:268_1": "vediyake pabbate indasālaguhāyaṃ sakkaṃ devānamindaṃ ārabbha bhāsitaṃ, sakko bhante",
  "anya-e0901n0:268_2": "devānamindo bhagavantaṃ upasaṅkamitvā pañhaṃ pucchi, tasmiṃ bhante vatthusmiṃ bhāsitaṃ.",
  "anya-e0901n0:269": "Mahāsatipaṭṭhānasutta",
  "anya-e0901n0:270": "Pucchā – mahāsatipaṭṭhānasuttaṃ panāvuso bhagavatā kattha bhāsitaṃ.",
  "anya-e0901n0:271": "Vissajjanā – kurūsu bhante kammāsadhamme nāma kurūnaṃ nigame bhāsitaṃ.",
  "anya-e0901n0:272": "Pāyāsisutta",
  "anya-e0901n0:273": "Pucchā – pāyāsi suttaṃ panāvuso kattha kaṃ ārabbha kismiṃ vatthusmiṃ kena bhāsitaṃ.",
  "anya-e0901n0:274_0": "Vissajjanā – kosalesu bhante setabyānāma kosalānaṃ nagaraṃ uttarena setabyaṃ siṃsapāvane",
  "anya-e0901n0:274_1": "āyasmatā kumārakassapena pāyāsiṃ rājaññaṃ ārabbha bhāsitaṃ, pāyāsissa bhante rājaññassa",
  "anya-e0901n0:274_2": "evarūpaṃ pāpakaṃ diṭṭhigataṃ uppannaṃ hoti, itipi natthi paroloko natthi sattā opapātikā",
  "anya-e0901n0:274_3": "natthi sukatadukkaṭānaṃ kammānaṃ phalaṃ vipākoti, tasmiṃ bhante vatthusmiṃ bhāsitaṃ.",
  "anya-e0901n0:275_0": "Pucchā – tatthāvuso pāyāsissa rājaññassa diṭṭhipakāsanāca āyasmato kumārakassapattherassa",
  "anya-e0901n0:275_1": "diṭṭhiviniveṭṭhanakathā ca anekavāraṃ āgatā, tatthāvuso paṭhamaṃ pāyāsi rājañño attano",
  "anya-e0901n0:275_2": "diṭṭhiṃ kathaṃ pakāsesi, kathañcāyasmā kumārakassapo taṃ micchādiṭṭhiṃ viniveṭhesi.",
  "anya-e0901n0:276_0": "Vissajjanā – pāyāsi bhante rājañño āyasmantaṃ kumārakassapaṃ upasaṅkamitvā etadavoca",
  "anya-e0901n0:276_1": "“ahañhi bho kassapa evaṃ vādī evaṃ diṭṭhī itipi natthi paroloko, natthi sattā opapātikā,",
  "anya-e0901n0:276_2": "natthi sukatadukkaṭānaṃ kammānaṃ phalaṃ vipāko”ki, evaṃ kho bhante pāyāsirājañño",
  "anya-e0901n0:276_3": "attano micchādiṭṭhiṃ āyasmato kumārakassapassa santike pakāsesi. Āyasmā ca kumārakassapo",
  "anya-e0901n0:276_4": "sakkhikāraṇaṃ candimasūriyaupamaṃ dassetvā pāyāsissa rājaññassa taṃ pāpakaṃ diṭṭhigataṃ viniveṭhesi.",
  "anya-e0901n0:277_0": "Sādhu sādhu āvuso, sādhu kho āvuso āyasmā kumārakassapo pāyāsissa rājaññassa micchādiṭṭhikassa",
  "anya-e0901n0:277_1": "saddhammavimukhibhūtassa paccakkhato paralokaṃ dassetvā taṃ micchādiṭṭhiṃ viniveṭhesi.",
  "anya-e0901n0:278_0": "Pucchā – atha panāvuso pāyāsirājañño dutiyampi kīdisaṃ sādhakapariyāyaṃ dassetvā",
  "anya-e0901n0:278_1": "attano vādaṃ patiṭṭhāpesi, kathañcāyasmā kumārakassapo taṃ micchāvādaṃ sahadhammena",
  "anya-e0901n0:278_2": "suniggahaṃ niggahetvā dhammavādaṃ patiṭṭhāpesi.",
  "anya-e0901n0:279_0": "Vissajjanā – dutiye pana bhante pāyāsirājañño attano mittāmacce ñātisālohite duccaritasamaṅgino",
  "anya-e0901n0:279_1": "kālaṃkate sādhakapariyāyaṃ dassetvā attano micchāvādaṃ patiṭṭhāpesi, āyasmā ca kumārakassapo",
  "anya-e0901n0:279_2": "coraupamāya taṃ micchāvādaṃ sahadhammena suniggahaṃ niggahetvā dhammavādaṃ patiṭṭhāpesi.",
  "anya-e0901n0:280": "Sādhu sādhu āvuso, sādhu kho āvuso yaṃ āyasmā kumārakassapo uppannaṃ parappavādaṃ sahadhammena suniggahaṃ niggahetvā dhammavādaṃ patiṭṭhāpesi.",
  "anya-e0901n0:281_0": "Pucchā – atha panāvuso pāyāsirājañño tatiyampi kīdisaṃ sādhaka pariyāyaṃ dassetvā",
  "anya-e0901n0:281_1": "attanovādaṃ patiṭṭhāpesi, kathañcāyasmā kumārakassapo taṃ micchāvādaṃ sahadhammena",
  "anya-e0901n0:281_2": "suniggaha niggahetvā dhammavādaṃ patiṭṭhāpesi.",
  "anya-e0901n0:282_0": "Vissajjanā – tatiyampana bhante pāyāsirājañño attano mittāmacce ñātisālohite sucaritasamaṅgino",
  "anya-e0901n0:282_1": "kālaṃkate dassetvā attano micchāvādaṃ patiṭṭhāpesi, āyasmā ca kumārakassapo gūthakūpe",
  "anya-e0901n0:282_2": "patapurisopamāya taṃ micchāvādaṃ sahadhammena suniggahitaṃ niggahetvā dhammavādaṃ patiṭṭhāpesi.",
  "anya-e0901n0:283": "Sādhu sādhu āvuso, sādhu kho āvuso yaṃ āyasmā kumārakassapo uppannaṃ parappavādaṃ sahadhammena suniggahaṃ niggahetvā dhammavādaṃ patiṭṭhāpesi.",
  "anya-e0901n0:284": "Pucchā – āyasmatā āvuso kumārakassapena purimadivase pucchitavissajjitakkamena gūthakūpapurisaupamāya micchāvādaṃ paṭikkhipitvā dhammavāde patiṭṭhāpiyamāne piyāsirājañño",
  "anya-e0901n0:285_0": "Catutthaṃ vā pañcamaṃ vā kīdisaṃ sādhakapariyāyaṃ dassetvā attanovādaṃ patiṭṭhāpesi,",
  "anya-e0901n0:285_1": "kathañcāyasmā kumārakassapo sahadhammena taṃ micchāvādaṃ paṭikkhipitvā dhammavādaṃ patiṭṭhāpesi.",
  "anya-e0901n0:286_0": "Vissajjanā – pāyāsi bhante rājañño āyasmatā kumārakassapena gūthakūpe nimuggapuriso",
  "anya-e0901n0:286_1": "pamāya micchāvādaṃ suniggahitaṃ niggahetvā dhammavāde patiṭṭhāpite catutthaṃ vā pañcamaṃ",
  "anya-e0901n0:286_2": "vā attano mittāmacce ñātisālohite samādinna pañcasīle sādhakapariyāyaṃ dassetvā attano",
  "anya-e0901n0:286_3": "micchāvādaṃ patiṭṭhāpesi. Āyasmā ca kumārakassapo tāvatiṃsadevopamāya ca jaccandhopamāya",
  "anya-e0901n0:286_4": "cāti dvīhi upamāhi taṃ pāpakaṃ diṭṭhigataṃ sahadhammena suniggahitaṃ niggahetvā,",
  "anya-e0901n0:286_5": "dhammavādaṃ patiṭṭhāpesi.",
  "anya-e0901n0:287_0": "Sādhu sādhu āvuso, sādhu kho āvuso yaṃ kumārakassapo pāyāsissa rājaññassa dve upamāyo",
  "anya-e0901n0:287_1": "dassetvā uppannaṃ pāpakaṃ micchāvādaṃ sahadhammena saniggahaṃ niggahetvā dhammavādaṃ patiṭṭhāpesi.",
  "anya-e0901n0:288_0": "Pucchā – atha panāvuso pāyāsirājañño chaṭṭhaṃpi kīdisaṃ sādhakapariyāyaṃ dassetvā",
  "anya-e0901n0:288_1": "attano vādaṃ patiṭṭhāpesi, kathañcāyasmā kumārakassapo sahadhammena taṃ micchāvādaṃ",
  "anya-e0901n0:288_2": "suniggahaṃ niggahetvā dhammavādaṃ patiṭṭhāpesi.",
  "anya-e0901n0:289": "Vissajjanā – chaṭṭhaṃ pana bhante pāyāsirājañño sīlavante samaṇabrāhmaṇe kalyāṇadhamme jīvitukāme amaritukāme",
  "anya-e0901n0:290_0": "Sukhakāme dukkhapaṭikūle sādhakapariyāyaṃ dassetvā attano vādaṃ patiṭṭhāpesi, āyasmāca",
  "anya-e0901n0:290_1": "kumārakassapo gabbhinī upamāya taṃ micchāvādaṃ sahadhammena suniggahitaṃ niggahetvā",
  "anya-e0901n0:290_2": "dhammavādaṃ patiṭṭhāpesi.",
  "anya-e0901n0:291": "Sādhu sādhu āvuso, sādhu kho āvuso yaṃ āyasmā kumārakassapo gabbhinīupamaṃ dassetvā taṃ micchāvādaṃ paṭikkhipitvā dhammavādaṃ patiṭṭhāpesi.",
  "anya-e0901n0:292_0": "Pucchā – atha panāvuso pāyāsirājañño sattamaṃpi kīdisaṃ sādhakapariyāyaṃ dassetvā",
  "anya-e0901n0:292_1": "attano vādaṃ patiṭṭhāpesi, kathañcāyasmā kumārakassapo taṃ micchāvādaṃ sahadhammena",
  "anya-e0901n0:292_2": "suniggahaṃ niggahetvā dhammavādaṃ patiṭṭhāpesi.",
  "anya-e0901n0:293_0": "Vissajjanā – sattamaṃ pana bhante pāyāsirājañño kubbhiyaṃ pakkhipitvā māritapurisaṃ",
  "anya-e0901n0:293_1": "sādhakapariyāyaṃ dassetvā attano vādaṃ patiṭṭhāpesi, āyasmāca kumārakassapo supinakūpamāya",
  "anya-e0901n0:293_2": "taṃ micchāvādaṃ sahadhammena suniggahitaṃ niggahetvā dhammavādaṃ patiṭṭhāpesi.",
  "anya-e0901n0:294": "Sādhu sādhu āvuso, sādhu kho āvuso yaṃ āyasmā kumārakassapo supinakūpamaṃ dassetvā uppannaṃ micchāvādaṃ sahadhammena suniggahaṃ niggahetvā dhammavādaṃ patiṭṭhāpesi.",
  "anya-e0901n0:295_0": "Pucchā – atha panāvuso pāyāsirājañño aṭṭhamampi navamampi kathetabbaṃ kathetvā dasamaṃ",
  "anya-e0901n0:295_1": "kīdisaṃ sādhakapariyāyaṃ dassetvā attano vādaṃ patiṭṭhāpesi, kathañcāyasmā kumārakassapo",
  "anya-e0901n0:295_2": "sahadhammena taṃ micchāvādaṃ paṭinissajjāpesi.",
  "anya-e0901n0:296_0": "Vissajjanā – aṭṭhamampi bhante navamampi pāyāsirājañño yaṃ vā taṃ vā pariyāyaṃ dassetvā",
  "anya-e0901n0:296_1": "attano vādaṃ patiṭṭhāpesi, dasamaṃ pana bhante pāyāsirājañño chaviādīni chinditvā",
  "anya-e0901n0:296_2": "māritapurisaṃ sādhakapariyāyaṃ dassetvā attano vādaṃ patiṭṭhāpesi, āyasmā ca kumārakassapo",
  "anya-e0901n0:296_3": "aggikajaṭilopamāya taṃ micchāvādaṃ sahadhammena suniggahitaṃ niggahetvā dhammavādaṃ patiṭṭhāpesi.",
  "anya-e0901n0:297": "Paṭinissajjetaṃ rājañña pāpakaṃ diṭṭhigataṃ. Paṭinissajjetaṃ rājañña pāpakaṃ diṭṭhigataṃ.",
  "anya-e0901n0:298": "Sādhu sādhu āvuso, sādhu kho āvuso yaṃ āyasmā kumārakassapo opāyikaṃ upamaṃ dassetvā taṃ pāpikaṃ micchādiṭṭhiṃ paṭinissajjāpesi, yaṃ tassa bhaveyya dīgharattaṃ hitāya sukhāya.",
  "anya-e0901n0:299_0": "Pucchā – āyasmatā āvuso kumārakassapena purimadivase pucchitavissajjitākārena pāyāsissa",
  "anya-e0901n0:299_1": "rājaññassa aggikajaṭilopamaṃ dassetvā tasmiṃ pāpake diṭṭhigate paṭinissajjāpite so",
  "anya-e0901n0:299_2": "tāva therassa vacanaṃ anādiyitvā kīdisañca paccanīkakathaṃ kathesi, kathañca thero",
  "anya-e0901n0:299_3": "karuṇāsītalahadayo hutvā aparampi upamaṃ dassetvā taṃ pāpakaṃ diṭṭhigataṃ paṭinissajjāpesi.",
  "anya-e0901n0:300_0": "Vissajjanā – pāyāsi bhante rājañño āyasmatā kumārakassapena aggikajaṭilopamaṃ dassetvā",
  "anya-e0901n0:300_1": "taṃ pāpakaṃ diṭṭhigataṃ paṭinissajjāpite kiñcāpi bhavaṃ kassapo evamāha, atha kho",
  "anya-e0901n0:300_2": "nevāhaṃ sakkomi idaṃ pāpakaṃ diṭṭhigataṃ paṭinissajjitunti evamādikaṃ paccanīkakathaṃ",
  "anya-e0901n0:300_3": "kathesi, thero ca bhante kumārakassapo dve satthavāhopamaṃ dassetvā taṃ pāpakaṃ micchāvādaṃ paṭinissajjāpesi.",
  "anya-e0901n0:301_0": "Sādhu sādhu āvuso, sādhu kho āvuso yaṃ āyasmā kumārakassapo pāyāsissa rājaññassa",
  "anya-e0901n0:301_1": "dve satthavāhopamampi dassetvā taṃ pāpakaṃ diṭṭhigataṃ paṭinissajjāpesi, tañhi tassa",
  "anya-e0901n0:301_2": "ca tadanuyāyīnañca bhaveyya dīgharattaṃ hitāya sukhāya.",
  "anya-e0901n0:302_0": "Pucchā – evaṃ panāvuso āyasmatā kumārakassapena yathā vuttāhi bahūhi upamāhi ca aparāhi",
  "anya-e0901n0:302_1": "gūthabhārikaakkhadhuttakopamāhi ca tasmiṃ pāpake diṭṭhigate vissajjāpite so tāva",
  "anya-e0901n0:302_2": "therassa vacanaṃ anādiyitvāva pacchimapaṭikkhepavasena kīdisaṃ paccanīkakathaṃ kathesi,",
  "anya-e0901n0:302_3": "kathañca thero karuṇāsītalahadayo hutvā pacchimampi upamaṃ dassetvā taṃ pāpakaṃ diṭṭhigataṃ paṭinissajjāpesi.",
  "anya-e0901n0:303_0": "Vissajjanā – pāyāsi bhante rājañño evaṃ therena nānāupamāhi tasmiṃ pāpake diṭṭhigate",
  "anya-e0901n0:303_1": "paṭinissajjāpitepi purimanayeneva therassa paccanīkakathaṃ kathesi, theropi ca bhante",
  "anya-e0901n0:303_2": "pacchimaṃ sāṇabhārikūpamaṃ dassetvā karuṇāsītalahadayo taṃ pāpakaṃ diṭṭhigataṃ paṭinissajjāpesi.",
  "anya-e0901n0:304_0": "Sādhu sādhu āvuso, sādhu kho āvuso yaṃ āyasmā kumārakassapo pāyāsissa rājaññassa",
  "anya-e0901n0:304_1": "sāṇabhārikopamampi dassetvā taṃ pāpakaṃ diṭṭhigataṃ paṭinissajjāpesi, tañhi tassa",
  "anya-e0901n0:304_2": "ca tadanuyāyīnañca bhaveyya dīgharattaṃ hitāya sukhāya.",
  "anya-e0901n0:305_0": "Pucchā – imāya panāvuso pacchimikāya sāṇabhārikopamāya dassitāya pāyāsirājañño therassa",
  "anya-e0901n0:305_1": "dhammadesanānubhāvena imasmiṃ dhammavinaye pasanno hutvā kīdisaṃ pasannākāramakāsi,",
  "anya-e0901n0:305_2": "kathañca āyasmantaṃ kumārakassapaṃ anusāsaniṃ yāci, kathañcāyasmā kumārakassapo anusāsi.",
  "anya-e0901n0:306_0": "Vissajjanā – imāya ca pana bhante upamāya dassitāya pāyāsi rājañño “purimeneva ahaṃ",
  "anya-e0901n0:306_1": "opammena bhoto kassapassa attamano abhiraddho evamādinā bhante pāyāsirājañño imasmiṃ",
  "anya-e0901n0:306_2": "dhammavinaye āyasmato kumārakassapassa dhammadesanāya pasanno pasannākāramakāsi.",
  "anya-e0901n0:306_3": "Icchāmi cāhaṃ bho kassapa mahāyaññaṃ yajituṃ, anusāsatu maṃ bhavaṃ kassapo yaṃ mamassa",
  "anya-e0901n0:306_4": "dīgharattaṃ hitāya sukhāyāti pāyāsi rājañño āyasmantaṃ kumārakassapaṃ anusāsaniṃ",
  "anya-e0901n0:306_5": "yāci, āyasmā ca bhante kumārakassapo dukkhette dubbhūme pavuttabījopamāya dussīlesu",
  "anya-e0901n0:306_6": "dinnadānassa na mahapphalabhāvaṃ dassetvā sukhette subhūme pavuttabījopamāya sīlavantesu",
  "anya-e0901n0:306_7": "dinnadānassa mahapphalabhāvaṃ dassetvā pāyāsiṃ rājaññamanusāsi.",
  "anya-e0901n0:307": "Pucchā – kathañcāvuso pāyāsirājañño dānaṃ adāsi, kathañcassa samparāyo ahosi.",
  "anya-e0901n0:308_0": "Vissajjanā – pāyāsi bhante rājañño asakkaccaṃ dānamadāsi, asahatthā dānamadāsi, acittīkataṃ",
  "anya-e0901n0:308_1": "dānamadāsi, apaviddhaṃ dānamadāsi, so asakkaccaṃ dānaṃ datvā asahatthā dānaṃ datvā",
  "anya-e0901n0:308_2": "acittīkataṃ dānaṃ datvā apaviddhaṃ dānaṃ datvā kāyassabhedā paraṃ maraṇā cātumahārājikānaṃ",
  "anya-e0901n0:308_3": "devānaṃ sahabyataṃ upapajji suññaṃ serīsakaṃ vimānaṃ.",
  "anya-e0901n0:309": "Pucchā – tenāvuso bhagavatā jānatā passatā arahatā sammāsambuddhena pāthiyavagge paṭhamaṃ pāthiyasuttaṃ kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:310_0": "Vissajjanā – mallesu bhante anupiye nāma mallānaṃ nigame bhaggavagottaṃ paribbājakaṃ",
  "anya-e0901n0:310_1": "ārabbha bhāsitaṃ, bhaggavagotto bhante paribbājako bhagavantaṃ etadavoca “purimāni",
  "anya-e0901n0:310_2": "bhante divasāni purimatarāni sunakkhatto licchaviputto yenāhaṃ tenupasaṅkami, upasaṅkamitvā",
  "anya-e0901n0:310_3": "maṃ etadavoca “paccakkhāto dāni mayā bhaggava bhagavā, na dānāhaṃ bhagavantaṃ uddissa",
  "anya-e0901n0:310_4": "viharāmī’ti, kacce taṃ bhante tatheva, yathā sunakkhatto, licchaviputto avacā”ti,",
  "anya-e0901n0:310_5": "tasmiṃ bhante vatthusmiṃ bhāsitaṃ.",
  "anya-e0901n0:311": "Udumbarikasutta",
  "anya-e0901n0:312": "Pucchā – udumbarikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:313_0": "Vissajjanā – rājagahe bhante nigrodhaṃ paribbājakaṃ ārabbha bhāsitaṃ, nigrodho bhante",
  "anya-e0901n0:313_1": "paribbājako bhagavato parammukhā bhagavantaṃyeva ārabbha anekavihitaṃ abhūtakathaṃ",
  "anya-e0901n0:313_2": "kathesi, tasmiṃ vatthusmiṃ bhāsitaṃ.",
  "anya-e0901n0:314": "Cakkavattisutta",
  "anya-e0901n0:315": "Pucchā – cakkavattisuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:316": "Vissajjanā – magadhesu bhante mātulāyaṃ sambahule bhikkhū ārabbha attajjhāsayena suttanikkhepena bhagavatā bhāsitaṃ.",
  "anya-e0901n0:317": "Aggaññasutta",
  "anya-e0901n0:318": "Pucchā – aggaññasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:319": "Vissajjanā – sāvatthiyaṃ bhante pubbārāme migāramātupāsāde vāseṭṭhaṃ pabbajitaṃ ārabbha bhāsitaṃ, brāhmaṇā bhante vāseṭṭha bhāradvāje pabbajite akkosanti paribhāsanti attarūpāya",
  "anya-e0901n0:320": "Paribhāsāya paripuṇṇāya no aparipuṇṇāya, tasmiṃ bhante vatthusmiṃ bhāsitaṃ.",
  "anya-e0901n0:321": "Pucchā – sampasādanīya suttaṃ panāvuso kattha kena bhāsitaṃ.",
  "anya-e0901n0:322": "Vissajjanā – nāḷandāyaṃ bhante pāvārikambavane āyasmatā sāriputtena bhāsitaṃ.",
  "anya-e0901n0:323": "Pāsādikasutta",
  "anya-e0901n0:324": "Pucchā – pāsādikasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:325_0": "Vissajjanā – sakkesu bhante vedhaññānāma sakyānaṃ ambavane pāsāde cundaṃ samaṇuddesaṃ",
  "anya-e0901n0:325_1": "ārabbha bhāsitaṃ, cundo bhante samaṇuddeso pāvāyaṃ nigaṇṭhassa nāṭaputtassa kālaṃ",
  "anya-e0901n0:325_2": "kiriyāya bhinnānaṃ nigaṇṭhānaṃ dvedhikajātānaṃ bhaṇḍanajātānaṃ kalahajātānaṃ vivādāpannānaṃ",
  "anya-e0901n0:325_3": "aññamaññaṃ mukhasattīhi vitujjanakāraṇaṃ āyasmato ānandassa ārocesi, āyasmā ca bhante",
  "anya-e0901n0:325_4": "ānando bhagavato etamatthaṃ ārocesi, tasmiṃ bhante vatthusmiṃ bhāsitaṃ.",
  "anya-e0901n0:326": "Lakkhaṇasutta",
  "anya-e0901n0:327": "Pucchā – lakkhaṇasuttaṃ panāvuso bhagavatā kattha bhāsitaṃ.",
  "anya-e0901n0:328": "Vissajjanā – sāvatthiyaṃ bhante jetavanamahāvihāre bhāsitaṃ.",
  "anya-e0901n0:329": "Siṅgālasutta",
  "anya-e0901n0:330": "Pucchā – siṅgālasuttaṃ panāvuso bhagavatā kattha kaṃ ārabbha kismiṃ vatthusmiṃ bhāsitaṃ.",
  "anya-e0901n0:331_0": "Vissajjanā – rājagahe bhante siṅgālaṃ gahapatiputtaṃ ārabbha bhāsitaṃ, siṅgālo bhante",
  "anya-e0901n0:331_1": "gahapatiputto kālasseva uṭṭhāya rājagahā nikkhamitvā allavattho allakeso pañjaliko",
  "anya-e0901n0:331_2": "puthudisā namassati puratthimaṃ disaṃ dakkhiṇaṃ disaṃ pacchimaṃ disaṃ uttaraṃ disaṃ",
  "anya-e0901n0:331_3": "heṭṭhimaṃ disaṃ uparimaṃ disaṃ, tasmiṃ bhante vatthusmiṃ bhāsitaṃ.",
  "anya-e0901n0:332": "Āṭānāṭiyasutta",
  "anya-e0901n0:333": "Pucchā – āṭānāṭiyasuttaṃ panāvuso bhagavatā kattha kismiṃ vatthusmiṃ bhāsitaṃ.",
  "anya-e0901n0:334_0": "Vissajjanā – rājagahe bhante gijjhakūṭe pabbate bhāsitaṃ, bhagavati bhante rājagahe",
  "anya-e0901n0:334_1": "viharati cattāro mahārājāno catuddisaṃ rakkhaṃ ṭhapetvā catuddisaṃ gumbaṃ ṭhapetvā",
  "anya-e0901n0:334_2": "catuddisaṃ ovaraṇaṃ ṭhapetvā kevalakappaṃ gijjhakūṭapabbataṃ obhāsetvā yena bhagavā",
  "anya-e0901n0:334_3": "tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu, ekamantaṃ",
  "anya-e0901n0:334_4": "nisinno kho bhante vessavaṇo mahārājā āṭānāṭiyaṃ rakkhaṃ bhagavato ārocesi bhikkhūnaṃ",
  "anya-e0901n0:334_5": "bhikkhunīnaṃ upāsakānaṃ upāsikānaṃ phāsuvihārāya, tasmiṃ bhante vatthusmiṃ bhāsitaṃ.",
  "anya-e0901n0:335": "Saṅgītisutta",
  "anya-e0901n0:336": "Pucchā – saṅgīti suttaṃ panāvuso kattha kena bhāsitaṃ.",
  "anya-e0901n0:337": "Vissajjanā – pāvāyaṃ bhante āyasmatā sāriputtena bhāsitaṃ.",
  "anya-e0901n0:338": "Dasuttarasutta",
  "anya-e0901n0:339": "Pucchā – dasuttarasuttaṃ panāvuso kattha kena bhāsitaṃ.",
  "anya-e0901n0:340": "Vissajjanā – dasuttarasuttaṃ bhante campāyaṃ gaggarāya pokkharaṇiyā tīre āyasmatā sāriputtena bhāsitaṃ.",
  "anya-e0901n0:341": "Pucchā – ke āvuso sikkhanti.",
  "anya-e0901n0:342": "Vissajjanā – sekkhā ca bhante puthujjanakalyāṇakā ca sikkhanti.",
  "anya-e0901n0:343": "Pucchā – ke āvuso sikkhitasikkhā.",
  "anya-e0901n0:344": "Vissajjanā – arahanto bhante sikkhitasikkhā.",
  "anya-e0901n0:345": "Pucchā – kassa āvuso vacanaṃ.",
  "anya-e0901n0:346": "Vissajjanā – bhagavato bhante vacanaṃ arahato sammāsambuddhassa.",
  "anya-e0901n0:347": "Pucchā – kenāvuso ābhataṃ.",
  "anya-e0901n0:348": "Vissajjanā – paramparāya bhante ābhataṃ."
}