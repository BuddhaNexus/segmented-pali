{
  "tika-s0302t8:0": "9. Opammasaṁyuttaṁ",
  "tika-s0302t8:1": "1. Kūṭasuttavaṇṇanā",
  "tika-s0302t8:2_0": "223.Kūṭaṁgacchantīti kūṭacchiddassa anupavisanavasena kūṭaṁ gacchanti. Yā ca gopānasiyo",
  "tika-s0302t8:2_1": "gopānasantaragatā, tāpi kūṭaṁ āhacca ṭhānena kūṭaṅgamā. Duvidhāpi kūṭe samosaraṇā.",
  "tika-s0302t8:2_2": "Kūṭassa samugghātena vināsena bhijjanena. Avijjāya samugghātenāti avijjāya accantameva",
  "tika-s0302t8:2_3": "appavattiyā. Tena ca mokkhadhammādhigamena tadanurūpadhammādhigamo dassito. Appamattāti",
  "tika-s0302t8:2_4": "pana iminā tassa upāyo dassito.",
  "tika-s0302t8:3": "Kūṭasuttavaṇṇanā niṭṭhitā.",
  "tika-s0302t8:4": "2. Nakhasikhasuttavaṇṇanā",
  "tika-s0302t8:5_0": "224.Evaṁ appakā yathā nakhasikhāya āropitapaṁsu, sugatisaṁvattaniyassa kammassa appakattā",
  "tika-s0302t8:5_1": "evaṁ devesupīti hīnūdāharaṇavasena vuttaṁ. Appatarā hi sattā ye devesu jāyanti, tañca",
  "tika-s0302t8:5_2": "kho kāmadevesu. Itaresu pana vattabbameva natthi.",
  "tika-s0302t8:6": "Nakhasikhasuttavaṇṇanā niṭṭhitā.",
  "tika-s0302t8:7": "3. Kulasuttavaṇṇanā",
  "tika-s0302t8:8_0": "225.Vidhaṁsayanti viheṭhayanti. Vaḍḍhitāti bhāvanāpāripūrivasena paribrūhitā. Punappunaṁ",
  "tika-s0302t8:8_1": "katāti bhāvanāya bahulīkaraṇena aparāparaṁ pavattitā yuttayānaṁ viya katāti yathā",
  "tika-s0302t8:8_2": "yuttaṁ ājaññarathaṁ chekena sārathinā adhiṭṭhitaṁ yathāruci pavattati, evaṁ yathāruci",
  "tika-s0302t8:8_3": "pavattiyā gamitā. Patiṭṭhānaṭṭhenāti adhiṭṭhānaṭṭhena. Vatthu viya katā sabbaso upakkilesavisodhanena",
  "tika-s0302t8:8_4": "suvisodhitamariyādaṁ viya katā. Adhiṭṭhitāti paṭipakkhadūrībhāvato subhāvitabhāvena",
  "tika-s0302t8:8_5": "avikampaneyyatāya ṭhapitā . Samantato citāti sabbabhāgena bhāvanūpacayaṁ gamitā.",
  "tika-s0302t8:8_6": "Tenāha ‘‘suvaḍḍhitā’’ti . Suṭṭhu samāraddhāti mettābhāvanāya matthakappattiyā sammadeva sampāditā.",
  "tika-s0302t8:9": "Kulasuttavaṇṇanā niṭṭhitā.",
  "tika-s0302t8:10": "4. Okkhāsuttavaṇṇanā",
  "tika-s0302t8:11_0": "226.Mahāmukhaukkhalīnanti mahāmukhānaṁ mahantakoḷumbānaṁ sataṁ. Paṇītabhojanabharitānanti",
  "tika-s0302t8:11_1": "sappimadhusakkarādīhi upanītapaṇītabhojanehi paripuṇṇānaṁ. Tassāti pāṭhassa. Goduhanamattanti",
  "tika-s0302t8:11_2": "godohanavelāmattaṁ. Taṁ pana kittakaṁ adhippetanti āha ‘‘gāviyā’’tiādi. Sabbasattesu",
  "tika-s0302t8:11_3": "hitapharaṇanti anodhisomettābhāvanamāha – mettacittaṁ appanāppattaṁ bhāvetuṁ sakkotīti",
  "tika-s0302t8:11_4": "adhippāyo. Tampi tato yathāvuttadānato mahapphalataranti.",
  "tika-s0302t8:12": "Okkhāsuttavaṇṇanā niṭṭhitā.",
  "tika-s0302t8:13": "5. Sattisuttavaṇṇanā",
  "tika-s0302t8:14_0": "227.Agge paharitvāti tiṇhaphalasattiyā agge hatthena vā muṭṭhinā vā pahāraṁ datvā.",
  "tika-s0302t8:14_1": "Kappāsavaṭṭiṁ viyāti pahatakappāsapiṇḍaṁ viya. Niyyāsavaṭṭiṁ viyāti phalasaṇṭhānaṁ",
  "tika-s0302t8:14_2": "niyyāsapiṇḍaṁ viya. Ekato katvāti kalikādibhāvena vīsatiṁsapiṇḍāni ekajjhaṁ katvā.",
  "tika-s0302t8:14_3": "Alliyāpento piṇḍaṁ karonto. Paṭileṇetīti paṭilīnayati nāmeti. Alliyāpento te dvepi",
  "tika-s0302t8:14_4": "dhārā ekato samphusāpento. Paṭikoṭṭetīti paṭipaharati. Tattha khaṇḍaṁ viya niyyāso.",
  "tika-s0302t8:14_5": "Kappāsavaṭṭanakaraṇīyanti vihatassa kappāsassa paṭisaṁharaṇavasena bandhanadaṇḍaṁ.",
  "tika-s0302t8:14_6": "Pavattentoti kappāsassa saṁvellanavasena pavattento.",
  "tika-s0302t8:15": "Sattisuttavaṇṇanā niṭṭhitā.",
  "tika-s0302t8:16": "6. Dhanuggahasuttavaṇṇanā",
  "tika-s0302t8:17_0": "228.Daḷhadhanunoti thirataradhanuno. Idāni tassa thiratarabhāvaṁ paricchedato dassetuṁ",
  "tika-s0302t8:17_1": "‘‘daḷhadhanū’’tiādi vuttaṁ. Tattha dvisahassathāmanti palānaṁ dvisahassathāmaṁ. Vuttamevatthaṁ",
  "tika-s0302t8:17_2": "pākaṭataraṁ katvā dassetuṁ ‘‘yassā’’tiādimāha. Tattha yassāti dhanuno. Āropitassāti",
  "tika-s0302t8:17_3": "jiyaṁ āropitassa. Jiyābaddhoti jiyāya baddho. Pathavito muccati, etaṁ ‘‘dvisahassathāma’’nti",
  "tika-s0302t8:17_4": "veditabbaṁ . Lohasīsādīnanti kāḷalohatambalohasīsādīnaṁ. Bhāroti purisabhāro, so",
  "tika-s0302t8:17_5": "pana majjhimapurisassa vasena edisaṁ tassa balaṁ daṭṭhabbaṁ. Uggahitasippā dhanuvedasikkhāvasena.",
  "tika-s0302t8:17_6": "Ciṇṇavasībhāvā lakkhesu avirajjhanasarakkhepavasena. Kataṁ rājakulādīsu upagantvā",
  "tika-s0302t8:17_7": "asanaṁ sarakkhepo etehīti katūpasanāti āha ‘‘rājakulādīsu dassitasippā’’ti.",
  "tika-s0302t8:18_0": "‘‘Bodhisatto cattāri kaṇḍāni āharī’’ti vatvā tameva atthaṁ vitthārato dassento ‘‘tadā",
  "tika-s0302t8:18_1": "kirā’’tiādimāha. Tattha javissāmāti dhāvissāma. Aggi uṭṭhahīti sīghapatanasantāpena",
  "tika-s0302t8:18_2": "ca sūriyarasmisantāpassa āsannabhāvena ca usumā uṭṭhahi. Pakkhapañjarenāti pakkhajālantarena.",
  "tika-s0302t8:19_0": "Nivattitvāti ‘‘nippayojanamidaṁ javana’’nti nivattitvā. Pattakaṭāhena otthaṭapatto",
  "tika-s0302t8:19_1": "viyāti pihitapatto viya ahosi, vegasā patanena nagarassa upari ākāsassa nirikkhaṇaṁ",
  "tika-s0302t8:19_2": "ahosi. Sañcāritattā anekahaṁsasahassasadiso paññāyi seyyathāpi bodhisattassa dhanuggahakāle sarakūṭādidassane.",
  "tika-s0302t8:20_0": "Dukkaranti tassa adassanaṁ sandhāyāha, na attano patanaṁ. Sūriyamaṇḍalañhi atisīghena",
  "tika-s0302t8:20_1": "javena gacchantampi paññāsayojanāyāmavitthataṁ attano vipulatāya pabhassaratāya ca",
  "tika-s0302t8:20_2": "sattānaṁ cakkhussa gocarabhāvaṁ gacchati, javanahaṁso pana tādisena sūriyena saddhiṁ",
  "tika-s0302t8:20_3": "javena gacchanto na paññāyeyya. Tasmā vuttaṁ ‘‘na sakkā tayā passitu’’nti. Cattāro",
  "tika-s0302t8:20_4": "akkhaṇavedhino. Gantvā gahite sotuṁ ghaṇḍaṁ piḷandhāpetvā sayaṁ puratthābhimukho",
  "tika-s0302t8:20_5": "nisinno. Puratthimadisābhimukhaṁ gatakaṇḍaṁ sandhāyāha ‘‘paṭhamakaṇḍeneva saddhiṁ",
  "tika-s0302t8:20_6": "uppatitvā’’ti. Te cattāri kaṇḍāni ekakkhaṇeyeva khipiṁsu.",
  "tika-s0302t8:21_0": "Āyuṁ saṅkharoti etenāti āyusaṅkhāro. Yathā hi kammajarūpānaṁ pavatti jīvitindriyapaṭibaddhā,",
  "tika-s0302t8:21_1": "evaṁ attabhāvassa pavatti tappaṭibaddhāti. Bahuvacananiddeso pana pāḷiyaṁ ekasmiṁ",
  "tika-s0302t8:21_2": "khaṇe anekasatasaṅkhassa jīvitindriyassa upalabbhanato. Taṁ jīvitindriyaṁ. Tato yathāvuttadevatānaṁ",
  "tika-s0302t8:21_3": "javato sīghataraṁ khīyati ittarakhaṇattā. Vuttañhetaṁ –",
  "tika-s0302t8:22": "‘‘Jīvitaṁ attabhāvo ca, sukhadukkhā ca kevalā;",
  "tika-s0302t8:23": "Ekacittasamāyuttā, lahuso vattate khaṇo’’ti. (mahāni. 10);",
  "tika-s0302t8:24": "Bhedoti bhaṅgo. Na sakkā paññāpetuṁ tatopi ativiya ittarakhaṇattā.",
  "tika-s0302t8:25": "Dhanuggahasuttavaṇṇanā niṭṭhitā.",
  "tika-s0302t8:26": "7. Āṇisuttavaṇṇanā",
  "tika-s0302t8:27_0": "229. Aññe rājāno ca bhāgaṁ gaṇhantā ime viya dasabhāgaṁ gaṇhantīti tesamayaṁ anugati",
  "tika-s0302t8:27_1": "paññāyati. Mahājanassa ānayanato ānakoti āha ‘‘evaṁladdhanāmo’’ti. Idāni taṁ ādito",
  "tika-s0302t8:27_2": "paṭṭhāya āgamanānukkamaṁ dassetuṁ ‘‘himavante kirā’’tiādimāha. Kareṇunti kareṇukaṁ,",
  "tika-s0302t8:27_3": "hatthininti attho. Sakkariṁsūti anatthapariharaṇavasena pasatthūpahāravasena ca pūjesuṁ.",
  "tika-s0302t8:27_4": "Otarīti kuḷīradahaṁ pāvisi. Paṭikkamitvā ṭhapanavasena apakkamitvā pati.",
  "tika-s0302t8:28_0": "Suvaṇṇarajatādimayanti kismiñci chidde suvaṇṇamayaṁ, kismiñci rajatamayaṁ, kismiñci",
  "tika-s0302t8:28_1": "phalikamayaṁ āṇiṁ ghaṭayiṁsu bandhiṁsu. Pubbe pharitvā tiṭṭhantassa dvādasa yojanāni",
  "tika-s0302t8:28_2": "pamāṇo etassāti dvādasayojanappamāṇo, saddo. Athassa anekasatakāle gacchante antosālāyampi",
  "tika-s0302t8:28_3": "dukkhena suyyittha āṇisaṅghāṭamattattā.",
  "tika-s0302t8:29_0": "Gambhīrāti agādhā dukkhogāḷhā. Sallasuttañhi ‘‘animittamanaññāta’’ntiādinā pāḷivasena",
  "tika-s0302t8:29_1": "gambhīraṁ, na atthagambhīraṁ. Tathā hi tattha tā tā gāthā duviññeyyarūpā tiṭṭhanti,",
  "tika-s0302t8:29_2": "duviññeyyaṁ ñāṇena dukkhogāhanti katvā ‘‘gambhīra’’nti vuccati. Pubbāparampettha",
  "tika-s0302t8:29_3": "kāsañci gāthānaṁ duviññeyyatāya dukkhogāhameva, tasmā taṁ pāḷivasena ‘‘gambhīra’’nti",
  "tika-s0302t8:29_4": "vuttaṁ ‘‘pāḷivasena gambhīrā sallasuttasadisā’’ti. Iminā nayena ‘‘atthavasena gambhīrā’’ti",
  "tika-s0302t8:29_5": "ettha attho veditabbo. Mahāvedallasuttassa atthavasena gambhīratā pākaṭāyeva. Lokaṁ",
  "tika-s0302t8:29_6": "uttaratīti lokuttaro, navavidhaappamāṇadhammo, so atthabhūto etesaṁ atthīti lokuttarā.",
  "tika-s0302t8:29_7": "Tenāha ‘‘lokuttaraatthadīpakā’’ti. Sattasuññatadhammamattamevāti sattena attanā suññataṁ",
  "tika-s0302t8:29_8": "kevalaṁ dhammamattameva. Uggahetabbaṁ pariyāpuṇitabbanti ca liṅgavacanavipallāsena",
  "tika-s0302t8:29_9": "vuttanti āha ‘‘uggahetabbe ca pariyāpuṇitabbe cā’’ti. Kavitāti kavino kammaṁ kavikatā.",
  "tika-s0302t8:29_10": "Yassa pana yaṁ kammaṁ, taṁ tena katanti vuccatīti āha ‘‘kavitāti kavīhi katā’’ti.",
  "tika-s0302t8:29_11": "Itaraṁ ‘‘kāveyyā’’ti padaṁ, kabbanti vuttaṁ hoti. ‘‘Kabba’’nti ca kavinā vuttanti",
  "tika-s0302t8:29_12": "attho. Tenāha ‘‘tasseva vevacana’’nti. Cittakkharāti vicitrākāraakkharā. Sāsanato",
  "tika-s0302t8:29_13": "bahibhūtāti na sāsanāvacarā. Tesaṁ sāvakehīti ‘‘buddhānaṁ sāvakā’’ti apaññātānaṁ",
  "tika-s0302t8:29_14": "yesaṁ kesañci sāvakehi. Anuggayhamānāti na uggayhamānā savanadhāraṇaparicayaatthūpaparikkhādivasena",
  "tika-s0302t8:29_15": "anuggayhamānā. Antaradhāyanti adassanaṁ gacchanti.",
  "tika-s0302t8:30": "Āṇisuttavaṇṇanā niṭṭhitā.",
  "tika-s0302t8:31": "8. Kaliṅgarasuttavaṇṇanā",
  "tika-s0302t8:32_0": "230. Kaliṅgaraṁ vuccati khuddakadārukhaṇḍaṁ, taṁ upadhānaṁ etesanti kaliṅgarūpadhānā.",
  "tika-s0302t8:32_1": "Licchavī pana khadiradaṇḍaṁ upadhānaṁ katvā tadā vihariṁsu. Tasmā vuttaṁ ‘‘khadiraghaṭikāsū’’tiādi.",
  "tika-s0302t8:32_2": "Pakativijjusaññito natthi etesaṁ khaṇo vijjhaneti akkhaṇavedhino tato sīghataraṁ",
  "tika-s0302t8:32_3": "vijjhanato. ‘‘Akkhaṇa’’nti vijju vuccati ittarakhaṇattā. Akkhaṇobhāsena lakkhaṇavedhakā",
  "tika-s0302t8:32_4": "akkhaṇavedhino. Anekadhā bhinnassa vālassa vijjhanena vālavedhino. Vālekadeso hi",
  "tika-s0302t8:32_5": "idha ‘‘vālo’’ti gahito.",
  "tika-s0302t8:33_0": "Bahudeva divasabhāgaṁ padhānānuyogato uppannadarathaparissamavinodanatthaṁ nhāyitvā.",
  "tika-s0302t8:33_1": "Te sandhāyāti te tathārūpe padhānakammikabhikkhū sandhāya. Idaṁ idāni vuccamānaṁ",
  "tika-s0302t8:33_2": "atthajātaṁ vuttaṁ porāṇaṭṭhakathāyaṁ. Ayampi dīpoti tambapaṇṇidīpamāha. Padhānānuyuñjanavelāya",
  "tika-s0302t8:33_3": "nivedanavasena tattha tattha ekajjhaṁ pahataghaṇḍinigghoseneva ekaghaṇḍinigghoso,",
  "tika-s0302t8:33_4": "tattha tattha paṇṇasālādīsu vasantānaṁ bhikkhūnaṁ vasena ekapadhānabhūto. Nānāmukhoti",
  "tika-s0302t8:33_5": "anurādhapurassa pacchimadisāyaṁ eko vihāro, pilicchikoḷinagarassa puratthimadisāyaṁ.",
  "tika-s0302t8:33_6": "Ubhayattha pavattaghaṇḍisaddā antarāpavattaghaṇḍisaddehi missetvā osaranti. Kalyāṇiyaṁ",
  "tika-s0302t8:33_7": "pavattaghaṇḍisaddo tathā nāgadīpe.",
  "tika-s0302t8:34": "Kaliṅgarasuttavaṇṇanā niṭṭhitā.",
  "tika-s0302t8:35": "9. Nāgasuttavaṇṇanā",
  "tika-s0302t8:36_0": "231.Atikkantavelanti bhattānumodanaupanisinnakathāvelato atikkantavelaṁ. Asambhinnenāti",
  "tika-s0302t8:36_1": "sarasampattito asambhinnena, sarassa uccāraṇasampattiṁ aparihāpetvāti attho. Aparisuddhāsayatāya",
  "tika-s0302t8:36_2": "neva guṇavaṇṇāya na ñāṇabalāya hoti. Tanti taṁ tathā paccayānaṁ paribhuñjanaṁ, taṁ",
  "tika-s0302t8:36_3": "tathā micchāpaṭipajjanaṁ.",
  "tika-s0302t8:37": "Nāgasuttavaṇṇanā niṭṭhitā.",
  "tika-s0302t8:38": "10. Biḷārasuttavaṇṇanā",
  "tika-s0302t8:39_0": "232.Gharānaṁsandhīti gharena gharassa sambandhaṭṭhānaṁ. Saha malena vattatīti samalaṁ.",
  "tika-s0302t8:39_1": "Gehato gāmato ca nikkhamanacandanikaṭṭhānaṁ. Saṅkāraṭṭhānanti saṅkārakūṭaṁ. Keci",
  "tika-s0302t8:39_2": "‘‘sandhisaṅkārakūṭaṭṭhāna’’nti vadanti. Vuṭṭhānanti āpannaāpattito, na kilesato vuṭṭhānaṁ,",
  "tika-s0302t8:39_3": "suddhante adhiṭṭhānaṁ. Taṁ pana yathāāpannāya āpattiyā ‘‘desanā’’tveva vuccatīti",
  "tika-s0302t8:39_4": "āha ‘‘desanā paññāyatī’’ti.",
  "tika-s0302t8:40": "Biḷārasuttavaṇṇanā niṭṭhitā.",
  "tika-s0302t8:41": "11. Siṅgālasuttavaṇṇanā",
  "tika-s0302t8:42": "233.Ettakampīti iminā jarasiṅgālena laddhabbaṁ cittassādamattampi na labhissati sakalameva kappaṁ sabbaso avīcijālāhi nirantaraṁ jhāyamānatāya niccadukkhāturabhāvato.",
  "tika-s0302t8:43": "Siṅgālasuttavaṇṇanā niṭṭhitā.",
  "tika-s0302t8:44": "12. Dutiyasiṅgālasuttavaṇṇanā",
  "tika-s0302t8:45": "234.Katajānananti katūpakārajānanaṁ. Kataveditāti tasseva paresaṁ pākaṭakaraṇavasena jānanameva. Ācāramevāti katāparādhameva.",
  "tika-s0302t8:46": "Dutiyasiṅgālasuttavaṇṇanā niṭṭhitā.",
  "tika-s0302t8:47": "Sāratthappakāsiniyā saṁyuttanikāya-aṭṭhakathāya",
  "tika-s0302t8:48": "Opammasaṁyuttavaṇṇanāya līnatthappakāsanā samattā."
}