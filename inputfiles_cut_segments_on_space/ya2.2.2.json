{
  "ya2.2.2:0.1": "2 Khandhayamaka",
  "ya2.2.2:0.2": "2.2 Pavattivāra",
  "ya2.2.2:0.3": "2.2.2. Nirodhavāra",
  "ya2.2.2:1.0.1": "2.2.2.1 Paccuppannavāra",
  "ya2.2.2:1.0.2": "2.2.2.1.1. Anulomapuggala",
  "ya2.2.2:1.1": " Yassa rūpakkhandho nirujjhati tassa vedanākkhandho nirujjhatīti?",
  "ya2.2.2:2.1": "Asaññasattā cavantānaṁ tesaṁ rūpakkhandho nirujjhati, no ca tesaṁ vedanākkhandho nirujjhati. Pañcavokārā cavantānaṁ tesaṁ rūpakkhandho ca nirujjhati vedanākkhandho ca nirujjhati.",
  "ya2.2.2:3.1": " Yassa vā pana vedanākkhandho nirujjhati tassa rūpakkhandho nirujjhatīti?",
  "ya2.2.2:4.1": "Arūpā cavantānaṁ tesaṁ vedanākkhandho nirujjhati, no ca tesaṁ rūpakkhandho nirujjhati. Pañcavokārā cavantānaṁ tesaṁ vedanākkhandho ca nirujjhati rūpakkhandho ca nirujjhati.",
  "ya2.2.2:5.0": "2.2.2.1.2. Anulomaokāsa",
  "ya2.2.2:5.1": " Yattha rūpakkhandho nirujjhati tattha vedanākkhandho nirujjhatīti?",
  "ya2.2.2:6.1": "Asaññasatte tattha rūpakkhandho nirujjhati, no ca tattha vedanākkhandho nirujjhati. Pañcavokāre tattha rūpakkhandho ca nirujjhati vedanākkhandho ca nirujjhati.",
  "ya2.2.2:7.1": " Yattha vā pana vedanākkhandho nirujjhati tattha rūpakkhandho nirujjhatīti?",
  "ya2.2.2:8.1": "Arūpe tattha vedanākkhandho nirujjhati, no ca tattha rūpakkhandho nirujjhati. Pañcavokāre tattha vedanākkhandho ca nirujjhati rūpakkhandho ca nirujjhati.",
  "ya2.2.2:9.0": "2.2.2.1.3. Anulomapuggalokāsa",
  "ya2.2.2:9.1": " Yassa yattha rūpakkhandho nirujjhati tassa tattha vedanākkhandho nirujjhatīti?",
  "ya2.2.2:10.1_0": "Asaññasattā cavantānaṁ tesaṁ tattha rūpakkhandho nirujjhati, no ca tesaṁ tattha vedanākkhandho",
  "ya2.2.2:10.1_1": "nirujjhati. Pañcavokārā cavantānaṁ tesaṁ tattha rūpakkhandho ca nirujjhati vedanākkhandho ca nirujjhati.",
  "ya2.2.2:11.1": " Yassa vā pana yattha vedanākkhandho nirujjhati tassa tattha rūpakkhandho nirujjhatīti?",
  "ya2.2.2:12.1_0": "Arūpā cavantānaṁ tesaṁ tattha vedanākkhandho nirujjhati, no ca tesaṁ tattha rūpakkhandho",
  "ya2.2.2:12.1_1": "nirujjhati. Pañcavokārā cavantānaṁ tesaṁ tattha vedanākkhandho ca nirujjhati rūpakkhandho ca nirujjhati.",
  "ya2.2.2:13.0": "2.2.2.1.4. Paccanīkapuggala",
  "ya2.2.2:13.1": " Yassa rūpakkhandho na nirujjhati tassa vedanākkhandho na nirujjhatīti?",
  "ya2.2.2:14.1_0": "Arūpā cavantānaṁ tesaṁ rūpakkhandho na nirujjhati, no ca tesaṁ vedanākkhandho na",
  "ya2.2.2:14.1_1": "nirujjhati. Sabbesaṁ upapajjantānaṁ tesaṁ rūpakkhandho ca na nirujjhati vedanākkhandho ca na nirujjhati.",
  "ya2.2.2:15.1": " Yassa vā pana vedanākkhandho na nirujjhati tassa rūpakkhandho na nirujjhatīti?",
  "ya2.2.2:16.1_0": "Asaññasattā cavantānaṁ tesaṁ vedanākkhandho na nirujjhati, no ca tesaṁ rūpakkhandho",
  "ya2.2.2:16.1_1": "na nirujjhati. Sabbesaṁ upapajjantānaṁ tesaṁ vedanākkhandho ca na nirujjhati rūpakkhandho ca na nirujjhati.",
  "ya2.2.2:17.0": "2.2.2.1.5. Paccanīkaokāsa",
  "ya2.2.2:17.1": " Yattha rūpakkhandho na nirujjhati tattha vedanākkhandho na nirujjhatīti? Nirujjhati.",
  "ya2.2.2:18.1": " Yattha vā pana vedanākkhandho na nirujjhati tattha rūpakkhandho na nirujjhatīti? Nirujjhati.",
  "ya2.2.2:19.0": "2.2.2.1.6. Paccanīkapuggalokāsa",
  "ya2.2.2:19.1": " Yassa yattha rūpakkhandho na nirujjhati tassa tattha vedanākkhandho na nirujjhatīti?",
  "ya2.2.2:20.1_0": "Arūpā cavantānaṁ tesaṁ tattha rūpakkhandho na nirujjhati, no ca tesaṁ tattha vedanākkhandho",
  "ya2.2.2:20.1_1": "na nirujjhati. Sabbesaṁ upapajjantānaṁ tesaṁ tattha rūpakkhandho ca na nirujjhati",
  "ya2.2.2:20.1_2": "vedanākkhandho ca na nirujjhati.",
  "ya2.2.2:21.1": " Yassa vā pana yattha vedanākkhandho na nirujjhati tassa tattha rūpakkhandho na nirujjhatīti?",
  "ya2.2.2:22.1_0": "Asaññasattā cavantānaṁ tesaṁ tattha vedanākkhandho na nirujjhati, no ca tesaṁ tattha",
  "ya2.2.2:22.1_1": "rūpakkhandho na nirujjhati. Sabbesaṁ upapajjantānaṁ tesaṁ tattha vedanākkhandho ca",
  "ya2.2.2:22.1_2": "na nirujjhati rūpakkhandho ca na nirujjhati.",
  "ya2.2.2:23.0.1": "2.2.2.2. Atītavāra",
  "ya2.2.2:23.0.2": "2.2.2.2.1. Anulomapuggala",
  "ya2.2.2:23.1": " Yassa rūpakkhandho nirujjhittha tassa vedanākkhandho nirujjhitthāti? Āmantā.",
  "ya2.2.2:24.1": " Yassa vā pana vedanākkhandho nirujjhittha tassa rūpakkhandho nirujjhitthāti? Āmantā.",
  "ya2.2.2:25.0": "2.2.2.2.2. Anulomaokāsa",
  "ya2.2.2:25.1": " Yattha rūpakkhandho nirujjhittha tattha vedanākkhandho nirujjhitthāti?",
  "ya2.2.2:26.1": "Asaññasatte tattha rūpakkhandho nirujjhittha, no ca tattha vedanākkhandho nirujjhittha. Pañcavokāre tattha rūpakkhandho ca nirujjhittha vedanākkhandho ca nirujjhittha.",
  "ya2.2.2:27.1": " Yattha vā pana vedanākkhandho nirujjhittha tattha rūpakkhandho nirujjhitthāti?",
  "ya2.2.2:28.1": "Arūpe tattha vedanākkhandho nirujjhittha, no ca tattha rūpakkhandho nirujjhittha. Pañcavokāre tattha vedanākkhandho ca nirujjhittha rūpakkhandho ca nirujjhittha.",
  "ya2.2.2:29.0": "2.2.2.2.3. Anulomapuggalokāsa",
  "ya2.2.2:29.1": " Yassa yattha rūpakkhandho nirujjhittha tassa tattha vedanākkhandho nirujjhitthāti?",
  "ya2.2.2:30.1_0": "Asaññasattānaṁ tesaṁ tattha rūpakkhandho nirujjhittha, no ca tesaṁ tattha vedanākkhandho",
  "ya2.2.2:30.1_1": "nirujjhittha. Pañcavokārānaṁ tesaṁ tattha rūpakkhandho ca nirujjhittha vedanākkhandho ca nirujjhittha.",
  "ya2.2.2:31.1": " Yassa vā pana yattha vedanākkhandho nirujjhittha tassa tattha rūpakkhandho nirujjhitthāti?",
  "ya2.2.2:32.1_0": "Arūpānaṁ tesaṁ tattha vedanākkhandho nirujjhittha, no ca tesaṁ tattha rūpakkhandho",
  "ya2.2.2:32.1_1": "nirujjhittha. Pañcavokārānaṁ tesaṁ tattha vedanākkhandho ca nirujjhittha rūpakkhandho ca nirujjhittha.",
  "ya2.2.2:33.0": "2.2.2.2.4. Paccanīkapuggala",
  "ya2.2.2:33.1": " Yassa rūpakkhandho na nirujjhittha tassa vedanākkhandho na nirujjhitthāti? Natthi.",
  "ya2.2.2:34.1": " Yassa vā pana vedanākkhandho na nirujjhittha tassa rūpakkhandho na nirujjhitthāti? Natthi.",
  "ya2.2.2:35.0": "2.2.2.2.5. Paccanīkaokāsa",
  "ya2.2.2:35.1": " Yattha rūpakkhandho na nirujjhittha tattha vedanākkhandho na nirujjhitthāti? Nirujjhittha.",
  "ya2.2.2:36.1": " Yattha vā pana vedanākkhandho na nirujjhittha tattha rūpakkhandho na nirujjhitthāti? Nirujjhittha.",
  "ya2.2.2:37.0": "2.2.2.2.6. Paccanīkapuggalokāsa",
  "ya2.2.2:37.1": " Yassa yattha rūpakkhandho na nirujjhittha tassa tattha vedanākkhandho na nirujjhitthāti?",
  "ya2.2.2:38.1_0": "Arūpānaṁ tesaṁ tattha rūpakkhandho na nirujjhittha, no ca tesaṁ tattha vedanākkhandho",
  "ya2.2.2:38.1_1": "na nirujjhittha. Suddhāvāsānaṁ tesaṁ tattha rūpakkhandho ca na nirujjhittha vedanākkhandho ca na nirujjhittha.",
  "ya2.2.2:39.1": " Yassa vā pana yattha vedanākkhandho na nirujjhittha tassa tattha rūpakkhandho na nirujjhitthāti?",
  "ya2.2.2:40.1_0": "Asaññasattānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho",
  "ya2.2.2:40.1_1": "na nirujjhittha. Suddhāvāsānaṁ tesaṁ tattha vedanākkhandho ca na nirujjhittha rūpakkhandho ca na nirujjhittha.",
  "ya2.2.2:41.0.1": "2.2.2.3. Anāgatavāra",
  "ya2.2.2:41.0.2": "2.2.2.3.1. Anulomapuggala",
  "ya2.2.2:41.1": " Yassa rūpakkhandho nirujjhissati tassa vedanākkhandho nirujjhissatīti? Āmantā.",
  "ya2.2.2:42.1": " Yassa vā pana vedanākkhandho nirujjhissati tassa rūpakkhandho nirujjhissatīti?",
  "ya2.2.2:43.1_0": "Pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti",
  "ya2.2.2:43.1_1": "tesaṁ cavantānaṁ tesaṁ vedanākkhandho nirujjhissati, no ca tesaṁ rūpakkhandho nirujjhissati.",
  "ya2.2.2:43.1_2": "Itaresaṁ tesaṁ vedanākkhandho ca nirujjhissati rūpakkhandho ca nirujjhissati.",
  "ya2.2.2:44.0": "2.2.2.3.2. Anulomaokāsa",
  "ya2.2.2:44.1": " Yattha rūpakkhandho nirujjhissati tattha vedanākkhandho nirujjhissatīti?",
  "ya2.2.2:45.1": "Asaññasatte tattha rūpakkhandho nirujjhissati, no ca tattha vedanākkhandho nirujjhissati. Pañcavokāre tattha rūpakkhandho ca nirujjhissati vedanākkhandho ca nirujjhissati.",
  "ya2.2.2:46.1": " Yattha vā pana vedanākkhandho nirujjhissati tattha rūpakkhandho nirujjhissatīti?",
  "ya2.2.2:47.1": "Arūpe tattha vedanākkhandho nirujjhissati, no ca tattha rūpakkhandho nirujjhissati. Pañcavokāre tattha vedanākkhandho ca nirujjhissati rūpakkhandho ca nirujjhissati.",
  "ya2.2.2:48.0": "2.2.2.3.3. Anulomapuggalokāsa",
  "ya2.2.2:48.1": " Yassa yattha rūpakkhandho nirujjhissati tassa tattha vedanākkhandho nirujjhissatīti?",
  "ya2.2.2:49.1_0": "Asaññasattānaṁ tesaṁ tattha rūpakkhandho nirujjhissati, no ca tesaṁ tattha vedanākkhandho",
  "ya2.2.2:49.1_1": "nirujjhissati. Pañcavokārānaṁ tesaṁ tattha rūpakkhandho ca nirujjhissati vedanākkhandho ca nirujjhissati.",
  "ya2.2.2:50.1": " Yassa vā pana yattha vedanākkhandho nirujjhissati tassa tattha rūpakkhandho nirujjhissatīti?",
  "ya2.2.2:51.1_0": "Arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho",
  "ya2.2.2:51.1_1": "nirujjhissati. Pañcavokārānaṁ tesaṁ tattha vedanākkhandho ca nirujjhissati rūpakkhandho ca nirujjhissati.",
  "ya2.2.2:52.0": "2.2.2.3.4. Paccanīkapuggala",
  "ya2.2.2:52.1": " Yassa rūpakkhandho na nirujjhissati tassa vedanākkhandho na nirujjhissatīti?",
  "ya2.2.2:53.1_0": "Pacchimabhavikānaṁ arūpaṁ upapajjantānaṁ ye ca arūpaṁ upapajjitvā parinibbāyissanti",
  "ya2.2.2:53.1_1": "tesaṁ cavantānaṁ tesaṁ rūpakkhandho na nirujjhissati, no ca tesaṁ vedanākkhandho",
  "ya2.2.2:53.1_2": "na nirujjhissati. Parinibbantānaṁ tesaṁ rūpakkhandho ca na nirujjhissati vedanākkhandho",
  "ya2.2.2:53.1_3": "ca na nirujjhissati.",
  "ya2.2.2:54.1": " Yassa vā pana vedanākkhandho na nirujjhissati tassa rūpakkhandho na nirujjhissatīti? Āmantā.",
  "ya2.2.2:55.0": "2.2.2.3.5. Paccanīkaokāsa",
  "ya2.2.2:55.1": " Yattha rūpakkhandho na nirujjhissati tattha vedanākkhandho na nirujjhissatīti? Nirujjhissati.",
  "ya2.2.2:56.1": " Yattha vā pana vedanākkhandho na nirujjhissati tattha rūpakkhandho na nirujjhissatīti? Nirujjhissati.",
  "ya2.2.2:57.0": "2.2.2.3.6. Paccanīkapuggalokāsa",
  "ya2.2.2:57.1": " Yassa yattha rūpakkhandho na nirujjhissati tassa tattha vedanākkhandho na nirujjhissatīti?",
  "ya2.2.2:58.1_0": "Arūpānaṁ tesaṁ tattha rūpakkhandho na nirujjhissati, no ca tesaṁ tattha vedanākkhandho",
  "ya2.2.2:58.1_1": "na nirujjhissati. Parinibbantānaṁ tesaṁ tattha rūpakkhandho ca na nirujjhissati vedanākkhandho",
  "ya2.2.2:58.1_2": "ca na nirujjhissati.",
  "ya2.2.2:59.1": " Yassa vā pana yattha vedanākkhandho na nirujjhissati tassa tattha rūpakkhandho na nirujjhissatīti?",
  "ya2.2.2:60.1_0": "Asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho",
  "ya2.2.2:60.1_1": "na nirujjhissati. Parinibbantānaṁ tesaṁ tattha vedanākkhandho ca na nirujjhissati",
  "ya2.2.2:60.1_2": "rūpakkhandho ca na nirujjhissati.",
  "ya2.2.2:61.0.1": "2.2.2.4. Paccuppannātītavāra",
  "ya2.2.2:61.0.2": "2.2.2.4.1. Anulomapuggala",
  "ya2.2.2:61.1": " Yassa rūpakkhandho nirujjhati tassa vedanākkhandho nirujjhitthāti? Āmantā.",
  "ya2.2.2:62.1": " Yassa vā pana vedanākkhandho nirujjhittha tassa rūpakkhandho nirujjhatīti?",
  "ya2.2.2:63.1_0": "Sabbesaṁ upapajjantānaṁ arūpā cavantānaṁ tesaṁ vedanākkhandho nirujjhittha, no ca",
  "ya2.2.2:63.1_1": "tesaṁ rūpakkhandho nirujjhati. Pañcavokārā cavantānaṁ asaññasattā cavantānaṁ tesaṁ",
  "ya2.2.2:63.1_2": "vedanākkhandho ca nirujjhittha rūpakkhandho ca nirujjhati.",
  "ya2.2.2:64.1": " Yassa vedanākkhandho nirujjhati tassa saññākkhandho nirujjhitthāti? Āmantā.",
  "ya2.2.2:65.1": " Yassa vā pana saññākkhandho nirujjhittha tassa vedanākkhandho nirujjhatīti?",
  "ya2.2.2:66.1_0": "Sabbesaṁ upapajjantānaṁ asaññasattā cavantānaṁ tesaṁ saññākkhandho nirujjhittha,",
  "ya2.2.2:66.1_1": "no ca tesaṁ vedanākkhandho nirujjhati. Catuvokārā pañcavokārā cavantānaṁ tesaṁ saññākkhandho",
  "ya2.2.2:66.1_2": "ca nirujjhittha vedanākkhandho ca nirujjhati.",
  "ya2.2.2:67.0": "2.2.2.4.2. Anulomaokāsa",
  "ya2.2.2:67.1": " Yattha rūpakkhandho nirujjhati tattha vedanākkhandho nirujjhitthāti?",
  "ya2.2.2:68.1": "Asaññasatte tattha rūpakkhandho nirujjhati, no ca tattha vedanākkhandho nirujjhittha. Pañcavokāre tattha rūpakkhandho ca nirujjhati vedanākkhandho ca nirujjhittha.",
  "ya2.2.2:69.1": " Yattha vā pana vedanākkhandho nirujjhittha tattha rūpakkhandho nirujjhatīti?",
  "ya2.2.2:70.1": "Arūpe tattha vedanākkhandho nirujjhittha, no ca tattha rūpakkhandho nirujjhati. Pañcavokāre tattha vedanākkhandho ca nirujjhittha rūpakkhandho ca nirujjhati.",
  "ya2.2.2:71.1": " Yattha vedanākkhandho nirujjhati tattha saññākkhandho nirujjhitthāti? Āmantā.",
  "ya2.2.2:72.1": " Yattha vā pana saññākkhandho nirujjhittha tattha vedanākkhandho nirujjhatīti? Āmantā.",
  "ya2.2.2:73.0": "2.2.2.4.3. Anulomapuggalokāsa",
  "ya2.2.2:73.1": " Yassa yattha rūpakkhandho nirujjhati tassa tattha vedanākkhandho nirujjhitthāti?",
  "ya2.2.2:74.1_0": "Suddhāvāse parinibbantānaṁ asaññasattā cavantānaṁ tesaṁ tattha rūpakkhandho nirujjhati,",
  "ya2.2.2:74.1_1": "no ca tesaṁ tattha vedanākkhandho nirujjhittha. Itaresaṁ pañcavokārā cavantānaṁ tesaṁ",
  "ya2.2.2:74.1_2": "tattha rūpakkhandho ca nirujjhati vedanākkhandho ca nirujjhittha.",
  "ya2.2.2:75.1": " Yassa vā pana yattha vedanākkhandho nirujjhittha tassa tattha rūpakkhandho nirujjhatīti?",
  "ya2.2.2:76.1_0": "Pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhittha, no",
  "ya2.2.2:76.1_1": "ca tesaṁ tattha rūpakkhandho nirujjhati. Pañcavokārā cavantānaṁ tesaṁ tattha vedanākkhandho",
  "ya2.2.2:76.1_2": "ca nirujjhittha rūpakkhandho ca nirujjhati.",
  "ya2.2.2:77.1": " Yassa yattha vedanākkhandho nirujjhati tassa tattha saññākkhandho nirujjhitthāti?",
  "ya2.2.2:78.1_0": "Suddhāvāse parinibbantānaṁ tesaṁ tattha vedanākkhandho nirujjhati, no ca tesaṁ tattha",
  "ya2.2.2:78.1_1": "saññākkhandho nirujjhittha. Itaresaṁ catuvokārā pañcavokārā cavantānaṁ tesaṁ tattha",
  "ya2.2.2:78.1_2": "vedanākkhandho ca nirujjhati saññākkhandho ca nirujjhittha.",
  "ya2.2.2:79.1": " Yassa vā pana yattha saññākkhandho nirujjhittha tassa tattha vedanākkhandho nirujjhatīti?",
  "ya2.2.2:80.1_0": "Catuvokāraṁ pañcavokāraṁ upapajjantānaṁ tesaṁ tattha saññākkhandho nirujjhittha,",
  "ya2.2.2:80.1_1": "no ca tesaṁ tattha vedanākkhandho nirujjhati. Catuvokārā pañcavokārā cavantānaṁ tesaṁ",
  "ya2.2.2:80.1_2": "tattha saññākkhandho ca nirujjhittha vedanākkhandho ca nirujjhati.",
  "ya2.2.2:81.0": "2.2.2.4.4. Paccanīkapuggala",
  "ya2.2.2:81.1": " Yassa rūpakkhandho na nirujjhati tassa vedanākkhandho na nirujjhitthāti? Nirujjhittha.",
  "ya2.2.2:82.1": " Yassa vā pana vedanākkhandho na nirujjhittha tassa rūpakkhandho na nirujjhatīti? Natthi.",
  "ya2.2.2:83.1": " Yassa vedanākkhandho na nirujjhati tassa saññākkhandho na nirujjhitthāti? Nirujjhittha.",
  "ya2.2.2:84.1": " Yassa vā pana saññākkhandho na nirujjhittha tassa vedanākkhandho na nirujjhatīti? Natthi.",
  "ya2.2.2:85.0": "2.2.2.4.5. Paccanīkaokāsa",
  "ya2.2.2:85.1": "Yattha rūpakkhandho na nirujjhati (yatthakaṁ paripuṇṇaṁ kātabbaṁ.)",
  "ya2.2.2:86.0": "2.2.2.4.6. Paccanīkapuggalokāsa",
  "ya2.2.2:86.1": " Yassa yattha rūpakkhandho na nirujjhati tassa tattha vedanākkhandho na nirujjhitthāti?",
  "ya2.2.2:87.1_0": "Pañcavokāraṁ upapajjantānaṁ arūpānaṁ tesaṁ tattha rūpakkhandho na nirujjhati, no",
  "ya2.2.2:87.1_1": "ca tesaṁ tattha vedanākkhandho na nirujjhittha. Suddhāvāsaṁ upapajjantānaṁ asaññasattaṁ",
  "ya2.2.2:87.1_2": "upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhittha.",
  "ya2.2.2:88.1": " Yassa vā pana yattha vedanākkhandho na nirujjhittha tassa tattha rūpakkhandho na nirujjhatīti?",
  "ya2.2.2:89.1_0": "Suddhāvāse parinibbantānaṁ asaññasattā cavantānaṁ tesaṁ tattha vedanākkhandho na",
  "ya2.2.2:89.1_1": "nirujjhittha, no ca tesaṁ tattha rūpakkhandho na nirujjhati. Suddhāvāsaṁ upapajjantānaṁ",
  "ya2.2.2:89.1_2": "asaññasattaṁ upapajjantānaṁ tesaṁ tattha vedanākkhandho ca na nirujjhittha rūpakkhandho ca na nirujjhati.",
  "ya2.2.2:90.1": " Yassa yattha vedanākkhandho na nirujjhati tassa tattha saññākkhandho na nirujjhitthāti?",
  "ya2.2.2:91.1_0": "Catuvokāraṁ pañcavokāraṁ upapajjantānaṁ tesaṁ tattha vedanākkhandho na nirujjhati,",
  "ya2.2.2:91.1_1": "no ca tesaṁ tattha saññākkhandho na nirujjhittha. Suddhāvāsaṁ upapajjantānaṁ asaññasattānaṁ",
  "ya2.2.2:91.1_2": "tesaṁ tattha vedanākkhandho ca na nirujjhati saññākkhandho ca na nirujjhittha.",
  "ya2.2.2:92.1": " Yassa vā pana yattha saññākkhandho na nirujjhittha tassa tattha vedanākkhandho na nirujjhatīti?",
  "ya2.2.2:93.1_0": "Suddhāvāse parinibbantānaṁ tesaṁ tattha saññākkhandho na nirujjhittha, no ca tesaṁ",
  "ya2.2.2:93.1_1": "tattha vedanākkhandho na nirujjhati. Suddhāvāsaṁ upapajjantānaṁ asaññasattānaṁ tesaṁ",
  "ya2.2.2:93.1_2": "tattha saññākkhandho ca na nirujjhittha vedanākkhandho ca na nirujjhati.",
  "ya2.2.2:94.0.1": "2.2.2.5. Paccuppannānāgatavāra",
  "ya2.2.2:94.0.2": "2.2.2.5.1. Anulomapuggala",
  "ya2.2.2:94.1": " Yassa rūpakkhandho nirujjhati tassa vedanākkhandho nirujjhissatīti?",
  "ya2.2.2:95.1_0": "Pañcavokāre parinibbantānaṁ tesaṁ rūpakkhandho nirujjhati, no ca tesaṁ vedanākkhandho",
  "ya2.2.2:95.1_1": "nirujjhissati. Itaresaṁ pañcavokārā cavantānaṁ asaññasattā cavantānaṁ tesaṁ rūpakkhandho",
  "ya2.2.2:95.1_2": "ca nirujjhati vedanākkhandho ca nirujjhissati.",
  "ya2.2.2:96.1": " Yassa vā pana vedanākkhandho nirujjhissati tassa rūpakkhandho nirujjhatīti?",
  "ya2.2.2:97.1_0": "Sabbesaṁ upapajjantānaṁ arūpā cavantānaṁ tesaṁ vedanākkhandho nirujjhissati, no ca",
  "ya2.2.2:97.1_1": "tesaṁ rūpakkhandho nirujjhati. Pañcavokārā cavantānaṁ asaññasattā cavantānaṁ tesaṁ",
  "ya2.2.2:97.1_2": "vedanākkhandho ca nirujjhissati rūpakkhandho ca nirujjhati.",
  "ya2.2.2:98.1": " Yassa vedanākkhandho nirujjhati tassa saññākkhandho nirujjhissatīti?",
  "ya2.2.2:99.1_0": "Parinibbantānaṁ tesaṁ vedanākkhandho nirujjhati, no ca tesaṁ saññākkhandho nirujjhissati.",
  "ya2.2.2:99.1_1": "Itaresaṁ catuvokārā pañcavokārā cavantānaṁ tesaṁ vedanākkhandho ca nirujjhati saññākkhandho ca nirujjhissati.",
  "ya2.2.2:100.1": " Yassa vā pana saññākkhandho nirujjhissati tassa vedanākkhandho nirujjhatīti?",
  "ya2.2.2:101.1_0": "Sabbesaṁ upapajjantānaṁ asaññasattā cavantānaṁ tesaṁ saññākkhandho nirujjhissati,",
  "ya2.2.2:101.1_1": "no ca tesaṁ vedanākkhandho nirujjhati. Catuvokārā pañcavokārā cavantānaṁ tesaṁ saññākkhandho",
  "ya2.2.2:101.1_2": "ca nirujjhissati vedanākkhandho ca nirujjhati.",
  "ya2.2.2:102.0": "2.2.2.5.2. Anulomaokāsa",
  "ya2.2.2:102.1": " Yattha rūpakkhandho nirujjhati …pe….",
  "ya2.2.2:103.0": "2.2.2.5.3. Anulomapuggalokāsa",
  "ya2.2.2:103.1": " Yassa yattha rūpakkhandho nirujjhati tassa tattha vedanākkhandho nirujjhissatīti?",
  "ya2.2.2:104.1_0": "Pañcavokāre parinibbantānaṁ asaññasattā cavantānaṁ tesaṁ tattha rūpakkhandho nirujjhati,",
  "ya2.2.2:104.1_1": "no ca tesaṁ tattha vedanākkhandho nirujjhissati. Itaresaṁ pañcavokārā cavantānaṁ",
  "ya2.2.2:104.1_2": "tesaṁ tattha rūpakkhandho ca nirujjhati vedanākkhandho ca nirujjhissati.",
  "ya2.2.2:105.1": " Yassa vā pana yattha vedanākkhandho nirujjhissati tassa tattha rūpakkhandho nirujjhatīti?",
  "ya2.2.2:106.1_0": "Pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhissati, no",
  "ya2.2.2:106.1_1": "ca tesaṁ tattha rūpakkhandho nirujjhati. Pañcavokārā cavantānaṁ tesaṁ tattha vedanākkhandho",
  "ya2.2.2:106.1_2": "ca nirujjhissati rūpakkhandho ca nirujjhati.",
  "ya2.2.2:107.1": " Yassa yattha vedanākkhandho nirujjhati tassa tattha saññākkhandho nirujjhissatīti?",
  "ya2.2.2:108.1_0": "Parinibbantānaṁ tesaṁ tattha vedanākkhandho nirujjhati, no ca tesaṁ tattha saññākkhandho",
  "ya2.2.2:108.1_1": "nirujjhissati. Itaresaṁ catuvokārā pañcavokārā cavantānaṁ tesaṁ tattha vedanākkhandho",
  "ya2.2.2:108.1_2": "ca nirujjhati saññākkhandho ca nirujjhissati.",
  "ya2.2.2:109.1": " Yassa vā pana yattha saññākkhandho nirujjhissati tassa tattha vedanākkhandho nirujjhatīti?",
  "ya2.2.2:110.1_0": "Catuvokāraṁ pañcavokāraṁ upapajjantānaṁ tesaṁ tattha saññākkhandho nirujjhissati,",
  "ya2.2.2:110.1_1": "no ca tesaṁ tattha vedanākkhandho nirujjhati. Catuvokārā pañcavokārā cavantānaṁ tesaṁ",
  "ya2.2.2:110.1_2": "tattha saññākkhandho ca nirujjhissati vedanākkhandho ca nirujjhati.",
  "ya2.2.2:111.0": "2.2.2.5.4. Paccanīkapuggala",
  "ya2.2.2:111.1": " Yassa rūpakkhandho na nirujjhati tassa vedanākkhandho na nirujjhissatīti?",
  "ya2.2.2:112.1_0": "Sabbesaṁ upapajjantānaṁ arūpā cavantānaṁ tesaṁ rūpakkhandho na nirujjhati, no ca",
  "ya2.2.2:112.1_1": "tesaṁ vedanākkhandho na nirujjhissati. Arūpe parinibbantānaṁ tesaṁ rūpakkhandho ca",
  "ya2.2.2:112.1_2": "na nirujjhati vedanākkhandho ca na nirujjhissati.",
  "ya2.2.2:113.1": " Yassa vā pana vedanākkhandho na nirujjhissati tassa rūpakkhandho na nirujjhatīti?",
  "ya2.2.2:114.1_0": "Pañcavokāre parinibbantānaṁ tesaṁ vedanākkhandho na nirujjhissati, no ca tesaṁ rūpakkhandho",
  "ya2.2.2:114.1_1": "na nirujjhati. Arūpe parinibbantānaṁ tesaṁ vedanākkhandho ca na nirujjhissati rūpakkhandho ca na nirujjhati.",
  "ya2.2.2:115.1": " Yassa vedanākkhandho na nirujjhati tassa saññākkhandho na nirujjhissatīti? Nirujjhissati.",
  "ya2.2.2:116.1": " Yassa vā pana saññākkhandho na nirujjhissati tassa vedanākkhandho na nirujjhatīti? Nirujjhati.",
  "ya2.2.2:117.0": "2.2.2.5.5. Paccanīkaokāsa",
  "ya2.2.2:117.1": " Yattha rūpakkhandho na nirujjhati …pe….",
  "ya2.2.2:118.0": "2.2.2.5.6. Paccanīkapuggalokāsa",
  "ya2.2.2:118.1": " Yassa yattha rūpakkhandho na nirujjhati tassa tattha vedanākkhandho na nirujjhissatīti?",
  "ya2.2.2:119.1_0": "Pañcavokāraṁ upapajjantānaṁ arūpānaṁ tesaṁ tattha rūpakkhandho na nirujjhati, no",
  "ya2.2.2:119.1_1": "ca tesaṁ tattha vedanākkhandho na nirujjhissati. Arūpe parinibbantānaṁ asaññasattaṁ",
  "ya2.2.2:119.1_2": "upapajjantānaṁ tesaṁ tattha rūpakkhandho ca na nirujjhati vedanākkhandho ca na nirujjhissati.",
  "ya2.2.2:120.1": " Yassa vā pana yattha vedanākkhandho na nirujjhissati tassa tattha rūpakkhandho na nirujjhatīti?",
  "ya2.2.2:121.1_0": "Pañcavokāre parinibbantānaṁ asaññasattā cavantānaṁ tesaṁ tattha vedanākkhandho na",
  "ya2.2.2:121.1_1": "nirujjhissati, no ca tesaṁ tattha rūpakkhandho na nirujjhati. Arūpe parinibbantānaṁ",
  "ya2.2.2:121.1_2": "asaññasattaṁ upapajjantānaṁ tesaṁ tattha vedanākkhandho ca na nirujjhissati rūpakkhandho ca na nirujjhati.",
  "ya2.2.2:122.1": " Yassa yattha vedanākkhandho na nirujjhati tassa tattha saññākkhandho na nirujjhissatīti?",
  "ya2.2.2:123.1_0": "Catuvokāraṁ pañcavokāraṁ upapajjantānaṁ tesaṁ tattha vedanākkhandho na nirujjhati,",
  "ya2.2.2:123.1_1": "no ca tesaṁ tattha saññākkhandho na nirujjhissati. Asaññasattānaṁ tesaṁ tattha vedanākkhandho",
  "ya2.2.2:123.1_2": "ca na nirujjhati saññākkhandho ca na nirujjhissati.",
  "ya2.2.2:124.1": " Yassa vā pana yattha saññākkhandho na nirujjhissati tassa tattha vedanākkhandho na nirujjhatīti?",
  "ya2.2.2:125.1_0": "Parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho",
  "ya2.2.2:125.1_1": "na nirujjhati. Asaññasattānaṁ tesaṁ tattha saññākkhandho ca na nirujjhissati vedanākkhandho ca na nirujjhati.",
  "ya2.2.2:126.0.1": "2.2.2.6. Atītānāgatavāra",
  "ya2.2.2:126.0.2": "2.2.2.6.1. Anulomapuggala",
  "ya2.2.2:126.1": " Yassa rūpakkhandho nirujjhittha tassa vedanākkhandho nirujjhissatīti?",
  "ya2.2.2:127.1": "Parinibbantānaṁ tesaṁ rūpakkhandho nirujjhittha, no ca tesaṁ vedanākkhandho nirujjhissati. Itaresaṁ tesaṁ rūpakkhandho ca nirujjhittha vedanākkhandho ca nirujjhissati.",
  "ya2.2.2:128.1": " Yassa vā pana vedanākkhandho nirujjhissati tassa rūpakkhandho nirujjhitthāti? Āmantā.",
  "ya2.2.2:129.1": " Yassa vedanākkhandho nirujjhittha tassa saññākkhandho nirujjhissatīti?",
  "ya2.2.2:130.1": "Parinibbantānaṁ tesaṁ vedanākkhandho nirujjhittha, no ca tesaṁ saññākkhandho nirujjhissati. Itaresaṁ tesaṁ vedanākkhandho ca nirujjhittha saññākkhandho ca nirujjhissati.",
  "ya2.2.2:131.1": " Yassa vā pana saññākkhandho nirujjhissati tassa vedanākkhandho nirujjhitthāti? Āmantā.",
  "ya2.2.2:132.0": "2.2.2.6.2. Anulomaokāsa",
  "ya2.2.2:132.1": " Yattha rūpakkhandho nirujjhittha …pe….",
  "ya2.2.2:133.0": "2.2.2.6.3. Anulomapuggalokāsa",
  "ya2.2.2:133.1": " Yassa yattha rūpakkhandho nirujjhittha tassa tattha vedanākkhandho nirujjhissatīti?",
  "ya2.2.2:134.1_0": "Pañcavokāre parinibbantānaṁ asaññasattānaṁ tesaṁ tattha rūpakkhandho nirujjhittha,",
  "ya2.2.2:134.1_1": "no ca tesaṁ tattha vedanākkhandho nirujjhissati. Itaresaṁ pañcavokārānaṁ tesaṁ tattha",
  "ya2.2.2:134.1_2": "rūpakkhandho ca nirujjhittha vedanākkhandho ca nirujjhissati.",
  "ya2.2.2:135.1": " Yassa vā pana yattha vedanākkhandho nirujjhissati tassa tattha rūpakkhandho nirujjhitthāti?",
  "ya2.2.2:136.1_0": "Suddhāvāsaṁ upapajjantānaṁ arūpānaṁ tesaṁ tattha vedanākkhandho nirujjhissati, no",
  "ya2.2.2:136.1_1": "ca tesaṁ tattha rūpakkhandho nirujjhittha. Itaresaṁ pañcavokārānaṁ tesaṁ tattha vedanākkhandho",
  "ya2.2.2:136.1_2": "ca nirujjhissati rūpakkhandho ca nirujjhittha.",
  "ya2.2.2:137.1": " Yassa yattha vedanākkhandho nirujjhittha tassa tattha saññākkhandho nirujjhissatīti?",
  "ya2.2.2:138.1_0": "Parinibbantānaṁ tesaṁ tattha vedanākkhandho nirujjhittha, no ca tesaṁ tattha saññākkhandho",
  "ya2.2.2:138.1_1": "nirujjhissati. Itaresaṁ catuvokārānaṁ pañcavokārānaṁ tesaṁ tattha vedanākkhandho",
  "ya2.2.2:138.1_2": "ca nirujjhittha saññākkhandho ca nirujjhissati.",
  "ya2.2.2:139.1": " Yassa vā pana yattha saññākkhandho nirujjhissati tassa tattha vedanākkhandho nirujjhitthāti?",
  "ya2.2.2:140.1_0": "Suddhāvāsaṁ upapajjantānaṁ tesaṁ tattha saññākkhandho nirujjhissati, no ca tesaṁ",
  "ya2.2.2:140.1_1": "tattha vedanākkhandho nirujjhittha. Itaresaṁ catuvokārānaṁ pañcavokārānaṁ tesaṁ tattha",
  "ya2.2.2:140.1_2": "saññākkhandho ca nirujjhissati vedanākkhandho ca nirujjhittha.",
  "ya2.2.2:141.0": "2.2.2.6.4. Paccanīkapuggala",
  "ya2.2.2:141.1": " Yassa rūpakkhandho na nirujjhittha tassa vedanākkhandho na nirujjhissatīti? Natthi.",
  "ya2.2.2:142.1": " Yassa vā pana vedanākkhandho na nirujjhissati tassa rūpakkhandho na nirujjhitthāti? Nirujjhittha.",
  "ya2.2.2:143.1": " Yassa vedanākkhandho na nirujjhittha tassa saññākkhandho na nirujjhissatīti? Natthi.",
  "ya2.2.2:144.1": " Yassa vā pana saññākkhandho na nirujjhissati tassa vedanākkhandho na nirujjhitthāti? Nirujjhittha.",
  "ya2.2.2:145.0": "2.2.2.6.5. Paccanīkaokāsa",
  "ya2.2.2:145.1": " Yattha rūpakkhandho na nirujjhittha …pe….",
  "ya2.2.2:146.0": "2.2.2.6.6. Paccanīkapuggalokāsa",
  "ya2.2.2:146.1": " Yassa yattha rūpakkhandho na nirujjhittha tassa tattha vedanākkhandho na nirujjhissatīti?",
  "ya2.2.2:147.1_0": "Suddhāvāsaṁ upapajjantānaṁ arūpānaṁ tesaṁ tattha rūpakkhandho na nirujjhittha, no",
  "ya2.2.2:147.1_1": "ca tesaṁ tattha vedanākkhandho na nirujjhissati. Suddhāvāse parinibbantānaṁ arūpe",
  "ya2.2.2:147.1_2": "parinibbantānaṁ tesaṁ tattha rūpakkhandho ca na nirujjhittha, vedanākkhandho ca na nirujjhissati.",
  "ya2.2.2:148.1": " Yassa vā pana yattha vedanākkhandho na nirujjhissati tassa tattha rūpakkhandho na nirujjhitthāti?",
  "ya2.2.2:149.1_0": "Pañcavokāre parinibbantānaṁ asaññasattānaṁ tesaṁ tattha vedanākkhandho na nirujjhissati,",
  "ya2.2.2:149.1_1": "no ca tesaṁ tattha rūpakkhandho na nirujjhittha. Suddhāvāse parinibbantānaṁ arūpe",
  "ya2.2.2:149.1_2": "parinibbantānaṁ tesaṁ tattha vedanākkhandho ca na nirujjhissati rūpakkhandho ca na nirujjhittha.",
  "ya2.2.2:150.1": " Yassa yattha vedanākkhandho na nirujjhittha tassa tattha saññākkhandho na nirujjhissatīti?",
  "ya2.2.2:151.1_0": "Suddhāvāsaṁ upapajjantānaṁ tesaṁ tattha vedanākkhandho na nirujjhittha, no ca tesaṁ",
  "ya2.2.2:151.1_1": "tattha saññākkhandho na nirujjhissati. Suddhāvāse parinibbantānaṁ asaññasattānaṁ",
  "ya2.2.2:151.1_2": "tesaṁ tattha vedanākkhandho ca na nirujjhittha saññākkhandho ca na nirujjhissati.",
  "ya2.2.2:152.1": " Yassa vā pana yattha saññākkhandho na nirujjhissati tassa tattha vedanākkhandho na nirujjhitthāti?",
  "ya2.2.2:153.1_0": "Parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho",
  "ya2.2.2:153.1_1": "na nirujjhittha. Suddhāvāse parinibbantānaṁ asaññasattānaṁ tesaṁ tattha saññākkhandho",
  "ya2.2.2:153.1_2": "ca na nirujjhissati vedanākkhandho ca na nirujjhittha.",
  "ya2.2.2:154.1": "Nirodhavāro."
}