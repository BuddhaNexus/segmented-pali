{
  "anya-e1205n4:0": "5. Dhātunidhānādhikāro",
  "anya-e1205n4:1_0": "Tato vimaṁsetvā bhumibhāgaṁ gahetuṁ vaṭṭatī’ti bhūmi bhāgaṁ vīmaṁsento maṅgalasammate",
  "anya-e1205n4:1_1": "aṭṭha goṇe āharāpetvā gandhodakena nahāpetvā siṅgesu suvaṇṇakañcukaṁ patimuñcāpetvā",
  "anya-e1205n4:1_2": "gandhapañcaṅgulikaṁ dāpetvā gīvāya mālādāmaṁ bandhāpetvā ayodāmena bandhāpetvā evaṁ",
  "anya-e1205n4:1_3": "cintesi? Yadi pana bhagavato nalāṭadhātu yasmiṁ ṭhāne patiṭṭhahitvā lokatthacariyaṁ",
  "anya-e1205n4:1_4": "karontī pañcavassasahassāni sāsanaṁ patiṭṭhahissati tasmiṁ ṭhāne goṇā sayameva ayodāmato",
  "anya-e1205n4:1_5": "muñcitvā thupaṭṭhānaṁ samantato vicaritvā catusu disāsu sayantuti adhiṭṭhahitvā purise",
  "anya-e1205n4:1_6": "āṇāpesi. Te tatheva akaṁsu. Tato vibhātāya rattiyā rājāgoṇe gāhāpanatthāya āyuttake",
  "anya-e1205n4:1_7": "āṇāpesi. Te manussā gantvā goṇe apassitvā na passāma devā’ti rañño ārocesuṁ. Gaccha",
  "anya-e1205n4:1_8": "bhaṇe, goṇānaṁ gataṭṭhānaṁ olokethā’ti āha. Te gavesamānā bandhanaṭṭhāne adisvā padānupadaṁ",
  "anya-e1205n4:1_9": "gantvā thūpakaraṇaṭṭhānaṁ samantā vicaritvā catusu disāsu sayitagoṇe disvā sayitaṭṭhānato",
  "anya-e1205n4:1_10": "naṅguṭṭhādīni maddantāpi uṭṭhāpetuṁ asakkontā gantvā rañño ārocesu; deva, goṇā na",
  "anya-e1205n4:1_11": "uṭṭhahanti, ekaṁ ṭhānaṁ samantā vicaritvā catusu disāsu sayitā’ti. Taṁ sutvā rājā",
  "anya-e1205n4:1_12": "senaṅgaparivuto sayameva gantvā’pi goṇe uṭṭhāpetuṁ asakkonto rājā evaṁ adhiṭṭhāsi;",
  "anya-e1205n4:1_13": "yadi imasmiṁ ṭhāne dhātu patiṭṭhāpetabbā bhaveyya goṇā uṭṭhahitvā gacchantu’ti. Goṇā",
  "anya-e1205n4:1_14": "cittakkhaṇeyeva uṭṭhahitvā palāyiṁsu. Rājā taṁ acchariyaṁ disvā pasannamano hutvā",
  "anya-e1205n4:1_15": "punekadivasaṁ vuttaniyāmeneva asse alaṅkārāpetvā ayodāmena bandhāpetvā ṭhapesi. Assāpi",
  "anya-e1205n4:1_16": "te goṇā viya gantvā nipajjiṁsu. Rājā gantvā tatheva adhiṭṭhahitvā asse uṭṭhāpesi.",
  "anya-e1205n4:1_17": "Punekadivasaṁ hatthīṁ alaṅkārāpetvā tatheva adhiṭṭhāsi. Sopi bandhadāme chinditvā",
  "anya-e1205n4:1_18": "pacchimayāmasamanantare gantvā cetiyakaraṇaṭṭhāne nipajji. Pabhātāya rattiyā rājā",
  "anya-e1205n4:1_19": "hatthīgopake pakkosāpetvā hatthiṁ ānethā’ti āha. Hatthigopakā hatthiṁ bandhanaṭṭhāne",
  "anya-e1205n4:1_20": "adisvā, hatthiṁ bandhanaṭṭhāne na passāma devā’ti āhaṁsu. Tenahi bhaṇe, sīghaṁ upadhārethā’ti",
  "anya-e1205n4:1_21": "vutte hatthigopakā padānupadaṁ gavesamānā cetiyaṭṭhāne nipannaṁ hatthiṁ disvā āgantvā",
  "anya-e1205n4:1_22": "rañño ārocesuṁ. Taṁ sutvā rājā heṭṭhā vuttappakārena paṭipajjitvā hatthiṁ pure katvā āgacchi.",
  "anya-e1205n4:2_0": "Evaṁ tīhi vimaṁsanāhi vīmaṁsetvā bhumigahitabhāvaṁ therassa santikaṁ gantvā vanditvā",
  "anya-e1205n4:2_1": "upaṭṭhahamāno ārocesi. Tasmiṁ kāle serunagare sivarājā bahū paṇṇākāre gāhāpetvā rājānaṁ",
  "anya-e1205n4:2_2": "passissāmi’ti āgantvā vanditvā ekamantaṁ aṭṭhāsi. Rājā tena saddhiṁ sammodanīyaṁ",
  "anya-e1205n4:2_3": "kathaṁ katvā nisinnakāle loṇanagare mahānāgarājā’pi bahupaṇṇākāraṁ gāhāpetvā rājānaṁ",
  "anya-e1205n4:2_4": "passissāmi’ti āgantvā vanditvā ekamantaṁ nisīdi. Tena saddhiṁ sammodanīyaṁ kathaṁ",
  "anya-e1205n4:2_5": "akāsi; imasmiṁ ṭhāne dasabaladhātuṁ patiṭṭhāpessāmi, tumhe mama sahāyā hothā’ti te",
  "anya-e1205n4:2_6": "gahetvā gantvā dhātuṁ vandathā’ti vandāpesi. Tasmiṁ khaṇe dhātuto chabbaṇṇaraṁsiyo",
  "anya-e1205n4:2_7": "uggacchiṁsu. Devā sādhukāraṁ karontā ākāsato mālāyo khipiṁsu. Rājāno somanassappattā",
  "anya-e1205n4:2_8": "amhākaṁ laṅkāyaṁ dasabalassa nalāṭadhātu amhākaṁ raṭṭhe patiṭṭhahissati. Esā dhātu",
  "anya-e1205n4:2_9": "mahā janassa satthukiccaṁ sādheyyāti vanditvā gatā. Rājā tesaṁ gatakāle giriabhayaṁ",
  "anya-e1205n4:2_10": "pakkosāpetvā tāta, iṭṭhakaṁ janassa pīḷanaṁ akatvā kārāpemā’tī āha. Mā cintayittha",
  "anya-e1205n4:2_11": "deva, ahaṁ iṭṭhakaṁ kārāpessāmīti. Evañhi sati papañco bhavissatī’ti āha. Amhākaṁ",
  "anya-e1205n4:2_12": "santike suvaṇṇarajatāni mandāni kuto labhissāmā’ti vutte giriabhayo evamāha; deva,",
  "anya-e1205n4:2_13": "satthā mahāpuñño mahantaṁ pūjāsakkārasammānaṁ labhissati. Tvaṁ acintetvā cetiyakammaṁ paṭṭhapehī’ti āha.",
  "anya-e1205n4:3_0": "So tassa taṁ acintanīyaṁ kathaṁ sutvā somanassappatto therassa santike dhammaṁ sutvā",
  "anya-e1205n4:3_1": "dhātuṁ vanditvā nagaraṁ gantvā bhuttasāyamāso sayane nipanno niddaṁ okkami. Vibhātāya",
  "anya-e1205n4:3_2": "rattiyā pabujjhitvā iṭṭhakaṁ cintayamānassa domanassaṁ ahosi. Tasmiṁ kāle sakko devarājā",
  "anya-e1205n4:3_3": "vissakammaṁ devaputtaṁ āmantetvā; tāta, vissakamma, kākavaṇṇatissamahārājā amhākaṁ",
  "anya-e1205n4:3_4": "satthuno nalāṭa dhātuṁ nidahitvā mahantaṁ cetiyaṁ kārāpetukāmo iṭṭhakaṁ cintayi.",
  "anya-e1205n4:3_5": "Tvaṁ gantvā phāsukaṭṭhāne iṭṭhakaṁ māpehīti āha. Taṁ sutvā vissakammadevaputto duggatassa",
  "anya-e1205n4:3_6": "brāhmaṇassa khette iṭṭhakaṁ māpetvā devalokameva gato. Tasmiṁ khaṇe khettasāmiko",
  "anya-e1205n4:3_7": "duggatabrāhmaṇo pātova attano khettaṁ olokanatthāya gato itovito olokento iṭṭhakarāsiṁ",
  "anya-e1205n4:3_8": "disvā cintesi; hīyo rājā iṭṭhakaṁ kathaṁ labhissāmīti kathesi. Mahantaṁ vata paṇṇākāraṁ",
  "anya-e1205n4:3_9": "mayā laddhanti tuṭṭho devैṭṭhakāni kājena gahetvā rañño dassanatthāya gantvā rājadvāre",
  "anya-e1205n4:3_10": "ṭhatvā sāsanaṁ pahiṇi. Taṁ pakkosāpetvā kasmā pāto’va āgatosī’ti pucchi. Deva mayhaṁ",
  "anya-e1205n4:3_11": "khette iṭṭhakarāsiṁ disvā pāto’va iṭṭhakāni gahetvā āgatomhī’ti. Īdisāni iṭṭhakāni",
  "anya-e1205n4:3_12": "cetiyassa anucchavikānīti dassesi. Rājā passitvā somanassappatto brāhmaṇassa bahuṁ dhanaṁ dāpesi.",
  "anya-e1205n4:4_0": "Tasmiṁ khaṇe aññaṁ sāsanaṁ āhari. Madanapaṭṭanadvārato catasso rajatanāvā suvaṇṇabhumito",
  "anya-e1205n4:4_1": "catasso suvaṇṇanāvā ukkamiṁsūti paṭṭanamukhadvāre viharanto ārakkhaka jeṭṭhako dhammapālo",
  "anya-e1205n4:4_2": "nāma āgantvā rañño ārocesi. Rājā tuṭṭho suvaṇṇarajate āharāpesi.",
  "anya-e1205n4:5": "(Iṭṭhakaṁ rajatañceva suvaṇṇañca mahārahaṁ;",
  "anya-e1205n4:6": "Āharitvāna taṁ sabbaṁ kammaṁ ārabhi cetiye.",
  "anya-e1205n4:7": "Satthu puññānubhāvena rañño puññabalena ca;",
  "anya-e1205n4:8": "Cintitacintitaṁ sabbaṁ khaṇeneva samijjhati.)",
  "anya-e1205n4:9_0": "Tato rājā cūḷapiṇḍapātiyatissattherassa santikaṁ gantvā? Ayya iṭṭhakabhumiṁ gamissāmīti",
  "anya-e1205n4:9_1": "āha. Thero sutvā tuṭṭho attano parivārehi pañcasatabhikkhūhi saddhiṁ iṭṭhaka bhūmiṁ",
  "anya-e1205n4:9_2": "gato. Tato mahāsāgalatthero ca mahindatthero ca attano parivārehi bhikkhuhi saddhiṁ",
  "anya-e1205n4:9_3": "iṭṭhakabhumiṁ gatā. Siva nagare rājāpi iṭṭhakabhumiṁ gato. Loṇanagare nāgarājāpi",
  "anya-e1205n4:9_4": "iṭṭhakabhumiṁ gato. Somanagare giriabhayarājāpi attano senaṅgehi parivāretvā iṭṭhakabhumiṁ",
  "anya-e1205n4:9_5": "gato. Tesaṁ samaṇa brāhmaṇānaṁ rājabaḷānañca sampiṇḍitattā so piṭṭhipāsāṇo balavāhano",
  "anya-e1205n4:9_6": "nāma jāto. Te sabbe iṭṭhakabhumiṁ samosariṁsu. Thero iṭṭhakarāsiṁ oloketvā rājānaṁ",
  "anya-e1205n4:9_7": "evamāha? Mahārāja, ayaṁ iṭṭhakarāsi cetiye sabbakammatthāya pahotī’ti. Rājā attamano",
  "anya-e1205n4:9_8": "senaṅgaparivuto sayameva paṭhamaṁ iṭṭhakaṁ gaṇhi. Taṁ disvā sesarājāno ca amaccādayo",
  "anya-e1205n4:9_9": "ca parisā ca sabbe bhikkhu ca iṭṭhakāni gaṇhiṁsu tasmiṁ kāle bhāraṁ ukkhipitvā gamanaṁ",
  "anya-e1205n4:9_10": "papañcaṁ bhavissatī’ti rājā cintesi. Thero tassa cittaṁ jānitvā evamāha? Mā cintayittha",
  "anya-e1205n4:9_11": "mahārāja, iṭṭhakāni gahetvā gaccha. Pacchā devanāgādayo iṭṭhakabhumito paṭṭhāya yāva",
  "anya-e1205n4:9_12": "cetiyaṭṭhānaṁ nirantarā ṭhitā āharissantī’ti. Te āharitvā cetiyaṭṭhāne rāsiṁ karonti.",
  "anya-e1205n4:9_13": "Teneva nīyāmena yāva cetiyassa niṭṭhaṅgamā tāva devanāgasupaṇṇādayo nirantaraṁ ṭhatvā",
  "anya-e1205n4:9_14": "iṭṭhakāni āharitvā cetiyakaraṇaṭṭhāneva catusu disāsu rāsiṁ akaṁsu.",
  "anya-e1205n4:10_0": "Tato rājā sabbe iṭṭhakavaḍḍhakī rāsiṁ kārāpetvā tesaṁ vaḍḍhakīnaṁ antare jayasenaṁ",
  "anya-e1205n4:10_1": "nāma iṭṭhakavaḍḍhakiṁ parigaṇhitvā tassa pana satasahassagghanakāni dve sāṭakāni",
  "anya-e1205n4:10_2": "kahāpaṇasatasahassāni ca suvaṇṇakuṇḍalādayo ābharaṇāni ca dāpesi. Tassa parivārānaṁ",
  "anya-e1205n4:10_3": "vaḍḍhakīnaṁ ahatavatthādīni sabbupakaraṇāni dāpesi. Anekavidhaṁ mahantaṁ sammānaṁ",
  "anya-e1205n4:10_4": "kāretvā therena saddhiṁ mantento; ayya ajja visākhapuṇṇamī uposathadivaso, tasmā",
  "anya-e1205n4:10_5": "nalāṭadhātuyā maṅgalaṁ karitvā cetiyaṭṭhāne iṭṭhakaṁ patiṭṭhāpetuṁ vaṭṭatī’ti āha.",
  "anya-e1205n4:10_6": "Taṁ sutvā thero; bhaddakaṁ mahārāja, buddhassa bhagavato jātadivaso’ti vatvā cetiyakammakaraṇatthāya",
  "anya-e1205n4:10_7": "pañca jane gaṇhi. Tesu eko varadevo nāma, eko saṅkho nāma, eko vijjo nāma, eko pussadevo",
  "anya-e1205n4:10_8": "nāma, eko mahādevo nāma. Imesaṁ vaḍḍhakīnaṁ maṅgalaṁ kārāpetvā chaṇavesaṁ gahetvā",
  "anya-e1205n4:10_9": "sabbālaṅkārena alaṅkārāpetvā rājā sayampi sabbālaṅkārena patimaṇḍito maṅgalavidhānaṁ",
  "anya-e1205n4:10_10": "kārāpetvā bhikkhusaṅghaṁ gandhamālādīhi pūjetvā tikkhattuṁ padakkhiṇaṁ katvā catusu",
  "anya-e1205n4:10_11": "ṭhānesu pañcapatiṭṭhitena vanditvā vijamhetvā suvaṇṇaghaṭṭhānaṁ pavisitvā suvaṇṇakhacitaṁ",
  "anya-e1205n4:10_12": "maṇimuttāratanamayaṁ paribbhamanadaṇḍaṁ jīvamānakamātāpitarena ubhatosumaṇḍitapasādhitena",
  "anya-e1205n4:10_13": "abhimaṅgalasammatena amaccaputtena gāhāpetvā mahantaṁ cetiyaṁ tattha karonto sayampi",
  "anya-e1205n4:10_14": "paribbhamanadaṇḍaṁ gahetvā parikammakatabhumiyaṁ paribbhamitvā ekamantaṁ aṭṭhāsi.",
  "anya-e1205n4:10_15": "Tato mahāvaḍḍhakī sunakkhattena sumuhuttena cetiyaṭṭhāne iṭṭhakaṁ patiṭṭhāpesi.",
  "anya-e1205n4:11_0": "Tasmiṁ khaṇe catunahutādhika dviyojana satasahassabahulā ayaṁ mahāpathavī sādhukāraṁ",
  "anya-e1205n4:11_1": "pavattentī viya mahānādaṁ pavattesi. Devamanussā divase divase pahonaka-mattikaṁ",
  "anya-e1205n4:11_2": "nisadena piṁsitvā suppehi papphoṭhetvā denti. Evaṁ karonto katipayeneva divasena",
  "anya-e1205n4:11_3": "pupphādhānattayaṁ cinitvā mahābhikkhu saṅghassa nivedesi. Taṁ sutvā saṅgho cunduttaranāmake",
  "anya-e1205n4:11_4": "dve sāmaṇere āṇāpesi? Tumhe himavantaṁ gantvā medavaṇṇapāsāṇe āharathā’ti. Te pana",
  "anya-e1205n4:11_5": "sāmaṇerā jātiyā soḷasavassikā chaḷabhiññāppabhedena paṭisambhidappattā. Mahākhīṇāsavabhikkhusaṅghassa",
  "anya-e1205n4:11_6": "santikā bhikkhusaṅghassa vacanaṁ sampaṭicchitvā ākāsaṁ abbhuggantvā himavantato attano",
  "anya-e1205n4:11_7": "iddhibalena medavaṇṇapāsāṇe āhariṁsu. Etesu ekaṁ pāsāṇaṁ dhātugabbhassa bhumiyaṁ",
  "anya-e1205n4:11_8": "pattharitvā catusu passesu cattāro pāsāṇe patiṭṭhāpetvā aparaṁ dhātugabbhaṁ pidahituṁ",
  "anya-e1205n4:11_9": "adassanaṁ katvā ṭhapayiṁsu.",
  "anya-e1205n4:12_0": "Tadā rājā dhātugabbhe kammaṁ niṭṭhapento nava koṭippamāṇaṁ suvaṇṇaṁ āharāpetvā suvaṇṇakārānaṁ",
  "anya-e1205n4:12_1": "datvā dhātugabbhassa iṭṭhakāni karothā’ti āṇāpesi. Te suvaṇṇakārā dīghato ratanappamāṇaṁ",
  "anya-e1205n4:12_2": "puthulato vidatthīppamāṇaṁ bahalato caturaṅgulappamāṇaṁ iṭṭhakaṁ katvā dhātugabbhaṁ",
  "anya-e1205n4:12_3": "ciniṁsu. Taṁ pana dhātugabbhaṁ uccato soḷasahatthaṁ vitthāratopi itocito dasadasaratanaṁ",
  "anya-e1205n4:12_4": "katvā suvaṇṇiṭṭhakeheva niṭṭhapetvā dhātugabbhassa majjhe sattaratanamayaṁ sineruṁ",
  "anya-e1205n4:12_5": "kārāpetvā sinerussa upari jātihiṅgulakena paṇḍukambalasilāsanaṁ sattaratanena pāricchattakarukkhaṁ",
  "anya-e1205n4:12_6": "rajatamayaṁ setacchattaṁ brahmunā gāhāpetvā satthuno paṭimāya upari dhāriyamānaṁ",
  "anya-e1205n4:12_7": "kāresi. Sinerupādamūle gandhakalalapūrita nīluppalavibhusitasuvaṇṇamayaaṭṭhuttarasataghaṭapantiyo",
  "anya-e1205n4:12_8": "ṭhapāpesi. Tadanantaraṁ gandhakalalapūritaratnapadumavibhusitarajatamayaaṭṭhuttara-",
  "anya-e1205n4:12_9": "sataghaṭapantiyo ṭhapāpesi. Tadanantaraṁ gandhakalalapūrita setuppalamālāvibhusitamaṇimayaaṭṭhuttarasataghaṭapattiyo",
  "anya-e1205n4:12_10": "ṭhapāpesi. Tadanantaraṁ gandhakalalapūritasetuppalavibhusita-masāragallamaya aṭṭhuttarasataghaṭapantiyo",
  "anya-e1205n4:12_11": "ṭhapāpesi. Tadanantaraṁ gandhakalalapūritacampakapupphavibhusitalohitaṅkamayaaṭṭhuttarasata",
  "anya-e1205n4:12_12": "ghaṭapattiyo ṭhapāpesi. Tadanantaraṁ gandhakalalapūritapañcuppalavibhusitamattikāmayaaṭṭhuttarasataghaṭapantiyo",
  "anya-e1205n4:12_13": "ṭhapāpesi. Tāsaṁ ghaṭapantīnaṁ antare gandhakalalapūritasattaratanamayasarāvake ṭhapāpesi.",
  "anya-e1205n4:12_14": "Kañcanamaya-sattaratanamaya-vicittamālālatāpuṇṇaghaṭasirivacchanandiyāvaṭṭabhaddapīṭhādayo",
  "anya-e1205n4:12_15": "ca hatthiassasīhavyagghosabhapantiādayo ca kāresi. Devorohaṇaṁ yamakapāṭihīrādayo",
  "anya-e1205n4:12_16": "dhanapāla-aṅgulimāla-āḷavakadamanādayo, sāriputta-moggallāna-mahākassapattherādayo,",
  "anya-e1205n4:12_17": "asītimahāsāvakarūpādīni ca kārāpesi. Sinerussa majjhimabhāge tārāgaṇaparivāritaṁ",
  "anya-e1205n4:12_18": "rajatamayaṁ candamaṇḍalañca kārāpesi. Raṁsijālavibhusitaṁ kanakamayaṁ sūriyamaṇḍalañca kārāpesi.",
  "anya-e1205n4:13_0": "Tato sinerussa matthake pāricchattakamule paṇḍukambalasilāsane amhākaṁ satthuno paṭimaṁ",
  "anya-e1205n4:13_1": "ghanakoṭṭima rattasuvaṇṇamayaṁ kārāpetvā mātudevapāmokkha dasasahassa cakkavāḷadevatānaṁ",
  "anya-e1205n4:13_2": "sattappakaraṇaṁ abhidhammaṁ desanākārena nisīdāpesi. Tassa vīsatinakhā akkhitalānaṁ",
  "anya-e1205n4:13_3": "setaṭṭhānāni jātiphalikamayāni. Aṅguliyo suvaṇṇamayā hatthapādatalāni ca dantāvaraṇāni",
  "anya-e1205n4:13_4": "ca akkhīnaṁ rattaṭṭhānāni ca jātipavāḷamayāni, kesamassubhamukaṭṭhānāni indanīlamayāni,",
  "anya-e1205n4:13_5": "samacattālīsa dantā vajiramayā ahesuṁ. Uṇṇalomaṁ pana suvaṇṇa bhittiyaṁ ṭhapitarajatabubbuḷavilāsaṁ",
  "anya-e1205n4:13_6": "rajatamayaṁ ahosi. Bhagavato anavalokita muddhani matthake sattaratanamayaṁ vicittakiṁkiṇijālaṁ",
  "anya-e1205n4:13_7": "parikkhipāpesi. Maṇḍapassa anto navasatasahassagghanakaṁ muttākalāpamolambakaṁ manoramaṁ",
  "anya-e1205n4:13_8": "celavitānaṁ bandhāpetvā maṇḍapakoṭiyaṁ muttājālaṁ tadanantaraṁ satta ratanavicittaṁ",
  "anya-e1205n4:13_9": "kiṁkiṇijālaṁ parikkhipāpesi.",
  "anya-e1205n4:14_0": "Amhākaṁ bhagavato mātudevaputtampi sattaratanena kārāpesi. Tathā erāvaṇavissakammadevaputtādayo",
  "anya-e1205n4:14_1": "ca saparivāro sakko devarājā ca cattāro mahārājāno ca pañcasikhadevaputtādayo gandhabbadevaputtā",
  "anya-e1205n4:14_2": "ca sahampati mahā brahmādayo mahābrahmano ca kārāpesi. Vessantarajātakaṁ karonto",
  "anya-e1205n4:14_3": "saṁjayamahārājā phusatīdevī ādayo ca maddīdevī dve dārake ca jūjakabrāhmaṇādayo ca",
  "anya-e1205n4:14_4": "kārāpesi. Vidhura-soṇadatta mahānāradakassapa-sutasoma-suppāraka-saṅkhapālajātakādīni",
  "anya-e1205n4:14_5": "ca, dhammacakkappavattana-mahāsamayasuttādi desanākāro ca, suddhodanamahārājā mahāmāyā",
  "anya-e1205n4:14_6": "mahāpajāpatī gotamī bhaddakaccānā rāhulamātādevī ca rāhulakumāro ca channañca kanthakañca",
  "anya-e1205n4:14_7": "mahābhinikkhamanaṁ mahābodhimaṇḍalaṁ asītimahāsāvakā kosalamahārājā anāthapiṇḍikamahāseṭṭhi",
  "anya-e1205n4:14_8": "cūḷaanāthapiṇḍika-visākhā suppavāsā ca pacchā cūḷapiṇḍapātiya tissattherañca attānañca",
  "anya-e1205n4:14_9": "kārāpetvā te sabbe dhātu gabbhe patiṭṭhāpesi.",
  "anya-e1205n4:15": "Dhātugabbhavaṇṇaṇā samattā.",
  "anya-e1205n4:16_0": "Evaṁ dhātugabbhe pūjāvidhānaṁ suvibhattaṁ sumanoramaṁ kārāpetvā therena saddhiṁ kathesi?",
  "anya-e1205n4:16_1": "Bhante dhātugabbhe mayā kattabbaṁ niṭṭhāpitaṁ. Sve rohiṇīnakkhattena dhātu nidhānaṁ",
  "anya-e1205n4:16_2": "karissāmī. Ayyā pana kesadhātuyo gahetvā āgacchantuti. Tissattherassa bhāramakāsi.",
  "anya-e1205n4:16_3": "Thero taṁ sutvā bhaddakaṁ mahārāja, kesadhātuyo vicinitvā āharāpessāmāti vatvā attano",
  "anya-e1205n4:16_4": "saddhivihārikaṁ sivattheraṁ pakkosāpetvā āvuso bhūmindharanāgavimāne jayaseno nāma",
  "anya-e1205n4:16_5": "nāgarājā vasati. Tassa santike (kesadhātuyo santi.) Tapussa bhallikānaṁ dvebhātikavāṇijānaṁ",
  "anya-e1205n4:16_6": "paricaraṇakāle tesaṁ pamādaṁ ñatvā nāgarājā dve kesadhātuyo gahetvā nāgabhavane ṭhapesi.",
  "anya-e1205n4:16_7": "Tvaṁ tā dhātuyo āharitvā rañño dehīti āṇāpesi. Thero taṁ vacanaṁ sampaṭicchitvā gato.",
  "anya-e1205n4:17_0": "Tato rājā attano bhaginiyā somadeviyā ca bhāgineyyassa giriabhayarañño ca sāsanaṁ",
  "anya-e1205n4:17_1": "pesesi? Sve dhātunidhānaṁkarissāma. Tumhe senaṅgaṁ gahetvā āgacchathā’ti. Loṇanagare",
  "anya-e1205n4:17_2": "mahānāgarañño ca seru nagare sivarañño ca tatheva sāsanaṁ pesetvā sayampi attano",
  "anya-e1205n4:17_3": "vijite yena mayhaṁ hatthato antamaso ekakarīsamattampi laddhaṁ tadupādāya sabbepi",
  "anya-e1205n4:17_4": "tumhe saddhiṁ parivārena āgacchathā’ti bheriṁ carāpesi. Taṁ sutvā somanassappattā",
  "anya-e1205n4:17_5": "mahājanā attano attano vibhavānurūpena alaṅkatapaṭiyattā agamiṁsu. Rājā pabhātāya",
  "anya-e1205n4:17_6": "rattiyā sabbe seniyo gandhamālādhūpadhajādayo gahetvā dhātunidhānaṁ āgacchantuti",
  "anya-e1205n4:17_7": "vatvā bhikkhusaṅghassa mahādānaṁ datvā tivīvaratthāya mahagghavatthādīni datvā sayampi",
  "anya-e1205n4:17_8": "sabbālaṅkārapatimaṇḍito nānaggarasabhojanaṁ bhuñjitvā uposathaṁ adhiṭṭhāya maṇikuṇḍalamekhalānūpura",
  "anya-e1205n4:17_9": "valayādivicittasabbālaṅkāravibhūsitāhi koseyyādisukhumanānāvidhavicittavatthanivatthāhi",
  "anya-e1205n4:17_10": "naccagītavāditaturiyabhaṇḍagahita hatthāhi devaccharāpaṭibhāganāṭakitthīhi parivārito",
  "anya-e1205n4:17_11": "vuttappakārehi saddhiṁ cetiyaṭṭhānaṁ gantvā mahābhikkhusaṅghaṁ vanditvā aṭṭhāsi.",
  "anya-e1205n4:18_0": "Tato somanagare giriabhayarājā’pi sabbe nāgarā attano attano vibhavānurūpena dhātunidhānaṭṭhānaṁ",
  "anya-e1205n4:18_1": "āgacchantuti nagare bheriṁ carāpetvā sayaṁ sabbālaṅkārapatimaṇḍito susajjitaamaccagaṇaparivārito",
  "anya-e1205n4:18_2": "nikkhami. Soma devīpi sīsaṁ nahātvā ahatavatthanivatthā sabbālaṅkārapatimaṇḍitā devaccharā",
  "anya-e1205n4:18_3": "viya attano parivārā pañcasatakumāriyo nīlavatthehi paridahāpetvā tatheva alaṅkāretvā",
  "anya-e1205n4:18_4": "puṇṇaghaṭe gāhāpetvā tāsaṁ anantarā pañcasatakumāriyo pītavatthehi paridahāpetvā",
  "anya-e1205n4:18_5": "tatheva alaṅkāretvā pūjābhaṇḍāni gāhāpetvā, tāsaṁ anantarā pañcasata kumāriyo rattavatthehi",
  "anya-e1205n4:18_6": "paridahāpetvā tatheva. Alaṅkāretvā vicitrapupphapūritamañjusāyo gāhāpetvā tāsaṁ anantarā",
  "anya-e1205n4:18_7": "pañcasatakumāriyo setavatthehi paridahāpetvā tatheva alaṅkāretvā dhūma kaṭacchuke",
  "anya-e1205n4:18_8": "gāhāpetvā evaṁ pūjāvidhānaṁ saṁvidahitvā parivārena cetiṅgaṇaṁ gantvā mahābhikkhusaṅghaṁ",
  "anya-e1205n4:18_9": "pañcapatiṭṭhitena vanditvā gandhamālādīhi pūjaṁ katvā attano sāminā giriabhayarājena",
  "anya-e1205n4:18_10": "saddhiṁ ekapasse ṭhītā.",
  "anya-e1205n4:19_0": "Loṇanagare mahānāgarājā’pi sabbālaṅkārehi patimaṇḍito sabbābharaṇehi susajjītaamaccamaṇḍalaparivuto",
  "anya-e1205n4:19_1": "naccagītaturīyāni paggaṇhāpayamāno gandhamālā dhūmakaṭacchu gāhāpetvā cetiyaṭṭhānaṁ",
  "anya-e1205n4:19_2": "āgantvā bhikkhusaṅghaṁ vanditvā ekamantaṁ aṭṭhāsi.",
  "anya-e1205n4:20_0": "Serunagare sivarājā’pi attānaṁ sabbālaṅkārehi alaṅkaritvā mahantena parivārena pūjāvidhānaṁ",
  "anya-e1205n4:20_1": "gāhāpetvā cetiyaṭṭhānaṁ āgantvā mahābhikkhusaṅghaṁ vanditvā ekamantaṁ aṭṭhāsi. Rājaparisā",
  "anya-e1205n4:20_2": "attano vibhavānurūpena vatthālaṅkārehi candana mālādīhi ca sobhamānā nalāṭe muttākalāpamolambaka",
  "anya-e1205n4:20_3": "vicittasuvaṇṇapaṭṭāni bandhitvā hatthābharaṇādi anekābharaṇehi dibbaparisā viya sumaṇḍitapasādhitā",
  "anya-e1205n4:20_4": "vesānurūpāni vividhāvudhāni gahetvā ekapasse ṭhītā. Sīhavyagghadīpicammehi pasādhitasuvaṇṇālaṅkārasuvaṇṇadhajahemajālasañchanne",
  "anya-e1205n4:20_5": "ratha vare ca sabbālaṅkāravibhusitā rathikā āruyha ekapasse ṭhītā. Brāhmaṇaputtādayo",
  "anya-e1205n4:20_6": "maṇḍitacamme pārupitvā upasobhayamānā ekapasse ṭhītā. Bahu amaccā attano attano vesānurūpena",
  "anya-e1205n4:20_7": "mahagghavatthābharaṇavibhūsitā saparivārā ekapasse ṭhītā. Gandhodaka pūrita dakkhiṇāvatta",
  "anya-e1205n4:20_8": "saṅkhaṁ gahetvā upavītasuttaṁ ekaṁsaṁ karitvā brāhmaṇaveṭhanaṁ veṭhetvā purohitabrāhmaṇā",
  "anya-e1205n4:20_9": "mahantena parivārena pūjāvidhānaṁ gāhāpetvā cetiyaṭṭhānaṁ āgantvā mahābhikkhusaṅghaṁ",
  "anya-e1205n4:20_10": "vanditvā jayaghosaṁ sāventā evamāhaṁsu?",
  "anya-e1205n4:21": "Khemaṁ subhikkhaṁ bhavatu niccaṁ janapadaṁ sivaṁ;",
  "anya-e1205n4:22": "Sassāni samuppajjantu rañño evaṁ jayā siyuṁ.",
  "anya-e1205n4:23_0": "Avasesā mahājanā evamāhaṁsu? Samuddapariyantaṁ hi mahiṁ sāgarakuṇḍalaṁ vasundharaṁ",
  "anya-e1205n4:23_1": "āvasatu amaccaparivārito. Evaṁ vatvā? Amhākaṁ ayyo kākavaṇṇatisso mahā rājā sadevake",
  "anya-e1205n4:23_2": "loke ekapuggalassa lokanāthassanalāṭadhātuṁ patiṭṭhāpetī’ti attano attano vibhavānurūpena",
  "anya-e1205n4:23_3": "sumaṇḍitapasādhitā. Khujjavāmanakādayo’pi sabbe janā pūjābhaṇḍāni gahetvā sādhukāraṁ",
  "anya-e1205n4:23_4": "dadamānā aṭṭhaṁsu. Imasmiṁ cetiyaṭṭhāne rāsībhūtā parisā evaṁ veditabbā? Khattiyā",
  "anya-e1205n4:23_5": "brāhmaṇā vessā negamā ca samāgatā pupphādigahitā sabbe alaṅkāravibhūsitā.",
  "anya-e1205n4:24": "Gaṇanā vītivattā te aneke ca mahājanā;",
  "anya-e1205n4:25": "Samuddo pattharantova khattiyā samupāgatā.",
  "anya-e1205n4:26": "Alaṅkato mahārājā sarājaparivārito;",
  "anya-e1205n4:27": "Devarājā yathā sakko aṭṭhāsi cetiyaṅgaṇe.",
  "anya-e1205n4:28": "Sādhuvādena sattānaṁ pañcaṅgaturiyehi ca;",
  "anya-e1205n4:29": "Hatthassarathasaddena samākiṇṇaṁ mahītalaṁ.",
  "anya-e1205n4:30_0": "Tato cūḷapiṇḍapātiyatissatthero attano saddhivihārīke pañcasata khīṇāsave parivāretvā",
  "anya-e1205n4:30_1": "cetiyaṭṭhānameva āgato. Mahāsāgalatthero’pi pañcasata khīṇāsave parivāretvā cetiyaṭṭhānameva",
  "anya-e1205n4:30_2": "āgato. Mahindatthero’pi attano sāvake saṭṭhimatte khiṇāsave gahetvā cetiyaṭṭhānameva",
  "anya-e1205n4:30_3": "āgato. Iti iminā niyāmeneva eko dve tayo cattāro pañca khīṇāsavā āgacchantā satta",
  "anya-e1205n4:30_4": "sahassamattā ahesuṁ. Tato cūḷapiṇḍapātiyatissatthero ettake bhikkhū parivāretvā cetiyaṅgaṇe",
  "anya-e1205n4:30_5": "nisīdī. Tato rājā āgantvā pañcapatiṭṭhitena vanditvā therena saddhiṁ kathesi? Kesadhātu",
  "anya-e1205n4:30_6": "kuto labhissāma ayyā’ti. Tasmiṁ khaṇe tissatthero attano saddhivihārikaṁ sivattheraṁ",
  "anya-e1205n4:30_7": "olokesi. So olokitakkhaṇeyeva nisinnaṭṭhānato uṭṭhāya cīvaraṁ pārupitvā mahābhikkhusaṅghaṁ",
  "anya-e1205n4:30_8": "vanditvā chaḷabhiñño mahākhīṇāsavo catutthajjhānaṁ samāpajjitvā tato vuṭṭhāya pathaviyaṁ",
  "anya-e1205n4:30_9": "nimujjitvā bhumindharanāgavimāne pāturahosi.",
  "anya-e1205n4:31": "(Sutvāssa sivathero ca vasippatto visārado;",
  "anya-e1205n4:32": "Pākaṭo abhavi nāganagaraṁ purato khaṇe.)",
  "anya-e1205n4:33_0": "Tasmiṁ kho pana samaye jayaseno nāgarājā attano bhāgineyyaṁ dvikoṭimatte nāge parivāretvā",
  "anya-e1205n4:33_1": "mahā yasaṁ anubhavamānaṁ nisinnaṁ iṅgitasaññaṁ datvā theraṁ duratova āgacchantaṁ",
  "anya-e1205n4:33_2": "disvā cintesi? Imasmiṁ nāgabhavane samaṇehi kattabbakiccaṁ natthī. Nissaṁsayaṁ kesadhātuṁ",
  "anya-e1205n4:33_3": "nissāya āgato bhavissatīti uṭṭhāya dhātugharaṁ pavisitvā dhātukaraṇḍakaṁ gilitvā",
  "anya-e1205n4:33_4": "kiñci ajānanto viya nisīdi. Tasmiṁ kāle thero tassa santikaṁ agamāsi. Nāgarājā paccuggantvā",
  "anya-e1205n4:33_5": "paṭisanthāraṁ karonto therena saddhiṁ kathesi. Kasmā ayyo āgato’ti vutte evamāha?",
  "anya-e1205n4:33_6": "Tilokanāthassa amhākaṁ sambuddhassa kesadhātūnaṁ atthāya āgato, tuyhaṁ santike ṭhapitakesadhātuyo",
  "anya-e1205n4:33_7": "papañcaṁ akatvā mayhaṁ dehi, teyeva sandhāya upajjhāyena pesitomhī’ti vutte amhākaṁ",
  "anya-e1205n4:33_8": "sammā sambuddhassa kesadhātuyo mama santike natthī’ti āha. Thero dhātukaraṇḍakaṁ",
  "anya-e1205n4:33_9": "gilitabhāvaṁ ñatvā gaṇhāmi mahārājā kesadhātuyo’ti vutte āma passanto gahetvā gacchāhīti",
  "anya-e1205n4:33_10": "āha. Evaṁ tayo vāre paṭiññaṁ gahetvā tatheva ṭhīto?",
  "anya-e1205n4:34": "Iddhiyā māpayitvāna tato so sukhumaṁ karaṁ,",
  "anya-e1205n4:35": "Pavesetvā mukhe tassa gaṇhī dhātukaraṇḍakaṁ;",
  "anya-e1205n4:36": "Nāgālayābhinikkhami tiṭṭha nāgā’ti bhāsiya.",
  "anya-e1205n4:37_0": "Tasmiṁ khaṇe jayaseno nāgarājā samaṇaṁ vañcetvā pesitomhī’ti vatvā tassa gatakāle",
  "anya-e1205n4:37_1": "dhātukaraṇḍakaṁ oloketvā dhātu apassitvā samaṇena nāsitomhī’ti dve hatthe ukkhipitvā",
  "anya-e1205n4:37_2": "ṭhapetvā attano sakalanāgabhavanaṁ eka kolāhalaṁ katvā mahantena saddena paridevanto?",
  "anya-e1205n4:37_3": "Amhākaṁ cakkhuni uppāṭetvā gato viya sadevakassa lokassa patiṭṭhānabhūtassa sammāsambuddhassa",
  "anya-e1205n4:37_4": "kesadhātuyo apāyadukkhato amuñcantānaṁ amhākaṁ abhibhavitvā dhātuyo gahetvā gatasamaṇaṁ",
  "anya-e1205n4:37_5": "anubandhitvā gaṇhissāmā’ti dvekoṭimatte nāge gahetvā attano bhāgineyyena saddhiṁ",
  "anya-e1205n4:37_6": "tassa piṭṭhito piṭṭhito anubandhitvā ākāsaṁ uggacchiṁ (su). Tasmiṁ khaṇe pana sivatthero",
  "anya-e1205n4:37_7": "akāsato otaritvā pathaviyaṁ pāvisi. Puna tepi pathaviyaṁ pavisiṁsu. Evaṁ thero tehi",
  "anya-e1205n4:37_8": "saddhiṁ ummujja nimujjaṁ karonto pāṭihāriyaṁ dassetvā serunagarassa nātidūre piṭṭhipāsāṇe",
  "anya-e1205n4:37_9": "uggañji. Tattheva te saṁvejetvā cetiyaṅgaṇe mahābhikkhusaṅghassa purato pākaṭo ahosi.",
  "anya-e1205n4:37_10": "Nāgā taṁ gahetuṁ asakkontā mahantena saddena ravaṁ patiravaṁ datvā. Ito paṭṭhāya",
  "anya-e1205n4:37_11": "naṭṭhamhā’ti tasmiṁ piṭṭhi pāsāṇe sabbe samāgamaṁ katvā mahāsaddena parideviṁsu?",
  "anya-e1205n4:37_12": "Naṭṭhambhā vata bho’ti. Tato paṭṭhāya so piṭṭhipāsāṇo nāgānaṁ ravaṁ patiravaṁ datvā",
  "anya-e1205n4:37_13": "paridevitahāvena nāgagallaṁ nāma ahosi.",
  "anya-e1205n4:38_0": "Nāgo therassa piṭṭhitoyeva anubandhitvā cetiyaṅgaṇaṁ gantvā rājānaṁ evamāha? Deva,",
  "anya-e1205n4:38_1": "eso bhikkhu mayā adinnadhātu gahetvā āgato’ti. Taṁ sutvā rājā? Saccaṁ kira ayya nāgassa",
  "anya-e1205n4:38_2": "vacananti vutte naheva mahārāja, iminā dinnaṁ eva dhātuṁ aggahesinti vutte? Nāgo",
  "anya-e1205n4:38_3": "tava sakkhiṁ dehīti āha. Thero tassa bhāginyeṁ samaṇuppala nāgarājānaṁ sakkhiṁ akāsi.",
  "anya-e1205n4:38_4": "Rājā tassa bhāgineyyassa sabbavacanaṁ sutvā saddahi. Tasmiṁ kāle dukkhābhibhūto nāgarājā",
  "anya-e1205n4:38_5": "gantvā bahi ṭhīto. Tato paṭṭhāya so nāgarājā bahi hutvā nisinnattā bahināgarājā nāma",
  "anya-e1205n4:38_6": "ahosi. Tassa pana bhāgineyyaṁ anto cetiyaṅgaṇe nisīdāpesi. Imassa pana cetiyassa",
  "anya-e1205n4:38_7": "ārakkhaṁ gahitanāgā kathetabbā. Sumananāgarañño parivārā chakoṭimattā nāgā, jayasenassa",
  "anya-e1205n4:38_8": "parivārā koṭisatamattā nāgā, samaṇuppalanāgarañño parivārā dvikoṭimattā nāgā ahesuṁ.",
  "anya-e1205n4:38_9": "Sabbe dhātuyā ārakkhaṁ gaṇhiṁsu. Rājā therassa hatthato kesadhātuṁ gahetvā ratanacaṅegāṭake",
  "anya-e1205n4:38_10": "ṭhapetvā mahindassa nāma amaccassa adāsi. Tasmiṁ samāgame tipiṭakamahāphussadevattherassa",
  "anya-e1205n4:38_11": "saddhivihārikā paṭisambhidappattā cattāro sāmaṇerā ahesuṁ. Tesu eko malaya rājaputto",
  "anya-e1205n4:38_12": "sumanasāmaṇero nāma, eko serunagare sivarājabhāgineyyassa putto uttara sāmaṇero nāma.",
  "anya-e1205n4:38_13": "Eko mahāgāme mālākāraputto cunda sāmaṇero nāma eko mahāgāme ekassa kuṭumbikassa putto",
  "anya-e1205n4:38_14": "mahākassapasāmaṇero nāma, ime cattāro sāmaṇerā ajja kākavaṇṇatissamahārājā mahācetiye",
  "anya-e1205n4:38_15": "dhātu nidhānaṁ karissati, mayaṁ himavantaṁ gantvā sukusumāni āharissāmāti theraṁ",
  "anya-e1205n4:38_16": "vanditvā ākāsato himavantaṁ gantvā campakanāgasalalādayo pūjanīyamālaṁ gahetvā tāvatiṁsadeva lokaṁ gatā.",
  "anya-e1205n4:39_0": "Tasmiṁ kāle sakko devarājā sabbābharaṇapatimaṇḍito dvisu devalokesu devatāyo gahetvā",
  "anya-e1205n4:39_1": "erāvaṇahatthīkkhandhamāruyha aḍḍhateyyakoṭidevaccharāparivārito sudassanamahā vīthiyaṁ",
  "anya-e1205n4:39_2": "vicaranto savaṅgoṭake te cattāro sāmaṇere duratova āgacchante disvā hatthīkkhandhato",
  "anya-e1205n4:39_3": "oruyha pañca patiṭṭhitena vanditvā tesaṁ hatthe mālācaṅgoṭake disvā? Kiṁ ayyā tumhākaṁ",
  "anya-e1205n4:39_4": "hatthe’ti pucchi. Taṁ sutvā sāmaṇerā mahārāja, kiṁ tvaṁ na jānāsi. Laṅkāyaṁ kākavaṇṇatissa",
  "anya-e1205n4:39_5": "mahārājā dasabalassa nalāṭadhātuṁ gahetvā mahāvālukagaṅagāya dakkhiṇapasse seru nāma",
  "anya-e1205n4:39_6": "dahassa ante varāha nāma soṇḍimatthake cetiyaṁ kārāpetuṁ tumhākaṁ niyogena vissakammadevaputtena",
  "anya-e1205n4:39_7": "nimmitैṭṭhakāni gahetvā cetiyaṁ kārāpetvā ajja dhātunidhānaṁ karoti. Tattha pūjanatthāya",
  "anya-e1205n4:39_8": "himavantato ānītapupphamidanti vatvā itopi kusumaṁ gahetuṁ āgatamhā’ti vadiṁsu. Sakko",
  "anya-e1205n4:39_9": "tesaṁ vacanaṁ sutvā?",
  "anya-e1205n4:40_0": "Ayya tumhākaṁ hatthe pupphāni cūḷāmaṇicetiye pujetvā amhākaṁ uyyānato pupphāni gahetvā",
  "anya-e1205n4:40_1": "gacchathāti vatvā tehi saddhiṁ gantvā tesaṁ pupphehi cūḷāmaṇicetiyaṁ pūjesi. Tato",
  "anya-e1205n4:40_2": "papañcaṁ na bhavitabbanti sakkassa nivedesuṁ. Taṁ sutvā sakko sāmaṇerānaṁ pañcamahāuyyānato",
  "anya-e1205n4:40_3": "pāricchatta-koviḷārādīni pupphāni ca candanacuṇṇañca gahetvā dāpesi. Sāmaṇerā pupphāni",
  "anya-e1205n4:40_4": "gahetvā devalokato otaritvā himavantaṁ pavisitvā suvaṇṇamaṇipabbate santacchāyāya",
  "anya-e1205n4:40_5": "nasīditvā divāvihāraṁ katvā nakkhattavelāya sampattāya maṇī gavesamānā cattāro maṇayo",
  "anya-e1205n4:40_6": "addasaṁsu. Tesaṁ eko indanīlamaṇī, eko pahassarajotiraṅga maṇī, eko veluriyamaṇi,",
  "anya-e1205n4:40_7": "eko masāragallamaṇi, cattāro maṇayo ca dibbapupphāni ca gahetvā therānaṁ dassesuṁ.",
  "anya-e1205n4:40_8": "Thero? Mahārāja, ime sāmaṇerā pāricchattakakoviḷārādīni pupphāni ca candanacuṇṇañca",
  "anya-e1205n4:40_9": "cattāro maṇayo ca gahetvā āgatā’ti rañño ārocesuṁ.",
  "anya-e1205n4:41_0": "Rājā taṁ sutvā somanassajāto sāmaṇere pañca patiṭṭhītena vanditvā tesamāhatamaṇayo",
  "anya-e1205n4:41_1": "gahetvā mahānanda nāma amaccassa datvā therehī saddhiṁ mahantena parivārena cetiyaṅgaṇaṁ",
  "anya-e1205n4:41_2": "gantvā maṇikaraṇḍakena dhātuṁ gahetvā attano sīse dhātuṁ ṭhapetvā upari setacchattaṁ",
  "anya-e1205n4:41_3": "kārāpetvā cetiyaṁ tikkhattuṁ padakkhiṇaṁ katvā pācīnadvāre ṭhīto? Ayaṁ dasabalassa",
  "anya-e1205n4:41_4": "nalāṭadhātu amhehi kārāpitāya buddhapaṭimāya nalāṭe uṇṇalomākāraṁ hutvā patiṭṭhahatūti",
  "anya-e1205n4:41_5": "adhiṭṭhāsi. Tassa cintitakkhaṇeyeva dhātu karaṇḍato nabhamuggantvā ākāse sattatālappamāṇe",
  "anya-e1205n4:41_6": "ṭhatvā chabbaṇṇa raṁsiyo vissajjesi. Tā raṁsiyo kuṭena āsiñcamānavilīna suvaṇṇaṁ",
  "anya-e1205n4:41_7": "viya antalikkhato nikkhantasuvaṇṇarasadhārā viya sakalalaṅkādīpaṁ raṁsijālehi ekobhāsaṁ",
  "anya-e1205n4:41_8": "katvā gaṇhiṁsu. Tasmiṁ kāle yamakapāṭihāriyasadisaṁ pāṭihāriyaṁ ahosi. Mahākāruṇikassa",
  "anya-e1205n4:41_9": "bhagavato adiṭṭhapubbaṁ pāṭihāriyaṁ disvā mahājanā tathāgatassa rūpakāyaṁ paccakkhabhutā viya ahesuṁ.",
  "anya-e1205n4:42": "Adiṭṭhapubbaṁ satthussa pāṭihīraṁ mahājanā;",
  "anya-e1205n4:43": "Disvā pītiparā jātā pasādamajjhaguṁ jine.",
  "anya-e1205n4:44": "Pūjesuṁ gandhamālañca alaṅkāraṁ sakaṁ sakaṁ;",
  "anya-e1205n4:45": "Sabbe vandiṁsu sirasā-cetiyaṁ īdisaṁ varaṁ.",
  "anya-e1205n4:46": "Tasmiṁ samāgame eko paṇḍitapuriso jinaṁ thomento evamāha?",
  "anya-e1205n4:47": "Nibbutassāpi buddhassa yaso bhavati īdiso;",
  "anya-e1205n4:48": "Ṭhītassa lokanāthassa kīdisā āsi sampadā.",
  "anya-e1205n4:49": "Anubhāvamidaṁ sabbaṁ puññeneva mahesino;",
  "anya-e1205n4:50": "Kareyya ñatvā puññaṁ taṁ patthento bodhimuttamaṁ.",
  "anya-e1205n4:51_0": "Tasmiṁ kāle nānāratanavicittaṁ anekālaṅkārapatimaṇḍitaṁ mahārahaṁ samussitadhajapatākaṁ",
  "anya-e1205n4:51_1": "nānāvidhakusumasamākiṇṇaṁ anekapūjāvidhānaṁ gahetvā manussā chaṇavesaṁ gaṇhiṁsu.",
  "anya-e1205n4:51_2": "Anekavidhaturiyasaṅghuṭṭaṁ ahosi. Tasmiṁ khaṇe devatāyo pupphavassaṁ vassāpenti.",
  "anya-e1205n4:51_3": "Mahānubhāvasampannā nāgā pūjaṁ karonti. Evaṁ sabbe devā nāgā manussā sādhukāraṁ denti,",
  "anya-e1205n4:51_4": "apphoṭenti, velukkhepaṁ karonti, hatthīno kuñcanādaṁ nadanti. Assā tuṭṭhiravaṁ ravanti,",
  "anya-e1205n4:51_5": "bahalaghana mahāpathavī yāva udakapariyantaṁ kampi. Disāsu vijjullatā nicchariṁsu.",
  "anya-e1205n4:51_6": "Sakalalaṅkādīpe sumanakūṭādayo mahānagā kusumagaṇasamākiṇṇā ahesuṁ. Sabbe jalāsayā",
  "anya-e1205n4:51_7": "pañcavidha padumasañchantā, devatānamantare manussā, manussānaṁ antare yakkhanāgasupaṇṇādayo",
  "anya-e1205n4:51_8": "ca ahesuṁ. Bhikkhubhikkhunīupāsaka upāsikā aparimāṇā ahesuṁ. Mahantena sādhukārena",
  "anya-e1205n4:51_9": "mahā nigghosena sakalalaṅkādīpe tibbavātābhihatasamuddo viya ekaninnādaṁ ekanigghosaṁ",
  "anya-e1205n4:51_10": "ahosi. Iminā pūjāvidhānena pasādakabhūtamahājanakāyamajjhe dhātu pāṭihāriyaṁ dassetvā",
  "anya-e1205n4:51_11": "ākāsato otaritvā buddhapaṭimāya nalāṭe puṇṇacandasassirīkaṁ abhibhavantamiva virocamānā patiṭṭhāsi.",
  "anya-e1205n4:52_0": "Rājā mahānandanāmakassa amaccassa hatthato kesadhātuṁ gahetvā vihāradeviyā datvā",
  "anya-e1205n4:52_1": "tvaṁ imā kesadhātuyo dasabalassa anavalokita matthake patiṭṭhāpehī’ti āha. Sā kesadhātuyo",
  "anya-e1205n4:52_2": "gahetvā tattheva patiṭṭhahantu’ti adhiṭṭhānaṁ akāsi. Tasmiṁ khaṇe kesadhātuyo karaṇḍato",
  "anya-e1205n4:52_3": "nabhaṁ uggantvā mayūragīvasaṁkāsanīlaraṁsiyo vissajjentī ākāsato otaritvā buddhapaṭimāya",
  "anya-e1205n4:52_4": "uttamaṅge sirasmiṁ patiṭṭhahiṁsu.",
  "anya-e1205n4:53_0": "Tato rājā therena saddhiṁ dhātugabbhaṁ pavisitvā dibbacandanacuṇṇasamākiṇṇaṁ pāricchattakakoviḷārādi",
  "anya-e1205n4:53_1": "sugandhapupphasantharaṁ viyūhitvā pabhāsamudayasamākiṇṇe cattāro maṇi pāsāṇe ṭhapesi.",
  "anya-e1205n4:53_2": "Tesaṁ ālokābhibhūto dhātugabbho ativiya virocittha. Sabbanāṭakitthīyo attano attano",
  "anya-e1205n4:53_3": "ābharaṇāni omuñcitvā dhātugabbheyeva pūjesuṁ. Tato rājā dhātunidhānaṁ katvā buddharūpassa",
  "anya-e1205n4:53_4": "pādatale sīsaṁ ṭhapetvā nipanno evaṁ paridevi; mayhaṁ pitupitāmahaparamparāgatādhātu",
  "anya-e1205n4:53_5": "ajja ādiṁ katvā ito paṭṭhāya viyogā jātā ahaṁ dāni tumhākaṁ aticiraṁ (ṭhītā) ramaṇīyā",
  "anya-e1205n4:53_6": "rohaṇajanapadā āharitvā imasmiṁ ṭhāne patiṭṭhāpesinti vatvā sineru muddhani samujjalamahāpadīpo",
  "anya-e1205n4:53_7": "viya tumhe idheva ṭhītā. Idāni na gamissāma mayaṁ khamatha bhagavā’ti paridevamāno",
  "anya-e1205n4:53_8": "dhātu gabbheyeva patitvā āha?",
  "anya-e1205n4:54": "Aho viyogaṁ dukkhaṁ me etā bādhenti dhātuyo;",
  "anya-e1205n4:55": "Vatvā so paridevanto dhātugabbhe sayī tadā.",
  "anya-e1205n4:56": "Marissāmi no gamissaṁ ayyaṁ hitvā idheva’haṁ;",
  "anya-e1205n4:57": "Dullabhaṁ dassanaṁ tassa saṁsāre carato mamā’ti.",
  "anya-e1205n4:58_0": "Vatvā paridevanto nipajji. Tassa pana bhikkhusaṅghassa antare sahadevo nāma thero",
  "anya-e1205n4:58_1": "rājānaṁ dhātugabbhe rodamānaṁ nipannaṁ disvā kimajjhāsayo etassā’ti cetopariyañāṇena",
  "anya-e1205n4:58_2": "samantāharitvā idha nipanno marissāmī’ti nipannabhāvaṁ jānitvā iddhiyā saṁsaraṁ piyarūpaṁ",
  "anya-e1205n4:58_3": "māpetvā dhātugabbhato taṁ bahi akāsi.",
  "anya-e1205n4:59": "(Iddhiyā so vasipatto chaḷabhiñño visārado;",
  "anya-e1205n4:60": "Taṁ khaṇaññeva sappañño rājānaṁ taṁ bahiṁ akā.)",
  "anya-e1205n4:61_0": "Tato paṭhamānītajotiraṅga pāsāṇaṁ dhātugabbhassa upari vitānaṁ viya ṭhapetvā arahantā?",
  "anya-e1205n4:61_1": "Dhātugabbho samantato caturassamañcaṁ viya ekaghano hotu. Dhātu gabbhe gandhā mā",
  "anya-e1205n4:61_2": "sussantu, pupphāni mā milāyantu, ratanāni mā vivaṇṇā hontu, pūjanīyabhaṇḍāni mā nassantu,",
  "anya-e1205n4:61_3": "paccatthikapaccāmittānaṁ okāso vā vivaro vā mā hotu’ti adhiṭṭhahiṁsu. Tato rājā dhātuyo",
  "anya-e1205n4:61_4": "mahantaṁ pūjaṁ katvā maṅgalacetiye caturassakoṭṭhakaṁ atimanoramaṁ chattakammañca",
  "anya-e1205n4:61_5": "kelāsakūṭaṁ viya sudhākammañca vālukapādato paṭṭhāya sabbañca kattabbaṁ kammaṁ niṭṭhāpesi.",
  "anya-e1205n4:61_6": "So pana seta nimmalacandaraṁsi viya udakabubbuḷakelāsakūṭapaṭibhāgo chattadharo acalappatiṭṭhito",
  "anya-e1205n4:61_7": "sujanappasādako aññatitthīya maddanakaro maṅgalathūpo virocittha.",
  "anya-e1205n4:62": "Vilāsamāno aṭṭhāsi tosayanto mahājane;",
  "anya-e1205n4:63": "Maṅgalakelāsathūpo acalo suppatiṭṭhito.",
  "anya-e1205n4:64": "Sujanappasādanakaro titthiyadiṭṭhimaddano;",
  "anya-e1205n4:65": "Bhavi saddhākaro seṭṭho sabbajanapasādako.",
  "anya-e1205n4:66": "Cetiyo pavaro loke mahājananisevito;",
  "anya-e1205n4:67": "Dhajapupphasamākiṇṇo sadā pūjāraho bhavi.",
  "anya-e1205n4:68": "Bahū janā samāgamma nānā desā samāgatā;",
  "anya-e1205n4:69": "Pūjesuṁ taṁ mahāthūpaṁ sabbadāpi atanditā.",
  "anya-e1205n4:70": "Īdiso patirūpavāso so deso dullabho bhave;",
  "anya-e1205n4:71": "Appamattā sadā santā vinātha kusalaṁ bahunti.",
  "anya-e1205n4:72_0": "Rājā kappāsikasukhumavatthena mahārahaṁ cetiyaṁ veṭhetvā, sirivaḍḍhanaṁ nāma mahābodhiṁ",
  "anya-e1205n4:72_1": "patiṭṭhapetvā tattha bodhigharañca kārāpetvā tibhūmakaṁ uposathāgāraṁ kārāpetvā rattiṭṭhāna",
  "anya-e1205n4:72_2": "divāṭṭhānādīni katvā sabbaṁ vihāre kattabbaṁ kāresi. Ettakaṁ kārāpetvā vihāraṁ dakkhiṇodakaṁ",
  "anya-e1205n4:72_3": "dassāmī’ti cintetvā asītisahassamattānaṁ bhikkhūnaṁ sattadivasāni nānāvidha sūpavyañjanehi",
  "anya-e1205n4:72_4": "mahādānaṁ datvā sattame divase mahābhikkhu saṅghassa ticīvaratthāya vatthāni dāpetvā",
  "anya-e1205n4:72_5": "pātova pātarāsabhattaṁ bhuñjitvā therassa santikaṁ gantvā vanditvā ekamantaṁ ṭhīto",
  "anya-e1205n4:72_6": "evamāha? Ayyā, cātuddasike mahābhikkhusaṅghassa dakkhiṇaṁ dātumicchāmī’ti. So panāyasmā",
  "anya-e1205n4:72_7": "evamāha; upakaṭṭha puṇṇamāyaṁ uposathadivase assayujanakkhattena dakkhiṇaṁ dhātuṁ",
  "anya-e1205n4:72_8": "bhaddakanti. So therassa vacanaṁ sutvā pañcapatiṭṭhitena theraṁ vanditvā somanagare",
  "anya-e1205n4:72_9": "attano bhaginiṁ deviṁ kathesi? Bhagini, dasabalassa nalāṭadhātuṁ nidahitvā maṅgalamahācetiyānurūpaṁ",
  "anya-e1205n4:72_10": "pāsādaṁ alaṅkatadvāraṭṭālakatoraṇaṁ seta vattha anekadhajasamākiṇṇaṁ vihārañca kārāpetvā",
  "anya-e1205n4:72_11": "dakkhiṇaṁ dassāmī’ti ayyassa kathesiṁ. So panāyasmā; upakaṭṭha puṇṇamāya uposathadivase",
  "anya-e1205n4:72_12": "dātuṁ yuttanti āhā’ti. Deva, kiṁ kathesi, ayyassa kathītaniyāmeneva upakaṭṭha puṇṇamāya",
  "anya-e1205n4:72_13": "uposathadivase dakkhiṇaṁ dehī’ti āha. So tassā kathaṁ sutvā somanassapatto sādhu",
  "anya-e1205n4:72_14": "bhadde’ti sampaṭicchitvā somanagare viharanto, upakaṭṭha puṇṇamāya uposathe sampatteyeva",
  "anya-e1205n4:72_15": "ajjuposatho’ti ñatvā giriabhayaṁ pakkosāpetvā, tāta sve dakkhiṇaṁ dātabbaṁ tvaṁ senaṅgaṁ",
  "anya-e1205n4:72_16": "alaṅkaritvā sve amhehi saddhiṁ ehī’ti vatvā serunagare sivarañño loṇanagare mahānāgarañño",
  "anya-e1205n4:72_17": "paṇṇaṁ pahiṇī. Sve tumhākaṁ hatthiassarathapattādīni suvaṇṇālaṅkārehi alaṅkaritvā",
  "anya-e1205n4:72_18": "sve amhehi saddhiṁ chaṇa vesaṁ gāhāpetvā ayyassa tissattherassa dakkhiṇaṁ dīyamānaṁ",
  "anya-e1205n4:72_19": "samosarantuti. Te pana rājāno sāsanaṁ sutvā attano attano vibhavānurūpena hatthiassarathapattādīni",
  "anya-e1205n4:72_20": "alaṅkaritvā gandhapañcaṅgulikaṁ datvā suvaṇṇamālādīni pilandhāpetvā mahā goṇepi tatheva",
  "anya-e1205n4:72_21": "alaṅkaritvā siṅgesu suvaṇṇakañcukaṁ (paṭi) muñcāpetvā amaccagahapati-brāhmaṇaputta-ajagopaka-khujjavāmanaka-senāpatiādayo",
  "anya-e1205n4:72_22": "ca vicittavatthāni nivāsetvā nānāvidhavilepanāni vilimpetvā āgantvā rañño dassayiṁsu.",
  "anya-e1205n4:72_23": "Rājāpi caturaṅginiyā senāya parivuto alaṅkatahatthikkhandhaṁ āruhi. Sesarājāno ca",
  "anya-e1205n4:72_24": "attano attano senaṅgehi parivāretvā hatthikkhandhe nisīditvā rājānaṁ majjhe katvā",
  "anya-e1205n4:72_25": "vāmadakkhiṇapassato namassamānā nikkhamiṁsu. Tassa pana gamanaṁ ajātasattuno tathāgatassa",
  "anya-e1205n4:72_26": "dassanatthāya jīvakambavanagamanaṁ viya tiṁsayojanappamāṇaṁ erāvaṇahatthikkhandhaṁ",
  "anya-e1205n4:72_27": "āruhitvā dvīsu devalokesu devehi parivāretvā sakkassa devānamindassa nandanavanagamanakālo",
  "anya-e1205n4:72_28": "viya ca ahosi. So vaḍḍhamāsakacchāyāya sampattāya somanagarato nikkhamitvā serudahassa",
  "anya-e1205n4:72_29": "ante nānāvidha alaṅkatapaṭiyattanāṭakitthīnaṁ pañcaṅgikaturiyaṁ paggaṇhāpayamāno aṭṭhāsi.",
  "anya-e1205n4:73_0": "Mahāpathavī bhijjamānā viya pabbatā parivattamānā viya mahāsamuddo (thalaṁ) avattharitvā",
  "anya-e1205n4:73_1": "bhijjamānakālo viya ca ahosi. Brāhmaṇā jayamukhamaṅgalikā sotthi vacanaṁ vadiṁsu.",
  "anya-e1205n4:73_2": "Sabbālaṅkārapatimaṇḍitā nāṭakitthiyo pañcaṅgikaturiyaṁ pavattayiṁsu. Mahājano velukkhepasahassāni",
  "anya-e1205n4:73_3": "pavattesi. Tato rājā bahū gandhadīpadhūpādayo gāhāpetvā uṭṭhāya senāya parivuto therassa",
  "anya-e1205n4:73_4": "vasanaṭṭhānaṁ pavisitvā theraṁ vanditvā nisinno āha? Ayya rājāno ca sampiṇḍitvā dakkhiṇodakassa",
  "anya-e1205n4:73_5": "dīyamānassa kālo’ti. Thero tassa kathaṁ sutvā bhaddakaṁ mahārājā’ti sampaṭicchi.",
  "anya-e1205n4:73_6": "Tasmiṁ dakkhiṇodakassa dānadivase nānāvidhavicittamaṇidaṇḍakesu nānāvidha dhajapatākādīni",
  "anya-e1205n4:73_7": "bandhāpetvā samussitāni ahesuṁ. Purimādī disāsu manuññavātā vāyiṁsu. Tathā mahāraṁsijālasamujjalito",
  "anya-e1205n4:73_8": "sahassaraṁsibhākaro atthaṅgato ahosi. Vipphuritakiraṇarajadhūmarāhuabbhādīhi uparodhehi",
  "anya-e1205n4:73_9": "virahito tārāgaṇaparivuto puṇṇacando samujjalarajatamayaṁ ādāsamaṇḍalaṁ viya pācīnadisato",
  "anya-e1205n4:73_10": "samuggato. Tasmiṁ khaṇe daṇḍadīpikādayo samujjalāpesuṁ. Mahāmaṅgalacetiyaṁ pana jātisumanamālādāmena",
  "anya-e1205n4:73_11": "parikkhipitvā ekamālāguṇaṁ viya alaṅkari. Yathā tārāgaṇaparivuto puṇṇacando tathā",
  "anya-e1205n4:73_12": "padīpamālālaṅkato mahācetiyo ativiya virocati. Sakala laṅkādīpe pana sabbe rukkhāpi",
  "anya-e1205n4:73_13": "vicittadhajena alaṅkatā viya akālaphalapallavehi vicittā ahesuṁ. Mahāsamuddaloṇasāgarādayo’pi",
  "anya-e1205n4:73_14": "pañcavidhapadumasañchannā ahesuṁ.",
  "anya-e1205n4:74": "Vicitravatthābharaṇehi sabbe,",
  "anya-e1205n4:75": "Alaṅkatā devasamānavaṇṇā;",
  "anya-e1205n4:76": "Anekasaṅkhyā sumanā patītā,",
  "anya-e1205n4:77": "Janā samantā parivārayiṁsu.",
  "anya-e1205n4:78": "Sabbeva ujjalāpesuṁ daṇḍadīpaṁ manoramaṁ;",
  "anya-e1205n4:79": "Sakalampi idaṁ dīpaṁ āsi obhāsitaṁ tadā.",
  "anya-e1205n4:80": "Tārāgaṇasamākiṇṇo puṇṇacandova jotayī;",
  "anya-e1205n4:81": "Sārade nabhamajjhamhi ṭhito ruciraraṁsiyā.",
  "anya-e1205n4:82": "Tathā ayaṁ thūpavaro suppabhāso alaṅkato;",
  "anya-e1205n4:83": "Mālāpadīpamajjhamhi bhāti bhutilakuttamo.",
  "anya-e1205n4:84": "Sabbe’pi pādapā assa laṅkādīpassa sabbaso;",
  "anya-e1205n4:85": "Dhajehi’va samākiṇṇā āsuṁ pupphaphalandadā.",
  "anya-e1205n4:86": "Sacetanā yathā sabbe akā pūjaṁ akā tadā;",
  "anya-e1205n4:87": "Tathā acetanā sabbe akā pūjaṁ anappakaṁ.",
  "anya-e1205n4:88_0": "Yebhuyyena bhumaṭṭhe deve upādāya yāva akaṇiṭṭhakā devā brahmā dibbamālāpāricchattakakoviḷāracandanacuṇṇaṁ",
  "anya-e1205n4:88_1": "gahetvā āgatādevāti vā manussāti vā jānituṁ asakkonti. Ukkaṭṭhamahāsamāgamo ahosi.",
  "anya-e1205n4:88_2": "Tasmimpi divase mahāpathavi ākāsayugandharacakkavāḷapabbatuttamādayo kampiṁsu. Taṁ",
  "anya-e1205n4:88_3": "disvā rājā ativiya somanassappatto there ca avasesa mahāmattādayo sannipātetvā nāṭakādayo",
  "anya-e1205n4:88_4": "ca gahetvā, idānevāhaṁ vihāradakkhiṇaṁ dassāmi’ti cetiyaṅgaṇaṁ agamāsi. Theropi bhikkhusaṅghaṁ",
  "anya-e1205n4:88_5": "gahetvā cetiyaṅgaṇe alaṅkatamaṇḍape nisīdi. Rājā vāsitagandhodakasuvaṇṇabhiṅkāraṁ",
  "anya-e1205n4:88_6": "gahetvā udakaṁ therassa hatthe āsiñcitvā dakkhiṇaṁ adāsi. Datvā ca pana evamāha;",
  "anya-e1205n4:88_7": "ayyā esā dhātu mayhaṁ pitāmahavaṁsena āgatā. Idāni amhākaṁ atiruciraramaṇiyā rohaṇajanapadā",
  "anya-e1205n4:88_8": "āharitvā suvaṇṇena dhātugabbhaṁ, sattaratanena dhātumaṇḍapaṁ kārāpetvā tasmiṁ suvaṇṇamayaṁ",
  "anya-e1205n4:88_9": "buddhapaṭimaṁ nisīdāpetvā amhākaṁ dasabalassa nalāṭadhātuṁ nidahitvā ayyassa cīvarādīnamatthāya",
  "anya-e1205n4:88_10": "idāni soḷasagāmavarāni dassāmi’ti gāmavarāni datvā samantato tigāvutappamāṇe serudahe",
  "anya-e1205n4:88_11": "bheriṁ carāpetvā ārāmikaṁ katvā āha? Bhante, tumhākaṁ mayā dinnasoḷasagāmaṁ ajjeva",
  "anya-e1205n4:88_12": "gantabbaṁ. Gantvā ca pana ajjeva pariggahaṁ karothāti vatvā tattheva vāsupagato puna",
  "anya-e1205n4:88_13": "divase samāgantvā sattāhaṁ mahādānaṁ datvā sattame divase mahābhikkhusaṅghassa tīcīvarappahonakasāṭakaṁ",
  "anya-e1205n4:88_14": "paṇītaṁ bhojanaṁ datvā therassa santikaṁ āgato, ayya vihāre kattabbaṁ aparihāpetvā",
  "anya-e1205n4:88_15": "mayā kataṁ, gehaṁ gamissāmīti (nivedesi). Thero tassa kathaṁ sutvā sādhu mahārājāti sampaṭicchi.",
  "anya-e1205n4:89_0": "So pana cetiyassa pūjanatthāya pupphārāmaṁ kārāpetvā mālākārānaṁ paribbayaṁ dāpesi.",
  "anya-e1205n4:89_1": "Tathā bherivādakanāṭakānampi vihārasīmante suvaṇṇanaṅgalena paricchinditvā ārāmikānampi",
  "anya-e1205n4:89_2": "gāmaṁ kārāpesi. Bhikkhusaṅghassa veyyāvaccatthāya attano santike pañcasataamaccadhītaro",
  "anya-e1205n4:89_3": "tattake amaccaputte dāsadāsiyo ca datvā paribbayatthāya tesaṁ tesaṁ pañcasatasahassakahāpaṇe",
  "anya-e1205n4:89_4": "ca dāpesi. Bhikkhusaṅghassa ca dhātupujanatthāya soḷasasahassaṁ kahāpaṇaṁ dāpesi.",
  "anya-e1205n4:90_0": "Tato giriabhayaṁ pakkosāpetvā, tāta tumhe idheva niccaṁ vasatha. Amhākaṁ vihāre ca",
  "anya-e1205n4:90_1": "ārāmikesu ca ayyesu ca appamatto hohīti ovaditvā sabbaṁ tassa niyyādesi. Thero tassa",
  "anya-e1205n4:90_2": "evamāha? Mahārāja samantato mahāsīmaṁ bandhitabbanti. Bandhatha bhanteti vutte? Mahārāja",
  "anya-e1205n4:90_3": "akittitena nimittena sīmaṁ bandhituṁ nasakkā, vihārassa pācīna pacchimuttaradakkhiṇato",
  "anya-e1205n4:90_4": "mahāsīmaṁ bandhanāya nimittaṁ sallakkhetvā dehi, mayaṁ sīmaṁ bandhissāmāti āha. Rājā",
  "anya-e1205n4:90_5": "tuṭṭho satta amacce sabbālaṅkārena alaṅkaritvā sīmānimittaṁ kittetvā āgamanatthaṁ",
  "anya-e1205n4:90_6": "pesesi. Te pana satta amaccā catusu disāsu nimittaṁ sallakkhetvā paṇṇe likhitvā āharitvā",
  "anya-e1205n4:90_7": "rañño adaṁsu. Rājā ekekaṁ satakahāpaṇaṁ datvā catusu disāsu ārakkhaṁ dāpetvā sīmaṁ",
  "anya-e1205n4:90_8": "bandhantūti mahābhikkhusaṅghassa nivedesi. Atha thero bhikkhusaṅghaparivuto cetiyaṅgaṇe",
  "anya-e1205n4:90_9": "nisīditvā vappamāsakāḷapakkhadvādasadivase sīmaṁ bandhitvā niṭṭhapesi.",
  "anya-e1205n4:91_0": "Tattha sīmānimittaṁ evaṁ jānitabbaṁ; purimāya disāya sigāla pāsāṇaṁ gato. Tato macchaselagāmassa",
  "anya-e1205n4:91_1": "vāma passena koṭasīmā nāma gāmakkhettaṁ vissajjetvā gaṇadvāragāmaṁ gato. Cittavāpiyā",
  "anya-e1205n4:91_2": "uttaravāna koṭito varagāmakkhette piṭṭhipāsāṇaṁ gato. Tato sālikaṁ nāma madhukarukkhe",
  "anya-e1205n4:91_3": "ṭhītapāsāṇathūpassa gato. Tato vuttika nāma vāpiyā dakkhiṇavāna koṭito kaṇikāra selassa",
  "anya-e1205n4:91_4": "gato. Tato channajjhāpitaselassa gato. Tato kukkuṭasiva nāma upāsakassa madhukarukkhe",
  "anya-e1205n4:91_5": "ṭhītaṁ thūpaṁ gato. Tato soṇḍaṁ nāma selaṁ gato. Tato sabaraṁ nāma pāsāṇaṁ gato.",
  "anya-e1205n4:91_6": "Tato elālatitthassa gato. Tato sobbha majjhimena gantvā assabandhanaṁ nāma ṭhānaṁ",
  "anya-e1205n4:91_7": "gato. Tato pāsāṇassa matthake udaka kākaṁ nāma nigrodhaṁ gato. So rukkho udaka kākānaṁ",
  "anya-e1205n4:91_8": "vusita bhāvena evaṁ nāma jāto. Tato tambatitthaṁ nāma gantā mahācārikassanāma thūpamaggassa",
  "anya-e1205n4:91_9": "gato. Tato assamaṇḍalapiṭṭhiṁ gato. Tato mahā kadamba passe ṭhītaṁ pāsāṇathūpaṁ gato.",
  "anya-e1205n4:91_10": "Tato mahā rājuvāpiyā uttarakoṭiyā ṭhītaṁ mahānigrodharukkhaṁ gato. Tato mahāvanapiṭṭhiṁ",
  "anya-e1205n4:91_11": "gato. Tato loṇasāgarassa ante rajataselaṁ gato. Puna āvattitvā sigāla pāsāṇeyeva",
  "anya-e1205n4:91_12": "ṭhīto. Imaṁ ettakaṁ padesaṁ samantato paricchindāpetvā rājā adāsi. Vihārassa bahū",
  "anya-e1205n4:91_13": "ārāmike ca (tesaṁ) vividhāni upakaraṇāni (ca) dāpetvā sabbe pākāratoraṇādayo kārāpetvā",
  "anya-e1205n4:91_14": "vihāraṁ niṭṭhāpetvā rohaṇameva gato.",
  "anya-e1205n4:92": "Rājā pasannahadayo mahāpuñño mahābalo;",
  "anya-e1205n4:93": "Kāretvā uttamaṁ thūpaṁ kañcanagghīka sobhitaṁ.",
  "anya-e1205n4:94": "Bandhāpetvā tato sīmaṁ vaṭṭagāmañca soḷasa;",
  "anya-e1205n4:95": "Datvā ārāmikānañca sabbupakaraṇāni ca.",
  "anya-e1205n4:96": "Tato so rohaṇaṁ gantvā mahāsenāpurakkhato;",
  "anya-e1205n4:97": "Vihāradeviyā saddhiṁ modamāno vasī tahiṁ.",
  "anya-e1205n4:98_0": "Thero pana tattheva viharanto yo imasmiṁ vihāre vasanto tathāgatassa ekagandhakuṭiyaṁ",
  "anya-e1205n4:98_1": "vuttho viya bhavissatīti khyākaritvā tato paṭṭhāya sīlācārasamādhisamāpattipaṭiladdhajaḷabhiññāpaṭisambhidappattehi",
  "anya-e1205n4:98_2": "khīṇāsavehi parivāretvā sabba buddhaguṇaṁ anussaranto ciraṁ vasitvā tattheva anupādisesāya",
  "anya-e1205n4:98_3": "nibbānadhātuyā parinibbāyi.",
  "anya-e1205n4:99": "Anekaguṇasampanno tissatthero bahussuto;",
  "anya-e1205n4:100": "Janānaṁ saṅgahaṁkatvā nibbuto so anāsavo.",
  "anya-e1205n4:101": "Therāpi te sīlasamādhiyuttā,",
  "anya-e1205n4:102": "Bahussutā sādhuguṇābhirāmā;",
  "anya-e1205n4:103": "Paññāpabhāvāyuppannacittā,",
  "anya-e1205n4:104": "Guṇākarā tānayutā janānaṁ.",
  "anya-e1205n4:105": "Pahīnabhavasaṁsārā pabhinnapaṭisambhidā;",
  "anya-e1205n4:106": "Nāmarūpaṁ samāsanto pesalā chinnabandhanā.",
  "anya-e1205n4:107": "Sattānaṁ uttamaṁ santiṁ katvā ca janasaṅgahaṁ;",
  "anya-e1205n4:108": "Nibbutā te mahāpaññā padīpoca sumānasā.",
  "anya-e1205n4:109": "Iti ariyajanappasādanatthāya kate dhātuvaṁse",
  "anya-e1205n4:110": "Dhātunidhānādhikāro nāma",
  "anya-e1205n4:111": "Pañcamo paricchedo.",
  "anya-e1205n4:112_0": "Iminā kārāpitavihārā kathetabbā; vihāradevīmahāvihāraṁ, chātapabbata vihāraṁ, samuddavihāraṁ,",
  "anya-e1205n4:112_1": "cittalapabbatavihāraṁ, bhaddapāsāṇadvāravihāraṁ, acchagalla vihāraṁ, koḷambatissapabbatavihāraṁ,",
  "anya-e1205n4:112_2": "gaṇavihāraṁ, kālakavihāraṁ, dukkhapālaka vihāraṁ, uccaṅgaṇavihāraṁ, koṭitissavihāraṁ,",
  "anya-e1205n4:112_3": "tassa pana ekanāmaṁ katvā kārāpite mahāgāme tissamahāvihārādiṁ katvā ekasataaṭṭhavīsavihārāni katāni ahesuṁ.",
  "anya-e1205n4:113": "Aṭṭhavīsaekasatavihārañca mahārahaṁ;",
  "anya-e1205n4:114": "Vihāradeviyā saddhiṁ kārāpesi mahāyaso.",
  "anya-e1205n4:115": "Tato paṭṭhāya rājā mahādānaṁ datvā puññāni katvā tato cuto devaloke nibbatti.",
  "anya-e1205n4:116": "Katvāni puññakammāni anekāni mahāyaso;",
  "anya-e1205n4:117": "Atthaṁ janassa katvāna gantvāna tusitaṁ puraṁ.",
  "anya-e1205n4:118": "So tattha dibbasampattiṁ cīraṁ bhuñjiya nandito;",
  "anya-e1205n4:119": "Mahāvībhavasampanno devatānaṁ purakkhato.",
  "anya-e1205n4:120": "Tampi sampattimohāya jīvavaloke manorame;",
  "anya-e1205n4:121": "Lokuttaraṁ sivaṁ khemaṁ icchanto āgamissati.",
  "anya-e1205n4:122_0": "So tato cuto jambudīpe nibbattitvā metteyya bhagavato pitā subrahmā nāma bhavissati.",
  "anya-e1205n4:122_1": "Vihāradevī tasseva mātā brahmavatī nāma brāhmaṇī bhavissati. Abhayagāmaṇīkumāro tasseva",
  "anya-e1205n4:122_2": "metteyyassa bhagavato paṭhamaggasāvako bhavissati. Kaniṭṭho saddhātisso dutiyaggasāvako bhavissati.",
  "anya-e1205n4:123": "Ettāvatā nalāṭadhātu saṁvaṇṇanā samattā.",
  "anya-e1205n4:124": "Dhātuvaṁso samatto.",
  "anya-e1205n4:125": "Anena puññakammena saṁsaranto bhavābhave;",
  "anya-e1205n4:126": "Sabbattha paṇḍito homī sāriputtova paññavā.",
  "anya-e1205n4:127": "Arimedassa buddhassa pabbajitvāna sāsane;",
  "anya-e1205n4:128": "Nibbānaṁ pāpuṇitvāna muñcemi bhavabandhanā.",
  "anya-e1205n4:129": "Anena me sabbabhavābhave’haṁ,",
  "anya-e1205n4:130": "Bhaveyyamekantaparānukampī;",
  "anya-e1205n4:131": "Kulī balī ceva satī matī ca,",
  "anya-e1205n4:132": "Kavīhisantehi sadā samaṅgī.",
  "anya-e1205n4:133": "Paññāvantānaṁ aggo bhavatu."
}