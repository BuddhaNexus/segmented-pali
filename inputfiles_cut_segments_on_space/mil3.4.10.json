{
  "mil3.4.10:0.1": "Milindapañha ",
  "mil3.4.10:0.2": "Nibbānavagga ",
  "mil3.4.10:0.3": "10. Nibbānasukhajānanapañha ",
  "mil3.4.10:1.1": "Rājā āha—",
  "mil3.4.10:1.2": "“bhante nāgasena, yo na labhati nibbānaṁ, jānāti so ‘sukhaṁ nibbānan’”ti? ",
  "mil3.4.10:1.3": "“Āma, mahārāja, yo na labhati nibbānaṁ, jānāti so ‘sukhaṁ nibbānan’”ti. ",
  "mil3.4.10:1.4": "“Kathaṁ, bhante nāgasena, alabhanto jānāti ‘sukhaṁ nibbānan’”ti? ",
  "mil3.4.10:1.5": "“Taṁ kiṁ maññasi, mahārāja, yesaṁ nacchinnā hatthapādā, jāneyyuṁ te, mahārāja, ‘dukkhaṁ hatthapādacchedanan’”ti? ",
  "mil3.4.10:1.6": "“Āma, bhante, jāneyyun”ti. ",
  "mil3.4.10:1.7": "“Kathaṁ jāneyyun”ti? ",
  "mil3.4.10:1.8": "“Aññesaṁ, bhante, chinnahatthapādānaṁ paridevitasaddaṁ sutvā jānanti ‘dukkhaṁ hatthapādacchedanan’”ti. ",
  "mil3.4.10:1.9": "“Evameva kho, mahārāja, yesaṁ diṭṭhaṁ nibbānaṁ, tesaṁ saddaṁ sutvā jānāti ‘sukhaṁ nibbānan’”ti. ",
  "mil3.4.10:2.1": "“Kallosi, bhante nāgasenā”ti. ",
  "mil3.4.10:3.1": "Nibbānasukhajānanapañho dasamo. ",
  "mil3.4.10:4.1": "Nibbānavaggo catuttho. ",
  "mil3.4.10:5.1": "Imasmiṁ vagge dasa pañhā. "
}