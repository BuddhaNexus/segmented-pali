{
  "anya-e0902n1:0": "Majjhimapaṇṇāsapāḷi",
  "anya-e0902n1:1": "Kandarakasutta",
  "anya-e0902n1:2": "Pucchā – tenāvuso jānatā…pe… sammāsambuddhena kandarakasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:3_0": "Vissajjanā – campāyaṁ bhante gaggarāya pokkharaṇiyā tīre pessañca hatthārohaputtaṁ",
  "anya-e0902n1:3_1": "kandarakañca paribbājakaṁ ārabbha bhāsitaṁ, kandarako bhante paribbājako bhagavato",
  "anya-e0902n1:3_2": "ca bhikkhusaṅghassa ca vaṇṇaṁ abhāsi, pesso ca bhante hatthārohaputto bhagavato ca",
  "anya-e0902n1:3_3": "dhammadesanāya ca vaṇṇaṁ abhāsi. Tasmiṁ bhante vatthusmiṁ bhāsitaṁ.",
  "anya-e0902n1:4_0": "Pucchā – evaṁ kho āvuso kandarakena paribbājakena bhagavato ca bhikkhusaṅghassa ca",
  "anya-e0902n1:4_1": "abhippasannena vaṇṇe bhāsite kathaṁ bhagavā taṁ samanujānitvā dhammadesanārambhaṁ",
  "anya-e0902n1:4_2": "ārabhi, kathañca pesso hatthārohaputto bhagavato ca dhammadesanāya ca vaṇṇaṁ abhāsi",
  "anya-e0902n1:4_3": ", kathañca pessassa hatthārohaputtassa ajjhāsayānurūpaṁ dhammaṁ desesi.",
  "anya-e0902n1:5_0": "Vissajjanā – evaṁ kho bhante kandarakena paribbājakena bhagavato ca bhikkhusaṅghassa",
  "anya-e0902n1:5_1": "ca abhippasannena vaṇṇe bhāsite ‘‘evametaṁ kandaraka evametaṁ kandaraka’’ evamādinā",
  "anya-e0902n1:5_2": "bhagavā taṁ samanujānitvā ‘‘santi hi kandaraka bhikkhū imasmiṁ bhikkhusaṅghe arahanto",
  "anya-e0902n1:5_3": "khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā",
  "anya-e0902n1:5_4": "sammadaññā vimuttā’’ti evamādinā dhammadesanaṁ samārabhi. Atha kho bhante pesso hatthārohaputto",
  "anya-e0902n1:5_5": "‘‘acchariyaṁ bhante abbhutaṁ bhante yāva supaññattā cime bhante bhagavatā cattāro",
  "anya-e0902n1:5_6": "satipaṭṭhānā sattānaṁ visuddhiyā sokaparidevānaṁ samatikkamāya dukkhadomanassānaṁ",
  "anya-e0902n1:5_7": "atthaṅgamāya ñāyassa adhigamāya nibbānassa sacchikiriyāyā’’ti evamādinā bhagavato",
  "anya-e0902n1:5_8": "ca dhammadesanāya vaṇṇaṁ abhāsi, bhagavāpi bhante ‘‘gahanañhetaṁ pessa yadidaṁ manussā,",
  "anya-e0902n1:5_9": "uttānakañhetaṁ pessa yadidaṁ pasavo’’tiādinā pessassa hatthārohaputtassa ajjhāsayānurūpaṁ",
  "anya-e0902n1:5_10": "dhammakathaṁ desesi.",
  "anya-e0902n1:6_0": "Pucchā – taṁ panāvuso dhammadesanaṁ sutvā pessassa hatthārohaputtassa kīdiso ānisaṁso",
  "anya-e0902n1:6_1": "adhigato, kathañca bhagavā taṁ puggalacatukkadesanaṁ saṁkhittena bhāsitaṁ, bhikkhūnaṁ",
  "anya-e0902n1:6_2": "vitthārena vibhajitvā desesi.",
  "anya-e0902n1:7_0": "Vissajjanā – taṁ kho pana bhante dhammaṁ sutvā pessassa hatthārohaputtassa dve ānisaṁsā",
  "anya-e0902n1:7_1": "adhigatā saṅghe ca pasādo satipaṭṭhānapariggahaṇūpāyo ca abhinavo. Bhagavā ca bhante",
  "anya-e0902n1:7_2": "taṁ puggalacatukkadesanaṁ bhikkhūhi yācito ‘‘katamo ca bhikkhave puggalo attaparitāpanānuyogamanuyutto’’tiādinā",
  "anya-e0902n1:7_3": "saṁkhittena bhāsitaṁ, vitthārena atthaṁ avibhattaṁ. Vitthārena vibhajitvā desesi.",
  "anya-e0902n1:8": "Aṭṭhakanāgarasutta",
  "anya-e0902n1:9": "Pucchā – aṭṭhakanāgarasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:10_0": "Vissajjanā – vesāliyaṁ bhante veḷuvagāmake gahapatiṁ aṭṭhakanāgaraṁ ārabbha āyasmatā",
  "anya-e0902n1:10_1": "ānandattherena dhammabhaṇḍāgārikena bhāsitaṁ. Dasamo bhante gahapati aṭṭhakanāgaro",
  "anya-e0902n1:10_2": "āyasmantaṁ ānandaṁ upasaṅkamitvā etadavoca ‘‘atthi nu kho bhante ānanda tena bhagavatā",
  "anya-e0902n1:10_3": "jānatā passatā arahatā sammāsambuddhena ekadhammo akkhāto, yattha bhikkhuno appamattassa",
  "anya-e0902n1:10_4": "ātāpino pahitattassa viharato avimuttañceva cittaṁ vimuccati, aparikkhiṇā ca āsavā",
  "anya-e0902n1:10_5": "parikkhayaṁ gacchanti, ananuppattañca anuttaraṁ yogakkhemaṁ anupāpuṇātī’’ti, tasmiṁ",
  "anya-e0902n1:10_6": "bhante vatthusmiṁ bhāsitaṁ.",
  "anya-e0902n1:11": "Sekhasutta",
  "anya-e0902n1:12": "Pucchā – sekhasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:13_0": "Vissajjanā – sakkesu bhante kapilavatthusmiṁ santhāgāre āyasmatā ānandattherena dhammabhaṇḍāgārikena",
  "anya-e0902n1:13_1": "kāpilavatthave sakye ārabbha bhāsitaṁ. Bhagavā bhante kāpilavatthave sakye bahudevarattiṁ",
  "anya-e0902n1:13_2": "dhammiyā kathāya sandassetvā samādapetvā samuttejetvā sampahaṁsetvā āyasmantaṁ ānandaṁ",
  "anya-e0902n1:13_3": "āmantesi ‘‘paṭibhātu taṁ ānanda kāpilavatthavānaṁ sakyānaṁ sekho pāṭipado, piṭṭhi",
  "anya-e0902n1:13_4": "me āgilāyati, tamahaṁ āyamissāmī’’ti. Tasmiṁ bhante vatthusmiṁ bhāsitaṁ.",
  "anya-e0902n1:14": "Potaliyasutta",
  "anya-e0902n1:15": "Pucchā – potaliyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:16_0": "Vissajjanā – aṅguttarāpesu bhante āpaṇe nāma aṅguttarāpānaṁ nigame potaliyaṁ gahapatiṁ",
  "anya-e0902n1:16_1": "paṭikkhittasabbakammantaṁ ārabbha bhāsitaṁ. Potaliyo bhante gahapati paṭikkhittasabbakammanto",
  "anya-e0902n1:16_2": "yena bhagavā tenupasaṅkami, upasaṅkamanto bhagavatā gahapativādena samudācariyamāno",
  "anya-e0902n1:16_3": "kupito anattamano bhagavantaṁ etadavoca ‘‘tayidaṁ bho gotama nacchannaṁ tayidaṁ nappatirūpaṁ,",
  "anya-e0902n1:16_4": "yaṁ maṁ tvaṁ gahapativādena samudācarasī’’ti. Tasmiṁ bhante vatthusmiṁ bhāsitaṁ.",
  "anya-e0902n1:17": "Pucchā – kathañcāvuso bhagavā kāmānaṁ ādīnavaṁ vitthārena pakāsetvā ariyassa vinaye vohārasamucchedaṁ dassesi.",
  "anya-e0902n1:18_0": "Vissajjanā – atha bhante bhagavā ariyassa vinaye vohārasamucchedāya aṭṭha dhamme",
  "anya-e0902n1:18_1": "vibhajitvā ‘‘seyyathāpi gahapati kukkuro jighacchādubbalyapareto goghātakasūnaṁ paccupaṭṭhito",
  "anya-e0902n1:18_2": "assa’’ evamādinā kāmesu ādīnavaṁ dassetvā pariyosāne tīhi vijjāhi ariyassa vinaye",
  "anya-e0902n1:18_3": "vohārasamucchedaṁ sabbenasabbaṁ sabbathāsabbaṁ vohārasamucchedaṁ vitthārena vibhajitvā desesi.",
  "anya-e0902n1:19": "Jīvakasutta",
  "anya-e0902n1:20": "Pucchā – tenāvuso bhagavatā…pe… sammāsambuddhena jīvakasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:21_0": "Vissajjanā – rājagahe bhante jīvakaṁ komārabhaccaṁ ārabbha bhāsitaṁ. Jīvako bhante",
  "anya-e0902n1:21_1": "komārabhacco bhagavantaṁ upasaṅkamitvā etadavoca ‘‘sutaṁ metaṁ bhante samaṇaṁ gotamaṁ",
  "anya-e0902n1:21_2": "uddissa pāṇaṁ ārabhanti, taṁ samaṇo gotamo jānaṁ uddissa kataṁ maṁsaṁ paribhuñjati",
  "anya-e0902n1:21_3": "paṭicca kammanti. Ye te bhante evamāhaṁsu ‘samaṇaṁ gotamaṁ uddissa pāṇaṁ ārabhanti,",
  "anya-e0902n1:21_4": "taṁ samaṇo gotamo jānaṁ uddissa kataṁ maṁsaṁ paribhuñjati paṭicca kamma’nti, kacci",
  "anya-e0902n1:21_5": "te bhante bhagavato vuttavādino na ca bhagavantaṁ abhūtena abbhācikkhanti, dhammassa",
  "anya-e0902n1:21_6": "cānudhammaṁ byākaronti, na ca koci sahadhammiko vādānuvādo gārayhaṁ ṭhānaṁ āgacchatī’’ti.",
  "anya-e0902n1:21_7": "Tasmiṁ bhante vatthusmiṁ bhāsitaṁ.",
  "anya-e0902n1:22": "Upālisutta",
  "anya-e0902n1:23": "Pucchā – upālisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:24_0": "Vissajjanā – nāḷandāyaṁ bhante upāliṁ gahapatiṁ ārabbha bhāsitaṁ. Upāli bhante gahapati",
  "anya-e0902n1:24_1": "bhagavantaṁ upasaṅkamitvā etadavoca ‘‘āgamā nukhvidha bhante dīghatapassī nigaṇṭho’’ti,",
  "anya-e0902n1:24_2": "evamādinā ca bhante upāli gahapati bhagavato paṭisandhāraṁ katvā attano ācariyassa",
  "anya-e0902n1:24_3": "nigaṇṭhassa nāṭaputtassa vādaṁ pakāsesi, vādaṁ vaṇṇesi. Tasmiṁ bhante vatthusmiṁ bhāsitaṁ.",
  "anya-e0902n1:25": "Pucchā – atha kho āvuso bhagavā upāliṁ gahapatiṁ tasmiṁ vāde kathaṁ samanuyuñjī samanugāhī samanubhāsī, kathañcassa upāyaṁ dassetvā yathābhūtaṁ atthaṁ ñāpesi.",
  "anya-e0902n1:26_0": "Vissajjanā – atha kho bhante bhagavā upāliṁ gahapatiṁ ‘‘sace kho tvaṁ gahapati sacce",
  "anya-e0902n1:26_1": "patiṭṭhāya manteyyāsi, siyā no ettha kathāsallāpo’’ti upāliṁ gahapatiṁ kathaṁ samuṭṭhāpetvā",
  "anya-e0902n1:26_2": "‘‘taṁ kiṁmaññasi gahapati, idhassa nigaṇṭho ābādhiko dukkhito bāñhagilāno sītodakaparikkhitto",
  "anya-e0902n1:26_3": "uṇhodakapaṭisevī, so sītodakaṁ alabhamāno kālaṅkareyyā’’ti evamādinā bhante bhagavā",
  "anya-e0902n1:26_4": "cattāro upāye dassetvā upāliṁ gahapatiṁ yathābhūtamatthaṁ ñāpesi.",
  "anya-e0902n1:27": "Pucchā – evaṁ kho āvuso upāli gahapati bhagavatā saññāpito imasmiṁ dhammavinaye pasanno kīdisaṁ pasannākāraṁ akāsi, kathañca bhagavā taṁ puna anusāsitvā uttari vinesi.",
  "anya-e0902n1:28_0": "Vissajjanā – ‘‘purimenevāhaṁ bhante opammena bhagavato attamano abhiraddho, apicāhaṁ",
  "anya-e0902n1:28_1": "imāni bhagavato vicitrāni pañhapaṭibhānāni sotukāmo, evāhaṁ bhagavantaṁ paccanīkaṁ",
  "anya-e0902n1:28_2": "kātabbaṁ amaññissa’’nti, evamādinā bhante upāli gahapati bhagavatā viññāpito imasmiṁ",
  "anya-e0902n1:28_3": "dhammavinaye pasanno pasannākāraṁ akāsi. Tattha bhagavā ca bhante ‘‘anuviccakāraṁ",
  "anya-e0902n1:28_4": "kho gahapati karohi, anuviccakāro tumhādisānaṁ ñātamanussānaṁ sādhu hotī’’ti evamādinā",
  "anya-e0902n1:28_5": "puna anusāsitvā uttari yāva dhammacakkhupaṭilābhā vinesi.",
  "anya-e0902n1:29": "Pucchā – kathañcāvuso nigaṇṭhassa nāṭaputtassa upālissa gahapatissa nivesanaṁ gantvā āvīmaṁsanā ca upālissa gahapatissa paccuttarā kathā ca ahosi.",
  "anya-e0902n1:30_0": "Vissajjanā – ‘‘ummattosi tvaṁ gahapati dattosi tvaṁ gahapatī’’ti evamādinā bhante",
  "anya-e0902n1:30_1": "nigaṇṭhassa nāṭaputtassa upālissa gahapatissa nivesanaṁ gantvā vīmaṁsā ca ‘‘bhaddikā",
  "anya-e0902n1:30_2": "bhante āvaṭṭanīmāyā kalyāṇī bhante āvaṭṭanīmāyāti’’ evamādinā upālissa gahapatissa",
  "anya-e0902n1:30_3": "paccuttarakathā ca ahosi.",
  "anya-e0902n1:31": "Dhīrassa vigatamohassa,",
  "anya-e0902n1:32": "Pabhinnakhīlassa vijitavijayassa;",
  "anya-e0902n1:33": "Anīghassa susamacittassa,",
  "anya-e0902n1:34": "Vuddhasīlassa sādhupaññassa;",
  "anya-e0902n1:35": "Vesamantarassa vimalassa,",
  "anya-e0902n1:36": "Bhagavato tassa sāvakohamasmiṁ.",
  "anya-e0902n1:37": "Akathaṁ kathissa tusitassa,",
  "anya-e0902n1:38": "Vantalokāmisassa muditassa;",
  "anya-e0902n1:39": "Katasamaṇassa manujassa,",
  "anya-e0902n1:40": "Antimasārīrassa narassa.",
  "anya-e0902n1:41": "Anopamassa virajassa,",
  "anya-e0902n1:42": "Bhagavato tassa sāvako hamasmi –",
  "anya-e0902n1:43": "Taṇhacchidassa buddhassa,",
  "anya-e0902n1:44": "Vītadhūmassa anupalittassa.",
  "anya-e0902n1:45": "Āhuneyyassa yakkhassa,",
  "anya-e0902n1:46": "Uttamapuggalassa atulassa;",
  "anya-e0902n1:47": "Mahato yasaggapattassa,",
  "anya-e0902n1:48": "Bhagavato tassa sāvako hamasmi –",
  "anya-e0902n1:49": "Kukkuravatikasutta",
  "anya-e0902n1:50": "Pucchā – kukkuravatikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:51_0": "Vissajjanā – koliyesu bhante haliddavasane nāma koliyānaṁ nigame puṇṇañca koliyaputtaṁ",
  "anya-e0902n1:51_1": "govatikaṁ acelañca seniyaṁ kukkuravatikaṁ ārabbha bhāsitaṁ. Puṇṇo bhante koliya putto",
  "anya-e0902n1:51_2": "govatiko bhagavantaṁ etadavoca ‘‘ayaṁ bhante acelo seniyo kukkuravatiko dukkarakārako",
  "anya-e0902n1:51_3": "chamānikkhittaṁ bhojanaṁ bhuñjati, tassa taṁ kukkuravataṁ dīgharattaṁ samattaṁ samādinnaṁ,",
  "anya-e0902n1:51_4": "tassa kā gati, ko abhisamparāyo’’ti, tasmiṁ bhante vatthusmiṁ bhāsitaṁ.",
  "anya-e0902n1:52": "Abhayarājakumārasutta",
  "anya-e0902n1:53": "Pucchā – tenāvuso jānatā…pe… sammāsambuddhena abhayarājakumārasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:54_0": "Vissajjanā – rājagahe me bhante abhayaṁ rājakumāraṁ ārabbha bhāsitaṁ. Abhayo bhante",
  "anya-e0902n1:54_1": "rājakumāro bhagavantaṁ upasaṅkamitvā etadavoca ‘‘bhāseyya nu kho bhante tathāgato",
  "anya-e0902n1:54_2": "taṁ vācaṁ, yā sā vācā paresaṁ appiyā amanāpā’’ti, tasmiṁ bhante vatthusmiṁ bhāsitaṁ.",
  "anya-e0902n1:55": "Bahuvedanīyasutta",
  "anya-e0902n1:56": "Pucchā – bahuvedanīyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:57_0": "Vissajjanā – sāvatthiyaṁ bhante āyasmantañca udāyiṁ pañcakaṅgañca thapatiṁ ārabbha",
  "anya-e0902n1:57_1": "bhāsitaṁ, pañcakaṅgo bhante thapati āyasmantaṁ udāyiṁ upasaṅkamitvā vedanaṁ pucchi,",
  "anya-e0902n1:57_2": "āyasmā bhante udāyī pañcakaṅgaṁ thapatiṁ etadavoca ‘‘tisso kho thapati vedanā vuttā",
  "anya-e0902n1:57_3": "bhagavatā sukhā vedanā dukkhā vedanā adukkhamasukhā vedanā’’ti. Evaṁ vutte bhante",
  "anya-e0902n1:57_4": "pañcakaṅgo thapati āyasmantaṁ udāyiṁ etadavoca ‘‘na kho bhante udāyi tisso vedanā",
  "anya-e0902n1:57_5": "vuttā bhagavatā, dve vedanā vuttā bhagavatā sukhā vedanā dukkhā vedanā, yāyaṁ bhante",
  "anya-e0902n1:57_6": "adukkhamasukhā vedanā, santasmiṁ esā paṇīte sukhe vuttā bhagavatā’’ti. Neva asakkhi",
  "anya-e0902n1:57_7": "kho bhante āyasmā udāyī pañcakaṅgaṁ thapatiṁ saññāpetuṁ, na pana asakkhi pañcakaṅgo",
  "anya-e0902n1:57_8": "thapati āyasmantaṁ udāyiṁ saññāpetuṁ. Assosi kho āyasmā ānando āyasmato udāyissa",
  "anya-e0902n1:57_9": "pañcakaṅgena thapatinā saddhiṁ imaṁ kathāsallāpaṁ, atha kho bhante āyasmā ānando",
  "anya-e0902n1:57_10": "yāvatako ahosi āyasmato udāyissa pañcakaṅgena thapatinā saddhiṁ kathāsallāpo, taṁ",
  "anya-e0902n1:57_11": "sabbaṁ bhagavato ārocesi. Tasmiṁ bhante vatthusmiṁ bhāsitaṁ.",
  "anya-e0902n1:58": "Apaṇṇakasutta",
  "anya-e0902n1:59": "Pucchā – apaṇṇakasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:60_0": "Vissajjanā – kosalesu bhante sālāyaṁ nāma kosalānaṁ brāhmaṇagāme sāleyyake brāhmaṇagahapatike",
  "anya-e0902n1:60_1": "ārabbha bhāsitaṁ. Sambahulā bhante aññatitthiyā sāleyyakānaṁ brāhmaṇagahapatikānaṁ",
  "anya-e0902n1:60_2": "attano attano micchādiṭṭhiyo paṭiggaṇhāpesuṁ uggaṇhāpesuṁ. Te pana bhante sāleyyakā",
  "anya-e0902n1:60_3": "brāhmaṇagahapatikā ekadiṭṭhiyampi patiṭṭhātuṁ na sakkhiṁsu. Tasmiṁ bhante vatthusmiṁ bhāsitaṁ.",
  "anya-e0902n1:61": "Pucchā – tatra āvuso bhagavatā paṭhamaṁ micchāvādo ca sammāvādo ca kathaṁ vibhajitvā pakāsito.",
  "anya-e0902n1:62_0": "Vissajjanā – tatra bhante bhagavatā ‘‘santi gahapatayo eke samaṇabrāhmaṇā evaṁvādino",
  "anya-e0902n1:62_1": "evaṁdiṭṭhino natthi dinnaṁ natthi yiṭṭhaṁ natthi hutaṁ natthi sukatadukkaṭānaṁ kammānaṁ",
  "anya-e0902n1:62_2": "phalaṁ vipāko’’ti evamādinā paṭhamaṁ micchāvādo ca sammāvādo ca vibhajitvā pakāsito.",
  "anya-e0902n1:63": "Pucchā – tattha āvuso bhagavatā micchāvādīnañca doso sammāvādīnañca guṇo kathaṁ vicāretvā pakāsito.",
  "anya-e0902n1:64_0": "Vissajjanā – tattha bhante bhagavatā ‘‘tatra gahapatayo yete samaṇabrāhmaṇā evaṁvādino",
  "anya-e0902n1:64_1": "evaṁdiṭṭhino natthi dinnaṁ natthi yiṭṭhaṁ natthi hutaṁ natthi sukatadukkaṭānaṁ kammānaṁ",
  "anya-e0902n1:64_2": "phalaṁ vipāko’’ti evamādinā bhante micchāvādīnañca doso sammāvādīnañca guṇo bhagavatā vicāretvā pakāsito.",
  "anya-e0902n1:65": "Pucchā – kathañcāvuso tattha bhagavatā viññuno purisapuggalassa paṭisañcikkhaṇā pakāsitā.",
  "anya-e0902n1:66": "Vissajjanā – tatra gahapatayo viññū puriso iti paṭisañcikkhatīti evamādinā bhante tattha bhagavatā viññuno purisapuggalassa paṭisañcikkhaṇā pakāsitā.",
  "anya-e0902n1:67": "Pucchā – kathañcāvuso bhagavatā aññesupi micchāvādasammāvādesu apaṇṇakapaṭipadā vicāretvā pakāsitā, taṁ saṅkhepato kathesi.",
  "anya-e0902n1:68_0": "Vissajjanā – yatheva bhante paṭhame vāde, evameva kho bhante akiriyavādādīsu catūsu",
  "anya-e0902n1:68_1": "ca micchāvādesu dosaṁ kiriyavādādīsu ca catūsu sammāvādesu guṇaṁ, tattha ca viññuno",
  "anya-e0902n1:68_2": "purisassa paṭisañcikkhaṇākāraṁ dassetvā bhagavatā apaṇṇakapaṭipadā pakāsitā.",
  "anya-e0902n1:69": "Ambalaṭṭhikarāhulovādasutta",
  "anya-e0902n1:70": "Pucchā – ambalaṭṭhikarāhulovādasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:71": "Vissajjanā – rājagahe bhante āyasmantaṁ rāhulaṁ ārabbha bhāsitaṁ.",
  "anya-e0902n1:72": "Mahārāhulovādasutta",
  "anya-e0902n1:73": "Pucchā – mahārāhulovādasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:74_0": "Vissajjanā – sāvatthiyaṁ bhante āyasmantaṁ rāhulaṁ ārabbha bhāsitaṁ. Āyasmā bhante",
  "anya-e0902n1:74_1": "rāhulo bhagavato ceva attano ca attabhāvasampattiṁ nissāya gehassitaṁ chandarāgaṁ",
  "anya-e0902n1:74_2": "uppādesi. Tasmiṁ bhante vatthusmiṁ bhāsitaṁ.",
  "anya-e0902n1:75": "Cūḷamālukyasutta",
  "anya-e0902n1:76": "Pucchā – cūḷamālukyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:77_0": "Vissajjanā – sāvatthiyaṁ bhante āyasmantaṁ mālukyaputtaṁ ārabbha bhāsitaṁ. Āyasmā",
  "anya-e0902n1:77_1": "bhante mālukyaputto attano pavivittassa rahogatassa paṭisallīnassa cetaso parivitakkaṁ",
  "anya-e0902n1:77_2": "bhagavato ārocesi. Tasmiṁ bhante vatthusmiṁ bhāsitaṁ.",
  "anya-e0902n1:78": "Mahāmālukyasutta",
  "anya-e0902n1:79": "Pucchā – mahāmālukyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:80": "Vissajjanā – tasmiṁyeva bhante sāvatthiyaṁ āyasmantaṁ mahāmālukyaputtaṁ ārabbha bhāsitaṁ.",
  "anya-e0902n1:81": "Bhaddālisutta",
  "anya-e0902n1:82": "Pucchā – tenāvuso bhagavatā…pe… sammāsambuddhena bhaddālisuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:83_0": "Vissajjanā – sāvatthiyaṁ bhante āyasmantaṁ bhaddāliṁ ārabbha bhāsitaṁ. Āyasmā bhante",
  "anya-e0902n1:83_1": "bhaddāli bhagavatā sikkhāpade paññāpiyamāne bhikkhusaṅghe sikkhaṁ samādiyamāne anussāhaṁ",
  "anya-e0902n1:83_2": "pavedesi. Tasmiṁ bhante vatthusmiṁ bhāsitaṁ.",
  "anya-e0902n1:84_0": "Accayo maṁ bhante accagamā yathābālaṁ yathāmūḷhaṁ yathāakusalaṁ, yohaṁ bhagavatā",
  "anya-e0902n1:84_1": "sikkhāpade paññāpiyamāne bhikkhusaṅghe sikkhaṁ samādiyamāne anussāhaṁ pavedesiṁ,",
  "anya-e0902n1:84_2": "tassa me bhante bhagavā accayaṁ accayato paṭiggaṇhātu āyatiṁ saṁvarāya –",
  "anya-e0902n1:85": "Pucchā – atha kho āvuso āyasmā bhaddāli bhagavantaṁ kīdisaṁ pañhaṁ pucchi, kathañcassa bhagavā taṁ vibhajitvā byākāsi.",
  "anya-e0902n1:86_0": "Vissajjanā – atha kho bhante āyasmā bhaddāli ‘‘ko nu kho bhante hetu, ko paccayo,",
  "anya-e0902n1:86_1": "yena midhekaccaṁ bhikkhuṁ pasayu pasayu kāraṇaṁ karontī’’ti evamādinā bhagavantaṁ",
  "anya-e0902n1:86_2": "pañhaṁ apucchi. Bhagavā ca bhante ‘‘idha bhaddāli ekacco bhikkhu abhiṇhāpattiko hoti,",
  "anya-e0902n1:86_3": "āpattibahulo’’ evamādinā āyasmato bhaddālissa vibhajitvā byākāsi.",
  "anya-e0902n1:87": "Pucchā – tadāpi kho āvuso āyasmā bhaddāli punapi bhagavantaṁ kīdisaṁ pañhaṁ pucchi, kathañcassa bhagavā tampi vibhajitvā byākāsi.",
  "anya-e0902n1:88_0": "Vissajjanā – tadāpi bhante āyasmā bhaddāli ‘‘ko nu kho bhante hetu, ko paccayo, yena",
  "anya-e0902n1:88_1": "pubbe appatarāni ceva sikkhāpadāni ahesuṁ, bahutarā ca bhikkhū aññāya saṇḍahiṁsu.",
  "anya-e0902n1:88_2": "Ko pana bhante hetu, ko paccayo yena etarahi bahutarāni ceva sikkhāpadāni honti appatarā",
  "anya-e0902n1:88_3": "ca bhikkhū aññāya saṇḍahantī’’ti bhagavantaṁ punapi pañhaṁ apucchi. Bhagavā ca bhante",
  "anya-e0902n1:88_4": "‘‘evametaṁ bhaddāli hoti, sattesu hāyamānesu saddhamme antaradhāyamāne bahutarāni",
  "anya-e0902n1:88_5": "honti appatarā ca bhikkhū aññāya saṇḍahantī’’ti, evamādinā āyasmato bhaddālissa vibhajitvā vibhajitvā byākatā.",
  "anya-e0902n1:89": "Laṭukikopamasutta",
  "anya-e0902n1:90": "Pucchā – laṭukikopamasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:91_0": "Vissajjanā – aṅguttarāpesu bhante āpaṇe nāma aṅguttarāpānaṁ nigame āyasmantaṁ udāyiṁ",
  "anya-e0902n1:91_1": "ārabbha bhāsitaṁ. Āyasmā bhante udāyī bhagavantaṁ upasaṅkamitvā etadavoca ‘‘idha",
  "anya-e0902n1:91_2": "mayhaṁ bhante rahogatassa paṭisallīnassa evaṁ cetaso parivitakko udapādi ‘‘bahūnaṁ",
  "anya-e0902n1:91_3": "vata no bhagavā dukkhadhammānaṁ apahattā, bahūnaṁ vata no bhagavā sukhadhammānaṁ",
  "anya-e0902n1:91_4": "upahattā, bahūnaṁ vata no bhagavā akusalānaṁ dhammānaṁ apahattā, bahūnaṁ vata no",
  "anya-e0902n1:91_5": "bhagavā kusalānaṁ dhammānaṁ upahattā’ti’’. Tasmiṁ bhante vatthusmiṁ bhāsitaṁ.",
  "anya-e0902n1:92": "Pucchā – atha kho āvuso bhagavā kīdisī upamāyo dassetvā bhikkhūnaṁ ovādaṁ adāsi.",
  "anya-e0902n1:93": "Vissajjanā – atha kho bhante bhagavā laṭukikopamaṁ hatthināgopamaṁ daliddapurisopamaṁ gahapatikopamanti catasso upamāyo dassetvā bhikkhūnaṁ ovādamadāsi.",
  "anya-e0902n1:94": "Pucchā – evañcāvuso bhagavā catūhi upamāhi bhikkhūnaṁ ovādaṁ datvā kathaṁ uttari dhammadesanaṁ pavaḍḍhesi.",
  "anya-e0902n1:95_0": "Vissajjanā – evaṁ kho bhante bhagavā catūhi upamāhi bhikkhūnaṁ ovādaṁ datvā ‘‘cattāro",
  "anya-e0902n1:95_1": "me udāyi puggalā santo saṁvijjamānā lokasmiṁ’’nti evamādinā uttari bhikkhūnaṁ dhammakathaṁ pavaḍḍhesi.",
  "anya-e0902n1:96": "Cātumasutta",
  "anya-e0902n1:97": "Pucchā – cātumasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:98_0": "Vissajjanā – cātumāyaṁ bhante āyasmantānaṁ sāriputtamoggalānattherānaṁ saddhivihārike",
  "anya-e0902n1:98_1": "adhunā pabbajite sambahule bhikkhū ārabbha bhāsitaṁ. Sāriputtamoggallānappamukhāni",
  "anya-e0902n1:98_2": "bhante pañcamattāni bhikkhusatāni cātumaṁ anuppattāni honti bhagavantaṁ dassanāya,",
  "anya-e0902n1:98_3": "te ca āgantukā bhikkhū nevāsikehi bhikkhūhi saddhiṁ paṭisammodamānā senāsanāni paññāpayamānā",
  "anya-e0902n1:98_4": "pattacīvarāni paṭisāmayamānā uccāsaddā mahāsaddā ahesuṁ. Tasmiṁ bhante vatthusmiṁ bhāsitaṁ.",
  "anya-e0902n1:99": "Pucchā – kathañcāvuso tattha bhagavā bhikkhūnaṁ ovādaṁ adāsi.",
  "anya-e0902n1:100": "Vissajjanā – cattārimāni bhikkhave bhayāni udakorohante pātikaṅkhitabbānīti evamādinā bhante bhagavā tattha bhikkhūnaṁ ovādaṁ adāsi.",
  "anya-e0902n1:101": "Naḷakapānasutta",
  "anya-e0902n1:102": "Pucchā – naḷakapānasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:103": "Vissajjanā – naḷakapāne bhante anuruddhattherappamukhe sambahule abhiññāte abhiññāte kulaputte ārabbha bhāsitaṁ.",
  "anya-e0902n1:104": "Goliyānisutta",
  "anya-e0902n1:105": "Pucchā – goliyānisuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:106_0": "Vissajjanā – rājagahe bhante āyasmantaṁ goliyāniṁ ārabbha āyasmatā sāriputtattherena",
  "anya-e0902n1:106_1": "dhammasenāpatinā bhāsitaṁ. Āyasmā bhante goliyāni āraññiko padasamācāro saṅghamajjhe",
  "anya-e0902n1:106_2": "osaṭo hoti kenacideva karaṇīyena, tasmiṁ bhante vatthusmiṁ bhāsitaṁ.",
  "anya-e0902n1:107": "Kīṭāgirisutta",
  "anya-e0902n1:108": "Pucchā – tenāvuso bhagavatā…pe… sammāsambuddhena kīṭāgirisuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:109_0": "Vissajjanā – kāsīsu bhante kīṭāgirismiṁ kāsīnaṁ nigame assajipunabbasuke bhikkhū",
  "anya-e0902n1:109_1": "ārabbha bhāsitaṁ. Assajipunabbasukā bhante bhikkhū bhikkhūhi sahadhammikaṁ vuccamānā",
  "anya-e0902n1:109_2": "evamāhaṁsu ‘‘mayaṁ kho āvuso sāyañceva bhuñjāma pāto ca divā ca vikāle, te mayaṁ",
  "anya-e0902n1:109_3": "sāyañceva bhuñjamānā pāto ca divā ca vikāle appābādhatañca sañjānāma appātaṅkatañca",
  "anya-e0902n1:109_4": "lahuṭṭhānañca balañca phāsuvihārañca, te mayaṁ kiṁ sandiṭṭhikaṁ hitvā kālikaṁ anudhāvissāma,",
  "anya-e0902n1:109_5": "sāyañceva mayaṁ bhuñjissāma pāto ca divā ca vikāle’’ti. Tasmiṁ bhante vatthusmiṁ bhāsitaṁ.",
  "anya-e0902n1:110": "Tevijjavacchasutta",
  "anya-e0902n1:111": "Pucchā – tevijjavacchasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:112_0": "Vissajjanā – vesāliyaṁ bhante vacchagottaṁ paribbājakaṁ ārabbha bhāsitaṁ. Vacchagotto",
  "anya-e0902n1:112_1": "bhante paribbājako bhagavantaṁ etadavoca ‘‘sutaṁ me bhante samaṇo gotamo sabbaññū",
  "anya-e0902n1:112_2": "sabbadassāvī aparisesaṁ ñāṇadassanaṁ paṭijānāti, carato ca me tiṭṭhato ca suttassa",
  "anya-e0902n1:112_3": "ca jāgarassa ca satataṁ samitaṁ ñāṇadassanaṁ paccupaṭṭhita’’nti. Ye te bhante evamāhaṁsu",
  "anya-e0902n1:112_4": "‘‘samaṇo gotamo sabbaññū sabbadassāvī aparisesaṁ ñāṇadassanaṁ paṭijānāti, carato",
  "anya-e0902n1:112_5": "ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhita’’nti.",
  "anya-e0902n1:112_6": "Kacci te bhante bhagavato vuttavādino, na ca bhagavantaṁ abhūtena abbhācikkhanti,",
  "anya-e0902n1:112_7": "dhammassa cānudhammaṁ byākaronti, na ca koci sahadhammiko vādānuvādo gārayhaṁ ṭhānaṁ",
  "anya-e0902n1:112_8": "āgacchatī’’ti. Tasmiṁ bhante vatthusmiṁ bhāsitaṁ.",
  "anya-e0902n1:113": "Aggivacchasutta",
  "anya-e0902n1:114": "Pucchā – aggivacchasuttaṁ panāvuso kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:115_0": "Vissajjanā – sāvatthiyaṁ bhante vacchagottaṁ paribbājakaṁ bhāsitaṁ. Vacchagotto bhante",
  "anya-e0902n1:115_1": "paribbājako bhagavantaṁ upasaṅkamitvā ‘‘kiṁ nu kho bho gotama ‘sassato loko idameva",
  "anya-e0902n1:115_2": "saccaṁ moghamañña’nti evaṁdiṭṭhi bhavaṁ gotamo’’ti evamādikaṁ pañhaṁ apucchi. Tasmiṁ",
  "anya-e0902n1:115_3": "bhante vatthusmiṁ bhāsitaṁ.",
  "anya-e0902n1:116": "Mahāvacchasutta",
  "anya-e0902n1:117": "Pucchā – mahāvacchasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:118_0": "Vissajjanā – rājagahe bhante vacchagottaṁyeva paribbājakaṁ ārabbha bhāsitaṁ. Vacchagotto",
  "anya-e0902n1:118_1": "bhante paribbājako bhagavantaṁ upasaṅkamitvā etadavoca ‘‘dīgharattāhaṁ bhotā gotamena",
  "anya-e0902n1:118_2": "sahakathī, sādhu me bhavaṁ gotamo saṁkhittena kusalākusalaṁ desetū’’ti. Tasmiṁ bhante",
  "anya-e0902n1:118_3": "vatthusmiṁ bhāsitaṁ.",
  "anya-e0902n1:119": "Pucchā – evaṁ vutte kho āvuso vacchagotto paribbājako imasmiṁ dhammavinaye pasanno hutvā kīdisaṁ pasannākāraṁ akāsi, kathañcassa dhammābhisamayo ahosi.",
  "anya-e0902n1:120_0": "Vissajjanā – evaṁ vutte bhante vacchagotto paribbājako ‘‘sace hi bho gotama imaṁ",
  "anya-e0902n1:120_1": "dhammaṁ bhavaṁyeva gotamo ārādhako abhavissa, no ca kho bhikkhū ārādhakā abhavissaṁsu,",
  "anya-e0902n1:120_2": "evamidaṁ brahmacariyaṁ aparipūraṁ abhavissa tenaṅgenā’’ti evamādinā imasmiṁ dhammavinaye",
  "anya-e0902n1:120_3": "pasanno pasannākāramakāsi. Yāva arahattañcassa dhammābhisamayo ahosi.",
  "anya-e0902n1:121": "Dīghanakhasutta",
  "anya-e0902n1:122": "Pucchā – dīghanakhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:123_0": "Vissajjanā – rājagahe bhante dīghanakhaṁ paribbājakaṁ ārabbha bhāsitaṁ. Dīghanakho",
  "anya-e0902n1:123_1": "bhante paribbājako bhagavantaṁ upasaṅkamitvā etadavoca ‘‘ahañhi bho gotama evaṁvādī",
  "anya-e0902n1:123_2": "evaṁdiṭṭhi sabbaṁ me nakkhamatī’’ti. Tasmiṁ bhante vatthusmiṁ bhāsitaṁ.",
  "anya-e0902n1:124": "Pucchā – imasmiṁ ca panāvuso veyyākaraṇasmiṁ bhaññamāne kesaṁ puggalānaṁ visesādhigamo ahosi.",
  "anya-e0902n1:125_0": "Vissajjanā – imasmiñca pana bhante veyyākaraṇasmiṁ bhaññamāne āyasmato sāriputtassa",
  "anya-e0902n1:125_1": "anupādāya āsavehi cittaṁ vimucci, dīghanakhassa pana paribbājakassa tasmiṁyeva āsane",
  "anya-e0902n1:125_2": "virajaṁ vītamalaṁ dhammacakkhuṁ udapādi yaṁkiñci samudayadhammaṁ, sabbaṁ taṁ nirodhadhamma’’nti.",
  "anya-e0902n1:126": "Māgaṇḍiyasutta",
  "anya-e0902n1:127": "Pucchā – māgaṇḍiyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:128_0": "Vissajjanā – kurūsu bhante kammāsadhamme nāma kurūnaṁ nigame bhāradvāja gottassa",
  "anya-e0902n1:128_1": "brāhmaṇassa agyāgāre tiṇasanthārake māgaṇḍiyaṁ paribbājakaṁ ārabbha bhāsitaṁ. Māgaṇḍiyo",
  "anya-e0902n1:128_2": "bhante paribbājako bhagavantaṁ ‘‘bhūnahu samaṇo gotamo’’ti vadesi, tasmiṁ bhante",
  "anya-e0902n1:128_3": "vaṭṭhusmiṁ bhāsitaṁ.",
  "anya-e0902n1:129": "Pucchā – kathañcāvuso bhagavā tattha māgaṇḍiyassa paribbājakassa samanuyuñjitvā samanuyuñjitvā dhammaṁ desesi.",
  "anya-e0902n1:130_0": "Vissajjanā – ‘‘cakkhuṁ kho māgaṇḍiya rūpārataṁ rūpasammuditaṁ, taṁ tathāgatassa dantaṁ",
  "anya-e0902n1:130_1": "guttaṁ rakkhitaṁ saṁvutaṁ, tassa ca saṁvarāya dhammaṁ desetī’’ti evamādinā bhante",
  "anya-e0902n1:130_2": "tattha bhagavā māgaṇḍiyassa paribbājakassa samanuyuñjitvā samanuyuñjitvā dhammaṁ desesi.",
  "anya-e0902n1:131": "Pucchā – evaṁ kho āvuso māgaṇḍiyena paribbājakena ‘‘nakiñci bho gotamā’’ti yathābhūtaṁ paṭissute kathaṁ bhagavā attanopi na kiñci kenacipi vattabbataṁ pakāsesi.",
  "anya-e0902n1:132_0": "Vissajjanā – evaṁ kho bhante māgaṇḍiyena paribbājakena nakiñci bhogotamāti yathābhūtaṁ",
  "anya-e0902n1:132_1": "paṭissute ‘‘ahaṁ kho pana māgaṇḍiya pubbe agāriyabhūto samāno pañcahi kāmaguṇehi",
  "anya-e0902n1:132_2": "samappito samaṅgībhūto paricāresiṁ cakkhuviññeyyahi rūpehi iṭṭhehi manāpehi piyarūpehi",
  "anya-e0902n1:132_3": "kāmūpasaṁhitehi rajanīyehī’’ti evamādinā bhagavā attanopi na kiñci kenacipi vattabbataṁ pakāsesi.",
  "anya-e0902n1:133": "Pucchā – imasmiṁ sutte pariyosānapucchaṁ pucchissāmi imañca panāvuso dhammadesanaṁ sutvā māgaṇḍiyo paribbājako imasmiṁ dhammavinaye pasanno hutvā kīdisaṁ pasannākāramakāsi.",
  "anya-e0902n1:134_0": "Vissajjanā – imaṁ ca pana bhante dhammadesanaṁ sutvā māgaṇḍiyo paribbājako ‘abhikkantaṁ",
  "anya-e0902n1:134_1": "bho gotama abhikkantaṁ bho gotamā’’ti evamādinā imasmiṁ dhammavinaye pasanno pasannākāramakāsi.",
  "anya-e0902n1:135": "Sandakasutta",
  "anya-e0902n1:136": "Pucchā – sandakasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:137_0": "Vissajjanā – kosambiyaṁ bhante sandakaṁ paribbājakaṁ ārabbha āyasmatā ānandattherena",
  "anya-e0902n1:137_1": "dhammabhaṇḍāgārikena bhāsitaṁ. Sandako bhante paribbājako āyasmantaṁ ānandaṁ etadavoca",
  "anya-e0902n1:137_2": "‘‘sādhuvata bhavantaṁyeva ānandaṁ paṭibhātu sake ācariya ke dhammikathā’’ti, tasmiṁ",
  "anya-e0902n1:137_3": "bhante vatthusmiṁ bhāsitaṁ.",
  "anya-e0902n1:138": "Pucchā – kathañcāvuso tattha cattāro abrahmacariyavāsā āyasmatā ānandattherena dhammabhaṇḍāgārikena vicāretvā pakāsitā.",
  "anya-e0902n1:139_0": "Vissajjanā – idha sandaka ekacco satthā evaṁvādī hoti evaṁdiṭṭhi natthi dinnaṁ, natthi",
  "anya-e0902n1:139_1": "yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁvipāko, natthi ayaṁloko,",
  "anya-e0902n1:139_2": "natthi paroloko, natthi mātā, natthi pitā, natthi sattā opapātikāti",
  "anya-e0902n1:140": "Evamādinā bhante tattha āyasmatā ānandattherena dhammabhaṇḍāgārikena cattāro abrahmacariyavāsā vicāretvā pakāsitā.",
  "anya-e0902n1:141": "Pucchā – kathañcāvuso tattha cattāri anassāsikāni brahmacariyāni āyasmatā ānandattherena dhammabhaṇḍāgārikena vicāretvā pakāsitāni.",
  "anya-e0902n1:142_0": "Vissajjanā – idha sandaka ekacco satthā sabbaññū sabbadassāvī aparisesaṁ ñāṇadassanaṁ",
  "anya-e0902n1:142_1": "paṭijānāti ‘‘carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ",
  "anya-e0902n1:142_2": "paccupaṭṭhita’’nti evamādinā bhante tattha āyasmatā ānandattherena dhammabhaṇḍāgārikena",
  "anya-e0902n1:142_3": "cattāri anassāsikāni brahmacariyāni vibhajitvā pakāsitāni.",
  "anya-e0902n1:143": "Pucchā – atha",
  "anya-e0902n1:144": " Kho āvuso sandako paribbājako āyasmantaṁ ānandattheraṁ kathaṁ pucchi, tathañcassāyasmānandatthero byākāsi.",
  "anya-e0902n1:145_0": "Vissajjanā – atha kho bhante sandako paribbājako ‘‘so pana bho ānanda satthā kiṁvādī",
  "anya-e0902n1:145_1": "kiṁ akkhāyī’’ti evamādinā āyasmantaṁ ānandattheraṁ pucchi, āyasmā ca bhante ānandatthero",
  "anya-e0902n1:145_2": "‘‘idha sandaka tathāgato loke uppajjati arahaṁ sammāsambuddho vijjācaraṇasampanno’’ti",
  "anya-e0902n1:145_3": "evamādinā sandakassa paribbājakassa vibhajitvā vibhajitvā byākāsi.",
  "anya-e0902n1:146": "Pucchā – imañca panāvuso dhammadesanaṁ sutvā sandako paribbājako imasmiṁ dhammavinaye pasanno kīdisaṁ pasannākāramakāsi.",
  "anya-e0902n1:147_0": "Vissajjanā – imañca bhante dhammadesanaṁ sutvā sandako paribbājako ‘‘acchariyaṁ bho",
  "anya-e0902n1:147_1": "ānanda, abbhutaṁ bho ānanda, na ca nāma sadhammokkaṁsanā bhavissati, na paradhammavambhanā,",
  "anya-e0902n1:147_2": "āyatane ca dhammadesanā, tāva bahukā ca niyyātāro paññāyissantī’’ti evamādinā imasmiṁ",
  "anya-e0902n1:147_3": "dhammavinaye pasanno pasannākāramakāsi.",
  "anya-e0902n1:148": "Mahāsakuludāyīsutta",
  "anya-e0902n1:149": "Pucchā – mahāsakuludāyisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:150_0": "Vissajjanā – rājagahe bhante sakuludāyiṁ paribbājakaṁ ārabbha bhāsitaṁ. Sakuludāyī",
  "anya-e0902n1:150_1": "bhante paribbājako purimāni divasāni purimatarāni kotūhalasālāyaṁ nānātitthiyānaṁ",
  "anya-e0902n1:150_2": "samaṇabrāhmaṇānaṁ yāvatako ahosi bhagavantañca cha ca satthāro ārabbha kathāsallāpo,",
  "anya-e0902n1:150_3": "taṁ sabbaṁ bhagavato ārocesi. Tasmiṁ bhante vatthusmiṁ bhāsitaṁ.",
  "anya-e0902n1:151": "Samaṇamuṇḍikasutta",
  "anya-e0902n1:152": "Pucchā – samaṇamuṇḍikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:153_0": "Vissajjanā – sāvatthiyaṁ bhante uggāhamāna paribbājakaṁ samaṇamuṇḍikāputtaṁ ārabbha",
  "anya-e0902n1:153_1": "bhāsitaṁ. Uggāhamāno bhante paribbājako samaṇamuṇḍikāputto pañcakaṅgaṁ tapatiṁ etadavoca",
  "anya-e0902n1:153_2": "‘‘catūhi kho ahaṁ gahapati dhammehi samannāgataṁ purisapuggalaṁ paññapemi sampannakusalaṁ",
  "anya-e0902n1:153_3": "paramakusalaṁ uttamapattipattaṁ samaṇaṁ ayojjha’’nti, tasmiṁ bhante vatthusmiṁ bhāsitaṁ.",
  "anya-e0902n1:154": "Cūḷasakuludāyīsutta",
  "anya-e0902n1:155": "Pucchā – cūḷasakuludāyīsuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:156_0": "Vissajjanā – rājagahe bhante sakuludāyiṁ paribbājakaṁ ārabbha bhāsitaṁ, sakuludāyī",
  "anya-e0902n1:156_1": "bhante paribbājako bhagavantaṁ etadavoca ‘‘yadāhaṁ bhante imaṁ parisaṁ anupasaṅkanto",
  "anya-e0902n1:156_2": "homi, athāyaṁ parisā anekavihitaṁ tiracchānakathaṁ kathenti nisinnā hoti. Yadā ca",
  "anya-e0902n1:156_3": "kho ahaṁ bhante imaṁ parisaṁ upasaṅkamanto homi, athāyaṁ parisā mamaññeva mukhaṁ",
  "anya-e0902n1:156_4": "ullokentī nisinnā hoti ‘yaṁ no samaṇo udāyī dhammaṁ bhāsissati, taṁ sossāmā’ti, yadā",
  "anya-e0902n1:156_5": "pana bhante bhagavā imaṁ parisaṁ upasaṅkanto hoti, athāhañceva ayañca parisā bhagavato",
  "anya-e0902n1:156_6": "mukhaṁ ullokentā nisinnā homa yaṁ no bhagavā dhammaṁ bhāsissati, taṁ sossāmā’’ti,",
  "anya-e0902n1:156_7": "tasmiṁ bhante vatthusmiṁ bhāsitaṁ.",
  "anya-e0902n1:157": "Vekhanasasutta",
  "anya-e0902n1:158": "Pucchā – vekhanasasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:159_0": "Vissajjanā – sāvatthiyaṁ bhante vekhanasaṁ paribbājakaṁ ārabbha bhāsitaṁ, vekhanaso",
  "anya-e0902n1:159_1": "bhante paribbājako bhagavato santike udānaṁ udānesi ‘‘ayaṁ paramo vaṇṇo ayaṁ paramo",
  "anya-e0902n1:159_2": "vaṇṇo’’ti, tasmiṁ bhante vatthusmiṁ bhāsitaṁ.",
  "anya-e0902n1:160": "Ghaṭikārasutta",
  "anya-e0902n1:161": "Pucchā – ghaṭikārasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:162_0": "Vissajjanā – kosalesu bhante ghaṭikārassa kumbhakārassa gharavatthupadese āyasmantaṁ",
  "anya-e0902n1:162_1": "ānandaṁ ārabbha bhāsitaṁ. Bhagavā bhante tasmiṁ bhūmipadese sitaṁ pātvākāsi, āyasmā",
  "anya-e0902n1:162_2": "ca ānando bhagavantaṁ etadavoca ‘‘ko nu kho bhante hetu ko paccayo bhagavato sitassa",
  "anya-e0902n1:162_3": "pātukammāya, na akāraṇena tathāgatā sitaṁ pātukarontī’’ti, tasmiṁ bhante vatthusmiṁ bhāsitaṁ.",
  "anya-e0902n1:163": "Raṭṭhapālasutta",
  "anya-e0902n1:164": "Pucchā – raṭṭhapālasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:165_0": "Vissajjanā – kurūsu bhante rājānaṁ korabyaṁ ārabbha āyasmatā raṭṭhapālattherena bhāsitaṁ.",
  "anya-e0902n1:165_1": "Rājā bhante korabyo āyasmantaṁ raṭṭhapālaṁ etadavoca ‘‘cattārimāni bho raṭṭhapāla",
  "anya-e0902n1:165_2": "pārijuññāni, yehi pārijuññehi samannāgatā idhekacce kesamassuṁ ohāretvā kāsāyāni",
  "anya-e0902n1:165_3": "vatthāni acchādetvā agārasmā anāgāriyaṁ pabbajantī’’ti evamādikaṁ vacanaṁ avoca,",
  "anya-e0902n1:165_4": "tasmiṁ bhante vatthusmiṁ bhāsitaṁ.",
  "anya-e0902n1:166": "Pucchā – atha kho āvuso āyasmā raṭṭhapālatthero rañño korabyassa kathaṁ paṭhamaṁ dhammuddesaṁ vitthāretvā pakāsesi.",
  "anya-e0902n1:167_0": "Vissajjanā – atha kho bhante āyasmā raṭṭhapālatthero ‘‘taṁ kiṁ maññasi mahārāja tvaṁ",
  "anya-e0902n1:167_1": "vīsativassuddesikopi paṇṇavīsativassuddesikopi hatthismimpi katāvī assasmimpi katāvī",
  "anya-e0902n1:167_2": "rathasmimpi katāvī dhanusmimpi katāvī tharusmimpi katāvī ūrubalī bāhubalī alamatto",
  "anya-e0902n1:167_3": "saṅgāmāvacaro’’ti evamādinā paṭhamaṁ dhammuddesaṁ vitthāretvā pakāsesi.",
  "anya-e0902n1:168": "Pucchā – kathaṁ panāvuso āyasmā raṭṭhapālatthero rañño korabyassa dutiyampi dhammuddesaṁ vitthāretvā pakāsesi.",
  "anya-e0902n1:169": "Vissajjanā – ‘‘taṁ kiṁ maññasi mahārāja, atthi te koci anusāyiko ābādho’’ti evamādinā bhante āyasmā raṭṭhapālo rañño korabyassa dutiyaṁ dhammuddesaṁ vitthāretvā pakāsesi.",
  "anya-e0902n1:170": "Pucchā – kathaṁ panāvuso āyasmā raṭṭhapālatthero rañño korabyassa tatiyampi dhammuddesaṁ vitthāretvā pakāsesi.",
  "anya-e0902n1:171_0": "Vissajjanā – ‘‘taṁ kiṁ maññasi mahārāja, yathā tvaṁ etarahi pañcahi kāmaguṇehi samappito",
  "anya-e0902n1:171_1": "samaṅgībhūto paricāresi, lacchasi tvaṁ paratthāpi evamevāhaṁ imeheva pañcahi kāmaguṇehi",
  "anya-e0902n1:171_2": "samappito samaṅgībhūto paricāremī’’ti evamādinā bhante āyasmā raṭṭhapālo rañño korabyassa",
  "anya-e0902n1:171_3": "tatiyaṁ dhammuddesaṁ vitthāretvā pakāsesi.",
  "anya-e0902n1:172": "Pucchā – catutthampi kho āvuso dhammuddesaṁ āyasmā raṭṭhapālatthero rañño korabyassa kathaṁ vitthāretvā pakāsesi.",
  "anya-e0902n1:173": "Vissajjanā – ‘‘taṁ kiṁ maññasi mahārāja, phītaṁ kuruṁ ajjhāvasasī’’ti evamādinā bhante āyasmā raṭṭhapālatthero rañño korabyassa catutthaṁ dhammuddesaṁ vitthāretvā pakāsesi.",
  "anya-e0902n1:174": "Maghadevasutta",
  "anya-e0902n1:175": "Pucchā – maghadevasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:176_0": "Vissajjanā – mithilāyaṁ bhante maghadevaambavane āyasmantaṁ ānandaṁ ārabbha bhāsitaṁ.",
  "anya-e0902n1:176_1": "Bhagavā bhante aññatarasmiṁ padese sitaṁ pātvākāsi, āyasmā ānando bhagavantaṁ etadavoca",
  "anya-e0902n1:176_2": "‘‘ko nu kho bhante ko paccayo bhagavato sitassa pātukammāya, na akāraṇena tathāgatā",
  "anya-e0902n1:176_3": "sitaṁ pātukarontī’’ti, tasmiṁ bhante vatthusmiṁ bhāsitaṁ.",
  "anya-e0902n1:177": "Madhurasutta",
  "anya-e0902n1:178": "Pucchā – madhurasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:179_0": "Vissajjanā – madhurāyaṁ bhante rājānaṁ mādhuraṁ avantiputtaṁ ārabbha āyasmatā mahākaccānattherena",
  "anya-e0902n1:179_1": "bhāsitaṁ, rājā bhante mādhuro avantiputto āyasmantaṁ mahākaccānaṁ etadavoca ‘‘brahmaṇā",
  "anya-e0902n1:179_2": "bho kaccāna evamāhaṁsu brāhmaṇova seṭṭho vaṇṇo, hīno añño vaṇṇo. Brāhmaṇova sukko",
  "anya-e0902n1:179_3": "vaṇṇo, kaṇho añño vaṇṇo. Brāhmaṇāva sujjhanti , no abrāhmaṇā. Brāhmaṇāva brahmuno",
  "anya-e0902n1:179_4": "puttā orasā mukhato jātā brahmajā brahmanimmitā brahmadāyādāti. Idha bhavaṁ kaccāno",
  "anya-e0902n1:179_5": "kimakkhāyī’’ti. Tasmiṁ bhante vatthusmiṁ bhāsitaṁ.",
  "anya-e0902n1:180": "Bodhirājakumārasutta",
  "anya-e0902n1:181": "Pucchā – bodhirājakumārasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:182_0": "Vissajjanā – bhaggesu bhante susumāragire bodhiṁ rājakumāraṁ ārabbha bhāsitaṁ. Bodhi",
  "anya-e0902n1:182_1": "bhante rājakumāro bhagavantaṁ etadavoca ‘‘mayaṁ kho bhante evaṁ hoti. Na kho sukhena",
  "anya-e0902n1:182_2": "sukhaṁ adhigantabbaṁ, dukkhena kho sukhaṁ adhigantabba’’nti, tasmiṁ bhante vatthusmiṁ bhāsitaṁ.",
  "anya-e0902n1:183": "Pucchā – evaṁ vutte kho āvuso bodhi rājakumāro bhagavantaṁ kathaṁ pucchi, kathañcassa bhagavā byākāsi.",
  "anya-e0902n1:184_0": "Vissajjanā – evaṁ vutte bhante bodhirājakumāro bhagavantaṁ etadavoca ‘‘kīva cirena",
  "anya-e0902n1:184_1": "nu kho bhante bhikkhu tathāgataṁ vināyakaṁ labhamāno yassatthāya kulaputtā sammadeva",
  "anya-e0902n1:184_2": "agārasmā anagāriyaṁ pabbajanti, tadanuttaraṁ brahmacariyapariyosānaṁ diṭṭheva dhamme",
  "anya-e0902n1:184_3": "sayaṁ abhiññā sacchikatvā upasampajja vihareyyā’’ti, bhagavā ca bhante ‘‘tena hi",
  "anya-e0902n1:184_4": "rājakumāra taṁyevettha paṭipucchissāmi, yathā te khameyya, tathā naṁ byākareyyāsī’’ti,",
  "anya-e0902n1:184_5": "evamādinā vibhajitvā byākāsi.",
  "anya-e0902n1:185": "Pucchā – imañca panāvuso dhammadesanaṁ sutvā bodhirājakumāro imissaṁ dhammadesanāyaṁ pasanno kīdisaṁ pasannākāramakāsi.",
  "anya-e0902n1:186_0": "Vissajjanā – imañca pana bhante dhammadesanaṁ sutvā bodhirājakumāro ‘‘aho buddho",
  "anya-e0902n1:186_1": "aho dhammo aho dhammassa svākkhātatā, yatra hi nāma sāyamanusiṭṭho, pāto visesaṁ",
  "anya-e0902n1:186_2": "adhigamissati, pātamanusiṭṭho sāyaṁ visesaṁ adhigamissatī’’ti evamādinā imissaṁ dhammadesanāyaṁ",
  "anya-e0902n1:186_3": "pasanno pasannākāramakāsi.",
  "anya-e0902n1:187": "Aṅgulimālasutta",
  "anya-e0902n1:188": "Pucchā – aṅgulimālasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:189_0": "Vissajjanā – sāvatthiyaṁ bhante āyasmantaṁ aṅgulimālattheraṁ ārabbha bhāsitaṁ. Āyasmā",
  "anya-e0902n1:189_1": "bhante aṅgulimālatthero bhagavantaṁ etadavoca ‘‘idhāhaṁ bhante pubbaṇhasamayaṁ nivāsetvā",
  "anya-e0902n1:189_2": "pattacīvaramādāya sāvatthiṁ piṇḍāya pāvisiṁ, addasaṁ kho ahaṁ bhante sāvatthiyaṁ",
  "anya-e0902n1:189_3": "sapadānaṁ piṇḍāya caramāno aññataraṁ itthiṁ mūḷhagabbhaṁ vighātagabbhaṁ disvāna mayhaṁ",
  "anya-e0902n1:189_4": "etadahosi ‘‘kilissanti vata bho sattā, kilissanti vata bho sattā’’ti, tasmiṁ bhante",
  "anya-e0902n1:189_5": "vatthusmiṁ bhāsitaṁ.",
  "anya-e0902n1:190": "Piyajātikasutta",
  "anya-e0902n1:191": "Pucchā – piyajātikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:192_0": "Vissajjanā – sāvatthiyaṁ bhante aññataraṁ gahapatiṁ ārabbha bhāsitaṁ, sāvatthiyaṁ",
  "anya-e0902n1:192_1": "bhante aññatarassa gahapatissa ekaputtako piyo manāpo kālaṅkato hoti, tassa kālaṁ",
  "anya-e0902n1:192_2": "kiriyāya neva kammantā paṭibhanti, na bhattaṁ paṭibhāti, so āḷāhanaṁ gantvā kandati",
  "anya-e0902n1:192_3": "‘‘kahaṁ ekaputtaka kahaṁ ekaputtakā’’ti, tasmiṁ bhante vatthusmiṁ bhāsitaṁ.",
  "anya-e0902n1:193": "Bāhitikasutta",
  "anya-e0902n1:194": "Pucchā – bāhitika suttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:195_0": "Vissajjanā – sāvatthiyaṁ bhante rājānaṁ pasenadiṁ kosalaṁ ārabbha āyasmatā ānandattherena",
  "anya-e0902n1:195_1": "dhammabhaṇḍāgārikena bhāsitaṁ. Rājā bhante pasenadi kosalo āyasmantaṁ ānandaṁ etadavoca",
  "anya-e0902n1:195_2": "‘‘kiṁ nu kho bhante ānanda sobhagavā tathārūpaṁ kāyasamācāraṁ samācareyya, yvassa",
  "anya-e0902n1:195_3": "kāyasamācāro opārambho samaṇehi brāhmaṇehī’’ti, tasmiṁ bhante vatthusmiṁ bhāsitaṁ.",
  "anya-e0902n1:196": "Dhammacetiyasutta",
  "anya-e0902n1:197": "Pucchā – dhammacetiyasuttaṁ panāvuso bhagavatā kattha kena saddhiṁ bhāsitaṁ.",
  "anya-e0902n1:198": "Vissajjanā – sakkesu bhante medāḷupe nāma sakyānaṁ nigame raññā pasenadinā kosalena saddhiṁ bhāsitaṁ.",
  "anya-e0902n1:199": "Kaṇṇakatthalasutta",
  "anya-e0902n1:200": "Pucchā – kaṇṇakatthalasuttaṁ panāvuso bhagavatā kattha kena saddhiṁ bhāsitaṁ.",
  "anya-e0902n1:201": "Vissajjanā – uruññāyaṁ bhante kaṇṇakatthale migadāye raññā pasenadinā kosalena saddhiṁ bhāsitaṁ.",
  "anya-e0902n1:202": "Brahmāyusutta",
  "anya-e0902n1:203": "Pucchā – tenāvuso bhagavatā…pe… sammāsambuddhena brahmāyusuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:204_0": "Vissajjanā – videhesu bhante mithilāyaṁ maghadevaambavane brahmāyuṁ brāhmaṇaṁ ārabbha",
  "anya-e0902n1:204_1": "bhāsitaṁ. Brahmāyu bhante brāhmaṇo bhagavantaṁ upasaṅkamitvā aṭṭhapañhāni pucchi,",
  "anya-e0902n1:204_2": "tasmiṁ bhante vatthusmiṁ bhāsitaṁ.",
  "anya-e0902n1:205": "Pucchā – tattha āvuso uttaro māṇavo kathaṁ bhagavato dvattiṁsamahāpurisalakkhaṇehi samannāgatataṁ attano ācariyassa brahmāyussa brāhmaṇassa sampaṭivedesi.",
  "anya-e0902n1:206_0": "Vissajjanā – tattha bhante uttaro māṇavo ‘‘suppatiṭṭhitapādo kho pana so bhavaṁ gotamo,",
  "anya-e0902n1:206_1": "idampi tassa bhoto gotamassa mahāpurisassa mahāpurisalakkhaṇaṁ bhavatī’’ti evamādinā",
  "anya-e0902n1:206_2": "bhagavato dvattiṁsamahāpurisalakkhaṇehi samannāgatataṁ attano ācariyassa brahmāyussa",
  "anya-e0902n1:206_3": "brāhmaṇassa sampaṭivedesi.",
  "anya-e0902n1:207": "Pucchā – aparampi āvuso uttaro māṇavo bhagavato gamanakāle kīdisaṁ pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:208_0": "Vissajjanā – aparampi bhante uttaro māṇavo bhagavato gamanakāle paṭhamaṁ dakkhiṇaṁ",
  "anya-e0902n1:208_1": "pāduddharaṇādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:209": "Pucchā – aparampi āvuso uttaro māṇavo bhagavato antaragharaṁ pavisanakāle kīdisaṁ pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:210_0": "Vissajjanā – aparampi bhante uttaro māṇavo bhagavato antaragharaṁ pavisanakāle na",
  "anya-e0902n1:210_1": "kāyassa unnamanādikaṁ pāsādikaṁ disvā ca sallakkhetvā ca attano ācariyassa brahmāyussa",
  "anya-e0902n1:210_2": "brāhmaṇassa sampaṭivedesi.",
  "anya-e0902n1:211": "Pucchā – aparampi āvuso uttaro māṇavo bhagavato bhojanakāle kīdisaṁ pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:212_0": "Vissajjanā – aparampi bhante uttaro māṇavo bhagavato bhojanakāle pattodakādikaṁ paṭiggahaṇādikāle",
  "anya-e0902n1:212_1": "na pattassa unnamanādikaṁ bhagavato pāsādikaṁ ākāraṁ disvā ca sallakkhetvā ca attano",
  "anya-e0902n1:212_2": "ācariyassa brahmāyussa brāhmaṇassa sampaṭivedesi.",
  "anya-e0902n1:213": "Pucchā – aparampi āvuso uttaro māṇavo bhagavato bhuttāvikāle kīdisaṁ pāsādikaṁ ākāraṁ disvā ca sallakkhetvā ca attano ācariyassa brahmāyussa brāhmaṇassa sampaṭivedesi.",
  "anya-e0902n1:214_0": "Vissajjanā – aparampi bhante uttaro māṇavo bhagavato bhuttāvikāle pattodanādikaṁ",
  "anya-e0902n1:214_1": "paṭiggaṇhādikāle na pattassa unnamanādikaṁ pāsādikaṁ ākāraṁ disvā ca sallakkhetvā",
  "anya-e0902n1:214_2": "ca attano ācariyassa brahmāyussa brāhmaṇassa sampaṭivedesi.",
  "anya-e0902n1:215_0": "Pucchā – aparampi āvuso uttaro māṇavo bhagavato cīvaradhāraṇe ca ārāmagatakāle ca",
  "anya-e0902n1:215_1": "dhammadesanākāle ca sabbairiyāpathesu ca kīdisaṁ pāsādikaṁ ākāraṁ disvā ca sallakkhetvā",
  "anya-e0902n1:215_2": "ca attano ācariyassa brahmāyussa brāhmaṇassa sampaṭivedesi.",
  "anya-e0902n1:216_0": "Vissajjanā – aparampi bhante uttaro māṇavo bhagavato cīvaradhāraṇakāle ca ārāmagatakāle",
  "anya-e0902n1:216_1": "ca sabbesu ca iriyāpathesu na accukkaṭṭhādikaṁ pāsādikaṁ ākāraṁ disvā ca sallakkhetvā",
  "anya-e0902n1:216_2": "ca attano ācariyassa brahmāyussa brāhmaṇassa sampaṭivedesi.",
  "anya-e0902n1:217": "Pucchā – kathañcāvuso brahmāyu brahmaṇo bhagavantaṁ pucchi, kathañcassa bhagavā byākāsi.",
  "anya-e0902n1:218_0": "Vissajjanā – ‘‘kathaṁ kho brāhmaṇo hoti, kathaṁ bhavati vedagū. Tevijjo bho kathaṁ",
  "anya-e0902n1:218_1": "hoti, sottiyo kinti vuccati. Arahaṁ bho kathaṁ hoti, kathaṁ bhavati kevalī. Muni",
  "anya-e0902n1:218_2": "ca bho kathaṁ hoti, buddho kinti pavuccatī’’ti – evaṁ kho bhante brahmāyu brāhmaṇo",
  "anya-e0902n1:218_3": "bhagavantaṁ pañhaṁ apucchi. Bhagavā bhante–",
  "anya-e0902n1:219": "‘‘Pubbenivāsaṁ yo vedi, saggāpāyañca passati;",
  "anya-e0902n1:220": "Atho jātikkhayaṁ patto, abhiññāvosito muni;",
  "anya-e0902n1:221": "Cittaṁ visuddhaṁ jānāti, muttaṁ rāgehi sabbaso;",
  "anya-e0902n1:222": "Pahīnajātimaraṇo, brahmacariyassa kevalī;",
  "anya-e0902n1:223": "Pāragū sabbadhammānaṁ, buddho tādī pavuccatī’’ti –",
  "anya-e0902n1:224": "Evaṁ kho bhante bhagavā brahmāyussa brāhmaṇassa vibhajitvā byākāsi.",
  "anya-e0902n1:225": "Pucchā – imañca panāvuso bhagavato byākaraṇaṁ sutvā brahmāyu brāhmaṇo bhagavati kīdisaṁ nipaccakāraṁ akāsi, kathañcassa bhagavā punapi anupubbiṁ dhammakathaṁ kathesi.",
  "anya-e0902n1:226_0": "Vissajjanā – imañca pana bhante bhagavato byākaraṇaṁ sutvā brahmāyu brāhmaṇo uṭṭhāyāsanā",
  "anya-e0902n1:226_1": "ekaṁsaṁ uttarāsaṅgaṁ karitvā bhbhagavato pādesu sirasā nipatitvā bhagavato pādāni",
  "anya-e0902n1:226_2": "mukhena ca paricumbati, pāṇīhi ca parisambāhati, nāmañca sāveti ‘‘brahmāyu ahaṁ bho",
  "anya-e0902n1:226_3": "gotama brāhmaṇo, brahmāyu ahaṁ bho gotama brāhmaṇo’’ti, evaṁ paramanipaccakāraṁ akāsi,",
  "anya-e0902n1:226_4": "bhagavā ca bhante dānakathaṁ sīlakathaṁ saggakathaṁ kāmānaṁ ādīnavaṁ okāraṁ saṁkilesaṁ",
  "anya-e0902n1:226_5": "nekkhamme ānisaṁsaṁ pakāsesi, evaṁ kho bhante brahmāyussa brāhmaṇassa bhagavā anupubbiṁ kathaṁ kathesi.",
  "anya-e0902n1:227": "Pucchā – imañca panāvuso dammadesanaṁ sutvā brahmāyussa brāhmaṇassa kīdiso dhammābhisamayo ahosi.",
  "anya-e0902n1:228_0": "Vissajjanā – imañca pana bhante dhammadesanaṁ sutvā brahmāyussa brāhmaṇassa tasmiṁyeva",
  "anya-e0902n1:228_1": "āsane virajaṁ vītamalaṁ dhammacakkhuṁ udapādi ‘‘yaṁkiñci samudayadhammaṁ sabbaṁ taṁ nirodhadhamma’’nti.",
  "anya-e0902n1:229": "Selasutta",
  "anya-e0902n1:230": "Pucchā – selasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:231_0": "Vissajjanā – aṅguttarāpesu bhante āpaṇe nāma aṅguttarāpānaṁ nigameselaṁ brāhmaṇaṁ",
  "anya-e0902n1:231_1": "ārabbha bhāsitaṁ. Selo bhante brāhmaṇo sapariso bhagavantaṁ upasaṅkamitvā bhagavantaṁ",
  "anya-e0902n1:231_2": "sammukhā sāruppāhi gāthāhi abhitthavi, tasmiṁ bhante vatthusmiṁ bhāsitaṁ.",
  "anya-e0902n1:232": "Paripuṇṇakāyo suruci, sujāto cārudassano;",
  "anya-e0902n1:233": "Suvaṇṇavaṇṇosi bhagavā, susukkadāṭhosi vīriyavā;",
  "anya-e0902n1:234": "Narassa hi sujātassa, ye bhavanti viyañcanā;",
  "anya-e0902n1:235": "Sabbe te tava kāyasmiṁ, mahāpurisalakkhaṇā.",
  "anya-e0902n1:236": "Assalāyanasutta",
  "anya-e0902n1:237": "Pucchā – assalāyanasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:238_0": "Vissajjanā – sāvatthiyaṁ bhante assalāyanaṁ māṇavaṁ ārabbha bhāsitaṁ, assalāyano",
  "anya-e0902n1:238_1": "bhante māṇavo mahatā brāhmaṇagaṇena saddhiṁ bhagavantaṁ upasaṅkamitvā etadavoca ‘‘brāhmaṇā",
  "anya-e0902n1:238_2": "bho gotama evamāhaṁsu ‘brāhmaṇova seṭṭho vaṇṇo, hīno añño vaṇṇo. Brāhmaṇova sukko",
  "anya-e0902n1:238_3": "vaṇṇo, kaṇho añño vaṇṇo. Brāhmaṇāva sujjhanti, no abrāhmaṇā. Brāhmaṇāva brahmuno",
  "anya-e0902n1:238_4": "puttā orasā mukhato jātā brahmajā brahmanimmitā brahmadāyādā’ti, idha bhavaṁ gotamo",
  "anya-e0902n1:238_5": "kimāhā’’ti, tasmiṁ bhante vatthusmiṁ bhāsitaṁ.",
  "anya-e0902n1:239": "Ghoṭamukhasutta",
  "anya-e0902n1:240": "Pucchā – ghoṭamukhasuttaṁ panāvuso kattha kaṁ ārabbhbha kismiṁ vatthusmiṁ kena bhāsitaṁ.",
  "anya-e0902n1:241_0": "Vissajjanā – bārāṇasiyaṁ bhante khemiyambavane ghoṭamukhaṁ brāhmaṇaṁ ārabbha āyasmatā",
  "anya-e0902n1:241_1": "udenena bhāsitaṁ. Ghoṭamukho bhante brāhmaṇo āyasmantaṁ udenaṁ caṅkamantaṁ anucaṅkamamāno",
  "anya-e0902n1:241_2": "evamāha ‘‘ambho samaṇa natthi dhammiko paribbajo, evaṁ me ettha hoti, tañca kho bhavantarūpānaṁ",
  "anya-e0902n1:241_3": "vā adassanā, yo vā panettha dhammā’’ti, tasmiṁ bhante vatthusmiṁ bhāsitaṁ.",
  "anya-e0902n1:242": "Caṅkīsutta",
  "anya-e0902n1:243": "Pucchā – tenāvuso bhagavatā…pe… sammāsambuddhena caṅkīsuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:244_0": "Vissajjanā – kosalesu bhante opāsāde nāma kosalānaṁ nigame kāpaṭikaṁ māṇavaṁ ārabbha",
  "anya-e0902n1:244_1": "bhāsitaṁ, kāpaṭiko bhante māṇavo bhagavantaṁ etadavoca ‘‘yadidaṁ bho gotama brāhmaṇānaṁ",
  "anya-e0902n1:244_2": "porāṇaṁ mantapadaṁ itihitihaparamparāya piṭakasampadāya, tattha ca brāhmaṇā ekaṁsena",
  "anya-e0902n1:244_3": "niṭṭhaṁ gacchanti ‘idameva saccaṁ moghamañña’nti, idha bhavaṁ gotamo kimāhā’’ti,",
  "anya-e0902n1:244_4": "tasmiṁ bhante vatthusmiṁ bhāsitaṁ.",
  "anya-e0902n1:245": "Esukārīsutta",
  "anya-e0902n1:246": "Pucchā – esukārīsuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:247_0": "Vissajjanā – sāvatthiyaṁ bhante esukāriṁ brāhmaṇaṁ ārabbha bhāsitaṁ, esukārī bhante",
  "anya-e0902n1:247_1": "brāhmaṇo bhagavantaṁ upasaṅkamitvā etadavoca ‘‘brāhmaṇā bho gotama catasso pāricariyā",
  "anya-e0902n1:247_2": "paññapenti, brāhmaṇassa pāricariyaṁ paññapenti, khattiyassa pāricariyaṁ paññapenti,",
  "anya-e0902n1:247_3": "vessassa pāricariyaṁ paññapenti, suddassa pāricariyaṁ paññapentī’’ti, tasmiṁ bhante",
  "anya-e0902n1:247_4": "vatthusmiṁ bhāsitaṁ.",
  "anya-e0902n1:248": "Dhanañjānisutta",
  "anya-e0902n1:249": "Pucchā – dhanañjānisuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:250_0": "Vissajjanā – rājagahe bhante dhanañjāniṁ brāhmaṇaṁ ārabbha āyasmatā sāriputtattherena",
  "anya-e0902n1:250_1": "dhammasenāpatinā bhāsitaṁ, dhanañjāni bhante brāhmaṇo pamādavihāraṁ vihāsi, tasmiṁ",
  "anya-e0902n1:250_2": "bhante vatthusmiṁ bhāsitaṁ.",
  "anya-e0902n1:251": "Pucchā – atha kho āvuso āyasmā sāriputtatthero dhammasenāpati kathaṁ dhanañjāniṁ brāhmaṇaṁ pucchi, kathañca so āyasmato sāriputtattherassa dhammasenāpatissa ārocesi.",
  "anya-e0902n1:252_0": "Vissajjanā – ‘‘kaccāsi dhanañjāni appamatto’’ti, evaṁ kho bhante āyasmā sāriputtatthero",
  "anya-e0902n1:252_1": "dhammasenāpati dhanañjāniṁ brāhmaṇaṁ pucchi, dhanañjāni ca bhante brāhmaṇo ‘‘kuto",
  "anya-e0902n1:252_2": "bho sāriputta amhākaṁ appamādo, yesaṁ no mātāpitaro posetabbā’’ti, evamādinā āyasmato",
  "anya-e0902n1:252_3": "sāriputtassa dhammasenāpatissa ārocesi.",
  "anya-e0902n1:253": "Pucchā – evaṁ vutte kho āvuso āyasmā sāriputtatthero dhammasenāpati dhanañjānissa brāhmaṇassa kīdisaṁ dhammakathaṁ kathesi.",
  "anya-e0902n1:254_0": "Vissajjanā – evaṁ vutte bhante āyasmā sāriputtatthero dhammasenāpati ‘‘taṁ kiṁ maññasi",
  "anya-e0902n1:254_1": "dhanañjāni, idhekacco mātāpitūnaṁ hetu adhammacārī visamacārī assa, tamenaṁ adhammacariyā",
  "anya-e0902n1:254_2": "visamacariyāhetu nirayaṁ nirayapālā upakaḍḍheyyu’’nti, evamādinā dhanañjānissa brāhmaṇassa",
  "anya-e0902n1:254_3": "dhammakathaṁ kathesi.",
  "anya-e0902n1:255": "Pucchā – puna pi āvuso āyasmā sāriputtatthero dhammasenāpati kathaṁ dhanañjānissa brāhmaṇassa aparenapi pariyāyena anusāsaniṁ adāsi.",
  "anya-e0902n1:256_0": "Vissajjanā – punapi bhante āyasmā sāriputtatthero dhammasenāpati ‘‘taṁ kiṁ maññasi",
  "anya-e0902n1:256_1": "dhanañjāni, yo vā mātāpitūnaṁ hetu adhammacārī visamacārī assa, yo vā mātāpitūnaṁ",
  "anya-e0902n1:256_2": "hetu dhammacārī samacārī assa, katamaṁ seyyo’’ti, evamādinā dhanañjānissa brāhmaṇassa",
  "anya-e0902n1:256_3": "aparenapi pariyāyena ovādamadāsi.",
  "anya-e0902n1:257": "Pucchā – aparabhāge pi āvuso āyasmā sāriputtatthero dhammasenāpati kathaṁ dhanañjānissa brāhmaṇassa maraṇasamaye dhammakathaṁ kathesi, kathañcassa abhisamparāyo ahosi.",
  "anya-e0902n1:258_0": "Vissajjanā – aparabhāge pi bhante āyasmā sāriputtatthero dhammasenāpati dhanañjānissa",
  "anya-e0902n1:258_1": "brāhmaṇassa maraṇasamayepi cattāro brahmavihāre desesi, dhanañjāni ca bhbhante brāhmaṇo",
  "anya-e0902n1:258_2": "kāyassa bhedā paraṁ maraṇā brahmalokūpago ahosi.",
  "anya-e0902n1:259": "Vāseṭṭhasutta",
  "anya-e0902n1:260": "Pucchā – vāseṭṭhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:261": "Vissajjanā – icchānaṅgale bhante vāseṭṭhaṁ māṇavaṁ ārabbha bhāsitaṁ. Vāseṭṭho bhante māṇavo bhagavantaṁ gāthāhi ajjhabhāsi –",
  "anya-e0902n1:262": "‘‘Anuññātapaṭiññātā, tevijjā mayamasmubho;",
  "anya-e0902n1:263": "Ahaṁ pokkharasātissa, tārukkhassāyaṁ māṇavo.",
  "anya-e0902n1:264": "Tevijjānaṁ yadakkhātaṁ, tatra kevalinesmase;",
  "anya-e0902n1:265": "Padakasmā veyyākaraṇā, jappe ācariyasādisā;",
  "anya-e0902n1:266": "Tesaṁ no jātivādasmiṁ, vivādo atthi gotama.",
  "anya-e0902n1:267": "Jātiyā brāhmaṇo hoti, bhāradvājo iti bhāsati;",
  "anya-e0902n1:268": "Ahañca kammunā brūmi, evaṁ jānāhi cakkhuma.",
  "anya-e0902n1:269": "Tena sakkoma ñāpetuṁ, aññaṁmaññaṁ mayaṁ ubho;",
  "anya-e0902n1:270": "Bhavantaṁ puṭṭhumāgamā, sambuddhaṁ iti vissutaṁ.",
  "anya-e0902n1:271": "Candaṁ yathā khayātītaṁ, pecca pañjalikā janā;",
  "anya-e0902n1:272": "Vandanā namassanti, evaṁ lokasmiṁ gotamaṁ.",
  "anya-e0902n1:273": "Cakkhuṁ loke samuppannaṁ, mayaṁ pucchāma gotamaṁ;",
  "anya-e0902n1:274": "Jātiyā brāhmaṇo hoti, udāhu bhavati kammunā;",
  "anya-e0902n1:275": "Ajānataṁ no pabrūhi, yathā jānemu brāhmaṇanti.",
  "anya-e0902n1:276": "Tasmiṁ bhante vatthusmiṁ bhāsitaṁ.",
  "anya-e0902n1:277": "Subhasutta",
  "anya-e0902n1:278": "Pucchā – subhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:279_0": "Vissajjanā – sāvatthiyaṁ bhante subhaṁ māṇavaṁ todeyyaputtaṁ ārabbha bhāsitaṁ. Subho",
  "anya-e0902n1:279_1": "bhbhante māṇavo todeyyaputto bhagavantaṁ upasaṅkamitvā etadavoca ‘‘brāhmaṇā bho gotama",
  "anya-e0902n1:279_2": "evamāhaṁsu’ gahaṭṭho ārādhako hoti ñāyaṁ dhammaṁ kusalaṁ, na pabbajito ārādhako hoti",
  "anya-e0902n1:279_3": "ñāyaṁ dhammaṁ kusalanti, idha bhavaṁ gotamo kimāhā’’ti, tasmiṁ bhante vatthusmiṁ bhāsitaṁ.",
  "anya-e0902n1:280": "Pucchā – puna pi āvuso subho māṇavo todeyyaputto kathaṁ bhagavantaṁ pucchi, kathañca bhagavā vibhajja byākāsi.",
  "anya-e0902n1:281_0": "Vissajjanā – ‘‘brāhmaṇā bho gotama evamāhaṁsu ‘mahaṭṭhamidaṁ mahākiccaṁ mahādhikaraṇaṁ",
  "anya-e0902n1:281_1": "mahāsamārambhaṁ, gharāvāsakammaṭṭhānaṁ mahapphalaṁ hoti. Appaṭṭhamidaṁ appakiccaṁ",
  "anya-e0902n1:281_2": "appādhikaraṇaṁ appasamārambhaṁ, pabbajjā kammaṭṭhānaṁ appaphalaṁ hotī’ti. Idha bhavaṁ",
  "anya-e0902n1:281_3": "gotamo kimāhā’’ti. Evaṁ kho bhante subho māṇavo todeyyaputto punapi bhagavantaṁ pucchi.",
  "anya-e0902n1:281_4": "Bhagavā ca bhante ‘‘etthāpi kho ahaṁ māṇava vibhajjavādā, nāhamettha ekaṁsavādoti’’",
  "anya-e0902n1:281_5": "evamādinā vibhajja byākāsi.",
  "anya-e0902n1:282": "Saṅgāravasutta",
  "anya-e0902n1:283": "Pucchā – saṅgāravasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:284_0": "Vissajjanā – kosalesu bhante cañcalikappe nāma gāme saṅgāravaṁ māṇavaṁ ārabbha bhāsitaṁ,",
  "anya-e0902n1:284_1": "saṅgāravo bhante māṇavo bhagavantaṁ etadavoca ‘‘santi kho bho gotama eke samaṇabrāhmaṇā",
  "anya-e0902n1:284_2": "diṭṭhadhammābhiññāvosānapāramippattā ādibrahmacariyaṁ paṭijānanti. Tatra bho gotama",
  "anya-e0902n1:284_3": "ye te samaṇabrāhmaṇā diṭṭhadhammābhiññāvosānapāramippattā ādibrahmacariyaṁ paṭijānanti,",
  "anya-e0902n1:284_4": "tesaṁ bhavaṁ gotamo katamo’’ti, tasmiṁ bhante vatthusmiṁ bhāsitaṁ.",
  "anya-e0902n1:285": "Devadahasutta",
  "anya-e0902n1:286": "Pucchā – tenāvuso bhagavatā jānatā passatā arahatā sammāsambuddhena devadahasuttaṁ kattha kaṁ ārabbha bhāsitaṁ.",
  "anya-e0902n1:287": "Vissajjanā – sakkesu bhante devadahe nāma sakyānaṁ nigame samma hule bhikkhū ārabbha bhāsitaṁ.",
  "anya-e0902n1:288": "Pañcattayasutta",
  "anya-e0902n1:289": "Pucchā – pañcattayasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:290": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:291": "Kintisutta",
  "anya-e0902n1:292": "Pucchā – kintisuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:293": "Vissajjanā – pisinārāyaṁ bhante baliharaṇe nāma vanasaṇḍe sambahule bhikkhū ārabbha bhāsitaṁ.",
  "anya-e0902n1:294": "Pucchā – tattha āvuso bhagavā kathaṁ paṭhamaṁ bhikkhū paṭipucchitvā ovādamadāsi, yo bahujanassa atthāya hitāya sukhāya saṁvattati.",
  "anya-e0902n1:295_0": "Vissajjanā – tattha bhante bhagavā ‘‘kinti vo bhikkhave mayi hoti, cīvarahetu vā",
  "anya-e0902n1:295_1": "samaṇo gotamo dhammaṁ deseti, piṇḍapātahetu vā, senāsanahetu vā, itibhavābhavahetu",
  "anya-e0902n1:295_2": "vā samaṇo gotamo dhammaṁ desetī’’ti bhikkhū pucchitvā ‘‘tasmātiha bhikkhave ye vo",
  "anya-e0902n1:295_3": "mayā dhammā abhiññā desitā. Seyyathidaṁ, cattāro satipaṭṭhānā cattāro sammappadhānā",
  "anya-e0902n1:295_4": "cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo.",
  "anya-e0902n1:295_5": "Tattha sabbeheva samaggehi sammodamānehi avivadamānehi sikkhitabbaṁ’’ evamādinā bhante",
  "anya-e0902n1:295_6": "bhikkhūnaṁ ovādamadāsi.",
  "anya-e0902n1:296": "Pucchā – kathañcāvuso bhagavā tattha dutiyampi bhikkhūnaṁ ovādaṁ adāsi. Yo bahujanassa atthāya hitāya sukhāya saṁvattati.",
  "anya-e0902n1:297_0": "Vissajjanā – tattha bhante bhagavā ‘‘tesañca vo bhikkhave samaggānaṁ sammodamānānaṁ",
  "anya-e0902n1:297_1": "avivadamānānaṁ sikkhataṁ siyā aññatarassa bhikkhuno āpatti, siyā vītikkamo. Tatra",
  "anya-e0902n1:297_2": "bhikkhave na codanāya taritabbaṁ puggalo upaparikkhitabbo’’ti evamādinā bhikkhūnaṁ",
  "anya-e0902n1:297_3": "dutiyampi ovādamadāsi.",
  "anya-e0902n1:298": "Pucchā – kathañcāvuso bhagavā tattha tatiyampi bhikkhūnaṁ ovādaṁ adāsi, yo bahujanassa atthāya hitāya sukhāya saṁvattati.",
  "anya-e0902n1:299_0": "Vissajjanā – ‘‘tesañca vo bhikkhave samaggānaṁ sammodamānānaṁ avivadamānānaṁ sikkhataṁ",
  "anya-e0902n1:299_1": "aññamaññassa vacīsaṁhāro uppajjeyya diṭṭhipaḷāso cetaso āghāto appaccayo anabhiraddhī’’ti",
  "anya-e0902n1:299_2": "evamādinā bhante bhagavā tattha tatiyampi bhikkhūnaṁ ovādamadāsi.",
  "anya-e0902n1:300": "Pucchā – tenāvuso bhikkhunā evaṁ satthu ovādānusāsanikārinā āyasmā nu te bhikkhu akusalā vuṭṭhāpetvā kusale patiṭṭhāpetīti parehi puṭṭhena kathaṁ sammā byākaramānena byākātabbaṁ.",
  "anya-e0902n1:301_0": "Vissajjanā – ‘‘idhāhaṁ āvuso yena bhagavā tenupasaṅkamiṁ, tassa me bhagavā dhammaṁ",
  "anya-e0902n1:301_1": "desesi, tāhaṁ dhammaṁ sutvā tesaṁ bhikkhūnaṁ abhāsiṁ, taṁ te bhikkhū dhammaṁ sutvā",
  "anya-e0902n1:301_2": "akusalā vuṭṭhahiṁsu kusale patiṭṭhahiṁsū’’ti. Evaṁ kho bhante tena bhikkhunā evaṁ",
  "anya-e0902n1:301_3": "satthu ovādānusāsanikārinā parehi puṭṭhena sammā byākaramānena byākātabbaṁ.",
  "anya-e0902n1:302": "Sāmagāmasutta",
  "anya-e0902n1:303": "Pucchā – sāmagāmasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:304_0": "Vissajjanā – sakkesu bhante sāmagāme nāma sakyānaṁ nigame āyasmantañca ānandaṁ āyasmantañca",
  "anya-e0902n1:304_1": "cundaṁ ārabbha bhāsitaṁ, āyasmā ca bhante ānando āyasmā ca cundo yena bhagavā tenupasaṅkamisu,",
  "anya-e0902n1:304_2": "upasaṅkamitvā bhagavantaṁ abhivādetvā ekamantaṁ nisīdiṁsu, ekamantaṁ nisinno kho",
  "anya-e0902n1:304_3": "āyasmā ānando bhagavantaṁ etadavoca ‘‘ayaṁ bhante cundo samaṇuddeso evamāha ‘nigaṇṭho",
  "anya-e0902n1:304_4": "bhante nāṭaputto pāvāyaṁ adhunā kālaṅkato, tassa kālaṅkiriyāya bhinnā nigaṇṭhā dvedhikajātā",
  "anya-e0902n1:304_5": "bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti…pe…",
  "anya-e0902n1:304_6": "bhinnathūpe appaṭisaraṇe’ti. Tassa mayhaṁ bhante evaṁ hoti ‘māheva bhagavato accayena",
  "anya-e0902n1:304_7": "saṅghe vivādo uppajji, svāssa vivādo bahujanaahitāya bahujanaasukhāya bahuno janassa",
  "anya-e0902n1:304_8": "anatthāya ahitāya dukkhāya devamanussāna’nti’’. Tasmiṁ bhante vatthusmiṁ bhāsitaṁ.",
  "anya-e0902n1:305": "Sunakkhattasutta",
  "anya-e0902n1:306": "Pucchā – sunakkhattasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:307_0": "Vissajjanā – vesāliyaṁ bhante sunakkhattaṁ licchaviputtaṁ ārabbha bhāsitaṁ, sunakkhatto",
  "anya-e0902n1:307_1": "bhante licchaviputto bhagavantaṁ upasaṅkamitvā etadavoca ‘‘sutaṁ metaṁ bhante sambahulehi",
  "anya-e0902n1:307_2": "kira bhikkhūhi bhagavato santike aññā byākatā khīṇā jāti, vusitaṁ brahmacariyaṁ,",
  "anya-e0902n1:307_3": "kataṁ karaṇīyaṁ, nāparaṁ itthattāyāti pajānāmāti. Kacci te bhante bhikkhū sammadeva",
  "anya-e0902n1:307_4": "aññaṁ byākaṁsu, udāhu santetthekacce bhikkhū adhimānena aññaṁ byākaṁsū’’ti, tasmiṁ",
  "anya-e0902n1:307_5": "bhante vatthusmiṁ bhāsitaṁ.",
  "anya-e0902n1:308": "Āneñjasappāyasutta",
  "anya-e0902n1:309": "Pucchā – āneñjasappāyasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:310": "Vissajjanā – kurūsu bhante kammāsadhamme nāma kurūnaṁ nigame sambahule bhikkhū ārabbha bhāsitaṁ.",
  "anya-e0902n1:311": "Gaṇakammoggallānasutta",
  "anya-e0902n1:312": "Pucchā – gaṇakamoggallānasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:313_0": "Vissajjanā – sāvatthiyaṁ bhante gaṇakamoggallānaṁ brāhmaṇaṁ ārabbha bhāsitaṁ, gaṇakamoggallāno",
  "anya-e0902n1:313_1": "bhante brāhmaṇo bhagavantaṁ upasaṅkamitvā etadavoca ‘‘seyyāthāpi bho gotama imassa",
  "anya-e0902n1:313_2": "migāramātupāsādassa dissati anupubbasikkhā anupubbakiriyā anupubbapaṭipadā yadidaṁ",
  "anya-e0902n1:313_3": "yāva pacchimasopānakaḷevarā…pe… sakkā nukho bho gotama imasmimpi dhammavinaye evameva",
  "anya-e0902n1:313_4": "anupubbasikkhā anupubbakiriyā anupubbapaṭipadā paññapetu’’nti, tasmiṁ bhante vatthusmiṁ bhāsitaṁ.",
  "anya-e0902n1:314": "Pucchā – evaṁ vutte kho āvuso gaṇakamoggallāno brāhmaṇo bhagavantaṁ kiṁ avoca, kathañcassa bhagavā byākāsi.",
  "anya-e0902n1:315_0": "Vissajjanā – evaṁ vutte bhante gaṇakamoggallāno brāhmaṇo bhagavantaṁ etadavoca ‘‘kiṁ",
  "anya-e0902n1:315_1": "nu kho bhoto gotamassa sāvakā bhotā gotamena evaṁ ovadīyamānā evaṁ anusāsīyamānā",
  "anya-e0902n1:315_2": "sabbe accantaṁ niṭṭhaṁ nibbānaṁ ārodhenti, udāhu ekacce nārādhentī’’ti, bhagavā ca",
  "anya-e0902n1:315_3": "bhante ‘‘appekacce kho brāhmaṇa mama sāvakā mayā evaṁ ovadīyamānā evaṁ anusāsīyamānā",
  "anya-e0902n1:315_4": "accantaṁ niṭṭhaṁ nibbānaṁ ārādhenti, ekacce nārādhentī’’ti evamādinā gaṇakamoggallānassa",
  "anya-e0902n1:315_5": "brāhmaṇassa byākāsi.",
  "anya-e0902n1:316": "Pucchā – imañca panāvuso dhammadesanaṁ sutvā gaṇako moggallāno imasmiṁ dhammavinaye pasanno kīdisaṁ pasannākāramakāsi.",
  "anya-e0902n1:317_0": "Vissajjanā – imañca pana bhante dhammadesanaṁ sutvā gaṇakamoggallāno brāhmaṇo ‘‘ye",
  "anya-e0902n1:317_1": "me bho gotama puggalā asaddhā jīvikatthā na saddhā agārasmā anagāriyaṁ pabbajitā’’ti",
  "anya-e0902n1:317_2": "evamādinā imasmiṁ dhammavinaye pasanno pasannākāramakāsi.",
  "anya-e0902n1:318": "Gopakamoggallānasutta",
  "anya-e0902n1:319": "Pucchā – gopakamoggallānasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:320_0": "Vissajjanā – rājagahe bhante gopakamoggallānaṁ brāhmaṇaṁ ārabbha āyasmatā ānandattherena",
  "anya-e0902n1:320_1": "dhammabhaṇḍāgārikena bhāsitaṁ, gopakamoggallāno bhante brāhmaṇo āyasmantaṁ ānandaṁ",
  "anya-e0902n1:320_2": "etadavoca ‘‘atthi nu kho bho ānanda ekabhikkhupi tehi dhammehi sabbena sabbaṁ sabbathā",
  "anya-e0902n1:320_3": "sabbaṁ samannāgato, yehi dhammehi samannāgato so bhavaṁ gotamo ahosi arahaṁ sammāsambuddho’’ti,",
  "anya-e0902n1:320_4": "tasmiṁ bhante vatthusmiṁ bhāsitaṁ.",
  "anya-e0902n1:321_0": "Pucchā – kathañcāvuso tattha āyasmatā ānandattherena dhammabhaṇḍāgārikena bhikkhuno",
  "anya-e0902n1:321_1": "pasādanīyā dhammā pakāsitā, ye tena bhagavatā jānatā passatā arahatā sammāsambuddhena",
  "anya-e0902n1:321_2": "akkhātā. Yehi ca samannāgataṁ bhikkhuṁ aññe bhikkhū sakkareyyuṁ garuṁ kareyyuṁ māneyyuṁ",
  "anya-e0902n1:321_3": "pūjeyyuṁ sakkatvā garuṁ katvā upanissāya vihareyyuṁ.",
  "anya-e0902n1:322_0": "Vissajjanā – idha brāhmaṇa bhikkhu sīlavā hoti, pātimokkhasaṁvarasaṁvuto viharati",
  "anya-e0902n1:322_1": "ācāragocarasampanno aṇumattesu vajjesu bhayadassāvī, samādāya sikkhati sikkhāpadesu,",
  "anya-e0902n1:322_2": "bahussuto hoti sutadharo sutasannicayo, yeme dhammā ādikalyāṇā majjhekalyāṇā pariyosānakalyāṇā",
  "anya-e0902n1:322_3": "sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpassa",
  "anya-e0902n1:322_4": "dhammā bahussutā honti dhātā vacasā paricitā manasānupekkhitā diṭṭhiyā suppaṭividdhāti",
  "anya-e0902n1:322_5": "evamādinā bhante tattha āyasmatā ānandattherena dhammabhaṇḍāgārikena dasa pasādanīyā",
  "anya-e0902n1:322_6": "dhammā pakāsitā. Ye tena bhagatā jānatā passatā arahatā sammāsambuddhena akkhātā,",
  "anya-e0902n1:322_7": "yehi samannāgataṁ bhikkhuṁ etarahi bhikkhū sakkareyyuṁ garuṁ kareyyuṁ māneyyuṁ pūjeyyuṁ",
  "anya-e0902n1:322_8": "sakkatvā garuṁ katvā upanissāya vihareyyuṁ.",
  "anya-e0902n1:323_0": "Pucchā – evaṁ vutte kho āvuso vassakāro brāhmaṇo magadhamahāmatto kīdisaṁ pasaṁsāvacanaṁ",
  "anya-e0902n1:323_1": "kathesi, kathañcassa āyasmā ānandatthero dhammabhaṇḍāgāriko taṁ vacanaṁ paṭisodhetvā pakāsesi.",
  "anya-e0902n1:324_0": "Vissajjanā – evaṁ vutte vassakāro brāhmaṇo magadhamahāmatto upanandaṁ senāpatiṁ āmantesi",
  "anya-e0902n1:324_1": "‘‘taṁ kiṁ maññasi bhavaṁ senāpati, yadi me bhonto sakkātabbaṁ sakkaronti, garuṁ kātabbaṁ",
  "anya-e0902n1:324_2": "garuṁ karonti, mānetabbaṁ mānenti, pūjetabbaṁ pūjentī’’ti evamādikaṁ pasaṁsāvacanaṁ",
  "anya-e0902n1:324_3": "kathesi, āyasmā ca bhante ānando ‘‘na ca kho brāhmaṇa so bhagavā sabbaṁ jhānaṁ vaṇṇesi,",
  "anya-e0902n1:324_4": "napi so bhagavā sabbaṁ jhānaṁ na vaṇṇesī’’ti evamādinā taṁ vacanaṁ paṭisodhetvā pakāsesi.",
  "anya-e0902n1:325": "Mahāpuṇṇamasutta",
  "anya-e0902n1:326": "Pucchā – mahāpuṇṇamasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:327": "Vissajjanā – sāvatthiyaṁ bhante aññataraṁ saṭṭhimattānaṁ padhānīyabhikkhūnaṁ saṅghattheraṁ bhikkhuṁ ārabbha bhāsitaṁ, aññataro bhante",
  "anya-e0902n1:328_0": "Saṭṭhimattānaṁ padhānīyabhikkhūnaṁ saṅghatthero bhikkhu uṭṭhāyāsanā ekaṁsaṁ cīvaraṁ",
  "anya-e0902n1:328_1": "katvā yena bhagavā tenañjaliṁ paṇāmetvā bhagavantaṁ etadavoca ‘‘puccheyyāhaṁ bhante",
  "anya-e0902n1:328_2": "bhagavantaṁ kiñcideva desaṁ, sace me bhagavā okāsaṁ karoti pañhassa veyyākaraṇāyā’’ti,",
  "anya-e0902n1:328_3": "tasmiṁ bhante vatthusmiṁ bhāsitaṁ.",
  "anya-e0902n1:329": "Cūḷapuṇṇamasutta",
  "anya-e0902n1:330": "Pucchā – cūḷapuṇṇamasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:331": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:332": "Pucchā – kathañcāvuso tattha bhagavatā asappurisaaṅgāni vibhajitvā pakāsitāni.",
  "anya-e0902n1:333_0": "Vissajjanā – asappuriso bhikkhave assaddhammasamannāgato hoti, asappurisabhatti hoti,",
  "anya-e0902n1:333_1": "asappurisacintī hoti, asappurisamantī hoti, asappurisavāco hoti, asappurisakammanto",
  "anya-e0902n1:333_2": "hoti, asappurisadiṭṭhi hoti, asappurisadānaṁ detīti evamādinā bhante tattha bhagavatā",
  "anya-e0902n1:333_3": "aṭṭha asappurisaaṅgāni vibhajitvā pakāsitāni.",
  "anya-e0902n1:334": "Pucchā – kathaṁ panāvuso bhagavatā tattha sappurisaaṅgāni vibhajitvā pakāsitāni.",
  "anya-e0902n1:335_0": "Vissajjanā – sappuriso bhikkhave saddhammasamannāgato hoti, sappurisabhatti hoti,",
  "anya-e0902n1:335_1": "sappurisacintī hoti, sappurisamantī hoti, sappurisavāco hoti, sappurisakammanto hoti,",
  "anya-e0902n1:335_2": "sappurisadiṭṭhi hoti, sappurisadānaṁ detīti evamādinā bhante bhagavatā tattha aṭṭhavidhāni",
  "anya-e0902n1:335_3": "sappurisaṅgāni vibhajitvā pakāsitāni.",
  "anya-e0902n1:336": "Anupadasutta",
  "anya-e0902n1:337": "Pucchā – anupadasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:338_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ, sambahulā bhante",
  "anya-e0902n1:338_1": "bhikkhū āyasmato sāriputtassa dhammasenāpatissa sabhāgā tasmiṁ samaye sannipatiṁsu,",
  "anya-e0902n1:338_2": "tasmiṁ bhante vatthusmiṁ bhāsitaṁ.",
  "anya-e0902n1:339": "Pucchā – kathañcāvuso tattha bhagavatā āyasmato sāriputtassa dhammasenāpatissa anupadadhammavipassanā vitthārena vibhajitvā pakāsitā.",
  "anya-e0902n1:340_0": "Vissajjanā – paṇḍito bhikkhave sāriputto mahāpañño bhikkhave sāriputto puthupañño",
  "anya-e0902n1:340_1": "bhikkhave sāriputto hāsapañño bhikkhave sāriputto tikkhapañño bhikkhave sāriputto",
  "anya-e0902n1:340_2": "javanapañño bhikkhave sāriputto nibbedhikapañño bhikkhave sāriputto sāriputto bhikkhave",
  "anya-e0902n1:340_3": "aḍḍhamāsaṁ anupadadhammavipassanaṁ vipassatīti evamādinā bhante tattha bhagavatā",
  "anya-e0902n1:340_4": "āyasmato sāriputtassa dhammasenāpatissa anupadadhammavipassanā vitthārena pakāsitā.",
  "anya-e0902n1:341": "Chabbisodhanasutta",
  "anya-e0902n1:342": "Pucchā – tenāvuso…pe… sammāsambuddhena chabbisodhanasuttaṁ kattha kaṁ ārabbha bhāsitaṁ.",
  "anya-e0902n1:343": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:344": "Sappurisasutta",
  "anya-e0902n1:345": "Pucchā – sappurisasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:346": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:347": "Sevitabbāsevitabbasutta",
  "anya-e0902n1:348": "Pucchā – sevitabbāsevitabbasuttaṁ panāvuso bhagavatā kattha kaṁ ārabbha kena saddhiṁ bhāsitaṁ.",
  "anya-e0902n1:349": "Vissajjanā – sāvatthiyaṁ bhante sambahule bhikkhū ārabbha āyasmatā sāriputtattherena dhammasenāpatinā saddhiṁ bhāsitaṁ.",
  "anya-e0902n1:350": "Bahudhātukasutta",
  "anya-e0902n1:351": "Pucchā – bahudhātukasuttaṁ panāvuso kattha kaṁ ārabbha bhāsitaṁ.",
  "anya-e0902n1:352": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:353": "Isigilisutta",
  "anya-e0902n1:354": "Pucchā – isigilisuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:355": "Vissajjanā – rājagahe bhante isigilismiṁ pabbate sambahule bhikkhū ārabbha bhāsitaṁ.",
  "anya-e0902n1:356": "Mahācattārīsakasutta",
  "anya-e0902n1:357": "Pucchā – mahācattārīsakasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:358": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:359": "Ānāpānassatisutta",
  "anya-e0902n1:360": "Pucchā – ānāpānassatisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:361_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ, therā bhante",
  "anya-e0902n1:361_1": "bhikkhū nave bhikkhū ovadanti anusāsanti, appekacce therā bhikkhū dasapi bhikkhū",
  "anya-e0902n1:361_2": "ovadanti anusāsanti, appekacce therā bhikkhū vīsampi bhikkhū ovadanti anusāsanti,",
  "anya-e0902n1:361_3": "appekacce therā bhikkhū tiṁsampi bhikkhū ovadanti anusāsanti, appekacce therā bhikkhū",
  "anya-e0902n1:361_4": "cattārīsampi bhikkhū ovadanti anusāsanti, te ca bhante navā bhikkhū therehi bhikkhūhi",
  "anya-e0902n1:361_5": "ovadiyamānā anusāsiyamānā uḷāraṁ pubbenāparaṁ visesaṁ jānanti, tasmiṁ bhante vatthusmiṁ bhāsitaṁ.",
  "anya-e0902n1:362": "Kāyagatāsatisutta",
  "anya-e0902n1:363": "Pucchā – kāyagatāsatisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:364_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ, sambahulānaṁ",
  "anya-e0902n1:364_1": "bhante bhikkhūnaṁ pacchābhattaṁ piṇḍapātapaṭikkantānaṁ upaṭṭhānasālāyaṁ sannisinnānaṁ",
  "anya-e0902n1:364_2": "sannipatitānaṁ ayamantarakathā udapādi ‘‘acchariyaṁ āvuso, abbhutaṁ āvuso, yāvañcidaṁ",
  "anya-e0902n1:364_3": "tena bhagavatā jānatā passatā arahatā sammāsambuddhena kāyagatāsati bhāvitā bahulīkatā",
  "anya-e0902n1:364_4": "mahapphalā vuttā mahānisaṁsā’’ti, tasmiṁ bhante vatthusmiṁ bhāsitaṁ.",
  "anya-e0902n1:365": "Saṅkhārūpapattisutta",
  "anya-e0902n1:366": "Pucchā – saṅkhārūpapattisuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:367": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:368": "Pucchā – kathañcāvuso tattha bhagavatā saṅkhārūpapattiyo vibhajitvā pakāsitā.",
  "anya-e0902n1:369_0": "Vissajjanā – idha bhikkhave bhikkhu saddhāya samannāgato hoti, sīlena samannāgato",
  "anya-e0902n1:369_1": "hoti, sutena samannāgato hoti, cāgena samannāgato hoti, paññāya samannāgato hoti,",
  "anya-e0902n1:369_2": "tassa evaṁ hoti ‘‘aho vatāhaṁ kāyassa bhedā paraṁ maraṇā khattiyamahāsālānaṁ sahabyataṁ",
  "anya-e0902n1:369_3": "upapajjeyya’’nti evamādinā bhante tattha bhagavatā saṅkhārūpapattiyo vibhajitvā pakāsitā.",
  "anya-e0902n1:370": "Cūḷasuññatasutta",
  "anya-e0902n1:371": "Pucchā – cūḷasuññatasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:372_0": "Vissajjanā – sāvatthiyaṁ bhante āyasmantaṁ ānandaṁ ārabbha bhāsitaṁ, āyasmā bhante",
  "anya-e0902n1:372_1": "ānando sāyanhasamayaṁ paṭisallānā vuṭṭhito bhagavantaṁ etadavoca ‘‘ekamidaṁ bhante",
  "anya-e0902n1:372_2": "samayaṁ bhagavā sakkesu viharati nagarakaṁ nāma sakyānaṁ nigamo, tattha me bhante",
  "anya-e0902n1:372_3": "bhagavato sammukhā sutaṁ, sammukhā paṭiggahitaṁ, suññatāvihārenāhaṁ ānanda etarahi",
  "anya-e0902n1:372_4": "bahulaṁ viharāmīti kacci metaṁ bhante sussutaṁ suggahitaṁ sumanasikataṁ sūpadhārita’’nti,",
  "anya-e0902n1:372_5": "tasmiṁ bhante vatthusmiṁ bhāsitaṁ.",
  "anya-e0902n1:373": "Mahāsuññatasutta",
  "anya-e0902n1:374": "Pucchā – mahāsuññatasuttaṁ panāvuto bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:375_0": "Vissajjanā – sakkesu bhante kapilavatthusmiṁ āyasmantaṁ ānandaṁ ārabbha bhāsitaṁ,",
  "anya-e0902n1:375_1": "āyasmā bhante ānando sambahulehi bhikkhūhi saddhiṁ ghaṭāya sakkassa vihāre cīvarakammaṁ",
  "anya-e0902n1:375_2": "karoti, tasmiṁ bhante vatthusmiṁ bhāsitaṁ.",
  "anya-e0902n1:376": "Acchariyaabbhutasutta",
  "anya-e0902n1:377": "Pucchā – acchariyaabbhutasuttaṁ panāvuso bhagavatā kattha kaṁ ārabbha kismiṁ vatthusmiṁ kena saddhiṁ bhāsitaṁ.",
  "anya-e0902n1:378_0": "Vissajjanā – sāvatthiyaṁ bhante sambahule bhikkhū ārabbha āyasmatā ānandattherena",
  "anya-e0902n1:378_1": "dhammabhaṇḍāgārikena saddhiṁ bhāsitaṁ. Sambahulānaṁ bhante bhikkhūnaṁ pacchābhattaṁ",
  "anya-e0902n1:378_2": "piṇḍapātapaṭikkantānaṁ upaṭṭhānasālāyaṁ sannisinnānaṁ sannipatitānaṁ ayamantarakathā",
  "anya-e0902n1:378_3": "udapādi ‘‘acchariyaṁ āvuso, abbhutaṁ āvuso tathāgatassa mahiddhikatā mahānubhāvatā.",
  "anya-e0902n1:378_4": "Yatra hi nāma tathāgato atīte buddhe parinibbute chinnapapañce chinnavaṭume pariyādinnavaṭṭe",
  "anya-e0902n1:378_5": "sabbadukkhavītivatte jānissati. Evaṁjaccā te bhagavanto ahesuṁ itipi, evaṁnāmā te",
  "anya-e0902n1:378_6": "bhagavanto ahesuṁ itipi, evaṁgottā te bhagavanto ahesuṁ itipi, evaṁsīlā te bhagavanto",
  "anya-e0902n1:378_7": "ahesuṁ itipi, evaṁdhammā te bhagavanto ahesuṁ itipi, evaṁpaññā te bhagavanto ahesuṁ",
  "anya-e0902n1:378_8": "itipi, evaṁvihārī te bhagavanto ahesuṁ itipi, evaṁvimuttā te bhagavanto ahesuṁ itipī’’ti,",
  "anya-e0902n1:378_9": "tasmiṁ bhante vatthusmiṁ bhāsitaṁ.",
  "anya-e0902n1:379": "Bākulasutta",
  "anya-e0902n1:380": "Pucchā – bākulasuttaṁ panāvuso kattha kaṁ ārabbha kena bhāsitaṁ.",
  "anya-e0902n1:381": "Vissajjanā – rājagahe bhante acelaṁ kassapaṁ ārabbha āyasmatā bākulattherena bhāsitaṁ.",
  "anya-e0902n1:382": "Dantabhūmisutta",
  "anya-e0902n1:383": "Pucchā – dantabhūmisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:384_0": "Vissajjanā – rājagahe bhante jayasenaṁ rājakumāraṁ ārabbha bhāsitaṁ. Jayaseno bhante",
  "anya-e0902n1:384_1": "rājakumāro aciravataṁ samaṇuddesaṁ upasaṅkamitvā etadavoca ‘‘sutaṁ metaṁ bho aggivessana",
  "anya-e0902n1:384_2": "idha bhikkhu appamatto ātāpī pahitatto viharanto phuseyya cittassa ekaggata’’nti,",
  "anya-e0902n1:384_3": "tasmiṁ bhante vatthusmiṁ bhāsitaṁ.",
  "anya-e0902n1:385": "Pucchā – kathañcāvuso tattha bhagavatā aciravatassa samaṇuddesassa samassāsetvā dhammadesanānayo pakāsito.",
  "anya-e0902n1:386_0": "Vissajjanā – taṁ kutettha aggivessana labbhā, yaṁ taṁ nekkhammena ñātabbaṁ nekkhammena",
  "anya-e0902n1:386_1": "daṭṭhabbaṁ nekkhammena pattabbaṁ nekkhammena sacchikātabbaṁ, taṁ vata jayaseno rājakumāro",
  "anya-e0902n1:386_2": "kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno",
  "anya-e0902n1:386_3": "kāmapariyosanāya ussuko ussati vā dakkhati vā sacchi vā karissatīti netaṁ ṭhānaṁ",
  "anya-e0902n1:386_4": "vijjatīti evaṁ kho bhante bhagavato aciravatassa samaṇuddesassa samassāsetvā, seyyathāpissu",
  "anya-e0902n1:386_5": "aggivessana dve hatthidammā vā assadammāvā godammā vā sudantā suvinītāti evamādinā",
  "anya-e0902n1:386_6": "bhante bhagavatā aciravatassa samaṇuddesassa desanānayo pakāsito.",
  "anya-e0902n1:387": "Pucchā – kathañcāvuso tattha bhagavā dve upamāyo dassetvā tatuttari dhammadesanaṁ pavaḍḍheti.",
  "anya-e0902n1:388": "Vissajjanā – seyyathāpi aggivessana rājākhattiyo muddhāvasitto nāgavanikaṁ āmantetīti evamādinā bhante bhagavā uttaripi dhammadesanaṁ pavaḍḍhesi.",
  "anya-e0902n1:389": "Bhūmijasutta",
  "anya-e0902n1:390": "Pucchā – tenāvuso…pe… sammāsambuddhena bhūmijasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:391_0": "Vissajjanā – rājagahe bhante jayasenaṁ rājakumāraṁ ārabbha bhāsitaṁ, jayaseno bhante",
  "anya-e0902n1:391_1": "rājakumāro āyasmantaṁ bhūmijaṁ etadavoca ‘‘santi bho bhūmija eke samaṇabrāhmaṇā evaṁvādino",
  "anya-e0902n1:391_2": "evaṁdiṭṭhino ‘āsañcepi karitvā brahmacariyaṁ caranti, abhabbā phalassa adhigamāya.",
  "anya-e0902n1:391_3": "Anāsañcepi karitvā brahmacariyaṁ caranti, abhabbā phalassa adhigamāya. Āsañca anāsañcepi",
  "anya-e0902n1:391_4": "karitvā brahmacariyaṁ caranti, abhabbā phalassa adhigamāya . Nevāsaṁ nānāsañcepi",
  "anya-e0902n1:391_5": "karitvā brahmacariyaṁ caranti, ābhabbā phalassa adhigamāyā’ti. Idha bhoto bhūmijassa",
  "anya-e0902n1:391_6": "satthā kiṁvādī kimakkhāyī’’ti tasmiṁ bhante vatthusmiṁ bhāsitaṁ.",
  "anya-e0902n1:392": "Pucchā – kathañcāvuso tattha bhagavatā āyasmato bhūmijattherassa taṁ byākaraṇaṁ samanujānitvā tatuttari dhammadesanānayo paripūretvā pakāsito.",
  "anya-e0902n1:393_0": "Vissajjanā – taggha tvaṁ bhūmija evaṁ puṭṭho evaṁ byākaramāno vuttavādī ceva me hosi,",
  "anya-e0902n1:393_1": "na ca maṁ abhūtena abbhācikkhasi, evamādinā bhante bhagavatā āyasmato bhūmijassa",
  "anya-e0902n1:393_2": "taṁ vacanaṁ samanujānitvā ‘‘yehi kehici bhūmija samaṇā vā brāhmaṇā vā micchādiṭṭhino",
  "anya-e0902n1:393_3": "micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino,",
  "anya-e0902n1:393_4": "te āsañcepi karitvā brahmacariyaṁ caranti, abhabbā phalassa adhigamāyā’’ti evamādinā",
  "anya-e0902n1:393_5": "bhante bhagavatā āyasmato bhūmijassa uttari desanānayo paripūretvā pakāsito.",
  "anya-e0902n1:394": "Anuruddhasutta",
  "anya-e0902n1:395": "Pucchā – anuruddhasuttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0902n1:396_0": "Vissajjanā – sāvatthiyaṁ bhante pañcakaṅgaṁ thapatiṁ ārabbha āyasmatā anuruddhattherena",
  "anya-e0902n1:396_1": "bhāsitaṁ, pañcakaṅgo bhante thapati āyasmantaṁ anuruddhaṁ etadavoca ‘‘idha maṁ bhante",
  "anya-e0902n1:396_2": "therā bhikkhū upasaṅkamitvā evamāhaṁsu ‘appamāṇaṁ gahapati cetovimuttiṁ bhāvehī’ti,",
  "anya-e0902n1:396_3": "ekacce therā evamāhaṁsu ‘mahaggataṁ gahapati cetovimuttiṁ bhāvehī’’ti, yā cāyaṁ bhante",
  "anya-e0902n1:396_4": "appamāṇā cetovimutti yā ca mahaggatā cetovimutti, ime dhammā nānatthā ceva nānābyañjanā",
  "anya-e0902n1:396_5": "ca, udāhu ekatthā byañjanameva nānanti’’ tasmiṁ bhante vatthusmiṁ bhāsitaṁ.",
  "anya-e0902n1:397": "Upakkilesasutta",
  "anya-e0902n1:398": "Pucchā – upakkilesasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:399": "Vissajjanā – pācīnavaṁsadāye bhante āyasmantaṁ anuruddhattheraṁ ārabbha bhāsitaṁ.",
  "anya-e0902n1:400": "Bālapaṇḍitasutta",
  "anya-e0902n1:401": "Pucchā – bālapaṇḍitasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0902n1:402": "Vissajjanā – sāvatthiyaṁ bhante sambahule bhikkhū ārabbha bhāsitaṁ.",
  "anya-e0902n1:403": "Pucchā – kathañcāvuso tattha bhagavatā bālassa bālalakkhaṇāni ca bālassa diṭṭheva dhamme dukkhadomanassappaṭisaṁvedanā ca pakāsitā.",
  "anya-e0902n1:404_0": "Vissajjanā – tīṇimāni bhikkhave bālassa bālalakkhaṇāni bālanimittāni bālāpadānāni.",
  "anya-e0902n1:404_1": "Katamāni tīṇi. Idha bhikkhave bālo duccintitacintī ca hoti dubbhāsitabhāsī ca dukkaṭakammakārī",
  "anya-e0902n1:404_2": "cāti evamādinā bhante tattha bhagavatā bālassa bālalakkhaṇāni ca bālassa diṭṭheva",
  "anya-e0902n1:404_3": "dhamme dukkhadomanassappaṭisaṁvedanā ca pakāsitā.",
  "anya-e0902n1:405": "Pucchā – kathañcāvuso tattha bhagavatā bālassa samparāyo ca tattha niraye bālassa dukkhadomanassapaṭisaṁvedanā ca pakāsitā.",
  "anya-e0902n1:406_0": "Vissajjanā – sa kho so bhikkhave bālo kāyena duccaritaṁ caritvā vācāya duccaritaṁ",
  "anya-e0902n1:406_1": "caritvā manasā duccaritaṁ caritvā kāyassa bhedāparaṁ maraṇā apāyaṁ duggatiṁ vinipātaṁ",
  "anya-e0902n1:406_2": "nirayaṁ upapajjatīti evamādinā bhante tattha bhagavatā bālassa samparāyo ca tattha",
  "anya-e0902n1:406_3": "ca bālassa niraye dukkhadomanassappaṭisaṁvedanā pakāsitā.",
  "anya-e0902n1:407": "Pucchā – kathañcāvuso tattha bhagavatā bālassa tiracchānayoniyaṁ dukkhadomanassapaṭisaṁvedanā pakāsitā.",
  "anya-e0902n1:408_0": "Vissajjanā – santi bhikkhave tiracchānagatā pāṇā tiṇabhakkhā te allānipi tiṇāni sukkhānipi",
  "anya-e0902n1:408_1": "tiṇāni dantullehakaṁ khādantīti evamādinā bhante tattha bhagavatā bālassa tiracchānayoniyaṁ",
  "anya-e0902n1:408_2": "dukkhadomanassappaṭisaṁvedanā pakāsitā.",
  "anya-e0902n1:409": "Pucchā – kathañcāvuso tattha bhagavatā bālena sakiṁ vinipātagatena puna manussattadullabhatā pakāsitā.",
  "anya-e0902n1:410_0": "Vissajjanā – seyyathāpi bhikkhave puriso ekacchiggalaṁ yugaṁ mahāsamudde pakkhipeyya,",
  "anya-e0902n1:410_1": "tamenaṁ puratthimo vāto pacchimena saṁhareyyāti evamādinā bhante tattha bhagavatā",
  "anya-e0902n1:410_2": "bālena sakiṁ vinipātagatena puna manussattassa dullabhatā pakāsitā.",
  "anya-e0902n1:411": "Pucchā – kathañcāvuso tattha bhagavatā bālassa kadāci karahaci dīghassa addhuno accayena manussattaṁ āgatassapi dukkhabahulatā pakāsitā.",
  "anya-e0902n1:412_0": "Vissajjanā – sa kho so bhikkhave bālo sace kadāci karahaci dīghassa addhuno accayena",
  "anya-e0902n1:412_1": "manussattaṁ āgacchatīti evamādinā bhante tattha bhagavatā bālassa kadāci karahaci",
  "anya-e0902n1:412_2": "dīghassa addhuno accayena manussattaṁ āgatassapi dukkhabahulatā pakāsitā.",
  "anya-e0902n1:413": "Pucchā – kathañcāvuso tattha bhagavatā paṇḍitassa paṇḍitalakkhaṇāni ca paṇḍitassa diṭṭheva dhamme sukhasomanassappaṭisaṁvedanā ca pakāsitā.",
  "anya-e0902n1:414_0": "Vissajjanā – tīṇimāni bhikkhave paṇḍitassa paṇḍitalakkhaṇāni paṇḍitanimittāni paṇḍitāpadānāni.",
  "anya-e0902n1:414_1": "Katamāni tīṇi. Idha bhikkhave paṇḍito sucintitacintī ca hoti subhāsitabhāsī ca sukatakammakārī",
  "anya-e0902n1:414_2": "cāti evamādinā bhante tattha bhagavatā",
  "anya-e0902n1:415": "Paṇḍitassa paṇḍitalakkhaṇāni ca diṭṭheva dhamme paṇḍitassa sukhasomanassapaṭisaṁvedanā ca pakāsitā.",
  "anya-e0902n1:416": "Pucchā – kathañcāvuso tattha bhagavatā paṇḍitassa samparāyo ca tattha sagge sukhasomanassappaṭisaṁvedanā ca pakāsitā.",
  "anya-e0902n1:417_0": "Vissajjanā – sa kho so bhikkhave paṇḍito kāyena sucaritaṁ caritvā vācāya manasā sucaritaṁ",
  "anya-e0902n1:417_1": "caritvā kāyassa bhedā paraṁ maraṇā sugatiṁ saggaṁ lokaṁ upapajjatīti evamādinā bhante",
  "anya-e0902n1:417_2": "tattha bhagavatā paṇḍitassa samparāyo ca sagge ca paṇḍitassa sukhasomanassappanisaṁvedanā pakāsitā.",
  "anya-e0902n1:418": "Pucchā – kathañcāvuso tattha bhagavatā paṇḍitassa kadāci karahaci dīghassa addhuno accayena manussattaṁ āgatassapi sukhabahulatā pakāsitā.",
  "anya-e0902n1:419_0": "Vissajjanā – sa kho so bhikkhave paṇḍito sace kadāci karahaci dīghassa addhuno accayena",
  "anya-e0902n1:419_1": "manussattaṁ āgacchati, yāni tāni uccākulāni khattiyamahāsālakulaṁ vā brāhmaṇamahāsālakulaṁ",
  "anya-e0902n1:419_2": "vā gahapatimahāsālakulaṁ vā tathārūpe kule paccājāyatīti evamādinā bhante tattha",
  "anya-e0902n1:419_3": "bhagavatā paṇḍitassa kadāci karahaci dīghassa addhuno accayena manussattaṁ āgatassapi",
  "anya-e0902n1:419_4": "sukhabahulatā pakāsitā.",
  "anya-e0902n1:420": "Cūḷakammavibhaṅgasutta",
  "anya-e0902n1:421": "Pucchā – tenāvuso jānatā passatā…pe… sammāsambuddhena cūḷakammavibhaṅgasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:422_0": "Vissajjanā – sāvatthiyaṁ bhante subhaṁ māṇavaṁ todeyyaputtaṁ ārabbha bhāsitaṁ. Subho",
  "anya-e0902n1:422_1": "bhante māṇavo todeyyaputto bhagavantaṁ upasaṅkamitvā etadavoca ‘‘ko nu kho bho gotama",
  "anya-e0902n1:422_2": "hetu ko paccayo, yena manussānaṁyeva sataṁ manussabhūtānaṁ dissanti hīnappaṇītatā.",
  "anya-e0902n1:422_3": "Dissanti hi bho gotama manussā appāyukā, dissanti dīghāyukā. Dissanti bavhābādhā,",
  "anya-e0902n1:422_4": "dissanti appābādhā. Dissanti dubbaṇṇā, dissanti vaṇṇavanto. Dissanti appesakkhā,",
  "anya-e0902n1:422_5": "dissanti mahesakkhā. Dissanti appabhogā, dissanti mahābhogā. Dissanti nīcakulīnā,",
  "anya-e0902n1:422_6": "dissanti uccākulīnā. Dissanti duppaññā, dissanti paññavanto. Ko nu kho bho gotama",
  "anya-e0902n1:422_7": "hetu ko paccayo, yena manussānaṁyeva sataṁ manussabhūtānaṁ dissanti hīnappaṇītatā’’ti",
  "anya-e0902n1:422_8": "tasmiṁ bhante vatthusmiṁ bhāsitaṁ.",
  "anya-e0902n1:423": "Pucchā – kathañcāvuso tattha bhagavatā sattānaṁ dīghāyukaappāyukasaṁvattanakakammāni vibhajitvā pakāsitāni.",
  "anya-e0902n1:424_0": "Vissajjanā – idha māṇava ekacco itthī vā puriso vā pāṇātipātī hoti, luddo lohitapāṇi",
  "anya-e0902n1:424_1": "hatapahate niviṭṭho adayāpanno pāṇabhūtesūti evamādinā bhante tattha bhagavatā appāyukadīghāyukasaṁvattanakāni",
  "anya-e0902n1:424_2": "kammāni vibhajitvā pakāsitāni.",
  "anya-e0902n1:425": "Pucchā – kathañcāvuso tattha bhagavatā sattānaṁ appābādhabavhābādhasaṁvattanakakammāni vibhajitvā pakāsitāni.",
  "anya-e0902n1:426_0": "Vissajjanā – idha māṇava ekacco itthī vā puriso vā sattānaṁ viheṭṭhakajātiko hoti",
  "anya-e0902n1:426_1": "pāṇinā vā leḍḍunāvā daṇḍenavā satthena vāti evamādinā bhante tattha bhagavatā sattānaṁ",
  "anya-e0902n1:426_2": "appābādhabavhābādhasaṁvattanakakammāni vibhajitvā pakāsitāni.",
  "anya-e0902n1:427": "Pucchā – kathañcāvuso tattha bhagavatā sattānaṁ suvaṇṇadubbaṇṇasaṁvattanakakammāni vibhajitvā pakāsitāni.",
  "anya-e0902n1:428_0": "Vissajjanā – idha māṇava ekacco itthī vā puriso vā kodhano hoti upāyāsabahulo, appampi",
  "anya-e0902n1:428_1": "vutto samāno abhisajjati kuppati byāpajjati patiṭṭhiyati, kopañca dosañca appaccayañca",
  "anya-e0902n1:428_2": "pātukarotīti evamādinā bhante tattha bhagavatā sattānaṁ suvaṇṇadubbaṇṇasaṁvattanakakammāni",
  "anya-e0902n1:428_3": "vibhajitvā pakāsitāni.",
  "anya-e0902n1:429": "Pucchā – kathañcāvuso tattha bhagavatā sattānaṁ mahesakkha appesakkhasaṁvattanakakammāni vibhajitvā pakāsitāni.",
  "anya-e0902n1:430_0": "Vissajjanā – idha māṇava ekacco itthī vā puriso vā issāmanako hoti, paralābhasakkāra",
  "anya-e0902n1:430_1": "garukāra mānanavandana pūjāsu issati upadussati issaṁ bandhatīti evamādinā bhante",
  "anya-e0902n1:430_2": "tattha bhagavatā sattānaṁ appesakkhamahesakkhasaṁvattanakāni kammāni vibhajitvā pakāsitāni.",
  "anya-e0902n1:431": "Pucchā – kathañcāvuso tattha bhagavatā mahābhogaappabhogasaṁvattanakakammāni vibhajitvā pakāsitāni.",
  "anya-e0902n1:432_0": "Vissajjanā – idha māṇava ekacco itthī vā puriso vā na dātā hoti, samaṇassa vā brāhmaṇassa",
  "anya-e0902n1:432_1": "vā annaṁ pānaṁ vattaṁ yānaṁ mālāgandha vilepanaṁ seyyavasathapadīpeyyanti evamādinā",
  "anya-e0902n1:432_2": "bhante tattha bhagavatā mahābhogaappabhogasaṁvattanakakammāni vibhajitvā pakāsitāni.",
  "anya-e0902n1:433": "Pucchā – kathañcāvuso tattha bhagavatā sattānaṁ uccākulīna nīcakulīnasaṁvattanakakammāni vibhajitvā pakāsitāni.",
  "anya-e0902n1:434_0": "Vissajjanā – idha māṇava ekacco itthī vā puriso vā thaddho hoti atimāni abhivādetabbaṁ",
  "anya-e0902n1:434_1": "na abhivādeti, paccuṭṭhātabbaṁ na paccuṭṭheti, āsanārahassa na āsanaṁ deti, maggārahassa",
  "anya-e0902n1:434_2": "na maggaṁ deti, sakkātabbaṁ na sakkaroti, garukātabbaṁ na garukaroti, mānetabbaṁ",
  "anya-e0902n1:434_3": "māneti, pūjetabbaṁ na pūjetīti evamādinā bhante tattha bhagavatā sattānaṁ uccākulīna",
  "anya-e0902n1:434_4": "nīcakulīnasaṁvattanakakammāni vibhajitvā pakāsitāni.",
  "anya-e0902n1:435": "Pucchā – kathañcāvuso tattha bhagavatā sattānaṁ mahāpaññaduppaññasaṁvattanakakammāni vibhajitvā pakāsitāni.",
  "anya-e0902n1:436_0": "Vissajjanā – idha māṇava ekacco itthī vā puriso vā samaṇaṁ vā brāhmaṇaṁ vā upasaṅkamitvā",
  "anya-e0902n1:436_1": "na paripucchitā hoti ‘‘kiṁ bhante kusalaṁ, kiṁ akusalaṁ. Kiṁ sāvajjaṁ, kiṁ anavajjaṁ.",
  "anya-e0902n1:436_2": "Kiṁ sevitabbaṁ, kiṁ na sevitabbaṁ. Kiṁ me karīyamānaṁ dīgharattaṁ ahitāya dukkhāya",
  "anya-e0902n1:436_3": "hoti, kiṁ vā pana me karīyamānaṁ dīgharattaṁ hitāya sukhāya hotī’’ti evamādinā bhante",
  "anya-e0902n1:436_4": "tattha bhagavatā sattānaṁ mahāpaññaduppaññasaṁvattanakakammāni vibhajitvā pakāsitāni.",
  "anya-e0902n1:437": "Indriyabhāvanāsu",
  "anya-e0902n1:438": "Pucchā – indriyabhāvanāsuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0902n1:439_0": "Vissajjanā – gajaṅgalāyaṁ bhante uttaraṁ nāma māṇavaṁ pārāsiviyantevāsiṁ ārabbha",
  "anya-e0902n1:439_1": "bhāsitaṁ, uttaro bhante māṇavo pārāsiviyantevāsī bhagavatā puṭṭho bhagavantaṁ etadavoca",
  "anya-e0902n1:439_2": "‘‘idha bho gotama cakkhunā rūpaṁ na passati, sotena saddaṁ na suṇāti. Evaṁ kho bho",
  "anya-e0902n1:439_3": "gotama deseti pārāsiviyo brāhmaṇo sāvakānaṁ indriyabhāvana’’nti. Tasmiṁ bhante vatthusmiṁ bhāsitaṁ."
}