{
  "atk-s0401a19:0": "20. Amatavaggavaṇṇanā",
  "atk-s0401a19:1_0": "600-611.Amataṁte, bhikkhave, na paribhuñjantīti maraṇavirahitaṁ nibbānaṁ na paribhuñjantīti",
  "atk-s0401a19:1_1": "attho. Nanu ca nibbānaṁ lokuttaraṁ, kāyagatāsati lokiyā, kathaṁ taṁ paribhuñjantā",
  "atk-s0401a19:1_2": "amataṁ paribhuñjantīti? Taṁ bhāvetvā adhigantabbato. Kāyagatañhi satiṁ bhāvento amatamadhigacchati,",
  "atk-s0401a19:1_3": "abhāvento nādhigacchati. Tasmā evaṁ vuttaṁ. Etenupāyena sabbattha attho veditabbo.",
  "atk-s0401a19:1_4": "Api cettha viraddhanti virādhitaṁ nādhigataṁ. Āraddhanti paripuṇṇaṁ. Pamādiṁsūti",
  "atk-s0401a19:1_5": "pamajjanti. Pamuṭṭhanti sammuṭṭhaṁ vissaritaṁ naṭṭhaṁ vā. Āsevitanti ādito sevitaṁ.",
  "atk-s0401a19:1_6": "Bhāvitanti vaḍḍhitaṁ. Bahulīkatanti punappunaṁ kataṁ. Anabhiññātanti ñātaabhiññāya",
  "atk-s0401a19:1_7": "ajānitaṁ. Apariññātanti ñātapariññāvaseneva apariññātaṁ. Asacchikatanti apaccakkhakataṁ.",
  "atk-s0401a19:1_8": "Sesaṁ sabbattha uttānatthamevāti.",
  "atk-s0401a19:2": "Amatavaggavaṇṇanā.",
  "atk-s0401a19:3": "Manorathapūraṇiyā aṅguttaranikāya-aṭṭhakathāya sahassasuttantaparimāṇassa",
  "atk-s0401a19:4": "Ekakanipātassa saṁvaṇṇanā niṭṭhitā."
}