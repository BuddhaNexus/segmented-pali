{
  "tika-s0303t8:0": "9. Supaṇṇasaṁyuttavaṇṇanā",
  "tika-s0303t8:1_0": "392-437.Pattānanti ubhosu pakkhesu pattānaṁ. Vaṇṇavantatāyāti atisayena vicittavaṇṇatāya.",
  "tika-s0303t8:1_1": "Atisayattho hi ayaṁ vanta-saddo. Purimanayenāti nāgasaṁyutte paṭhamasutte vuttanayena.",
  "tika-s0303t8:1_2": "Uddharantīti samuddato uddharanti, pathavantarapabbatantarato pana tesaṁ uddharaṇaṁ",
  "tika-s0303t8:1_3": "dukkarameva. Paṇītatareti balena paṇītatare, balavanteti attho. Anuddharaṇīyanāgāti",
  "tika-s0303t8:1_4": "ānubhāvamahantatāya ca vasanaṭṭhānaviduggatāya ca uddharituṁ asakkuṇeyyā nāgā. Te",
  "tika-s0303t8:1_5": "“sattavidhā”ti vatvā sarūpato vasanaṭṭhānato ca dassento “kambalassatarā”tiādimāha.",
  "tika-s0303t8:1_6": "Tattha kambalassatarā dhataraṭṭhāti ime jātivasena vuttā. Sattasīdantaravāsinoti",
  "tika-s0303t8:1_7": "sattavidhasīdasamuddavāsino. Pathaviṭṭhakāti pathavantaravāsino, tathā pabbataṭṭhakā.",
  "tika-s0303t8:1_8": "Te ca vimānavāsino. Te nāge koci supaṇṇo uddharituṁ na sakkotīti sambandho. Sesanti",
  "tika-s0303t8:1_9": "“kāyena dvayakārino”tiādīsu yaṁ vattabbaṁ, taṁ sabbaṁ nāgasaṁyutte vuttanayameva,",
  "tika-s0303t8:1_10": "tattha ca vuttanayeneva attho veditabboti adhippāyo.",
  "tika-s0303t8:2": "Supaṇṇasaṁyuttavaṇṇanā niṭṭhitā."
}