{
  "tika-vin02t12:0": "4. Pavāraṇakkhandhakaṁ",
  "tika-vin02t12:1": "Aphāsukavihārakathāvaṇṇanā",
  "tika-vin02t12:2_0": "209. Pavāraṇakkhandhake ādito lāpo ālāpo, vacanapaṭivacanavasena samaṁ lāpo sallāpo.",
  "tika-vin02t12:2_1": "Piṇḍāya paṭikkameyyāti gāme piṇḍāya caritvā paccāgaccheyya. Avakkārapātiṁ dhovitvā",
  "tika-vin02t12:2_2": "upaṭṭhāpeyyāti atirekapiṇḍapātaṁ apanetvā ṭhapanatthāya ekaṁ samuggapātiṁ dhovitvā",
  "tika-vin02t12:2_3": "ṭhapeyya. Samuggapāti nāma samuggapuṭasadisā pāti. Appahariteti aparūḷhaharite, yasmiṁ",
  "tika-vin02t12:2_4": "ṭhāne piṇḍapātajjhottharaṇena vinassanadhammāni tiṇāni natthi, tasminti attho. Tena",
  "tika-vin02t12:2_5": "nittiṇañca mahātiṇagahanañca yattha sakaṭenapi chaḍḍite piṇḍapāte tiṇāni na vinassanti,",
  "tika-vin02t12:2_6": "tañca ṭhānaṁ pariggahitaṁ hoti. Bhūtagāmasikkhāpadassa hi avikopanatthametaṁ vuttaṁ.",
  "tika-vin02t12:2_7": "Appāṇaketi nippāṇake, piṇḍapātajjhottharaṇena maritabbapāṇakarahite vā mahāudakakkhandhe.",
  "tika-vin02t12:2_8": "Parittodake eva hi bhattapakkhepena āluḷite sukhumapāṇakā maranti, na mahātaḷākādīsūti.",
  "tika-vin02t12:2_9": "Pāṇakānurakkhaṇatthañhi etaṁ vuttaṁ. Opilāpeyyāti nimujjāpeyya.",
  "tika-vin02t12:3_0": "Vaccaghaṭanti ācamanakumbhī. Rittanti rittakaṁ. Tucchanti tasseva vevacanaṁ. Avisayhanti",
  "tika-vin02t12:3_1": "ukkhipituṁ asakkuṇeyyaṁ atibhārikaṁ. Hatthavikārenāti hatthasaññāya. Hatthehi ukkhipanaṁ",
  "tika-vin02t12:3_2": "hatthavilaṅghanaṁ. Tenāha ‘‘hatthukkhepakenā’’ti. Atha vā vilaṅgheti desantaraṁ pāpeti",
  "tika-vin02t12:3_3": "etenāti vilaṅghako, hattho eva vilaṅghako hatthavilaṅghako, tena hatthavilaṅghakena,",
  "tika-vin02t12:3_4": "aññamaññaṁ saṁsibbitahatthenāti vuttaṁ hoti. Dve hi janā hatthena hatthaṁ saṁsibbetvā",
  "tika-vin02t12:3_5": "dvīsu hatthesu ṭhapetvā uṭṭhapentā hatthavilaṅghakena uṭṭhapenti nāma. Titthiyasamādānanti",
  "tika-vin02t12:3_6": "titthiyehi samādātabbaṁ.",
  "tika-vin02t12:4": "Aphāsukavihārakathāvaṇṇanā niṭṭhitā.",
  "tika-vin02t12:5": "Pavāraṇābhedakathāvaṇṇanā",
  "tika-vin02t12:6_0": "212.Dvemā, bhikkhave, pavāraṇā cātuddasikā ca pannarasikā cāti ettha purimavassaṁvutthānaṁ",
  "tika-vin02t12:6_1": "pubbakattikapuṇṇamā, tesaṁyeva sace bhaṇḍanakārakehi upaddutā pavāraṇaṁ paccukkaḍḍhanti,",
  "tika-vin02t12:6_2": "atha kattikamāsassa kāḷapakkhacātuddaso vā pacchimakattikapuṇṇamā vā, pacchimavassaṁvutthānañca",
  "tika-vin02t12:6_3": "pacchimakattikapuṇṇamā eva vāti ime tayo pavāraṇadivasāti veditabbā. Idañca pakaticārittavasena",
  "tika-vin02t12:6_4": "vuttaṁ, tathārūpapaccaye pana sati dvinnaṁ kattikapuṇṇamānaṁ purimesu cātuddasesupi",
  "tika-vin02t12:6_5": "pavāraṇaṁ kātuṁ vaṭṭati, teneva mahāvihāre bhikkhū cātuddasiyā pavāretvā pannarasiyā",
  "tika-vin02t12:6_6": "kāyasāmaggiṁ denti, cetiyagirimahadassanatthampi aṭṭhamiyā gacchanti, tampi cātuddasiyaṁ",
  "tika-vin02t12:6_7": "pavāretukāmānaññeva hoti.",
  "tika-vin02t12:7": "Pavāraṇādānānujānanakathāvaṇṇanā",
  "tika-vin02t12:8": "213.Sace pana vuḍḍhataro hotīti sace pavāraṇadāyako bhikkhu vuḍḍhataro hoti. Tena ca bhikkhunāti pavāraṇadāyakena bhikkhunā.",
  "tika-vin02t12:9": "Anāpattipannarasakakathāvaṇṇanā",
  "tika-vin02t12:10_0": "222. Pannarasakesu pavāritamatteti pavāritasamanantaraṁ. Avuṭṭhitāya parisāyāti pavāretvā",
  "tika-vin02t12:10_1": "pacchā aññamaññaṁ kathentiyā. Ekaccāya vuṭṭhitāyāti ekaccesu yathānisinnesu ekaccesu",
  "tika-vin02t12:10_2": "sakasakaṭṭhānaṁ gatesu. Puna pavāritabbanti punapi sabbehi samāgantvā pavāretabbaṁ.",
  "tika-vin02t12:10_3": "Āgacchanti samasamā, tesaṁ santike pavāretabbanti gate anānetvā nisinnānaññeva santike",
  "tika-vin02t12:10_4": "pavāretabbaṁ. Sabbāya vuṭṭhitāya parisāya āgacchanti samasamā, tesaṁ santike pavāretabbanti",
  "tika-vin02t12:10_5": "yadi sabbe vuṭṭhahitvā gatā sannipātetuñca na sakkā, ekacce sannipātetvā pavāretuṁ",
  "tika-vin02t12:10_6": "vaṭṭati, ñattiṁ ṭhapetvā kattabbasaṅghakammābhāvā vaggaṁ na hoti. Uposathepi eseva nayo.",
  "tika-vin02t12:11": "Pavāraṇāṭhapanakathāvaṇṇanā",
  "tika-vin02t12:12_0": "237. ‘‘Natthi dinna’’ntiādinayappavattā dasavatthukā micchādiṭṭhi. ‘‘Hoti tathāgato",
  "tika-vin02t12:12_1": "paraṁ maraṇā , na hoti tathāgato paraṁ maraṇā’’tiādinā sassatucchedasaṅkhātaṁ antaṁ",
  "tika-vin02t12:12_2": "gaṇhātīti antaggāhikā.",
  "tika-vin02t12:13": "Bhaṇḍanakārakavatthukathāvaṇṇanā",
  "tika-vin02t12:14": "240.Catutthekate suṇantīti catutthe pannarasikuposathe kate amhākaṁ pavāraṇaṁ ṭhapessantīti suṇanti. Evampi dve cātuddasikā hontīti tatiyena saddhiṁ dve cātuddasikā honti.",
  "tika-vin02t12:15": "Pavāraṇāsaṅgahakathāvaṇṇanā",
  "tika-vin02t12:16_0": "241. Ayaṁ pavāraṇāsaṅgaho ekassa dinnopi sabbesaṁ dinnova hotīti āha ‘‘ekassapi vasena",
  "tika-vin02t12:16_1": "dātabbo’’ti. Āgantukā tesaṁ senāsanaṁ gahetuṁ na labhantīti sacepi saṭṭhivassabhikkhū",
  "tika-vin02t12:16_2": "āgacchanti, tesaṁ senāsanaṁ gahetuṁ na labhanti. Pavāretvā pana antarāpi cārikaṁ",
  "tika-vin02t12:16_3": "pakkamituṁ labhantīti pavāraṇāsaṅgahe kate antarā pakkamitukāmā saṅghaṁ sannipātāpetvā",
  "tika-vin02t12:16_4": "pavāretuṁ labhanti. Sesamettha pāḷito aṭṭhakathāto ca suviññeyyameva.",
  "tika-vin02t12:17": "Pavāraṇakkhandhakavaṇṇanā niṭṭhitā."
}