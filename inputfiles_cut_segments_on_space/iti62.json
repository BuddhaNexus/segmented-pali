{
  "iti62:0.1": "Itivuttaka 62 ",
  "iti62:0.2": "Tikanipāta ",
  "iti62:0.3": "Dutiyavagga ",
  "iti62:0.4": "Indriyasutta ",
  "iti62:1.1": "Vuttañhetaṁ bhagavatā vuttamarahatāti me sutaṁ: ",
  "iti62:2.1": "“Tīṇimāni, bhikkhave, indriyāni. ",
  "iti62:2.2": "Katamāni tīṇi? ",
  "iti62:2.3": "Anaññātaññassāmītindriyaṁ, aññindriyaṁ, aññātāvindriyaṁ—",
  "iti62:2.4": "imāni kho, bhikkhave, tīṇi indriyānī”ti. ",
  "iti62:2.5": "Etamatthaṁ bhagavā avoca. ",
  "iti62:2.6": "Tatthetaṁ iti vuccati: ",
  "iti62:3.1": "“Sekhassa sikkhamānassa, ",
  "iti62:3.2": "ujumaggānusārino; ",
  "iti62:3.3": "Khayasmiṁ paṭhamaṁ ñāṇaṁ, ",
  "iti62:3.4": "tato aññā anantarā. ",
  "iti62:4.1": "Tato aññāvimuttassa, ",
  "iti62:4.2": "ñāṇaṁ ve hoti tādino; ",
  "iti62:4.3": "Akuppā me vimuttīti, ",
  "iti62:4.4": "bhavasaṁyojanakkhayā. ",
  "iti62:5.1": "Sa ve indriyasampanno, ",
  "iti62:5.2": "santo santipade rato; ",
  "iti62:5.3": "Dhāreti antimaṁ dehaṁ, ",
  "iti62:5.4": "jetvā māraṁ savāhinin”ti. ",
  "iti62:6.1": "Ayampi attho vutto bhagavatā, iti me sutanti. ",
  "iti62:6.2": "Tatiyaṁ. "
}