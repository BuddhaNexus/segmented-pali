{
  "anya-e0901n2:0": "Sāmaññaphalasutta",
  "anya-e0901n2:1": "Pucchā – tenāvuso bhagavatā…pe… sammāsambuddhena sāmaññaphalasuttaṁ kattha bhāsitaṁ.",
  "anya-e0901n2:2": "Vissajjanā – rājagahe bhante jīvakassa komārabhaccassa ambavane bhāsitaṁ.",
  "anya-e0901n2:3": "Pucchā – kenāvuso saddhiṁ bhagavatā bhāsitaṁ.",
  "anya-e0901n2:4": "Vissajjanā – raññā bhante māgadhena ajātasattunā vedehiputtena saddhiṁ bhāsitaṁ.",
  "anya-e0901n2:5": "Pucchā – taṁ panāvuso suttaṁ catunnaṁ suttanikkhepānaṁ katarena suttanikkhepena bhagavatā nikkhittaṁ.",
  "anya-e0901n2:6": "Vissajjanā – catunnaṁ bhante suttanikkhepānaṁ pucchāvasikena suttanikkhepena nikkhitaṁ bhagavatā.",
  "anya-e0901n2:7": "Ajātasattu",
  "anya-e0901n2:8": "Pucchā – sā panāvuso pucchā kenākārena samuppannā.",
  "anya-e0901n2:9_0": "Vissajjanā – rājā bhante māgadho ajāsattu vedehiputto tadahuposathe pannarase komudiyā",
  "anya-e0901n2:9_1": "cātumāsiniyā puṇṇāya puṇṇamāya rattiyā yena bhagavā tenupasaṁkami, upasaṁkamitvā",
  "anya-e0901n2:9_2": "bhagavantaṁ diṭṭheva dhamme saṁdiṭṭhikaṁ sāmaññaphalaṁ pucchi, evaṁ kho sā bhante pucchā uppannā.",
  "anya-e0901n2:10": "Rammaṇīyā vata bho dosinā ratti, abhirūpā vata bho dosinā ratti, dassanīyā vata bho dosinā ratti, pāsādikā vata bho dosinā ratti, lakkhaññā vata bho dosinā ratti….",
  "anya-e0901n2:11": "Kaṁ nukhvajja samaṇaṁ vā brāhmaṇaṁ vā payirupāseyyāma….",
  "anya-e0901n2:12": "Yaṁ no payirupasato cittaṁ pasīdeyya….",
  "anya-e0901n2:13": "Charājīvaka",
  "anya-e0901n2:14": "Tvaṁ pana samma jīvaka kiṁ tuṇhīsi –",
  "anya-e0901n2:15": "Ayaṁ deva amhākaṁ bhagavā arahaṁ sammāsambuddho amhākaṁ ambavane viharati.",
  "anya-e0901n2:16_0": "Taṁ kho pana bhagavantaṁ evaṁ kalyāṇo kittisaddo abbhuggato ‘‘itipi so bhagavā arahaṁ",
  "anya-e0901n2:16_1": "sammāsambuddho vijjācaraṇasampanno sugato lokavidū anuttaropurisadammasārathi satthādevamanussānaṁ buddho bhagavā’’ti.",
  "anya-e0901n2:17": "Taṁ devo bhagavantaṁ payirupāsatu, appevanāma devassa bhagavantaṁ payirupāsato cittaṁ pasīdeyya.",
  "anya-e0901n2:18": "Tena hi samma jīvaka hatthiyānāni kappāpehi.",
  "anya-e0901n2:19": "Kappitāni kho te deva hatthiyānāni, yassa dāni kālaṁ maññasi.",
  "anya-e0901n2:20": "Ajātasattu",
  "anya-e0901n2:21": "Kicci maṁ samma jīvaka na vañcesi, kacci maṁ samma jīvaka na palambhesi….",
  "anya-e0901n2:22": "Mā bhāyi mahārāja, mā bhāyi mahārāja….",
  "anya-e0901n2:23": "Na taṁ deva vañcemi, na taṁ deva palambhāmi….",
  "anya-e0901n2:24": "Ajātasatta",
  "anya-e0901n2:25": "Eso mahārāja bhagavā, eso mahārāja bhagavā majjhimaṁ thambhaṁ nissāya puratthābhimukho nisinno purakkhato bhikkhusaṅghassa….",
  "anya-e0901n2:26": "Iminā me upasamena udayabhaddo kumāro samannāgato hotu…",
  "anya-e0901n2:27": "Agamā kho tvaṁ mahārāja yathā pemaṁ.",
  "anya-e0901n2:28": "Puccheyyāmahaṁ bhante bhagavantaṁ kiñcideva desaṁ sace me bhagavā okāsaṁ karoti pañhassa veyyākaraṇāya.",
  "anya-e0901n2:29": "Puccha mahārāja yadākaṅkhasi.",
  "anya-e0901n2:30_0": "Yathā nu kho imāni bhante puthusippāyatanāni, seyyathidaṁ, hatthārohā assārohā rathikā",
  "anya-e0901n2:30_1": "dhanuggahā celakā calakā piṇḍadāyakā (peyyāla) gaṇakā muddikā, aññānipi evaṁ gatikāni",
  "anya-e0901n2:30_2": "puthusippāyatanāni, te tena sippena sandiṭṭhikaṁ sippaphalaṁ jīvanti, te tena attānaṁ",
  "anya-e0901n2:30_3": "sukhenti pīṇenti, mātāpitaro sukhenti, pīṇenti, puttadāraṁ sukhenti pīṇenti, mittāmacce",
  "anya-e0901n2:30_4": "sukhenti pīṇenti samaṇabrāhmaṇesu uddhaggikaṁ dakkhiṇaṁ patiṭṭhapenti sovaggikaṁ",
  "anya-e0901n2:30_5": "sukhavipākaṁ saggasaṁvattanikaṁ, sakkā nu kho bhante evameva diṭṭheva dhamme sandiṭṭhikaṁ",
  "anya-e0901n2:30_6": "sāmaññaphalaṁ paññapetuṁ.",
  "anya-e0901n2:31": "Pucchā – tadā āvuso kathaṁ bhagavatā rājā ajātasattu vedehi putto paṭipucchito kathañca tena bhagavato ārocitaṁ.",
  "anya-e0901n2:32_0": "Vissajjanā – ‘‘abhijānāsi no tvaṁ mahārāja imaṁ pañhaṁ aññe samaṇabrāhmaṇe pucchitāti,",
  "anya-e0901n2:32_1": "abhijānāmahaṁ bhante aññe samaṇabrāhmaṇe pucchitāti, yathākathaṁ pana te mahārāja",
  "anya-e0901n2:32_2": "byākariṁsu, sace te agaru, bhāsassūti na kho me bhante garu, yatthassa bhagavā nisinno",
  "anya-e0901n2:32_3": "bhavantarūpo vāti, tenehi mahārāja bhāsassū’’ti, evaṁ kho bhante tadā bhagavatā rājā",
  "anya-e0901n2:32_4": "māgadho ajātasattu vedehi putto paṭipucchito, evaṁ kho bhante tena tadā bhagavato ārocitaṁ.",
  "anya-e0901n2:33": "Pūraṇakassapa ayūvāda",
  "anya-e0901n2:34": "Pucchā – kathañcāvuso pūraṇakassapassa santike pucchāvissajjanā ahosi.",
  "anya-e0901n2:35_0": "Vissajjanā – ekamidaṁ bhante samayaṁ rājā māgadho ajātasattu vedehiputto yena pūraṇo",
  "anya-e0901n2:35_1": "kassapo tenupasaṅkami, upasaṅkamitvā pūraṇaṁ kassapaṁ sandiṭṭhikaṁ sāmaññaphalaṁ",
  "anya-e0901n2:35_2": "pucchi, atha kho bhante pūraṇo kassapo karoto kho mahārāja kārayato, chindato chedāpayato,",
  "anya-e0901n2:35_3": "pacato pācāpayato, socayato socāpayato (peyyāla) karoto na karīyati pāpaṁ tyādinā",
  "anya-e0901n2:35_4": "rañño māgadhassa ajātasattussa vedehiputtassa saṁdiṭṭhi kaṁ sāmaññaphalaṁ puṭṭho",
  "anya-e0901n2:35_5": "samāno akiriyaṁ byākāsi, evaṁ kho bhante pūraṇassa kassapassa santike pucchāvissajjanā ahosi.",
  "anya-e0901n2:36": "Pūraṇakassapavāda",
  "anya-e0901n2:37_0": "Nissiriko vata āvuso pūraṇassa kassapassa vādo anatthasaṁhito jigucchanīyo ativiya",
  "anya-e0901n2:37_1": "bhayānako, ye tassa vacanaṁ sotabbaṁ saddhātabbaṁ maññeyyuṁ, tesaṁ taṁ assa dīgharattaṁ",
  "anya-e0901n2:37_2": "ahitāya dukkhāya, ettakeneva ajja mayaṁ pucchāvissajjanaṁ thapessāma.",
  "anya-e0901n2:38": "Makkhaligosāla ayūvāda",
  "anya-e0901n2:39_0": "Pucchā – purimadivase āvuso mayā sāmaññaphalasuttassa nidānapariyāpannāni pucchitabbaṭṭhānāni",
  "anya-e0901n2:39_1": "kānici kānici pucchitāni, tayā ca suṭṭhu vissajjitāni, ajja pana yathānuppattamakkhaligosāya",
  "anya-e0901n2:39_2": "vādato paṭṭhāya pucchissāmi, makkhali pana āvuso",
  "anya-e0901n2:40": "Gosālo raññā māgadhena ajātasattunā vedehiputtena sandiṭṭhikaṁ sāmaññaphalaṁ puṭṭho kathaṁ byākāsi.",
  "anya-e0901n2:41_0": "Vissajjanā – ekamidaṁ bhante samayaṁ rājā māgadho ajātasattu vedehiputto yena makkhaligosālo",
  "anya-e0901n2:41_1": "tenupasaṁkami, upasaṁkamitvā makkhaliṁ gosālaṁ sandiṭṭhikaṁ sāmaññaphalaṁ pucchi,",
  "anya-e0901n2:41_2": "atha kho bhante makkhaligosālo rājānaṁ māgadhaṁ ajātasattuṁ vedehiputtaṁ etadavoca",
  "anya-e0901n2:41_3": "‘‘natthi mahārāja hetu natthi paccayo sattānaṁ saṁkilesāya, ahetū apaccayā sattā",
  "anya-e0901n2:41_4": "saṁkilissanti. Natthi mahārāja hetu natthi paccayo sattānaṁ visuddhiyā, ahetū apaccayā",
  "anya-e0901n2:41_5": "sattā visujjhanti, (peyyāla) cullāsīti mahākappino satasahassāni, yāni bāle ca paṇḍite",
  "anya-e0901n2:41_6": "ca sandhāvitvā saṁsaritvā dukkhassantaṁ karissanti, tattha natthi ‘imināhaṁ sīlena",
  "anya-e0901n2:41_7": "vā vatena vā tapena vā brahmacariyena vā aparipakkaṁ vā kammaṁ paripācessāmi, paripakkaṁ",
  "anya-e0901n2:41_8": "vā kammaṁ phussa phussa byantiṁ karissāmī’ti hevaṁ natthi. Doṇamite sukhadukkhe,",
  "anya-e0901n2:41_9": "pariyantakate saṁsāre natthi hāyanavaḍḍhane, natthi ukkaṁsāvakaṁse. Seyyathāpi nāma",
  "anya-e0901n2:41_10": "suttapuṭṭhe khitte nibbeṭhiyamānameva paleti, evameva bāle ca paṇḍite ca sandhāvitvā",
  "anya-e0901n2:41_11": "saṁsaritvā dukkhassantaṁ karissantī’’ti, itthaṁ kho bhante rañño māgadhassa ajātasattussa",
  "anya-e0901n2:41_12": "vedehiputtassa makkhaligosālo sandiṭṭhikaṁ sāmaññaphalaṁ puṭṭho samāno saṁsārasuddhiṁ byākāsi.",
  "anya-e0901n2:42": "Makkhaligosālavāda",
  "anya-e0901n2:43": "Ayampi āvuso vādo nissirikoyeva anatthasaṁhito jigucchanīyo ati viya bhayānako, ye tassa vacanaṁ sotabbaṁ saddhātabbaṁ maññeyyuṁ, tesaṁ taṁ assa dīgharattaṁ ahitāya dukkhāya.",
  "anya-e0901n2:44": "Ajitakesakambalavāda",
  "anya-e0901n2:45": "Pucchā – athāparampi pucchāmi, ajito pana āvuso kesakambalo raññā māgadhena ajātasattunā vedehiputtena sandiṭṭhikaṁ sāmaññaphalaṁ puṭṭho kathaṁ byākāsi.",
  "anya-e0901n2:46_0": "Vissajjanā – ekamidaṁ bhante samayaṁ rājā māgadho ajātasattu vedehiputto yena ajito",
  "anya-e0901n2:46_1": "kesakambalo tenupasaṅkami, upasaṅkamitvā ajitaṁ kesakambalaṁ sandiṭṭhikaṁ sāmaññaphalaṁ",
  "anya-e0901n2:46_2": "pucchi, atha kho bhante ajito kesakambalo rājānaṁ māgadhaṁ ajātasattuṁ vedehiputtaṁ",
  "anya-e0901n2:46_3": "etadavoca ‘‘natthi mahārāja dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ",
  "anya-e0901n2:46_4": "kammānaṁ phalaṁ vipāko, natthi ayaṁ loko, natthi paro loko, natthi mātā, natthi pitā,",
  "anya-e0901n2:46_5": "natthi sattā opapātikā, natthi loke samaṇabrāhmaṇā sammaggatā sammāpaṭipannā, ye",
  "anya-e0901n2:46_6": "imañca lokaṁ parañca lokaṁ sayaṁ abhiññā sacchikatvā pavedenti. (Peyyāla) bāle ca",
  "anya-e0901n2:46_7": "paṇḍite ca kāyassa bhedā ucchijjanti vinassantī’’ti. Itthaṁ kho bhante rañño māgadhassa",
  "anya-e0901n2:46_8": "ajātasattussa vedehiputtassa ajito kesakambalo sandiṭṭhikaṁ sāmaññaphalaṁ puṭṭho",
  "anya-e0901n2:46_9": "samāno ucchedaṁ byākāsi.",
  "anya-e0901n2:47": "Ajitakesakambala",
  "anya-e0901n2:48": "Ayampi kho āvuso nissirikoyeva, anatthasaṁhito jigucchanīyo ati viya bhayānako, ye tassa vacanaṁ sotabbaṁ saddhātabbaṁ maññeyyuṁ, tesaṁ taṁ assa dīgharattaṁ ahitāya dukkhāya.",
  "anya-e0901n2:49": "Pakudhakaccāyanavāda",
  "anya-e0901n2:50": "Pucchā – athāparampi pucchāmi, pakudho pana āvuso kaccāyano raññā māgadhena ajātasattunā vedehiputtena sandiṭṭhikaṁ sāmaññaphalaṁ puṭṭho kathaṁ byākāsi.",
  "anya-e0901n2:51_0": "Vissajjanā – ekamidaṁ bhante samayaṁ rājā māgadho ajātasattu vedehiputto yena pakudho",
  "anya-e0901n2:51_1": "kaccāyano tenupasaṅkami, upasaṅkamitvā pakudhaṁ kaccāyanaṁ sandiṭṭhikaṁ sāmaññaphalaṁ",
  "anya-e0901n2:51_2": "pucchi, atha kho bhante pakudho kaccāyano rājānaṁ māgadhaṁ ajāsattuṁ vedehiputtaṁ",
  "anya-e0901n2:51_3": "etadavoca ‘‘sattime mahārāja kāyā akaṭā akaṭavidhā animmitā animmātā vañcā kūṭaṭṭhā",
  "anya-e0901n2:51_4": "esikaṭṭhāyitā, te na iñjanti, na vipariṇāmenti, na aññamaññaṁ byābādhenti, nālaṁ",
  "anya-e0901n2:51_5": "aññamaññassa sukhāya vā dukkhāya vā sukhadukkhāya vā. Katame satta, pathavīkāyo,",
  "anya-e0901n2:51_6": "āpokāyo, tejokāyo vāyokāyo, sukhe, dukkhe, jīve sattame. Ime sattakāyā akaṭā akaṭavidhā",
  "anya-e0901n2:51_7": "animmitā animmātā vañcyā kūṭaṭṭhā esikaṭṭhāyitā, te na iñjanti, na vipariṇāmenti,",
  "anya-e0901n2:51_8": "na aññamaññaṁ byābādhenti, nālaṁ aññamaññassa sukhāya vā dukkhāya vā sukhadukkhāya",
  "anya-e0901n2:51_9": "vā. Tattha natthi hantā vā ghātetā vā, sotā vā sāvetā vā, viññātā vā viññāpetā vā,",
  "anya-e0901n2:51_10": "yopi tiṇhena satthena sīsaṁ chindati, na koci kiñci jivitā voropeti, sattannaṁtveva",
  "anya-e0901n2:51_11": "kāyānamantarena satthaṁ vivaramanupatatī’’ti. Itthaṁ kho bhante rañño māgadhassa",
  "anya-e0901n2:51_12": "ajātasattussa vedehiputtassa pakudho kaccāyano sāmaññaphalaṁ puṭṭho samāno aññena aññaṁ byākāsi.",
  "anya-e0901n2:52": "Pakudhakaccāyanavāda",
  "anya-e0901n2:53": "Ayampi kho āvuso vādo purimavādoviya nissirikoyeva anatthasaṁhito jigucchanīyo ativiya bhayānako.",
  "anya-e0901n2:54": "Nigaṇṭhanāṭaputtavāda",
  "anya-e0901n2:55": "Pucchā – athāparampi pucchāmi, nigaṇṭho panāvuso nāṭaputto raññā māgadhena ajātasattunā vedehiputtena sandiṭṭhikaṁ sāmaññaphalaṁ puṭṭho kathaṁ byākāsi.",
  "anya-e0901n2:56_0": "Vissajjanā – ekamidaṁ bhante samayaṁ rājā māgadho ajātasattu vedehiputto yena nigaṇṭho",
  "anya-e0901n2:56_1": "nāṭaputto tenupasaṁkami, upasaṁkamitvā nigaṇṭhaṁ nāṭaputtaṁ sandiṭṭhikaṁ sāmaññaphalaṁ",
  "anya-e0901n2:56_2": "pucchi, atha kho nigaṇṭho nāṭaputto rājānaṁ māgadhaṁ ajātasattuṁ vedehiputtaṁ etadavoca,",
  "anya-e0901n2:56_3": "‘‘idha mahārāja nigaṇṭho cātuyāmasaṁvarasaṁvuto hoti, kathañca mahārāja",
  "anya-e0901n2:57_0": "Nigaṇṭho cātuyāmasaṁvarasaṁvuto hoti, idha mahārāja nigaṇṭho sabbavārivārito ca hoti,",
  "anya-e0901n2:57_1": "sabbavāriyutto ca, sabbavāridhuto ca, sabbavāriphuṭo ca. Evaṁ kho mahārāja nigaṇṭho",
  "anya-e0901n2:57_2": "cātuyāmasaṁvarasaṁvuto hoti, yato kho mahārāja nigaṇṭho evaṁ cātuyāmasaṁvarasaṁvuto",
  "anya-e0901n2:57_3": "hoti. Ayaṁ vuccati mahārāja nigaṇṭho gatatto ca yatatto ca ṭhitatto cā’’ti. Itthaṁ",
  "anya-e0901n2:57_4": "kho bhante rañño māgadhassa ajātasattussa vedehiputtassa nigaṇṭho nāṭaputto sandiṭṭhikaṁ",
  "anya-e0901n2:57_5": "sāmaññaphalaṁ puṭṭho samāno cātuyāmasaṁvaraṁ byākāsi.",
  "anya-e0901n2:58": "Nigaṇṭhavāda",
  "anya-e0901n2:59_0": "Etassa panāvuso vāde koci sāsanānulomavādo atthi, asuddhaladdhitāya pana esopi vādo",
  "anya-e0901n2:59_1": "jigucchanīyoyeva, seyyathāpi bhojanaṁ gūthamissaṁ gārayhoyeva ārakā parivajjitabboyeva,",
  "anya-e0901n2:59_2": "seyyathāpi visasaṁsaṭṭho āpānīyakaṁso.",
  "anya-e0901n2:60": "Siñcaññavāda",
  "anya-e0901n2:61": "Pucchā – athāparampi pucchāmi, sañcayo panāvuso belaṭṭhaputto sandiṭṭhikaṁ sāmaññaphalaṁ puṭṭho kathaṁ byākāsi.",
  "anya-e0901n2:62_0": "Vissajjanā – ekamidaṁ bhante samayaṁ rājā māgadho ajātasattu vedehiputto yena sañcayo",
  "anya-e0901n2:62_1": "belaṭṭhaputto tenupasaṅkami, upasaṅkamitvā sañcayaṁ belaṭṭhaputtaṁ etadavoca, ‘‘yathā",
  "anya-e0901n2:62_2": "nu kho imāni bho sañcaya puthusippāyatanāni, seyyathidaṁ, hatthārohā assarohā…pe…",
  "anya-e0901n2:62_3": "sakkā nu kho bho sañcaya evameva diṭṭheva dhamme sandiṭṭhikaṁ sāmaññaphalaṁ paññapetu’’nti,",
  "anya-e0901n2:62_4": "evaṁ vutte bhante sañcayo belaṭṭhaputto rājānaṁ māgadhaṁ ajātasattuṁ vedehiputtaṁ etadavoca.",
  "anya-e0901n2:63": "‘‘Atthi parolokoti iti ce maṁ pucchasi, atthi paro lokoti iti ce me assa, atthi paro",
  "anya-e0901n2:64_0": "Lokoti iti te naṁ byākareyyaṁ, evantipi me no, tathātipi me no, aññathātipi me no,",
  "anya-e0901n2:64_1": "notipi me no, no notipi me no…pe… neva hoti na na hoti tathāgato paraṁ maraṇāti iti",
  "anya-e0901n2:64_2": "ce maṁ pucchasi, neva hoti na na hoti tathāgato paraṁ maraṇāti iti ce me assa, neva",
  "anya-e0901n2:64_3": "hoti na na hoti tathāgato paraṁ maraṇāti iti te naṁ byākareyyaṁ, evantipi me no,",
  "anya-e0901n2:64_4": "tathātipi me no, aññathātipi me no, notipi me no, no notipi me no’’ti. Itthaṁ kho",
  "anya-e0901n2:64_5": "bhante rañño māgadhassa ajātasattussa vedehiputtassa sañcayo belaṭṭhaputto sandiṭṭhikaṁ",
  "anya-e0901n2:64_6": "sāmaññaphalaṁ puṭṭho samāno vikkhepaṁ byākāsi.",
  "anya-e0901n2:65": "Titthiayūvāda",
  "anya-e0901n2:66": "Sabbepi āvuso ete channaṁ satthārānaṁ vādā nissirikāyeva jigucchanīyāyeva anatthasaṁhitāyeva, bālānaṁ bhiyyoso mattāya sammohāya saṁvattanti anatthāya.",
  "anya-e0901n2:67": "Ajja pana āvuso kālo atikkanto, sveyeva bhagavatā vuttaṁ paṇītaṁ pasaṭṭhaṁ sandiṭṭhikaphalaṁ pucchāma.",
  "anya-e0901n2:68_0": "Pucchā – purimadivasesu āvuso sāmaññaphalasuttassa pubbabhāge yāva chasatthāramicchāvādapariyosānaṁ",
  "anya-e0901n2:68_1": "pucchanavissajjanaṁ amhehi kataṁ, ajja pana yathānuppattaṁ bhagavatā desitasāmaññaphalasuttādhikāre",
  "anya-e0901n2:68_2": "pucchāvissajjanaṁ karissāma. Bhagavā pana āvuso raññā māgadhena ajātasattunā vedehiputtena",
  "anya-e0901n2:68_3": "sandiṭṭhikaṁ sāmaññaphalaṁ puṭṭho kathaṁ byākāsi.",
  "anya-e0901n2:69": "Vissajjanā – bhagavā bhante tidhā vibhajitvā rañño māgadhassa ajātasattussa vedehiputtassa sandiṭṭhikaṁ sāmaññaphalaṁ puṭṭho byākāsi.",
  "anya-e0901n2:70": "Pucchā – kathañcāvuso bhagavā rañño māgadhassa ajātasattuno vedehiputtassa paṭhamaṁ sandiṭṭhikaṁ sāmaññaphalaṁ desesi.",
  "anya-e0901n2:71": "Vissajjanā – dāsaṁ bhante pabbajitaṁ upamābhāvena niddisitvā rañño māgadhassa ajātasattussa vedehiputtassa bhagavā paṭhamaṁ sandiṭṭhikaṁ sāmaññaphalaṁ desesi.",
  "anya-e0901n2:72_0": "Sohaṁ bhante bhagavantampi pucchāmi, yathā nu kho imāni bhante puthusippāyatanāni",
  "anya-e0901n2:72_1": "seyyathidaṁ…pe… sakkā nu kho bhante eva meva diṭṭheva dhamme sandiṭṭhikaṁ sāmaññaphalaṁ paññapetuṁ –",
  "anya-e0901n2:73_0": "Acchariyaṁ āvuso abbhutaṁ āvuso, yāva svākhātassa buddhasāsanassa mahiddhikatā mahānubhāvatā,",
  "anya-e0901n2:73_1": "yatrahi nāma dāsopi nihīnajacco evaṁ svākhāte buddhasāsane pabbajitvā attano issarabhūtena",
  "anya-e0901n2:73_2": "raññāpi vandanīyattaṁ garukaraṇīyattaṁ pāpuṇissati, supaññattametaṁ bhagavatā paṭhamaṁ sandiṭṭhikaphalaṁ.",
  "anya-e0901n2:74": "Pucchā – kathaṁ panāvuso bhagavā rañño māgadhassa ajātasattuno vedehiputtassa dutiyaṁ sandiṭṭhikaṁ sāmaññaphalaṁ desesi.",
  "anya-e0901n2:75": "Vissajjanā – kassakaṁ bhante pabbajitaṁ upamābhāvena dassetvā bhagavā rañño māgadhassa ajātasattussa vedehiputtassa sandiṭṭhikaṁ sāmaññaphalaṁ desesi.",
  "anya-e0901n2:76_0": "Acchariyaṁ āvuso abbhutaṁ āvuso, yāva buddhasāsanassa svākhātatā mahiddhikatā mahānubhāvatā,",
  "anya-e0901n2:76_1": "yatrahi nāma kassa kopi guṇarahito evaṁ svākhāte buddhasāsane pabbajitvā raṭṭhadhipatinā",
  "anya-e0901n2:76_2": "manussaloke devabhūtena raññāpi garukaraṇīyataṁ vandanīyataṁ pāpuṇissati, supaññattametaṁ",
  "anya-e0901n2:76_3": "āvuso bhagavatā dutiyaṁ sandiṭṭhikaphalaṁ.",
  "anya-e0901n2:77": "Pucchā – kathañcā panāvuso bhagavā purimehi sandiṭṭhikasāmaññaphalehi abhikkantatarañca paṇītatarañca sandiṭṭhikaṁ sāmaññaphalaṁ rañño desesi.",
  "anya-e0901n2:78_0": "Vissajjanā – bhagavā bhante buddhuppādato paṭṭhāya kulaputtassa pabbajita bhāvaṁ,",
  "anya-e0901n2:78_1": "tassa ca sīlasampadaṁ, tassa ca indriyesu guttadvārataṁ, ariyañcasatisampajaññaṁ,",
  "anya-e0901n2:78_2": "ariyañca santuṭṭhiṁ, pañcannañca nīvaraṇānaṁ pahānaṁ, cattāri ca jhānāni, aṭṭha ca",
  "anya-e0901n2:78_3": "vijjāyo, tāhi tāhi upamāhi vitthārato vibhajitvā rañño māgadhassa ajātasattussa vedehiputtassa",
  "anya-e0901n2:78_4": "sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi abhikkantatarañca",
  "anya-e0901n2:78_5": "paṇītatarañca desesi.",
  "anya-e0901n2:79": "Sakkā pana bhante diṭṭheva dhamme sandiṭṭhikaṁ sāmaññaphalaṁ, purimehi sandiṭṭhikehi sāmaññaphalehi abhikkantatarañca paṇītatarañca paññapetuṁ.",
  "anya-e0901n2:80": "Sakkā mahārājā, tena hi mahārāja suṇohi sādhukaṁ manasikarohi bhāsissāmi.",
  "anya-e0901n2:81": "Pucchā – kathañca panāvuso bhikkhu sīlasampanno hoti, kathañca bhagavā rañño māgadhassa ajātasattuno vedehiputtassa cūḷasīlaṁ vibhajitvā desesi.",
  "anya-e0901n2:82_0": "Vissajjanā – ‘‘kathañca mahārāja bhikkhu sīlasampanno hoti. Idha mahārāja bhikkhu",
  "anya-e0901n2:82_1": "pāṇātipātaṁ pahāya pāṇātipātā paṭivirato hoti nihitadaṇḍo nihitasattho lajjī dayāpanno,",
  "anya-e0901n2:82_2": "sabbapāṇabhūtahitānukampī viharati. Idampissa hoti sīlasmiṁ’’ evamādinā bhante bhagavā",
  "anya-e0901n2:82_3": "rañño māgadhassa ajātasattussa vedehiputtassa chabbīsatiyā ākārehi cūḷasīlaṁ vibhajitvā desesi.",
  "anya-e0901n2:83": "Sādhu sādhu āvuso, sādhu sādhu āvuso yaṁ bhikkhu evaṁ svākhāte buddhasāsane saddhāpabbājito iminā ca cūḷasīlena samannāgato vihareyya.",
  "anya-e0901n2:84": "Idāni pana kālo atikkanto.",
  "anya-e0901n2:85": "Suve yathānuppattaṭṭhānato paṭṭhāya pucchāvissajjanaṁ karissāma.",
  "anya-e0901n2:86": "Pucchā – kathaṁ panāvuso rañño māgadhassa ajātasattuno vedehiputtassa majjhimasīlañca mahāsīlañca vibhajitvā desesi.",
  "anya-e0901n2:87_0": "Vissajjanā – ‘‘yathā vā paneke bhonto samaṇabrāhmaṇā saddhādeyyāni bhojanāni bhuñjitvā",
  "anya-e0901n2:87_1": "te evarūpaṁ bījagāmabhūtagāmasamārambhaṁ anuyuttā viharanti. Seyyathidaṁ. Mūlabījaṁ",
  "anya-e0901n2:87_2": "khandhabījaṁ phaḷubījaṁ aggabījaṁ bījabījameva pañcamaṁ, iti evarūpā bījagāmabhūtagāmasamārambhā",
  "anya-e0901n2:87_3": "paṭivirato hoti. Idampissa hoti sīlasmiṁ’’ evamādinā bhante bhagavā rañño māgadhassa",
  "anya-e0901n2:87_4": "ajātasattussa vedehiputtassa majjhimasīlañca mahāsīlañca vitthārato vibhajitvā desesi.",
  "anya-e0901n2:88": "Sādhu sādhu āvuso, sādhu kho āvuso yaṁ bhikkhu evaṁ svākhāte buddhasāsane saddhāpabbajito evaṁ ariyena sīlena samannāgato vihareyya.",
  "anya-e0901n2:89": "Pucchā – kathaṁ panāvuso ariyaṁ indriyasaṁvarañca ariyaṁ satisampajaññañca ariyaṁ santosañca bhagavā rañño māgadhassa ajātasattussa vibhajitvā desesi.",
  "anya-e0901n2:90_0": "Vissajjanā – idha mahārāja bhikkhu cakkhunā rūpaṁ disvā na nimittaggāhī hoti nanubyañjanaggāhī,",
  "anya-e0901n2:90_1": "yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā",
  "anya-e0901n2:90_2": "dhammā anvāssaveyyuṁ, tassa saṁvarāya paṭipajjati, rakkhati cakkhundriyaṁ, cakkhundriye",
  "anya-e0901n2:90_3": "saṁvaraṁ āpajjati, evamādinā ca.",
  "anya-e0901n2:91": "Idha mahārāja bhikkhu satisampajaññena samannāgato hoti, abhikkante paṭikkante sampajanakārī hoti,",
  "anya-e0901n2:92_0": "Ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe",
  "anya-e0901n2:92_1": "sampajānakārī hoti, asite pīte khāyite sāyite sampajānakārī hoti, uccārapassāvakamme",
  "anya-e0901n2:92_2": "sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī",
  "anya-e0901n2:92_3": "hoti, evaṁ kho mahārāja bhikkhu satisampajaññena samannāgato hoti.",
  "anya-e0901n2:93": "Kathañca mahārāja bhikkhu santuṭṭho hoti, idha mahārāja bhikkhu santuṭṭho hoti kāyaparihārikena cīvarena kucchiparihārikena piṇḍapātena.",
  "anya-e0901n2:94": "Evamādinā bhante bhagavā rañño māgadhassa ajātasattussa vedehiputtassa ariyañca indriyesuguttadvārataṁ ariyañca satisampajaññaṁ ariyañca santosaṁ vibhajitvā desesi.",
  "anya-e0901n2:95": "Sādhu sādhu āvuso, sādhu kho āvuso yaṁ bhikkhu evaṁ svākhāte buddhasāsane saddhāpabbajito iminā ca ariyena indriyasaṁvarena samannāgato, iminā ca ariyena satisampajaññena",
  "anya-e0901n2:96": "Samannāgato , imāya ca ariyāya santuṭṭhiyā samannāgato vihareyya.",
  "anya-e0901n2:97": "Pucchā – kathaṁ panāvuso bhagavā rañño māgadhassa ajātasattussa vedehiputtassa nīvaraṇapahānaṁ vibhajitvā desesi.",
  "anya-e0901n2:98_0": "Vissajjanā – so evaṁ ariyena sīlakkhandhena samannāgato, ariyena indriyasaṁvarena",
  "anya-e0901n2:98_1": "samannāgato, ariyena satisampajaññena samannāgato, ariyāya santuṭṭhiyā samannāgato,",
  "anya-e0901n2:98_2": "vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ",
  "anya-e0901n2:98_3": "vanapattaṁ abbhokāsaṁ palālapuñjaṁ. So pacchābhattaṁ piṇḍapātapaṭikkanto nisīdati",
  "anya-e0901n2:98_4": "pallaṅkaṁ ābhuñjitvā ujuṁ kāyaṁ paṇidhāya parimukhaṁ satiṁ upaṭṭhapetvā. So abhijjhaṁ",
  "anya-e0901n2:98_5": "loke pahāya vigatābhijjhena cetasā viharati…pe… tassime pañca nīvaraṇe pahīne attani",
  "anya-e0901n2:98_6": "samanupassato pāmojjaṁ jāyati, pamuditassa pīti jāyati, pītimanassa kāyo passambhati,",
  "anya-e0901n2:98_7": "passaddhakāyo sukhaṁ vedehi, sukhino cittaṁ samādhiyati. Evaṁ kho bhante bhagavā",
  "anya-e0901n2:98_8": "rañño māgadhassa ajātasattussa vedehiputtassa nīvaraṇappahānaṁ vibhajitvā vitthārato desesi.",
  "anya-e0901n2:99": "Sādhu sādhu āvuso, sādhu kho āvuso yaṁ bhikkhu evaṁ svākhāte buddhasāsane saddhāpabbajito evaṁ pañcanīvaraṇe pajahitvā tehi cittaṁ visodhetvā vihareyya.",
  "anya-e0901n2:100_0": "Pucchā – kathañcāvuso bhagavā rañño māgadhassa ajātasattussa vedehiputtassa paṭhamaṁ",
  "anya-e0901n2:100_1": "sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:101_0": "Vissajjanā – so vivicceva kāmehi vivicca akusalehi dhammehi savitakkaṁ savicāraṁ",
  "anya-e0901n2:101_1": "vivekajaṁ pītisukhaṁ paṭhamaṁ jhānaṁ upasampajja viharati…pe… idampi kho mahārāja",
  "anya-e0901n2:101_2": "sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi abhikkantatarañca",
  "anya-e0901n2:102_0": "Paṇītatarañca . Evaṁ kho bhante bhagavā rañño māgadhassa ajātasattussa vedehiputtassa",
  "anya-e0901n2:102_1": "paṭhamaṁ sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi abhikkantatarañca",
  "anya-e0901n2:102_2": "paṇītatarañca desesi.",
  "anya-e0901n2:103": "Sādhu sādhu āvuso, sādhu kho āvuso yaṁ bhikkhu evaṁ svākhāte buddhasāsanasaṅkhāte dhammavinaye pabbajitvā evaṁ paṭhamaṁ jhānaṁ",
  "anya-e0901n2:104": "Upasampajja vivekajena pītisukhena attano kāyaṁ abhisandeyya parisandeyya paripūreyya.",
  "anya-e0901n2:105": "Pucchā – kathañcāvuso bhagavā dutiyañca tatiyañca catutthañca sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:106_0": "Vissajjanā – puna ca paraṁ mahārāja bhikkhu vitakkavicārānaṁ vūpasamā ajjhattaṁ sampasādanaṁ",
  "anya-e0901n2:106_1": "cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁjhānaṁ upasampajja",
  "anya-e0901n2:106_2": "viharati evamādinā bhante bhagavā rañño māgadhassa ajātasattussa vedehiputtassa dutiyañca",
  "anya-e0901n2:106_3": "tatiyañca catutthañca sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi",
  "anya-e0901n2:106_4": "abhikkantatarañca paṇītatarañca desesi.",
  "anya-e0901n2:107_0": "Sādhu sādhu āvuso, sādhu kho āvuso yaṁ bhikkhu evaṁ svākhāte buddhasāsanasaṅkhāte",
  "anya-e0901n2:107_1": "dhammavinaye saddhāpabbajito evaṁ dutiyajhānañca tatiyajhānañca catutthajhānañca",
  "anya-e0901n2:107_2": "upasampajja tehi jhānasukhehi attano kāyaṁ abhisandetvā parisandetvā paripūretvā vihareyya.",
  "anya-e0901n2:108_0": "Pucchā – kathañca panāvuso bhagavā rañño māgadhassa ajātasattussa vedehiputtassa",
  "anya-e0901n2:108_1": "aparampi sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi",
  "anya-e0901n2:108_2": "abhikkantatarañca paṇītatarañca.",
  "anya-e0901n2:109_0": "Vissajjanā – so evaṁ samāhite citte parisuddhe pariyodāte anaṅgaṇe vigatūpakkilese",
  "anya-e0901n2:109_1": "mudubhūte kammaniye ṭhite ānañjappatte ñāṇadassanāya cittaṁ abhinīharati abhininnāmeti,",
  "anya-e0901n2:109_2": "so evaṁ pajānāti ‘‘ayaṁ kho me kāyo rūpī cātumahābhūtiko mātāpettikasambhavo odanakummāsūpacayo",
  "anya-e0901n2:109_3": "aniccucchādanaparimaddanabhedanaviddhaṁsanadhammo, idañca pana me viññāṇaṁ ettha",
  "anya-e0901n2:109_4": "sitaṁ ettha paṭibandhanti…pe… idampi kho mahārāja sandiṭṭhikaṁ sāmaññaphalaṁ purimehi",
  "anya-e0901n2:109_5": "sandiṭṭhikehi sāmaññaphalehi abhikkantatarañca paṇītatarañca. Evaṁ kho bhante bhagavā",
  "anya-e0901n2:109_6": "rañño māgadhassa ajātasattussa vedehiputtassa aparampi sandiṭṭhikaṁ sāmaññaphalaṁ",
  "anya-e0901n2:109_7": "purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n2:110": "Suññāraṁgā paviṭṭhassa, santacittassa bhikkhuno. Amānusī ratī hoti, sammādhammaṁ vipassato.",
  "anya-e0901n2:111_0": "Sādhu sādhu āvuso, sādhu kho āvuso yaṁ bhikkhu evaṁ svākhāte buddhasāsanasaṅkhāte",
  "anya-e0901n2:111_1": "dhammavinaye saddhāpabbajito evaṁ ñāṇadassanaṁ uppādetvā evaṁ ñāṇadassanena samannāgato hutvā vihareyya.",
  "anya-e0901n2:112": "Pucchā – kathañcāvuso bhagavā aparampi sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:113_0": "Vissajjanā – so evaṁ samāhite citte parisuddhe pariyodāte anaṅgaṇe vigatūpakkilese",
  "anya-e0901n2:113_1": "mudubhūte kammaniye ṭhite ānañjappatte manomayaṁ kāyaṁ abhinimmānāya cittaṁ abhinīharati",
  "anya-e0901n2:113_2": "abhininnāmeti, so imamhā kāyā aññaṁ kāyaṁ abhinimmināti rūpiṁ manomayaṁ sabbaṅgapaccaṅgiṁ",
  "anya-e0901n2:113_3": "ahīnindriyaṁ evamādinā bhante bhagavā rañño māgadhassa ajātasattussa vedehiputtassa",
  "anya-e0901n2:113_4": "aparampi sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi abhikkantatarañca",
  "anya-e0901n2:113_5": "paṇītatarañca desesi.",
  "anya-e0901n2:114": "Sādhu sādhu āvuso, sādhu kho āvuso yaṁ bhikkhu evaṁ svākhāte buddhasāsanasaṅkhāte dhammavinaye saddhāpabbajito evaṁ visesena manomayañāṇena samannāgato vihareyya.",
  "anya-e0901n2:115_0": "Pucchā – bhagavā āvuso rañño māgadhassa ajātasattussa vedehiputtassa jhānacatukkasaṅkhātañca",
  "anya-e0901n2:115_1": "paṭhama dutiya vijjāsaṅkhātañca sandiṭṭhikaṁ sāmaññaphalaṁ dassetvā, aparaṁ kīdisaṁ",
  "anya-e0901n2:115_2": "saṁndiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:116_0": "Vissajjanā – so evaṁ samāhite citte parisuddhe pariyodāte anaṅgaṇe vigatūpakkilese",
  "anya-e0901n2:116_1": "mudubhūte kammaniye ṭhite ānañjappatte iddhividhāya cittaṁ abhinīharati abhininnāmeti,",
  "anya-e0901n2:116_2": "so anekavihitaṁ iddhividhaṁ paccanubhoti, ekopi hutvā bahudhā hoti, bahudhāpi hutvā",
  "anya-e0901n2:116_3": "eko hoti…pe… idampi kho mahārāja sandiṭṭhikaṁ sāmaññaphalaṁ purimehi sandiṭṭhikehi",
  "anya-e0901n2:116_4": "sāmaññaphalehi abhikkantatarañca paṇītatarañcāti. Itthaṁ kho bhante bhagavā rañño",
  "anya-e0901n2:116_5": "māgadhassa ajātasattussa vedehiputtassa aparampi sandiṭṭhikaṁ sāmaññaphalaṁ purimehi",
  "anya-e0901n2:116_6": "sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n2:117_0": "Acchariyaṁ āvuso abbhutaṁ āvuso, yāva buddhasāsanassa svākhātatā, yatrahi nāma evaṁ",
  "anya-e0901n2:117_1": "svākhāte buddhasāsane pabbajitvā sāvakopi sammāpaṭipanno evaṁ mahiddhikaṁ evaṁ mahānubhāvaṁ",
  "anya-e0901n2:117_2": "iddhividhañāṇampi paccanubhossati.",
  "anya-e0901n2:118": "Pucchā – kathaṁ panāvuso bhagavā aparampi sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:119_0": "Vissajjanā – so evaṁ samāhite citte parisuddhe pariyodāte anaṅgaṇe vigatūpakkilese",
  "anya-e0901n2:119_1": "mudubhūte kammaniye ṭhite ānañjappatte dibbāya sotadhātuyā cittaṁ abhinīharati abhininnāmeti,",
  "anya-e0901n2:119_2": "so dibbāya sotadhātuyā visuddhāya atikkanta mānusikāya ubho sadde suṇāti dibbe ca",
  "anya-e0901n2:119_3": "mānuse ca ye dūre santike ca…pe… idampi kho mahārāja sandiṭṭhikaṁ sāmaññaphalaṁ purimehi",
  "anya-e0901n2:119_4": "sandiṭṭhikehi sāmaññaphalehi abhikkantatarañca paṇītatarañca. Evaṁ kho bhante bhagavā",
  "anya-e0901n2:119_5": "rañño māgadhassa ajātasattussa vedehiputtassa aparampi sandiṭṭhikaṁ sāmaññaphalaṁ",
  "anya-e0901n2:119_6": "purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n2:120_0": "Acchariyaṁ āvuso, abbhutaṁ āvuso, yāva buddhasāsanassa svākhātatā, yatrahi nāma evaṁ",
  "anya-e0901n2:120_1": "svākhāte buddhasāsane saddhāpabbajito sammāpaṭipanno sāvakopi evaṁ visesaṁ dibbasotañāṇaṁ paṭilabhissati.",
  "anya-e0901n2:121": "Pucchā – kathaṁ panāvuso bhagavā aparampi sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:122": "Vissajjanā – so evaṁ samāhite citte parisuddhe pariyodāte. Anaṅgaṇe vigatūpakkilese mudubhūte kammaniye ṭhite",
  "anya-e0901n2:123_0": "Ānañjappatte cetopariyañāṇāya cittaṁ abhinīharati abhininnāmeti, so parasattānaṁ",
  "anya-e0901n2:123_1": "parapuggalānaṁ cetasā ceto paricca pajānāti, sarāgaṁ vā cittaṁ sarāgaṁ cittanti pajānāti,",
  "anya-e0901n2:123_2": "vītarāgaṁ vā cittaṁ vītarāgaṁ cittanti pajānāti…pe… idampi kho mahārāja sandiṭṭhikaṁ",
  "anya-e0901n2:123_3": "sāmaññaphalaṁ purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:123_4": "Evaṁ kho bhante bhagavā rañño māgadhassa ajātasattussa vedehiputtassa aparampi sandiṭṭhikaṁ",
  "anya-e0901n2:123_5": "sāmaññaphalaṁ purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n2:124_0": "Acchariyaṁ āvuso, abbhutaṁ āvuso, yāva buddhasāsanassa svākhātatā, yatrahi nāma evaṁ",
  "anya-e0901n2:124_1": "svākhāte buddhasāsane pabbajito sammāpaṭipanno sāvakopi evaṁ visesaṁ cetopariyañāṇaṁ paṭilabhissati.",
  "anya-e0901n2:125": "Pucchā – kathaṁ panāvuso bhagavā aparampi sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:126_0": "Vissajjanā – so evaṁ samāhite citte parisuddhe pariyodāte anaṅgaṇe vigatūpakkilese",
  "anya-e0901n2:126_1": "mudubhūte kammaniye ṭhite ānañjappatte pubbenivāsānussatiñāṇāya cittaṁ abhinīharati",
  "anya-e0901n2:126_2": "abhininnāmeti, so anekavihitaṁ pubbenivāsaṁ anussarati, seyyathidaṁ, ekampijātiṁ",
  "anya-e0901n2:126_3": "dvepi jātiyo…pe… idampi kho mahārāja sandiṭṭhikaṁ sāmaññaphalaṁ purimehi sandiṭṭhikehi",
  "anya-e0901n2:126_4": "sāmaññaphalehi abhikkantatarañca paṇītatarañca. Evaṁ kho bhante bhagavā rañño māgadhassa",
  "anya-e0901n2:126_5": "ajātasattussa vedehiputtassa aparampi sandiṭṭhikaṁ sāmaññaphalaṁ purimehi sandiṭṭhikehi",
  "anya-e0901n2:126_6": "sāmaññaphalehi abhikkantatarañca paṇītatarañca desesi.",
  "anya-e0901n2:127_0": "Acchariyaṁ āvuso, abbhutaṁ āvuso, yāva buddhasāsanassa svākhātatā, yatrahi nāma evaṁ",
  "anya-e0901n2:127_1": "svākhāte buddhasāsane pabbajitvā sāvakopi sammāpaṭipanno evaṁ visesaṁ pubbenivāsañāṇaṁ paṭilabhissati.",
  "anya-e0901n2:128": "Pucchā – kathañca panāvuso bhagavā sandiṭṭhikaṁ sāmaññaphalaṁ desesi, purimehi sandiṭṭhikehi sāmaññaphalehi abhikkantatarañca paṇītatarañca.",
  "anya-e0901n2:129_0": "Vissajjanā – so evaṁ samāhite citte parisuddhe pariyodāte anaṅgaṇe vigatūpakkilese",
  "anya-e0901n2:129_1": "mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhinīharati",
  "anya-e0901n2:129_2": "abhininnāmeti, so dibbena cakkhunā visuddhena atikkantamānusakena satte passati cavamāne",
  "anya-e0901n2:129_3": "upapajjamāne hīne paṇīte suvaṇṇe dubbaṇṇe sugate duggate yathākammupage satte pajānāti…pe…",
  "anya-e0901n2:129_4": "idampi kho mahārāja sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi",
  "anya-e0901n2:129_5": "abhikkantatarañca paṇītatarañca. Itthaṁ kho bhante bhagavā rañño māgadhassa ajātasattussa",
  "anya-e0901n2:129_6": "vedehiputtassa aparampi sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi",
  "anya-e0901n2:129_7": "abhikkantatarañca paṇītatarañca desesi.",
  "anya-e0901n2:130_0": "Acchariyaṁ āvuso, abbhutaṁ āvuso, yāva buddhasāsanassa svākhātatā, yatrahi nāma evaṁ",
  "anya-e0901n2:130_1": "svākhāte buddhasāsane pabbajito sāvakopi sammāpaṭipanno evaṁ visesaṁ dibbacakkhuñāṇaṁ paṭilabhissati.",
  "anya-e0901n2:131": "Pucchā – kathaṁ panāvuso bhagavā pariyosāne uttaritaraṁ sāmaññaphalaṁ desesi.",
  "anya-e0901n2:132_0": "Vissajjanā – so evaṁ samāhite citte parisuddhe pariyodāte anaṅgaṇe vigatūpakkilese",
  "anya-e0901n2:132_1": "mudubhūte kammaniye ṭhite āneñjappatte āsavānaṁ khayañāṇāya cittaṁ abhinīharati abhininnāmeti…pe…",
  "anya-e0901n2:132_2": "idaṁ kho mahārāja sandiṭṭhikaṁ sāmaññaphalaṁ purimehi sandiṭṭhikehi sāmaññaphalehi",
  "anya-e0901n2:132_3": "abhikkantatarañca paṇītatarañca. Imasmā ca pana mahārāja sandiṭṭhikā sāmaññaphalā",
  "anya-e0901n2:132_4": "aññaṁ sandiṭṭhikaṁ sāmaññaphalaṁ uttaritaraṁ vā paṇītataraṁ vā natthīti. Itthaṁ kho",
  "anya-e0901n2:132_5": "bhante bhagavā rañño māgadhassa ajātasattussa vedehiputtassa pariyosānaṁ sandiṭṭhikaṁ",
  "anya-e0901n2:132_6": "sāmaññaphalaṁ purimehi sandiṭṭhikehi sāmaññaphalehi abhikkantatarañca paṇītatarañca desesi.",
  "anya-e0901n2:133": "Sādhu sādhu āvuso, sādhu kho āvuso, yaṁ bhikkhu buddhasāsane saddhāpabbajito evaṁ svākhāte dhammavinaye sammāpaṭipanno āsavakkhayañāṇaṁ pāpuṇitvā dukkhassantaṁ karoti.",
  "anya-e0901n2:134": "Pucchā – kathaṁ panāvuso rājā māgadho ajātasattu vedehiputto imissā desanāya pariyosāne bhagavati ca desanāyañca pasanno pasannākāraṁ akāsi, kīdisañca ānisaṁsaṁ paṭilabhi.",
  "anya-e0901n2:135_0": "Vissajjanā – evaṁ vutte bhante māgadho ajātasattu vedehiputto bhagavantaṁ etadavoca,",
  "anya-e0901n2:135_1": "abhikkantaṁ bhante, abhikkantaṁ bhante, seyyathāpi bhante nikkujjitaṁ vā ukkujjeyya,",
  "anya-e0901n2:135_2": "paṭicchannaṁ vā vivareyya…pe… ajjatagge pāṇṇupetaṁ saraṇaṁ gatanti, ayañhi bhante",
  "anya-e0901n2:135_3": "rājā pitumāritakālato paṭṭhāya neva rattiṁ na divā niddaṁ paṭilabhati, satthāraṁ",
  "anya-e0901n2:135_4": "pana upasaṅkamitvā imāya madhurāya ojavantiyā dhammadesanāya sutakālato paṭṭhāya",
  "anya-e0901n2:135_5": "niddaṁ paṭilabhati, tiṇṇaṁ ratanānaṁ mahāsakkāramakāsi, puthujjanikāya saddhāya samannāgato",
  "anya-e0901n2:135_6": "nāma iminā raññā sadiso nāhosi, anāgate pana vijitāvī nāma paccekabuddho hutvā parinibbāyissati.",
  "anya-e0901n2:135_7": "Evaṁ kho bhante rājā māgadho ajātasattu vedehiputto desanāpariyosāne pasanno pasannākāramakāsi,",
  "anya-e0901n2:135_8": "idisañca bhante mahānisaṁsaṁ paṭilabhi.",
  "anya-e0901n2:136": "Ambaṭṭhasutta",
  "anya-e0901n2:137": "Pucchā – tenāvuso bhagavā jānatā arahatā passatā sammāsambuddhena ambaṭṭhaṁ ṭāma suttaṁ kattha kaṁ ārabbha bhāsitaṁ.",
  "anya-e0901n2:138": "Vissajjanā – kosalesu bhante janapade icchānaṅgale nāma kosalānaṁ brāhmaṇagāme ambaṭṭhaṁ nāma māṇavaṁ brāhmaṇassa pokkharasātissa antevāsiṁ ārabbha bhāsitaṁ.",
  "anya-e0901n2:139": "Soṇadaṇḍasutta",
  "anya-e0901n2:140": "Pucchā – soṇadaṇḍaṁ panāvuso suttaṁ bhagavatā kattha kaṁ ārabbha bhāsitaṁ.",
  "anya-e0901n2:141": "Vissajjanā – aṅgesu bhante janapade campāyaṁ soṇadaṇḍaṁ brāhmaṇaṁ ārabbha bhāsitaṁ.",
  "anya-e0901n2:142": "Kūṭadantasutta",
  "anya-e0901n2:143": "Pucchā – kūṭadantaṁ panāvuso suttaṁ bhagavatā kattha kaṁ ārabbha bhāsitaṁ.",
  "anya-e0901n2:144": "Vissajjanā – magadhesu bhante khāṇumate nāma brāhmaṇagāme kūṭadanta brāhmaṇaṁ ārabbha bhāsitaṁ.",
  "anya-e0901n2:145": "Mahālisutta",
  "anya-e0901n2:146": "Pucchā – mahāliṁ panāvuso suttaṁ bhagavatā kattha kaṁ ārabbha bhāsitaṁ.",
  "anya-e0901n2:147": "Vissajjanā – vesāliyaṁ bhante oṭṭhaddhaṁ nāma licchaviṁ ārabbha bhāsitaṁ.",
  "anya-e0901n2:148": "Jāliyasutta",
  "anya-e0901n2:149": "Pucchā – jāliyaṁ panāvuso suttaṁ bhagavatā kattha kaṁ ārabbha bhāsitaṁ.",
  "anya-e0901n2:150": "Vissajjanā – kosambiyaṁ bhante dve pabbajite ārabbha bhāsitaṁ.",
  "anya-e0901n2:151": "Mahāsīhanādasutta",
  "anya-e0901n2:152": "Pucchā – mahāsīhanādaṁ panāvuso suttaṁ bhagavatā kattha kaṁ ārabbha bhāsitaṁ.",
  "anya-e0901n2:153": "Vissajjanā – uruññāyaṁ bhante kaṇṇakathale acelaṁ kassapaṁ ārabbha bhāsitaṁ.",
  "anya-e0901n2:154": "Poṭṭhapādasutta",
  "anya-e0901n2:155": "Pucchā – poṭṭhapādaṁ panāvuso suttaṁ bhagavatā kattha kaṁ ārabbha bhāsitaṁ.",
  "anya-e0901n2:156": "Vissajjanā – sāvatthiyaṁ bhante poṭṭhapādañca paribbājakaṁ cittañca hatthisāriputtaṁ ārabbha bhāsitaṁ.",
  "anya-e0901n2:157": "Subhasutta",
  "anya-e0901n2:158": "Pucchā – subhasuttaṁ panāvuso kattha kaṁ ārabbha kena bhāsitaṁ.",
  "anya-e0901n2:159": "Vissajjanā – sāvatthiyaṁ bhante āyasmatā ānandena dhammabhaṇḍāgārikena subhaṁ māṇavaṁ todeyyaputtaṁ ārabbha bhāsitaṁ.",
  "anya-e0901n2:160": "Kevaṭṭasutta",
  "anya-e0901n2:161": "Pucchā – kevaṭṭaṁ panāvuso suttaṁ bhagavatā kattha kaṁ ārabbha bhāsitaṁ.",
  "anya-e0901n2:162": "Vissajjanā – nāḷandā yaṁ bhante kevaṭṭaṁ gahapatiputtaṁ ārabbha bhāsitaṁ.",
  "anya-e0901n2:163": "Lohiccasutta",
  "anya-e0901n2:164": "Pucchā – lohiccasutta panāvuso bhagavatā kattha kaṁ ārabbha bhāsitaṁ.",
  "anya-e0901n2:165": "Vissajjanā – kosalesu bhante janapade sālavatikāyaṁ lohiccaṁ brāhmaṇaṁ ārabbha bhāsitaṁ.",
  "anya-e0901n2:166": "Tevijjasutta",
  "anya-e0901n2:167": "Pucchā – tevijjasuttaṁ panāvuso bhagavatā kattha kaṁ ārabbha bhāsitaṁ.",
  "anya-e0901n2:168": "Vissajjanā – kosalesu bhante manasākaṭe nāma kosalānaṁ brāhmaṇagāme vāseṭṭhaṁ bhāradvājaṁ māṇavaṁ ārabbha bhāsitaṁ.",
  "anya-e0901n2:169": "Mahāpadānasutta",
  "anya-e0901n2:170_0": "Pucchā – tena āvuso bhagavatā jānatā passatā arahatā sammāsambuddhena mahāpadānasuttaṁ",
  "anya-e0901n2:170_1": "dīghanikāye mahāvagge porāṇakehi saṅgitikārehi paṭhamaṁ saṅgitaṁ bhagavatā kattha",
  "anya-e0901n2:170_2": "kaṁ ārabbha kismiṁ vatthusmiṁ bhāsitaṁ.",
  "anya-e0901n2:171_0": "Vissajjanā – sāvatthiyaṁ bhante sambahule bhikkhū ārabbha bhāsitaṁ, sambahulānaṁ",
  "anya-e0901n2:171_1": "bhante bhikkhūnaṁ pacchābhattaṁ piṇḍapātapaṭikkantānaṁ maṇḍalamāḷe sannisinnānaṁ",
  "anya-e0901n2:171_2": "sannipatitānaṁ pubbenivāsapaṭisaṁyuttā dhammīkathā udapādi, itipi pubbenivāso itipi",
  "anya-e0901n2:171_3": "pubbenivāsoti, tasmiṁ bhante vatthusmiṁ bhāsitaṁ.",
  "anya-e0901n2:172": "Mahānidānasutta",
  "anya-e0901n2:173": "Pucchā – mahānidānasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:174_0": "Vissajjanā – kurūsu bhante kammāsadhamme nāma kurūnaṁ nigame āyasmantaṁ ānandaṁ ārabbha",
  "anya-e0901n2:174_1": "bhāsitaṁ, āyasmā bhante ānando bhagavantaṁ upasaṅkamitvā etadavoca ‘‘acchariyaṁ bhante,",
  "anya-e0901n2:174_2": "abbhutaṁ bhante, yāva gambhīrocāyaṁ bhante paṭiccasamuppādo",
  "anya-e0901n2:175": "Gambhīrāvabhāso ca, atha ca pana me uttānakuttānako viya khāyatī’’ti, tasmiṁ bhante vatthusmiṁ bhāsitaṁ.",
  "anya-e0901n2:176": "Mahāparinibbānasutta",
  "anya-e0901n2:177_0": "Pucchā – mahāparinibbānasuttaṁ panāvuso bahuanusandhikaṁ, bahudesanā saṅgahaṁ, buddhassa",
  "anya-e0901n2:177_1": "bhagavato parinibbānāsannavasse pavattaaṭṭhuppattidīpakavacanapabandhabhūtaṁ, tasmā",
  "anya-e0901n2:177_2": "taṁ antarābhedavasena vibhajja paricchijja paricchijja pucchissāmi, tatthāvuso bhagavatā paṭhamaṁ",
  "anya-e0901n2:178": "Rājūnaṁ aparihāniyadhammadesanā kattha kaṁ ārabbha kismiṁ vatthusmiṁ bhāsitā.",
  "anya-e0901n2:179_0": "Vissajjanā – rājagahe bhante vassakāraṁ brāhmaṇaṁ magadhamahāmattaṁ ārabbha bhāsitā,",
  "anya-e0901n2:179_1": "vassakāro bhante brāhmaṇo magadhamahāmatto bhagavantaṁ upasaṅkamitvā etadavoca ‘‘rājā",
  "anya-e0901n2:179_2": "bho gotama māgadho ajātasattu vedehiputto vajjī abhiyātukāmo so evamāha ahaṁ hime",
  "anya-e0901n2:179_3": "vajjī evaṁ mahiddhike evaṁ mahānubhāve ucchecchāmi vajjī vināsessāmi vajjī anayabyasanaṁ",
  "anya-e0901n2:179_4": "āpādessāmī vajjī’’ti tasmiṁ bhante vatthusmiṁ bhāsitā.",
  "anya-e0901n2:180": "Pucchā – bhikkhūnaṁ panāvuso aparihāniyadhammadesanā bhagavatā kattha kismiṁ vatthusmiṁ bhāsitā.",
  "anya-e0901n2:181": "Vissajjanā – tasmiṁyeva bhante rājagahe tasmiṁyeva vatthusmiṁ bhāsitā.",
  "anya-e0901n2:182": "Jarāsutta",
  "anya-e0901n2:183": "Pucchā – dhammādāso āvuso dhammapariyāyo bhagavatā kattha kaṁ ārabbha kismiṁ vatthusmiṁ bhāsito.",
  "anya-e0901n2:184_0": "Vissajjanā – nātike bhante giñjakāvasathe āyasmantaṁ ānanda ārabbha bhāsito, āyasmā",
  "anya-e0901n2:184_1": "bhante ānando bhagavantaṁ upasaṅkamitvā nātikiyānaṁ dvādasannaṁ puggalānaṁ gatiabhisamparāyaṁ",
  "anya-e0901n2:184_2": "pucchi, tasmiṁ bhante vatthusmiṁ bhāsito.",
  "anya-e0901n2:185": "Attadīpa dhammadesanā",
  "anya-e0901n2:186": "Pucchā – attadīpadhammadesanā panāvuso bhagavatā kattha kaṁ ārabbha kismiṁ vatthusmiṁ bhāsitā.",
  "anya-e0901n2:187_0": "Vissajjanā – vesāliyaṁ bhante veḷuvagāmake āyasmantaṁ ānandaṁ ārabbha bhāsitā, āyasmā",
  "anya-e0901n2:187_1": "bhante ānando bhagavato gilānavuṭṭhitassa aciravuṭṭhitassa gelaññā bhagavato gelaññena",
  "anya-e0901n2:187_2": "attano khedapattakāraṇaṁ ārocesi, tasmiṁ bhante vatthusmiṁ bhāsitā.",
  "anya-e0901n2:188": "‘‘Tasmātihānanda attadīpā viharatha attasaraṇā anaññasaraṇā’’.",
  "anya-e0901n2:189_0": "Pucchā – bhagavatā āvuso purima dutiyadivase pucchitavissajjitakkamena attadīpadhammadesanañca",
  "anya-e0901n2:189_1": "aññāni ca dhammadesanāni kathetvā pariniṭṭhita sabbabuddhakiccena āyusaṅkhāro kattha ossaṭṭho.",
  "anya-e0901n2:190": "Vissajjanā – vesāliyaṁ bhante cāpāle cetiye mārena pāpimatā yācito bhagavā satena sampajānena āyusaṅkhāro ossaṭṭho.",
  "anya-e0901n2:191": "‘‘Parinibbātu dāni bhante bhagavā, parinibbātu sugato, parinibbāna kālo dāni bhante bhagavato.",
  "anya-e0901n2:192": "Apposukko tvaṁ pāpima hoti, na ciraṁ tathāgatassa parinibbānaṁ bhavissati, ito tiṇṇaṁ māsānaṁ accayena tathāgato parinibbāyissati.",
  "anya-e0901n2:193": "Catumahāpadesa",
  "anya-e0901n2:194": "Pucchā – catumahāpadesadhammadesanā panāvuso bhagavatā kattha bhāsitā.",
  "anya-e0901n2:195": "Vissajjanā – bhoganagare bhante ānande cetiye bhāsitā.",
  "anya-e0901n2:196": "Paripakko vayo mayhaṁ, parittaṁ mama jīvitaṁ. Pahāya vo gamissāmi, kataṁ me saraṇamattano.",
  "anya-e0901n2:197": "Saṁvega",
  "anya-e0901n2:198": "Pucchā – catusaṁvejanīyakathā panāvuso bhagavatā kattha kaṁ ārabbha kismiṁ vatthusmiṁ bhāsitā.",
  "anya-e0901n2:199_0": "Vissajjanā – kusinārāyaṁ bhante āyasmantaṁ ānandaṁ ārabbha bhāsitā, āyasmā bhante",
  "anya-e0901n2:199_1": "ānando bhagavantaṁ etadavoca ‘‘pubbe bhante disāsu vassaṁvuṭṭhā bhikkhū āgacchanti",
  "anya-e0901n2:199_2": "tathāgataṁ dassanāya, te mayaṁ labhāma manobhāvanīye bhikkhū dassanāya, labhāma payirupāsanāya.",
  "anya-e0901n2:199_3": "Bhagavato pana mayaṁ bhante accayena na labhissāma manobhāvanīye bhikkhū dassanāya,",
  "anya-e0901n2:199_4": "na labhissāma payirupāsanāyā’’ti, tasmiṁ bhante vatthusmiṁ bhāsitā.",
  "anya-e0901n2:200": "Yehi keci ānanda cetiyacārikaṁ āhiṇḍantā pasannacittā kālaṁ karissanti, sabbete kāyassa bhedā paraṁ maraṇā sugatiṁ saggaṁ lokaṁ upapajjissanti hu –",
  "anya-e0901n2:201": "Pucchā – kathañcāvuso bhagavā bhikkhūnaṁ mātugāmesu paṭipajjitabbavattaṁ kathesi.",
  "anya-e0901n2:202": "Vissajjanā – adassanaṁ ānandāti ca anālāpo ānandāti ca sati ānanda upaṭṭhabbetabbāti ca evaṁ kho bhante bhagavā mātugāmesu paṭipajjitabbākāraṁ kathesi.",
  "anya-e0901n2:203": "Mahāsudassanasutta",
  "anya-e0901n2:204": "Pucchā – mahāsudassanasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:205": "Vissajjanā – tissaṁyeva bhante kusinārāyaṁ āyasmantaṁ ānandaṁ ārabbha bhāsitaṁ, āyasmā bhante ānando bhagavantaṁ etadavoca ‘‘mā bhante bhagavā imasmiṁ khuddakanagarake",
  "anya-e0901n2:206_0": "Ujjaṅgalanagarake sākhānagarake parinibbāyi. Santi bhante aññāni mahānagarāni. Seyyathidaṁ,",
  "anya-e0901n2:206_1": "campā, rājagahaṁ, sāvatthī, sāketaṁ, kosambī, bārāṇasī, ettha bhagavā parinibbāyatu,",
  "anya-e0901n2:206_2": "ettha bahū khattiyamahāsālā brāhmaṇa mahāsālā gahapati mahāsālā tathāgate abhippasannā.",
  "anya-e0901n2:206_3": "Te tathāgatassa sarīrapūjaṁ karissantī’’ti, tasmiṁ bhante vatthusmiṁ bhāsitaṁ.",
  "anya-e0901n2:207": "Pucchā – bhagavā āvuso purimadivase pucchita vissajjitakkamena mahāsudassana suttantaṁ desetvā subhaddaṁnāma paribbājakaṁ buddhaveneyyesu pacchimasāvakabhūtaṁ kathaṁ vinesi.",
  "anya-e0901n2:208_0": "Vissajjanā – yasmiṁ kho subhadda dhammavinaye ariyo aṭṭhaṅgiko maggo na upalabbhati,",
  "anya-e0901n2:208_1": "samaṇopi tattha na upalabbhati, dutiyopi tattha samaṇo na upalabbhati, tatiyopi tattha",
  "anya-e0901n2:208_2": "samaṇo na upalabbhati, catutthopi tattha samaṇo na upalabbhati (peyyāla). Ime ca",
  "anya-e0901n2:208_3": "subhadda bhikkhū sammā vihareyyuṁ, asuñño loko arahantehi assa, evaṁ kho bhante bhagavā",
  "anya-e0901n2:208_4": "subhaddaṁ paribbājakaṁ buddhaveneyyesu pacchimaṁ sakkhisāvakaṁ vinesi.",
  "anya-e0901n2:209": "Parinibbānasutta",
  "anya-e0901n2:210_0": "Pucchā – pacchime panāvuso kāle bhagavā āyasmato ānandassa kīdisaṁ vacanaṁ kathetvā,",
  "anya-e0901n2:210_1": "kathañca bhikkhū pavāretvā, kīdisañca bhikkhūnaṁ vacanaṁ āmantetvā, kathañca anupādisesāya",
  "anya-e0901n2:210_2": "nibbānadhātuyā parinibbāyi.",
  "anya-e0901n2:211_0": "Vissajjanā – bhagavā bhante pacchime kāle āyasmato ānandassa siyā kho panānanda tumhākaṁ",
  "anya-e0901n2:211_1": "evamassa atītasatthukaṁ pāvacanaṁ natthi no satthāti evamādikaṁ vacanaṁ kathetvā,",
  "anya-e0901n2:211_2": "siyā kho pana bhikkhave ekabhikkhussāpi kaṅkhā vā vimati vā buddhe vā dhamme vā saṅghe",
  "anya-e0901n2:211_3": "vā magge vā paṭipadāya vāti evamādinā bhikkhū pavāretvā, handadāni bhikkhave āmantayāmi",
  "anya-e0901n2:211_4": "vo, vayadhammā saṅkhārā appamādena sampādethāti pacchimañca ovādavacanaṁ bhikkhūnaṁ",
  "anya-e0901n2:211_5": "āmantetvā, nava anupubbasamāpattiyo anulomaṁ paṭilomaṁ samāpajjitvā, catutthajjhānā",
  "anya-e0901n2:211_6": "vuṭṭhahitvā samanantarā anupādisesāya nibbānadhātuyā parinibbāyi.",
  "anya-e0901n2:212": "Nāvuso ānanda bhagavā parinibbuto, saññāvedayita nirodhaṁ samāpanno.",
  "anya-e0901n2:213": "Janavasabhasutta",
  "anya-e0901n2:214": "Pucchā – mahāsudassanasuttaṁ panāvuso purimadivase pucchitañca vissajjitañca, janavasabhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:215_0": "Vissajjanā – nātike bhante giñjakāvasathe āyasmantaṁ ānandaṁ ārabbha bhāsitaṁ, āyasmā",
  "anya-e0901n2:215_1": "bhante ānando māgadhake paricārake ārabbha bhagavato sammukhā parikathaṁ kathesi,",
  "anya-e0901n2:215_2": "tasmiṁ bhante vatthusmiṁ bhāsitaṁ.",
  "anya-e0901n2:216": "Mahāgovindasutta",
  "anya-e0901n2:217": "Pucchā – mahāgovindasuttaṁ panāvuso bhagavatā kattha bhāsitaṁ.",
  "anya-e0901n2:218": "Vissajjanā – rājagahe bhante bhāsitaṁ.",
  "anya-e0901n2:219": "Mahāsamayasutta",
  "anya-e0901n2:220": "Pucchā – mahāsamayasuttaṁ panāvuso bhagavatā kattha bhāsitaṁ.",
  "anya-e0901n2:221": "Vissajjanā – sakkesu bhante kapilavatthusmiṁ bhāsitaṁ.",
  "anya-e0901n2:222": "Sakkapañhasutta",
  "anya-e0901n2:223": "Pucchā – sakkapañhasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:224_0": "Vissajjanā – magadhesu bhante pācīnato rājagahassa ambasaṇḍā nāma brāhmaṇagāmo, tassuttarato",
  "anya-e0901n2:224_1": "vediyake pabbate indasālaguhāyaṁ sakkaṁ devānamindaṁ ārabbha bhāsitaṁ, sakko bhante",
  "anya-e0901n2:224_2": "devānamindo bhagavantaṁ upasaṅkamitvā pañhaṁ pucchi, tasmiṁ bhante vatthusmiṁ bhāsitaṁ.",
  "anya-e0901n2:225": "Mahāsatipaṭṭhānasutta",
  "anya-e0901n2:226": "Pucchā – mahāsatipaṭṭhānasuttaṁ panāvuso bhagavatā kattha bhāsitaṁ.",
  "anya-e0901n2:227": "Vissajjanā – kurūsu bhante kammāsadhamme nāma kurūnaṁ nigame bhāsitaṁ.",
  "anya-e0901n2:228": "Pāyāsisutta",
  "anya-e0901n2:229": "Pucchā – pāyāsi suttaṁ panāvuso kattha kaṁ ārabbha kismiṁ vatthusmiṁ kena bhāsitaṁ.",
  "anya-e0901n2:230_0": "Vissajjanā – kosalesu bhante setabyānāma kosalānaṁ nagaraṁ uttarena setabyaṁ siṁsapāvane",
  "anya-e0901n2:230_1": "āyasmatā kumārakassapena pāyāsiṁ rājaññaṁ ārabbha bhāsitaṁ, pāyāsissa bhante rājaññassa",
  "anya-e0901n2:230_2": "evarūpaṁ pāpakaṁ diṭṭhigataṁ uppannaṁ hoti, itipi natthi paroloko natthi sattā opapātikā",
  "anya-e0901n2:230_3": "natthi sukatadukkaṭānaṁ kammānaṁ phalaṁ vipākoti, tasmiṁ bhante vatthusmiṁ bhāsitaṁ.",
  "anya-e0901n2:231_0": "Pucchā – tatthāvuso pāyāsissa rājaññassa diṭṭhipakāsanāca āyasmato kumārakassapattherassa",
  "anya-e0901n2:231_1": "diṭṭhiviniveṭṭhanakathā ca anekavāraṁ āgatā, tatthāvuso paṭhamaṁ pāyāsi rājañño attano",
  "anya-e0901n2:231_2": "diṭṭhiṁ kathaṁ pakāsesi, kathañcāyasmā kumārakassapo taṁ micchādiṭṭhiṁ viniveṭhesi.",
  "anya-e0901n2:232_0": "Vissajjanā – pāyāsi bhante rājañño āyasmantaṁ kumārakassapaṁ upasaṅkamitvā etadavoca",
  "anya-e0901n2:232_1": "‘‘ahañhi bho kassapa evaṁ vādī evaṁ diṭṭhī itipi natthi paroloko, natthi sattā opapātikā,",
  "anya-e0901n2:232_2": "natthi sukatadukkaṭānaṁ kammānaṁ phalaṁ vipāko’’ki, evaṁ kho bhante pāyāsirājañño",
  "anya-e0901n2:232_3": "attano micchādiṭṭhiṁ āyasmato kumārakassapassa santike pakāsesi. Āyasmā ca kumārakassapo",
  "anya-e0901n2:232_4": "sakkhikāraṇaṁ candimasūriyaupamaṁ dassetvā pāyāsissa rājaññassa taṁ pāpakaṁ diṭṭhigataṁ viniveṭhesi.",
  "anya-e0901n2:233_0": "Sādhu sādhu āvuso, sādhu kho āvuso āyasmā kumārakassapo pāyāsissa rājaññassa micchādiṭṭhikassa",
  "anya-e0901n2:233_1": "saddhammavimukhibhūtassa paccakkhato paralokaṁ dassetvā taṁ micchādiṭṭhiṁ viniveṭhesi.",
  "anya-e0901n2:234_0": "Pucchā – atha panāvuso pāyāsirājañño dutiyampi kīdisaṁ sādhakapariyāyaṁ dassetvā",
  "anya-e0901n2:234_1": "attano vādaṁ patiṭṭhāpesi, kathañcāyasmā kumārakassapo taṁ micchāvādaṁ sahadhammena",
  "anya-e0901n2:234_2": "suniggahaṁ niggahetvā dhammavādaṁ patiṭṭhāpesi.",
  "anya-e0901n2:235_0": "Vissajjanā – dutiye pana bhante pāyāsirājañño attano mittāmacce ñātisālohite duccaritasamaṅgino",
  "anya-e0901n2:235_1": "kālaṁkate sādhakapariyāyaṁ dassetvā attano micchāvādaṁ patiṭṭhāpesi , āyasmā ca kumārakassapo",
  "anya-e0901n2:235_2": "coraupamāya taṁ micchāvādaṁ sahadhammena suniggahaṁ niggahetvā dhammavādaṁ patiṭṭhāpesi.",
  "anya-e0901n2:236": "Sādhu sādhu āvuso, sādhu kho āvuso yaṁ āyasmā kumārakassapo uppannaṁ parappavādaṁ sahadhammena suniggahaṁ niggahetvā dhammavādaṁ patiṭṭhāpesi.",
  "anya-e0901n2:237_0": "Pucchā – atha panāvuso pāyāsirājañño tatiyampi kīdisaṁ sādhaka pariyāyaṁ dassetvā",
  "anya-e0901n2:237_1": "attanovādaṁ patiṭṭhāpesi, kathañcāyasmā kumārakassapo taṁ micchāvādaṁ sahadhammena",
  "anya-e0901n2:237_2": "suniggaha niggahetvā dhammavādaṁ patiṭṭhāpesi.",
  "anya-e0901n2:238_0": "Vissajjanā – tatiyampana bhante pāyāsirājañño attano mittāmacce ñātisālohite sucaritasamaṅgino",
  "anya-e0901n2:238_1": "kālaṁkate dassetvā attano micchāvādaṁ patiṭṭhāpesi, āyasmā ca kumārakassapo gūthakūpe",
  "anya-e0901n2:238_2": "patapurisopamāya taṁ micchāvādaṁ sahadhammena suniggahitaṁ niggahetvā dhammavādaṁ patiṭṭhāpesi.",
  "anya-e0901n2:239": "Sādhu sādhu āvuso, sādhu kho āvuso yaṁ āyasmā kumārakassapo uppannaṁ parappavādaṁ sahadhammena suniggahaṁ niggahetvā dhammavādaṁ patiṭṭhāpesi.",
  "anya-e0901n2:240": "Pucchā – āyasmatā āvuso kumārakassapena purimadivase pucchitavissajjitakkamena gūthakūpapurisaupamāya micchāvādaṁ paṭikkhipitvā dhammavāde patiṭṭhāpiyamāne piyāsirājañño",
  "anya-e0901n2:241_0": "Catutthaṁ vā pañcamaṁ vā kīdisaṁ sādhakapariyāyaṁ dassetvā attanovādaṁ patiṭṭhāpesi,",
  "anya-e0901n2:241_1": "kathañcāyasmā kumārakassapo sahadhammena taṁ micchāvādaṁ paṭikkhipitvā dhammavādaṁ patiṭṭhāpesi.",
  "anya-e0901n2:242_0": "Vissajjanā – pāyāsi bhante rājañño āyasmatā kumārakassapena gūthakūpe nimuggapuriso",
  "anya-e0901n2:242_1": "pamāya micchāvādaṁ suniggahitaṁ niggahetvā dhammavāde patiṭṭhāpite catutthaṁ vā pañcamaṁ",
  "anya-e0901n2:242_2": "vā attano mittāmacce ñātisālohite samādinna pañcasīle sādhakapariyāyaṁ dassetvā attano",
  "anya-e0901n2:242_3": "micchāvādaṁ patiṭṭhāpesi. Āyasmā ca kumārakassapo tāvatiṁsadevopamāya ca jaccandhopamāya",
  "anya-e0901n2:242_4": "cāti dvīhi upamāhi taṁ pāpakaṁ diṭṭhigataṁ sahadhammena suniggahitaṁ niggahetvā,",
  "anya-e0901n2:242_5": "dhammavādaṁ patiṭṭhāpesi.",
  "anya-e0901n2:243_0": "Sādhu sādhu āvuso, sādhu kho āvuso yaṁ kumārakassapo pāyāsissa rājaññassa dve upamāyo",
  "anya-e0901n2:243_1": "dassetvā uppannaṁ pāpakaṁ micchāvādaṁ sahadhammena saniggahaṁ niggahetvā dhammavādaṁ patiṭṭhāpesi.",
  "anya-e0901n2:244_0": "Pucchā – atha panāvuso pāyāsirājañño chaṭṭhaṁpi kīdisaṁ sādhakapariyāyaṁ dassetvā",
  "anya-e0901n2:244_1": "attano vādaṁ patiṭṭhāpesi, kathañcāyasmā kumārakassapo sahadhammena taṁ micchāvādaṁ",
  "anya-e0901n2:244_2": "suniggahaṁ niggahetvā dhammavādaṁ patiṭṭhāpesi.",
  "anya-e0901n2:245": "Vissajjanā – chaṭṭhaṁ pana bhante pāyāsirājañño sīlavante samaṇabrāhmaṇe kalyāṇadhamme jīvitukāme amaritukāme",
  "anya-e0901n2:246_0": "Sukhakāme dukkhapaṭikūle sādhakapariyāyaṁ dassetvā attano vādaṁ patiṭṭhāpesi, āyasmāca",
  "anya-e0901n2:246_1": "kumārakassapo gabbhinī upamāya taṁ micchāvādaṁ sahadhammena suniggahitaṁ niggahetvā",
  "anya-e0901n2:246_2": "dhammavādaṁ patiṭṭhāpesi.",
  "anya-e0901n2:247": "Sādhu sādhu āvuso, sādhu kho āvuso yaṁ āyasmā kumārakassapo gabbhinīupamaṁ dassetvā taṁ micchāvādaṁ paṭikkhipitvā dhammavādaṁ patiṭṭhāpesi.",
  "anya-e0901n2:248_0": "Pucchā – atha panāvuso pāyāsirājañño sattamaṁpi kīdisaṁ sādhakapariyāyaṁ dassetvā",
  "anya-e0901n2:248_1": "attano vādaṁ patiṭṭhāpesi, kathañcāyasmā kumārakassapo taṁ micchāvādaṁ sahadhammena",
  "anya-e0901n2:248_2": "suniggahaṁ niggahetvā dhammavādaṁ patiṭṭhāpesi.",
  "anya-e0901n2:249_0": "Vissajjanā – sattamaṁ pana bhante pāyāsirājañño kubbhiyaṁ pakkhipitvā māritapurisaṁ",
  "anya-e0901n2:249_1": "sādhakapariyāyaṁ dassetvā attano vādaṁ patiṭṭhāpesi, āyasmāca kumārakassapo supinakūpamāya",
  "anya-e0901n2:249_2": "taṁ micchāvādaṁ sahadhammena suniggahitaṁ niggahetvā dhammavādaṁ patiṭṭhāpesi.",
  "anya-e0901n2:250": "Sādhu sādhu āvuso, sādhu kho āvuso yaṁ āyasmā kumārakassapo supinakūpamaṁ dassetvā uppannaṁ micchāvādaṁ sahadhammena suniggahaṁ niggahetvā dhammavādaṁ patiṭṭhāpesi.",
  "anya-e0901n2:251_0": "Pucchā – atha panāvuso pāyāsirājañño aṭṭhamampi navamampi kathetabbaṁ kathetvā dasamaṁ",
  "anya-e0901n2:251_1": "kīdisaṁ sādhakapariyāyaṁ dassetvā attano vādaṁ patiṭṭhāpesi, kathañcāyasmā kumārakassapo",
  "anya-e0901n2:251_2": "sahadhammena taṁ micchāvādaṁ paṭinissajjāpesi.",
  "anya-e0901n2:252_0": "Vissajjanā – aṭṭhamampi bhante navamampi pāyāsirājañño yaṁ vā taṁ vā pariyāyaṁ dassetvā",
  "anya-e0901n2:252_1": "attano vādaṁ patiṭṭhāpesi, dasamaṁ pana bhante pāyāsirājañño chaviādīni chinditvā",
  "anya-e0901n2:252_2": "māritapurisaṁ sādhakapariyāyaṁ dassetvā attano vādaṁ patiṭṭhāpesi, āyasmā ca kumārakassapo",
  "anya-e0901n2:252_3": "aggikajaṭilopamāya taṁ micchāvādaṁ sahadhammena suniggahitaṁ niggahetvā dhammavādaṁ patiṭṭhāpesi.",
  "anya-e0901n2:253": "Paṭinissajjetaṁ rājañña pāpakaṁ diṭṭhigataṁ. Paṭinissajjetaṁ rājañña pāpakaṁ diṭṭhigataṁ.",
  "anya-e0901n2:254": "Sādhu sādhu āvuso, sādhu kho āvuso yaṁ āyasmā kumārakassapo opāyikaṁ upamaṁ dassetvā taṁ pāpikaṁ micchādiṭṭhiṁ paṭinissajjāpesi, yaṁ tassa bhaveyya dīgharattaṁ hitāya sukhāya.",
  "anya-e0901n2:255_0": "Pucchā – āyasmatā āvuso kumārakassapena purimadivase pucchitavissajjitākārena pāyāsissa",
  "anya-e0901n2:255_1": "rājaññassa aggikajaṭilopamaṁ dassetvā tasmiṁ pāpake diṭṭhigate paṭinissajjāpite so",
  "anya-e0901n2:255_2": "tāva therassa vacanaṁ anādiyitvā kīdisañca paccanīkakathaṁ kathesi, kathañca thero",
  "anya-e0901n2:255_3": "karuṇāsītalahadayo hutvā aparampi upamaṁ dassetvā taṁ pāpakaṁ diṭṭhigataṁ paṭinissajjāpesi.",
  "anya-e0901n2:256_0": "Vissajjanā – pāyāsi bhante rājañño āyasmatā kumārakassapena aggikajaṭilopamaṁ dassetvā",
  "anya-e0901n2:256_1": "taṁ pāpakaṁ diṭṭhigataṁ paṭinissajjāpite kiñcāpi bhavaṁ kassapo evamāha, atha kho",
  "anya-e0901n2:256_2": "nevāhaṁ sakkomi idaṁ pāpakaṁ diṭṭhigataṁ paṭinissajjitunti evamādikaṁ paccanīkakathaṁ",
  "anya-e0901n2:256_3": "kathesi, thero ca bhante kumārakassapo dve satthavāhopamaṁ dassetvā taṁ pāpakaṁ micchāvādaṁ paṭinissajjāpesi.",
  "anya-e0901n2:257_0": "Sādhu sādhu āvuso, sādhu kho āvuso yaṁ āyasmā kumārakassapo pāyāsissa rājaññassa",
  "anya-e0901n2:257_1": "dve satthavāhopamampi dassetvā taṁ pāpakaṁ diṭṭhigataṁ paṭinissajjāpesi, tañhi tassa",
  "anya-e0901n2:257_2": "ca tadanuyāyīnañca bhaveyya dīgharattaṁ hitāya sukhāya.",
  "anya-e0901n2:258_0": "Pucchā – evaṁ panāvuso āyasmatā kumārakassapena yathā vuttāhi bahūhi upamāhi ca aparāhi",
  "anya-e0901n2:258_1": "gūthabhārikaakkhadhuttakopamāhi ca tasmiṁ pāpake diṭṭhigate vissajjāpite so tāva",
  "anya-e0901n2:258_2": "therassa vacanaṁ anādiyitvāva pacchimapaṭikkhepavasena kīdisaṁ paccanīkakathaṁ kathesi,",
  "anya-e0901n2:258_3": "kathañca thero karuṇāsītalahadayo hutvā pacchimampi upamaṁ dassetvā taṁ pāpakaṁ diṭṭhigataṁ paṭinissajjāpesi.",
  "anya-e0901n2:259_0": "Vissajjanā – pāyāsi bhante rājañño evaṁ therena nānāupamāhi tasmiṁ pāpake diṭṭhigate",
  "anya-e0901n2:259_1": "paṭinissajjāpitepi purimanayeneva therassa paccanīkakathaṁ kathesi, theropi ca bhante",
  "anya-e0901n2:259_2": "pacchimaṁ sāṇabhārikūpamaṁ dassetvā karuṇāsītalahadayo taṁ pāpakaṁ diṭṭhigataṁ paṭinissajjāpesi.",
  "anya-e0901n2:260_0": "Sādhu sādhu āvuso, sādhu kho āvuso yaṁ āyasmā kumārakassapo pāyāsissa rājaññassa",
  "anya-e0901n2:260_1": "sāṇabhārikopamampi dassetvā taṁ pāpakaṁ diṭṭhigataṁ paṭinissajjāpesi, tañhi tassa",
  "anya-e0901n2:260_2": "ca tadanuyāyīnañca bhaveyya dīgharattaṁ hitāya sukhāya.",
  "anya-e0901n2:261_0": "Pucchā – imāya panāvuso pacchimikāya sāṇabhārikopamāya dassitāya pāyāsirājañño therassa",
  "anya-e0901n2:261_1": "dhammadesanānubhāvena imasmiṁ dhammavinaye pasanno hutvā kīdisaṁ pasannākāramakāsi,",
  "anya-e0901n2:261_2": "kathañca āyasmantaṁ kumārakassapaṁ anusāsaniṁ yāci, kathañcāyasmā kumārakassapo anusāsi.",
  "anya-e0901n2:262_0": "Vissajjanā – imāya ca pana bhante upamāya dassitāya pāyāsi rājañño ‘‘purimeneva ahaṁ",
  "anya-e0901n2:262_1": "opammena bhoto kassapassa attamano abhiraddho evamādinā bhante pāyāsirājañño imasmiṁ",
  "anya-e0901n2:262_2": "dhammavinaye āyasmato kumārakassapassa dhammadesanāya pasanno pasannākāramakāsi.",
  "anya-e0901n2:262_3": "Icchāmi cāhaṁ bho kassapa mahāyaññaṁ yajituṁ, anusāsatu maṁ bhavaṁ kassapo yaṁ mamassa",
  "anya-e0901n2:262_4": "dīgharattaṁ hitāya sukhāyāti pāyāsi rājañño āyasmantaṁ kumārakassapaṁ anusāsaniṁ",
  "anya-e0901n2:262_5": "yāci, āyasmā ca bhante kumārakassapo dukkhette dubbhūme pavuttabījopamāya dussīlesu",
  "anya-e0901n2:262_6": "dinnadānassa na mahapphalabhāvaṁ dassetvā sukhette subhūme pavuttabījopamāya sīlavantesu",
  "anya-e0901n2:262_7": "dinnadānassa mahapphalabhāvaṁ dassetvā pāyāsiṁ rājaññamanusāsi.",
  "anya-e0901n2:263": "Pucchā – kathañcāvuso pāyāsirājañño dānaṁ adāsi, kathañcassa samparāyo ahosi.",
  "anya-e0901n2:264_0": "Vissajjanā – pāyāsi bhante rājañño asakkaccaṁ dānamadāsi, asahatthā dānamadāsi, acittīkataṁ",
  "anya-e0901n2:264_1": "dānamadāsi, apaviddhaṁ dānamadāsi, so asakkaccaṁ dānaṁ datvā asahatthā dānaṁ datvā",
  "anya-e0901n2:264_2": "acittīkataṁ dānaṁ datvā apaviddhaṁ dānaṁ datvā kāyassabhedā paraṁ maraṇā cātumahārājikānaṁ",
  "anya-e0901n2:264_3": "devānaṁ sahabyataṁ upapajji suññaṁ serīsakaṁ vimānaṁ.",
  "anya-e0901n2:265": "Pucchā – tenāvuso bhagavatā jānatā passatā arahatā sammāsambuddhena pāthiyavagge paṭhamaṁ pāthiyasuttaṁ kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:266_0": "Vissajjanā – mallesu bhante anupiye nāma mallānaṁ nigame bhaggavagottaṁ paribbājakaṁ",
  "anya-e0901n2:266_1": "ārabbha bhāsitaṁ, bhaggavagotto bhante paribbājako bhagavantaṁ etadavoca ‘‘purimāni",
  "anya-e0901n2:266_2": "bhante divasāni purimatarāni sunakkhatto licchaviputto yenāhaṁ tenupasaṅkami, upasaṅkamitvā",
  "anya-e0901n2:266_3": "maṁ etadavoca ‘‘paccakkhāto dāni mayā bhaggava bhagavā, na dānāhaṁ bhagavantaṁ uddissa",
  "anya-e0901n2:266_4": "viharāmī’ti, kacce taṁ bhante tatheva, yathā sunakkhatto, licchaviputto avacā’’ti,",
  "anya-e0901n2:266_5": "tasmiṁ bhante vatthusmiṁ bhāsitaṁ.",
  "anya-e0901n2:267": "Udumbarikasutta",
  "anya-e0901n2:268": "Pucchā – udumbarikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:269_0": "Vissajjanā – rājagahe bhante nigrodhaṁ paribbājakaṁ ārabbha bhāsitaṁ, nigrodho bhante",
  "anya-e0901n2:269_1": "paribbājako bhagavato parammukhā bhagavantaṁyeva ārabbha anekavihitaṁ abhūtakathaṁ",
  "anya-e0901n2:269_2": "kathesi, tasmiṁ vatthusmiṁ bhāsitaṁ.",
  "anya-e0901n2:270": "Cakkavattisutta",
  "anya-e0901n2:271": "Pucchā – cakkavattisuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:272": "Vissajjanā – magadhesu bhante mātulāyaṁ sambahule bhikkhū ārabbha attajjhāsayena suttanikkhepena bhagavatā bhāsitaṁ.",
  "anya-e0901n2:273": "Aggaññasutta",
  "anya-e0901n2:274": "Pucchā – aggaññasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:275": "Vissajjanā – sāvatthiyaṁ bhante pubbārāme migāramātupāsāde vāseṭṭhaṁ pabbajitaṁ ārabbha bhāsitaṁ, brāhmaṇā bhante vāseṭṭha bhāradvāje pabbajite akkosanti paribhāsanti attarūpāya",
  "anya-e0901n2:276": "Paribhāsāya paripuṇṇāya no aparipuṇṇāya, tasmiṁ bhante vatthusmiṁ bhāsitaṁ.",
  "anya-e0901n2:277": "Pucchā – sampasādanīya suttaṁ panāvuso kattha kena bhāsitaṁ.",
  "anya-e0901n2:278": "Vissajjanā – nāḷandāyaṁ bhante pāvārikambavane āyasmatā sāriputtena bhāsitaṁ.",
  "anya-e0901n2:279": "Pāsādikasutta",
  "anya-e0901n2:280": "Pucchā – pāsādikasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:281_0": "Vissajjanā – sakkesu bhante vedhaññānāma sakyānaṁ ambavane pāsāde cundaṁ samaṇuddesaṁ",
  "anya-e0901n2:281_1": "ārabbha bhāsitaṁ, cundo bhante samaṇuddeso pāvāyaṁ nigaṇṭhassa nāṭaputtassa kālaṁ",
  "anya-e0901n2:281_2": "kiriyāya bhinnānaṁ nigaṇṭhānaṁ dvedhikajātānaṁ bhaṇḍanajātānaṁ kalahajātānaṁ vivādāpannānaṁ",
  "anya-e0901n2:281_3": "aññamaññaṁ mukhasattīhi vitujjanakāraṇaṁ āyasmato ānandassa ārocesi, āyasmā ca bhante",
  "anya-e0901n2:281_4": "ānando bhagavato etamatthaṁ ārocesi, tasmiṁ bhante vatthusmiṁ bhāsitaṁ.",
  "anya-e0901n2:282": "Lakkhaṇasutta",
  "anya-e0901n2:283": "Pucchā – lakkhaṇasuttaṁ panāvuso bhagavatā kattha bhāsitaṁ.",
  "anya-e0901n2:284": "Vissajjanā – sāvatthiyaṁ bhante jetavanamahāvihāre bhāsitaṁ.",
  "anya-e0901n2:285": "Siṅgālasutta",
  "anya-e0901n2:286": "Pucchā – siṅgālasuttaṁ panāvuso bhagavatā kattha kaṁ ārabbha kismiṁ vatthusmiṁ bhāsitaṁ.",
  "anya-e0901n2:287_0": "Vissajjanā – rājagahe bhante siṅgālaṁ gahapatiputtaṁ ārabbha bhāsitaṁ, siṅgālo bhante",
  "anya-e0901n2:287_1": "gahapatiputto kālasseva uṭṭhāya rājagahā nikkhamitvā allavattho allakeso pañjaliko",
  "anya-e0901n2:287_2": "puthudisā namassati puratthimaṁ disaṁ dakkhiṇaṁ disaṁ pacchimaṁ disaṁ uttaraṁ disaṁ",
  "anya-e0901n2:287_3": "heṭṭhimaṁ disaṁ uparimaṁ disaṁ, tasmiṁ bhante vatthusmiṁ bhāsitaṁ.",
  "anya-e0901n2:288": "Āṭānāṭiyasutta",
  "anya-e0901n2:289": "Pucchā – āṭānāṭiyasuttaṁ panāvuso bhagavatā kattha kismiṁ vatthusmiṁ bhāsitaṁ.",
  "anya-e0901n2:290_0": "Vissajjanā – rājagahe bhante gijjhakūṭe pabbate bhāsitaṁ, bhagavati bhante rājagahe",
  "anya-e0901n2:290_1": "viharati cattāro mahārājāno catuddisaṁ rakkhaṁ ṭhapetvā catuddisaṁ gumbaṁ ṭhapetvā",
  "anya-e0901n2:290_2": "catuddisaṁ ovaraṇaṁ ṭhapetvā kevalakappaṁ gijjhakūṭapabbataṁ obhāsetvā yena bhagavā",
  "anya-e0901n2:290_3": "tenupasaṅkamiṁsu, upasaṅkamitvā bhagavantaṁ abhivādetvā ekamantaṁ nisīdiṁsu, ekamantaṁ",
  "anya-e0901n2:290_4": "nisinno kho bhante vessavaṇo mahārājā āṭānāṭiyaṁ rakkhaṁ bhagavato ārocesi bhikkhūnaṁ",
  "anya-e0901n2:290_5": "bhikkhunīnaṁ upāsakānaṁ upāsikānaṁ phāsuvihārāya, tasmiṁ bhante vatthusmiṁ bhāsitaṁ.",
  "anya-e0901n2:291": "Saṅgītisutta",
  "anya-e0901n2:292": "Pucchā – saṅgīti suttaṁ panāvuso kattha kena bhāsitaṁ.",
  "anya-e0901n2:293": "Vissajjanā – pāvāyaṁ bhante āyasmatā sāriputtena bhāsitaṁ.",
  "anya-e0901n2:294": "Dasuttarasutta",
  "anya-e0901n2:295": "Pucchā – dasuttarasuttaṁ panāvuso kattha kena bhāsitaṁ.",
  "anya-e0901n2:296": "Vissajjanā – dasuttarasuttaṁ bhante campāyaṁ gaggarāya pokkharaṇiyā tīre āyasmatā sāriputtena bhāsitaṁ.",
  "anya-e0901n2:297": "Pucchā – ke āvuso sikkhanti.",
  "anya-e0901n2:298": "Vissajjanā – sekkhā ca bhante puthujjanakalyāṇakā ca sikkhanti.",
  "anya-e0901n2:299": "Pucchā – ke āvuso sikkhitasikkhā.",
  "anya-e0901n2:300": "Vissajjanā – arahanto bhante sikkhitasikkhā.",
  "anya-e0901n2:301": "Pucchā – kassa āvuso vacanaṁ.",
  "anya-e0901n2:302": "Vissajjanā – bhagavato bhante vacanaṁ arahato sammāsambuddhassa.",
  "anya-e0901n2:303": "Pucchā – kenāvuso ābhataṁ.",
  "anya-e0901n2:304": "Vissajjanā – paramparāya bhante ābhataṁ."
}