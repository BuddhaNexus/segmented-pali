{
  "anya-e1202n5:0": "Caturāsīti sahassa thūpakathā",
  "anya-e1202n5:1_0": "12. Evaṁ asoko dhammarājā caturāsīti vihārasahassamahaṁ katvā mahāthero vaṇditvā",
  "anya-e1202n5:1_1": "pucchi dāyādomhi bhante buddhasāsane’ti. Kissa dāyādo tvaṁ mahārāja, bāhirako tvaṁ",
  "anya-e1202n5:1_2": "sāsanassāti. Bhante channavutikoṭidhanaṁ vissajjetvā caturāsīti vihārasahassāni sacetiyāni",
  "anya-e1202n5:1_3": "kārāpetvā ahaṁ na dāyādo, aññe ko dāyādoti, paccaya dāyako nāma tvaṁ mahārāja, yo",
  "anya-e1202n5:1_4": "pana attano puttañca dhītarañca pabbājeti, ayaṁ sāsane dāyādo nāmāti.",
  "anya-e1202n5:2_0": "Evaṁ vutte asoko rājā sāsane dāyādabhāvaṁ patthayamāno avidūre ṭhitaṁ mahiṇdakumāraṁ",
  "anya-e1202n5:2_1": "disvā sakkhissasitvaṁ tāta pabbajitunti āha. Kumāro pakatiyā pabbajitukāmo rañño",
  "anya-e1202n5:2_2": "vacanaṁ sutvā ativiya pāmojjajāto pabbjāmi deva, maṁ pabbājetvā sāsane dāyādo hothāti",
  "anya-e1202n5:2_3": "āha tena ca samayena rājadhītā saṅghamittāpi tasmiṁ ṭhāne ṭhitā hoti taṁ disvā āha-’tvampi",
  "anya-e1202n5:2_4": "amma pabbajituṁ sakkhissasī’ti, sādhu tātāti sampaṭicchi. Rājā putta na manaṁ labhitvā",
  "anya-e1202n5:2_5": "pahaṭṭhacitto bhikkhusaṅghaṁ upasaṅkamitvā bhante ime dārake pabbājetvā maṁ sāsane",
  "anya-e1202n5:2_6": "dāyādaṁ karothāti saṅgho rañño vacanaṁ sampaṭicchitvā kumāraṁ moggaliputta tissattherena",
  "anya-e1202n5:2_7": "upajjhāyena mahādevattherena ca ācariyena pabbajjāpesi. Majjhantikattherena ācariyena",
  "anya-e1202n5:2_8": "upasampādesi upasampadāmālakeyeva sahapaṭisambhidāhi arahattaṁ pāpuṇi.",
  "anya-e1202n5:3_0": "Saṅghamittāyapi rājadhītāya ācariyā āyupālattheri nāma, upajjhāyā pana dhammapālattherī",
  "anya-e1202n5:3_1": "nāma ahosi. Atha mahiṇdatthero upasampanna kālatoppabhūti attano upajjhāyasseva santike",
  "anya-e1202n5:3_2": "dhammañca vinayañca pariyāpuṇanto dvepi saṅgitiyo āruḷhaṁ tipiṭaka saṅgahītaṁ sāṭṭhakathaṁ",
  "anya-e1202n5:3_3": "theravādaṁ tiṇṇaṁ vassānaṁ abbhantare uggahetvā attano upajjhāyassa antevāsikānaṁ",
  "anya-e1202n5:3_4": "sahassamattānaṁ bhikkhūnaṁ pāmokkhaṁ ahosi.",
  "anya-e1202n5:4_0": "Tena kho pana samayena moggaliputtatissatthero kattha nu kho anāgate sāsanaṁ suppatiṭṭhitaṁ",
  "anya-e1202n5:4_1": "gaveyyāti upaparikkhanto paccantimesu janapadesu suppatiṭṭhitaṁ bhavissatīti ñatvā",
  "anya-e1202n5:4_2": "tesaṁ tesaṁ bhikkhūnaṁ bhāraṁ katvā te te bhikkhu tattha tattha pesesi.",
  "anya-e1202n5:5_0": "Majjhantikattheraṁ kasmīra gaṇdhāra raṭṭhaṁpesesi tvaṁ etaṁ raṭṭhaṁ gantvā tattha",
  "anya-e1202n5:5_1": "sāsanaṁ patiṭṭhāpehīti mahādevattheraṁ tatheva vatvā mahiṁsakamaṇḍalaṁ pesesi. Rakkhitattheraṁvanavāsīṁ,",
  "anya-e1202n5:5_2": "yonakadhammarakkhitattheraṁ aparantakaṁ, mahādhammarakkhitattheraṁ mahāraṭṭhaṁ mahārakkhitattheraṁ",
  "anya-e1202n5:5_3": "yonaka lokaṁ. Majjhimattheraṁ himavantadesa bhāgaṁ, soṇattheraṁ-uttarattherañca suvaṇṇabhūmiṁ.",
  "anya-e1202n5:5_4": "Attano saddhivihārikaṁ mahiṇdattheraṁ iṭṭiyattherena uttiyattherena bhaddasālattherena",
  "anya-e1202n5:5_5": "sambalattherena ca saddhiṁ tambapaṇṇidīpaṁ gantvā ettha sāsanaṁ patiṭṭhāpethāti.",
  "anya-e1202n5:5_6": "Sabbepi taṁ taṁ disābhāgaṁ gacchantā attapañcamā agamiṁsu sabbepi therā gatagataṭṭhāne",
  "anya-e1202n5:5_7": "manusse pasādetvā sāsanaṁ patiṭṭhāpesuṁ.",
  "anya-e1202n5:6_0": "Mahiṇdatthero pana tambapaṇṇidīpaṁ gantvā sāsanaṁ patiṭṭhāpehīti upajjhāyena bhikkhusaṅghena",
  "anya-e1202n5:6_1": "ca ajjhiṭṭho kālo nu kho me tambapaṇṇidīpaṁ gantuṁ noti upadhārento muṭasīvarañño",
  "anya-e1202n5:6_2": "mahallakabhāvaṁ cintesi. Ayaṁ mahārājā mahallako, na sakkā imaṁ gaṇhitvā sāsanaṁ",
  "anya-e1202n5:6_3": "paggahetuṁ, idāni panassa putto devānampiyatisso rajjaṁ kāressati. Taṁ gaṇhitvā sakkā",
  "anya-e1202n5:6_4": "bhavissati sāsanaṁ paggahetuṁ, haṇda yāva so samayo āgacchati tāva ñātake olokema,",
  "anya-e1202n5:6_5": "puna’dāni imaṁ janapadaṁ āgaccheyyāma vā na vāti.",
  "anya-e1202n5:7_0": "So evaṁ cintetvā upajjhāyañca bhikkhusaṅghañca vaṇditvā asokārāmato nikkhamma tehi",
  "anya-e1202n5:7_1": "iṭṭiyādīhi catūhi therehi saṅghamittāya puttena sumanasāmaṇerena bhaṇḍukenaka ca",
  "anya-e1202n5:7_2": "upāsakena saddhiṁ rājagahanagara upavattake dakkhiṇa girijanapade cārikaṁ caramāno",
  "anya-e1202n5:7_3": "ñātake olokento cha māse atikkāmesi athānupubbena mātunivesanaṭṭhānaṁ veṭisa nagaraṁ",
  "anya-e1202n5:7_4": "nāma sampatto sampattañca pana theraṁ disvā theramātā devī pāde sirasā vaṇditvā bhikkhaṁ",
  "anya-e1202n5:7_5": "datvā theraṁ attanā kataṁ veṭisagiri vihāraṁ nāma āropesi.",
  "anya-e1202n5:8_0": "Thero tasmiṁ vihāre nisanno cintesi amhākaṁ idha kattabba kiccaṁ niṭṭhitaṁ. Samayo",
  "anya-e1202n5:8_1": "nu kho idāni laṅkādipaṁ gantunti. Tato cintesi-anubhavatu tāva me pitarā pesitaṁ",
  "anya-e1202n5:8_2": "abhisekaṁ devānampiyatisso ratanattayaguṇañca suṇātu, chaṇatthañca nagarato nikkhamitvā",
  "anya-e1202n5:8_3": "missakapabbataṁ abhirūhatu tadā taṁ tattha dakkhissāmāti. Athāparaṁ ekamāsaṁ tattheva vāsaṁ kappesi.",
  "anya-e1202n5:9_0": "Māsātikkame sakkodevānamiṇdo mahiṇdattheraṁ upasaṅkamitvā etadavoca.’ Kālakato bhante",
  "anya-e1202n5:9_1": "muṭasīvarājā, idāni devānampiyatissa rājā rajjaṁ kāreti. Sammāsambuddhena ca tumhe",
  "anya-e1202n5:9_2": "vyākatā anāgate mahiṇdo nāma bhikkhu tambapaṇṇidīpaṁ pasādessatī’ti. Tasmā tiha vo",
  "anya-e1202n5:9_3": "bhante kālo dīpavaraṁ gamanāya, ahampi vo sahāyo bhavissāmī.",
  "anya-e1202n5:10_0": "Thero tassa vacanaṁ sampaṭicchitvāattasattamo veṭisa pabbatavihārā vehāsaṁ uppatitva",
  "anya-e1202n5:10_1": "anurādhapurassa puratthimāya disāya missakapabbate patiṭṭhahi yaṁ etarahi cetiyapabbatotipi",
  "anya-e1202n5:10_2": "sañjānanti tassamiṁ divase tambapaṇṇidipe jeṭṭhamūla nakkhattaṁ nāma hoti rājā nakkhattaṁ",
  "anya-e1202n5:10_3": "ghosāpetvā chaṇaṁ karothāti amacce āṇāpetvā cattālīsa purisa sahassaparivāro nagarambhā",
  "anya-e1202n5:10_4": "nikkhamitvā yena missakapabbato tena pāyāsi migavaṁ kīḷitukāmo atha tasmiṁ pabbate",
  "anya-e1202n5:10_5": "adhivatthā devatā rañño there dassessāmīti rohita migarūpaṁ gahetvā avidūre tiṇapaṇṇāni",
  "anya-e1202n5:10_6": "khādamānā viya carati.",
  "anya-e1202n5:11_0": "Rājā disvā ayuttaṁ dāni pamattaṁ vijjhitunti jīyaṁ poṭhesi. Mago ambatthalamaggaṁ",
  "anya-e1202n5:11_1": "gahetvā palāyituṁ ārabhi rājāpi piṭṭhito piṭṭhito anubaṇdhanto ambatthalameva āruhi.",
  "anya-e1202n5:11_2": "Migo therānaṁ avidūre antaradhāyi.",
  "anya-e1202n5:12_0": "Mahiṇdatthero rājānaṁ avidūre āgacchantaṁ’mamaṁyeva rājā passatu, mā itare’ti adhiṭṭhahitvā’tissa!",
  "anya-e1202n5:12_1": "Tissa! Ito ehī’ti āha. Rājā sutvā cintesi-imasmiṁ tambapaṇṇidīpe jāto maṁ tissoti",
  "anya-e1202n5:12_2": "nāmaṁ gahetvā ālapituṁ samattho nāma natthi. Ayampana chinnabhinnapaṭadharo bhaṇḍukāsāva",
  "anya-e1202n5:12_3": "vasano maṁ nāmena ālapati, ko nu kho ayaṁ bhavissati manusso vā amanusso vāti. Thero āha.",
  "anya-e1202n5:13": "Samaṇā mayaṁ mahārāja - dhammarājassa sāvakā,",
  "anya-e1202n5:14": "Taveva anukampāya - jambudīpā idhāgatāti;",
  "anya-e1202n5:15_0": "Tena samayena devānampiyatissa rājā ca asokadhammarājā ca adiṭṭha sahāyakā honti.",
  "anya-e1202n5:15_1": "Devānampiyatissa raññe ca puññānubhāvena chātapabbatapāde ekasmiṁ veḷugumbe tisso",
  "anya-e1202n5:15_2": "veḷuyaṭṭhiyo nibbattiṁsu ekā latāyaṭṭhi nāma, ekā pupphayaṭṭhi nāma ekā sakuṇayaṭṭhi",
  "anya-e1202n5:15_3": "nāma. Tāsu latāyaṭṭhi sayaṁ rajatavaṇṇā hoti taṁ alaṅkaritvā uppannalatā kañcana",
  "anya-e1202n5:15_4": "vaṇṇā khāyati pupphayaṭṭhiyaṁ pana nīla-pīta-lohita-odāta-kāḷavaṇṇāni pupphāni sucibhattavaṇṭa",
  "anya-e1202n5:15_5": "patta kiñjakkhā hutvā khāyanti sakuṇayaṭṭhiyaṁ haṁsakukkuṭa-jīvaṁjīvakādayo sakuṇā",
  "anya-e1202n5:15_6": "nānāppakārāni ca catuppadāni sajīvāni viya khāyanti samuddatopissa muttā-maṇi-veḷuriyādi",
  "anya-e1202n5:15_7": "anekavihitaṁ ratanaṁ uppajji.",
  "anya-e1202n5:16_0": "Tambapaṇṇiyaṁ pana aṭṭhamuttaṁ uppajjiṁsu-bhayamuttā gajamuttā rathamuttā āmalakamuttā",
  "anya-e1202n5:16_1": "calayamuttā aṅgulīveṭhakamuttā kakudhaphalamuttā pākatikamuttāti so tā ca yaṭṭhiyo",
  "anya-e1202n5:16_2": "tā ca muttāyo aññca bahuṁ ratanaṁ asokassa dhammarañño paṇṇākāratthāya pesesi. Asokopi",
  "anya-e1202n5:16_3": "pasīditvā pañca rājakakudhabhaṇḍāniceva aññe ca abhisekatthāya bahūpaṇṇākāre pahiṇi.",
  "anya-e1202n5:16_4": "Na kevalañca etaṁ āmisa paṇṇākāraṁ, imaṁ kira dhamma paṇṇākārampi pesesi.",
  "anya-e1202n5:17": "“Ahaṁ buddhañca dhammañca-saṅghañca saraṇaṁ gato,",
  "anya-e1202n5:18": "Upāsakattaṁ vedesiṁ-sakyaputtassa sāsane,",
  "anya-e1202n5:19": "Imesu tīsu vatthūsu-unnamesu naruttama,",
  "anya-e1202n5:20": "Cittaṁ pasādayitvāna-saddhāya saraṇaṁ vajā’ti;”",
  "anya-e1202n5:21_0": "Rājā avirasutaṁ sāsanapavattiṁ anussaramāno therassa taṁ “samaṇāmayaṁ mahārāja dhammarājassa",
  "anya-e1202n5:21_1": "sāvakā“ti vacanaṁ sutvā ayyā nu kho āgatāti tāvadeva āvudhaṁ nikkhipitvā ekamantaṁ",
  "anya-e1202n5:21_2": "nisīdi sammodanīyaṁ kathaṁ kathayamāno, sammodanīyakathaṁ kurumāneyeva tasmiṁ tānipi",
  "anya-e1202n5:21_3": "cattālīsa purisasahassāni āgantvā taṁ parivāresuṁ. Tadā thero itarepi jane dassesi.",
  "anya-e1202n5:22_0": "Rājā disvā ime kadā āgatāti pucchi mayā saddhiṁyeva mahā rājāti. Idāni pana jambudīpe",
  "anya-e1202n5:22_1": "añññopi evarūpā samaṇā santīti. Mahārāja etarahi jambudīpo kāsāva pajjoto isivātaparivāto, tasmiṁ-",
  "anya-e1202n5:23": "“Te vijjā iddhipattā ca cetopariyāya kocidā,",
  "anya-e1202n5:24": "Khīṇāsāva arahanto-bahū buddhassa sāvakāti”;",
  "anya-e1202n5:25_0": "Atha rājā bhante sve rathaṁ pesessāmi. Taṁ abhirūhitvā āgaccheyyāthāti vatvā pakkākami",
  "anya-e1202n5:25_1": "thero acirapakkantassa rañño sumaṇasāmaṇeraṁ āmantesi ehi tvaṁ sumana dhammasavanakālaṁ",
  "anya-e1202n5:25_2": "ghosehīti sāmaṇero abhiññāpādakaṁ catutthajjhānaṁ samāpajjitvā vuṭṭhāya adhiṭṭhahitvā",
  "anya-e1202n5:25_3": "samāhitena cittena sakalatambapaṇṇidīpaṁ sācento dhammasavanakālaṁ ghosesi.",
  "anya-e1202n5:26_0": "Sāmaṇerassa saddaṁ sutvā bhummā devatā saddamanussāvesu, etenupāyena yāva brahmalokā",
  "anya-e1202n5:26_1": "saddo abbhuggañchi. Tena saddena mahādevatā sannipāto ahosi thero mahantaṁ devatā",
  "anya-e1202n5:26_2": "santipātaṁ disvā samacittasuttantaṁ kathesi. Kathā pariyosāne asaṅkheyyānaṁ devānaṁ",
  "anya-e1202n5:26_3": "dhammābhisamayo ahosi. Bahū nāga supaṇṇā ca saraṇesu patiṭṭhahiṁsu. Atha tassā rattiyā",
  "anya-e1202n5:26_4": "accayena rājā therānaṁ rathaṁ pesesi. Therā na mayaṁ rathaṁ āruhāma. Gaccha tvaṁ,",
  "anya-e1202n5:26_5": "pacchā mayaṁ āgacchissāmāti vatvā vehāsaṁ abbhuggantvā anurādhapurassa pacchimadisāya",
  "anya-e1202n5:26_6": "paṭhamaka cetiyaṭṭhāne otariṁsu.",
  "anya-e1202n5:27_0": "Rājāpi sārathiṁ pesetvā anto nivesane maṇḍapaṁ paṭiyādetvā cintesi’ nisīdissanti",
  "anya-e1202n5:27_1": "nu kho ayyā āsane na nisīdissantī“ti. Tassevaṁ cintayantasseva sārathi nagaradvāraṁ",
  "anya-e1202n5:27_2": "patvā addasa there paṭhamataraṁ āgantvā kāyabaṇdhanaṁ baṇdhitvā cīvaraṁ pārupante,",
  "anya-e1202n5:27_3": "disvā ativiya pasannamānaso hutvā āgantvā rañño ārocesi āgatā deva therāti.",
  "anya-e1202n5:28_0": "Rājā rathaṁ āruḷhāti pucchi na ārūḷhā deva, api ca pacchato nikkhamitvā paṭhamataraṁ",
  "anya-e1202n5:28_1": "āgantvā pācīnadvāre ṭhitāti. Rājā rathaṁ na ārubhiṁsūtī sutvā tena hi bhaṇe bhummattharaṇa",
  "anya-e1202n5:28_2": "saṅkhepena āsanāni paññāpethāti vatvā paṭipathā āgamāsi amaccā pathaviyaṁ taṭṭikaṁ",
  "anya-e1202n5:28_3": "paññāpetvā upari kojavakādīni vicittattharaṇāni paññāpesuṁ rājāpi gantvā there vaṇditvā",
  "anya-e1202n5:28_4": "mahiṇdattherassa hatthato pattaṁ gahetvā mahatiyā pūjāya ca sakkārena ca there paṇītena",
  "anya-e1202n5:28_5": "khādanīyena bhojanīyena sahatthā santappetvā anulādevī pamukhā pañca itthisatāni",
  "anya-e1202n5:28_6": "therānaṁ abhivādanaṁ pūjāsakkārañca kāronatūti pakkosāpetvā ekamantaṁ nisīdi. Thero",
  "anya-e1202n5:28_7": "rañño saparijanassa dhammaratanavassaṁ vassento petavatthuṁ-vimānavatthuṁ-saccasaṁyuttañca",
  "anya-e1202n5:28_8": "kathesi. Taṁ sutvā tānipi pañca itthisatāni sotāpattiphalaṁ sacchikariṁsu.",
  "anya-e1202n5:29_0": "Tadā nāgarā therānaṁ guṇe sutvā there daṭṭhuṁ na labhāmāti upakkosanti atha rājā",
  "anya-e1202n5:29_1": "idha okāso natthīti cintetvā,’gacchatha bhaṇe hatthisālaṁ paṭijaggitvā vālukaṁ okiritvā",
  "anya-e1202n5:29_2": "pañcavaṇṇāni pupphāni vikiritvā vitānaṁ baṇdhitvā maṅgala hatthiṭṭhāne therānaṁ āsanāni",
  "anya-e1202n5:29_3": "paññāpethā’ti āha, amaccā tathā akaṁsu.",
  "anya-e1202n5:30_0": "Thero tattha gantvā nisīditvā devadūtasuttantaṁ kathesi kathā pariyosāne pāṇasahassaṁ",
  "anya-e1202n5:30_1": "sotāpattiphale patiṭṭhahi tathā hatthisālā sambādhāti dakkhiṇadvāre naṇdanuyyāne",
  "anya-e1202n5:30_2": "āsanaṁ paññāpesuṁ. Thero tattha nisīditvā āsivisopama suttantaṁ kathesi. Tampi sutvā",
  "anya-e1202n5:30_3": "pāṇasahassaṁ sotāpattiphalaṁ paṭilabhi evaṁ āgatadivasato dutiyadivase aḍḍhateyyānaṁ",
  "anya-e1202n5:30_4": "pāṇasahassānaṁ dhammābhisamayo ahosi.",
  "anya-e1202n5:31_0": "Therassa naṇdanavane āgatāgatāhi kulitthīhi kulasuṇhāhi kulakumārīhi saddhi samodamānasseva",
  "anya-e1202n5:31_1": "sāyaṇhasamayo jāto, thero kālaṁ sallakkhetvā gacchāmi’dāni missaka pabbatanti uṭṭhahi.",
  "anya-e1202n5:31_2": "Amaccā mahāmeghavanuyyāne there vāsesuṁ rājāpi kho tassā rattiyā accayena therassa",
  "anya-e1202n5:31_3": "samīpaṁ gantvā sukhasayitabhāvaṁ pucchitvā kappati bhante bhikkhusaṅghassa ārāmoti",
  "anya-e1202n5:31_4": "pucchi. Thero kappati mahārājāti āha.",
  "anya-e1202n5:32_0": "Rājā tuṭṭho suvaṇṇa bhiṁkāraṁ gahetvā therassa hatthe udakaṁ pātetvā mahāmeghavanuyyānaṁ",
  "anya-e1202n5:32_1": "adāsi thero punadivasepi rājageheyeva bhuñjitvā naṇdanavane anamataggiyāni kathesi.",
  "anya-e1202n5:32_2": "Puna divase aggikkhaṇdhopama suttantaṁ kathesi. Eteneva upāyena satta divasāni kathesi",
  "anya-e1202n5:32_3": "aḍḍha nacamānaṁ pāṇasahassānaṁ dhammābhisamayo ahosi. Sattame divase pana thero antopure",
  "anya-e1202n5:32_4": "rañño appamāda suttantaṁ kathayitvā cetiyagirimeva agamāsi.",
  "anya-e1202n5:33_0": "Atha kho rājā thero āyācito sayamevāgato, tasmā tassa anāpucchā gamanampi bhaveyyāti",
  "anya-e1202n5:33_1": "cintetvā rathaṁ abhirūhitvā, cetiyagiriṁ agamāsi mahatā rājānubhāvena gantvā therānaṁ",
  "anya-e1202n5:33_2": "santikaṁ upasaṅkamanto ativiya kilantarūpo hutvā upasaṅkami. Tato naṁ thero āha kasmā",
  "anya-e1202n5:33_3": "tvaṁ mahārāja evaṁ kilama māno āgatoti. Tumhe mama gāḷhaṁ ovādaṁ datvā idāni gantukāmā",
  "anya-e1202n5:33_4": "nukhoti jānanatthaṁ bhanteti. Na mayaṁ mahārāja gantukāmā, api ca vassupanāyika kālonamāyaṁ",
  "anya-e1202n5:33_5": "samaṇena nāma vassupanāyikaṁ ṭhānaṁ ñātuṁ vaṭṭatīti. Rājāpi kho taṁkhaṇaṁyeva karaṇḍaka",
  "anya-e1202n5:33_6": "cetiyaṅgaṇaṁ parikkhipitvā aṭṭhasaṭṭhiyā leṇesu kammaṁ paṭṭhapetvā nagarameva agamāsi.",
  "anya-e1202n5:34_0": "Tepi thero mahājanaṁ ovadamānā cetiyagirimhi vassaṁ vasiṁsu. Athāyasmā mahāmahiṇdo",
  "anya-e1202n5:34_1": "vutthavasso pavāretvā kattikapuṇṇamāyaṁ uposathadivase rājānaṁ etadavoca ciradiṭṭho",
  "anya-e1202n5:34_2": "no mahārāja sammāsambuddho abhivādana paccupaṭṭhāna añjali kamma sāmīci kamma karaṇaṭṭhānaṁ",
  "anya-e1202n5:34_3": "natthi, tenamhaṁ ukkaṇṭhitāti tanu bhante tumhe avocuttha parinibbuto sammāsambuddhoti",
  "anya-e1202n5:34_4": "kiñcāpi mahārāja parinibbuto, athassa sarīradhātuyo tiṭṭhantīti. Aññā tambhante thūpaṁ",
  "anya-e1202n5:34_5": "patiṭṭhāpemi bhūmibhāgaṁ vicinathāti. Api ca dhātuyo kuto lacchāmīti sumanena saddhiṁ",
  "anya-e1202n5:34_6": "mantehi mahārājāti rājā sumanaṁ upasaṅkamitvā pucchi’kutodāni bhantedhātuyo lacchāmā’ti",
  "anya-e1202n5:34_7": "sumano āha-appossukko tvaṁ mahārāja, vīthiyo sodhāpetvā dhaja patāka puṇṇaghaṭādīhi",
  "anya-e1202n5:34_8": "alaṅkārāpetvā saparijjano uposathaṁ samādiyitvā sabbatālāvacare upaṭṭhapetvā maṅgalahatthiṁ",
  "anya-e1202n5:34_9": "sabbālaṅkārehi patimaṇḍitaṁ kāretvā upari vassa setacchattaṁ ussāpetvā sāyaṇhasamaye",
  "anya-e1202n5:34_10": "mahānāgavanuyyānābhimukho yā hi addhā tasmiṁ ṭhāne dhātuyo lacchasiti, rājā sādhūti",
  "anya-e1202n5:34_11": "sampaṭicchi. Thero cetiyagirimeva agamiṁsu.",
  "anya-e1202n5:35_0": "Tatrāyasmā mahiṇdatthero sumana sāmaṇeramāha- gaccha tvaṁ sāmaṇera jambudīpe ayyakaṁ",
  "anya-e1202n5:35_1": "asokadhammarājānaṁ upasaṅkamitvā mama vacanena evaṁ vadehi’sahāyo te mahārāja devānampiya",
  "anya-e1202n5:35_2": "tisso buddhasāsane pasanno thūpaṁ patiṭṭhāpetukāmo tumhākaṁ kira hatthe bhagavato",
  "anya-e1202n5:35_3": "paribhuttapatto cevadhātu ca atthi, tamme dethā’ti taṁ gahetvā sakkaṁ devarājānaṁ",
  "anya-e1202n5:35_4": "upasaṅkamitvā tumhākaṁ kira mahārāja hatthe dve dhātuyo atthi dakkhiṇadāṭhā ca dakkhiṇakkhakañca,",
  "anya-e1202n5:35_5": "tatotumhe dakkhiṇadāṭhaṁpūjetha, dakkhiṇakkhakaṁ pana mayhaṁ dethāti, evañca naṁ",
  "anya-e1202n5:35_6": "vadehi kasmā tvaṁ mahārāja amhe tambapaṇṇidīpaṁ pahiṇitvā pamajjitthāti.",
  "anya-e1202n5:36_0": "Sādhu bhanteti kho sumano therassa vacanaṁ sampaṭicchitvā tāvadeva pattacīvaramādāya",
  "anya-e1202n5:36_1": "vehāsamabbhuggantvā pāṭaliputtadvāre oruyha rañño santikaṁ gantvā tamatthaṁ ārocesi",
  "anya-e1202n5:36_2": "rājā tuṭṭho sāmaṇerassa hatthato pattaṁ gahetvā bhojetvā bhagavato pattaṁ gaṇdhehi",
  "anya-e1202n5:36_3": "ubbaṭṭetvā varamuttasadisānaṁ dhātūnaṁ pūretvā adāsi.",
  "anya-e1202n5:37_0": "So tuṁ gahetvā sakkaṁ devarājānaṁ upasaṅkami sakko devārājā sāmaṇeraṁ disvā kiṁ bhante",
  "anya-e1202n5:37_1": "sumana āhiṇḍasīti āha. Tvaṁ mahārāja amhe tambapaṇṇidīpaṁ pahiṇitvā kasmā pamajjasīti,",
  "anya-e1202n5:37_2": "tappamajjāmi bhante, vadehi kiṁ karomīti. Tumhākaṁ kira hatthe dve dhātuyo atthi",
  "anya-e1202n5:37_3": "dakkhiṇadāṭhā ca dakkhiṇakkhakañca, tato tumhe dakkhiṇadāṭhaṁ pūjetha dakkhiṇakkhakaṁ",
  "anya-e1202n5:37_4": "pana mayhaṁ dethāti. Sādhu bhanteti kho sakko devānamiṇdo yojanappamānaṁ maṇithūpaṁ",
  "anya-e1202n5:37_5": "ugghāṭetvā dakkhiṇakkhakaṁ nīharitvā sumanassa adāsi.",
  "anya-e1202n5:38_0": "So taṁ gahetvā cetiyagirimhiyeva patiṭṭhāsi atha kho mahiṇdapamukhā sabbe te mahānāgā",
  "anya-e1202n5:38_1": "asokadhammarājena dinna dhātuyo cetiyagiriyamhiyeva patiṭṭhāpetvā dakkhiṇakkhakaṁ",
  "anya-e1202n5:38_2": "ādāya vaḍḍhamānakacchāyāya mahānāga vanuyyānamagamaṁsu. Rājāpi kho sumanena vuttappakāraṁ",
  "anya-e1202n5:38_3": "pūjāsakkāraṁ katvā hatthikkhaṇdhavaragato sāyaṁ maṅgalahatthimatthake setacchattaṁ",
  "anya-e1202n5:38_4": "dhārayamāno mahānāga vanuyyānaṁ sampāpuṇi.",
  "anya-e1202n5:39_0": "Athassa etadahosi- sace ayaṁ sammāsambuddhassa dhātu, chattaṁ apanamatu, maṅgalahatthi",
  "anya-e1202n5:39_1": "jaṇṇukehi bhūmiyaṁ patiṭṭhāhatu, dhātu caṅgoṭakaṁ mayhaṁ matthake patiṭṭhahatūti",
  "anya-e1202n5:39_2": "saha rañño cittuppādena chattaṁ apanami hatthijaṇṇukehi patiṭṭhahi dhātucaṅgoṭakaṁ",
  "anya-e1202n5:39_3": "rañño matthake patiṭṭhahi rājā amatenevābhisittagatto paramena pītipāmojjena samannāgato",
  "anya-e1202n5:39_4": "hutvā pucchi dhātuṁ bhante kiṁ karomīti. Hatthikumbhiyeva tāva mahārāja ṭhapehīti.",
  "anya-e1202n5:39_5": "Rājā dhātuvaṅgoṭakaṁ hatthikumbhe ṭhapesi. Pamudito nāgo kuñcanādaṁ nadi mahāmegho",
  "anya-e1202n5:39_6": "uṭṭhahitvā pokkharavassaṁ vasisi ukadapariyantaṁ katvā mahābhūmicālo ahosi paccantepi",
  "anya-e1202n5:39_7": "nāma sammāsambuddhassa dhātuyo patiṭṭhahissantīti.",
  "anya-e1202n5:40_0": "Atha so hatthināgo aneka tālāvacaraparivuto ativiya uḷārena pūjāsakkārena sakkariyamāno",
  "anya-e1202n5:40_1": "pacchimadisābhimukho hutvā apasakkanto yāva nagarassa puratthima dvāraṁ tāva gantvā",
  "anya-e1202n5:40_2": "puratthimena dvārena nagaraṁ pavisitvā sakalanagare uḷārāya pūjāya kayirāmānāya dakkhiṇadvārena",
  "anya-e1202n5:40_3": "nikkhamitvā thūpārāmassa pacchimadisābhāge pabhejavatthu nāma kira atthi tattha gantvā",
  "anya-e1202n5:40_4": "puna thūpārāmābhimukho eva paṭinivatti. So ca purimakānaṁ tiṇṇaṁ sammāsambuddhānaṁ",
  "anya-e1202n5:40_5": "dhammakarakaṁ kāyabaṇdhanaṁ udakasāṭīkaṁ patiṭṭhāpetvā katacetiyaṭṭhānaṁ hotī. Tadetaṁ",
  "anya-e1202n5:40_6": "vinaṭṭhesupi cetiyesu devatānubhāvena kaṇṭaka samākiṇṇasākhāhi nānāgacchehi parivutaṁ",
  "anya-e1202n5:40_7": "tiṭṭhati. Mā naṁ koci ucciṭṭhā suvimala kacavarehi saṇdusesīti.",
  "anya-e1202n5:41_0": "Atha tassa hatthino purato gantvā rājapurisā sabba gacche chiṇditvā bhūmiṁ sodhetvā",
  "anya-e1202n5:41_1": "taṁ hatthatalasadisaṁ akaṁsu. Hatthināgo gantvā taṁ ṭhānaṁ purato katvā tassa pacchimadisābhāge",
  "anya-e1202n5:41_2": "bodhirukkhaṭṭhane aṭṭhāsi. Athassa matthakato dhātuṁ oropetuṁ ārabhiṁsu nāgo oropetuṁ",
  "anya-e1202n5:41_3": "na deti. Theraṁ pucchi, kasmā bhante nāgo dhātuṁ oropetuṁ na detīti",
  "anya-e1202n5:42_0": "Āruḷhaṁ mahārāja oropetuṁ na vaṭṭatiti. Tasmiñca kāle abhayavāpiyā udakaṁ jinnaṁ",
  "anya-e1202n5:42_1": "hoti samantā bhūmi phalitā suuddharā mattikapiṇḍā. Tato mahājano sīghasīghaṁ mattikaṁ",
  "anya-e1202n5:42_2": "āharitvā hatthakumbhappamāṇaṁ vatthumakāsi. Tāvadeva thūpakaraṇatthaṁ iṭṭhikā kātuṁ",
  "anya-e1202n5:42_3": "ārabhiṁsu. Yāva iṭṭhikā pariniṭṭhanti tāva hatthināgo katipāhaṁ divā bodhirukkhaṭṭhāne",
  "anya-e1202n5:42_4": "hatthisālāyaṁ tiṭṭhati. Rattiyaṁ thūpapatiṭṭhāna bhūmiyaṁ pariyāyati.",
  "anya-e1202n5:43_0": "Atha vatthuṁ vināpetvā rājā theraṁ pucchi, kīdiso bhante thūpo kātabboti. Vīhirāsi",
  "anya-e1202n5:43_1": "sadiso mahārājāti, sādhu bhanteti rājā jaṅghappamāṇaṁ thūpaṁ cināpetvā dhātuoropanatthāya",
  "anya-e1202n5:43_2": "mahāsakkāraṁ kāresi.",
  "anya-e1202n5:44_0": "Tato sakalanāgarā ca jānapadā ca dhātumha dassanatthaṁ santipatiṁsu sannipatite ca",
  "anya-e1202n5:44_1": "tasmiṁ mahājane dasabalassa dhātu hatthikumbhato sattatālappamānaṁ vehāsamabbhuggantvā",
  "anya-e1202n5:44_2": "yamakapāṭihāriyaṁ dassesi. Tehi tehi dhātuppadesehi chabbaṇṇaraṁsiyo udakadharā ca",
  "anya-e1202n5:44_3": "aggikkhaṇdhā ca pavattanti. Sāvatthiyaṁ gaṇḍambamūle bhagavatā dassita pāṭihāriya",
  "anya-e1202n5:44_4": "sadisaṁ eva pāṭihāriyaṁ ahosi. Tañca kho neva therānubhāvenana devatānubhāvena, api",
  "anya-e1202n5:44_5": "ca kho buddhānaṁyeva ānubhāvena bhagavā kira dharamānova adhiṭṭhāsi - tambapaṇṇidīpe",
  "anya-e1202n5:44_6": "anurādhapurassa dakkhiṇadisābhāge purimakānaṁ tiṇṇaṁ buddhānaṁ cetiyaṭṭhāne mama",
  "anya-e1202n5:44_7": "dakkhiṇakkhakadhātu patiṭṭhāna divase yamakapāṭihāriyaṁ hotūti.",
  "anya-e1202n5:45": "Evaṁ acintiyā buddhā-buddhadhammā acintiyā,",
  "anya-e1202n5:46": "Acintiyesu pasannānaṁ-vipāko hoti acintiyoti;",
  "anya-e1202n5:47_0": "Dhātusarīrato nikkhanta udakaphusitehi sakalehi tambapaṇṇidīpatale na koci aphuṭṭhokāso",
  "anya-e1202n5:47_1": "nāma ahosi. Evamassa taṁ dhātu sarīraṁ udakaphusitehi tambapaṇṇitthalassa paridāhaṁ",
  "anya-e1202n5:47_2": "vūpasametvā mahājanassa pāṭihāriyaṁ dassetvā otaritvā rañño matthake patiṭṭhāsi rājā",
  "anya-e1202n5:47_3": "saphalaṁ manussattapaṭilābhaṁ maññamāno mahantaṁ sakkāraṁ katvā dhātuṁ patiṭṭhāpesi.",
  "anya-e1202n5:47_4": "Saha dhātupatiṭṭhānena mahābhūmicālo ahosi niṭṭhite pana thūpe rājā ca rājā bhātikā",
  "anya-e1202n5:47_5": "ca deviyo ca de-nāga-yakkhānaṁ vimbhayakaraṁ paccekaṁ thūpamakaṁsu.",
  "anya-e1202n5:48": "Evaṁ jino dhātusarīrakena",
  "anya-e1202n5:49": "Gatopi santiṁ janatāhitañca,",
  "anya-e1202n5:50": "Sukhañca dhammā bahudhā kareyya",
  "anya-e1202n5:51": "Ṭhito hi nāthonukaraṁ kareyya;",
  "anya-e1202n5:52": "Sādhujana manopasādanatthāya kate thūpavaṁse thūpārāma kathā,",
  "anya-e1202n5:53_0": "13. Niṭṭhitāya pana dhātupūjāya patiṭṭhite dhātuvare mahiṇdatthero mahāmeghavanuyyānameva",
  "anya-e1202n5:53_1": "gantvāvāsaṁ kappesi. Tasmiṁ kho pana samaye anulādevī pabbajitukāmā hutvā rañño ārocesi.",
  "anya-e1202n5:53_2": "Rājā tassā vacanaṁ sutvā theraṁ etadavoca? Bhante anulādevī pabbajitukāmā, pabbājetha",
  "anya-e1202n5:53_3": "nanta na mahārāja amhākaṁ mātugāmaṁ pabbājetuṁ kappati. Pāṭaliputte pana mayhaṁ bhagini",
  "anya-e1202n5:53_4": "saṅghamittā therī nāma atthi, taṁ pakkosāpehi mahārāja, imasmiñca dīpe purimakānañca",
  "anya-e1202n5:53_5": "tiṇṇaṁ sammāsambuddhānaṁ bodhi patiṭṭhaṁsi amhākampi bhagavato sarasa raṁsijāla vissajjanakena",
  "anya-e1202n5:53_6": "bodhinā patiṭṭhātabbaṁ, tasmā sāsanaṁ pahiṇeyyasi yathā saṅghamittā bodhiṁ gahetvā āgaccheyyāti.",
  "anya-e1202n5:54_0": "Rājā therassa vacanaṁ sampaṭicchitvā amaccehi saddhiṁ mantento ariṭṭhaṁ nāma attano",
  "anya-e1202n5:54_1": "bhāgineyyaṁ āha sakkhissasi tvaṁ tāta pāṭalīputtaṁ gantvā mahābodhinā saddhiṁ ayyaṁ",
  "anya-e1202n5:54_2": "saṅghamittattheriṁ ānetunti sakkhissāmi deva sace me pabbajjaṁ anujānissasīti.",
  "anya-e1202n5:55_0": "Gaccha tāta theriṁ ānetvā pabbajjāhīti. So rañño ca therissa ca sāsanaṁ gahetvā therassa",
  "anya-e1202n5:55_1": "adhiṭṭhānavasena ekadivase na jambukolapaṭṭanaṁ gantvā nāvaṁ abhirūhitva samuddaṁ",
  "anya-e1202n5:55_2": "atikkamitvā pāṭalīputtaṁ gantvā rañño sāsanaṁ ācikkhi-putto te deva mahiṇdathero",
  "anya-e1202n5:55_3": "evamāha. Sahāyassa kira te devānampiyatissassa bhātujāyā anulādevī nāma pabbajitukāmā,",
  "anya-e1202n5:55_4": "taṁ pabbājetuṁ ayyaṁ saṅghamittattheriṁ pahiṇeyyātha, ayyāya eva ca saddhiṁ mahābodhinti.",
  "anya-e1202n5:56_0": "Therassa sāsanaṁ ārocetvā saṅghamittattheriṁ upasaṅkamitvā evamāha. Ayye tumhākaṁ",
  "anya-e1202n5:56_1": "bhātā mahiṇdatthero maṁ tumhākaṁ santikaṁ pesesi devānampiyatissa rañño bhātujāyā",
  "anya-e1202n5:56_2": "anulādevī nāma pañcahi kaññāsatehi pañcahi ca antepurisā satehi saddhiṁ pabbajitukāmāti,",
  "anya-e1202n5:56_3": "taṁ kira āgantvā pabbājethāti.",
  "anya-e1202n5:57": "Sā tāva deva turita turitā gantvā raññā tैmatthaṁ ārocetvā gacchāmahaṁ mahārāja tambapaṇṇidīpanti āha.",
  "anya-e1202n5:58_0": "Tena hi amma mahābodhiṁ gahetvā gacchāhīti vatvā pāṭalīputtato yāva mahābodhi tāva",
  "anya-e1202n5:58_1": "maggaṁ paṭijaggāpetvā sattayojanāyāmaya tiyojana vitthatāya mahatiyā senāya pāṭaliputtato",
  "anya-e1202n5:58_2": "nikkhamitvā ariyasaṅghaṁ ādāya mahābodhisamīpaṁ agamāsi.",
  "anya-e1202n5:59_0": "Senāya samussita dhajapatākaṁ nānāratana vicittaṁ anekālaṅkāra patimaṇḍitaṁ nānāvidha",
  "anya-e1202n5:59_1": "kusuma samākiṇṇaṁ aneka turiya saṁghraṭṭhaṁ mahābodhiṁ parikkhipi tato rājā puppha-gaṇdha-mālādīhi",
  "anya-e1202n5:59_2": "pūjetvā tikkhattuṁ padakkhiṇaṁ katvā aṭṭhasu ṭhānesu vaṇditvā uṭṭhāya añjalimpaggayha",
  "anya-e1202n5:59_3": "ṭhatvā saccavacanakiriyāya bodhiṁ gaṇhitukāmo ratanapīṭhaṁ āruyha tulikaṁ gahetvā",
  "anya-e1202n5:59_4": "manosilāya lekhaṁ katvā yadi mahābodhinā laṅkādīpe patiṭṭhātabbaṁ, yadi cāhaṁ buddhasāsane",
  "anya-e1202n5:59_5": "nibbematiko bhaveyyaṁ, mahābodhi sayameva imasmiṁ suvaṇṇakaṭāhe patiṭṭhahatūti saccakiriyamakāsi",
  "anya-e1202n5:59_6": "saha saccakiriyāya bodhisākhā manosilāya paricchinnaṭṭhānehi chiṇditvā gaṇdha kalala",
  "anya-e1202n5:59_7": "pūrassa suvaṇṇakaṭāhassa upari aṭṭhāsi.",
  "anya-e1202n5:60_0": "Tato rājā mahābodhiṁ bodhimaṇḍato mahantena sakkārena pāṭalīputtaṁ ānetvā sabbaparihārāni",
  "anya-e1202n5:60_1": "datvā mahābodhiṁ gaṅgāya nāvaṁ āropetvā sayampi nagarato nikkhamitvā viñjhāṭaviṁ",
  "anya-e1202n5:60_2": "samatikkamma anupubbena sattadivasehi tāmalittiṁ anuppatto antaramagge deva-nāga-manussā",
  "anya-e1202n5:60_3": "uḷāraṁ mahābodhi pūjamakaṁsu.",
  "anya-e1202n5:61_0": "Rājāpi samuddatīre sattadivasāni mahābodhiṁ ṭhapetvā mahantaṁ sakkāraṁ katvā bodhimpi",
  "anya-e1202n5:61_1": "saṁṅghamittattherimpi saparivāraṁ nāvaṁ āropetvā gacchati vatare dasabalassa sarasa",
  "anya-e1202n5:61_2": "raṁsijālā muñcamāno mahābodhi rukkhoti kaṇditvā añjalimpaggahetvā assūni pavattayamāno",
  "anya-e1202n5:61_3": "aṭṭhāsi sāpi kho mahābodhi samarūḷhanāvā passato passato mahārājassa mahāsamuddatalaṁ",
  "anya-e1202n5:61_4": "pakkhaṇdi mahāsamuddepi samantā yojanaṁ vīci vūpasantā pañcavaṇṇāni padumāni pupphitāni",
  "anya-e1202n5:61_5": "antalikkhe dibbaturiyāni vajjiṁsu ākāse jala thala sannissitāhi devatāhi pavattitā",
  "anya-e1202n5:61_6": "ativiya uḷāra pūjā ahosi. Evaṁ mahatiyā pūjāya sā nāvā jambukolapaṭṭanaṁ pāvisi.",
  "anya-e1202n5:62_0": "Devānampiyatissa mahārājāpi uttaradvārato paṭṭhāya yāva jambukolapaṭṭanā maggaṁ sodhāpetvā",
  "anya-e1202n5:62_1": "alaṅkārāpetvā nagarato nikkhamana divase uttaradvāra samīpe saddasālāvatthusmiṁ ṭhito",
  "anya-e1202n5:62_2": "tāya vibhūtiyā mahāsamudde āgacchantaṁyeva mahābodhiṁ therassānubhāvena disvā tuṭṭhamānaso",
  "anya-e1202n5:62_3": "nikkhamitvā sabbaṁ maggaṁ pañcavaṇṇehi pupphehi okiranto antarantarā pupphaagghiyāni",
  "anya-e1202n5:62_4": "ṭhapento ekāheneva jambukolapaṭṭanaṁ gantvā sabbatālāvacara parivuto puppha dhūpagaṇdhādīhi",
  "anya-e1202n5:62_5": "pūjayamāno galappamaṁnaṁ udakaṁ oruyha āgato vata redasabalassa sarasa raṁsijālaṁ",
  "anya-e1202n5:62_6": "vissajjanako bodhirukkhoti pasannacitto mahābodhiṁ ukkhipitvā uttamaṅge sirasmiṁ",
  "anya-e1202n5:62_7": "patiṭṭhapetvā mahābodhiṁ parivāretvā āgatehi soḷasahi jātisampannakulehi saddhiṁ",
  "anya-e1202n5:62_8": "samuddato paccuttaritvā samuddatīre bodhiṁ ṭhapetvā tīṇi divasāni sakala tambapaṇṇi rajjena pūjesi.",
  "anya-e1202n5:63_0": "Atha catutthe divase mahābodhiṁ ādāya uḷāraṁ pūjaṁ kurumāno anupubbena anurādhapuraṁ",
  "anya-e1202n5:63_1": "sampatte anurādhapurepi mahāsakkāraṁ katvā cātuddasī divase vaḍḍhamānakacchāyāya",
  "anya-e1202n5:63_2": "mahābodhiṁ uttaradvārena pavesetvā nagaramajjhana atiharitvā dakkhiṇadvārena nikkhamitvā",
  "anya-e1202n5:63_3": "dakkhiṇadvārato pañcadhanu satike ṭhāne yattha amhākaṁ sammāsambuddho nirodha samāpattiṁ",
  "anya-e1202n5:63_4": "samāpajjitvā nisīdi. Purimakā ca tayo sammāsambuddhā samāpattiṁ appetvā nisīdiṁsu.",
  "anya-e1202n5:63_5": "Yattha ca kakusaṇdhassa bhagavato sirīsabodhi, konāgamanassa bhagavato udumbarabodhi,",
  "anya-e1202n5:63_6": "kassapassa bhagavato nigrodhabodhi, patiṭṭhāpesi -tasmiṁ mahāmeghavanuyyānassa tilakabhūte",
  "anya-e1202n5:63_7": "katabhūmi parikamme rājavatthudvārakoṭṭhakaṭṭhāne mahābodhiṁ patiṭṭhāpesi.",
  "anya-e1202n5:64": "Evaṁ laṅkāhitatthāya-sāsanassaca vuddhiyā,",
  "anya-e1202n5:65": "Mahāmeghavane ramme-mahābodhi patiṭṭhitoti;"
}