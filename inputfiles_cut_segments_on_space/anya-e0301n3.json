{
  "anya-e0301n3:0": "Cittasaṅgaha-paramatthadīpanī",
  "anya-e0301n3:1": "17. Idāni uddesakkamena cittaṁ tāva niddisanto tattha cittantiādimāha. Tatthāti tesu catūsu abhidhammatthesu. Tāva pathamaṁ. Cattāro vidhā pakārā yassa taṁ catubbidhaṁ.",
  "anya-e0301n3:2_0": "18.Kāmāvacaranti ettha kāmīyatīti kāmo. Kāmentivā ettha sattā avikkhambhitakāmarāgattā",
  "anya-e0301n3:2_1": "kāmaratiyāeva ramanti. Na uparibhūmīsu viya jhānaratiyāti kāmo. Ekādasavidhā kāmabhūmi.",
  "anya-e0301n3:2_2": "Nanu cettha jhānalābhinopi santīti. Na na santi. Tepana kadāci devāti natthettha",
  "anya-e0301n3:2_3": "doso. Avīcinirayādayo kathaṁ kāmīyanti. Kathañca tattha sattā kāmaratiyā ramantīti.",
  "anya-e0301n3:2_4": "Nimittassādavasenavā bhavanikantivasenavāti. Maraṇakāle hi upaṭṭhitā nirayaggijālā",
  "anya-e0301n3:2_5": "suvaṇṇavaṇṇāviya khāyanti. Eko kira micchādiṭṭhiko brāhmaṇo maraṇamañce nippanno",
  "anya-e0301n3:2_6": "hoti. Tassa ācariyabrāhmaṇā samīpe ṭhatvā brahmalokaṁ bho gacchāti vadanti. Tassapana",
  "anya-e0301n3:2_7": "avīciniraye aggijālā upaṭṭhahanti. Tadā so bho ācariyā suvaṇṇavaṇṇā paññāyantīti",
  "anya-e0301n3:2_8": "āha. Esa bho brahmaloko. Tattha gacchāti vadanti. So kālaṅkatvā avīcimhi uppajji.",
  "anya-e0301n3:2_9": "Evaṁ nimittassādavasena te kāmīyanti. Tattha uppannānaṁpi bhavanikantināma hotīti.",
  "anya-e0301n3:2_10": "Apica, tattha uppannā avikkhambhitakāmarāgāeva honti, okāse sati kāmaratiyā ramissanti",
  "anya-e0301n3:2_11": "yevāti. Tasmiṁ kāme avacaratīti kāmāvacaraṁ. Etthaca avacaratīti padassa uppajjatīti",
  "anya-e0301n3:2_12": "attho na gahetabbo. So hi attho pāḷiyāca nasameti. Nānādosayuttoca hotīti. Yaṁ etasmiṁ",
  "anya-e0301n3:2_13": "antare etthāvacarā ettha pariyāpannāti hi pāḷiyaṁ vuttaṁ. Yadi cettha so attho adhippeto",
  "anya-e0301n3:2_14": "siyā. Evaṁ sabhi etthāvacarā etthuppannāti vuttaṁ siyā. Napana vuttaṁ. Naca pariyāpannasaddo",
  "anya-e0301n3:2_15": "uppannasaddena saha samānatthoti sakkā vattuṁ. Na hi lokuttaracittāni tīsu bhavesu",
  "anya-e0301n3:2_16": "uppannā nipi tatra pariyāpannāniyeva hontīti. Evaṁ tāva pāḷiyā nasametīti.",
  "anya-e0301n3:3_0": "Yadica so attho gahito siyā. Evañca sati tasmiṁ kāme ye mahaggata lokuttaradhammā",
  "anya-e0301n3:3_1": "uppajjanti. Tesaṁpi kāmā vacaratāpattidoso rūpāvacaratādi muttidosoca āpajjati. Yeca",
  "anya-e0301n3:3_2": "kāmāvacaradhammā rūpārūpabhūmīsu uppajjanti. Tesañca rūpārūpā vacaratā pattidoso",
  "anya-e0301n3:3_3": "kāmāvacaratā muttidosoca āpajjatīti. Nanu yebhuyyavuttivasenapi kesañci nāmalābho",
  "anya-e0301n3:3_4": "hoti. Yathā vanacarako saṅgāmāvacaroti. Tasmā idhapi tesaṁ dhammānaṁ attano attano",
  "anya-e0301n3:3_5": "bhummīsu uppannabahulattā kāmāvacarādi nāmalābhe sati na koci dosoti.Na. Evañhi sati",
  "anya-e0301n3:3_6": "lokuttara dhammānaṁ kāmāvacaratādi muccanatthaṁ yebhuyyena uppannabhūmi visuṁ vattabbā",
  "anya-e0301n3:3_7": "siyā. Na ca sā nāmabhūmi atthi. Yattha te yebhuyyena uppajjantīti. Tehi uppajjantā",
  "anya-e0301n3:3_8": "tīsu bhavesu eva uppajjanti. Tasmā tesaṁ kāma rūpārūpāvacaratāpattidoso dunnivāro",
  "anya-e0301n3:3_9": "siyāti. Evaṁ nānādosayutto hotīti. Tasmāssa tathā atthaṁ aggahetvā etthāvacarā ettha",
  "anya-e0301n3:3_10": "pariyāpannāti bhagavatā saṁvaṇṇitena pāḷinayenevassa attho gahetabboti. Ayañhettha",
  "anya-e0301n3:3_11": "attho. Kāme avacarati pariyāpannabhāvena tasmiṁ ajjhogāhetvā carati pavattatīti kāmāvacaranti.",
  "anya-e0301n3:3_12": "Pariyāpannabhāvocanāma attano ādhārabhūtena tena kāmena saha samānajātigottanāmatā",
  "anya-e0301n3:3_13": "saṅkhātehi paritobhāgehi tasmiṁ kāme āpannabhāvo anuppaviṭṭha bhāvo. Antogadhabhāvoti",
  "anya-e0301n3:3_14": "vuttaṁ hoti. Soca tathā pariyāpannabhāvo pariggāhiniyā kāmataṇhāya katoti daṭṭhabbo.",
  "anya-e0301n3:3_15": "Ettāvatā yedhammā rūpārūpasattasantānabhūtāpi mayhaṁ eteti kāma taṇhāya pariggahitā",
  "anya-e0301n3:3_16": "kāme pariyāpannāva honti. Te kāmāvacarānāmāti siddhā honti. Rūpārūpā vacaresupi ayaṁ",
  "anya-e0301n3:3_17": "nayo netabbo. Tesupana rūpataṇhā arūpataṇhāca pariggāhinī taṇhā daṭṭhabbā.",
  "anya-e0301n3:4_0": "Yepana dhammā tiṇṇaṁ taṇhānaṁ pariggahavimuttā honti. Te tīsu bhavesu uppannāpi tatra",
  "anya-e0301n3:4_1": "apariyāpannāeva hontīti lokuttarā nāma jātāti veditabbā. Etthaca paṭṭhāne āruppe",
  "anya-e0301n3:4_2": "kāmacchandaṁ nīvaraṇaṁ paṭicca uddhaccanīvaraṇantiādinā arūpasattasantānepi kāmacchandasaṅkhātāya",
  "anya-e0301n3:4_3": "kāmataṇhāya uppatti vuttā. Tasmā rūpārūpa bhūmīsu uppannānaṁ kāmadhammānaṁ pariggāhinītaṇhā",
  "anya-e0301n3:4_4": "rūpārūpasattasantāna gatāpi daṭṭhabbā. Pāḷiyaṁ kāmacchandanīvaraṇanti idaṁ nīvaraṇajātikattā",
  "anya-e0301n3:4_5": "vuttaṁ. Na hi jhānabhūmīsu ekantanīvaraṇakiccāni nīvaraṇāni sakkā laddhunti. Atra",
  "anya-e0301n3:4_6": "kāmabhedo vattabbo. Dvekāmā kile sakāmoca, vatthukāmocāti. Tattha thapetvā rūpārūparāge",
  "anya-e0301n3:4_7": "añño sabbopi lobho imasmiṁ catubbhūmiparicchede kile sakāmonāma. Thapetvāca rūpārūpāvacaradhamme",
  "anya-e0301n3:4_8": "aññe sabbepi tīsu bhūmīsu uppannā kāmāvacaradhammā vatthukāmonāmāti. Yaṁpana aṭṭhasāliniyaṁ",
  "anya-e0301n3:4_9": "sabbepi tebhūmakā dhammā vatthukāmoti vuttaṁ. Taṁ mahāniddese niddiṭṭhena suttantikapariyāyena",
  "anya-e0301n3:4_10": "vuttanti gahetabbaṁ. Na hi rūpārūpāvacaradhammā abhidhamme kāmanāmena vuttā atthīti. [Kāmāvacarapadaṁ]",
  "anya-e0301n3:5_0": "19.Rūpāvacaraṁ arūpāvacaranti ettha rūpārūpasaddā tāsu bhūmīsu niruḷhāti daṭṭhabbā.",
  "anya-e0301n3:5_1": "Apica dve bhūmiyo rūpabhūmi, arūpabhūmīti. Tattha ruppanalakkhaṇaṁ rūpaṁ yattha natthi,",
  "anya-e0301n3:5_2": "sā catubbidhā bhummi arūpabhūmināma. Sesā sattavīsatividhā bhummi rūpabhūmināma.",
  "anya-e0301n3:5_3": "Tatthaca heṭṭhā ekādasavidhā bhummi oḷārikena kāmena visesetvā kāma bhūmīti vuttā.",
  "anya-e0301n3:5_4": "Upari soḷasavidhā bhummi rūpabhūmiicceva vuttāti daṭṭhabbā. Yatthapana taṇhāvā jhānānivā",
  "anya-e0301n3:5_5": "rūpārūpasaddehi vuttāni. Tattha nissayassanāmaṁ nissite āropanavasena nissayopacāro",
  "anya-e0301n3:5_6": "veditabbo. Yatthaca kāmāvacarādisaddehi bhūmieva vuttā. Tattha nissitassa nāmaṁ nissaye",
  "anya-e0301n3:5_7": "āropanavasena nissito pacāroti. Yamettha vattabbaṁ, taṁ kāmāvacarapade vuttanayamevāti.",
  "anya-e0301n3:5_8": "Ayamettha tebhūmaka paricchede pāḷianugatā paramatthadīpanā. Yathāha –",
  "anya-e0301n3:6_0": "Katame dhammā kāmāvacarā. Heṭṭhato avīcinirayaṁ pariyantaṁ karitvā uparito paranimmitavasavattīdeve",
  "anya-e0301n3:6_1": "anto karitvā yaṁ etasmiṁ antare etthāvacarā ettha pariyāpannā khandhadhātuāyatanā",
  "anya-e0301n3:6_2": "rūpā vedanā saññā saṅkhārā viññāṇaṁ. Imedhammā kāmāvacarā. Katame dhammā rūpāvacarā.",
  "anya-e0301n3:6_3": "Heṭṭhato brahmalokaṁ pariyantaṁ karitvā uparito akaniṭṭhe deve anto karitvā yaṁ etasmiṁ",
  "anya-e0301n3:6_4": "antare etthāvacarā ettha pariyāpannā samāpannassavā upapannassavā diṭṭhadhammasukhavihārissavā",
  "anya-e0301n3:6_5": "cittacetasikā dhammā, ime dhammā rūpāvacarā. Katame dhammā arūpāvacarā. Heṭṭhato",
  "anya-e0301n3:6_6": "ākāsānañcāyatanupage deve pariyantaṁ karitvā uparito nevasaññā nāsaññā yatanupage",
  "anya-e0301n3:6_7": "deve anto karitvā yaṁ etasmiṁ antare. La. Ime dhammā arūpāvacarāti.",
  "anya-e0301n3:7": "[19] Ṭīkāsu pana",
  "anya-e0301n3:8": "Yathāvuttaṁ suvisadaṁ pāḷinayaṁ aggahetvā aññathā vacanatthāca vinicchayāca ettha vuttā. Sabbe te sārato na paccetabbāti.",
  "anya-e0301n3:9": "Nanu aṭṭhasāliniyameva teca aññeca atthā vuttāti. Saccaṁ. Bhūtaṁpana suvisadaṁ pāḷianugataṁ atthaṁ ñatvā kiṁvikkhepenāti.",
  "anya-e0301n3:10_0": "20.Lokuttaranti ettha lujjanapalujjanaṭṭhena loko vuccati yathāvutto tebhūmakadhammo.",
  "anya-e0301n3:10_1": "Yathāha lujjati palujjatīti kho bhikkhave tasmā lokoti vuccatīti. Evaṁ sante lokuttaradhammānaṁpi",
  "anya-e0301n3:10_2": "nibbānavajjānaṁ lokatāpatti siyā. Kasmā, tesaṁpi lujjanapalujjanadhammattāti. Nasiyā.",
  "anya-e0301n3:10_3": "Yattha hi nicco dhuvo sassatoti mahājanassa micchāgāho nivisati. Tattheva tassa nivāraṇatthaṁ",
  "anya-e0301n3:10_4": "ayaṁ lokasamaññā niyamīyati. Tasmā sabbaso micchāgāhavimuttānaṁ tesaṁ lokatāpatti",
  "anya-e0301n3:10_5": "natthīti vadanti. Yesaṁvā lujjanaṁpalujjanañca mahājanassa pākaṭaṁ. Tesaññeva lokatāsiddhīti",
  "anya-e0301n3:10_6": "natthi lokuttarānaṁ lokattappasaṅgoti. Lokato uttaratīti lokuttaraṁ. Maggacittaṁ.",
  "anya-e0301n3:10_7": "Tato uttiṇṇanti lokuttaraṁ. Phalacittaṁ. Nibbānaṁpana idha nalabbhatīti. Uttaraṇañcettha",
  "anya-e0301n3:10_8": "taṇhāttayaggāha vimuttiyā tīsu lokesu apariyāpannabhāvoyeva. Soca apariyāpannabhāvo",
  "anya-e0301n3:10_9": "kesaṁ dhammānaṁ adhiṭṭhāna bhūtoviya gayhatīti visuṁ ekā catutthī avatthābhūmināmāti.",
  "anya-e0301n3:11": "Catubbhūmivibhāgassa paramatthadīpanā niṭṭhitā.",
  "anya-e0301n3:12_0": "21. Evaṁ cittaṁ bhūmibhedena hīnapaṇītā nukkamato catudhā niddisitvā idāni tadeva",
  "anya-e0301n3:12_1": "catubbidhaṁ cittaṁ yathāniddiṭṭhakkamena vibhajanto pathamaṁ kāmāvacaracittaṁ. Tatthaca",
  "anya-e0301n3:12_2": "hīnaṁ asobhaṇacittaṁ. Tatthaca sabbahīnaṁ akusalacittaṁ tāva dassetuṁ somanassasaha",
  "anya-e0301n3:12_3": "gatantiādimāha. Etthaca kāmāvacaracittassapi akusalāhetuka sahetukānukkamo hīna paṇītānukkamavasena vuttoti daṭṭhabbo.",
  "anya-e0301n3:13": "[20] Vibhāvaniyaṁ pana",
  "anya-e0301n3:14": "Upari vuccamānānaṁ bahūnaṁ cittānaṁ sobhaṇasaññākaraṇasukhatthaṁ appake pāpāhetukeyeva pathamaṁ dassentoti vuttaṁ. Taṁ na sundaraṁ.",
  "anya-e0301n3:15": "Tadattho hi yathāvuttahīnādikkameneva siddhoti.",
  "anya-e0301n3:16": "[21] Yañca tattha",
  "anya-e0301n3:17": "Tesu tesuca bhavesu gahitappaṭisandhikassa sattassa ādito vīthicittavasena lobhasahagata cittuppādāna meva sambhavato teyeva pathamanti vuttaṁ. Taṁpi nayujjati.",
  "anya-e0301n3:18_0": "Ādito vīthicittavasena manodvārā vajjanasseva sabbapathamaṁ uppajjanatoti. Akusalesu",
  "anya-e0301n3:18_1": "pana lobhamūla cittaṁ bahukañca hoti. Dvīhi vaṭṭamūlehi yuttattā padhānaṁ pākaṭañca",
  "anya-e0301n3:18_2": "hotīti tadeva pathamaṁ vuttanti daṭṭhabbaṁ.",
  "anya-e0301n3:19_0": "22. Tattha sundaraṁ manoti sumano. Siniddhacittaṁ. Na hi anavajjaṭṭhena sundaratā",
  "anya-e0301n3:19_1": "idha yuttāti. Sundaraṁ mano etassābhivā sumano. Siniddhacittasamaṅgī puggalo. Sumanassa",
  "anya-e0301n3:19_2": "bhāvo somanassa. Mānasikasukhavedanāyetaṁ nāmaṁ. Etthaca sumanassa bhāvoti tasmiṁ",
  "anya-e0301n3:19_3": "citte puggalevā sumanābhidhānassavā ayaṁ so sumanoti sumanabuddhiyāvā pavattinimittanti",
  "anya-e0301n3:19_4": "attho. Bhāvoti hi abhidhānabuddhīnaṁ pavattinimittaṁ vuccati. Bhavanti pavattanti",
  "anya-e0301n3:19_5": "abhidhānabuddhiyo etasminti katvā. Etasminti ca nimitte bhummaṁ. Yathā nāgo dantesu",
  "anya-e0301n3:19_6": "haññateti. Yathā hi tattha attano dantanimittaṁ dantayutte nāge hananappavatti hoti,",
  "anya-e0301n3:19_7": "evamidhapi taṁ vedanānimittaṁ vedanāyutte manasmiṁ puggalevā abhidhānabuddhiyo pavattantīti.",
  "anya-e0301n3:19_8": "Bhavanti buddhisaddā etenāti bhāvotica vadanti. Etasmāti ca apare. Somanassena saha",
  "anya-e0301n3:19_9": "ekato gataṁ pavattanti somanassasahagataṁ. Somanassavedanāsampayuttanti attho. Dassanaṁ",
  "anya-e0301n3:19_10": "diṭṭhi. Sā pana sammādiṭṭhi, micchādiṭṭhivasena duvidhā. Idha micchādiṭṭhiyuttā.",
  "anya-e0301n3:19_11": "Akusalādhikārattā. Diṭṭhiyeva diṭṭhigataṁ. Yathā gūthagataṁ muttagatanti. Diṭṭhigatena",
  "anya-e0301n3:19_12": "samaṁ pakārehi yuttanti diṭṭhigata sampayuttaṁ. Diṭṭhigatena ekuppādatādīhi pakārehi",
  "anya-e0301n3:19_13": "samaṁ ekībhūta miva yuttaṁ saṁsaṭṭhanti attho. Asaṅkhārikamekaṁ sasaṅkhārikamekanti",
  "anya-e0301n3:19_14": "ettha saṅkhāroti pubbātisaṅkhāro. Soca duvidho payogo, upāyocāti. Tattha āṇattiyāvā",
  "anya-e0301n3:19_15": "ajjhesanāyavā tajjetvā vā idaṁ karohīti parehi kato kāyavacīpayogo payogonāma. Āṇattādināpana",
  "anya-e0301n3:19_16": "vināva kammassa karaṇatthaṁ taṁ taṁ upāyaṁ pare ācikkhanti. Akaraṇe ādīnavaṁ karaṇeca",
  "anya-e0301n3:19_17": "ānisaṁsaṁ dassenti, katikaṁvā karonti, daṇḍaṁvā thapenti, sayameva vā taṁ taṁ kāraṇaṁ",
  "anya-e0301n3:19_18": "anussarati, paccavekkhati. Evamādinā nayena upāyo anekavidho. So duvidhopi idha saṅkhāro",
  "anya-e0301n3:19_19": "nāma. Saṅkharoti attano pakatiyā kātuṁ anicchamānaṁ citta santānaṁ akātuṁ adatvā",
  "anya-e0301n3:19_20": "karaṇatthāya saṁvidahati tasmiṁ tasmiṁ kamme payojetīti katvā. Yopana paccayagaṇo",
  "anya-e0301n3:19_21": "tena saṅkhārena virahito hoti. So asaṅkhāro. Yopana tenasahito hoti. So sasaṅkhāroti.",
  "anya-e0301n3:19_22": "Vuttañhetaṁ aṭṭhakathāyaṁ –",
  "anya-e0301n3:20": "Saha saṅkhārenāti sasaṅkhāro. Tena sasaṅkhārena sappayogena saupāyena paccayagaṇenāti atthoti.",
  "anya-e0301n3:21_0": "Etthaca paccayagaṇoti ārammaṇādiko sādhāraṇo paccaya gaṇo aṭṭhakathāyaṁ vutto. Asādhāraṇopana",
  "anya-e0301n3:21_1": "kusalakammesu sappurisupanissayādiko akusalakammesu asappurisupanissayādiko paccayagaṇo",
  "anya-e0301n3:21_2": "visesetvā yojetuṁ yutto. Sopana yadā duvidhena saṅkhārena vinā sayameva cittaṁ asaṁsīdamānaṁ",
  "anya-e0301n3:21_3": "katvā uṭṭhāpeti samuṭṭhāpeti, tadā soasaṅkhāronāma. Yadāpana tena vinā sayameva cittaṁ",
  "anya-e0301n3:21_4": "uṭṭhāpetuṁ samuṭṭhāpetuṁ nasakkoti, saṅkhāraṁ sahāyaṁ labhitvāva sakkoti, tadā so",
  "anya-e0301n3:21_5": "sasaṅkhāronāma. Iti asaṅkhāro sasaṅkhārotica idaṁ paccaya gaṇasseva nāmaṁ. Na cittassa.",
  "anya-e0301n3:21_6": "Cittaṁpana asaṅkhārena suddhena paccayagaṇena uppannaṁ asaṅkhārikaṁ. Sasaṅkhārena",
  "anya-e0301n3:21_7": "paccayagaṇena uppannaṁ sasaṅkhārikaṁ, uppannatthe hi ayaṁ ikapaccayoti. Yasmiṁ samaye",
  "anya-e0301n3:21_8": "akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ sasaṅkhārenāti",
  "anya-e0301n3:21_9": "hi pāḷiyaṁ vuttanti. Etthaca sasaṅkhārena paccayagaṇena uppannaṁ hotīti yojetabbanti.",
  "anya-e0301n3:21_10": "Ayamettha asaṅkhārikasasaṅkhārikapadesu paramatthadīpanā.",
  "anya-e0301n3:22": "[22] Ṭīkāsu pana",
  "anya-e0301n3:23_0": "Imamatthaṁ asallakkhetvā cittameva asaṅkhāraṁ sasaṅkhāranti ca gahetvā yaṁ vuttaṁ,",
  "anya-e0301n3:23_1": "‘‘natthi saṅkhāro assāti asaṅkhāraṁ. Tadeva asaṅkhārikaṁ. Saha saṅkhārena vattatīti",
  "anya-e0301n3:23_2": "sasaṅkhāraṁ. Sasaṅkhārameva sasaṅkhārikanti ca. So yassa natthi. Taṁ asaṅkhāraṁ.",
  "anya-e0301n3:23_3": "Tadeva asaṅkhārikaṁ. Saṅkhārena sahitaṁ sasaṅkhāri kanti ca’’. Sabbametaṁ na yujjatiyeva.",
  "anya-e0301n3:24": "[23] Yañca vibhāvaniyaṁ",
  "anya-e0301n3:25": "Saṅkharoti cittaṁ tikkhabhāvasaṅkhātamaṇḍanavisesena sajjeti. Saṅkharīyativā taṁ etena yathāvuttanayena sajjīyatīti saṅkhāroti vuttaṁ. Taṁpi na sundaraṁ.",
  "anya-e0301n3:26": "Evañhi sati sasaṅkhārikapi cittaṁ tikkhaṁnāma siyāti.",
  "anya-e0301n3:27": "[24] Yañca tattha",
  "anya-e0301n3:28_0": "‘‘So pana attano pubbabhāgappavatte cittasantāneceva parasantāneca pavattatīti taṁ",
  "anya-e0301n3:28_1": "nibbattito cittassa tikkhabhāva saṅkhāto visesova idha saṅkhāroti’’ vuttaṁ. Taṁpi",
  "anya-e0301n3:28_2": "asaṅkhārika sasaṅkhārikapadānaṁ vacanatthesu virajjhitvā tadanu rūpassa saṅkhārassa",
  "anya-e0301n3:28_3": "parikappanāvasena vuttattā nayuttameva.",
  "anya-e0301n3:29": "[25] Etena",
  "anya-e0301n3:30": "Pubbappayogasambhūto, viseso cittasambhapī;",
  "anya-e0301n3:31": "Saṅkhāro taṁ vasenettha, hotyāsaṅkhārikāditāti.",
  "anya-e0301n3:32": "Sādhakagāthāpi paṭikkhittā hotīti.",
  "anya-e0301n3:33": "[26] Yañca tattha",
  "anya-e0301n3:34_0": "‘‘Athavā, sasaṅkhārikaṁ asaṅkhārikanti ce taṁ kevalaṁsaṅkhārassa bhāvābhāvaṁ sandhāya",
  "anya-e0301n3:34_1": "vuttaṁ. Natassa sahapavattisabbhā vā bhāvatoti. Bhinnasantānappavattinopi saṅkhārassa",
  "anya-e0301n3:34_2": "idhamatthitāya taṁ vasena nibbattaṁ cittaṁ saṅkhāro assa atthīti sasaṅkhārikaṁ. Salomako",
  "anya-e0301n3:34_3": "sapakkhakotyādīsuviya saha saddassa vijjamānatthaparidīpanato. Tabbiparītampana tadabhāvato",
  "anya-e0301n3:34_4": "vuttanayena asaṅkhārika’’nti vuttaṁ. Taṁpi pāḷiaṭṭhakathāsiddhaṁ ujuṁ visadaṁ atthaṁ",
  "anya-e0301n3:34_5": "muñcitvā attano parikappanā vasena vuttattā na gahetabbameva.",
  "anya-e0301n3:35_0": "Etthaca attano icchāya vinā paresaṁ āṇattiyāvā ajjhe sanāyavā yācanāyavā pavattitaṁ",
  "anya-e0301n3:35_1": "cittaṁ payogasamuṭṭhitaṁ nāma. Tathā attano icchāya vinā paresaṁ bhayenavā lajjāyavā",
  "anya-e0301n3:35_2": "gāravenavā kathikāyavā daṇḍabhayenavā pavattitaṁ upāyasamuṭṭhitaṁ nāma. Sayamevavā",
  "anya-e0301n3:35_3": "attano līnaṁ cittaṁ ñatvā tena tena upāyena attānaṁ ovaditvāvā taṁ taṁ upāyaṁ anussaritvāvā",
  "anya-e0301n3:35_4": "pavattitaṁ cittaṁ upāyasamuṭṭhitaṁ nāma. Idañca nayadassanamevāti. Diṭṭhigatena vippayuttaṁ",
  "anya-e0301n3:35_5": "diṭṭhigatavippayuttaṁ. Udāsinabhāvena pekkhati anubhavanākārena ārammaṇaṁ passatīti",
  "anya-e0301n3:35_6": "upekkhā. Upapattito yuttito ikkhati passatītivā upekkhā. Yathāhi somanassa domanassāni",
  "anya-e0301n3:35_7": "ārammaṇaṁ adhimattato passanti. Yato somanassito puggalo tena ārammaṇena viyoge vikārapatto",
  "anya-e0301n3:35_8": "hoti. Domanassitoca tena ārammaṇena saṁyoge vikārapatto hoti. Na tathā ayaṁ, ayaṁ",
  "anya-e0301n3:35_9": "pana yuttitova passati na ārammaṇasaṁyoga viyogahetu puggalaṁ vikāraṁ pāpetīti. Kecipana",
  "anya-e0301n3:35_10": "upapattito yuttito ikkhatīti idaṁ idha nasambhavati. Na hi akusalaṁ yuttarūpaṁ nāma",
  "anya-e0301n3:35_11": "hotīti vadanti. Upekkhāya sahagatanti samāso.",
  "anya-e0301n3:36_0": "23. Etthaca kiñcāpi phassādayo vitakkādayo mohādayoca dhammā iminā sakalena aṭṭhavidhena",
  "anya-e0301n3:36_1": "cittena saha gatā sampayuttāca honti, na pana te vedanāviya sayaṁpi bhedavantā honti.",
  "anya-e0301n3:36_2": "Naca diṭṭhisaṅkhārānaṁ viyatesaṁ imasmiṁ citte katthaci honti katthacinahontīti ayaṁ",
  "anya-e0301n3:36_3": "vikappo atthi. Tasmāte imassacittassa bhedakarā nahontīti idha nagahitāti daṭṭhabbā.",
  "anya-e0301n3:36_4": "Lobhopana aññehi imassa aṭṭhavidhassa bhedakaro hoti. Vedanādiṭṭhi saṅkhārāca imassa",
  "anya-e0301n3:36_5": "aññamaññassa bhedakarā hontīti teeva idha gahitāti daṭṭhabbā. Nanu pīti māna thinamiddhānipi",
  "anya-e0301n3:36_6": "bhedakarāni hontīti tānipi idha sapītikaṁ apītikanti mānasampayuttaṁ mānavippayuttanti",
  "anya-e0301n3:36_7": "thinamiddhasampayuttaṁ thinamiddhavippayuttanti ca gahetabbā nīti. Na. Tesu hi somanasse",
  "anya-e0301n3:36_8": "gahite pīti gahitāva hoti. Itarānica tīṇi aniyatayogīnica honti, yevāpana kānicāti nagahitānīti.",
  "anya-e0301n3:37": "[27] Vibhāvaniyaṁ pana",
  "anya-e0301n3:38_0": "Phassādivitakkādimohādidhammā ito aññehipi citte hi yuttā hontīti nate aññehi imassa",
  "anya-e0301n3:38_1": "visesaṁ karonti. Tasmā te idha na gahitāti iminā adhippāyena yaṁ vuttaṁ ‘‘kasmā panettha",
  "anya-e0301n3:38_2": "aññesupi phassādīsu sampayuttadhammesu vijjamānesu somanassasahagatādibhāvova vuttoti.",
  "anya-e0301n3:38_3": "Somanassādīnameva asādhāraṇa bhāvatoti. Phassādayohi keci sabbacitta sādhāraṇā keci",
  "anya-e0301n3:38_4": "kusalādi sādhāraṇā. Mohādayoca sabbā kusalasādhāraṇāti na tehi sakkā cittaṁ visesetu’’nti. Taṁ vicāretabbaṁ.",
  "anya-e0301n3:39": "Evañhi sati somanassupekkhā saṅkhārāpi aññesu dissantīti tepi aññehi imassa visesaṁ nakaronti. Tasmā tepi idha nagahetabbā siyunti.",
  "anya-e0301n3:40_0": "24. Etthaca somanassappaṭisandhikatā, agambhīrappakatitā, iṭṭhārammaṇasamāyogo, byasanamuttica",
  "anya-e0301n3:40_1": "somanassassa kāraṇaṁ. Somanassappaṭisandhikohi sadā bhavaṅgasomanassena paribhāvita",
  "anya-e0301n3:40_2": "santāno hotīti tassa cittaṁ uppajjamānaṁ yebhuyyena somanassasahagataṁ uppajjatīti.",
  "anya-e0301n3:40_3": "Agambhīrappakatikoca hīnajjhāsayo appakaṁpi mahantaṁ maññati. Hīnaṁpi paṇītaṁ maññati.",
  "anya-e0301n3:40_4": "Tasmā tassapi cittaṁ uppajjamānaṁ yebhuyyena somanassasahagataṁ hotīti. Iṭṭhārammaṇasamāyogoti",
  "anya-e0301n3:40_5": "attanā icchitena hīnenavā paṇītenavā ārammaṇena samāyogo. Byasanamuttīti ñātibyasanādito",
  "anya-e0301n3:40_6": "mutti. Upekkhāpaṭisandhikatā, gambhīrappakatitā, majjhattārammaṇasamāyogo, byasanamuttica",
  "anya-e0301n3:40_7": "upekkhāya kāraṇaṁ. Etthaca gambhīrappakabhitānāma mahajjhāsayatā. Tādiso hi puggalo",
  "anya-e0301n3:40_8": "mahantaṁpi appakaṁ maññati, paṇītaṁpi hīnaṁ maññatīti. Diṭṭhajjhāsayatā, diṭṭhivipannapuggalasevanā,",
  "anya-e0301n3:40_9": "saddhammavimukhatā, micchāvitakkabahulatā, ayoniso ummujjanañca diṭṭhiyā kāraṇaṁ.",
  "anya-e0301n3:40_10": "Tattha diṭṭhajjhāsayatāti kāṇāriṭṭhassaviya sunakkhattassaviyaca purimabhave diṭṭhi",
  "anya-e0301n3:40_11": "gatikabhāvena āgatattā imasmiṁ bhavepi sassatucchedāsaya bhāvo. Saddhammavimukhatāti",
  "anya-e0301n3:40_12": "ciraṁpi kālaṁ saddhammena vinā āgatatā. Micchāvitakkabahulatāti attano avisayesu",
  "anya-e0301n3:40_13": "sabbaññuvisayesu ṭhānesu attano pamāṇaṁ ajānitvā cintāpasutavasena micchāvitakkabahulabhāvo.",
  "anya-e0301n3:40_14": "Ayoniso ummujjananti attanādiṭṭhakāraṇameva sārato saccato ummujjanaṁ. Tabbiparītena",
  "anya-e0301n3:40_15": "diṭṭhivippayuttakāraṇaṁ veditabbaṁ. Asaṅkhārikakammajanitappaṭisandhi katā, kallakāya",
  "anya-e0301n3:40_16": "cittatā, khanti bahulatā, purisakāresu diṭṭhānisaṁsatā, kammappasutatā, utubhojanādi",
  "anya-e0301n3:40_17": "sappāya lābhoti idaṁ asaṅkhārikakāraṇaṁ. Tattha khantibahulatāti sītuṇhādīnaṁ khamanabahulatā.",
  "anya-e0301n3:40_18": "Purisakāresūti purisehi kattabbesu kammesu. Kammappasutabhāti kammesu ciṇṇavasitā.",
  "anya-e0301n3:40_19": "Tabbiparī tena sasaṅkhārikakāraṇaṁ veditabbaṁ. Imesaṁpana cittānaṁ uppatti vidhānaṁ",
  "anya-e0301n3:40_20": "visuddhimagge gahetabbaṁ. Aṭṭhapīti pisaddena nesaṁ labbhamānakammapathabhedato kāla",
  "anya-e0301n3:40_21": "santānā rammaṇādi bhedatoca anekavidhattaṁ sampiṇḍetīti.",
  "anya-e0301n3:41": "Lobhamūlacittassa paramatthadipanā niṭṭhitā.",
  "anya-e0301n3:42_0": "25.Dosamūlacitte duṭṭhumanobhi dummano. Virūpaṁ cittaṁ. Duṭṭhumano etassātivā dummano.",
  "anya-e0301n3:42_1": "Virūpacittasamaṅgīpuggalo. Dummanassa bhāvo domanassaṁ. Mānasikadukkhavedanāyetaṁ",
  "anya-e0301n3:42_2": "adhivacanaṁ. Sā hi attanā sahagate cittevā taṁ samaṅgīpuggalevā dummanā bhidhānassavā",
  "anya-e0301n3:42_3": "ayaṁ so dummanoti dummanabuddhiyāvā pavattinimittaṁ hotīti. Sesaṁ heṭṭhā vuttanayameva.",
  "anya-e0301n3:42_4": "Domanassena saha gatanti samāso. Paṭihaññatīti paṭigho. Doso. Sohi uppajjamāno sampayuttadhammepi",
  "anya-e0301n3:42_5": "paṭihanati. Lūkhe santatte karoti. Attano vatthumpi paṭihanati. Hadayappadesaṁ dahati.",
  "anya-e0301n3:42_6": "Taṁ puggalaṁ dummukhaṁ karoti, attano ārammaṇaṁpi paṭihanati. Taṁ bādhaya māno gaṇhāti.",
  "anya-e0301n3:42_7": "Tasmā paṭighoti vuccatīti.",
  "anya-e0301n3:43_0": "26. Ettha siyā. Saṅkhāro tāva imassa cittassa bheda karoti tassa idha gahaṇaṁ yuttaṁ.",
  "anya-e0301n3:43_1": "Vedanā paṭighāpana bhedakarā na hontīti te idha na gahetabbāti. Vuccate, domanassaggahaṇaṁ",
  "anya-e0301n3:43_2": "tāva imassa cittassa kadāci aññavedanāyogatā pasaṅganivattanatthanti. Yadāhi rājāno",
  "anya-e0301n3:43_3": "hasamānāyeva coravadhaṁ pesenti. Yadāca janā attano verīnaṁ maraṇe tuṭṭhiṁ pavedenti.",
  "anya-e0301n3:43_4": "Maraṇaṁ abhinandanti. Yadāca bālajanā hasamānāva migapakkhino mārenti. Tadā idaṁ",
  "anya-e0301n3:43_5": "nukho somanassena yuttanti attheva pasaṅgo. Upekkhāyogepana vattabbameva natthi.",
  "anya-e0301n3:43_6": "Tappasaṅganivattanatthaṁ domanassaggahaṇanti. Paṭighaggahaṇaṁpi aññadhammasampayuttatā",
  "anya-e0301n3:43_7": "pasaṅganivattanatthaṁ. Tathāhi ye natthikāhetukā kiriyamicchā diṭṭhikā pāṇavadhe",
  "anya-e0301n3:43_8": "apuññaṁnāma natthīti gaṇhanti. Yeca manussapāṇa vadheeva apuññaṁ hoti, tiracchānagatapāṇavadhe",
  "anya-e0301n3:43_9": "apuññaṁ natthīti gaṇhanti. Yeca pāṇavadhaṁ katvā yaññaṁ yajantānaṁ mahantaṁ puññaṁ",
  "anya-e0301n3:43_10": "hoti, dibbasaṁvattanikanti gaṇhanti. Te sakkāyadiṭṭhiyā vissaṭṭhā pāṇavadhaṁ sayaṁvā",
  "anya-e0301n3:43_11": "karonti. Aññevā pesenti. Tadā idaṁ diṭṭhiyāpi sampayuttaṁ siyāti pasaṅgo hotiyeva.",
  "anya-e0301n3:43_12": "Yepana sammādiṭṭhikesu bālā abyattā, te kadāci tesaṁ micchādiṭṭhikānaṁ laddhiṁ gahetvā",
  "anya-e0301n3:43_13": "pāṇaṁ vadhantā ādito vematikajātāva honti. Tadātesaṁ idaṁ vicikicchāyapi yuttaṁ siyāti",
  "anya-e0301n3:43_14": "pasaṅgo hoti. Tappasaṅga nivattanatthaṁ paṭighaggahaṇanti. Itarathā purima cittassa",
  "anya-e0301n3:43_15": "lobhasahagatabhāvoviya imassa paṭighasampayuttabhāvo cūḷanigameneva siddhoti tesaṁ",
  "anya-e0301n3:43_16": "gahaṇaṁ niratthakaṁ siyāti. Etthaca issāmacchariyakukkuccānaṁ thinamiddhassaca aggahaṇaṁ",
  "anya-e0301n3:43_17": "purimacitte mānathinamiddhanayena veditabbaṁ. Ayamettha paramatthadīpanā.",
  "anya-e0301n3:44": "[28] Vibhāvaniyaṁ pana mahāṭīkāyañca",
  "anya-e0301n3:45": "‘‘Asādhāraṇa dhammavasena cittassa upalakkhaṇatthaṁ domanassaggahaṇa’’nti vuttaṁ. Tattha asādhāraṇadhammavasenāti idaṁ tāva nayujjati.",
  "anya-e0301n3:46_0": "[29] Satipi imassa somanassupekkhāsahagatabhāve anaññasādhāraṇeneva domanassena imassa",
  "anya-e0301n3:46_1": "upalakkhaṇatthanti atthassa āpajjanato. Yathātaṁ satipi purimassa imassaca cittassa",
  "anya-e0301n3:46_2": "mohasahagatabhāve anaññasādhāraṇeneva lobhena paṭighenaca upalakkhaṇatthaṁ lobhasahagatapaṭigha",
  "anya-e0301n3:46_3": "sampayuttaggahaṇanti. Upalakkhaṇatthanti ca na vattabbaṁ.",
  "anya-e0301n3:47": "Evañhi sati pākaṭena domanassena apākaṭānaṁ aññavedanā naṁpi idha laddhabhāvaṁ upalakkhetīti āpajjati. Yathā laddhātapatto rājakumāroti.",
  "anya-e0301n3:48": "[30] Yañca vibhāvaniyaṁ",
  "anya-e0301n3:49": "‘‘Paṭighasampayuttabhāvopana ubhinnaṁ ekanta sahacāritā dassanatthaṁ vutto’’ti vuttaṁ. Taṁpi na sundaraṁ.",
  "anya-e0301n3:50": "Imassa cūḷanigameneva tadatthasiddhitoti.",
  "anya-e0301n3:51_0": "27. Etthaca dosajjhāsayatā, agambhīrappakatitā, appassukatā, āghātavatthusamāyogovā,",
  "anya-e0301n3:51_1": "aniṭṭhārammaṇasamāyo govā domanassassa paṭighassaca kāraṇaṁ. Tattha dosa bahula bhāvato",
  "anya-e0301n3:51_2": "āgatavasena dosajjhāsayatā daṭṭhabbā. Agambhīrappakatitā hīnajjhāsayatā. Appassutassaca",
  "anya-e0301n3:51_3": "aniṭṭha loka dhammehiphuṭṭhassa taṁkutetthalabbhāti paccavekkhanā natthīti. Imesampi",
  "anya-e0301n3:51_4": "dvinnaṁ uppattividhānaṁ visuddhimagge gahetabbaṁ. Pisaddassa atthopi vuttanayoevāti.",
  "anya-e0301n3:52": "Dosamūlacittassa paramatthadipanā niṭṭhitā.",
  "anya-e0301n3:53_0": "28.Mohamūlacitte vicikicchuddhaccānaṁ padattho upari āgamissati. Yasmāpana idaṁ cittaṁ",
  "anya-e0301n3:53_1": "mūlantaravirahena laddhokāsena suṭṭhubalavantena mohenaceva saṁsappamānavikkhipamānehi",
  "anya-e0301n3:53_2": "vicikicchuddhaccehi ca yuttaṁ hoti. Tasmā idha vedanāpi ārammaṇaṁ adhimattato anubhavituṁ",
  "anya-e0301n3:53_3": "na sakkotīti upekkhāvedanāva yuttā hoti. Evaṁ santepi idaṁ cittaṁ somanassa domanassa",
  "anya-e0301n3:53_4": "sahagatānaṁpi anantare uppajjati. Tasmā tadubhayavedanāhipi idaṁ yuttaṁ siyāti pasaṅgo",
  "anya-e0301n3:53_5": "hotīti tappasaṅganivattanatthaṁ idha upekkhāgahaṇaṁ kataṁ. Anaññacittasādhāraṇena",
  "anya-e0301n3:53_6": "dhammena cittassa niyamanatthaṁ vicikicchāgahaṇaṁ. Uddhaccaṁ pana sabbākusalesu yuttaṁpi",
  "anya-e0301n3:53_7": "idha laddhokāsaṁ hutvā suṭṭhu balavaṁ hotīti dassanatthaṁ idheva gahitanti daṭṭhabbaṁ.",
  "anya-e0301n3:53_8": "Tenevahi dhammasaṅgaṇiyaṁ dhammuddesavāre uddhaccaṁ aññesu pāpacittesu sarūpato anuddharitvā",
  "anya-e0301n3:53_9": "yevāpanakabhāveneva vuttaṁ. Imasmiṁ antimacitteeva sarūpato uddhaṭanti daṭṭhabbaṁ.",
  "anya-e0301n3:53_10": "Yasmāca idaṁcittadvayaṁ sattānaṁ pakatisabhāvabhūtanti payogena vā upāyena vā kenaci",
  "anya-e0301n3:53_11": "uppādetabbaṁ nāma natthi. Sabbakālampi bhavaṅgacittaṁviya anosakkamānaṁ asaṁsīdamānaṁ",
  "anya-e0301n3:53_12": "akicchena akasirena pavattati. Tasmā ekantena asaṅkhārikameva hotīti katvā idha saṅkhārabhedo",
  "anya-e0301n3:53_13": "na gahitoti daṭṭhabbaṁ. Tenevaca pāḷiyaṁpi purimacittesuviya idha sasaṅkhārenāti",
  "anya-e0301n3:53_14": "dutīyacittavāro navuttoti. Ayamettha paramatthadīpanā.",
  "anya-e0301n3:54": "[31] Vibhāvaniyaṁ pana",
  "anya-e0301n3:55": "Imāni dve cittāni atisammuḷhatāya aticañcalatāya ca sabbatthapi rajjanadussanarahitāni honti. Tasmā upekkhā sahagatāneva pavattantīti vuttaṁ. Taṁ na sundaraṁ.",
  "anya-e0301n3:56": "Rajjana sahitānaṁpi lobhamūla cittānaṁ upekkhā yogassa diṭṭhattāti.",
  "anya-e0301n3:57": "[32] Yañca tattha mahāṭīkāyañca",
  "anya-e0301n3:58_0": "‘‘Tatoyevaca sabhāvatikkhatāya ussāhetabbatāyaca abhāvato saṅkhārabhedopi nesaṁ natthī’’ti",
  "anya-e0301n3:58_1": "vuttaṁ. Tattha sabhāvatikkhatāya abhāvatoti iminā imassa asaṅkhārikabhāvaṁ paṭikkhipati.",
  "anya-e0301n3:58_2": "Ussāhetabbatāya abhāvatoti iminā sasaṅkhārikabhāvaṁ paṭikkhipati. Tadubhaye pana",
  "anya-e0301n3:58_3": "idaṁ cittadvayaṁ sabbaso saṅkhāravimuttaṁ hotīti dasseti. Taṁ aṭṭhakathāyapi tāva na sameti.",
  "anya-e0301n3:59_0": "Paṭiccasamuppādavibhaṅgaaṭṭhakathāyañhi saṅkhārabhedena avijjāya duvidhabhāvova vutto.",
  "anya-e0301n3:59_1": "Yadica idaṁdvayaṁ saṅkhāramuttaṁ siyā. Evaṁ sati idha mohopi saṅkhāramutto siyā.",
  "anya-e0301n3:59_2": "Soca avijjāyevāti tividhabhāvova avijjāya tattha vattabbo. Naca vuttoti. Evaṁ tāva",
  "anya-e0301n3:59_3": "aṭṭhakathāya nasameti.",
  "anya-e0301n3:60_0": "[33] Yasmāca idha tikkhabhāvonāma vinā saṅkhārena kevalaṁ pakati paccaya gaṇa vaseneva",
  "anya-e0301n3:60_1": "pavattanasamatthatā vuccati. Idañca cittaṁ tatheva pavattati. Tasmā idaṁ sabhāvatikkhaṁ",
  "anya-e0301n3:60_2": "na hotīti na sakkā vattunti.",
  "anya-e0301n3:61": "Laddhokāsena mohena suṭṭhu muyhantīti mohamūhānīti vattabbe niruttanayena momūhānīti vuttaṁ.",
  "anya-e0301n3:62_0": "29. Iccevantiādi mahānigamanaṁ. Tattha iccevanti iti evaṁ. Nipātasamudāyo hesa. Pacchimovā",
  "anya-e0301n3:62_1": "evaṁ saddo purimassa itisaddassa atthavacano. Iccevantivā visuṁ eko nipāto. Sabbathāpi",
  "anya-e0301n3:62_2": "iminā somanassasahagatantiādinā vuttappakāre nāti attho daṭṭhabbo. Idañca dvādasāti",
  "anya-e0301n3:62_3": "ettha visesanaṁ veditabbaṁ. Sabbathāpīti dhammasaṅgaṇīyaṁ vuttena pakārenāpi dvādaseva.",
  "anya-e0301n3:62_4": "Vibhaṅge vibhattena pakārenāpi dvādaseva. Dhātukathādīsu vuttena pakārenāpi dvādaseva.",
  "anya-e0301n3:62_5": "Tesu tesu suttantesu vuttena pakārenāpi dvādaseva. Kāladesa santānādi bhedabhinnena",
  "anya-e0301n3:62_6": "pakārenāpi dvādaseva. Kathaṁ dvādasevāti. Iccevaṁ dvādasevāti yojetabbaṁ.",
  "anya-e0301n3:63": "[34] Vibhāvaniyaṁ pana",
  "anya-e0301n3:64": "Heṭṭhā vutto sampayogādi ākārova vibhāvito. Sopana iccevanti imināva siddhoti.",
  "anya-e0301n3:65_0": "Akusalacittānīti kusalapaṭiviruddhasabhāvattā evaṁ laddhanā māni cittāni. Etthaca",
  "anya-e0301n3:65_1": "ekantena saddhādayoeva kusalānāma. Mohādayoeva akusalā nāma. Cittaṁpana phassādayo",
  "anya-e0301n3:65_2": "viya aññasamānameva hoti, na hi ārammaṇa vijānanaṁvā ekantena muyhanādiviya sāvajjaṁvā",
  "anya-e0301n3:65_3": "hoti. Saddahanādiviya anavajjaṁvāti. Taṁpana akusalehi yuttaṁ akusalanti vuccati.",
  "anya-e0301n3:65_4": "Kusalehi yuttaṁ kusalanti. Saddhādīnaṁpana mohādīnañca paṭiviruddhabhāvo yathākkamaṁ",
  "anya-e0301n3:65_5": "pahāyakapahātabbabhāvena veditabbo. Akusaladhammāhi dubbalā honti. Suvaṇṇappaṭirūpakāviya",
  "anya-e0301n3:65_6": "pheggubhūtā abhāvanārahā punappunaṁ āsevīyamānāpi cañcalantiyeva vikkirantiyeva.",
  "anya-e0301n3:65_7": "Niyāmaṁ okkamantāpi ekasmiṁbhave eva apāyabhāgitāya okkamanti. Napana kusalamūlāni",
  "anya-e0301n3:65_8": "sabbaso pacchinditvā satte vaṭṭasotaniyate kātuṁ sakkonti. Kusaladhammāpana balavantā",
  "anya-e0301n3:65_9": "honti. Jātisuvaṇṇāviya sārabhūtā bhāvanārahā punappunaṁ āsevīyamānā thiratarapattā",
  "anya-e0301n3:65_10": "lokiyesu yāva iddhividhānā lokuttaresuca yāva arahattamaggā vuddhiviruḷhīdhammā honti.",
  "anya-e0301n3:65_11": "Niyāmaṁ okkamantā apāyasotaṁvā vaṭṭaso taṁvā sabbaso samucchinditvā anupādisesanibbānabhāgitāya",
  "anya-e0301n3:65_12": "okkamanti. Tasmā kusala dhammāeva pahāyakānāma. Itarepana pahātabbāeva nāmāti veditabbā.",
  "anya-e0301n3:65_13": "Apica kusaladhammānāma antamaso ālopabhikkhā dānamattāpi lokebhesajjavidhānāniviyaakusalappahānāya",
  "anya-e0301n3:65_14": "eva paṇḍitehipaññapīyanti karīyanti ca, tasmā teeva pahāyakā. Akusaladhammāpana loke",
  "anya-e0301n3:65_15": "nānārogajātiyoviya sakalalokassa pakatisabhāvabhūtāeva hontīti te pahātabbāevāti.",
  "anya-e0301n3:65_16": "Samantato anavasesato ādiyiṁsu gaṇhiyiṁsūti samattāni. Apica samattānīti niṭṭhitāni",
  "anya-e0301n3:65_17": "paripuṇṇānivā. Aṭṭhadhātiādisaṅgahagāthā. Lobhomūlaṁ etesanti samāso. Dvādasā kusalā",
  "anya-e0301n3:65_18": "siyunti ettha siyunti nipātapadaṁ idha daṭṭhabbaṁ. Akusala cittāni dvādasa bhavantīti attho.",
  "anya-e0301n3:66": "Iti paramatthadīpaniyānāma abhidhammatthasaṅgahassa",
  "anya-e0301n3:67": "Catutthavaṇṇanāya akusalacittassa",
  "anya-e0301n3:68": "Paramatthadipanā niṭṭhitā.",
  "anya-e0301n3:69": "31. Evaṁ sabbanihīnaṁ akusalaṁ saṅgahetvā idāni ahetukaṁ saṅgaṇhanto tatthaca sabbanihīnaṁ akusalavipākaṁ tāva dassetuṁ upekkhāsahagatantiādimāha.",
  "anya-e0301n3:70": "[35] Vibhāvaniyaṁ pana",
  "anya-e0301n3:71_0": "Taṁ akusala vipākattāyeva akusalānantaraṁ pathamaṁ dassitanti adhippāyena yaṁ vuttaṁ",
  "anya-e0301n3:71_1": "‘‘tesaṁ akusalavipākā divasena tividhabhāvepi akusalānantaraṁ akusalavipākeyeva vibhajitu’’nti. Taṁ na sundaraṁ.",
  "anya-e0301n3:72": "Evañhi sati kusalavipākānipi kusalā nantareeva vattabbāni siyunti.",
  "anya-e0301n3:73_0": "31. Cakkhusotādīnaṁ padattho upari āgamissati. Vijānātīti viññāṇaṁ. Yathāha-vijānāti",
  "anya-e0301n3:73_1": "vijānātīti kho bhikkhave tasmāviññāṇanti vuccatīti. Cakkhuṁ nissitaṁ viññāṇaṁ cakkhuviññāṇaṁ.",
  "anya-e0301n3:73_2": "Cakkhunāvā paccayabhūtena janitaṁ viññāṇaṁ cakkhuviññāṇaṁ. Kammenavā cakkhussa upanītaṁ",
  "anya-e0301n3:73_3": "viññāṇaṁ cakkhuviññāṇaṁ. Cakkhutovā jātaṁ viññāṇaṁ cakkhuviññāṇaṁ. Cakkhussavā indriyabhāvena",
  "anya-e0301n3:73_4": "sāmi bhūtassa viññāṇaṁ cakkhuviññāṇaṁ. Cakkhusmiṁvā uppannaṁviññāṇaṁ cakkhuviññāṇaṁ.",
  "anya-e0301n3:73_5": "Esanayo sotaviññāṇādīsupi. Pāḷiyaṁpana mahā taṇhāsaṅkhayasutte –",
  "anya-e0301n3:74_0": "Seyyathāpi bhikkhave kaṭṭhañca paṭicca aggi jalati. Kaṭṭhaggītveva saṅkhyaṁ gacchati.",
  "anya-e0301n3:74_1": "Sakalikañca paṭicca aggi jalati. Sakali kaggītveva saṅkhyaṁ gacchati. Tiṇañca paṭicca",
  "anya-e0301n3:74_2": "aggi jalati. Tiṇaggī tveva saṅkhyaṁ gacchati. Gomayañca paṭicca aggi jalati. Gomayaggītveva",
  "anya-e0301n3:74_3": "saṅkhyaṁ gacchati. Thusañca paṭicca aggi jalati. Thusaggītveva saṅkhyaṁ gacchati.",
  "anya-e0301n3:74_4": "Saṅkārañca paṭicca aggi jalati. Saṅkāraggītveva saṅkhyaṁ gacchati. Evamevakho bhikkhave",
  "anya-e0301n3:74_5": "cakkhuñca paṭicca rūpeca uppajjati viññāṇaṁ. Cakkhuviññāṇanteva saṅkhyaṁ gacchati.",
  "anya-e0301n3:74_6": "Sotañca paṭicca sadde ca uppajjati viññāṇaṁ. Sotaviññāṇanteva saṅkhyaṁ gacchati.",
  "anya-e0301n3:74_7": "Ghānañca paṭicca gandheca uppajjati viññāṇaṁ. Ghānaviññāṇanteva saṅkhyaṁ gacchati.",
  "anya-e0301n3:74_8": "Jivhañca paṭicca raseca uppajjati viññāṇaṁ. Jivhāviññāṇanteva saṅkhyaṁ gacchati.",
  "anya-e0301n3:74_9": "Kāyañca paṭicca phoṭṭhabbeca uppajjati viññāṇaṁ. Kāyaviññāṇanteva saṅkhyaṁ gacchati.",
  "anya-e0301n3:74_10": "Manañca paṭicca dhammeca uppajjati viññāṇaṁ. Mano viññāṇanteva saṅkhyaṁ gacchatīti vuttaṁ.",
  "anya-e0301n3:75_0": "Tathāti iminā upekkhāsahagatanti padaṁ ākaḍḍhati. Dukkhayatīti dukkhaṁ. Sampayuttadhamme",
  "anya-e0301n3:75_1": "taṁ samaṅgipuggalaṁvā bādhati hiṁsatīti attho. Duṭṭhuvā khanati kāyikasukhanti dukkhaṁ.",
  "anya-e0301n3:75_2": "Dukkarenavā khamitabbanti dukkhaṁ. Dukkaraṁ okāsadānaṁ etassātivā dukkhaṁ. Kāyikadukkhavedanāyeva",
  "anya-e0301n3:75_3": "nāmaṁ. Suṭṭhu paṭimukhañca icchatīti sampaṭicchanaṁ. Suṭṭhūti amuñcamānaṁ. Paṭimukhanti",
  "anya-e0301n3:75_4": "anaññāpekkhaṁ. Icchatīti kāmeti abhinandati paṭiggaṇhati. Tenevahi bhāsitaṁ abhinandunti",
  "anya-e0301n3:75_5": "ettha sampaṭicchiṁ sūti vaṇṇayiṁsu. Suṭṭhu tīreti tuleti vicāretīti santīraṇaṁ. Ṭīkāyaṁ",
  "anya-e0301n3:75_6": "tīreti niṭṭhāpetīti vuttaṁ. Vibhāvaniyaṁ tīreti vīmaṁsatīti vuttaṁ.",
  "anya-e0301n3:76_0": "32. Etthaca cakkhussa asambhinnatā, āloka sannissayappaṭilābho, rūpānaṁ āpātāgamanaṁ,",
  "anya-e0301n3:76_1": "manasikāroti cattāro paccayā cakkhuviññāṇassa uppattikāraṇāni. Sotassa asambhinnatā",
  "anya-e0301n3:76_2": "ākāsasannissayappaṭilābho, saddānaṁ āpātāgamanaṁ manasikāroti sotaviññāṇassa. Ghānassa",
  "anya-e0301n3:76_3": "asambhinnatā, vāsusannissayappaṭilābho, gandhānaṁ āpātāgamanaṁ manasikāroti ghānaviññāṇassa.",
  "anya-e0301n3:76_4": "Jivhāya asambhinnatā āposannissayappaṭilābho. Rasānaṁ āpātāgamanaṁ, manasikāroti",
  "anya-e0301n3:76_5": "jivhāviññāṇassa. Kāyassa asambhinnatā, pathavisannissayappaṭilābho, tiṇṇaṁ phoṭṭhabbānaṁ",
  "anya-e0301n3:76_6": "aññatarassa āpātāgamanaṁ, manasikāroti kāyaviññāṇassāti. Etthaca āloka ākāsādīnaṁ",
  "anya-e0301n3:76_7": "sannissayānaṁ gahaṇaṁ tehi vinā rūpādīnaṁ pasādesu āpātāgamanasseva abhāvatoti daṭṭhabbaṁ,",
  "anya-e0301n3:76_8": "na hi āloke sati rūpāni sannihitānipi cakkhumhi āpātamāgacchanti. Esanayo sesesupīti.",
  "anya-e0301n3:76_9": "Yaṁpana aṭṭhakathāyaṁ -",
  "anya-e0301n3:77": "Cakkhusmiṁpana asambhinnepi bahiddhārūpārammaṇe āpātaṁ anā gacchante cakkhuviññāṇaṁ nuppajjati. Tasmiṁ pana āpātaṁ āgacchantepi ālokasannissaye asati nuppajjatīti vuttaṁ.",
  "anya-e0301n3:78_0": "Taṁ vinā ālokena viññāṇuppattiyā abhāvadassanaparaṁ. Napana āpākāgamanaṁnāma āloke",
  "anya-e0301n3:78_1": "asatipi sambhavatīti dassanaparanti daṭṭhabbaṁ. Itarathā rattandhakārepi rūpāni cakkhumhi",
  "anya-e0301n3:78_2": "āpātaṁ āgacchantīti āpajjatīti. Akusalassa vipākāni akusala vipākāni.",
  "anya-e0301n3:79_0": "33. Etthā kenaṭṭhena vipākaṁnāmāti. Vipaccanaṭṭhena. Kiñca vipaccananti. Yathā loke",
  "anya-e0301n3:79_1": "ambaphalādīnaṁ taruṇabhāvaṁ atikkamma pariṇatabhāvappattivipaccananti vuccati. Evamevaṁ",
  "anya-e0301n3:79_2": "idhapi vipaccanaṁ veditabbanti. Ayañca attho catūhi samaṅgītāhi dīpetabbo. Catassohi",
  "anya-e0301n3:79_3": "samaṅgītānāma cetanāsamaṅgitā, kammasamaṅgitā, upaṭṭhānasamaṅgitā, vipākasamaṅgitāti.",
  "anya-e0301n3:79_4": "Tattha pubbe taṁ taṁ kammāyūhanakāleyā kusalākusalacetanāya khaṇattayasamaṅgitā.",
  "anya-e0301n3:79_5": "Ayaṁ cetanāsamaṅgītānāma. Sāpana cetanā nirujjhamānā sabbaso abhāvaṁ patvā nanirujjhati.",
  "anya-e0301n3:79_6": "Āyatiṁpana vipākapātubhāvāya attano sabbākāraparipūraṁ kriyāvisesaṁ tasmiṁ cittasantāne",
  "anya-e0301n3:79_7": "nidahitvāva nirujjhati. Soca kriyāviseso yāva okāsaṁ nalabhati. Tāva kappasaṁtasahassaṁpi",
  "anya-e0301n3:79_8": "taṁsantānaṁ anugatoyeva hoti. Yaṁ sandhāya dhammapade –",
  "anya-e0301n3:80": "Na hi pāpaṁ kataṁ kammaṁ, sajjukhīraṁva muccati;",
  "anya-e0301n3:81": "Dahantaṁ bālamanveti, bhasmā channova pāvakoti vuttaṁ.",
  "anya-e0301n3:82_0": "Sopana visuṁ eko paramatthadhammotipi saṅkhyaṁ nagacchati, anusayadhātuyoviyāti.",
  "anya-e0301n3:82_1": "Ayaṁ kammasamaṅgitānāma. Sopana yadā attano anurūpe paccaye labhati. Tadā vipaccanatthāya",
  "anya-e0301n3:82_2": "okāsaṁ karoti. Kathaṁ karotīti. So āsannamaraṇassa sattassa attānaṁvā paccupaṭṭhāpeti.",
  "anya-e0301n3:82_3": "Attano nimittaṁvā paccupaṭṭhāpeti. Gatinimittaṁvā paccupaṭṭhāpeti. Soca satto taṁ",
  "anya-e0301n3:82_4": "amuñcamāno yadi gaṇhāti. Tadā okāsaṁ labhati. Ayaṁ upaṭṭhānasamaṅgitānāma. Taṁ amuñcitvā",
  "anya-e0301n3:82_5": "cutassapana cutianantarameva so kammasaṅkhāto kriyā viseso visuṁ eko sasampayutto",
  "anya-e0301n3:82_6": "paramatthadhammarāsi hutvā ekaṁ bhavaṁ pūrayamāno vipaccati, ekaṁ bhavaṁ pūrayamānotica",
  "anya-e0301n3:82_7": "yāva tāyukaṁ bhavaṅgakiccaṁ chasu dvāresu taṁ taṁ dvārikavipākakiccāni pariyosāne",
  "anya-e0301n3:82_8": "cutikiccañca sādhayamānoti attho. Tattha purimā tisso samaṅgītā taruṇā vatthānāma",
  "anya-e0301n3:82_9": "honti. Pacchimā vipākasamaṅgītā pariṇatāvatthānāmāti veditabbā. Iti vipaccantīti",
  "anya-e0301n3:82_10": "vipākāni mudutaruṇāvatthaṁ atikkamitvā pariṇakāvatthasaṅkhātaṁ vipakkabhāvaṁ āpajjantīti",
  "anya-e0301n3:82_11": "evamettha attho veditabbo. Evañca katvā pāḷiyaṁ kusalākusalakammasamuṭṭhānānaṁpi",
  "anya-e0301n3:82_12": "kaṭattārūpānaṁ vipākapade aggahaṇaṁ hotīti. Tānihi kammasantānato visuṁ siddhattā",
  "anya-e0301n3:82_13": "visuṁ kammato jātāniyeva nāma honti, navipakkāni nāmāti. Aññaṁhi arūpadhammānaṁ santānaṁ.",
  "anya-e0301n3:82_14": "Aññaṁ rūpadhammānanti. Ayamettha vipākapade paramatthadīpanā.",
  "anya-e0301n3:83_0": "Yepana arūpabhāvena sārammaṇabhāvenaca kammena sadisa tāmattaṁ gahetvā arūpadhammānameva",
  "anya-e0301n3:83_1": "vipākattaṁ sādhenti. Tesaṁ vipākasaddo arūpadhammesu ruḷhīvasena pavattoti āpajjatīti.",
  "anya-e0301n3:83_2": "Yañca tattha sālibījanibbattesu nāḷapattapupphaphalesu bījasadisānaṁ phalānameva",
  "anya-e0301n3:83_3": "sāliphalasālipakkanāmaṁ siddhaṁ viyāti upamaṁ dassenti, sāpi nasameti. Na hi phalānipi",
  "anya-e0301n3:83_4": "taruṇakāle pākanāmaṁ labhanti. Naca nāḷapattapupphānipi pariṇatakāle pākanāmaṁ nalabhantīti.",
  "anya-e0301n3:83_5": "Tāni pihi tadā nāḷaṁ pakkaṁ, pattaṁ pakkaṁ, pupphaṁ pakkanti na navuccantīti. Sukhayatīti",
  "anya-e0301n3:83_6": "sukhaṁ, sampayuttadhamme taṁsamaṅgīpuggalaṁvā laddhasātaṁ karotīti attho.",
  "anya-e0301n3:84_0": "34. Suṭṭhuvā khanati kāyikadukkhaṁ. Sukhenaca khamitabbaṁ. Sukaraṁ okāsadānaṁ etassātivā",
  "anya-e0301n3:84_1": "sukhaṁ. Kusalassa vipākāni sampayutta hetuvirahato ahetukānicāti kusalavipākā hetuka cittāni.",
  "anya-e0301n3:85": "[36] Vibhāvaniyaṁ pana",
  "anya-e0301n3:86": "Pubbakammasahajātena nibbattakahetunāpi idha vipākassa sahetukatāpasaṅgokato. So na sundaro.",
  "anya-e0301n3:87_0": "Na hi abhidhamme katthaci pubbakammasahajātena nibbattakahetunā vipākassa sahetukāhetukatā",
  "anya-e0301n3:87_1": "sambhavonāma atthi. Asatica sambhave byabhicārassapi abhāvato so pasaṅgo niratthakovāti.",
  "anya-e0301n3:87_2": "Tattha byabhicārassāti pasaṅgassa iccevattho. Etthaca akusalavipākānaṁ sayaṁ abyākatadhammattā",
  "anya-e0301n3:87_3": "lobhādīhi akusalahetūhica sayaṁ akusalavipākattā alobhādīhi anavajjahetūhica sahetukatā",
  "anya-e0301n3:87_4": "sambhavo natthi. Asati ca taṁ sambhave tesaṁ ahetukabhāvo abyabhicāroyeva hotīti",
  "anya-e0301n3:87_5": "tattha ahetukaggahaṇaṁ na kataṁ. Kusalavipākānaṁ pana sayaṁ kusalavipākattāyeva alobhādīhi",
  "anya-e0301n3:87_6": "kusalā byākatayogīhi anavajjahetūhi sahetukatā sambhavo atthiyeva. Satica tasmiṁ",
  "anya-e0301n3:87_7": "sambhave tesaṁ ahetukabhāvo byabhicārasahito hotīti tattheva ahetukaggahaṇaṁ katanti daṭṭhabbaṁ.",
  "anya-e0301n3:88_0": "35. Cakkhādike pañcadvāre uppannaṁ āvajjanaṁ pañcadvārāvajjanaṁ, tañhi pañcadvāre",
  "anya-e0301n3:88_1": "ghaṭṭitaṁ ārammaṇaṁ gahetvā āvajjanaṁ uppajjatīti. Bhavaṅgasaṅkhāte manodvāre uppannaṁ",
  "anya-e0301n3:88_2": "āvajjanaṁ manodvārāvajjanaṁ. Tañhi tasmiṁ āpātaṁ āgacchantaṁ ārammaṇaṁ gahetvā āvajjantaṁ",
  "anya-e0301n3:88_3": "pavattatīti. Etthaca manodvāranti sakalaṁ bhavaṅgacittaṁ daṭṭhabbaṁ.",
  "anya-e0301n3:89": "[37] Yaṁpana ṭīkāyaṁ",
  "anya-e0301n3:90": "Tāva ‘‘manodvāranti ettha āvajjanassa anantara paccayabhūtaṁ bhavaṅgacittaṁ manoti vuccati. Tadeva dvāraṁ āvajjanajavanādi thicitta pavattiyā mukhattā’’ti vuttaṁ.",
  "anya-e0301n3:91": "Yañca vibhāvaniyaṁ",
  "anya-e0301n3:92": "‘‘Āvajjanassa anantara paccayabhūtaṁ bhavaṅgacittaṁ manodvāraṁ, pīthicittānaṁ pavattimukhabhāvato’’ti vuttaṁ. Taṁ sabbaṁpi na yujjatiyeva.",
  "anya-e0301n3:93_0": "Yadihi yassa bhavaṅgassa anantaraṁ vīthicittāni pavattanti. Tadeva ekantena tesaṁ",
  "anya-e0301n3:93_1": "pavattimukhattā manodvāraṁnāma hoti. Na tato purimānīti ayamattho siyā. Evañcasati",
  "anya-e0301n3:93_2": "yesu cakkhādīsu rūpā dīnaṁ ghaṭṭitattā āvajjanādīni vīthicittāni pavattanti. Tāneva",
  "anya-e0301n3:93_3": "ekantena tesaṁ pavattimukhattā dvārānināma honti. Na tato aññānīti ayamattho āpajjati.",
  "anya-e0301n3:93_4": "Naca tāni cakkhādīni nāma atthi. Yāni cakkhādīni dvārarūpānināma na hontīti. Sabbametaṁ",
  "anya-e0301n3:93_5": "upari dvāra saṅgahe āvibhavissatīti. Hasanaṁ hasitaṁ. Mukhassa pahaṭṭhākārappavatti.",
  "anya-e0301n3:93_6": "Taṁ uppādeti janetīti hasituppādo. Taṁvā uppādenti khīṇāsavā etenāti hasibhuppādo.",
  "anya-e0301n3:93_7": "Taṁvā uppajjati etenāti hasituppādo. Soeva cittanti samāso. Khīṇāsavānaṁ anoḷārikesu",
  "anya-e0301n3:93_8": "ārammaṇesu yena cittena sitaṁ pātukaronti, tassetaṁ nāmaṁ. Na hi khīṇāsavā lokiya",
  "anya-e0301n3:93_9": "mahā janāviya rajjanīyādi bhāvena oḷārikesu hasaniya vatthūsu hasantīti. Ṭīkāsu pana",
  "anya-e0301n3:93_10": "cittaṁ apekkhitvā hasituppādanti niddiṭṭhaṁ siyāti. Vuttanayena ahetukānica tāni",
  "anya-e0301n3:93_11": "vipaccana vipākuppādana kiccarahitattā taṁ taṁ kriyāmattabhūtāni cittānicāti ahetukakriyacittāni.",
  "anya-e0301n3:93_12": "Etthaca vīthimuttacittāni kiccadubbalattā pañcaviññāṇāni vatthudubbalattā sampaṭicchanādīnica",
  "anya-e0301n3:93_13": "kiccaṭṭhānadubbalattā attano ussāhena vinā kevalaṁ vipaccanamattena pavattantīti",
  "anya-e0301n3:93_14": "tāni sabbāni vipākānieva honti. Yānipana balavakiccattā attano ussāhena pavattanti.",
  "anya-e0301n3:93_15": "Āyatiṁca vipākuppādanatthaṁ ussāhasahitāni honti. Tāni kusalākusalānināma honti.",
  "anya-e0301n3:93_16": "Yāni pana cittāni vipaccanamattaṁ atikkamma attano ussāheneva pavattanti. Tesu āvajjanadvayaṁ",
  "anya-e0301n3:93_17": "vipākasantānato laddhapaccayattā thokaṁ dubbalabhāvato itarānica nirānusayasantāne",
  "anya-e0301n3:93_18": "pavattattā sabbaso vipākuppādanatthaṁ ussāharahitānieva hontīti tāni sabbāni kriyānināma",
  "anya-e0301n3:93_19": "jātānīti daṭṭhabbaṁ.",
  "anya-e0301n3:94_0": "36. Idāni ādito paṭṭhāya vedanāvicāraṇā vuccati. Tathāhi cakkhuviññāṇādīnaṁ tāva",
  "anya-e0301n3:94_1": "vatthūnica ārammaṇānica upādārūpāneva honti, upādārūpānañca vicupiṇḍakānaṁviya aññamaññasaṅghaṭṭanaṁ",
  "anya-e0301n3:94_2": "dubbalamevāti tāni iṭṭhe aniṭṭheca ārammaṇe upekkhā sahagatāneva hontīti. Kāyaviññāṇassapana",
  "anya-e0301n3:94_3": "ārammaṇāni mahābhūtāni hontīti yathā adhikaraṇimatthake thapitaṁ picupiṇḍakaṁ ayokūṭena",
  "anya-e0301n3:94_4": "paharantānaṁ ayokūṭassa picupiṇḍakaṁ atikkamma akhikaraṇighaṭṭanaṁ balavataraṁ hoti.",
  "anya-e0301n3:94_5": "Tathā tesaṁ ārammabhūtānaṁ kāyavatthuṁ atikkamma kāyanissaya bhūtesu saṅghaṭṭanaṁ",
  "anya-e0301n3:94_6": "balavataraṁ. Tasmā kāyaviññāṇaṁ iṭṭhe sukhasahagataṁ aniṭṭhe dukhasahagataṁ hotīti.",
  "anya-e0301n3:94_7": "Sampaṭicchanacittaṁpana sabbadubbalānaṁ pañcaviññāṇānaṁ anantaraṁ uppajjatīti niccaṁ",
  "anya-e0301n3:94_8": "dubbalaṁ hutvā sabbattha upekkhāsahagatamevāti. Vibhāvaniyaṁ pana asamānanissaye",
  "anya-e0301n3:94_9": "hi tehi laddhapaccayatāvasena ayamattho vibhāvito, santīraṇaṁpana sayaṁpi balavavatthuṁ",
  "anya-e0301n3:94_10": "nissāya pavattati. Tādisenaca balavavatthunissayena purimacittena laddhapaccayaṁ",
  "anya-e0301n3:94_11": "hotīti thokaṁ balavaṁ hoti. Tasmā taṁ kusalavipākaṁ iṭṭhe upekkhāsahagataṁ abhiiṭṭhe",
  "anya-e0301n3:94_12": "somanassasahagataṁ hoti. Akusalavipākaṁpana aniṭṭhepi abhianiṭṭhepi upekkhāsahagatameva",
  "anya-e0301n3:94_13": "hoti. Kasmā itice. Yadihi taṁ atianiṭṭhārammaṇavasena vedanā bhedayuttaṁ siyā. Dukkhenavā",
  "anya-e0301n3:94_14": "domanassenavā yuttaṁ siyā. Tattha dukkhena tāva na yujjati, kasmā, ekantakāyikattā",
  "anya-e0301n3:94_15": "dukkhassāti. Domanassenapi na yujjati. Kasmā, paṭighena paṭihaññattāeva domanassabhāvaṁ",
  "anya-e0301n3:94_16": "pattā domanassavedanā paṭighena vinā nappavattatīti. Ekantākusalabhūtena paṭighena",
  "anya-e0301n3:94_17": "niccayogino domanassassa abyākatesu asambhavatoti. Āvajjanadvayaṁpana santīraṇatopi",
  "anya-e0301n3:94_18": "thokaṁ balavaṁ hoti. Vipākānañhi pavattituṁpi attano ussāhabalaṁnāma natthi. Balavantehipana",
  "anya-e0301n3:94_19": "kammādipaccayehi jātāni balavantānināma honti. Dubbalehi jātāni dubbalāni nāmāti.",
  "anya-e0301n3:94_20": "Evaṁ santepi taṁ āvajjanadvayaṁ kammānubhāvatoca muccitvā vipākasantānatoca paccayaṁ",
  "anya-e0301n3:94_21": "gahetvā uṭṭhitattā dubbalameva hotīti sadāpi upekkhāsahagatamevāti.",
  "anya-e0301n3:95": "[38] Vibhāvaniyaṁ pana",
  "anya-e0301n3:96_0": "Pañcadvārāvajjanaṁ pubbe kenaci aggahite ārammaṇe ekavā rameva pavattattā manodvārāvajjanañca",
  "anya-e0301n3:96_1": "visadisacittasantānaparāvattanavasena byāpārantarasāpekkhattā ārammaṇarasaṁ adhimattato",
  "anya-e0301n3:96_2": "anubhavituṁ nasakkotīti sabbatthapi majjhatta vedanāyuttamevāti vuttaṁ. Tattha byāpārantarasāpekkhattāti idaṁ na yujjati.",
  "anya-e0301n3:97_0": "Na hi cittānaṁ balavadubbalatāvisesoattanopacchā pavattassa cittassa vasena sakkā",
  "anya-e0301n3:97_1": "vattuṁ. Attanopana paccayehieva so sakkā vattunti. Itarathā santīraṇassapi byāpārantarasāpekkhatā",
  "anya-e0301n3:97_2": "siyā. Taṁpi hi visadisacittasantānaṁ attanāparaṁ vatteti yevāti.",
  "anya-e0301n3:98": "37. Imāni cittāni attano pakati paccayagaṇasamāyoge sati nuppajjantīti natthi. Tasmā asaṅkhārikānevāti vadanti. Mūlaṭīkāyaṁ pana vipākuddhāre –",
  "anya-e0301n3:99_0": "Ahetukavipākānaṁ aparibyattakiccattā sasaṅkhārika kamma viruddho asaṅkhārikabhāvopi",
  "anya-e0301n3:99_1": "natthi. Asaṅkhārikakammaviruddho sasaṅkhārikakāvopi natthi. Tasmā tesaṁ ubhayakammenapi",
  "anya-e0301n3:99_2": "uppatti therena anuññātāti vuttaṁ.",
  "anya-e0301n3:100_0": "Etena tiṇṇaṁ kriyacittānaṁpi tadubhayabhāvābhāvo vutto hoti. Tānipihi aparibyattakiccāniyevāti.",
  "anya-e0301n3:100_1": "Athavā. Rūpadassa na saddassavanādīni sattā kadāci attano icchāya karonti. Kadāci",
  "anya-e0301n3:100_2": "parehi ussāhitā karontīti paccakkhatova siddhametaṁ. Tattha yadā attano icchāya karonti.",
  "anya-e0301n3:100_3": "Tadā pañcadvārāvajjanādīni sabbāni vīthicittāni asaṅkhārikānināma honti. Yadā parehi",
  "anya-e0301n3:100_4": "ussāhitā karonti. Tadā sasaṅkhārikānināma honti. Dvāra vimuttesupana dvīsu upekkhāsantīraṇesu",
  "anya-e0301n3:100_5": "aṭṭhamahāvipākesuviya vattabbo. Iti sabbāni ahetukacittāni tena pariyāyena saṅkhārabhedena",
  "anya-e0301n3:100_6": "paccekaṁ bhinnānieva honti. Evaṁ santepi apari byattakiccattāyeva tesaṁ saṅkhārabhedo",
  "anya-e0301n3:100_7": "pāḷiyaṁ navuttoti veditabbo.",
  "anya-e0301n3:101_0": "38. Yasmāpana hetuyonāma mahantadhammā honti. Tasmā te dubbalakammanibbattesu dubbalavatthukiccaṭṭhānesuca",
  "anya-e0301n3:101_1": "imesu cittesu nuppajjanti. Tattha sabbaṁ pāpakammaṁ vikkhepayuttaṁ sayaṁpi cañcalati",
  "anya-e0301n3:101_2": "dubbalaṁ hoti. Tasmā taṁ kappaṭṭhitikaṁpi samānaṁ kālantare hetuyuttaṁ vipākaṁ janetuṁ",
  "anya-e0301n3:101_3": "nasakkoti. Tihetukakammaṁpi samānaṁ dubbalesu cakkhādivatthūsuca dassanādīsu kiccaṭṭhānesuca",
  "anya-e0301n3:101_4": "hetuyuttaṁ vipākaṁ janetuṁ nasakkoti. Āvajjanahasanakiccā nica dubbalakiccānieva",
  "anya-e0301n3:101_5": "honti. Tasmā imāni sabbāni sampayuttaheturahitāni jātānīti daṭṭhabbaṁ.",
  "anya-e0301n3:102": "39. Sabbathāpīti padassa attho heṭṭhā vuttanayeneva veditabbo.",
  "anya-e0301n3:103": "[39] Vibhāvaniyaṁ pana",
  "anya-e0301n3:104": "Sabbathāpīti akusalavipāka kusalavipāka kriyabhede nāti vuttaṁ. Taṁ na sundaraṁ.",
  "anya-e0301n3:105_0": "Sohi bhedo iccevanti imināva gahitoti. Saṅgahagāthāyaṁ akusalavipākāni vatthukiccabhedena",
  "anya-e0301n3:105_1": "satta, puññapākāni vatthukiccavedanābhedena aṭṭhadhā, kriyacittāni kiccadvārabhedena",
  "anya-e0301n3:105_2": "tīṇīti ahetukacittāni aṭṭhārasa hontīti yojanā. Etthaca puññapākesu vedanābhedopi",
  "anya-e0301n3:105_3": "vattabbo. Itarathā santīraṇassa abhedo siyā. Tathā kriyāsu dvārabhedopi vattabbo.",
  "anya-e0301n3:105_4": "Aññathā āvajjanassa abhedo siyāti. Ṭīkāsupana so na vuttoti.",
  "anya-e0301n3:106": "Ahetukacittassa paramatthadīpanā.",
  "anya-e0301n3:107_0": "40. Idāni heṭṭhā vuttānaṁ cittānaṁ asobhaṇanāmaṁ upari vuccamānānañca sobhaṇanāmaṁ",
  "anya-e0301n3:107_1": "thapento gāthamāha. Upari vuccamānānañhi sobhaṇatte vutte heṭṭhā vuttānaṁ asobhaṇatā",
  "anya-e0301n3:107_2": "avuttāpi siddhā hotīti. Tattha pāpāhetukamuttānīti pāpehi ahetukehica muttāni ekūnasaṭṭhicittāni.",
  "anya-e0301n3:107_3": "Athavā. Ekanavuticittānipi sobhaṇānīti vuccare vuccantīti yojanā. Tattha pāpehīti",
  "anya-e0301n3:107_4": "akusalehi. Akusalānihi attasamaṅgino satte anicchanteyeva apāyaṁ pāpenti. Tasmā pāpānīti",
  "anya-e0301n3:107_5": "vuccanti. Etena puññānaṁpi sugatipāpanaṭṭhena pāpatā pasaṅgo nivattito hoti. Na hi",
  "anya-e0301n3:107_6": "icchantānaṁ pāpane pāpanabyāpāro pākaṭo hotīti. Lāmakaṭṭhenavā tāniyeva pāpānīti",
  "anya-e0301n3:107_7": "vuccantīti. Sobhaṇehi saddhādiguṇadhammehi yuttiyā tatoyeva ca sayaṁpi sobhaggapattiyā sobhaṇānīti.",
  "anya-e0301n3:108_0": "41. Idāni tāni sobhaṇāni hīna paṇītā nukkamena dassento somanassasahagatantiādimāha.",
  "anya-e0301n3:108_1": "Tattha jānātīti ñāṇaṁ, yāthāvato paṭivijjhatīti attho. Ñāṇena sampayuttaṁ vippayuttanti",
  "anya-e0301n3:108_2": "samāso. Natthi saṅkhāro assāti asaṅkhāro. Saṁvijjati saṅkhāro assāti sasaṅkhāro.",
  "anya-e0301n3:108_3": "Sappurisupanissa yādiko kusaluppattiyā pakatipaccayagaṇo. Sohi yadā duvidhena saṅkhārena",
  "anya-e0301n3:108_4": "vinā kevalaṁ attano balena kusalacittaṁ samuṭṭhāpeti. Tadā asaṅkhāronāma. Soyeva",
  "anya-e0301n3:108_5": "yadā attano balena kusalacittaṁ samuṭṭhāpetuṁ na sakkoti. Saṅkhārasahāyaṁ labhitvāva",
  "anya-e0301n3:108_6": "taṁ samuṭṭhāpeti. Tadā sasaṅkhāronāma. Asaṅkhārena uppannaṁ asaṅkhārikaṁ. Sasaṅkhārena",
  "anya-e0301n3:108_7": "uppannaṁ sasaṅkhārikanti sabbaṁ heṭṭhā vuttameva. Etthaca somanassādīnaṁ uppattikāraṇaṁ",
  "anya-e0301n3:108_8": "heṭṭhā vuttameva. Apica saddhāsampatti dassanasampatti deyyadhamma paṭiggāhaka sampattīti",
  "anya-e0301n3:108_9": "evamādi somanassakāraṇaṁ, tabbiparītaṁ upekkhākāraṇaṁ. Yānica pītisambojjhaṅgassa",
  "anya-e0301n3:108_10": "upekkhāsambojjhaṅgassaca kāraṇāniaṭṭhakathāsu vuttāni. Tānipi imasmiṁ ṭhāne vattabbānīti.",
  "anya-e0301n3:108_11": "Paññā saṁvattanika kammupanissayatā, abyāpajjalokupapattitā indriyaparipākatā, kilesadūratāca",
  "anya-e0301n3:108_12": "ñāṇuppattiyā kāraṇaṁ. Tihetukapaṭisandhikatā, amohajjhāsayatā, paññavantapuggalasevanā.",
  "anya-e0301n3:108_13": "Sutacintāpasutātipivattuṁ yujjati. Yānicadhammavicayasambojjhaṅgassa kāraṇāni aṭṭhakathāsu",
  "anya-e0301n3:108_14": "vuttāni. Tānipi idha vattabbāni. Tabbiparītaṁ ñāṇavippayuttakāraṇaṁ. Saṅkhārakāraṇaṁpi",
  "anya-e0301n3:108_15": "pubbe vuttameva. Yānica vīriyasambojjhaṅgassa passaddhisambojjhaṅgassaca kāraṇāni",
  "anya-e0301n3:108_16": "aṭṭhakathāsu vuttāni. Tānipi idha vattabbānīti. Imesaṁpi uppatti vidhānaṁ visuddhimagge gahetabbanti.",
  "anya-e0301n3:109_0": "42.Aṭṭhapīti ettha pisaddo sampiṇḍanattho. Tena imesaṁ idha vuttappakārato aññehi",
  "anya-e0301n3:109_1": "pakārehi anekavidhataṁ sampiṇḍeti. Tatrāyaṁ nayo. Imāni aṭṭhacittāni dasahi puññakriyāvatthūhi",
  "anya-e0301n3:109_2": "guṇitāni asīti honti. Puna tāni chahi ārammaṇehi guṇitāni cattārisatāniceva asīti",
  "anya-e0301n3:109_3": "ca honti. Puna tāni tīhi kammehi guṇitāni sahassaṁ cattāri satāni cattālīsaṁca honti.",
  "anya-e0301n3:109_4": "Puna tāni tīhi hīnamajjhimapaṇītehi guṇitāni cattāri sahassāni tīṇi satāni vīsatica",
  "anya-e0301n3:109_5": "honti. Tāni imāni suddhikānīti katvā dvīsu ṭhānesu thapetabbāni. Tato ekaṁ ṭhānaṁ",
  "anya-e0301n3:109_6": "gahetvā dvidhā karontassa ñāṇasampayuttāni dvesahassāni sataṁ saṭṭhica honti. Tathā",
  "anya-e0301n3:109_7": "ñāṇavippayuttānīti. Puna tattha ñāṇasampayuttāni catūhi adhipatīhi guṇitāni aṭṭhasahassāni",
  "anya-e0301n3:109_8": "chasatāni cattālīsaṁca honti. Ñāṇavippayuttānipana vīmaṁsāvajjitehi tīhi adhipatīhi",
  "anya-e0301n3:109_9": "guṇitāni chasahassāni cattārisatāni asītica honti. Puna tadubhayāni sampiṇḍitāni",
  "anya-e0301n3:109_10": "dasasahassaṁ pañcasahassāni sataṁ vīsatica honti. Puna tāni pubbe visuṁ thapitehi",
  "anya-e0301n3:109_11": "suddhikehi sampiṇḍitāni dasasahassaṁ navasahassāni cattāri satāni cattālīsañca hontīti.",
  "anya-e0301n3:109_12": "Yaṁpana ṭīkāyaṁ idha vuttanayena suddhikānica ñāṇavippayuttāni ca visuṁ akatvā sabbāni",
  "anya-e0301n3:109_13": "puññakriyādīhi samaṁ guṇitāni sattarasa sahassāni dve satāni asītica hontīti vuttaṁ.",
  "anya-e0301n3:110": "[40] Yañca vibhāvaniyaṁ",
  "anya-e0301n3:111": "Suddhikāni visuṁ akatvā ñāṇavippayuttānieva visuṁ katvā tathā guṇitāni vīsa satādhika pannarasa sahassāni hontīti vuttaṁ. Taṁ sabbaṁ na yuttaṁ.",
  "anya-e0301n3:112_0": "Evañhi sati imāni kāmāvacarakusalāni niccaṁ sādhipatikāni hutvā niyatādhipatikānināma",
  "anya-e0301n3:112_1": "bhaveyyuṁ. Naca imāni upari mahaggata kusalāni viya lokuttarāni viya ca niyatā dhipatikāni",
  "anya-e0301n3:112_2": "hontīti. Ṭīkānayenapana ñāṇavippayuttānipi vīmaṁsāsahagatānīti āpajjatīti. Yathāvā",
  "anya-e0301n3:112_3": "kosallasambhūtaṭṭhena kusalātiettha ñāṇavippayuttānipi kosallena nānāvajjanavīthiyaṁ",
  "anya-e0301n3:112_4": "pavattena upanissayañāṇena sambhūtattā kusalāni eva nāma honti. Evamidhapi tāni teneva",
  "anya-e0301n3:112_5": "vīmaṁsādhipatibhūtena sambhūtattā vīmaṁsādhipateyyānipi nāma hontīti na nasakkā vattunti",
  "anya-e0301n3:112_6": "iminā adhippāyena tāni visuṁ akatāni siyunti. Evaṁsantepi kāmakusalānināma adhipativimuttāni",
  "anya-e0301n3:112_7": "eva bahutarāni honti. Tasmā nasakkā sabbāni kāmakusalāni vīmaṁsādhipatimūlikāni bhavitunti.",
  "anya-e0301n3:113_0": "43. Kāmāvacarānica tāni kusalāni cittānicāti viggaho. Tattha kenaṭṭhena kusalānīti.",
  "anya-e0301n3:113_1": "Ārogyaṭṭhena, sundaraṭṭhena, chekaṭṭhena, anavajjaṭṭena, sukhavipākaṭṭhenacāti. Rāgādayohi",
  "anya-e0301n3:113_2": "dhammā cittasantānassa rujjanaṭṭhena rogānāma. Ahitaṭṭhena asundarā nāma. Anipuṇaṭṭhena",
  "anya-e0301n3:113_3": "achekānāma. Gārayhaṭṭhena vajjānāma. Aniṭṭha vipākaṭṭhena dukkhavipākānāma honti.",
  "anya-e0301n3:113_4": "Imānipana tehi vuṭṭhitattā kusalānināma arogāni nāmāti attho. Tappaṭipakkhattāca",
  "anya-e0301n3:113_5": "sundarāni chekāni anavajjāni sukhavipākāni ca nāma hontīti. Kucchite pāpadhamme salayanti",
  "anya-e0301n3:113_6": "cālenti kampenti viddhaṁsentīti kusalāni. Kucchitenavā ākārena sattasantāne senti",
  "anya-e0301n3:113_7": "anusentīti kusā. Rāgādayo. Te lunanti chindantīti kusalāni. Kusaṁvā vuccati ñāṇaṁ",
  "anya-e0301n3:113_8": "kucchitānaṁ sānaṭṭhena tanukaraṇaṭṭhena antakaraṇaṭṭhenavā. Kusena lātabbānīti kusalāni.",
  "anya-e0301n3:113_9": "Kusāviya hatthappadesaṁ saṁkilesapakkhaṁ lunantītivā kusalāni. Apica, kucchite pāpadhamme",
  "anya-e0301n3:113_10": "saranti hiṁsantīti kusalāni. Rakārassa lakāro. Kosallasambhūtaṭṭhenavā kusalānīti.",
  "anya-e0301n3:114_0": "44.Mahāvipākesu padatthato vattabbaṁ natthi. Vedanābhedo ārammaṇavasena vattabbo.",
  "anya-e0301n3:114_1": "Tānihi atiiṭṭhe iṭṭhamajjhatte ca ārammaṇe yathākkamaṁ somanassena upekkhāya ca yuttānīti.",
  "anya-e0301n3:114_2": "Sampayogabhedo kammavasena javanavasenaca vattabbo. Tānihi balavakammena janitāni",
  "anya-e0301n3:114_3": "ñāṇasampayuttāni honti. Dubbalakammena janitāni ñāṇavippayuttāni. Kadācipana tadārammaṇavasena",
  "anya-e0301n3:114_4": "pavattikāle yebhuyyena tihetukajavanānubandhāni ñāṇasampayuttāni honti. Itarajavanānubandhāni",
  "anya-e0301n3:114_5": "ñāṇavippayuttānīti. Saṅkhārabhedopi kehici ācariyehi kammavaseneva kathito. Asaṅkhārikakammajanitāni",
  "anya-e0301n3:114_6": "asaṅkhārikāni. Sasaṅkhārikakammajanitāni sasaṅkhārikānīti. Saṅgahakārenapana sannihitapaccayavasena",
  "anya-e0301n3:114_7": "vutto. Tānihi paṭisandhiyaṁ purimabhave maraṇāsannakāle ñātakādīhi tena tena payogena",
  "anya-e0301n3:114_8": "upaṭṭhāpitāni kammādīni ārammaṇāni gahetvā pavattāni sasaṅkhārikānināma honti. Tādisena",
  "anya-e0301n3:114_9": "payogena vinā sayameva kammabalena upaṭṭhitāni gahetvā pavattāni asaṅkhārikānināma",
  "anya-e0301n3:114_10": "honti. Tadārammaṇa kālepana asaṅkhārikajavanānubandhāni asaṅkhārikānināma. Sasaṅkhārika",
  "anya-e0301n3:114_11": "javanānubandhāni sasaṅkhārikāni nāmāti. Etthapi sampiṇḍanattho visaddo. Tena ārammaṇachakka",
  "anya-e0301n3:114_12": "hīnattikavaseneva kāladesa santānādivasenaca tesaṁ anekabhedattaṁ sampiṇḍeti. Yasmā",
  "anya-e0301n3:114_13": "panetāni dānādivasena kāyakammādivasena chandādīni dhuraṁ katvā ca na pavattanti.",
  "anya-e0301n3:114_14": "Tasmā tāni puññakriyāvatthūnaṁ kammādhipatīnañca vasena vaḍḍhanaṁ nalabhantīti.",
  "anya-e0301n3:115": "[41] Vibhāvaniyaṁ pana",
  "anya-e0301n3:116": "Imāni viññattisamuṭṭhāpanābhāvato kammadvāra vasena na pavattanti. Avipākasabhāvatoca kammavasena napavattantīti vuttaṁ. Taṁ vicāretabbaṁ.",
  "anya-e0301n3:117_0": "Heṭṭhāhi kusalesu kammattikavaseneva vaḍḍhanaṁ vuttaṁ. Napana visuṁ kammadvāravasena.",
  "anya-e0301n3:117_1": "Kammattikañcanāma tividha kammadvāra vaseneva siddhanti. Nanu aṭṭhakathāyaṁ yohi",
  "anya-e0301n3:117_2": "kāmāvacarakusalesu kammadvāra kammapatha puññakriyāvatthubhedo vutto. So idha natthi.",
  "anya-e0301n3:117_3": "Kasmā. Aviññattijanakato avipāka dhammato tathā appavattiyācāti vuttanti. Saccaṁ.",
  "anya-e0301n3:117_4": "Tattha pana aviññattijanakato kammadvāra bhedo idha natthīti etena kāyakammaṁ vacīkammaṁ",
  "anya-e0301n3:117_5": "manokammanti evaṁ bhedassa abhāvaṁ vadati. Avipākadhammato kammapathabhedo idha natthīti",
  "anya-e0301n3:117_6": "etena dasavidhassa kammapathabhedassa abhāvaṁ vadati. Idhapana kusalesupi kammapathabhedaṁ",
  "anya-e0301n3:117_7": "aggahetvā tividhakammadvāra bhedabhinnaṁ kammattikameva gahitaṁ. Tañca viññatti samuṭṭhāpanā",
  "anya-e0301n3:117_8": "bhāvato tividhakammadvāravasena napavattantīti imināva siddhaṁ. Yadica heṭṭhā kusalesupi",
  "anya-e0301n3:117_9": "dasavidhakammapathabhedavasena visuṁ vaḍḍhanaṁ vuttaṁ siyā. Evaṁsati idhapi avipākasabhāvato",
  "anya-e0301n3:117_10": "kammapathavasena napavattantīti idaṁ vattabbamevāti.",
  "anya-e0301n3:118_0": "45. Mahākriyacittesupi mahāvipākesuviya ārammaṇa vaseneva vedenābhedo upari sayameva",
  "anya-e0301n3:118_1": "vakkhati. Ñāṇasampayutta, vippayutta, asaṅkhārika, sasaṅkhārikabhedopana yathārahaṁ",
  "anya-e0301n3:118_2": "kusalesu vuttanayena veditabbo.",
  "anya-e0301n3:119": "[42] Vibhāvaniyaṁ pana",
  "anya-e0301n3:120": "Tathā avicāretvā kriyacittānaṁpi kusale vuttanayena yathārahaṁ somanassa sahagatāditā veditabbāti vuttaṁ. Taṁ na yujjati.",
  "anya-e0301n3:121_0": "Iccevaṁ sabbathāpīti padānaṁ attho heṭṭhā vuttoyeva. Sahetuka kāmāvacara kusala vipāka",
  "anya-e0301n3:121_1": "kriya cittānīti ettha sahetu kaggahaṇaṁ kusala sadda sambandhe bhūtakathana visesanaṁ.",
  "anya-e0301n3:121_2": "Tenevahi taṁ kusalacittānaṁ cūḷanigamena gahitaṁ. Vipāka kriya saddasambandhepana",
  "anya-e0301n3:121_3": "byavacchedakavisesanaṁ daṭṭhabbaṁ.",
  "anya-e0301n3:122": "[43] Vibhāvaniyaṁ pana",
  "anya-e0301n3:123_0": "Sakkharakathalikaṁpi macchagumbaṁpi tiṭṭhantaṁpi carantaṁpi passatīti suttapade viya",
  "anya-e0301n3:123_1": "idha yathālābha yojanāti vuttaṁ. Taṁ na sameti. Tatthahi sakkharakathalikaṁnāma nacaratīti",
  "anya-e0301n3:123_2": "yuttaṁ. Idhapana kusalaṁ sahetukaṁ nahotīti nayuttametanti.",
  "anya-e0301n3:124_0": "46. Saṅgahagāthāyaṁ vedanā ñāṇa saṅkhāra bhedenāti vedanābhedena, ñāṇabhedena, saṅkhārabhedenaca.",
  "anya-e0301n3:124_1": "Tattha vedanā bhedenāti vedanābhedasiddhena cittabhedena, ñāṇabhedenāti ñāṇayogā",
  "anya-e0301n3:124_2": "yogasiddhenacittabhedena. Saṅkhārabhedenāti saṅkhārena vinā sahaca pavattapaccayagaṇabhedasiddhena",
  "anya-e0301n3:124_3": "cittabhedenāti attho. Idañhi samāsapadānaṁ sāmatthiyaṁ, yadidaṁ suviññātānaṁ nānāppakārānaṁ",
  "anya-e0301n3:124_4": "padatthānaṁ appakena byañjanena dīpanasamatthatāti.",
  "anya-e0301n3:125": "[44] Etena vibhāvaniyaṁ",
  "anya-e0301n3:126": "Sayaṁ abhinnānaṁ ñāṇasaṅkhārānaṁ bhedavacane cittassa bhedakara bhāve ca codanāya anokāsatā sādhitā hotīti.",
  "anya-e0301n3:127": "Tatrāyaṁ yojanā. Sahetu kāmāvacara puññapākakriyā vedanāñāṇasaṅkhārabhedena yathākkamaṁ chaca dvādasaca catuvīsati ca matāti. Etthaca –",
  "anya-e0301n3:128": "Vedanāñāṇasaṅkhāra, bhedenetāni aṭṭhadhā;",
  "anya-e0301n3:129": "Puññapākakriyābhedā, catuvīsatividhā makā tipi.",
  "anya-e0301n3:130": "Vattabbā. Evañhi sati atthagatica visadā hoti. Upari vakkha, mānāhica saṅgahagāthāhi saddhiṁ sametīti.",
  "anya-e0301n3:131_0": "47.Kāmetiādi sabbesaṁ kāmacittānaṁ saṅgahagāthā. Tattha kāme kāmabhūmiyaṁ pākāni",
  "anya-e0301n3:131_1": "sahetukāhetukavasena sabbāni vipākacittāni tevīsa. Puññāpuññāni kusalākusalacittānica",
  "anya-e0301n3:131_2": "vīsati. Kriyāca sahetukāhetukavasena sabbāni kriyacittāni pana ekādasa honti. Iccevaṁ",
  "anya-e0301n3:131_3": "sabbathāpi catuppaññāsa hontīti yojanā. Sabbathāti cettha visaddo lutta niddiṭṭho.",
  "anya-e0301n3:131_4": "Dhammasaṅgaṇiyaṁ vuttena sabbappakārenapi catuppaññāsaeva. Vibhaṅge vibhattena sabbappakārenapi",
  "anya-e0301n3:131_5": "catuppaññāsa evātiādinā tassa attho heṭṭhā vuttoyevāti.",
  "anya-e0301n3:132": "[45] Etena vibhāvaniyaṁ",
  "anya-e0301n3:133": "Idha vuttānaṁ kusalādīnaṁ antogadhabhedavasena tassa atthavibhāvanā paṭisiddhā hoti.",
  "anya-e0301n3:134": "[46] Yañca vibhāvaniyaṁ",
  "anya-e0301n3:135": "Kāme bhaveti vuttaṁ. Taṁpi vicāretabbaṁ.",
  "anya-e0301n3:136_0": "Bhavasaddo hi kusalākusalakammesu kammanibbattesuca vipāka kaṭattārūpesu vattamāno",
  "anya-e0301n3:136_1": "abhidhamme diṭṭho. Na tadaññesu nāmarūpadhammesūthi. Bhūmipariyāyoca idha kāmasaddo.",
  "anya-e0301n3:136_2": "Bhūmītica sahokāso indriyā nindriyabaddhadhammasamūho vuccatīti kāme kāmabhūmiyanti",
  "anya-e0301n3:136_3": "ayamattho daṭṭhabbo. Bhavotivā bhūmieva vuccati suttantapariyāyena bhavanti ettha",
  "anya-e0301n3:136_4": "sattā saṅkhārācāti katvā. Esanayo paratthapīti.",
  "anya-e0301n3:137": "Iti paramatthadīpaniyānāma abhidhammatthasaṅgahassa",
  "anya-e0301n3:138": "Catutthavaṇṇanāya kāmacittassa",
  "anya-e0301n3:139": "Paramatthadīpanā niṭṭhitā.",
  "anya-e0301n3:140_0": "48. Evaṁ kāmacittasaṅgahaṁ dassetvā idāni yathānuppattaṁ rūpacittasaṅgahaṁ dassento",
  "anya-e0301n3:140_1": "vitakkavicārapītisukhekaggatāsahitantiādimāha. Vitakkoca vicāroca pītica sukhañca",
  "anya-e0301n3:140_2": "ekaggatācāti dvando. Tāhi sahitanti samāso. Vitakkavicārapītisukhe kaggatā saṅkhātenasamuditenapathamajjhānena",
  "anya-e0301n3:140_3": "sampayuttaṁkusalacittaṁ pathamajjhānakusalacittaṁ. Tattha kenaṭṭhenapathamaṁ, kenaṭṭhenaca",
  "anya-e0301n3:140_4": "jhānanti. Ādito paṭipajjitabbattā pathamaṁ. Kasiṇādikassa ārammaṇassa aniccādilakkhaṇassaca",
  "anya-e0301n3:140_5": "upanijjhāyanato paccanīkadhammānañca jhāpanato dayhanato jhānaṁ. Imesu dvīsu atthesu",
  "anya-e0301n3:140_6": "ekaggatāeva sāti sayayuttāti daṭṭhabbā. Sāhi ekattārammaṇasaṅkhāto eko aggokoṭikoṭṭhāsovā",
  "anya-e0301n3:140_7": "assāti atthena ekaggasaṅkhātassa cittassa tathāpavattane ādhipaccaguṇayogena ekaggatāti",
  "anya-e0301n3:140_8": "ca vuccati. Sāyeva cittaṁ nānārammaṇesu vikkhipituṁ adatvā ekasmiṁ yevārammaṇe paṭipakkhadhammānaṁ",
  "anya-e0301n3:140_9": "dūrībhāvena sammāca ādhiyati thapeti. Indriyānañca samabhāvaṁ katvā tattheva līnuddhaccābhāvāpādanena",
  "anya-e0301n3:140_10": "samañca ādhiyati thapetīti atthena samādhītica vuccati. Sāyevaca pāḷiyaṁ avikkhepo",
  "anya-e0301n3:140_11": "avisāhāro saṇṭhiti avaṭṭhitīti niddiṭṭhāti. Vitakkādayopi pana tassā sātisayaṁ upakārakattā",
  "anya-e0301n3:140_12": "jhānanteva vuttā. Tathā hi vitakko tāva cittaṁ thinamiddhavasena osakkituṁ adatvā",
  "anya-e0301n3:140_13": "daḷhaṁ ārammaṇābhimukhameva karoti. Ārammaṇābhiniropana lakkhaṇohi vitakko. Thina",
  "anya-e0301n3:140_14": "middhanīvaraṇassaca ujuppaṭipakkhoti. Vicāroca naṁ vicikicchāvasena saṁsappituṁ adatvā",
  "anya-e0301n3:140_15": "daḷhaṁ ārammaṇānubandhameva karoti. Ārammaṇānumajjanalakkhaṇo hi vicāro paññāpakatiko.",
  "anya-e0301n3:140_16": "Vicikicchānīvaraṇassaca ujuppaṭipakkhoti. Pītica cittaṁ byāpādavasena ukkaṇṭhituṁ",
  "anya-e0301n3:140_17": "adatvā ārammaṇe parituṭṭhameva karoti. Ārammaṇasaṁpi yāyanalakkhaṇā hi pīti. Byāpādanīvaraṇassaca",
  "anya-e0301n3:140_18": "ujuppaṭipakkhāti. Tathā sukhañca naṁ uddhacca kukkuccavasena avūpasamituṁ adatvā",
  "anya-e0301n3:140_19": "ārammaṇe laddhasātaṁ upabrūhitaṁ karoti. Sākalakkhaṇañhi sukhaṁ, uddhaccakukkuccanīvaraṇassaca ujuppaṭipakkhanti.",
  "anya-e0301n3:141_0": "Upekkhāca santasabhāvattā sukheeva saṅgahitāti. Evaṁ karontāca te dhammā tasmiṁ ārammaṇe",
  "anya-e0301n3:141_1": "tassa cittassa suṭṭhu ekaggabhāvatthāyaca honti. Ekaggabhāvotica ekaggatāyeva. Sāca",
  "anya-e0301n3:141_2": "ekaggatā tehi dhammehi tathā anuggahitā suṭṭhu balavatī hutvā sayaṁ kāmacchandavasena",
  "anya-e0301n3:141_3": "nānārammaṇesu cittavidhāvanaṁ nīvāretvā kasiṇanimittādike tasmiṁ ārammaṇe niccalaṁ",
  "anya-e0301n3:141_4": "ṭhatvā taṁārammaṇaṁ upagantvā nijjhāyati oloketi. Tasmā te sabbepi dhammā upanijjhāyanaṭṭhenapi",
  "anya-e0301n3:141_5": "jhānanti vuttāti. Tesuca tathā pavattamānesu tappaccanīkā nīvaraṇadhammā okāsaṁ alabhitvā",
  "anya-e0301n3:141_6": "manasmiṁpi pariyuṭṭhituṁ nasakkonti. Jhāpitānāma honti. Tasmā te paccanīkajjhāpanaṭṭhenapi",
  "anya-e0301n3:141_7": "jhānanti vuttāti. Evaṁ santepi yasmā jhāna magga sambodhisaṅkhātesu tīsu ṭhānesu",
  "anya-e0301n3:141_8": "dhammasāmaggī padhānaṁ hoti. Aṅgānaṁ samaggabhāveeva appanāpattivasena upanijjhāya",
  "anya-e0301n3:141_9": "nādi kiccasaṁsiddhito. Yasmāca ete dhammā vuttanayena visuṁvisuṁ attano kiccaṁ karontāpi",
  "anya-e0301n3:141_10": "cittassa ārammaṇe niccalappavatti saṅkhātaṁ ekameva upanijjhānakiccaṁ sādhenti. Tasmā",
  "anya-e0301n3:141_11": "rathaṅgānaṁ samudāyeeva rathavohāroviya tesaṁ samudāyeeva jhāna vohāro siddhoti veditabbo.",
  "anya-e0301n3:141_12": "Aparepana pañcannaṁpi tesaṁ ārammaṇābhiniropanādīni yathāsakaṁ kiccāniyeva visuṁ",
  "anya-e0301n3:141_13": "visuṁ upanijjhānakiccānināma hontīti paṭṭhāne jhānapaccayaṁ patvā sabbepete visuṁ",
  "anya-e0301n3:141_14": "visuṁ jhānapaccayaṁ sādhentiyeva. Tasmā te visuṁ visuṁpi jhānāniyeva hontīti sakkā",
  "anya-e0301n3:141_15": "vattuṁ. Yathāca pañcaṅgikaṁ sīlaṁ dasaṅgikaṁ sīlanti ettha pañcasamuditādīni tesaṁ",
  "anya-e0301n3:141_16": "sīlānaṁ pañcaṅgikā dināmalābhasseva kāraṇāni honti. Na sīlabhāvassa. Na hi pāṇātipātā",
  "anya-e0301n3:141_17": "veramaṇādikaṁ ekaṁpi samānaṁ sīlaṁnāma na hotīti. Evamevaṁ idhapi pañcasamuditādīni",
  "anya-e0301n3:141_18": "pañcaṅgikādi bhāvasseva pathamajjhānādi bhāvassevaca kāraṇāni. Napana jhānabhāvassāti",
  "anya-e0301n3:141_19": "nasakkā viññātuṁ. Itarathā jhānapaccaye jhānaṅgāni paccaniyāniyeva siyuntipi vadanti.",
  "anya-e0301n3:141_20": "Ettāvatā satipi imassa cittassa phassādīhipi sahitabhāve tesaṁ tathāvidhakiccavisesābhāvā",
  "anya-e0301n3:141_21": "idha aggahaṇantipi siddhaṁ nahotīti. Vicārapītisukhekaggatā saṅkhātena dutīyajjhānena",
  "anya-e0301n3:141_22": "sampayuttaṁ kusalacittaṁ dutīyajjhāna kusalacittaṁ, evaṁ sesesupi.",
  "anya-e0301n3:142_0": "49. Ettha siyā. Kenapana imesaṁ jhānānaṁ aṅgabhedo katoti. Puggalajjhāsayena katoti.",
  "anya-e0301n3:142_1": "Yohi vitakkasahāyo hutvā pañcaṅgikaṁ pathamajjhānaṁ uppādetvā tattha vasībhāvaṁ katvā",
  "anya-e0301n3:142_2": "punavitakke nibbindati. Tassa vitakkaṁ samatikkamitvā avitakkaṁ caturaṅgikaṁ jhānaṁ",
  "anya-e0301n3:142_3": "adhigantuṁ ajjhāsayo saṇṭhāti. Tadā so tameva pathamajjhānaṁ pādakabhāvatthāya daḷhaṁ",
  "anya-e0301n3:142_4": "samāpajjitvā vuṭṭhāya tena ajjhāsayena saheva punabhāvanaṁ anuyuñjanto avitakkaṁ",
  "anya-e0301n3:142_5": "caturaṅgikaṁ jhānaṁ adhigacchati. Tattha sā bhāvanāsayaṁ vitakkayuttāpi tena ajjhāsayena",
  "anya-e0301n3:142_6": "paribhāvitattā vitakkavirāga bhāvanānāma hoti. Tassā bhāvanāya. Balena taṁ jhānaṁ",
  "anya-e0301n3:142_7": "uppajja mānaṁ avitakkaṁ caturaṅgikaṁ uppajjati. Sesajjhānādhigamesupi esevanayoti.",
  "anya-e0301n3:142_8": "Evaṁ puggalajjhāsayena tesaṁ jhānānaṁ aṅgabhedo katoti veditabbo. Etthaca uttaruttarajjhānā",
  "anya-e0301n3:142_9": "dhigamane pādakabhāvatthāya purimapurimajjhānassa samāpajjanaṁ avassaṁ icchitabbaṁ.",
  "anya-e0301n3:142_10": "Heṭṭhimaṁ heṭṭhimaṁ paguṇajjhānaṁ uparimassa uparimassa padaṭṭhānaṁ hotīti aṭṭhakathāyaṁ",
  "anya-e0301n3:142_11": "vuttaṁ. Ajjhāsayabalenapana uttarajjhānaṁ uppajjamānaṁ pādakajjhānasadisaṁ nahoti.",
  "anya-e0301n3:142_12": "Pādakajjhānatohi puggalajjhāsayova balavataro. Tenāha bhagavā ijjhati bhikkhave sīlavato",
  "anya-e0301n3:142_13": "cetopaṇidhi visuddhattāti. Ayañca attho upari lokuttaracittaṁ patvā āvi bhavissatīti.",
  "anya-e0301n3:143_0": "50. Ettha siyā. Kasmā idha saṅkhārabhedo navuttoti. Pāḷiyameva avuttattā. Kasmāca",
  "anya-e0301n3:143_1": "so pāḷiyaṁ avuttoti. Paṭipadā bhedavacaneneva siddhattāti. Tathāhi sabbesaṁpi lokiya",
  "anya-e0301n3:143_2": "lokuttarajjhānānaṁ sukhappaṭipadabhāve siddhe asaṅkhārikabhāvo siddhoyeva hoti. Dukkhappaṭipadabhāveca",
  "anya-e0301n3:143_3": "siddhe tesaṁ sasaṅkhārikabhāvo siddhoyeva hotīti. Kathaṁ viññāyatīti ce. Aṭṭhakathādassanato.",
  "anya-e0301n3:143_4": "Vuttañhetaṁ aṭṭhasāliniyaṁ -",
  "anya-e0301n3:144_0": "Yo ādito kilese vikkhambhento dukkhena sasaṅkhārena sappayogena kilamanto vikkhambheti.",
  "anya-e0301n3:144_1": "Tassa dukkhā paṭipadā hoti. Yo kilese vikkhambhento sukhena akilamanto vikkhambheti.",
  "anya-e0301n3:144_2": "Tassa sukhāpaṭipadā hotīti.",
  "anya-e0301n3:145_0": "Tathā sammohavinodanī visuddhimaggesupīti. Etthaca pubbavākye dukkhena sasaṅkhārena",
  "anya-e0301n3:145_1": "sappayogenāti diṭṭhattā paravākyepi sukhe na asaṅkhārena appayogenāti diṭṭhameva",
  "anya-e0301n3:145_2": "hoti. Tattha sasaṅkhārena sappayogenāti saṅkhārappayogasahitena kāmādīnavadassanādinā",
  "anya-e0301n3:145_3": "paccayagaṇenāti attho. Etena sabbesaṁ dukkhappaṭipadajjhānānaṁ sasaṅkhārikabhāvo",
  "anya-e0301n3:145_4": "vutto hoti. Asaṅkhārena appayogenāti saṅkhārappayogarahitena teneva paccayagaṇena.",
  "anya-e0301n3:145_5": "Etena sabbesaṁ sukhappaṭipadajjhānānaṁ asaṅkhārikabhāvo vutto hotīti. Khippābhiññajjhānānaṁpihi",
  "anya-e0301n3:145_6": "dukkhappaṭipadabhāve sati sasaṅkhārikatāva viññāyati. Dandhabhiññajjhānānaṁpi sukhappaṭipadabhāve",
  "anya-e0301n3:145_7": "sati asaṅkhārikatāva viññāyatīti. Yadievaṁ paṭipadārahitānaṁ magga siddhaupapattisiddhajjhānānaṁ",
  "anya-e0301n3:145_8": "kathaṁ saṅkhārabhedo siddhoti. Tesaṁpi vaḷañjanakāle samāpattippaṭibandhakānaṁ paccayānaṁ",
  "anya-e0301n3:145_9": "sannihitā sannihitavasena dukkhasukhappaṭipadabhāvasambhavo hotiyevāti. Tattha maggasiddhajjhānaṁnāma",
  "anya-e0301n3:145_10": "suddhavipassanāyānikānaṁ maggappaṭilābhena saheva siddhajjhānaṁ. Taṁ duvidhaṁ heṭṭhimamaggasiddhaṁ,",
  "anya-e0301n3:145_11": "arahattamaggasiddhanti. Tattha mahāsamayasutte āgatānaṁ pañcasatānaṁ bhikkhūnaṁ jhānaṁ",
  "anya-e0301n3:145_12": "heṭṭhima maggasiddhaṁ. Ānandattherassa jhānaṁ arahattamaggasiddhaṁ. Yaṁpi anāgāmīnaṁ",
  "anya-e0301n3:145_13": "ajānantānaññeva satthena hanitvā sahasā marantānaṁ uppannaṁ. Taṁpi maggasiddhagatikaṁ.",
  "anya-e0301n3:145_14": "Yopana aṭṭhasamāpattiyo bhāvetvā aññatarasmiṁ rūpi brahmaloke nibbatti. Tassa tā",
  "anya-e0301n3:145_15": "samāpatti yo tattha pākatikāeva honti. Idaṁ upapattisiddhanti. Ekasmiṁ bhavepi hi",
  "anya-e0301n3:145_16": "laddhajjhānāni vaḷañjanakāle sannihitapaccayavasena nānāpaṭipadāyuttāni hontīti.",
  "anya-e0301n3:145_17": "Jhānuppattippaṭipadā rahitattāvā asaṅkhārikajjhānesu tesaṁ saṅgaho yutto siyāti.",
  "anya-e0301n3:145_18": "Apica, nettipāḷiyaṁ sabbesaṁ lokiya lokuttarasamādhīnaṁ saṅkhārabhedo sarūpatova",
  "anya-e0301n3:145_19": "niddiṭṭho. Yathāha-dve samādhayo sasaṅkhāro samādhi asaṅkhāro samādhīti. Aṭṭhakathāyañca",
  "anya-e0301n3:145_20": "sukhappaṭipadā pubbakānaṁ dvinnaṁ dandhābhiññakhippābhiññasamādhīnaṁ asaṅkhārabhāvo",
  "anya-e0301n3:145_21": "dukkhappaṭipadā pubbakānaṁ dvinnaṁ sasaṅkhārabhāvoca vuttoti. Ettāvatā sabbesaṁ mahaggatalokuttarajjhānacittānaṁ",
  "anya-e0301n3:145_22": "asaṅkhārika sasaṅkhārikavasena visuṁ visuṁ duvidhabhāvo siddho hoti. Yasmāpana ayaṁ",
  "anya-e0301n3:145_23": "saṅkhāravohāro akusalānaṁpi sādhāraṇo. Paṭipadāvohāropana visesena paṭipattidhammesveva",
  "anya-e0301n3:145_24": "pākaṭo. Mahaggata lokuttaradhammāca ekantaṁ paṭipattidhammāeva. Tasmā tesaṁ bhedaṁ",
  "anya-e0301n3:145_25": "saṅkhāravasena avatvā paṭipadāvaseneva dhammasaṅgaṇi pāḷiyaṁpi vuttoti daṭṭhabbo.",
  "anya-e0301n3:145_26": "Ayamettha paramatthadīpanā.",
  "anya-e0301n3:146": "51.[47] Yaṁpana vibhāvaniyaṁ",
  "anya-e0301n3:147_0": "‘‘Sabbassapi jhānassa parikammasaṅkhātapubbābhisaṅkhārena vinā kevalaṁ adhikāravasena",
  "anya-e0301n3:147_1": "anuppajjanato asaṅkhārikantipi. Adhikārenaca vinā kevalaṁ parikammābhisaṅkāravaseneva",
  "anya-e0301n3:147_2": "anuppajjanato sasaṅkhārikantipi nasakkā vattu’’nti vuttaṁ. Tattha parikammasaṅkhāta.La.",
  "anya-e0301n3:147_3": "Asaṅkhārikantipi nasakkā vattunti idaṁ tāva nayujjati.",
  "anya-e0301n3:148_0": "Na hi parikammasaṅkhāta pubbābhisaṅkhāro imasmiṁ saṅkhārabhede saṅkhāro evanāma hoti.",
  "anya-e0301n3:148_1": "Kasmā, jhānuppattiyā pakatipaccaya bhūtattā, tathāhi loke sāsaneca sabbaṁpi kusalākusala",
  "anya-e0301n3:148_2": "kammaṁ attano anurūpena parikammasaṅkhāta pubbābhisaṅkhārena vinā uppannaṁnāma natthi.",
  "anya-e0301n3:148_3": "Antamaso ālopabhikkhādānamattaṁpīti. Yañca cittaṁ yena attano anurūpena parikammasaṅkhātapubbā",
  "anya-e0301n3:148_4": "bhisaṅkhārena vinā na uppajjati. So tassa cittassa pakatipaccayagaṇeevaanto gadho",
  "anya-e0301n3:148_5": "hoti. Jhānānica lokiya lokuttara bhūtāni sabbāni attano anurūpena parikammasaṅkhāta",
  "anya-e0301n3:148_6": "pubbabhāgabhāvanā bhisaṅkhārena vinā uppannānināma natthīti so tesaṁ pakatipaccayagaṇesueva",
  "anya-e0301n3:148_7": "antogadho hotīti. Itarathā sabbaṁpi kusalākusala kammaṁ asaṅkhārikaṁ nāmanatthīti āpajjatīti.",
  "anya-e0301n3:149": "[48] Yañca tattha",
  "anya-e0301n3:150": "Adhikārenaca vinā kevalaṁ.La. Sasaṅkhārikantipi nasakkā vattunti vuttaṁ. Taṁpi na yujjatiyeva.",
  "anya-e0301n3:151_0": "Na hi lokiyajjhānānināma adhikārena vinā nuppajjantīti atthi. Kevalaṁpana pubbe samathakammesu",
  "anya-e0301n3:151_1": "katādhikārassa sukhappaṭipadajjhānaṁ uppajjati. Akatādhikārassapana dukkhappaṭipadajjhānanti",
  "anya-e0301n3:151_2": "evameva aṭṭhakathāsu āgataṁ. Vuttañhi tattha yoca samathe akatādhikāro. Tassa dukkhā",
  "anya-e0301n3:151_3": "paṭipadā hoti. Katādhikārassasukhāti. Apica, purimabhave siddhaṁ adhikāraṁ gahetvā",
  "anya-e0301n3:151_4": "idha saṅkhārabhedavicāraṇāpi nayuttāeva. Kusalakriyajjhānesu hi sanni hitapaccayavaseneva",
  "anya-e0301n3:151_5": "tabbicāraṇā yuttāti.",
  "anya-e0301n3:152": "[49] Ettāvatā",
  "anya-e0301n3:153": "Athavātiādiko pacchima vikappopi paṭikkhitto eva hotīti.",
  "anya-e0301n3:154_0": "52. Ettha jhānaṁ anuyuñjantassa nimittuppādato pubbaṁ paṭipadāya khettaṁ, pacchā",
  "anya-e0301n3:154_1": "abhiññāya khettaṁ. Tattha pubbe viruddhapaccayānaṁ sannihitena kilamantassa sato",
  "anya-e0301n3:154_2": "paṭipajjantassa bhāvanā paṭipadā dukkhānāma hoti. Akilamantassa sukhā. Pacchāca dandhaṁ",
  "anya-e0301n3:154_3": "appanaṁ pattassa bhāvanābhiññā dandhābhiññānāma hoti. Khippaṁ pattassa khippābhiññānāma.",
  "anya-e0301n3:154_4": "Tattha pubbe dukkhā paṭipadā pacchā dandhaṁvā khippaṁvā uppannaṁ jhānaṁ dukkhappaṭipadaṁnāma",
  "anya-e0301n3:154_5": "karoti. Sukhāpana sukhappaṭipadaṁnāma karotīti. Dutīyajjhānādīsupana purimajjhāne",
  "anya-e0301n3:154_6": "nikanti vikkhambhanassa dukkhasukhatāvasena paṭipadābhedo veditabbo. Yopana etarahi",
  "anya-e0301n3:154_7": "gahaṭṭhovā pabbajitovā pubbabhave akatādhikāropi antarāyikadhammamutto kalyāṇapaṭipattiyaṁ",
  "anya-e0301n3:154_8": "ṭhito chinnapalibodho pahitatto jhānaṁ bhāveti. Tassa jhānabhāvanā nasampajjatīti",
  "anya-e0301n3:154_9": "natthīti niṭṭhamettha gantabbanti. [Kusalajjhānaṁ]",
  "anya-e0301n3:155_0": "53. Vipākajjhāne kāmakusalaṁ appanaṁ apattaṁ mudubhūtaṁ dubbalaṁ hoti. Parittesu",
  "anya-e0301n3:155_1": "nānākiccaṭṭhānesuca hīnesupi attabhāvesuca vipaccati. Tasmā taṁ attanā asadisaṁpi",
  "anya-e0301n3:155_2": "vipākaṁ janeti. Mahaggatakusalaṁpana appanāpattaṁ tikkhaṁ balavaṁ hoti. Uḷāre brahmattabhāve",
  "anya-e0301n3:155_3": "bhavaṅgaṭṭhānesuyeva vipaccati. Tasmā taṁ sadāpi attanā sadisameva vipākaṁ janeti.",
  "anya-e0301n3:155_4": "Teneva vitakkavicārapīti sukhekaggatā sahitantiādinā vipākaṁpi sabbaso kusala sadisameva dasseti.",
  "anya-e0301n3:156": "[50] Anantarabhaveyeva phaladānattā taṁ attanā sadisameva vipākaṁ janetītica vadanti, taṁ na sundaraṁ.",
  "anya-e0301n3:157_0": "Evañhi sati kāmakusalaṁpi sattamajavanaṁ attanā sadisavipāka meva janeyyāti. Yasmāca",
  "anya-e0301n3:157_1": "kusalameva niranusayasantāne pavattaṁ kriyajjhānaṁ nāma hoti. Tasmā kriyacittaṁpi",
  "anya-e0301n3:157_2": "kusala sadisameva dasseti.",
  "anya-e0301n3:158_0": "54.Pañcadhātiādisaṅgahagāthā. Tattha jhānabhedenāti pathamajjhānādīhi pañcahi jhānehi",
  "anya-e0301n3:158_1": "sampayogabhedena. Rūpāvacaramānasaṁ jhānabhedena pañcadhā hoti. Pathamajjhānikaṁ,",
  "anya-e0301n3:158_2": "dutīyajjhānikaṁ, tatīyajjhānikaṁ, catutthajjhānikaṁ, pañcamajjhānikanti evaṁ pañcavidhaṁ",
  "anya-e0301n3:158_3": "hotīti attho. Tameva puññapākakriyābhedena pañcadasadhā bhaveti yojanā.",
  "anya-e0301n3:159": "[51] Vibhāvaniyaṁ pana",
  "anya-e0301n3:160": "Jhānabhedenāti jhānaṅgehi sampayogabhedenāti vuttaṁ. Taṁ na sundaraṁ.",
  "anya-e0301n3:161_0": "Añño hi jhānabhedo. Añño jhānaṅgabhedo. Tattha pathamaṁ jhānaṁ dutīyaṁ jhānantiādijhānabhedo.",
  "anya-e0301n3:161_1": "Pathamajjhāne pañca aṅgāni. Dutīyajjhāne cattārītiādi jhānaṅgabhedo. Tesu idha jhānabhedova",
  "anya-e0301n3:161_2": "adhippeto. Na jhānaṅgabhedo. Cittañhi jhānabhede neva pañcavidhaṁ hoti. Najhānaṅgabhedena.",
  "anya-e0301n3:161_3": "Jhānameva pana jhānaṅgabhedena pañcavidhanti.",
  "anya-e0301n3:162": "[52] Yañca tattha",
  "anya-e0301n3:163": "‘‘Pañcadhāti pañcaṅgikaṁ caturaṅgikaṁ tivaṅgikaṁ duvaṅgikaṁ puna duvaṅgikanti pañcavidhaṁ hotī’’ti vuttaṁ. Taṁpi na sundaraṁ.",
  "anya-e0301n3:164": "Jhānameva hi pañcaṅgikādi hoti. Na cittanti.",
  "anya-e0301n3:165": "Rūpāvacara cittassa paramatthadhīpanā.",
  "anya-e0301n3:166_0": "55. Idāni yathānuppattaṁ arūpacittaṁ niddisanto ākāsānañcā yatanakusalacittantiādi",
  "anya-e0301n3:166_1": "māha. Tattha bhuso kāsati dibbatīti ākāso. So hi sayaṁ sarūpato anupalabbhamānopi",
  "anya-e0301n3:166_2": "candasūriyobhāsādīnaṁ vasena ativijjotamānoviya khāyatīti. Nakassati chedana bhedana",
  "anya-e0301n3:166_3": "vasena na vilekhīyatīti akāso. Akāsoeva ākāso tipi vadanti. So pana ajaṭākāso paricchinnākāso",
  "anya-e0301n3:166_4": "kasiṇugghāṭimākāso rūpakalāpaparicchedākāsoti catubbidho hoti. Tattha idha kasiṇugghāṭimākāso",
  "anya-e0301n3:166_5": "adhippeto. So hi anantena ajaṭākāsena saha ekībhūtoviya hoti. Yogināca anantabhāvena",
  "anya-e0301n3:166_6": "pharīyati. Tasmā ananto ākāsoti ākāsānanto. Nāssa uppādantovā vayantovā paññāyatīti",
  "anya-e0301n3:166_7": "anantotipi vuttaṁ. Soyeva ākāsānañcaṁ. Sakatthe yakārena saha siddhattā. Yathā pana",
  "anya-e0301n3:166_8": "devānaṁ adhiṭṭhānavatthu devāyatananti vuccati. Tathā idhapi tasmiṁ appanāpattassa",
  "anya-e0301n3:166_9": "sasampayuttassa jhānassa adhiṭṭhānaṭṭhena tadeva āyatanantipi vuccati. Iti ākāsānañcaṁ",
  "anya-e0301n3:166_10": "āyatanamassāti ākāsānañcāyatanaṁ. Cittacetasikarāsi.",
  "anya-e0301n3:167": "Ākāsānañcā yatananti ākāsānañcā yatanaṁ samāpannassavā upapannassavā diṭṭhadhammasukhavihārissavā citta ceta sikādhammāti hi vibhaṅge vuttaṁ.",
  "anya-e0301n3:168_0": "Ākāsānañcāyatane pavattaṁ kusalacittanti ākāsānañcāyatanakusalacittaṁ. Viññāṇañcāyatananti",
  "anya-e0301n3:168_1": "ettha viññāṇaṁnāma ākāsānañcāyatanacittameva. Taṁpana sayaṁ uppādādi antavantaṁpi",
  "anya-e0301n3:168_2": "anantasaññite ākāse pavattanato anantanti vuccati. Koṭṭhāsatthovā antasaddo. Attano",
  "anya-e0301n3:168_3": "uppādādīsu koṭṭhāsesu ekadese aṭṭhatvā sakalassa pharaṇavasena tadārammaṇāya bhāvanāya",
  "anya-e0301n3:168_4": "pavattanato anantanti vuccati. Anantasaññitevā ākāse pavattanato anantanti evaṁ tadārammaṇāya",
  "anya-e0301n3:168_5": "bhāvanāya pavattattā anantanti vuccati. Anantasaññitevā ākāse attano pharaṇākāra",
  "anya-e0301n3:168_6": "vasenapi anantanti vattuṁ yujjatiyeva. Anantaṁ viññāṇanti viññāṇānantaṁ. Tameva viññāṇañcaṁ",
  "anya-e0301n3:168_7": "niruttinayena, viññāṇañcaṁ āyatanaṁ assāti viññāṇañcāyatanaṁ. Viññāṇañcāyatana saṅkhāte",
  "anya-e0301n3:168_8": "cittacetasikarāsimhi pavattaṁ kusalacittantisamāso.",
  "anya-e0301n3:169": "Viññāṇañcāyatananti viññāṇañcāyatanaṁ samāpannassavā upapannassavādiṭṭhadhammasukhavihārissavācittacetasikādhammātihi vibhaṅge vuttaṁ.",
  "anya-e0301n3:170": "[53] Vibhāvaniyaṁ pana mahāṭīkāyañca",
  "anya-e0301n3:171": "‘‘Dutīyā ruppa viññāṇena añcitabbaṁ pāpuṇitabbanti viññāṇañca’’ntipi vuttaṁ. Taṁ pāḷiyā na sameti.",
  "anya-e0301n3:172_0": "Anantaṁ viññāṇanti tadeva viññāṇaṁ ñāṇena phuṭṭhaṁ manasikaroti, anantaṁ pharati.",
  "anya-e0301n3:172_1": "Tena vuccati anantaṁ viññāṇantītihi vuttaṁ. Etena ca taṁviññāṇaṁ ekantena anantavisesanayuttaṁ",
  "anya-e0301n3:172_2": "hotīti viññāyatīti. Tameva ākāsantipi pāṭho. Ākiñcaññāyatananti ettha kiñci kiñcananti",
  "anya-e0301n3:172_3": "atthato ekaṁ appamattakassa nāmaṁ. Natthi kiñcanaṁ appamattakaṁ antamaso bhaṅgamattaṁpi",
  "anya-e0301n3:172_4": "avasiṭṭhaṁ assa pathamā ruppaviññāṇassāti akiñcanaṁ. Akiñcanassa bhāvo ākiñcaññaṁ.",
  "anya-e0301n3:172_5": "Pathamāruppaviññāṇābhāvo. So hi natthi kiñcīti manasikāra vasena taṁnāmaṁ labhatīti.",
  "anya-e0301n3:172_6": "Ākiñcaññaṁ āyatanamassātiādi vuttanayameva. Nevasaññā nāsaññāyatananti ettha oḷārika",
  "anya-e0301n3:172_7": "saññaṁ sandhāya nevatthi saññā assāti nevasaññaṁ. Sukhumasaññaṁ sandhāya naca natthi",
  "anya-e0301n3:172_8": "saññā assāti nāsaññaṁ, nevasaññañca taṁ nāsaññañcāti nevasaññā nāsaññaṁ majjhe dīghaṁ",
  "anya-e0301n3:172_9": "katvā, citta cetasikarāsieva. Tameva yogino sukhavisesānaṁ adhiṭṭhānaṭṭhena āyatananti",
  "anya-e0301n3:172_10": "nevasaññā nāsaññāyatanaṁ. Tasmiṁ pavattaṁ kusala cittanti samāso. Athavā. Saññāyeva",
  "anya-e0301n3:172_11": "paṭusaññākiccassa abhāvato nevasaññāca hoti. Saṅkhārāvasesa sukhumabhāvena vijjamānattā",
  "anya-e0301n3:172_12": "asaññāca nahotīti katvā nevasaññānā saññānāma, sāyeva āyatanaṁ, tenaca sampayuttaṁ",
  "anya-e0301n3:172_13": "kusala cittanti samāso. Etthaca yasmā ādito paṭṭhāya oḷārike nīvaraṇadhamme vitakkādikeca",
  "anya-e0301n3:172_14": "pajahitvā sesadhammeca bhāvanā balena uparupari sukhumabhāvaṁ pāpetvā anukkamena",
  "anya-e0301n3:172_15": "paṭipajjantā sukhumaṭṭhena lokiyadhammesu muddhabhūtaṁ imaṁ samāpattiṁ pāpuṇanti.",
  "anya-e0301n3:172_16": "Tasmā idha cittaṁpi nevacittanācittameva hoti. Phassopi neva phassanāphassoeva hoti,",
  "anya-e0301n3:172_17": "tathā vedanādayopīti. Tasmā idhasaññāggahaṇaṁ desanāsīsamattanti daṭṭhabbaṁ. Vipākesu",
  "anya-e0301n3:172_18": "viññāṇañcāyatananti ettha viññāṇanti pathamāruppakusala viññāṇameva. Tañca atītānantarabhave",
  "anya-e0301n3:172_19": "pavattaṁ daṭṭhabbaṁ. Akiñcana bhāvoca tasseva natthi bhāvoti. Kriyacittesu pana viññāṇaṁ",
  "anya-e0301n3:172_20": "nāma kusalabhūtaṁ kriyabhūtañca duvidhaṁ pathamāruppaviññāṇaṁ veditabbaṁ. Akiñcanabhāvoca",
  "anya-e0301n3:172_21": "tasseva duvidhassa viññāṇassa abhāvo yevāti.",
  "anya-e0301n3:173_0": "56. Saṅgahagāthāyaṁ ārammaṇappabhedenāti ālambi tabbānaṁ kasiṇugghāṭimākāsādīnaṁ",
  "anya-e0301n3:173_1": "catunnaṁ ārammaṇānaṁ pabhedena. Duvidhaṁhi idha ārammaṇacatukkaṁ, atimikkatabba catukkaṁ,",
  "anya-e0301n3:173_2": "ālambi tabba catukkañca. Tattha pathamāruppe rūpapañcamajjhānassa ārammaṇa bhūtaṁ.",
  "anya-e0301n3:173_3": "Kasiṇanimittaṁ atikkami tabbaṁnāma. Taṁ ugghāṭetvā laddhaṁ ākāsaṁ ālambitabbaṁ nāma.",
  "anya-e0301n3:173_4": "Dutīyāruppe pathamāruppassa ārammaṇabhūtaṁ ākāsaṁ atikkamitabbaṁnāma. Pathamāruppaviññāṇaṁ",
  "anya-e0301n3:173_5": "ālambi tabbaṁnāma. Tatīyāruppe taṁpathamāruppaviññāṇaṁ atikkamitabbaṁnāma. Tassa",
  "anya-e0301n3:173_6": "natthibhāvo ālambitabbaṁnāma. Catutthāruppe so natthi bhāvo atikkamitabbaṁ nāma.",
  "anya-e0301n3:173_7": "Tatīyāruppaviññāṇaṁ ālambi tabbaṁ nāmāti. Tattha kiñcāpi imaṁ āruppamānasaṁ catunnaṁ",
  "anya-e0301n3:173_8": "atikkami tabbānaṁpi bhedena catubbidhaṁ hoti, tathāpi ākāsānañcāya tanantiādinā idha",
  "anya-e0301n3:173_9": "ālambitabbānaññeva sarūpato gahitattā tesaṁ bhedena imassa bhedo pākaṭoti daṭṭhabbaṁ.",
  "anya-e0301n3:173_10": "Āruppamānasaṁ ālambaṇappabhedena catudhā ṭhitaṁ. Tadeva puññapāka kriyabhedena dvādasadhā ṭhitanti yojanā.",
  "anya-e0301n3:174": "Arūpacittassa paramatthadīpanā.",
  "anya-e0301n3:175_0": "57. Idāni yathānuppattaṁ lokuttara cittaṁ dassento sotāpattimaggacittantiādimāha.",
  "anya-e0301n3:175_1": "Tattha savati sandati anivattagamanavasena pavattatīti soto, gaṅgādīsu jalappavāho.",
  "anya-e0301n3:175_2": "Sohi pabhavato paṭṭhāya yāvamahāsamuddā antarā anivatta māno savati sandati pavattatīti.",
  "anya-e0301n3:175_3": "Sotoviyāti soto. Aṭṭhaṅgiko ariyamaggo, yathāha-yokho āvuso ariyo aṭṭhaṅgiko maggo.",
  "anya-e0301n3:175_4": "Seyyathidaṁ, sammādiṭṭhi. La. Sammāsamādhi. Ayaṁ vuccatāvuso sototi. Ayaṁpihi yadā",
  "anya-e0301n3:175_5": "uppajjati. Tato paṭṭhāya ānubhāvapharaṇavasena yāvaanupādisesanibbānadhātuyā antarā",
  "anya-e0301n3:175_6": "anivattamānoyeva hutvā savati sandati pavattatīti. Yathāha -",
  "anya-e0301n3:176_0": "Seyyathāpi bhikkhave yākāci mahānadiyo. Seyyathidaṁ. Gaṅgā, yamunā, aciravatī, sarabhū,",
  "anya-e0301n3:176_1": "mahī. Sabbā tā samuddaninnā honti samuddapoṇā samuddapabbhārā. Evameva kho bhikkhave",
  "anya-e0301n3:176_2": "bhikkhu ariyaṁ aṭṭhaṅgikaṁ maggaṁ bhāvento bahulikaronto nibbānaninno hoti nibbānapoṇo nibbāna pabbhāroti.",
  "anya-e0301n3:177": "Etthaca tena tena maggena pahīnānaṁ kilesānaṁ puna anupagamana vasena saddhādīnaṁ indriyānaṁ anukkamena paripākagamanavasenaca anivattagamanaṁ daṭṭhabbaṁ. Yathāha -",
  "anya-e0301n3:178_0": "Seyyathāpi bhikkhave ghaṭo nikkujjo vamateva udakaṁ. Nopaccāvamati. Evamevakho bhikkhave",
  "anya-e0301n3:178_1": "ariyaṁ aṭṭhaṅgikaṁ maggaṁ bhāvento bahulikaronto vamateva pāpake akusale dhamme.",
  "anya-e0301n3:178_2": "Nopaccāvamatīti. Yathācāha-sotāpatti maggaññāṇena ye kilesā pahīnā, te kilese napuneti",
  "anya-e0301n3:178_3": "napacceti napaccāgacchatītiādi.",
  "anya-e0301n3:179_0": "Yathāca puthujjanā pahīnepi kilese puna upagacchanti. Tihe tukabhūtāpi puna dvihetukāhetukabhāvaṁ",
  "anya-e0301n3:179_1": "gacchanti. Yato te uparibhavagge nibbattāpi puna apāyesu sandissanti. Sīlavantāpi",
  "anya-e0301n3:179_2": "puna dussīlā honti. Samāhitāpi puna ummattakāvā khittacittāvā honti. Paññavāpi puna",
  "anya-e0301n3:179_3": "duppaññā eḷamūgā honti. Natathā ariyā. Tepana tena tena maggena pahīne kilese puna",
  "anya-e0301n3:179_4": "naupagacchanti. Puthujjanabhāvaṁvā heṭṭhimāriya bhāvaṁvā na gacchanti. Anukkamena",
  "anya-e0301n3:179_5": "saddhādīnaṁ indriyānaṁ paripakkabhāvameva upagacchantīti. Sabbañcetaṁ ariyamaggasseva",
  "anya-e0301n3:179_6": "ānubhāvena siddhanti sototināmaṁ mūlappabhavabhūte tasmiṁ maggeeva niruḷhanti daṭṭhabbaṁ.",
  "anya-e0301n3:179_7": "Tassa sotassa ādito pajjanaṁ pāpuṇanaṁ sotāpatti. Sotāpattiyā adhigamamāno maggo",
  "anya-e0301n3:179_8": "sotāpattimaggo. Athavā, dhammasota samāpanno ariyoti pavuccatīti vuttattā sabbe ariyasantānagatā",
  "anya-e0301n3:179_9": "lokiya lokuttarabhūtā bodhipakkhiyadhammā upari sambodhiparā yanatāvasena anupādisesanibbāna",
  "anya-e0301n3:179_10": "parāyanatāvasenaca anivatta gatiyā pavattamānā yathāvuttena atthena sototi vuccanti.",
  "anya-e0301n3:179_11": "Taṁ sotaṁ ādito pajjanti pāpuṇanti etāya paṭipadāyāti sotāpatti. Sotāpattica sā maggocāti",
  "anya-e0301n3:179_12": "sotāpattimaggo, pathamamaggasaṅkhātāya sotāpattiyā aṅganti sotāpatti yaṅgantihi aṭṭhakathāyaṁ",
  "anya-e0301n3:179_13": "vuttaṁ, maggotica patho upāyo. Nibbānaṁ maggeti, nibbānatthikehi maggīyati, kilese",
  "anya-e0301n3:179_14": "mārento gacchatīti maggotica vadanti.",
  "anya-e0301n3:180": "[54] Vibhāvaniyaṁ pana",
  "anya-e0301n3:181": "Ariyamaggasotassa ādito pajjanaṁ etassāti sotāpatti. Puggaloti vuttaṁ. Taṁ na sundaraṁ.",
  "anya-e0301n3:182": "Na hi puggale pavatto sotāpattisaddo katthaci diṭṭhoti.",
  "anya-e0301n3:183": "[55] Etena tassa maggo sotāpattimaggoti idaṁpi paṭikkhittaṁ hoti.",
  "anya-e0301n3:184": "Sotāpattimaggena sampayuttaṁ cittaṁ sotāpattimaggacittaṁ.",
  "anya-e0301n3:185": "[56] Ṭīkāsu pana",
  "anya-e0301n3:186": "Sotāpattiyā laddhaṁ maggacittaṁ sotāpatti maggacittanti vuttaṁ. Taṁ na sundaraṁ.",
  "anya-e0301n3:187": "Na hi cittasaddasambandho sotāpattisaddo katthaci pāḷiyaṁ diṭṭhoti.",
  "anya-e0301n3:188_0": "58. Paṭisandhivasena sakiṁ imaṁlokaṁ āgacchati sīlenāti sakadāgāmī. Dutīyaphalaṭṭho.",
  "anya-e0301n3:188_1": "So hi asamucchinnakāma rāgānusayattā kāmalokāgamana kilesasabbhāvena taṁ sabhāvānāti",
  "anya-e0301n3:188_2": "vattanato upari bhavagge ṭhitopi paṭisandhivasena puna imaṁ kāmadhātuṁ āgamanappakatikoeva",
  "anya-e0301n3:188_3": "hotīti. Vuttañhetaṁ catukkanipāte -",
  "anya-e0301n3:189_0": "Idha sāriputta ekaccassa puggalassa orambhāgiyāni saṁyojanāni appahīnāni honti, so",
  "anya-e0301n3:189_1": "diṭṭhevadhamme nevasaññānāsaññāyatanaṁ upasampajja viharati. So aparihīno kālaṁ kurumāno",
  "anya-e0301n3:189_2": "nesaññānāsaññā yatanupagānaṁ devānaṁ sahabyataṁ upapajjati. So tato cuto āgāmī hoti",
  "anya-e0301n3:189_3": "āgantvā itthattaṁ. Idha pana sāriputta ekaccassa puggalassa orambhāgiyāni saṁyojanāni",
  "anya-e0301n3:189_4": "pahīnāni honti, so diṭṭheva.La. So tato cuto anāgāmī hoti anāgantvā itthattanti.",
  "anya-e0301n3:190_0": "Aṭṭhakathāyañca itthattanti imaṁ kāmāvacara pañcakkhandha bhāvanti vuttaṁ. Ayañca",
  "anya-e0301n3:190_1": "attho kilesagativasena vutto. Na puggala gativasena. Na hi brahmabhūtā sotāpanna",
  "anya-e0301n3:190_2": "sakadā gāmino paṭipaṭisandhivasena heṭṭhimaṁpi brahmalokaṁ āgacchanti. Kuto kāma",
  "anya-e0301n3:190_3": "lokaṁ. Kathaṁ viññāyatīti ce. Anusayayamake –",
  "anya-e0301n3:191_0": "Kāmadhātuyā cutassa rūpadhātuṁ arūpadhātuṁ upapajjantassa kassaci sattaanusayā anusenti,",
  "anya-e0301n3:191_1": "kassaci pañcaanusayā anusenti, kassaci tayo anusayā anusentīti vatvā rūpa dhātuyā",
  "anya-e0301n3:191_2": "arūpadhātuyā cutassa kāmadhātuṁ upapajjantassa satteva anusayā anusentīti.",
  "anya-e0301n3:192_0": "Vuttattā viññāyati. Tattha purimavākye puthujjanassa vasena satta. Dvinnaṁ sotāpannasakadāgāmīnaṁ",
  "anya-e0301n3:192_1": "vasena pañca. Anāgāmissa vasena kayoti vuttaṁ, pacchimavākyepana brahmabhūtānaṁ sotā",
  "anya-e0301n3:192_2": "pannasakadāgāmianāgāmīnaṁ paṭisandhivasena kāmalokaṁ gamanassa natthitāya kevalaṁ",
  "anya-e0301n3:192_3": "puthujjanasseva vasena sattevāti vuttaṁ. Dhammahadaya vibhaṅgaṭṭhakathāyañca –",
  "anya-e0301n3:193_0": "‘‘Rūpāvacare nibbattā sotāpannasakadāgāmino napuna idhā gacchanti, tattheva parinibbāyanti.",
  "anya-e0301n3:193_1": "Etehi jhānaanāgāmino nāmā’’ti ca. ‘‘Navasu brahmalokesu nibbattaariya sāvakānaṁ tatrupa",
  "anya-e0301n3:193_2": "pattipi hoti uparūpapattipi. Naheṭṭhu papatti. Puthujjanānaṁpana tatrupapattipi hoti",
  "anya-e0301n3:193_3": "uparūpapatti heṭṭhupapattipī’’ti ca.",
  "anya-e0301n3:194_0": "Vuttaṁ. Tañcakho anāgamanaṁ maggasahāyena jhānānubhāveneva siddhaṁ. Namaggānubhāvenāti.",
  "anya-e0301n3:194_1": "Etthaca imaṁ lokanti padassa imaṁ manussalokanti vā imaṁ kāmāvacaralokantivā dvidhāpi",
  "anya-e0301n3:194_2": "attho aṭṭhakathāsu vutto. Tattha purimasmiṁ atthe sati āgacchatīti etassa devalokato",
  "anya-e0301n3:194_3": "āgacchatīti attho. Pacchimasmiṁ pana brahmalokatopi ca āgacchatīti. Pāḷiyaṁpana pacchimatthova",
  "anya-e0301n3:194_4": "vuttoviya dissati. Vuttañhetaṁ puggalapaññattiyaṁ anāgantvā itthattaṁ anāgāmī tena",
  "anya-e0301n3:194_5": "daṭṭhabbo. Āgantvā itthattaṁ sotāpannasakadā gāmino tena daṭṭhabbāti. Etthaca anāgantvā",
  "anya-e0301n3:194_6": "itthattanti iminā imaṁ kāmāvacaralokaṁ na āgacchatīti anāgāmīti atthaṁ dasseti. Āgantvā",
  "anya-e0301n3:194_7": "itthattanti imināpana dvepi sotāpannasakadāgāmino sakiṁ puna imaṁ kāmāvacaralokaṁ",
  "anya-e0301n3:194_8": "āgacchantīti sakadāgāminoti atthaṁ dasseti. Kasmā, nirantaravākyesu ṭhitānaṁ dvinnaṁitthatta",
  "anya-e0301n3:194_9": "saddānaṁ nānātthā sambhavato. Majjhimapaṇṇāseca kaṇṇakattha sutte -",
  "anya-e0301n3:195": "Yo so mahārāja brahmā sabyāpajjho, so brahmā āgantā itthattaṁ. Yoso brahmā abyāpajjho, so brahmā anāgantā itthattanti.",
  "anya-e0301n3:196_0": "Bhagavatā vuttaṁ. Tattha sabyāpajjhoti etena puthujjanena saha sotāpannasakadāgāmibhūtā",
  "anya-e0301n3:196_1": "brahmāno gahitā honti. Tehi paṭighānusayassa appahīnattā cetasikadukkhasaṅkhātaṁ",
  "anya-e0301n3:196_2": "byāpajjhaṁpi apahīnamevāti sabyāpajjhānāma. Āgantā itthattanti imaṁ kāmalokaṁ paṭisandhivasena",
  "anya-e0301n3:196_3": "puna āgamanasīlo āgamanappakatikoti attho. Tabbiparītena pacchimassa vākyassa attho",
  "anya-e0301n3:196_4": "veditabbo. Tesupana dvīsu sakadāgāmīsu purimassa anaññasā dhāraṇeneva sabbapathamaṁ",
  "anya-e0301n3:196_5": "ariya magga sotādhi gamana guṇena sotāpanno tveva nāmaṁ siddhanti daṭṭhabbaṁ. Puggalagativasena",
  "anya-e0301n3:196_6": "panettha brahmaloke ṭhitānaṁ sattakkhattuparamatādibhāvoviya sakadāgāmibhāvopi natthi.",
  "anya-e0301n3:196_7": "Pathamadutīyaphalaṭṭhāpihi tattha anāgāmisaṅkhyameva gacchanti. Tasmā sakadāgāmīti",
  "anya-e0301n3:196_8": "idaṁ kāmajātikā naṁeva dutīyaphalaṭṭhānaṁ siddhaṁ nāmanti katvā tesaṁ kāmaloke eva",
  "anya-e0301n3:196_9": "heṭṭhuparupapatti vasena sakiṁ āgamanaṁ aṭṭhakathāsu vuttanti daṭṭhabbaṁ. Evañca",
  "anya-e0301n3:196_10": "katvā pāḷiyaṁpi pañcannaṁ idha niṭṭhā sattakkhattuparamassa kolaṁkolassa ekabījissa",
  "anya-e0301n3:196_11": "sakadāgāmissa yoca diṭṭheva dhamme arahāti vuttanti. Sopana chabbidho hoti. Idhapatvā",
  "anya-e0301n3:196_12": "idhaparinibbāyī, tattha patvā tattha parinibbāyī, idhapatvā tattha parinibbāyī, tattha",
  "anya-e0301n3:196_13": "patvā idha parinibbāyī, idhapatvā tatthanibbattitvā idha parinibbāyī. Tatthapatvā",
  "anya-e0301n3:196_14": "idhanibbattitvā tatthaparinibbāyīti. Tattha idha patvā idha parinibbāyīti idha manussabhave",
  "anya-e0301n3:196_15": "sakadāgāmimaggaṁ patvā idhamanussa bhaveyeva arahattamaggaṁ labhitvā parinibbāyanadhammo.",
  "anya-e0301n3:196_16": "Tattha patvā tattha parinibbāyīti tasmiṁdevaloke sakadāgāmimaggaṁ patvā tasmiṁ devalokeyeva",
  "anya-e0301n3:196_17": "arahattamaggaṁ labhitvā parinibbāyanadhammo. Nibbattitvāti paṭisandhiggahaṇavasena",
  "anya-e0301n3:196_18": "uppajjitvā. Yesaṁ pana imaṁ lokanti padassa imaṁ manussalokanti attho. Tesaṁ so pañcavidhoyeva",
  "anya-e0301n3:196_19": "vutto, na chaṭṭho puggalo.",
  "anya-e0301n3:197": "Vibhāvaniyañca",
  "anya-e0301n3:198": "‘‘Pañcasu sakadāgāmīsu pañcamakova idhādhippeto, so hi ito gantvā puna sakiṁ idha āgacchatī’’ti vuttaṁ.",
  "anya-e0301n3:199_0": "Mahāparinibbāna suttaṭṭhakathāyaṁ pana mahāvagga saṁyuttaṭṭhakathā yañca sopi chaṭṭho",
  "anya-e0301n3:199_1": "puggalo sakiṁ āgamanaṭṭhena āgatoyeva. Yasmāca sabbaññubuddhāpi yāva uparimaggo nāgacchati.",
  "anya-e0301n3:199_2": "Tāva pathamaphalaṭṭhabhūtā sattakkhattu paramatāyaṁviya dutīyaphalaṭṭhabhūtā sakiṁ",
  "anya-e0301n3:199_3": "āgamanappakatiyaṁ saṇṭhitāyeva honti. Tasmā idha koci dutīyaphalaṭṭho sakiṁ āgamanaṭṭhena",
  "anya-e0301n3:199_4": "nippariyāyena sakadā gāmīnāma na nahotīti sabbopi so chabbidho puggalo idha nippariyāyena",
  "anya-e0301n3:199_5": "sakadāgāmiyevanāma hotīti daṭṭhabbo. Sakadā gāmissa maggo sakadāgāmimaggo. So hi",
  "anya-e0301n3:199_6": "sayaṁ janakabhūto sakadāgāmīnaṁ janetabbaṁ janetīti idha janetabba janakasambandhena",
  "anya-e0301n3:199_7": "visesana visesitabbatā ñāyāgatā eva hoti. Yathā tissamātā phussamātāti.",
  "anya-e0301n3:200": "[57] Vibhāvaniyaṁ pana",
  "anya-e0301n3:201_0": "Sāñāyāgatāeva nahoti. Payojanaṁ pana kiñci atthi. Payojanavasena aviruddhā hotīti",
  "anya-e0301n3:201_1": "iminā adhippāyenayaṁ vuttaṁ ‘‘kiñcāpi maggasamaṅgino tathāgamanāsambhavato phalaṭṭhoyeva",
  "anya-e0301n3:201_2": "sakadāgāmīnāma. Tassapana kāraṇabhūto purimuppanno maggo maggantarāvacchedanatthaṁ",
  "anya-e0301n3:201_3": "phalaṭṭhena visesetvā vuccati sakadāgāmimaggoti. Evaṁ anāgāmimaggo’’ti. Taṁ na yujjati.",
  "anya-e0301n3:202": "Sakadāgāmimaggena sampayuttaṁ cittanti samāso.",
  "anya-e0301n3:203_0": "59. Orabbhāgiyasaṁyojanānaṁ sabbaso samucchinnattā paṭisandhivasena puna imaṁ kāmalokaṁ",
  "anya-e0301n3:203_1": "na āgacchatīti anāgāmī. Ekantena brahmalokaparāyanoeva hotīti attho. Idañca kevalaṁ",
  "anya-e0301n3:203_2": "imassa maggassa ānubhāvavaseneva vuttaṁ. Uparimagga vipassanāya pana āgatāya so tasmiṁ",
  "anya-e0301n3:203_3": "ṭhāneyeva arahatta maggaparāyanopi hotiyeva. Anāgāmissa tatīyaphalaṭṭhassamaggo.",
  "anya-e0301n3:203_4": "Tena sampayuttaṁ cittanti viggaho.",
  "anya-e0301n3:204_0": "60. Mahapphalakāritāguṇayogena pūjāvisesaṁ arahatīti arahā. Khīṇāsavo catutthaphalaṭṭho.",
  "anya-e0301n3:204_1": "Arahato bhāvo arahattaṁ, catutthaphalaṁ. Tassa maggo. Tena sampayuttacittanti nibbacanaṁ.",
  "anya-e0301n3:204_2": "Pisaddena pāḷiyaṁ vibhatte maggacittappabhede sampiṇḍeti. Tattha dhammasaṅgaṇiyaṁ",
  "anya-e0301n3:204_3": "tāva pathamamagge jhānanāmena vuttesu pañcasu vāresu pathame suddhikapaṭipadāvāredvinnaṁ",
  "anya-e0301n3:204_4": "catukkapañcakanayānaṁ vasena navacittāni honti. Tathā suddhikasuññatāya suññatappaṭipadāya",
  "anya-e0301n3:204_5": "suddhikappaṇihite appaṇihitappaṭipadāyacāti pañcasu vāresu dasannaṁ nayānaṁ vasena",
  "anya-e0301n3:204_6": "pañcacattālīsacittāni honti. Tathā maggasatipaṭṭhānādīhi ekūnavīsatiyā nāmehi vuttesu",
  "anya-e0301n3:204_7": "paccekaṁ pañcasu vāresūti vīsatiyā nāmehi vutte vārasate dvinnaṁ nayasatānaṁ vasena",
  "anya-e0301n3:204_8": "navacittasatāni honti. Puna catūhi adhipatīhi yojetvā vuttesu catūsu vārasatesu aṭṭhannaṁ",
  "anya-e0301n3:204_9": "nayasatānaṁ vasena tīṇi sahassāni chasatānica hontīti. Evaṁ pathamamagge naya sahassavasena",
  "anya-e0301n3:204_10": "cattāricittasahassāni pañcacitta satānica honti. Tathā sesamaggesupīti evaṁ catūsu",
  "anya-e0301n3:204_11": "maggesu catunnaṁ naya sahassānaṁ vasena aṭṭhārasa magga citta sahassāni honti. Saccasatipaṭṭhāna",
  "anya-e0301n3:204_12": "vibhaṅgesu pana vīsatinaya sahassānaṁ vasena navutimaggacittasahassāni. Maggavibhaṅge",
  "anya-e0301n3:204_13": "aṭṭhavīsatiyā naya sahassānaṁ vasena satasahassaṁ chabbīsatisahassāni ca maggacittāni",
  "anya-e0301n3:204_14": "hontīti. Aṭṭhakathāsupana nayabhedāeva vuttā. Nacitta bhedāti.",
  "anya-e0301n3:205": "[58] Yaṁpana vibhāvaniyaṁ",
  "anya-e0301n3:206": "Pisaddena saccavibhaṅge āgataṁ saṭṭhisahassabhedaṁ nayaṁ saṅgaṇhātīti vuttaṁ. Taṁ imasmiṁ kusalanigame na vattabbaṁ.",
  "anya-e0301n3:207": "Sohi saṭṭhisahassabhedo nayo vipākaṭṭhāneeva aṭṭhakathāyaṁ āgatoti.",
  "anya-e0301n3:208": "[59] Yañca tattha",
  "anya-e0301n3:209": "Paṭipadābhedaṁ anāmasitvā kevalaṁ suññato appaṇihi toti dvidhā vibhattoti vuttaṁ. Taṁ nayujjati.",
  "anya-e0301n3:210": "Pāḷiyañhi paṭipadābhedo ādimhiyeva āgatoti. Naca ādimhi suññato appaṇihitoti dvidhā vibhatto nirantaravāro atthīti.",
  "anya-e0301n3:211": "[60] Yañca tattha",
  "anya-e0301n3:212_0": "Suññato eko nayo, appaṇihito eko, paṭipadā visiṭṭhā suññatā cattāro, appaṇihitā cattāroti",
  "anya-e0301n3:212_1": "katvā dasanayā hontīti adhippāyena evaṁ jhāna nāmena dasadhā vibhattoti vuttaṁ. Taṁpi na yujjatiyeva.",
  "anya-e0301n3:213_0": "Na hi suññatādayo idha nayānāma honti. Tesu pana eke kasmiṁ dve dve catukkapañcakanayāeva",
  "anya-e0301n3:213_1": "idha nayānāmāti. Etena tathā maggasatipaṭṭhāniccādikaṁpi sabbaṁ paṭikkhittaṁ hotīti. [Maggacittaṁ]",
  "anya-e0301n3:214_0": "61. Phalacitte phalanti vipākabhūto aṭṭhaṅgika maggo. Sampayuttadhammasamūhovā. Sotāpattiyā",
  "anya-e0301n3:214_1": "adhigataṁ phalaṁ. Tena sampayuttaṁ, tatthavā pariyāpannaṁ cittanti sotāpatti phala",
  "anya-e0301n3:214_2": "cittaṁ. Esanayo dutīyatatīyesupi. Arahattañca taṁ phalañcāti arahattaphalaṁ. Tena",
  "anya-e0301n3:214_3": "sampayuttaṁ, tasmiṁvā pariyāpannaṁ cittanti nirutti.",
  "anya-e0301n3:215_0": "62. Saṅgahagāthāyaṁ catumaggappabhedenāti catukkhattuṁ pattabbattā catubbidhānaṁ",
  "anya-e0301n3:215_1": "aṭṭhaṅgikamaggānaṁ pabhedena. Kasmāpana te catukkhattuṁ pattabbāti. Vuccate. Sotāpattimagge",
  "anya-e0301n3:215_2": "tāva saddhādīni indriyāni mudūni honti, tasmā so diṭṭhivicikicchāeva samucchindituṁ",
  "anya-e0301n3:215_3": "sakkoti. Aññepana kāmarāgabyāpādepi tanubhūtepi kātuṁ nasakkoti. Dutīyamagge tāni",
  "anya-e0301n3:215_4": "thokaṁ paṭūni honti. Tasmā so kāmarāgabyāpāde tanubhūte kātuṁ sakkoti. Samucchindituṁ",
  "anya-e0301n3:215_5": "pana nasakkohiyeva. Tatīyamagge tāni paṭutarāni honti. Tasmā so kāmarāgabyāpāde samucchindituṁ",
  "anya-e0301n3:215_6": "sakkoti. Rūpārūpa rāgamānuddhaccāvijjāyopana samucchindituṁ nasakkotiyeva. Catuttha",
  "anya-e0301n3:215_7": "maggepana tāni indriyāni paṭutamāni honti. Tasmā so tāca aññeca sabbepi pāpadhamme",
  "anya-e0301n3:215_8": "samucchindituṁ sakkoti. Evaṁ catukkhattuṁ pavattamānāeva pariniṭṭhitakiccattā te",
  "anya-e0301n3:215_9": "maggā catukkhattuṁ pattabbā hontīti. Kusalaṁ cittaṁ catumaggappabhedena catudhā mataṁ.",
  "anya-e0301n3:215_10": "Pākaṁpi tassa catubbidhassa kusalassa phalattā tathā catudhāmataṁ. Iti anuttaraṁ",
  "anya-e0301n3:215_11": "cittaṁ aṭṭhadhā matanti yojanā. Natthi attano uttaraṁ adhikaṁ etassāti anuttaraṁ.",
  "anya-e0301n3:216_0": "63. Kasmā panettha kriyacittaṁnāmana gahitanti, kriyānuttarassa abhāvāti, kasmā panassa",
  "anya-e0301n3:216_1": "abhāvoti. Maggacittassa ekacittakkhaṇikattāti. Yadi hi taṁ lokiyakusalaṁviya nānākkhaṇesu",
  "anya-e0301n3:216_2": "pavatteyya. Tadā niranusayasantānepi pavattitvā kriyā nuttaraṁnāma siyāti. Kasmāpana",
  "anya-e0301n3:216_3": "taṁ ekacittakkhaṇikameva hotīti. Maggassa mahānubhāvattāti. Kathañca mahānubhāvoti.",
  "anya-e0301n3:216_4": "Vuccate. Ariyamaggohi nāma sakiṁ pavattamānoyeva attanā pahātabbe kilese puna anuppādadhammataṁ",
  "anya-e0301n3:216_5": "āpādetvā pajahati. Ayamassa eko ānubhāvo. Vipākañca kusalakriyajavanaṁviya javanakicca",
  "anya-e0301n3:216_6": "yuttaṁ yadā kadāci samāpajjanakkhamañca katvā attano anantarato paṭṭhāya janeti.",
  "anya-e0301n3:216_7": "Ayamassa dutīyo ānubhāvo. Tasmā tassa kilesappahānatthāyapi puna uppādetabbakiccaṁnāma",
  "anya-e0301n3:216_8": "natthi. Tathā samāpatti atthāyapīti. Sacepi hi koci ahaṁ phalaṁ samāpajjituṁ na icchāmi.",
  "anya-e0301n3:216_9": "Pubbe laddhaṁ maggameva samāpajjissāmīti parikammaṁ kareyya. Tadā pubbe sakiṁ uppajjitvā",
  "anya-e0301n3:216_10": "niruddhamaggacetanānubhāvena phalacittameva pavatteyya. Na maggacittaṁ. Kasmā, appaṭibāhi",
  "anya-e0301n3:216_11": "yānubhāvattā maggassa. Ayañhi maggānubhāvonāma kenaci chandena vā vasenavā ajjhāsayenavā",
  "anya-e0301n3:216_12": "parikammenavā paṭibāhituṁ asakkuṇeyyoyeva hotīti.",
  "anya-e0301n3:217_0": "64.Dvādasākusalānevantiādi sabbesaṁ catubbhūmaka cittānaṁ jātivasena saṅgaho. Evaṁ",
  "anya-e0301n3:217_1": "iminā vuttappakārena akusa lāni dvādasevahonti. Kusalāni ekavīsatieva. Vipākānichattiṁ",
  "anya-e0301n3:217_2": "seva. Kriyacittāni vīsatievāti ṭīkāyaṁ yojīyati. Kecipana kusalānaṁ vipākānañca uparivaḍḍhamānattāevasaddaṁ",
  "anya-e0301n3:217_3": "ādiantapadesveva yojesuṁ. Catupaññāsadhātiādi bhūmivasena saṅgaho. Kāmepariyā pannāni",
  "anya-e0301n3:217_4": "cittāni catupaññāsadhā īraye katheyya. Rūpe pannarasa. Arūpe dvādasa. Tathā anuttare",
  "anya-e0301n3:217_5": "pariyāpannāni cittāni aṭṭhadhā īrayeti yojanā. Etthaca anuttareti lokuttara bhūmiyaṁ.",
  "anya-e0301n3:217_6": "Sā pana duvidhā saṅkhatabhūmi, asaṅkhatabhūmīti. Saṅkhatāpi catubbidhā. Yathāha –",
  "anya-e0301n3:218": "Yasmiṁ samaye lokuttaraṁ jhānaṁ bhāveti pathamāya bhūmiyā pattiyā.La. Dutīyāya.La. Tatīyāya.La. Catutthāya bhūmiyā pattiyāti.",
  "anya-e0301n3:219_0": "Tattha bhūmīti sāmaññaphalaṁ adhippetanti vuttaṁ. Pathamamaggaphalayu gaḷaṁvā pathamabhūmi.La.",
  "anya-e0301n3:219_1": "Catuttha maggaphala yugaḷaṁ catutthabhūmīti evaṁpi yujjatiyeva. Atthatopana rāgattayapariggahavimuttiyā",
  "anya-e0301n3:219_2": "tebhūmakadhammesu apariyāpannatā saṅkhātena avatthā visesena yutto dhammaviseso.",
  "anya-e0301n3:219_3": "Soca kilesappahāna visesena catubbidho jātoti.",
  "anya-e0301n3:220": "[61] Vibhāvaniyaṁ pana",
  "anya-e0301n3:221_0": "Itarabhūmiyoviya lokuttarabhūmināma visuṁ natthi. Nava vidhadhammasamūhoeva tesaṁ",
  "anya-e0301n3:221_1": "bhūmipariyāyoti katvā yaṁ vuttaṁ. ‘‘Katthaci apariyāpannāni navavidhalokuttara dhammasamūhekadesabhūtāni",
  "anya-e0301n3:221_2": "rukkhe sākhā tyādīsu viya anuttare cittānīti vuttānī’’ti. Taṁ nayujjati.",
  "anya-e0301n3:222_0": "Duvidhāhi bhūmi avatthābhūmi, okāsabhūmīti. Tattha avatthā bhūmieva nippariyāyabhūmi.",
  "anya-e0301n3:222_1": "Na itarā. Sā hi okāsabhūmināma dhammānaṁ taṁ taṁ avatthāvisesavaseneva siddhāti.",
  "anya-e0301n3:222_2": "Taṁ taṁ avatthā visesotica heṭṭhā vuttanayena kāmāvacaratādi avatthā viseso daṭṭhabbo.",
  "anya-e0301n3:222_3": "Apica ekattiṁsabhūmiyopi kusalākusaladhammānaṁ hīnapaṇītaoḷārikasukhumatā saṅkhātehi",
  "anya-e0301n3:222_4": "avatthāvisesehieva sijjhantīti.",
  "anya-e0301n3:223_0": "65. Evaṁ catubbhūmaka cittāni saṅkhepato niddisitvā idāni puna vitthārato niddisanto",
  "anya-e0301n3:223_1": "itthantiādigāthamāha. Tatrāyaṁ yojanā. Athavāpana itthaṁ yathāvuttappakārena ekunanavutippabhedaṁ",
  "anya-e0301n3:223_2": "mānasaṁ cittaṁ ekavīsasataṁ katvā vicakkhaṇā paṇḍitā vibhajantīti.",
  "anya-e0301n3:224": "[62] Ṭīkāsu pana",
  "anya-e0301n3:225": "Gāthāya pubbaddhaṁ purimagāthānaṁ nigamanaṁ katvā aparaddhameva ārabbhantaraṁ katvā yojenti. Taṁ kathamekūna navutividhaṁ cittaṁ ekavīsasataṁ hotīti iminā nasametīti.",
  "anya-e0301n3:226_0": "Idāni taṁ ekavīsasatavibhāgaṁ dassento kathaṁ.La. Hotīti pucchitvā vitakkavicārapīti",
  "anya-e0301n3:226_1": "sukhekaggatā sahitantiādimāha. Tattha pathamajjhāna sotāpattimaggacittanti ettha",
  "anya-e0301n3:226_2": "pañcaṅgikena pathamajjhānena yutto sotāpattimaggo pathamajjhānasotāpattimaggo. Tena",
  "anya-e0301n3:226_3": "sampayuttaṁ cittanti samāso.",
  "anya-e0301n3:227": "[63] Ṭīkāsu pana",
  "anya-e0301n3:228": "‘‘Pathamajjhānañca taṁ sotāpattimaggacittañcā’’ti yojenti. Taṁ na yuttaṁ.",
  "anya-e0301n3:229": "Na hi jhānaṁ cittaṁ hoti. Naca cittaṁ jhānaṁ. Aññañhi jhānaṁ, aññaṁ cittanti.",
  "anya-e0301n3:230": "[64] Yañca vibhāvaniyaṁ",
  "anya-e0301n3:231": "‘‘Jhānaṅgavasena pathamajjhāna sadisattā pathamajjhānañcā’’ti vuttaṁ. Tampi na yuttaṁ.",
  "anya-e0301n3:232_0": "Na hi pañcaṅgikaṁ lokuttarajjhānaṁ pathamajjhānasadisaṭṭhena pathamajjhānasaññaṁ",
  "anya-e0301n3:232_1": "labhatīti sakkā vattuṁ. Tañhi sayameva attano pañcaṅgikabhāvena nippariyāyato pathamajjhānaṁnāma",
  "anya-e0301n3:232_2": "hotīti. Idañhi jhānaṁnāma lokiyaṁvā hotu lokuttaraṁvā. Yaṁ pañcaṅgikaṁ hoti. Taṁ",
  "anya-e0301n3:232_3": "sayameva pathamajjhānanti siddhaṁ. Yaṁ caturaṅgikaṁ. Tiyaṅgikaṁ. Duvaṅgikaṁ. Puna",
  "anya-e0301n3:232_4": "duvaṅgikaṁ. Taṁ sayameva pañcamajjhānanti siddhanti. Lokuttarevā dutīyādibhāvassa",
  "anya-e0301n3:232_5": "uppattikkamavasena asiddhattā evaṁ vuttanti daṭṭhabbaṁ.",
  "anya-e0301n3:233": "[65] Yañca tattha",
  "anya-e0301n3:234_0": "Sadisabhāveneva lokuttare tesaṁ pañcaṅgikādīnaṁ jhāna vohārasiddhatādīpanatthaṁ.",
  "anya-e0301n3:234_1": "‘‘Pādakajjhāna sammasitajjhāna puggalajjhāsayesu hi aññataravasena taṁ taṁ jhānasadisattā",
  "anya-e0301n3:234_2": "vitakkādiaṅgapātubhāvena cattāropi maggā pathamajjhānādi vohāraṁ labhantā paccekaṁ",
  "anya-e0301n3:234_3": "pañcadhā vibhajantī’’ti vuttaṁ. Tampi nayujjatiyeva.",
  "anya-e0301n3:235_0": "Na hi maggā pathamajjhānādi vohāraṁ labhanti. Añño hi maggo, aññaṁ jhānanti. Apica,",
  "anya-e0301n3:235_1": "yadi upanijjhāyanaṭṭhena paccanīkajjhāpanaṭṭhenaca jhānaṁnāma siyā. Tadā lokuttarajjhānānieva",
  "anya-e0301n3:235_2": "sātisayato jhānānināma siyuṁ. Na itarāni. Tāni hi kasiṇādinimittamattaṁ upecca nijjhāyanti.",
  "anya-e0301n3:235_3": "Paccanīkadhammeca vikkhambhanamattena jhāpenti. Lokuttarāniyevapana atigambhīraṁ",
  "anya-e0301n3:235_4": "abhiduddasaṁ nibbānaṁ upecca nijjhāyanti. Paccanīkadhammeca samūle sānusaye sabbaso",
  "anya-e0301n3:235_5": "samucchindanavasena jhāpentīti. Etthaca appanājhānānaṁ pañcaṅgikabhāvonāma pakatiyā",
  "anya-e0301n3:235_6": "eva siddho hotīti na pathamajjhānikesu maggaphalesu pādakajjhā nādinā paccayavisesena",
  "anya-e0301n3:235_7": "kiccaṁ atthi. Caturaṅgikādi bhāvo pana tena paccayavisesena vinā na sijjhati. Asatihi",
  "anya-e0301n3:235_8": "tasmiṁ sabbaṁpi jhānaṁ pañcaṅgikameva bhavissatīti. Tattha yathā lokiyajjhānesu ādikammikakāle",
  "anya-e0301n3:235_9": "tassa tassa dutīyādikassa jhānassa upacārabhūtā bhāvanā sayaṁ vitakkādiyuttā samānāpi",
  "anya-e0301n3:235_10": "vitakkādīsu ādīnavadassanaññāṇenaceva idāni avitakkaṁ jhānaṁ uppādessāmi, idāni avicāraṁ",
  "anya-e0301n3:235_11": "jhānaṁ uppādessāmīti evamādinā pavattena ajjhāsaya visesenaca yuttattā kāci vitakkavirāgabhāvanānāma",
  "anya-e0301n3:235_12": "hoti. Kāci vicāra virāgabhāvanā nāma. Kāci pītivirāgabhāvanā nāma. Kāci sukhavirāgabhāvanānāma.",
  "anya-e0301n3:235_13": "Kācī rūpavirāgabhāvanānāma. Asaññigāmīnaṁ pana saññāvirāgabhāvanānāma hoti. Sā attano",
  "anya-e0301n3:235_14": "attano jhānaṁ avitakkaṁvā avicāraṁvā appītikaṁvā upekkhāsaha gataṁvā kātuṁ sakkoti.",
  "anya-e0301n3:235_15": "Jhānesu vasībhūtakālepana ādīnavadassanaññāṇena vinā kevalaṁ ajjhāsayamattena yaṁyaṁ",
  "anya-e0301n3:235_16": "jhānaṁ icchati. Taṁ taṁ jhānaṁ samāpajjatiyeva. Evamevaṁ idhapi tassa tassa maggassa",
  "anya-e0301n3:235_17": "upacārabhūtā vuṭṭhānagāmini vipassanāsaṅkhātā bhāvanā sayaṁ vitakkādiyuttā samānāpi",
  "anya-e0301n3:235_18": "nānāsattiyuttā hoti. Kāci vitakkavirāgabhāvanānāma. Kāci vitakkavicāravirāgabhāvanā",
  "anya-e0301n3:235_19": "nāma. Kāci vitakkavicārapīti virāgabhāvanānāma. Kāci vitakkavi cārapītisukhavirāgabhāvanānāma.",
  "anya-e0301n3:235_20": "Tattha yā vitakkaṁ virājetuṁ atikkāmetuṁ sakkoti. Sā vitakkavirāgabhāvanānāma. Esa nayo sesāsupīti.",
  "anya-e0301n3:236_0": "66. Kassapana balena sā vipassanā nānāsatti yuttā hotīti. Vuccate, pādakajjhānabalenāti",
  "anya-e0301n3:236_1": "eko theravādo. Sammasitajjhāna balenāti eko. Puggalajjhāsaya balenāti eko. Tattha",
  "anya-e0301n3:236_2": "yaṁ yaṁ jhānaṁ tassā vipassanāya pādakatthāya āsanne samāpajjīyati. Taṁtaṁ pādakajjhānaṁnāma.",
  "anya-e0301n3:236_3": "Taṁce pathamajjhānaṁ hoti. Vipassanā pākatikāeva. Sace dutīyajjhānaṁ hoti. Vipassanā",
  "anya-e0301n3:236_4": "vitakkavirāgasattiyuttā hoti. Magge avitakkaṁ jhānaṁ niyāmetuṁ sakkoti. Esanayo sesesupi",
  "anya-e0301n3:236_5": "pādakajjhānesūti ayaṁ pādakavādo. Pādakajjhāne sati taṁsadisameva magge jhānaṁ hoti.",
  "anya-e0301n3:236_6": "Asatipana magge pathamajjhānameva hoti. Sammasi tajjhānaṁvā puggalajjhāsayovā magge",
  "anya-e0301n3:236_7": "jhānaṅgaṁ niyametuṁ nasakkotīti adhippāyoti. Pādakajjhāne sati taṁvā aññaṁvā yaṁyaṁ",
  "anya-e0301n3:236_8": "jhānaṁ sammasīyati. Taṁce pathamajjhānaṁ hoti. Vipassanā pākati kāeva. Sace dutīyajjhānaṁ",
  "anya-e0301n3:236_9": "hoti. Vipassanā vitakkavirāgasatti yuttā hoti. Magge avitakkaṁ jhānaṁ niyāmetuṁ sakkoti.",
  "anya-e0301n3:236_10": "Esanayo sesesupi sammasitajjhānesūti ayaṁ sammasitavādo. Vipassanāya ārammaṇabhāvena",
  "anya-e0301n3:236_11": "saha caritattā sammasitajjhānameva pādakajjhānato ajjhāsayatoca balavataranti adhippāyoti.",
  "anya-e0301n3:237": "Vibhāvaniyaṁ pana",
  "anya-e0301n3:238": "Vipassanāpādakaṁ kiñcijhānaṁ natthīti imasmiṁ vāde vuttaṁ. Taṁ aṭṭhakathāya na sameti.",
  "anya-e0301n3:239_0": "Pādakajjhāne sati taṁvā aññaṁvā magge yaṁyaṁjhānaṁ icchati. Taṁtaṁ jhānaṁ ijjhati.",
  "anya-e0301n3:239_1": "Vipassanāpi icchānurūpaṁ vitakkavirāgādibhāvaṁ pattā hotīti puggalajjhāsayavādo.",
  "anya-e0301n3:239_2": "Yathā lokiyajjhānesu āsanne vuṭṭhitajjhānaṁ uparijjhānupacāra bhāvanāya upatthambhakamattaṁ",
  "anya-e0301n3:239_3": "hoti. Na pana uparijjhāne jhānaṁ attasadisaṁ kātuṁ sakkoti. Ajjhāsayoeva uparijjhāne",
  "anya-e0301n3:239_4": "jhānaṅgaṁ niyāmeti. Evamevaṁ idhapi pādakajjhānaṁ vipassanāya tikkha visadabhāvatthāya",
  "anya-e0301n3:239_5": "balavupanissa yo hoti. Ajjhāsayoeva vipassanaṁ vitakkavirāgādibhāvaṁ pāpetvā magge",
  "anya-e0301n3:239_6": "jhānaṅgaṁ niyāmetīti adhippāyoti. Yo panettha vuṭṭhānagāminivipassanāeva magge jhānaṅgaṁ",
  "anya-e0301n3:239_7": "niyāmetīti mahāṭṭhakathā vādo. Tatthapi puggalajjhāsayavisesabalena vitakkavirāgādisatti",
  "anya-e0301n3:239_8": "visesayuttā vuṭṭhānagāmini vipassanāevāti attho veditabbo. Kāmañcettha aṭṭhasāliniyaṁ",
  "anya-e0301n3:239_9": "imesaṁ tiṇṇaṁ theravādānaṁ aññamaññaṁ avirodho vuttoviya dissati. Imepana vādā aññamaññaṁ",
  "anya-e0301n3:239_10": "saṁsanditvā pavattā nahonti. Paccekaṁ sabbaṁ lokuttarajjhānaṁ paripuṇṇaṁ katvā pavattā.",
  "anya-e0301n3:239_11": "Tasmā nasakkā tesaṁ aññamaññaṁ virodho pariharitunti. Etthaca jhānalābhīnaṁ vipassanākamme",
  "anya-e0301n3:239_12": "pādakajjhānasamā pajjanaṁnāma bhagavatāeva suṭṭhuvihitaṁ. Vuttañhetaṁ cūḷasuññatasutte –",
  "anya-e0301n3:240_0": "Idhānanda bhikkhu vivicceva kāmehi vivicca akusalehi dhammehi pathamaṁ jhānaṁ upasampajja",
  "anya-e0301n3:240_1": "viharati. Dutīyaṁ jhānaṁ. Tatīyaṁ jhānaṁ. Catutthaṁ jhānaṁ upasampajja viharati.",
  "anya-e0301n3:240_2": "So ajjhattaṁ suññataṁ manasikaroti. Tassaceajjhattaṁsuññatāya cittaṁ napakkhandati.",
  "anya-e0301n3:240_3": "Napasīdati. Tena bhikkhunā tasmiṁyeva purimasmiṁ samādhinimitte ajjhattameva cittaṁ",
  "anya-e0301n3:240_4": "santhape tabbaṁ, sannisādetabbaṁ, ekodi kātabbaṁ, samādahātabbantiādi.",
  "anya-e0301n3:241": "Tattha suññataṁ manasikarotīti vipassanākammaṁ vuttaṁ. Tasmiṁyeva purimasmiṁ samādhinimitteti pādakajjhānasamādhi nimitte. Navanipāteca –",
  "anya-e0301n3:242": "Pathamaṁ pāhaṁ bhikkhavejhānaṁ nissāya āsavānaṁ khayaṁ vadāmi.La. Nevasaññānāsaññāyatanaṁ pāhaṁ bhikkhave jhānaṁ nissāya āsavānaṁ khayaṁ vadāmīti vuttaṁ.",
  "anya-e0301n3:243_0": "67. Imesupana tīsuvādesu puggalajjhāsayavādo balavataroviya khāyati. Lokiyajjhānesupi",
  "anya-e0301n3:243_1": "hi pādakajjhānaṁnāma icchitabbameva. Tañca uparijjhānassa upacārabhāvanāya tikkhavisada",
  "anya-e0301n3:243_2": "bhāvatthāyaeva hoti. Ajjhāsayoevapana upacāra bhāvanāya vitakkavirāgādibhāvaṁ sādheti.",
  "anya-e0301n3:243_3": "Upacārabhāvanāeva uparijjhāne jhānaṅgaṁ niyāmeti. Evamevaṁ idhapi pādakajjhānabalena",
  "anya-e0301n3:243_4": "tikkhavisada bhāvapattā vuṭṭhānagāmini vipassanāeva ajjhāsayavisesabalena vitakkavirāgādisattivisesayuttā",
  "anya-e0301n3:243_5": "hutvā magge nānājhānāni sādheti. Asati pana ajjhāsayavisese taṁtaṁ pādakajjhānānurūpaṁ",
  "anya-e0301n3:243_6": "ajjhāsayasāmaññaṁsaṇṭhāti. Tasmā ajjhāsayavisese asati pādakajjhānameva pamāṇaṁ hoti.",
  "anya-e0301n3:243_7": "Satipana tasmiṁ soeva pamāṇanti yuttaṁ. Icchi ticchita lokiyajjhāna samāpajjana sadisañhi",
  "anya-e0301n3:243_8": "sabbajjhānesu ciṇṇavasībhūtānaṁ maggesu icchitajjhāna nibbattananti. Yo panettha",
  "anya-e0301n3:243_9": "pādakajjhānādivasena pavatto viseso. So sabbopi vipassanā visesatthāya eva hoti.",
  "anya-e0301n3:243_10": "Vipassanā visesoeva magge jhānaṅgaṁ niyāmetīti katvā aṭṭhasāliniyaṁ visuddhi maggeca",
  "anya-e0301n3:243_11": "vipassanāva pamāṇaṁ katvāvuttā. So sabbopi viseso pādakajjhānena vinā nasijjhatīti",
  "anya-e0301n3:243_12": "katvā maggavibhaṅgamaggasaṁyuttaṭṭha kathāsu pādakajjhānaṁ eva pamāṇaṁ katvā vuttanti",
  "anya-e0301n3:243_13": "veditabbaṁ. Yasmā pana pāḷiyaṁ –",
  "anya-e0301n3:244_0": "Idha gahapati bhikkhu vivicceva kāmehi. La. Pathamaṁ jhānaṁ upasampajja viharati.",
  "anya-e0301n3:244_1": "So iti paṭisañcikkhati. Idaṁpi kho pathamajjhānaṁ abhisaṅkhataṁ abhisañcehayitaṁ",
  "anya-e0301n3:244_2": "yaṁkhopana kiñci abhisaṅkhataṁ abhisañcetayitaṁ. Tadaniccaṁ. Taṁ nirodhadhammanti",
  "anya-e0301n3:244_3": "pajānāti so tattha ṭhito āsavānaṁ khayaṁ pāpuṇāti. La. Dutīyaṁ jhānaṁ, tatīyaṁ jhānaṁ,",
  "anya-e0301n3:244_4": "catutthaṁ jhānaṁ, mettā cetovimuttiṁ. Karuṇā, muditā, upekkhāceto vimuttiṁ, ākāsānañcā",
  "anya-e0301n3:244_5": "yatanaṁ.La. Ākiñcaññā yatanaṁ upasampajja viharati. So iti paṭisañcikkhati. Ayaṁpikho",
  "anya-e0301n3:244_6": "ākiñcaññā yatanasamāpatti abhisaṅkhatā abhisañcetayitā. Yaṁ khopana kiñci abhisaṅkhataṁ.La. Khayaṁ pāpuṇātīti.",
  "anya-e0301n3:245": "Evaṁekādasanipāte –",
  "anya-e0301n3:246_0": "Idhānanda bhikkhu vivicceva kāmehi vivicca akusalehi dhammehi savitakkaṁ savicāraṁ",
  "anya-e0301n3:246_1": "vivekajaṁ pītisukhaṁ pathamaṁ jhānaṁ upasampajja viharati. So yadeva tattha hoti",
  "anya-e0301n3:246_2": "rūpagataṁ vedanāgataṁ saññāgataṁ saṅkhāragataṁ viññāṇagataṁ, te dhamme aniccato dukkhato",
  "anya-e0301n3:246_3": "anattato samanupassati. So tattha ṭhito āsavānaṁ khayaṁ pāpuṇāti. No ce āsavānaṁ",
  "anya-e0301n3:246_4": "khayaṁ pāpuṇāti. Teneva dhammarāgena tāya dhammanandiyā pañcannaṁ orambhāgiyānaṁ",
  "anya-e0301n3:246_5": "saṁyojanānaṁ parikkhayā upapātiko hoti. Tattha parinibbāyī anāvattidhammo tasmā lokāti.",
  "anya-e0301n3:247_0": "Ādinā mālukyaputtasutta anupadasuttādīsuca anekesu suttantesu aṭṭhasu samāpattīsu",
  "anya-e0301n3:247_1": "ekekāya samāpattiyā vuṭṭhāya vuṭṭhitasamāpattidhammasammasanameva āgataṁ. Napana",
  "anya-e0301n3:247_2": "aññajjhāna sammasanaṁ. Tasmā satipi yogīnaṁ icchāvasena pādakajjhānato aññajjhānasammasane",
  "anya-e0301n3:247_3": "pādakajjhānameva pamāṇanti sakkā viññātunti. Ettāvatā sammasitavādo sabbadubbaloti",
  "anya-e0301n3:247_4": "siddho hotīti. Yepana aṭṭhasamāpattilābhinopi jhānaṁ pādakaṁ akatvāva maggaṁ uppādenti.",
  "anya-e0301n3:247_5": "Pathamajjhānamevavā pādakaṁ katvā ajjhāsayavisesaṁ akatvā maggaṁ uppādenti. Pathamajjhānamattalābhinovā",
  "anya-e0301n3:247_6": "hutvā tameva pādakaṁ katvā maggaṁ uppādenti. Yeca sukkhavipassakā hutvā maggaṁ uppādenti.",
  "anya-e0301n3:247_7": "Tesaṁ pathamajjhānikova maggo hotīti veditabbo. Apica ye pakatiyāva aṭṭhasu samāpattīsu",
  "anya-e0301n3:247_8": "ciṇṇavasībhūtā honti. Te vināpi āsannapādakena yaṁyaṁjhānaṁ icchanti. Taṁtaṁ jhānaṁ",
  "anya-e0301n3:247_9": "tesaṁ maggesu nasamijjhatīti navattabbaṁ.",
  "anya-e0301n3:248": "66.[66] Yaṁpana vibhāvaniyaṁ",
  "anya-e0301n3:249_0": "‘‘Sacepana puggalassa tathāvidho ajjhāsayo natthi. Heṭṭhimaheṭṭhimajjhānato vuṭṭhāya",
  "anya-e0301n3:249_1": "uparuparijjhānadhamme sammasitvā uppāditamaggo pādakajjhānaṁ anapekkhitvā sammasitajjhānasadiso",
  "anya-e0301n3:249_2": "hotīti vuttaṁ. Taṁ vicāretabbaṁ.",
  "anya-e0301n3:250_0": "Na hi ārammaṇamattabhūtaṁ sammasitajjhānaṁ uparimaṁpi samānaṁ āsanne vuṭṭhitajjhānato",
  "anya-e0301n3:250_1": "balavataraṁ bhavituṁ arahati. Āsanne vuṭṭhitasseva cittasantānaṁ visesetuṁ samatthabhāvato.",
  "anya-e0301n3:250_2": "Tato yevahi so sammasitavādo sabbaaṭṭhakathāsu kecivādapakkhe eva thapitoti. Nanu",
  "anya-e0301n3:250_3": "puggalajjhāsayavādopi tathāthapitoevāti. Saccaṁ, sopana lokiyajjhānānaṁ uppattividhānena",
  "anya-e0301n3:250_4": "saha saṁsandikattā yuttataroeva hotīti.",
  "anya-e0301n3:251": "[67] Etena yaṁ tattha vuttaṁ.",
  "anya-e0301n3:252_0": "‘‘Uparuparijjhānato pana vuṭṭhāya heṭṭhima heṭṭhimajjhāna dhamme sammasitvā uppāditamaggo",
  "anya-e0301n3:252_1": "sammasitajjhānaṁ anapekkhitvā pāda kajjhānasadiso hoti. Heṭṭhimaheṭṭhimajjhānatohi",
  "anya-e0301n3:252_2": "uparu parijjhānaṁ balavatara’’nti. Taṁpi paṭikkhittaṁ hoti.",
  "anya-e0301n3:253": "Na hi pādakajjhānaṁ uparima bhūtattāyeva balavataraṁ hoti. Pādakabhūtattāyeva pana balavataraṁ hotīti.",
  "anya-e0301n3:254": "[68] Yañca tattha",
  "anya-e0301n3:255_0": "Magge vedanāniyamopana pādakajjhānādīnaṁ vasena nasiddho. Aññathā vipassanā yāyakāyacivedanāya",
  "anya-e0301n3:255_1": "yuttā hutvā tehi niyamitāya ekekāya maggavedanāya saddhiṁ ghaṭi yeyyāti iminā adhippāyena",
  "anya-e0301n3:255_2": "‘‘vedanāniyamopana sabbatthapi vuṭṭhānagāmini vipassanāniyamena hotī’’ti vuttaṁ. Tampi na yujjati.",
  "anya-e0301n3:256_0": "Pādakajjhānādīnaṁ vaseneva vipassanāya saha vedanāniyamassa siddhattā. Tathāhi taṁtaṁ",
  "anya-e0301n3:256_1": "pādakajjhānato vuṭṭhāya vipassantassa vipassanā ādito kadāci somanassasahagatāvā",
  "anya-e0301n3:256_2": "hoti. Kadāci upekkhāsahagatāvā. Maggavuṭṭhānakālepana yadipādakajjhānaṁ somanassajjhānaṁ",
  "anya-e0301n3:256_3": "hoti. Vipassanā ekantena somassasaha gatāva hutvā maggena saddhiṁ ghaṭiyatīti. Vuttañhetaṁ",
  "anya-e0301n3:256_4": "saḷāyatana vibhaṅgasutte –",
  "anya-e0301n3:257_0": "Tatra bhikkhave yā cha nekkhammassitā upekkhā. Tā nissāya tā āgamma yāni cha nekkhammassitāni",
  "anya-e0301n3:257_1": "somanassāni. Tāni pajahatha. Tāni samatikkamatha. Evametesaṁ pahānaṁ hoti. Evametesaṁ samatikkamo hotīti.",
  "anya-e0301n3:258_0": "Aṭṭhakathāyañca aṭṭhasu samāpattīsu pathamādinica tīṇijhānāni suddhasaṅkhāreca pādake",
  "anya-e0301n3:258_1": "katvā vipassanaṁ āraddhānaṁ catunnaṁ bhikkhūnaṁ pubbabhāga vipassanā somanassasahagatā",
  "anya-e0301n3:258_2": "vā hoti. Upekkhāsaha gatāvāvuṭṭhānagāminīpana somanassasahagatāva hoti. Catutthajjhānādīni",
  "anya-e0301n3:258_3": "pādakānikatvā vipassanaṁ āraddhānaṁ pañcannaṁ bhikkhūnaṁ pubbabhāgavipassanā purima",
  "anya-e0301n3:258_4": "sadisāva. Vuṭṭhānagāminīpana upekkhāsahagatāva hoti. Idaṁ sandhāyayā chanekkhammassitā.La.",
  "anya-e0301n3:258_5": "Pajahathāti vuttaṁ. Ajjhāsayavisesena saha maggavuṭṭhānepi esevanayo. Balavavipassanākāle",
  "anya-e0301n3:258_6": "hi vipassanāratināma suṭṭhu paṇītatarā hoti. Sakalasarīraṁ pharamānā ajjhottharamānā",
  "anya-e0301n3:258_7": "pavattati. Yathāha –",
  "anya-e0301n3:259": "Suññāgāre paviṭṭhassa, santacittassa bhikkhuno;",
  "anya-e0301n3:260": "Amānusī rati hoti, sammadhammaṁ vipassatoti.",
  "anya-e0301n3:261_0": "Tasmā tadā pādakajjhānavisesenavā ajjhāsayavisesena vā vinā vipassanā upekkhāsahagatā",
  "anya-e0301n3:261_1": "na hoti. Ekantena somanassasahagatāva hotīti. Etthapana sabbajjhānesu vasībhūtassa",
  "anya-e0301n3:261_2": "yaṁkiñci ekaṁ jhānaṁ pādakaṁ katvā taṁ pā aññaṁvā maggeyaṁyaṁ jhānaṁ icchati. Maggavuṭṭhānakāle",
  "anya-e0301n3:261_3": "ajjhāsayabalena taṁtaṁjhānānurūpaṁ vipassanāyaca maggeca vedanā pariṇāmo veditabbo.",
  "anya-e0301n3:261_4": "Napana vedanāniyāmonāma visuṁ vattabboti.",
  "anya-e0301n3:262_0": "67.Saṅgahagāthāyaṁ anuttaraṁ aṭṭhavidhaṁ cittaṁ jhānaṅgayogabhedena ekekaṁ pañcadhā",
  "anya-e0301n3:262_1": "katvā cattālīsavidhanti ca vuccatīti yojanā. Idāni sabbāni mahaggatā nuttaracittāni",
  "anya-e0301n3:262_2": "pañcavidhe jhāna koṭṭhāse saṅgahetvā dassetuṁ yathāca rūpāvacarantiādimāha. Yathā",
  "anya-e0301n3:262_3": "rūpāvacaraṁ cittaṁ pathamādijjhānabhede gayhati. Jhāna bhedasiddhe pathamajjhānikacittādike",
  "anya-e0301n3:262_4": "pañcavidhe cittabhede saṅgayhati, tathā anuttarañca cittaṁ pathamādijjhānabhede saṅgayhati.",
  "anya-e0301n3:262_5": "Āruppañcacittaṁ upakkhekaggatā saṅkhātena pañcamajjhānena yuttattā pañcame jhāne",
  "anya-e0301n3:262_6": "pañcamajjhānikacittabhede saṅgayhati. Tasmā ekekaṁ patamādikaṁ pathamajjhānikacittādikaṁ",
  "anya-e0301n3:262_7": "jhānaṁ jhānacittaṁ ekādasa vidhaṁ hoti. Antetu antimabhūte pañcamajjhānikacittabhedepana",
  "anya-e0301n3:262_8": "jhānaṁ cittaṁ tevīsatividhaṁ bhaveti yojanā. Etthaca jhānasaddena taṁsampayuttaṁ",
  "anya-e0301n3:262_9": "cittameva vuccati. Na hi jhānaṁ ekādasavidhaṁvā tevīsatividhaṁvā hotīti.",
  "anya-e0301n3:263": "[69] Yaṁpana vibhāvaniyaṁ",
  "anya-e0301n3:264": "‘‘Rūpāvacaracittaṁ pathamajjhānantiādinā vuccatītica āruppañcāpi pañcamajjhānavohāraṁ labhatī’’ti ca vuttaṁ. Taṁ na yujjati.",
  "anya-e0301n3:265": "Na hi cittaṁ pathamajjhānaṁ hoti. Naca pañcamajjhānavohāraṁ labhatīti.",
  "anya-e0301n3:266": "[70] Yāca imissāgāthāyaṁ aparāpi yojanā vuttā. Sāpi na yuttāeva.",
  "anya-e0301n3:267_0": "Tathā saddassa pathamādijjhānabhedeti padassa purato paṭhitattāti. Evaṁ yathā vibhajitabbe",
  "anya-e0301n3:267_1": "ekadese vibhatte sabbaṁ ekūnanavutividhaṁ cittaṁ ekavīsasataṁ katvā vibhattaṁnāma",
  "anya-e0301n3:267_2": "hoti. Tathā vibhajitvā idāni taṁsaṅgahaṁ dassento antimagāthamāha. Puññaṁ sattatiṁsavidhaṁ",
  "anya-e0301n3:267_3": "hoti. Tathā pākaṁ dvipaññāsavidhaṁ hoti. Iti ekūnanavutividhāni cittāni ekavīsasataṁ",
  "anya-e0301n3:267_4": "katvā budhā paṇḍitā āhu kathesuṁ. Kathentivā vibhajanti vicakkhaṇāti vuttaṁ hotīti.",
  "anya-e0301n3:268": "Iti paramatthadīpaniyānāma abhidhammatthasaṅgahassa",
  "anya-e0301n3:269": "Catutthavaṇṇanāya cittasaṅgahassa",
  "anya-e0301n3:270": "Paramatthadīpanā niṭṭhitā."
}