{
  "tika-vin07t51:0": "Mahāsaṅgāmaṁ",
  "tika-vin07t51:1": "Voharantena jānitabbādivaṇṇanā",
  "tika-vin07t51:2_0": "368-374. Mahāsaṅgāme pāḷiyaṁ saṅgāmāvacarenāti anuvijjakaṁ sandhāya vuttaṁ. Vatthūti",
  "tika-vin07t51:2_1": "methunādivītikkamo. Nidānanti vesāliādipaññattiṭṭhānaṁ. Puggalo akārako jānitabboti",
  "tika-vin07t51:2_2": "ettha saṅghe vā gaṇe vā pariṇāyakabhūto puggaloti daṭṭhabbaṁ.",
  "tika-vin07t51:3_0": "375.Vissaṭṭhisikkhāpadanti nīlādidasannaṁ sukkānaṁ mocanavasena vuttaṁ sukkavissaṭṭhisikkhāpadaṁ.",
  "tika-vin07t51:3_1": "Tañhi telādimandavaṇṇānaṁ nīlādipacuravaṇṇānaṁ vasena “vaṇṇāvaṇṇā”ti vuttaṁ. Pacuratthe",
  "tika-vin07t51:3_2": "hi idha avaṇṇoti a-kāro.",
  "tika-vin07t51:4": "379.Yāva akaniṭṭhabrahmāno dvidhā hontīti ettha avihādisuddhāvāsikā aññabhūmīsu ariyā dhammavādīpakkhaṁ eva bhajanti, itare duvidhampīti daṭṭhabbaṁ.",
  "tika-vin07t51:5": "Voharantena jānitabbādivaṇṇanā niṭṭhitā."
}