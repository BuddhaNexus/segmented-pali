{
  "tika-vin07t43:0": "Samathabhedaṁ",
  "tika-vin07t43:1": "Adhikaraṇapariyāyavāravaṇṇanā",
  "tika-vin07t43:2_0": "293. Chaṭṭhe pariyāyavāre alobho pubbaṅgamotiādi sāsanaṭṭhitiyā aviparītato dhammavādissa",
  "tika-vin07t43:2_1": "vivādaṁ sandhāya vuttaṁ. Aṭṭhārasa bhedakaravatthūni ṭhānānīti dhammādīsu adhammotiādinā",
  "tika-vin07t43:2_2": "gahetvā dīpanāni idheva bhedakaravatthūni, tāni eva kāyakalahādivivādassa kāraṇattā",
  "tika-vin07t43:2_3": "ṭhānāni, okāsattā vatthūni, ādhārattā bhūmiyoti ca vuttāni. Abyākatahetūti asekkhānaṁ",
  "tika-vin07t43:2_4": "vivādaṁ sandhāya vuttaṁ. Dvādasa mūlānīti kodho upanāho, makkho palāso, issā macchariyaṁ,",
  "tika-vin07t43:2_5": "māyā sāṭheyyaṁ, pāpicchatā mahicchatā, sandiṭṭhiparāmāsitā ādhānaggāhīduppaṭinissajjitānīti",
  "tika-vin07t43:2_6": "imesaṁ channaṁ yugaḷānaṁ vasena cha dhammā ceva lobhādayo cha hetū cāti dvādasa dhammā",
  "tika-vin07t43:2_7": "vivādādhikaraṇassa mūlāni.",
  "tika-vin07t43:3": "294.Cuddasa mūlānīti tāneva dvādasa kāyavācāhi saddhiṁ cuddasa anuvādādhikaraṇassa mūlāni.",
  "tika-vin07t43:4_0": "295. Pathavīkhaṇanādīsu paṇṇattivajjesu kusalābyākatacittamūlikā āpatti hotīti dassetuṁ",
  "tika-vin07t43:4_1": "‘‘alobho pubbaṅgamo’’tiādi vuttaṁ. Satta āpattikkhandhā ṭhānānītiādi sattannaṁ āpattikkhandhānaṁ",
  "tika-vin07t43:4_2": "paṭicchādanapaccayā āpattisambhavato vuttaṁ. ‘‘Āpattādhikaraṇapaccayā catasso āpattiyo",
  "tika-vin07t43:4_3": "āpajjatī’’ti (pari. 290) hi vuttaṁ. ‘‘Cha hetū’’ti idaṁ kusalānaṁ āpattihetuvohārassa",
  "tika-vin07t43:4_4": "ayuttatāya vuttaṁ, na pana kusalahetūnaṁ abhāvato. ‘‘Alobho pubbaṅgamo’’ti hi ādi",
  "tika-vin07t43:4_5": "vuttaṁ. Āpattihetavo eva hi pubbaṅgamanāmena vuttā.",
  "tika-vin07t43:5_0": "296.Cattāri kammāni ṭhānānītiādīsu apalokanavācā, ñattiādivācāyo ca kammānīti vuttaṁ.",
  "tika-vin07t43:5_1": "Tā eva hi ekasīmāyaṁ sāmaggimupagatānaṁ kammappattānaṁ anumatiyā sāvanakiriyānipphattisaṅkhātassa",
  "tika-vin07t43:5_2": "saṅghagaṇakiccasabhāvassa kiccādhikaraṇassa adhiṭṭhānābhāvena ‘‘ṭhānavatthubhūmiyo’’ti",
  "tika-vin07t43:5_3": "vuccanti. Ekaṁ mūlaṁ saṅghoti yebhuyyavasena vuttaṁ. Gaṇañattiapalokanānañhi gaṇopi",
  "tika-vin07t43:5_4": "mūlanti. Ñattito vāti ñattiñattidutiyañatticatutthakammavācānaṁ ñattirūpattā, ñattipubbakattā",
  "tika-vin07t43:5_5": "ca vuttaṁ. Kammañattikammavācāñattivasena hi duvidhāsu ñattīsu anussāvanāpi kammamūlakantveva",
  "tika-vin07t43:5_6": "saṅgayhanti. Ñattivibhāgo cāyaṁ upari āvi bhavissati.",
  "tika-vin07t43:6_0": "‘‘Ime satta samathā…pe… pariyāyenā’’ti idaṁ pucchāvacanaṁ. ‘‘Siyā’’ti idaṁ visajjanaṁ.",
  "tika-vin07t43:6_1": "‘‘Kathañca siyā’’ti idaṁ puna pucchā. Vivādādhikaraṇassa dve samathātiādi puna visajjanaṁ.",
  "tika-vin07t43:6_2": "Tattha ‘‘vatthuvasenā’’ti idaṁ ‘‘satta samathā dasa samathā hontī’’ti imassa kāraṇavacanaṁ.",
  "tika-vin07t43:6_3": "‘‘Pariyāyenā’’ti idaṁ ‘‘dasa samathā satta samathā hontī’’ti imassa kāraṇavacanaṁ.",
  "tika-vin07t43:6_4": "Catubbidhādhikaraṇasaṅkhātavatthuvasena ca desanākkamasaṅkhātapariyāyavasena cāti attho.",
  "tika-vin07t43:7": "Adhikaraṇapariyāyavāravaṇṇanā niṭṭhitā.",
  "tika-vin07t43:8": "Sādhāraṇavārādivaṇṇanā",
  "tika-vin07t43:9": "297. Sattame sādhāraṇavāre sādhāraṇāti vivādādhikaraṇassa vūpasamanakiccasādhāraṇā. Evaṁ sabbattha.",
  "tika-vin07t43:10": "298. Aṭṭhame tabbhāgiyavāre tabbhāgiyāti vivādādhikaraṇassa vūpasamanato tappakkhikā.",
  "tika-vin07t43:11": "Sādhāraṇavārādivaṇṇanā niṭṭhitā.",
  "tika-vin07t43:12": "Samathāsamathassasādhāraṇavāravaṇṇanā",
  "tika-vin07t43:13_0": "299. Navame samathāsamathasādhāraṇavāre ‘‘sabbe samathā ekatova adhikaraṇaṁ samenti",
  "tika-vin07t43:13_1": "udāhu nānā’’ti pucchantena ‘‘samathā samathassa sādhāraṇā, samathā samathassa asādhāraṇā’’ti",
  "tika-vin07t43:13_2": "vuttaṁ. Vivādādiadhikaraṇakkamena tabbūpasamahetubhūte samathe uddharanto ‘‘yebhuyyasikā’’tiādimāha.",
  "tika-vin07t43:13_3": "Sammukhāvinayaṁ vinā kassaci samathassa asambhavā sesā chapi samathā sammukhāvinayassa",
  "tika-vin07t43:13_4": "sādhāraṇā vuttā, tesaṁ pana channaṁ aññamaññāpekkhābhāvato te aññamaññaṁ asādhāraṇā",
  "tika-vin07t43:13_5": "vuttā. Tabbhāgiyavārepi eseva nayo.",
  "tika-vin07t43:14": "Samathāsamathassasādhāraṇavāravaṇṇanā niṭṭhitā.",
  "tika-vin07t43:15": "Samathasammukhāvinayavārādivaṇṇanā",
  "tika-vin07t43:16": "301-3. Ekādasamavārepi sammukhāvinayotiādi pucchā. Yebhuyyasikā sativinayotiādi visajjanaṁ. Evaṁ vinayavāre kusala-vāre tato paresupi pucchāvisajjanaparicchedo veditabbo.",
  "tika-vin07t43:17_0": "Tattha sammukhāvinayo siyā kusalotiādīsu tasmiṁ tasmiṁ vinayakamme, vivādādimhi ca",
  "tika-vin07t43:17_1": "niyuttapuggalānaṁ samuppajjanakakusalādīnaṁ vasena sammukhāvinayādīnaṁ, vivādādīnañca",
  "tika-vin07t43:17_2": "kusalādibhāvo tena tena upacārena vutto. Yasmā panetassa sammukhāvinayo nāma saṅghasammukhatādayo",
  "tika-vin07t43:17_3": "honti, tesañca anavajjasabhāvattā akusale vijjamānepi akusalattūpacāro na yutto āpattādhikaraṇassa",
  "tika-vin07t43:17_4": "akusalattūpacāro viya, tasmā natthi sammukhāvinayo akusaloti attho.",
  "tika-vin07t43:18_0": "304. Tato paresu yattha yebhuyyasikā labbhati, tattha sammukhāvinayo labbhatītiādi",
  "tika-vin07t43:18_1": "sammukhāvinayassa itarehi samathehi niyamena saṁsaṭṭhataṁ, itaresaṁ pana channaṁ",
  "tika-vin07t43:18_2": "aññamaññaṁ saṁsaggābhāvañca dassetuṁ vuttaṁ.",
  "tika-vin07t43:19": "Samathasammukhāvinayavārādivaṇṇanā niṭṭhitā.",
  "tika-vin07t43:20": "Saṁsaṭṭhavārādivaṇṇanā",
  "tika-vin07t43:21_0": "306.Adhikaraṇantivā samathāti vā ime dhammā saṁsaṭṭhātiādi samathānaṁ adhikaraṇesu",
  "tika-vin07t43:21_1": "eva yathārahaṁ pavattiṁ, adhikaraṇāni vinā tesaṁ visuṁ aṭṭhānañca dassetuṁ vuttaṁ.",
  "tika-vin07t43:21_2": "Vinibbhujitvā nānākaraṇaṁ paññāpetunti adhikaraṇato samathehi viyojetvā asaṁsaṭṭhe",
  "tika-vin07t43:21_3": "katvā nānākaraṇaṁ aññamaññaṁ asaṁsaṭṭhatāya ṭhitabhāvasaṅkhātaṁ nānattaṁ paññāpetuṁ",
  "tika-vin07t43:21_4": "adhikaraṇavūpasamakkhaṇe eva tesaṁ asaṁsaggaṁ paññāpetuṁ kiṁ sakkāti pucchati.",
  "tika-vin07t43:22_0": "Adhikaraṇantiādi gārayhavādadassanaṁ. So mā hevanti yo evaṁ vadati, so ‘‘mā evaṁ",
  "tika-vin07t43:22_1": "vadā’’ti vacanīyo assa, na ca labbhati samathānaṁ aññatra adhikaraṇā vūpasamalakkhaṇanti",
  "tika-vin07t43:22_2": "pahānāvatthānasaṅkhātaṁ nānākaraṇaṁ paṭikkhipati. Lakkhaṇato pana adhikaraṇehi samathānaṁ",
  "tika-vin07t43:22_3": "nānākaraṇaṁ atthevāti daṭṭhabbaṁ. Samathā adhikaraṇehi sammantīti apalokanādīhi catūhi",
  "tika-vin07t43:22_4": "kiccādhikaraṇehi sabbepi samathā niṭṭhānaṁ gacchanti, nāññehīti imamatthaṁ sandhāya",
  "tika-vin07t43:22_5": "vuttaṁ. Teneva vakkhati ‘‘sammukhāvinayo vivādādhikaraṇena na sammati. Anuvāda…pe…",
  "tika-vin07t43:22_6": "āpattādhikaraṇena na sammati, kiccādhikaraṇena sammatī’’tiādi (pari. 311).",
  "tika-vin07t43:23_0": "307-313.Vivādādhikaraṇaṁ katihi samathehi sammatītiādiko sammativāro. Tadanantaro",
  "tika-vin07t43:23_1": "sammatinasammativāro ca adhikaraṇehi samathānaṁ saṁsaṭṭhataṁ, visaṁsaṭṭhatañca dassetuṁ",
  "tika-vin07t43:23_2": "vutto. Samathā samathehi sammantītiādiko samathādhikaraṇavāro samathānaṁ aññamaññaṁ,",
  "tika-vin07t43:23_3": "adhikaraṇehi ca adhikaraṇānañca aññamaññaṁ, samathehi ca vūpasamāvūpasamaṁ dassetuṁ vutto.",
  "tika-vin07t43:24_0": "314. Samuṭṭhāpetivāro pana adhikaraṇehi adhikaraṇānaṁ uppattippakāradassanatthaṁ",
  "tika-vin07t43:24_1": "vutto. Na katamaṁ adhikaraṇanti attano sambhavamattena ekampi adhikaraṇaṁ na samuṭṭhāpetīti",
  "tika-vin07t43:24_2": "attho. Kathañcarahi samuṭṭhāpetīti āha ‘‘api cā’’tiādi. Tattha jāyantīti anantarameva",
  "tika-vin07t43:24_3": "anuppajjitvā paramparapaccayā jāyantīti adhippāyo. ‘‘Dhammo adhammo’’tiādinā ubhinnaṁ",
  "tika-vin07t43:24_4": "puggalānaṁ vivādapaccayā aññamaññakhemabhaṅgā honti, tappaccayā tesaṁ pakkhaṁ pariyesanena",
  "tika-vin07t43:24_5": "kalahaṁ vaḍḍhantānaṁ vivādo kañci mahāparisaṁ saṅghapariṇāyakaṁ lajjiṁ āgamma vūpasamaṁ",
  "tika-vin07t43:24_6": "gacchati. Tathā avūpasamante pana vivādo kamena vaḍḍhitvā sakalepi saṅghe vivādaṁ",
  "tika-vin07t43:24_7": "samuṭṭhāpeti, tato anuvādādīnīti evaṁ paramparakkamena vūpasamakāraṇābhāve cattāri",
  "tika-vin07t43:24_8": "adhikaraṇāni jāyanti. Taṁ sandhāyāha ‘‘saṅgho vivadati vivādādhikaraṇa’’nti. Saṅghassa",
  "tika-vin07t43:24_9": "vivadato yo vivādo, taṁ vivādādhikaraṇaṁ hotīti attho. Esa nayo sesesupi.",
  "tika-vin07t43:25": "Saṁsaṭṭhavārādivaṇṇanā niṭṭhitā.",
  "tika-vin07t43:26": "Bhajativāravaṇṇanā",
  "tika-vin07t43:27_0": "318. Tadanantaravāre pana vivādādhikaraṇaṁ catunnaṁ adhikaraṇānantiādi adhikaraṇānaṁ",
  "tika-vin07t43:27_1": "vuttanayena aññamaññapaccayattepi saṁsaggabhāvadassanatthaṁ vuttaṁ. Vivādādhikaraṇaṁ",
  "tika-vin07t43:27_2": "catunnaṁ adhikaraṇānaṁ vivādādhikaraṇaṁ bhajatītiādīsu vivādādhikaraṇaṁ catūsu adhikaraṇesu",
  "tika-vin07t43:27_3": "vivādādhikaraṇabhāvameva bhajati, nāññādhikaraṇabhāvaṁ, catūsu adhikaraṇesu vivādādhikaraṇattameva",
  "tika-vin07t43:27_4": "nissitaṁ vivādādhikaraṇameva pariyāpannaṁ vivādādhikaraṇabhāveneva saṅgahitanti evamattho gahetabbo.",
  "tika-vin07t43:28_0": "319.Vivādādhikaraṇaṁ sattannaṁ samathānaṁ kati samathe bhajatītiādi pana catunnaṁ",
  "tika-vin07t43:28_1": "adhikaraṇānaṁ vūpasamane sati niyatasamathe dassetuṁ vuttaṁ. Tattha kati samathe",
  "tika-vin07t43:28_2": "bhajatīti attano upasamatthāya kittake samathe upagacchati, kittake samathe āgamma",
  "tika-vin07t43:28_3": "vūpasamaṁ gacchatīti attho. Kati samathapariyāpannanti attānaṁ vūpasametuṁ katisu",
  "tika-vin07t43:28_4": "samathesu tehi samānavasena paviṭṭhaṁ. Katihi samathehi saṅgahitanti vūpasamaṁ karontehi",
  "tika-vin07t43:28_5": "katihi samathehi vūpasamakaraṇatthaṁ saṅgahitaṁ.",
  "tika-vin07t43:29": "Bhajativāravaṇṇanā niṭṭhitā."
}