{
  "anya-e0105n5:0": "Bāhusaccaguṇamakkhanaṁ",
  "anya-e0105n5:1_0": "5. Punapi dhammānando ācariyassa bāhusaccaguṇaṁ makkhetukāmo evamāha – “tassa (buddhaghosassa)",
  "anya-e0105n5:1_1": "samayantarakovidasaṅkhātaṁ bāhusaccaṁ na tato uttaritaraṁ hoti, yaṁ ādhunikānaṁ ganthantarakovidānaṁ",
  "anya-e0105n5:1_2": "sīhaḷikabhikkhūnaṁ yaṁ vā ekādasame kharistavassasatake (1001-1100) uppannānaṁ dakkhiṇaindiyaraṭṭhikānaṁ",
  "anya-e0105n5:1_3": "anuruddha-dhammapālādīnaṁ bhikkhūna”nti.",
  "anya-e0105n5:2_0": "Taṁ pana sabbathāpi ayuttavacanameva. Yadi hi ādhunikā vā sīhaḷikabhikkhū, porāṇā",
  "anya-e0105n5:2_1": "vā ācariyaanuruddha-dhammapālattherādayo samayantarabāhusaccavasena ācariyabuddhaghosena",
  "anya-e0105n5:2_2": "samānā vā uttaritarā vā bhaveyyuṁ, te ācariyabuddhaghosattherassa aṭṭhakathāhi anāraddhacittā",
  "anya-e0105n5:2_3": "hutvā tato sundaratarā paripuṇṇatarā ca abhinavaṭṭhakathāyo kareyyuṁ, na pana te",
  "anya-e0105n5:2_4": "tathā karonti, na kevalaṁ na karontiyeva, atha kho tesaṁ ekopi na evaṁ vadati “ahaṁ",
  "anya-e0105n5:2_5": "buddhaghosena bāhusaccavasena samasamoti vā uttaritaro”ti vā, aññadatthu te ācariyassa",
  "anya-e0105n5:2_6": "aṭṭhakathāyoyeva saṁvaṇṇenti ca upatthambhenti ca, ācariyaṭṭhāne ca ṭhapenti. Tenetaṁ",
  "anya-e0105n5:2_7": "ñāyati sabbathāpi ayuttavacananti."
}