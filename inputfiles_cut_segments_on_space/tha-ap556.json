{
  "tha-ap556:0.1": "Therāpadāna ",
  "tha-ap556:0.2": "Yasavagga ",
  "tha-ap556:0.3": "4 Kimilattheraapadāna ",
  "tha-ap556:1.1": "“Nibbute kakusandhamhi, ",
  "tha-ap556:1.2": "brāhmaṇamhi vusīmati; ",
  "tha-ap556:1.3": "Gahetvā salalaṁ mālaṁ, ",
  "tha-ap556:1.4": "maṇḍapaṁ kārayiṁ ahaṁ. ",
  "tha-ap556:2.1": "Tāvatiṁsaṁ gato santo, ",
  "tha-ap556:2.2": "labhimha byamhamuttamaṁ; ",
  "tha-ap556:2.3": "Aññe devetirocāmi, ",
  "tha-ap556:2.4": "puññakammassidaṁ phalaṁ. ",
  "tha-ap556:3.1": "Divā vā yadi vā rattiṁ, ",
  "tha-ap556:3.2": "caṅkamanto ṭhito cahaṁ; ",
  "tha-ap556:3.3": "Channo salalapupphehi, ",
  "tha-ap556:3.4": "puññakammassidaṁ phalaṁ. ",
  "tha-ap556:4.1": "Imasmiṁyeva kappamhi, ",
  "tha-ap556:4.2": "yaṁ buddhamabhipūjayiṁ; ",
  "tha-ap556:4.3": "Duggatiṁ nābhijānāmi, ",
  "tha-ap556:4.4": "buddhapūjāyidaṁ phalaṁ. ",
  "tha-ap556:5.1": "Kilesā jhāpitā mayhaṁ, ",
  "tha-ap556:5.2": "…pe… ",
  "tha-ap556:5.3": "viharāmi anāsavo. ",
  "tha-ap556:6.1": "Svāgataṁ vata me āsi, ",
  "tha-ap556:6.2": "…pe… ",
  "tha-ap556:6.3": "kataṁ buddhassa sāsanaṁ. ",
  "tha-ap556:7.1": "Paṭisambhidā catasso, ",
  "tha-ap556:7.2": "…pe… ",
  "tha-ap556:7.3": "kataṁ buddhassa sāsanaṁ”. ",
  "tha-ap556:8.1": "Itthaṁ sudaṁ āyasmā kimilo thero imā gāthāyo abhāsitthāti. ",
  "tha-ap556:9.1": "Kimilattherassāpadānaṁ catutthaṁ. "
}