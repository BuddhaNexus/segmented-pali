{
  "tika-s0402t15:0": "1. Kodhapeyyālaṁ",
  "tika-s0402t15:1_0": "181. Ito paresu kodhavaggādīsu upanandhanalakkhaṇoti kujjhanavasena ‘‘akkocchi maṁ",
  "tika-s0402t15:1_1": "avadhi ma’’ntiādinā (dha. pa. 3, 4) cittapariyonandhanalakkhaṇo. Pubbakālikaṁ kodhaṁ",
  "tika-s0402t15:1_2": "upanayhati bandhati, kujjhanākāraṁ pabandhati ghaṭeti. Āghātavatthunā cittaṁ bandhantī",
  "tika-s0402t15:1_3": "viya hotīti aparakālo kodho upanāho. Suṭṭhu kataṁ kāraṇaṁ upakāro sukatakāraṇaṁ,",
  "tika-s0402t15:1_4": "tassa pubbakāritālakkhaṇassa guṇassa makkhanaṁ udakapuñchaniyā viya sarīrānugatassa",
  "tika-s0402t15:1_5": "udakassa puñchanaṁ vināsanaṁ lakkhaṇametassāti sukatakaraṇamakkhanalakkhaṇo. Tathā",
  "tika-s0402t15:1_6": "hi so paresaṁ guṇānaṁ makkhanaṭṭhena makkhoti vuccati. Bahussutepi puggale ajjhotthariṁsu,",
  "tika-s0402t15:1_7": "‘‘īdisassa ca bahussutassa aniyatā gahitā, tava ca mama ca ko viseso’’tiādinā nayena",
  "tika-s0402t15:1_8": "uppajjamāno yugaggāhī palāsoti āha ‘‘yugaggāhalakkhaṇo palāso’’ti. Tattha yugaggāho",
  "tika-s0402t15:1_9": "nāma samadhuraggāho, asamampi attanā samaṁ katvā gaṇhanaṁ. Palāsatīti palāso, paresaṁ",
  "tika-s0402t15:1_10": "guṇe ḍaṁsitvā dantehi viya chinditvā attano guṇehi same karotīti attho.",
  "tika-s0402t15:2_0": "Usūyanalakkhaṇāti paresaṁ sakkārādīni khiyyanalakkhaṇā. Maccherassa bhāvo macchariyaṁ.",
  "tika-s0402t15:2_1": "Tañca āvāsamacchariyādivasena pañcavidhanti āha ‘‘pañcamaccherabhāvo macchariya’’nti.",
  "tika-s0402t15:2_2": "Maccharāyanalakkhaṇanti attano sampattiyā parehi sādhāraṇabhāve asahanalakkhaṇaṁ.",
  "tika-s0402t15:2_3": "Katappaṭicchādanalakkhaṇāti katapāpappaṭicchādanalakkhaṇā. Kerāṭikabhāvena uppajjamānaṁ",
  "tika-s0402t15:2_4": "sāṭheyyanti āha ‘‘kerāṭikalakkhaṇaṁ sāṭheyya’’nti. Aññathā attano pavedanapuggalo",
  "tika-s0402t15:2_5": "kerāṭiko nekatikavāṇijoti vadanti. Kerāṭiko hi puggalo ānandamaccho viya hoti.",
  "tika-s0402t15:3": "187.Yathābhataṁ nikkhitto evaṁ nirayeti yathā ābhataṁ kañci āharitvā ṭhapito, evaṁ attano kammunā nikkhitto niraye ṭhapitoyevāti attho."
}