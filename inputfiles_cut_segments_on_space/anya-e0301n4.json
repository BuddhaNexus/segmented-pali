{
  "anya-e0301n4:0": "Cetasikasaṅgaha paramatthadīpanī",
  "anya-e0301n4:1_0": "68. Evaṁ cittaṅgahaṁ dassetvā idāni anupattaṁ cetasika saṅgahaṁ dassento catūhi sampayogalakkhaṇehi",
  "anya-e0301n4:1_1": "saha vacanatthañca sarūpatthañca tāva dassetuṁ ādi gāthamāha. Tattha ekuppādanirodhācaekālambaṇavatthukāti",
  "anya-e0301n4:1_2": "catussampayogalakkhaṇadassanaṁ. Ceto yuttāti vacanatthadassanaṁ. Cetasiyuttā cetasāvā",
  "anya-e0301n4:1_3": "yuttā cetasikāti dassanato. Dvipaññāsadhammāti sarūpadassanaṁ. Cetasikāti pana siddhapada",
  "anya-e0301n4:1_4": "dassanaṁ. Tattha dhammānaṁ anāgatabhāvasaṅkhātā pubbantato uddhaṁ pajjanaṁ gamanaṁ",
  "anya-e0301n4:1_5": "sarūpato pātubhavanaṁ uppādo. Jātīti vuttaṁ hoti. Sabbepihi saṅkhata dhammā anāgatabhāvapubbā",
  "anya-e0301n4:1_6": "eva honti. Tato paccayasāmaggiṁ labhitvā paccuppannabhāvaṁ gacchanti. Tato nirujjhitvā",
  "anya-e0301n4:1_7": "atītabhāvaṁ gacchantīti. Nirujjhanaṁ nirodho. Sarūpavināso bhaṅgo aniccatā maraṇanti",
  "anya-e0301n4:1_8": "vuttaṁ hoti. Yā cittassa jāti, sāyeva phassādīnaṁ. Yā cittassa jarā, yaṁ cittassa",
  "anya-e0301n4:1_9": "maraṇaṁ, yaṁ cittassa ārammaṇaṁ vatthu. Tadeva phassādīnantiādinā heṭṭhā vuttanayena",
  "anya-e0301n4:1_10": "eko uppādo etesanti ekuppādā. Eko nirodho etesanti ekanirodhā. Ekuppādāca te ekanirodhācāti",
  "anya-e0301n4:1_11": "ekuppādanirodhā. Uttarapade ekasaddassa lopo. Evaṁ paratthapi. Ekaṁ ālambaṇaṁ etesanti",
  "anya-e0301n4:1_12": "ekālambaṇā. Ekaṁ vatthu etesanti ekavatthukā. Ekālambaṇāca te ekavatthukācāti ekālambaṇavatthukā.",
  "anya-e0301n4:1_13": "Ālambaṇaṁ panettha ekacittassapi bahudeva hoti. Ekattaṁpana upanetvā ekaṁ ālambaṇanti",
  "anya-e0301n4:1_14": "vuttanti daṭṭhabbaṁ.",
  "anya-e0301n4:2": "[71] Vibhāvaniyaṁ pana",
  "anya-e0301n4:3": "“Ekato uppādoca nirodhoca yesaṁ, te ekuppādanirodhā”ti vuttaṁ. Taṁ na sundaraṁ.",
  "anya-e0301n4:4": "Na hi ekakkhaṇe ekato uppādamattena ekuppādatā idha adhippetā. Athakho vuttanayeneva adhippetā. Vuttañhetaṁ mūlaṭīkāyaṁ –",
  "anya-e0301n4:5": "Ekakalāpapariyāpannānaṁ rūpānaṁsahevauppādādippavattito",
  "anya-e0301n4:6": "Ekassakalāpassauppādādayo ekekāva hontīti.",
  "anya-e0301n4:7_0": "Tatrāyaṁ yojanā. Ekuppādanirodhāca ekālambaṇavatthukā ca hutvā yedhammā cetoyuttā.",
  "anya-e0301n4:7_1": "Te dvipaññāsadhammā cetasikā matāti. Bhāvapadhānaṁpivā ettha yuttaṁ. Visesaneca nissakkavacanaṁ.",
  "anya-e0301n4:7_2": "Ekuppādanirodhabhāvena ekālambaṇa vatthuka bhāvenaca yedhammā cetoyuttā. Te dvipaññāsadhammā",
  "anya-e0301n4:7_3": "cetasikānāma matā ñātāti. Etthaca ye cetoyuttā. Te cetasikāti vutte cittassa sahajātapaccayuppannarūpānipi",
  "anya-e0301n4:7_4": "tadāyattavuttitāya ekantena cittasambandhīni hutvā cetoyuttāni cetasikāni nāma siyuṁ.",
  "anya-e0301n4:7_5": "Tasmā tesaṁ nivattanatthaṁ ekuppādanirodhāca, ekā lambaṇavatthukāti vuttaṁ. Tānihi",
  "anya-e0301n4:7_6": "cittena khaṇato sahuppannānipi bhinnasantānattā yā cittassa jāti, sāeva tesanti imaṁ",
  "anya-e0301n4:7_7": "lakkhaṇaṁpi nānubhonti. Aññaṁhi rūpasantānaṁ. Aññaṁ arūpasantānanti. Phassādīnaṁpana",
  "anya-e0301n4:7_8": "uppādamattameva cittena saha ekaṁ nahoti. Athakho nirodhopi ālambaṇaṁpi vatthupi",
  "anya-e0301n4:7_9": "sabbaṁ ekamevāti ñāpanatthaṁ eka nirodhādiggahaṇaṁ vuttanti daṭṭhabbaṁ. Na hi evaṁ",
  "anya-e0301n4:7_10": "avutte sakkā tathā jānitunti. Yasmāpana yathā bahujanasantako eko goṇo tissassa goṇo",
  "anya-e0301n4:7_11": "dattassa goṇoti evaṁ visuṁ visuṁpi vattabboyeva hoti. Evamevaṁ uppādo nirodhoca ekasmiṁ",
  "anya-e0301n4:7_12": "rūpārūpakalāpe ekovasamānopi phassassa uppādo vedanāya uppādo pathavidhātuyā uppādo",
  "anya-e0301n4:7_13": "āpodhātuyā uppādoti evamādinā nayena visuṁ visuṁpi vattabboyeva. Tasmā suttantesu –",
  "anya-e0301n4:8_0": "Vedanāya uppādo paññāyati. Vayo paññāyati. Ṭhikāya aññatthaṁ paññāyati. Saññāya.",
  "anya-e0301n4:8_1": "Saṅkhārānaṁ. Viññāṇassa. La. Paññāyatīti vuttaṁ. Tathā yo bhikkhave pathavidhātuyā",
  "anya-e0301n4:8_2": "uppādo ṭhitiabhinibbatti pātubhāvo. Dukkhasseso uppādo rogānaṁ ṭhiti jarā maraṇassa",
  "anya-e0301n4:8_3": "pātubhāvo. Yo bhikkhave āpodhātuyā. Yo bhikkhave tejo dhātuyā. Yo bhikkhave vāyodhātuyā.",
  "anya-e0301n4:8_4": "Yo bhikkhave cakkhussa.La. Manassa uppādo.La. Jarāmaraṇassa pātubhāvoti.",
  "anya-e0301n4:9_0": "Vuttanti daṭṭhabbaṁ. Itarathā jīvitindriyādīnapi ekasmiṁ kalāpe bahubhāvo vattabbo",
  "anya-e0301n4:9_1": "siyā. Yo arūpīnaṁ dhammānaṁ āyu ṭhiti avaṭṭhitīti hi vuttaṁ. Tathā vikārarūpānaṁ.",
  "anya-e0301n4:9_2": "Sabbesaṁpivā cakkhādīnaṁ upādārūpānaṁ. Catunnaṁ cahābhūtānaṁ upādāyarūpantica catunnaṁ",
  "anya-e0301n4:9_3": "mahābhūtānaṁ upādāya pasādotica vuttanti. Kāyalahutā cittalahutādayopana atthavisesadīpanatthaṁ",
  "anya-e0301n4:9_4": "dvidhā bhinditvā vuttā. Soca atthavisesoupari āvi bhavissatīti. Ayametthaparamatthadīpanā.",
  "anya-e0301n4:10": "[72] Vibhāvaniyaṁ pana",
  "anya-e0301n4:11_0": "Imamatthaṁ asallakkhetvā yaṁ vuttaṁ “yadi ekuppādamatteneva cetoyuttāti adhippetā.",
  "anya-e0301n4:11_1": "Tadā cittena saha uppajjamānānaṁ rūpadhammānampi cetoyuttatā āpajjeyyāti eka nirodhaggahaṇaṁ.",
  "anya-e0301n4:11_2": "Evampi cittānuparivattino viññattidvayassa pasaṅgo nasakkā nīvāretuṁ. Tathā ekato",
  "anya-e0301n4:11_3": "uppādo vā nirodhovā etesanti ekuppādanirodhāti parikappentassa puretaramuppajjitvā",
  "anya-e0301n4:11_4": "cittassa bhaṅgakkhaṇe nirujjhamānānampi rūpadhammānanti ekālambaṇaggahaṇaṁ. Ye evaṁ",
  "anya-e0301n4:11_5": "tividhalakkhaṇā. Te niyāmato ekavatthukā yevāti dassanatthaṁ. Ekavatthukaggahaṇanti.",
  "anya-e0301n4:11_6": "Alamatipapañcenā”ti. Sabbaṁ taṁ niratthakameva.",
  "anya-e0301n4:12_0": "69. Kathañca dvipaññāsa hontīti pucchitvā pathamaṁ dvipaññāsa sarūpaṁ tīhi rāsīhi",
  "anya-e0301n4:12_1": "vibhajitvā dassento kathantiādimāha. Tattha phusatīti phasso. Phusanti sampayuttakā",
  "anya-e0301n4:12_2": "dhammā etenāti phasso. Phusanamattamevavā etanti phasso. Phusanañcettha ārammaṇassa",
  "anya-e0301n4:12_3": "iṭṭhāniṭṭharasaṁ āhacca upahacca gahaṇaṁ daṭṭhabbaṁ. Yato tadanubhavanti vedanā pātubhavati.",
  "anya-e0301n4:12_4": "Phassapaccayā vedanāti hi vuttaṁ. Svāyaṁ phusanalakkhaṇo. Nanucāyaṁ arūpadhammo.",
  "anya-e0301n4:12_5": "Naca arūpadhammā appaṭighasabhāvā kiñci phusantīti. Saccaṁ, ayaṁpana phusanā kārenaca",
  "anya-e0301n4:12_6": "pavattati. Yañca phusantehi sādhetabbaṁ. Tañca kiccaṁ sādheti. Tasmā ayaṁ phassotica",
  "anya-e0301n4:12_7": "phusanalakkhaṇotica vutto. Kiṁpana sādhetīti. Ārammaṇarasānurūpaṁ cittassa vikārapatti.",
  "anya-e0301n4:12_8": "Vedanāvisesuppattiṁvā. Ayañca attho ambilakhādādike disvā aparassa kheḷuppādādīsu pākaṭoti.",
  "anya-e0301n4:13": "[73] Vibhāvaniyaṁ pana",
  "anya-e0301n4:14": "“Kheḷuppādādiviya daṭṭhabbo”ti vuttaṁ. Evañcasati idaṁ upamā mattaṁ siyā. Atipākaṭāyapana phassappavattiyā dassana midanti daṭṭhabbaṁ.",
  "anya-e0301n4:15_0": "70. Vedayatīti vedanā. Ārammaṇarasaṁ anubhavati. Aviditaṁvā ārammaṇarasaṁ sampayuttānaṁ",
  "anya-e0301n4:15_1": "taṁsamaṅgipuggalānaṁ vā viditaṁpākaṭaṁ karotīti attho. Vindantiva etāya sattā sātaṁvā",
  "anya-e0301n4:15_2": "asātaṁvā labhantīti vedanā. Vedayitamattamevavā etanti vedanā. Pāḷiyaṁpana –",
  "anya-e0301n4:16": "Vedayati vedayatīti kho bhikkhave tasmā vedanāti vuccati. Kiñca vedayati, sukhaṁpi vedayati. Dukkhaṁpi vedayati. Adukkhamasukhaṁpi vedayatīti vuttaṁ.",
  "anya-e0301n4:17_0": "Nanu sabbepi cittacetasikā dhammā ārammaṇarasānubhavanappa katikāevāti tepi vedanānāma",
  "anya-e0301n4:17_1": "siyunti. Nasiyuṁ. Tehi kiccantarabyāvaṭā honti. Ārammaṇarasaṁ ujuṁ anubhavituṁ nasakkonti.",
  "anya-e0301n4:17_2": "Attano attano kiccaṁ karontāva ekadesamattena anubhavanti. Vedanāyevapana anaññakiccatāya",
  "anya-e0301n4:17_3": "anubhavanakicce ādhipaccayogatāyaca issarabhāvena anubhavatīti sāeva vedanānāma bhavituṁ",
  "anya-e0301n4:17_4": "arahatīti. Evañcakatvā rājaggabhojana rasānubhavane tesaṁ sūdasadisatā vedanāyaevaca",
  "anya-e0301n4:17_5": "rājasadisatā vuttāti.",
  "anya-e0301n4:18_0": "71. Sañjānātīti saññā. Puna jānanatthaṁ saññāṇaṁ karotīti attho. Ayañhi pubbe gahitasaññānena",
  "anya-e0301n4:18_1": "sañjānanakālepi puna jānanatthaṁ saññāṇaṁ karotiyevāti. Sāhi evaṁ punappunaṁ saññāṇaṁ",
  "anya-e0301n4:18_2": "katvā uppajjamānā thirasaññābhāvaṁ patvā yāvatāyukaṁpi bhavantaraṁ patvāpi sattānaṁ",
  "anya-e0301n4:18_3": "appamuṭṭhabhāvaṁ sādheti. Micchā bhinivesasaññābhāvaṁ patvāca ime satte sabbaññu",
  "anya-e0301n4:18_4": "buddhehipi bodhetuṁ asakkuṇeyye karotīti. Tathāhi sā puna sañjānanatthaṁ nimittakaraṇe",
  "anya-e0301n4:18_5": "dārutacchakasadisātica. Yathāgahita nimittavasena abhinivesakaraṇe hatthidassaka",
  "anya-e0301n4:18_6": "andhasadisātica. Upaṭṭhitavisayaggahaṇe tiṇapurisakesu migapotakasadisātica vuttāti. Pāḷiyaṁpana –",
  "anya-e0301n4:19": "Sañjānāti sañjānātītikho bhikkhave tasmā saññāti vuccati. Kiñca sañjānāti. Nīlaṁpi sañjānāti. Pītakaṁpi sañjānātītiādi vuttanti.",
  "anya-e0301n4:20_0": "72. Cetayatīti cetanā. Sampayuttadhamme tasmiṁ tasmiṁ ārammaṇevā kiccevā abhisandahati",
  "anya-e0301n4:20_1": "punappunaṁ ghaṭeti, tattha pabandhavasena nirantaraṁ pavattamāne karotīti attho.",
  "anya-e0301n4:20_2": "Pakappeti vā te. Saṁvidahati ārammaṇapaṭilābhāyavā kammasiddhiyā abhisaṅkharoti.",
  "anya-e0301n4:20_3": "Āyūhativā te. Ārammaṇe sampiṇḍeti ekato samo sarante karotīti attho. Tathāhi sā āyūhanarasāhica",
  "anya-e0301n4:20_4": "saṁvidhānapaccupaṭṭhānātica vuttā. Tāyahi tasmiṁ nirantaraṁ ussukkana byāpāravasena",
  "anya-e0301n4:20_5": "pavattamānāya taṁ sampayuttāpi attano attano kiccaṁ kurumānā tasmiṁ tatheva pavattantīti.",
  "anya-e0301n4:20_6": "Teneva sā sakicca parakicca sādhaka jeṭṭhasissa mahāvaḍḍhaki ādisadisāti vuttāti.",
  "anya-e0301n4:21": "[74] Vibhāvaniyaṁ pana",
  "anya-e0301n4:22_0": "Ceteti saṅkhatābhisaṅkharaṇe byāpāramāpajjatīti vatvā tadatthasādhanatthaṁ yaṁ vuttaṁ",
  "anya-e0301n4:22_1": "“vibhaṅge suttantabhājaniye saṅkhā rakkhandhaṁ vibhajantena saṅkhatamatisaṅkharontīti",
  "anya-e0301n4:22_2": "saṅkhārāti vatvā”ti. Taṁ na yujjati.",
  "anya-e0301n4:23": "Na hi vibhaṅge suttantabhājaniye saṅkhatama bhisaṅkharontīti saṅkhārāti vuttaṁ atthi. Khandhasaṁyuttake panetaṁ vuttanti.",
  "anya-e0301n4:24_0": "73. Ekattārammaṇasaṅkhāto aggo koṭṭhāso koṭi vā etassāti ekaggaṁ. Cittaṁ, tassa bhāvo",
  "anya-e0301n4:24_1": "ekaggatā. Ārammaṇañhi nāma ekaṁpi nānāsabhāvaṁ hoti. Tasmā tassa ekassapi nānāsabhāvesu",
  "anya-e0301n4:24_2": "vikkhepaṁ apatvā ekasmiṁ sabhāve khaṇamattaṁpi pavattassa cittassa yoniccalākāro",
  "anya-e0301n4:24_3": "atthi ayaṁ tasmiṁ ekaggābhidhānassa ekaggabuddhiyāca pavattihetubhāvena gayhatīti.",
  "anya-e0301n4:24_4": "Te neva hi sā nivāte dīpaccīnaṁ ṭhitiviya cetaso ṭhitīti daṭṭhabbāti vuttā.",
  "anya-e0301n4:25": "[75] Vibhāvaniyaṁ pana",
  "anya-e0301n4:26": "“Ekaṁ ārammaṇaṁ aggaṁ imassāti ekagga”nti vuttaṁ. Tatthapi aggasaddo koṭṭhāsevā koṭiyaṁvā pavattoti yutto. Kecipana ārammaṇe pavattoti vadanti. Taṁ na sundaraṁ.",
  "anya-e0301n4:27": "Na hi aggasaddo ārammaṇapariyāyo katthaci diṭṭhoti.",
  "anya-e0301n4:28_0": "74. Jīvanti sampayuttādhammā etenāti jīvitaṁ. Indoti issaro. Idha pana issarabhāvo",
  "anya-e0301n4:28_1": "vuccati. Indaṁ issarabhāvaṁ kāretīti indriyaṁ. Jīvitañca taṁ indriyañcāti jīvitindriyaṁ.",
  "anya-e0301n4:28_2": "Tañhi mayā vinā tumhākaṁ jīvitaṁ natthi. Tasmā tumhākaṁ jīvanakicce maṁ issaraṁ karothāti",
  "anya-e0301n4:28_3": "vadantamiva sahajātadhamme abhibhavitvā pavattatīti. Tathā hi taṁ pavattasantatādhipateyyanti",
  "anya-e0301n4:28_4": "ca padumuppa lānupālakamudakaṁ viyātica vuttaṁ. Tattha yāva khandhaparinibbānā anuppabandhavasena",
  "anya-e0301n4:28_5": "pavattamānā cittasantati pavattasantatināma. Adhipatibhāvo ādhipateyyaṁ. Pavattasantatiyaṁ",
  "anya-e0301n4:28_6": "ādhipateyyaṁ assāti samāso. Punappunaṁ niruddhaṁpi hi cittasantānaṁ tassa balena",
  "anya-e0301n4:28_7": "punappunaṁ jīvantaṁ hutvā yāva khandhaparinibbānā punappunaṁ pavattatiyeva.",
  "anya-e0301n4:29": "Na hi jīvitarahitesu anindriyabaddhadhammesu tādiso pavattasantati visesonāma atthīti.",
  "anya-e0301n4:30_0": "75. Manasmiṁ ārammaṇaṁ asuññaṁ manaṁvā ārammaṇe niccaninnaṁ karotīti manasikāro.",
  "anya-e0301n4:30_1": "So pana tividho vīthipaṭipādako javanapaṭipādakoārammaṇapaṭipādakoti. Tattha pañcadvārāvajjanaṁ",
  "anya-e0301n4:30_2": "vīthi paṭipādako nāma. Tañhi pañcadvārika cittasantatiṁ ārammaṇe paṭipādeti yojetīti.",
  "anya-e0301n4:30_3": "Manodvārāvajjanaṁ javanapaṭipādako nāma. Taṁpi javana santatiṁ ārammaṇe paṭipādeti",
  "anya-e0301n4:30_4": "yojetīti. Idameva dvayaṁ tattha tattha yoniso manasikārotica ayoniso manasikāro tica",
  "anya-e0301n4:30_5": "vuttaṁ. Tañhi pakatiyā samudāciṇṇaninnaniyāmitādīhi paccaye hi upatthambhitaṁ hutvā",
  "anya-e0301n4:30_6": "cittasantānaṁ yoniso ayonisovā ārammaṇe ninnaṁ karotīti. Paṭisandhicittato pana paṭṭhāya",
  "anya-e0301n4:30_7": "pavattamānā cittasantati ārammaṇaṁ muñcitvā nirujjhitvāpi puna uppajjamānā yassa",
  "anya-e0301n4:30_8": "dhammassa vasena tasmiṁyeva ārammaṇe uppajjati asati kāraṇavisese. So ārammaṇapaṭipādakonāma.",
  "anya-e0301n4:30_9": "Ayamidhā dhippeto. Ayañhi ārammaṇaṁ citte cittaṁvā ārammaṇe paṭipādeti yojetīti.",
  "anya-e0301n4:30_10": "Tathā hi ayaṁ sāraṇa lakkhaṇoti ca sampayuttānaṁ ārammaṇena saṁpayojanarasotica ārammaṇapaṭipādakaṭṭhena",
  "anya-e0301n4:30_11": "sampayuttānaṁ sārathīviya daṭṭhabbotica vutto. Tattha sāraṇalakkhaṇoti sārathīviya",
  "anya-e0301n4:30_12": "assānaṁ sampayuttadhammānaṁ ujuṁ ārammaṇābhimukhaṁ pavattayanalakkhaṇoti attho. Samaṁ",
  "anya-e0301n4:30_13": "dhārentiti sādhāraṇā. Sabbesaṁ cittānaṁ sādhāraṇā sabbacittasādhāraṇā.",
  "anya-e0301n4:31_0": "76. Vitakketīti vitakko. Tathā tathā saṅkappetvā ārammaṇaṁ ārohatīti attho. Tasmiṁ",
  "anya-e0301n4:31_1": "pana taṁ kathā ārohante sampayuttadhammāpi taṁ ārohanti. Tadā soyeva te ārammaṇaṁ",
  "anya-e0301n4:31_2": "abhiniropentonāma hotīti katvā ārammaṇā bhiniropanalakkhaṇo vitakkoti vutto. Rājavallabhaṁ",
  "anya-e0301n4:31_3": "nissāya janapadagāsino rājagehārohanañcettha nidassanaṁ. Avitakkaṁpi hi cittaṁ savitakkadhammasantāne",
  "anya-e0301n4:31_4": "vitakkena saha pavattaparicaya balena ārohanato vitakkena atinirovitamevanāma hotīti.",
  "anya-e0301n4:31_5": "Apica, avitakkaṁpi pañcaviññāṇaṁ vatthārammaṇa saṅghaṭṭanavasena ārohati. Dutīyajjhānādīnica",
  "anya-e0301n4:31_6": "upacārabhāvanāvasena ārohanti. Majjhimaṭṭhakathāyaṁ pana kiṁvā etāya yuttiyāti vatvā",
  "anya-e0301n4:31_7": "imamatthaṁ dasseti. Cittaṁpi hi ārammaṇaṁ āruhatiyeva. Tassa pana niccaṁ sahāyo manasikāro.",
  "anya-e0301n4:31_8": "Tasmiñhi asati taṁ niyāmakarahi tā nāvāviya yaṁvātaṁvā ārammaṇaṁ gahetvā pavatteyyāti.",
  "anya-e0301n4:31_9": "Iti pañcaviññāṇaṁ manasikārasahāyaṁ hutvā attano ārammaṇavijānanasattivaseneva ārammaṇaṁ",
  "anya-e0301n4:31_10": "ārohati. Akusalaṁ patvā pana cittaṁpi lobhādayopi ārammaṇāruhane thāmavatā eva honti.",
  "anya-e0301n4:31_11": "Pāpasmiṁ ramate manoti hi vuttaṁ. Dutīyajjhāna cittādīnica manasikāra vīriyassatīnaṁpi",
  "anya-e0301n4:31_12": "vasena ārohanti. Vitakko pana tathā tathā saṅkappetvā attasahite dhamme ārammaṇāruhane",
  "anya-e0301n4:31_13": "suṭṭhutaraṁ balavante karoti. Iti tasmiṁ kicce aññesaṁ sābhisayabyāpāratāyaeva ayaṁ",
  "anya-e0301n4:31_14": "vitakkoti vuttoti. Evaṁ pana vattabbaṁ. Nanu aññepi arūpadhammā sārammaṇasabhāvā",
  "anya-e0301n4:31_15": "ārammaṇaṁ ārohanti. Atha ca pana kasmā ayameva vitakkoti vuttoti. Aññesaṁ pana āruhanaṁ",
  "anya-e0301n4:31_16": "kiccantarayogavaseneva siddhaṁ. Imassa pana ito aññaṁ kiccaṁ nāma natthi. Tasmā ayameva tathā vuttoti.",
  "anya-e0301n4:32_0": "77. Vicaratīti vicāro. Vicāretivā sampayuttakedhamme, te vā dhammā vicaranti etenāti",
  "anya-e0301n4:32_1": "vicāro. Vicaraṇañcettha vitakkā ruḷhe tasmiṁyeva ārammaṇe sabhāvākārapātubhāvatthaṁ",
  "anya-e0301n4:32_2": "punappunaṁ anumajjanavasena pavattanaṁ daṭṭhabbaṁ. Etthaca vitakko oḷāriko pubbaṅgamo",
  "anya-e0301n4:32_3": "ārammaṇe cittassa pathamābhinipātabhūtoca hotīti ghaṇḍābhighāto viya daṭṭhabbo. Vicāro",
  "anya-e0301n4:32_4": "sukhumo anucaro tasmiṁyeva ārammaṇe cittassa anubandhanabhūto ca hotīti ghaṇḍānuravoviya daṭṭhabboti.",
  "anya-e0301n4:33_0": "78. Adhimuccanaṁ adhimokkho. Ārammaṇe evaṁ nukho no nukhoti evaṁ pavattaṁ saṁsappanaṁ",
  "anya-e0301n4:33_1": "adhibhavitvā vicchinditvā pakkhako muccanavasena cittassa pavattīti vuttaṁ hoti.",
  "anya-e0301n4:33_2": "Evañca katvā so ārammaṇe sanniṭṭhānalakkhaṇoti ca ārammaṇe niccalabhāvena indakhīlasadisotica vutto.",
  "anya-e0301n4:34_0": "79. Vīrassa kammasūrassa bhāvo kammavā vīriyaṁ. Taṁsamaṅgī puggalo hi kammasūro hoti.",
  "anya-e0301n4:34_1": "Mahantaṁpi kammaṁ appakato gaṇhāti. Dukkaraṁpi sukarato, bhāriyaṁpi abhāriyato gaṇhāti.",
  "anya-e0301n4:34_2": "Attakilamathaṁ nagaṇeti. Kammasiddhiyā niccaṁ paggahita kāya cittova hoti. Tasmā",
  "anya-e0301n4:34_3": "taṁ tassa puggalassa tathāpavattiyā hetubhāvoceva tathāpavattassa ca tassa puggalassa",
  "anya-e0301n4:34_4": "kāya cittakriyābhūtaṁ hotīti. Vidhināvā nayena upāyena vīriyavato kiṁ nāmakammaṁ",
  "anya-e0301n4:34_5": "na sijjhatītiādikena pubbābhisaṅkhārena īrayitabbaṁ pavattayitabbanti vīriyaṁ. Visesenavā",
  "anya-e0301n4:34_6": "sakaparahitahetu īranti kampanti taṁ samaṅgino etenāti vīriyaṁ. Etthaca vīriyu patthambhitā",
  "anya-e0301n4:34_7": "sampayuttadhammā sadā anikkhittadhurā paggahitasīsāviya hutvā attano attano kiccasampattiyā",
  "anya-e0301n4:34_8": "niccaṁ ussāhajātāva honti, tesuca tathāhontesu taṁsamaṅgino puggalāpi attanovā paresaṁvā",
  "anya-e0301n4:34_9": "hitahetu niccaṁ byāvaṭakāyacittā honti. Tasmā īranti kampantīti vuccantīti. Tathā",
  "anya-e0301n4:34_10": "hi taṁ upatthambhanalakkhaṇanti ca paggahalakkhaṇanti ca ussāhalakkhaṇanti ca gehassa",
  "anya-e0301n4:34_11": "thūṇūpatthambhana sadisanti ca sammā āraddhaṁ sabbasampattīnaṁ mūlanti ca vuttanti.",
  "anya-e0301n4:35_0": "80. Vinayati kāyacittaṁ tappeti, tuṭṭhaṁ suhitaṁ janeti, supupphitapadumaṁviyavā",
  "anya-e0301n4:35_1": "vaḍḍhetīti pīti, vinantivā etāya taṁ samaṅgino puṇṇacandoviya virocamāna kāyacittā",
  "anya-e0301n4:35_2": "hontīti pīti. Sā pañcavidhā khuddikā pīti, khaṇikāpīti, okkantikā pīti, ubbegā pīti, pharaṇāpītīti.",
  "anya-e0301n4:36_0": "81. Chandanaṁ chando. Icchā patthanā abhisandhīti vuttaṁ hoti. Sopana duvidho taṇhāchando,",
  "anya-e0301n4:36_1": "kattukamyatā chandoti. Idha kattukamyatā chando adhippeto. Etthaca kattuṁ kāmeti",
  "anya-e0301n4:36_2": "icchatīti kattukāmo. Chandasamaṅgipuggalo. Tassa bhāvo kattukamyaṁ. Tadeva kattukamyatā,",
  "anya-e0301n4:36_3": "yathā devoyeva devatāti. Etthaca kattusaddo sabbesaṁ dhātusaddānaṁ atthe saṅgahetvā",
  "anya-e0301n4:36_4": "pavatto. Tasmā kattukamyatāti etena kathetukamyatā cintetukamyatā daṭṭhukamyatā sotukamyatāti",
  "anya-e0301n4:36_5": "evamādīni sabba kriyāpadāni saṅgahitāni hontīti daṭṭhabbaṁ. So pana ārammaṇaṁ icchantopi",
  "anya-e0301n4:36_6": "taṇhā viya assādana rajjana laggana vasena naicchati. Yena yena pana atthiko hoti.",
  "anya-e0301n4:36_7": "Taṁ taṁ atthaṁ ārādhetu kāmatāvaseneva icchati. Yathā rañño issāsā dhanenavā yasenavā",
  "anya-e0301n4:36_8": "atthikā rājaverīnaṁ vijjhanavasena chaḍḍitabbayuttakepi sare bahū icchantiyeva. Evamevaṁ",
  "anya-e0301n4:36_9": "ayaṁpi parassa vissajjitabbayutta kānipi dānavatthūni aladdhānipi laddhuṁ icchati.",
  "anya-e0301n4:36_10": "Laddhānipi rakkhituṁ icchatīti. Ayañca attho vibhāvaniyaṁpi vuttoyeva.",
  "anya-e0301n4:37": "Vuttañhi tattha",
  "anya-e0301n4:38": "Dānavatthuvissajjanavasena pavattakālepi cesa vissajji tabbena tena atthikoyeva. Khipitabbausūnaṁ gahaṇe atthiko issāsoviyāti.",
  "anya-e0301n4:39_0": "Tattha yadaggena dānaṁ dassāmīti dānavatthupariyesanādivasena pavattā pubbabhāgacetanā",
  "anya-e0301n4:39_1": "dānavatthuvissajjana saṅkāte dāne saṅgahitā hoti. Tadaggena tassā pubbabhāgacetanāya",
  "anya-e0301n4:39_2": "pavattikālo idha dānavatthu vissajjanavasena pavatta kāloti veditabbo. Vissajjitabbenāti",
  "anya-e0301n4:39_3": "vissajjitabba yuttakena. Tena atthikoyeva parassa vissajjanatthāyāti adhippāyo. Khipitabbausūnaṁ",
  "anya-e0301n4:39_4": "gahaṇeti tesaṁ akatānaṁ karaṇavasena aladdhānaṁ pariyesanavasena gahaṇe. Ettha pana",
  "anya-e0301n4:39_5": "keci issāso usūnikhipitvāpi labhamāno tehi usūhi atthikoyevāti eva matthaṁ vadanti.",
  "anya-e0301n4:39_6": "So nayujjati. Evañhi sati khipitausūnanti vuttaṁ siyā. Yathā kathitaṁ lapitaṁ tathāgatenāti.",
  "anya-e0301n4:39_7": "Tathā vissajjitabbe nāti etthapīti. Keci issāso usūhi anatthiko khipanto nahoti.",
  "anya-e0301n4:39_8": "Atthikoyeva samāno aññaṁ ānisaṁsaṁ icchanto khipatīti evaṁ atthaṁ vadanti. Sopi nayujjati.",
  "anya-e0301n4:39_9": "Evañhi sati usūhi atthikoyeva tāni khipanto issāsoviyātivuttaṁ siyāti. Atthato pana",
  "anya-e0301n4:39_10": "tadubhayaṁpi avahasitabbameva hotīti. Yasmāca chandasampayuttaṁ cittaṁ ārammaṇaṁ",
  "anya-e0301n4:39_11": "gaṇhantaṁ chandavasena ati icchamānaṁ viya viluppamānaṁ viya gaṇhāti. Tasmā ayaṁ",
  "anya-e0301n4:39_12": "ārammaṇaggahaṇe cetaso hatthappasāraṇaṁviyāti vutto. Etthaca hatthappasāraṇaṁviyāti",
  "anya-e0301n4:39_13": "idaṁ abhūtaparikappavacanaṁ daṭṭhabbaṁ. Na hi cittassa hatthonāma atthi. Atthavisesapākaṭatthaṁ",
  "anya-e0301n4:39_14": "pana abhūtaṁpi bhūtaṁ viya kappetvā vuttanti daṭṭhabbaṁ. Apica, ayaṁ chandonāma thāmapatto",
  "anya-e0301n4:39_15": "taṇhāya balavataro hoti. Tathā hesa adhipatibhūto iddhipādabhūtoca hotīti. Yadi hi",
  "anya-e0301n4:39_16": "so taṇhāya samānabalo siyā. Ime sattā taṇhāya hatthe ṭhitā taṇhā pariggahitāni dhanabhogarajjasukhānivā",
  "anya-e0301n4:39_17": "dibbabrahmasampattiyovā chaḍḍetvā vaṭṭadukkhato niyyātuṁ nasakkhissanti yevāti.",
  "anya-e0301n4:40_0": "82. Sobhaṇā sobhaṇesu cittesu pakirantīti pakiṇṇā. Keeva pakiṇṇakā. Aññehi aññesaṁvā",
  "anya-e0301n4:40_1": "samānā aññasamānā. Yadā sobhaṇacittesu yuttā, tadā tehi asobhaṇato aññehi samānā.",
  "anya-e0301n4:40_2": "Yadā asobhaṇacittesu yuttā, tadā tehi sobhaṇato aññehi samānā sadisāti vuttaṁ hoti.",
  "anya-e0301n4:41": "Aññasamānarāsimhi paramatthadīpanā.",
  "anya-e0301n4:42_0": "83. Idāni akusalarāsiṁ dassento mohotiādimāha. Tattha muyhatīti moho. Muyhanti sattā",
  "anya-e0301n4:42_1": "etenātivā moho. Muyhanamattaṁvā moho, caturaṅgatamassa viya cakkhussa sabbaso kalyāṇapakkhaṁ",
  "anya-e0301n4:42_2": "paṭicchādetvā cittassa andhabhāvakaraṇanti vuttaṁ hoti. Pāpapakkhaṁ pana patvā so",
  "anya-e0301n4:42_3": "ñāṇagatiko hotīti daṭṭhabbo. Tathā hesa pāḷiyaṁ micchāñāṇanti vutto. Aṭṭhakathāsuca",
  "anya-e0301n4:42_4": "micchāñāṇanti pāpakriyāsu upāyacintāvasenapavatto mohoti vuttaṁ. Avijjāyaca appaṭipatti",
  "anya-e0301n4:42_5": "micchāpaṭipattivasena duvidhabhāvo vutto. Etthaca appaṭipattīti kalyāṇapakkhe aññāṇameva",
  "anya-e0301n4:42_6": "vuccati. Micchāpaṭipattīti pāpapakkhe micchāñāṇameva vuccatīti, tathā hi pāpapakkhaṁ",
  "anya-e0301n4:42_7": "patvā pañcadhammā ñāṇagatikā honti moho, lobho, diṭṭhi, vitakko, vicāroti. Cittena",
  "anya-e0301n4:42_8": "pana saddhiṁ chabbidhā honti. Tehi pakatiyā viññujātikesu sutapariyattisampannesuca",
  "anya-e0301n4:42_9": "uppannā pāpakriyāsu taṁ taṁ upāyadassanavasena tesaṁ tattha chekabhāvaṁ paṭibalabhāvañca sādhentīti.",
  "anya-e0301n4:43_0": "84. Nahiriyati kāyaduccaritādīhi nalajjati najigucchatīti ahirī. Hirippaṭipakkhāvā",
  "anya-e0301n4:43_1": "ahirī, sāeva ahirikaṁ. Tañhi pāpa kriyāsu paccupaṭṭhitāsu hiriyā okāsaṁ adatvā tāsu",
  "anya-e0301n4:43_2": "ruciṁ uppādetvā pavattatīti. Tathā hi taṁ kāyaduccaritādīhi ajigucchanalakkhaṇantica",
  "anya-e0301n4:43_3": "alajjālakkhaṇantica vuttaṁ.",
  "anya-e0301n4:44_0": "85. Naottappatīti anottappaṁ. Kāyaduccaritādīhi nabhāyati nautrasatīti attho. Ottappappaṭipakkhaṁvā",
  "anya-e0301n4:44_1": "anottappaṁ. Taṁpi hi tāsu paccupaṭṭhitāsu ottappassa okāsaṁ adatvā cittaṁ tāsu asārajjamānaṁ",
  "anya-e0301n4:44_2": "katvā pavattatīti. Tathā hetaṁ kāyaduccari tādīhi asārajjalakkhaṇanti ca anuttāsalakkhaṇanti",
  "anya-e0301n4:44_3": "ca vuttaṁ. Vuccati ca –",
  "anya-e0301n4:45": "Ajegucchī ahiriko, pāpāgūthāva sūkaro;",
  "anya-e0301n4:46": "Abhīruca anottappī, salabho viya pāvakāti.",
  "anya-e0301n4:47_0": "86. Uddharatīti uddhaṭaṁ. Pāsāṇapiṭṭhe vaṭṭetvā vissaṭṭha geṇḍuko viya nānārammaṇesu",
  "anya-e0301n4:47_1": "vikkhittaṁ cittaṁ, uddhaṭassa pana cittassa uddharaṇākārappavattiyā paccayabhūto",
  "anya-e0301n4:47_2": "dhammo uddhaccaṁ. Taṁ pana vāteritaṁ jalaṁ viya dhajapaṭākā viyaca daṭṭhabbaṁ.",
  "anya-e0301n4:48_0": "87. Lubbhatīti lobho, lubbhanti sampayuttā dhammā ete nāti lobho, lubbhanamattamevavā",
  "anya-e0301n4:48_1": "etanti lobho. Etthaca lubbhanaṁnāma ārammaṇābhisajjanaṁ daṭṭhabbaṁ. Sopana ārammaṇe",
  "anya-e0301n4:48_2": "lagga naṭṭhena makkaṭālepoviya abhikaṅkhaṭṭhena tattakapāle khittamaṁsa pesi viya",
  "anya-e0301n4:48_3": "aparicāgaṭṭhena telañjana rāgoviya taṇhānadibhāvena vaḍḍhitvā sattānaṁ apāyāvahaṭṭhena",
  "anya-e0301n4:48_4": "sabbāni sukkhakaṭṭha sākhāpalāsa tiṇakasaṭāni mahāsamuddaṁ vahantī sīghatotā nadī viya daṭṭhabbo.",
  "anya-e0301n4:49_0": "88. Dassanaṁ diṭṭhi. Dhammānaṁ yāthāvasabhāvesu ñāṇadassanaṁ viya tesameva ayāthāvasabhāvesu",
  "anya-e0301n4:49_1": "micchādassananti vuttaṁ hoti. Sāhi ekaccānaṁ paṇḍitamānīnaṁ micchāvitakkabahulānaṁ",
  "anya-e0301n4:49_2": "uppannā thāmagatā ayāthāvapakkhe paṭivedhaññāṇagatikā hotīti. Sāpana micchābhinivesalakkhaṇā",
  "anya-e0301n4:49_3": "paramaṁvajjanti daṭṭhabbā.",
  "anya-e0301n4:50_0": "89. Maññatīti māno. Ahaṁ loke eko puggalo asmi. Na kaṭṭhakaliṅgaroviya avamaññanārahoti",
  "anya-e0301n4:50_1": "evaṁ attānaṁ daḷhaṁ paggahetvā samanupassatīti attho. Sopana jāti kuladhana bhoga",
  "anya-e0301n4:50_2": "yasa issariyādīhi ceva sīla suta lābhasakkārā dīhica guṇehi upatthambhito atirekataraṁ",
  "anya-e0301n4:50_3": "vaddhitvā attānaṁ janamajjhe ketuṁviya accuggataṁ maññati. Tasmā so unnatilakkhaṇotica",
  "anya-e0301n4:50_4": "ummādoviyātica vutto.",
  "anya-e0301n4:51_0": "90. Dussatīti doso. Sopana caṇḍikkaṭṭhena pahatā sivisoviya visappanaṭṭhena asanipātoviya",
  "anya-e0301n4:51_1": "attano nissaya dahanaṭṭhena dāvaggiviya dussanaṭṭhena laddhokāso sapattoviya sabbaso",
  "anya-e0301n4:51_2": "ahitarāsi bhāvaṭṭhena visa saṁsaṭṭha pūtimuttaṁ viya daṭṭhabbo.",
  "anya-e0301n4:52_0": "91. Issatīti issā. Parasampattiṁ ussūyatīti attho. Sāhi paresaṁ pakatiyā laddhasampattiṁ",
  "anya-e0301n4:52_1": "disvā vā sutvāvā nasahati. Tassā sampattiyā vipattiṁ icchati ākaṅkhati. Asuko idaṁnāma",
  "anya-e0301n4:52_2": "labhissatīti sutvāpi nasahati. Tassa alābhaṁ icchati ākaṅkhati. Tasmā sā parasampattīnaṁ",
  "anya-e0301n4:52_3": "ussūyanalakkhaṇāti vuttā.",
  "anya-e0301n4:53_0": "92. Mama eva idaṁ guṇajātaṁvā vatthuvā hotu. Mā aññassāti evaṁ attano sampattihetu",
  "anya-e0301n4:53_1": "avipphārikatāvasena carati pavattatīti maccharaṁ, tathā pavattaṁ cittaṁ. Maccharassa",
  "anya-e0301n4:53_2": "bhāvo macchariyaṁ. Idaṁca issā viya duvidhaṁ attanā laddhasampatti labhitabbasampatti",
  "anya-e0301n4:53_3": "vasena. Tattha pakatiyā laddhasampattiyaṁ tāva taṁ parehi sā dhāraṇaṁvā yena kenacivā",
  "anya-e0301n4:53_4": "kāraṇena attasantakabhāvato muccitvā paresaṁ santakabhāvaṁ gamissamānaṁ disvā vā",
  "anya-e0301n4:53_5": "sutvāvā cintetvā dukkhī dummano hoti, labhitabbasampattiyaṁpi asukasmiṁ dese vākālevā",
  "anya-e0301n4:53_6": "idaṁnāma bhavissatīti sutvāvā cintetvāvā taṁ attanāva laddhuṁ icchati. Aññesaṁ lābhaṁ",
  "anya-e0301n4:53_7": "naicchati. Aññe labhissantīti sutvāvā cintetvāvā dukkhī dummano hotīti. Tathā hetaṁ",
  "anya-e0301n4:53_8": "laddhānaṁvā labhitabbānaṁvā attano sampattīnaṁ nigguhanalakkhaṇanti vuttaṁ. Etthaca",
  "anya-e0301n4:53_9": "labhitabbasampattiyaṁ yassa lābhaṁ naicchati. Solabhatītivā labhissatītivā sutvāvā",
  "anya-e0301n4:53_10": "cintetvāvā cittavighāto issānāma. Yaṁ yaṁ attanā laddhuṁ icchati. Taṁ taṁ attanā",
  "anya-e0301n4:53_11": "alabbhamānakaṁ cintetvā cittavighāto macchariyaṁnāma. Na hi ete dve ekato uppajjantīti.",
  "anya-e0301n4:54_0": "93.Kukkuccanti ettha kiriyā kataṁ. Kucchitaṁ katanti kukataṁ. Kucchitakiriyāti attho.",
  "anya-e0301n4:54_1": "Paṇḍitehi ekantena ninditabbo cittappavattivisesoti vuttaṁ hoti. Atthato pana akataṁ",
  "anya-e0301n4:54_2": "vata me kalyāṇaṁ kataṁ pāpanti evaṁ anusocanavasena pavatto kukkucca sampayuttacittuppādoyeva,",
  "anya-e0301n4:54_3": "so hi tathā pavattamānopi pubbe akataṁvā kalyāṇaṁ puna kataṁ kātuṁ na sakkoti. Pubbe",
  "anya-e0301n4:54_4": "kataṁ vā pāpaṁ puna akataṁ kātuṁ nasakkoti. Athakho kusaladhammesu cittapariyādānāyaeva",
  "anya-e0301n4:54_5": "saṁvattati. Tasmā kucchitakiriyā mattattā kukatanti vuccatīti. Vuttañhetaṁ aṭṭha",
  "anya-e0301n4:54_6": "kathāyaṁ katākatassa sāvajjānavajjassa abhimukhagamanaṁ paṭisāronāma. Yasmā paneso",
  "anya-e0301n4:54_7": "kataṁvā pāpaṁ akataṁ nakaroti. Akataṁvā kalyāṇaṁ kataṁ nakaroti. Tasmā virūpo kucchito",
  "anya-e0301n4:54_8": "vā paṭisāroti vippaṭisāroti. Etthaca vippaṭisāroti kukkucca meva. Kukkucceca kucchite",
  "anya-e0301n4:54_9": "sati taṁ sampayuttacittuppādopi kucchitoyeva. Yenaca kāraṇena kukkuccaṁ kucchitaṁnāma",
  "anya-e0301n4:54_10": "hoti. Teneva kāraṇena so cittuppādopi kucchitonāma hotīti katvā so cittuppādova kukatapade",
  "anya-e0301n4:54_11": "gahetuṁ yuttoti veditabbo. Sudinnakaṇḍaṭṭhakathāyaṁ pana ayamattho ujukatova vutto.",
  "anya-e0301n4:54_12": "Yathāha-viññūhi akattabbatāya kucchitakiriyābhāvato kukkuccanti.",
  "anya-e0301n4:55": "[76] Vibhāvaniyaṁ pana",
  "anya-e0301n4:56_0": "Imamatthaṁ asallakkhetvā yaṁ vuttaṁ “kucchitaṁ katanti kukataṁ. Katākata duccaritasucarita”nti.",
  "anya-e0301n4:56_1": "Taṁ na yujjatiyeva. Etena yañca tattha vuttaṁ “akataṁpi hi kukatanti voharanti. Yaṁ",
  "anya-e0301n4:56_2": "mayā akathaṁ. Taṁ kukatantica. Idha pana katā kataṁ ārabbha uppanno vippaṭisāracittuppādo",
  "anya-e0301n4:56_3": "kukata”ntica. Taṁpi sabbaṁ paṭikkhittameva hotīti.",
  "anya-e0301n4:57_0": "Kukatassa yathāvuttacittuppādassa tathāpavatti hetubhāvo kukkuccaṁ. Apica, dhātupāṭhesu",
  "anya-e0301n4:57_1": "kucasaddaṁ saṅkocana mano vilekhanatthesu paṭhantiyeva. Tasmā kucchitena ākārena",
  "anya-e0301n4:57_2": "kocati saṅkocati na pāpajigucchanākārenāti kukkuco. Kucchitenavā ākārena kocati vilikhati",
  "anya-e0301n4:57_3": "nakilesasallīkhanā kārenāti kukkuco. Tathā pavattadhammasamūho. Sohi kucchitena akataṁ",
  "anya-e0301n4:57_4": "vata me kalyāṇaṁ kataṁ pāpanti evaṁ pavattena anutthunanākārena saṅkocati. Kusaladhammasamādāne",
  "anya-e0301n4:57_5": "cittaṁ namituṁpi nadeti. Manaṁvā vilekhati. Saddhādīnaṁ sāradhammānaṁ tanukaraṇena",
  "anya-e0301n4:57_6": "cittaṁ kusaladhammasamādāne pariyādinnathāmabalaṁ karoti. Tasmā kukkucoti vuccati.",
  "anya-e0301n4:57_7": "Yena pana dhammena yuttattā so tathā pavatto hoti. So kukkuccaṁnāma kukkucassa bhāvoti",
  "anya-e0301n4:57_8": "katvā. Taṁ pana yasmā pubbe akatañca kalyāṇaṁ katañca pāpaṁ ārabbha pacchā anutāpanavasena",
  "anya-e0301n4:57_9": "anusocanavasenaca pavattati. Tasmātaṁ pacchānutāpalakkhaṇaṁ katākatānuyocana rasanti",
  "anya-e0301n4:57_10": "ca vuttaṁ. Etthaca pacchānutāpalakkhaṇanti pubbe kalyāṇañca akatvā pāpañca katvā",
  "anya-e0301n4:57_11": "āgatattā pacchime kāle anutāpalakkhaṇanti attho. Tena kukkuccassa ekantena atītārammaṇatā",
  "anya-e0301n4:57_12": "siddhā hoti. Paccuppannānāgatārammaṇatāca paṭisiddhāti. Katākatā nusocanarasanti",
  "anya-e0301n4:57_13": "ettha katañca pāpaṁ akatañca kalyāṇanti yo jetabbaṁ. Vuttañhetaṁ mahāniddese –",
  "anya-e0301n4:58_0": "Dvīhākārehi kukkuccaṁ uppajjati katattā ca akatattā ca. Kathañca dvīhā.La. Akatattāca.",
  "anya-e0301n4:58_1": "Akataṁ me kāyasu caritaṁ. Kataṁ kāyaduccaritanti uppajjati kukkuccaṁ. Akataṁ me vacīsucaritaṁ.La.",
  "anya-e0301n4:58_2": "Kataṁ manoduccaritanti uppajjati kukkuccaṁ. Akatāme pāṇātipātā veramaṇī. Kato pāṇāti",
  "anya-e0301n4:58_3": "pātoti uppajjati kukkuccaṁ.La. Akatā me sammādiṭṭhi. Katā micchāmiṭṭhīti uppajjati kukkuccanti.",
  "anya-e0301n4:59_0": "Etena pana akatasucaritā rammaṇatāya kataduccaritā rammaṇatāyaca vasena kukkuccassa",
  "anya-e0301n4:59_1": "dvidhābhāvoyeva siddho hoti. Dvīhākārehīti hi vuttaṁ. Soca kho pubbe pāpaṁ katvā",
  "anya-e0301n4:59_2": "pacchā apāyabhayatajjitānañceva apāyesu patitvā pubbe attanā katakammaṁ anussarantānañca",
  "anya-e0301n4:59_3": "hoti. Naaññesaṁ, akataṁ me kāyasucaritaṁ. Kataṁ kāyaduccaritanti hi vuttaṁ. Yathā",
  "anya-e0301n4:59_4": "pana māno duvidho hoti yāthāvamāno ayāthāvamānoti. Tathā kukkuccaṁpi, yāthāvakukkuccaṁ,",
  "anya-e0301n4:59_5": "ayāthāva kukkuccanti duvidhaṁ hoti. Tattha ayāthāva kukkuccaṁpi uppajjamānaṁ dvīhākāreho",
  "anya-e0301n4:59_6": "uppajjati akataṁ vata me kalyāṇaṁ kataṁ pāpanti. Katamaṁ pana tanti. Yañca pubbe",
  "anya-e0301n4:59_7": "kalyāṇakammepi pāpasaññī pāpadiṭṭhi akatvā pāpakammepi kalyāṇasaññī kalyāṇadiṭṭhi",
  "anya-e0301n4:59_8": "katvā pacchā anusocanavasena uppajjati. Yañca pubbe kalyāṇe kalyāṇasaññī katvā pacchā",
  "anya-e0301n4:59_9": "pāpasaññino pāpeca pāsaññī akatvā pacchā kalyāṇasaññino uppajjati. Idaṁ ayāthāvakukkuccaṁnāma.",
  "anya-e0301n4:59_10": "Anavajje sāvajjasaññī, kappiye akappiyasaññī, anāpattiyaṁ āpattisaññītiādināpi yojetabbaṁ.",
  "anya-e0301n4:59_11": "Idañca sabbaṁ uppajjamānaṁ dvīhā kāreheva uppajjati. Tasmā dvīsueva saṅgahitanti",
  "anya-e0301n4:59_12": "daṭṭhabbaṁ. Yaṁ pana mahāniddeseyeva hatthakukkuccakaṁpi kukkuccaṁ. Pādakukkuccakaṁpi",
  "anya-e0301n4:59_13": "kukkuccaṁ. Hatthapādakukkuccakaṁpi kukkuccanti niddiṭṭhaṁ. Taṁ asaṁyata kukkuccaṁnāma.",
  "anya-e0301n4:59_14": "Yaṁ pana taṁ bhikkhu kukkuccāyantā napaṭiggaṇhiṁsūti vinaye āgataṁ. Yañca kathaṁ",
  "anya-e0301n4:59_15": "kukkuccappakatatāya āpajjati kappiye akappiyasaññitā akappiye kappiyasaññitāti āgataṁ.",
  "anya-e0301n4:59_16": "Taṁ vinayakukkuccaṁnāma. Taṁpana vinayasaṁsayoeva. Soca kho attano avisaye kappati",
  "anya-e0301n4:59_17": "nukho nonukhoti saṁsappanākārena pavatto kusala kriya cittuppādo. Sopana yesaṁ uppajjati.",
  "anya-e0301n4:59_18": "Tesu ye sikkhākāmā, te taṁkammaṁ nakaronti. Te sandhāya kukkuccāyantā napaṭiggaṇhiṁsūti",
  "anya-e0301n4:59_19": "vuttaṁ. Ye pana karontiyeva. Te kappiyavatthusmiṁpi āpattiṁ āpajjanti. Te sandhāya",
  "anya-e0301n4:59_20": "kukkuccappakatatāya āpattiṁ āpajjatīti vuttaṁ.",
  "anya-e0301n4:60": "94. Thiyaticittaṁ mandamandaṁ katvā ajjhottharatīti thinaṁ. Thiyiyanā thiyitattanti hi pāḷiyaṁ niddiṭṭhaṁ.",
  "anya-e0301n4:61_0": "95. Medhati cetasike dhamme akammaññabhūte katvā vihiṁ satīti middhaṁ. Tathā hi ārammaṇe",
  "anya-e0301n4:61_1": "vipphāravasena taṁ taṁ iriyā pathaṁ sandhāretvā pavattamānesu sampayuttadhammesu",
  "anya-e0301n4:61_2": "muggarena pothetvā viya te ārammaṇato oliyāpetvā iriyāpathaṁpi sandhāretuṁ asamatthe",
  "anya-e0301n4:61_3": "katvā thinaṁ cittaṁ abhibhavati. Middhaṁ cetasiketi.",
  "anya-e0301n4:62_0": "96.Vicikicchāti ettha. Cikicchanaṁ cikicchā. Ñāṇappaṭikā roti attho. Tikicchituṁ",
  "anya-e0301n4:62_1": "dukkaratāya vigatā cikicchā etāyāti vicikicchā. Sabhāvaṁ vicinantā kicchanti kilamanti",
  "anya-e0301n4:62_2": "etāyātivā vicikicchā. Vicikicchativā dveḷhakabhāvena pavattatīti vicikicchā. Sā nīvaraṇabhūtā,",
  "anya-e0301n4:62_3": "paṭirūpakāti duvidhā. Tattha buddhādīsu aṭṭhasu vatthūsu vimativasena pavattamānā",
  "anya-e0301n4:62_4": "nīvaraṇabhūtā. Tato aññāpana asabbaññūnaṁ tesu tesu ārammaṇesu kathaṁ nukho evaṁ",
  "anya-e0301n4:62_5": "nukho idaṁnukhoti vematikabhāvena pavattā sabbā vicikicchā paṭirūpakānāma. Sā pana",
  "anya-e0301n4:62_6": "kusalāpi hoti, akusalāpi khīṇā savānaṁ uppanna kriyābyākatāpīti. Idha pana ekantākusalabhūtā",
  "anya-e0301n4:62_7": "nīvaraṇavicikicchāva adhippekāti.",
  "anya-e0301n4:63": "Akusalarāsimhi paramatthadīpanā.",
  "anya-e0301n4:64_0": "97. Saddahatīti saddhā. Yathā acchaṁ pasannaṁ nisinnaṁ udakaṁ canda sūriyādīni rūpanimittāni",
  "anya-e0301n4:64_1": "suṭṭhu attani dahati. Evaṁ ayaṁ buddhaguṇā dīni suṭṭhu attani dahati dhāreti thapetivāti",
  "anya-e0301n4:64_2": "attho. Saddahantivā etāyāti saddhā. Saddahanamattamevavā etanti saddhā. Sāpi buddhā",
  "anya-e0301n4:64_3": "dīsu saddheyyavatthūsu akālussiyabhāvena pavattamānāeva idha adhippetā. Tato aññāpana",
  "anya-e0301n4:64_4": "titthiyesuvā titthiyadhammesu vā evarūpesu asaddheyyavatthūsu saddahanavasena pavattā",
  "anya-e0301n4:64_5": "okappanā saddhā paṭirūpakānāma hoti. Sā pana atthato micchādhimokkho yevāti. Yathā",
  "anya-e0301n4:64_6": "pana manussā hatthe asati ratanāni disvā pi-gahetuṁ na sakkonti. Vitte asati tesaṁ",
  "anya-e0301n4:64_7": "sabbabhogā na sampajjanti. Bīje asati sassādīni nasampajjanti. Evaṁ saddhāya asati",
  "anya-e0301n4:64_8": "puññakriyāvatthūni nasampajjanti. Tasmā esā hatthavittabīja sadisāti vuttā.",
  "anya-e0301n4:65_0": "98. Saratīti sati. Attanā katāni kattabbāni ca kalyāṇakammāvā buddhaguṇādīnivā appamajjanavasena",
  "anya-e0301n4:65_1": "upagacchatīti attho. Sāpi sammāsati micchāsati duvidhā hoti. Tattha sammāsati idha",
  "anya-e0301n4:65_2": "adhippetā. Itarā pana satiyeva na hoti. Katassa kattabbassaca pāpakammassa appamajjanavasena",
  "anya-e0301n4:65_3": "pavatto satipaṭirūpako akusalacittuppādoyeva. Yasmā panesā cittaṁ sabbehi akusaladhammehica",
  "anya-e0301n4:65_4": "rakkhituṁ kusaladhammehica yojetuṁ sakkoti. Tasmā sā rañño sabbakammika mahāamacco",
  "anya-e0301n4:65_5": "viya daṭṭhabbāti. Satiṁkhvāhaṁ bhikkhave sabbatthikaṁ vadāmīti hi vuttaṁ.",
  "anya-e0301n4:66": "99. Hiriyatīti hiri. Kāyaduccaritādīhi lajjati jigucchati ukkaṇṭhatīti attho.",
  "anya-e0301n4:67": "100. Tehiyeva ottappatīti ottappaṁ. Ubbijjatīti attho. Etthapi hiriottappappaṭirūpakānāma atthi, vuttañhi –",
  "anya-e0301n4:68": "Lajjitabbe nalajjanti, alajjiyesu lajjareti ca;",
  "anya-e0301n4:69": "Bhāyitabbe nabhāyanti, abhaye bhayadassinoti ca.",
  "anya-e0301n4:70": "Yasmā pana sappurisā hiriyā attani ottappenaca paresu ārakkhadevatādīsu gāravaṁ uppādetvā pāpato vajjetvā suddhaṁ attānaṁ pariharanti. Tasmā ime dve lokapāladhammāti vuttā.",
  "anya-e0301n4:71_0": "101. Lobhappaṭipakkho alobho. So hi yesu attano hitasaññitesu ārammaṇesu lobho lagganavasena",
  "anya-e0301n4:71_1": "pavattati, tesveva taṁ lobhaṁ vidhamitvā lobhavatthubhūtā bhavabhogasampattiyo gūtharāsiṁviya",
  "anya-e0301n4:71_2": "hīḷetvā jigucchitvā ekānekkhamma dhātunāma hutvā pavattatīti.",
  "anya-e0301n4:72_0": "102. Dosappaṭipakkho adoso. Sopi hi yesu attano ahitasaññitesu ārammaṇesu doso dussanavasena",
  "anya-e0301n4:72_1": "pavattati. Tesveva taṁdosaṁ vidhamitvā diṭṭhadiṭṭhesu sattesu puṇṇacandasadisaṁ sommahadayaṁ",
  "anya-e0301n4:72_2": "uppādetvā ekā abyāpādadhātu nāma hutvā pavattatīti. Ayamevaca brahmavihāresu mettāti",
  "anya-e0301n4:72_3": "vuttā. Amohopi idha vattabbo. Mohappaṭipakkho amoho. Sopi hi yesu dhammesuvā atthesuvā",
  "anya-e0301n4:72_4": "catūsu ariyasaccesuvā moho andhakāraṁ katvā pavattati. Tesveva taṁ mohaṁ vidhamitvā",
  "anya-e0301n4:72_5": "candasūriyasahassaṁ uṭṭhāpentoviya vijjānāma hutvā pavattatīti.",
  "anya-e0301n4:73_0": "103.Tatramajjhattatāti ettha attā vuccati sabhāvo. Līnuddhaccādīnaṁ ubhinnaṁ visamapakkhānaṁ",
  "anya-e0301n4:73_1": "majjhe pavatto attā etassāti majjhattā. Samappavatto sampayuttadhammasamūho. Tassa",
  "anya-e0301n4:73_2": "bhāvo majjhakkatā. Tesu tesu sampayuttadhammesu dissamānā majjhattatā tatramajjhattatā",
  "anya-e0301n4:73_3": "tesu tesuvā hitakammesu cittacetasikānaṁ majjhattatā tatramajjhattatā. Tathā hi sā",
  "anya-e0301n4:73_4": "samappavattānaṁ sampayutta dhammānaṁ ajjhupekkhanavasena samappavattānaṁ ājāneyyānaṁ",
  "anya-e0301n4:73_5": "ajjhupekkhanasārathīviya daṭṭhabbāti vuttā. Ayamevaca brahmavihāresu upekkhāti vuttā.",
  "anya-e0301n4:74_0": "104. Kāyappassaddhādīsu kāyoti vedanādikkhandhattaya saṅkhāto cetasikasamūho vuccati.",
  "anya-e0301n4:74_1": "Cittanti sobhaṇacittaṁ. Kāyassa passaddhi kāyappassaddhi. Cittassa passaddhi cittappassaddhītiādinā",
  "anya-e0301n4:74_2": "samāso. Passambhanaṁ passaddhi. Santasītalabhāvoti attho. Yesaṁ idaṁ dvayaṁ dubbalaṁ",
  "anya-e0301n4:74_3": "hoti. Te puññakammesu cittasukhaṁ napindanti. Bahiddhāeva nesaṁ cittaṁ pakkhandati.",
  "anya-e0301n4:74_4": "Santatte pāsāṇapiṭṭhe thapitamacchoviya hoti. Yesaṁ pana balavaṁ hoti. Teyeva tattha",
  "anya-e0301n4:74_5": "taṁ vindanti. Tesaṁ cittaṁ sītale udake pakkhitta maccho viya hoti.",
  "anya-e0301n4:75_0": "105. Lahubhāvo lahutā. Agarutā adandhatāti attho. Yesaṁ idaṁ dubbalaṁ. Tesaṁ cittaṁ",
  "anya-e0301n4:75_1": "puññakammesu napasāreti saṅkocati. Tattapāsāṇe pakkhittapadumapupphaṁ viya hoti.",
  "anya-e0301n4:75_2": "Yesaṁ pana balavaṁ. Tesaṁ cittaṁ tattha pasāreti. Sītale udake pakkhitta padumapupphaṁ viya hoti.",
  "anya-e0301n4:76_0": "106. Mudubhāvo mudutā. Yesaṁ idaṁ dubbalaṁ. Tesaṁ cittaṁ puññakammesu thaddhaṁ hoti.",
  "anya-e0301n4:76_1": "Verīnaṁ majjhe gatamahāyodhoviya hoti. Yesaṁ pana balavaṁ. Tesaṁ cittaṁ tattha mudu",
  "anya-e0301n4:76_2": "hoti. Viyaññātīnaṁ majjhe gatamahāyodho viya hoti.",
  "anya-e0301n4:77_0": "107. Kammani sādhu kammaññaṁ. Tadeva kammaññatā. Yesaṁ idaṁ dubbalaṁ. Tesaṁ cittaṁ",
  "anya-e0301n4:77_1": "puññakammesu yathicchitaṁ thapetuṁ nalabbhati, vikkirati. Paṭivāte khittathusamuṭṭhiviya",
  "anya-e0301n4:77_2": "hoti. Yesaṁ pana balavaṁ. Tesaṁyeva taṁ tattha yathicchitaṁ thapetuṁ labbhati navikkirati.",
  "anya-e0301n4:77_3": "Paṭivāte khittasuvaṇṇakkhandhoviya hoti.",
  "anya-e0301n4:78_0": "108. Paguṇassa bhāvo pāguññaṁ. Tadeva pāguññatā. Yesaṁ idaṁ dubbalaṁ. Tesaṁ cittaṁ",
  "anya-e0301n4:78_1": "puññakammesu vikampati vihaññati. Gambhīre udake khittavānaroviya hoti. Yesaṁ pana",
  "anya-e0301n4:78_2": "balavaṁ, te saṁ taṁ tattha navikampati navihaññati. Gambhīre udake khitta kumbhilo viya hoti.",
  "anya-e0301n4:79_0": "109. Ujueva ujukaṁ, ujukassa bhāvo ujukatā. Yesaṁ idaṁ dubbalaṁ. Tesaṁ cittaṁ puññakammesu",
  "anya-e0301n4:79_1": "visamagahikaṁ hoti. Kadāci līnaṁ. Kadāci uddhaṭaṁ. Kadāci onataṁ. Kadāci unnataṁ.",
  "anya-e0301n4:79_2": "Surāmadamattassa maggagamanaṁ viya hoti. Yesaṁ pana balavaṁ, tesaṁ taṁ vuttavipariya yena veditabbanti.",
  "anya-e0301n4:80_0": "110. Etthaca siddhesupi cittappassaddhādikesu vuttesu visuṁ kāyappassaddhādīnaṁ vacanaṁ",
  "anya-e0301n4:80_1": "tesaṁ vasena rūpakāyassapi passaddhādi dīpanatthanti veditabbaṁ. Tattha taṁ taṁ suttantaṁ",
  "anya-e0301n4:80_2": "sutvā gelaññavuṭṭhā nādīsu rūpakāyassa passaddhabhāvo pākaṭo iddhimantānaṁ iddhiyā",
  "anya-e0301n4:80_3": "ākāsagamanādīsu lahu bhāvo. Kāyaṁ khuddakaṁ vā mahantaṁ vā katvā nimminanesu mudubhāvo.",
  "anya-e0301n4:80_4": "Antopathaviyaṁvā antopabbate suvā asajjamānaṁ katvā gamanādīsu kammaññabhāvo. Nāgavaṇṇaṁvā",
  "anya-e0301n4:80_5": "garuḷavaṇṇaṁvā katvā nimminanādīsu paguṇabhāvo tesveva sabbesu yathānimmitavasena",
  "anya-e0301n4:80_6": "cirappavattibhāvesu ujukabhāvo pākaṭo hotīti veditabbo. Samaṁ dhārentīti sādhāraṇā,",
  "anya-e0301n4:80_7": "sabbehi sobhaṇacittehi, tesaṁvā sādhāraṇā sobhaṇa sādhāraṇā.",
  "anya-e0301n4:81_0": "111.Sammāvācāti ettha tividhā sammāvācā kathā, cetanā, virativasena, tattha atthadhammappaṭisaṁyuttā",
  "anya-e0301n4:81_1": "subhāsitā vācā kathā sammāvācānāma. Taṁsamuṭṭhāpikā kusalakriyacetanā cetanāsammāvācānāma.",
  "anya-e0301n4:81_2": "Yā pana musāvādā veramaṇādīni sikkhāpadāni samādiyantassavā adhiṭṭhahantassavā sampattaṁ",
  "anya-e0301n4:81_3": "vatthuṁ avītikkamantassavā pāpaviramaṇākārena cittassa pavatti. Ayaṁ virati sammāvācānāma.",
  "anya-e0301n4:81_4": "Sā idha adhippetā. Sammā vadanti etā yāti sammāvācā. Etāyāti cettha karaṇatthe hetuatthe",
  "anya-e0301n4:81_5": "vā karaṇavacanaṁ daṭṭhabbaṁ. Tattha vācāya sikkhāpadāni samādiyantassa samādānavacanāni",
  "anya-e0301n4:81_6": "sandhāya karaṇattho hetuattho ca yujjati. Tato yathāsamādinnānivā yathādhiṭṭhitānivā",
  "anya-e0301n4:81_7": "sikkhāpadāni suṭṭhurakkhāmāti yāni anavajjānieva vacanāni vadantā vicaranti. Tāni",
  "anya-e0301n4:81_8": "sandhāya karaṇatthānukūlo hetu atthoyeva yujjatīti. Athavā, tathā vadantuvā māvā.",
  "anya-e0301n4:81_9": "Ayaṁpana vadamānesu sati tesaṁ sammā vattuṁeva deti. Namicchā vattunti katvā sammā",
  "anya-e0301n4:81_10": "vācātveva vuccati. Apica, ayaṁ vacīduccaritānaṁ pajahanavasena pavattamānā vacīdvārasuddhiyā",
  "anya-e0301n4:81_11": "eva hotīti sammāvācāti vuccatīti.",
  "anya-e0301n4:82_0": "112.Sammākammantopi tividho kriyā, cetanā, virati vasena. Tattha yaṁkiñci anavajjaṁ",
  "anya-e0301n4:82_1": "kammaṁ karontassa kāyikakriyā kriyākammantonāma. Taṁsamuṭṭhāpikā cetanā cetanākammanto",
  "anya-e0301n4:82_2": "nāma. Yā pana pāṇātipātā veramaṇādīni sikkhāpadāni samādi yantassavā adhiṭṭhahantassavā",
  "anya-e0301n4:82_3": "sampattaṁ vatthuṁ avītikkamantassavā pāpaviramaṇākārena cittassa pavatti. Ayaṁ virati",
  "anya-e0301n4:82_4": "sammākammanto nāma. Sammā karonti etenāti sammākammaṁ, tadeva sammā kammanto suttanto",
  "anya-e0301n4:82_5": "vanantoviya. Sesamettha vuttanayameva.",
  "anya-e0301n4:83_0": "113.Sammāājīvopi vīriya, virativasena duvidho. Tattha pakatiyā anavajjāni kasikammādīnivā",
  "anya-e0301n4:83_1": "bhikkhācariyādīnivā katvā jīvitaṁ kappentānaṁ uṭṭhānabalasaṅkhāto vāyāmo vīriyasammāājīvonāma.",
  "anya-e0301n4:83_2": "Yā pana ājīvasuddhiṁ apekkhitvā attano ājīvasīlavipattikāraṇāni kāyavacīduccaritāni",
  "anya-e0301n4:83_3": "pajahantānaṁ pāpaviramaṇākārena cittassa pavatti. Ayaṁ virati ājīvonāma. Ayamidhādhippeto.",
  "anya-e0301n4:83_4": "Sammā ājīvanti jīvitaṁ pavattenti etenāti sammāājīvo. Sesamettha vuttanayamevāti.",
  "anya-e0301n4:84_0": "114. Ekekāpi cettha sampatta virati, samādāna virati, samucchedavirativasena tividhā.",
  "anya-e0301n4:84_1": "Tattha yā sikkhāpadāni asamā diyitvāvā samādinnānipivā tāni anapekkhitvā kevalaṁ",
  "anya-e0301n4:84_2": "hiri ottappabaleneva sampattaṁ vatthuṁ avītikkamantānaṁ uppannā virati. Ayaṁ sampattaviratināma.",
  "anya-e0301n4:84_3": "Sā paccuppannārammaṇāyeva. Pañcasikkhā padā paccuppannārammaṇāti hi vuttaṁ. Yā pana",
  "anya-e0301n4:84_4": "sikkhāpadāni samādi yantassavā adhiṭṭhahantassavā yathāsamādinnānivā yathādhiṭṭhitāni",
  "anya-e0301n4:84_5": "vā suṭṭhurakkhāmīti sampatta vatthuṁ apītikkamantassavā uppannā. Ayaṁ samādānaviratināma.",
  "anya-e0301n4:84_6": "Sā pana paccuppannārammaṇāvā hoti anāgatārammaṇāvā. Tathā hi pañcasikkhāpadā paccuppannārammaṇāti",
  "anya-e0301n4:84_7": "idaṁ sampattavirativasena vuttanti aṭṭhakathāyaṁ vuttaṁ. Maggakkhaṇe pana sabbaduccaritānaṁ",
  "anya-e0301n4:84_8": "paccayasamucchedavasena uppannā samucchedaviratināma. Sā pana nibbānārammaṇāeva.",
  "anya-e0301n4:84_9": "Phalaviratipi ettheva saṅgahitāti. Tattha lokiyaviratiyo jīvitindriyādīni vītikkamitabbavatthūni",
  "anya-e0301n4:84_10": "ārammaṇaṁ katvā pāṇātipātādīni viramitabbavatthūni pajahanti. Lokuttaraviratiyo pana",
  "anya-e0301n4:84_11": "nibbānaṁ ārammaṇaṁ katvā tāniyeva viramitabbavatthūni pajahantīti daṭṭhabbaṁ.",
  "anya-e0301n4:85_0": "115. Paradukkhe sati kāruṇikānaṁ hadayakhedaṁ karotīti karuṇā. Kirativā paradukkhaṁ",
  "anya-e0301n4:85_1": "vikkhipati, kiṇātivā paradukkhaṁ hiṁsatīti karuṇā. Kirīyati dukkhitesu pasārīyatītivā",
  "anya-e0301n4:85_2": "karuṇā. Apica kali uṇāti chedo. Kalīti dukkhaṁ vuccati, yathā-kali sambhave bhaveti.",
  "anya-e0301n4:85_3": "Kalītivā pāpapi parājayopi vuccati. Pāpe kali parājayeti hi vuttaṁ. Sabbañcetaṁ kāruṇikā",
  "anya-e0301n4:85_4": "naṁ kāruññahetubhūtameva hoti. Iti kaliṁ dukkhaṁvā pāpaṁvā sabbasampattito parājayaṁvā",
  "anya-e0301n4:85_5": "sattehi avanti rakkhanti, sattevā tato vidhakalito avanti rakkhanti kāruṇikā janā etāyāti karuṇā.",
  "anya-e0301n4:86_0": "116. Parasampattiṁ disvā modanti etāyāti muditā. Natthi pamāṇaṁ etesanti appamāṇā,",
  "anya-e0301n4:86_1": "sattā. Appamāṇesu bhavāti appamaññā. Etāhi ettakesuyeva sattesu pavattetabbā. Na",
  "anya-e0301n4:86_2": "ito aññesūti evaṁ paricchedappamāṇassa abhāvā ekasmiṁ satte pavattāpi appamaññāevanāma hontīti.",
  "anya-e0301n4:87": "[77] Ṭīkāsu pana",
  "anya-e0301n4:88": "Appamāṇasattā rammaṇattā appamāṇā. Tāeva appamaññāti vuttaṁ. Taṁ na sundaraṁ.",
  "anya-e0301n4:89": "117. Paññindriyanti heṭṭhā vutto amohoeva. So hi pajānanaṭṭhena paññā, adhipatiyaṭṭhena indriyañcāti katvā paññindriyanti vuccatīti.",
  "anya-e0301n4:90": "Sobhaṇarāsimhi paramatthadīpanā.",
  "anya-e0301n4:91_0": "118.Ettāvatātiādi tiṇṇaṁ rāsīnaṁ saṅgaho. Evaṁ dvipaññāsa sarūpaṁ dassetvā idāni",
  "anya-e0301n4:91_1": "cetoyuttappakāraṁ dassento tesantiādimāha. Ito cetasikānaṁ sarūpadassanato paraṁ",
  "anya-e0301n4:91_2": "tesaṁ cittāviyuttānaṁ cittena aviyuttānaṁ cetasikānaṁ cittuppādesu paccekaṁ sampayogo",
  "anya-e0301n4:91_3": "tathāyogaṁ vuccateti yojanā. Cittuppādesūti cittesu icceva attho. Uppajjanti cetasikā",
  "anya-e0301n4:91_4": "etesūti uppādā. Cittānieva uppādā cittuppādāti katvā. Dvipañcaviññāṇānaṁ sabbadubbalattā",
  "anya-e0301n4:91_5": "tesu cha pakiṇṇakā nuppajjanti. Bhāvanābalena pahīnattā vitakko dutīyajjhānikādīsu,",
  "anya-e0301n4:91_6": "vicāro tatīyajjhānikādīsu, pīti catutthajjhānikādīsu nuppajjati. Sanniṭṭhānasabhāvattā",
  "anya-e0301n4:91_7": "adhimokkho asanniṭṭhānasabhāve vicikicchā citte nuppajjati. Vīriyaṁ balanāyakattā",
  "anya-e0301n4:91_8": "dubbalesu pañcadvārāvajjanā dīsu soḷasacittesu nuppajjati. Pīti sampiyāyanasabhāvattā",
  "anya-e0301n4:91_9": "domanassupekkhā sahagatesu nuppajjati. Chando icchāsabhāvattā icchārahitesu ahetukesu",
  "anya-e0301n4:91_10": "momūhacittesuca nuppajjatīti āha pakiṇṇakesupana vitakko.La. Momūhavajjitacittesūti.",
  "anya-e0301n4:91_11": "Te pana cittuppādā pakiṇṇakavivajjitā sapakiṇṇakāti sambandho.",
  "anya-e0301n4:92": "119.Akusalesūti akusalacetasikesu. Sabbākusala sādhāraṇānāma. Tasmā sabbesupi dvādasākusalacittesu labbhantīti yojanā.",
  "anya-e0301n4:93": "[78] Vibhāvaniyaṁ pana",
  "anya-e0301n4:94": "Pacchimaṁ purimassa samatthanavacananti adhippetaṁ. Taṁ na sundaraṁ.",
  "anya-e0301n4:95_0": "Idañhi ṭhānaṁ cittesu labbhamānatādassanapadhānanti. Yasmā pana sabbāni akusalacittāni",
  "anya-e0301n4:95_1": "imehi catūhi vinā nuppajjanti. Na hi tāni pāpesu ādīnavaṁ passitvā ṭhitānaṁ uppajjanti.",
  "anya-e0301n4:95_2": "Naca tehi lajjāyavā bhayenavā ukkaṇṭhitānaṁ. Nāpi kusalesu dhammesu samāhitānanti.",
  "anya-e0301n4:95_3": "Tasmā te sabbesu tesu labbhantīti. Yasmāca diṭṭhimānā khandhesu assādaṁ amuñcitvāva",
  "anya-e0301n4:95_4": "tesu tathā tathā āmasitvā pavattanti. Tasmā te lobhamūlacittesveva uppajjanti. Tattha",
  "anya-e0301n4:95_5": "uppajjantesu pana tesu diṭṭhi khandhesu attaggāhaṁ daḷhaṁ gahetvā taṁ attaṁ niccatādīhi",
  "anya-e0301n4:95_6": "micchāsabhāvehieva parāmasantī pavattati. Māno pana khandhe ahanti daḷhaṁ gahetvā",
  "anya-e0301n4:95_7": "taṁ gahitākāraṁ seyya tādīhieva āmasanto pavattati. Tasmā te āmasanākārato asadisavuttinoeva",
  "anya-e0301n4:95_8": "hontīti āha. Diṭṭhicatūsu.La. Vippayuttesūti. Ye pana diṭṭhigatikā diṭṭhiyā yathāgahitaṁ",
  "anya-e0301n4:95_9": "attānameva ahanti gaṇhanti. Tesaṁpi diṭṭhimānā āmasanākāraṁ patvā asadisavuttikāeva",
  "anya-e0301n4:95_10": "honti. Na hi mānassa viya diṭṭhiyā atta saṁpaggahaṇe byāpāro atthi. Na ca diṭṭhiyā",
  "anya-e0301n4:95_11": "viya mānassa dhammānaṁ ayāthāvapakkhaparikappaneti. Teneva hi ahaṁgāho māno anāgāmīnaṁpi",
  "anya-e0301n4:95_12": "pavattati. Attaggāhabhūtā pana diṭṭhi puthujjanāna mevāti.",
  "anya-e0301n4:96": "[79] Vibhāvaniyaṁ pana",
  "anya-e0301n4:97": "“Mānopi ahaṁmānavasena pavattanato diṭṭhisadisova pavattatīti diṭṭhiyā saha ekacittuppāde napavattatī”ti vatvā kesara sīho pamāya taṁ atthaṁ sādheti. Taṁ na sundaraṁ.",
  "anya-e0301n4:98_0": "Sadisappavatti hi nāma sahapavattiyā eva kāraṇanti. Macchariyaṁ pana attasampattīsu",
  "anya-e0301n4:98_1": "lagganalobhasamuṭṭhitaṁpi tāsaṁ parehi sādhāraṇabhāvaṁ asahanākārena pavattattā ekantena",
  "anya-e0301n4:98_2": "paṭighasampa yuttameva hotīti vuttaṁ doso.La. Cittesūti. Akammañña lakkhaṇaṁ thinamiddhaṁ",
  "anya-e0301n4:98_3": "kammaññasabhāvesu asaṅkhārikesu nasambhavatīti vuttaṁ thinamiddhaṁ pañcasu sasaṅkhārika",
  "anya-e0301n4:98_4": "cittesūti. Cattāro sabbā kusalasādhāraṇā. Tayo lobha diṭṭhimānā. Cattāro dosādayo.",
  "anya-e0301n4:98_5": "Dvayaṁ thinamiddhaṁ. Vicikicchā cittecāti casaddo avadhāraṇe. Vicikicchācitteevāti",
  "anya-e0301n4:98_6": "attho. Catuddasa akusala cetasikā.",
  "anya-e0301n4:99_0": "120.Sobhaṇesūti sobhaṇacetasikesu. Lokuttare aṭṭhaṅgikamagge tīsu khandhesu paññākkhandhe",
  "anya-e0301n4:99_1": "sammāsaṅkappo nāma sammādiṭṭhipacchimakova hoti. Tasmā pādakajjhānādivasena tasmiṁ",
  "anya-e0301n4:99_2": "asatipi paññākkhandho naparihāyati. Sīlasamādhikkhandhadhammesu pana eko ekassa kiccaṁ",
  "anya-e0301n4:99_3": "nasādheti. Tasmā lokuttara maggo sattaṅgikato heṭṭhā napavattatīti āha viratiyo pana",
  "anya-e0301n4:99_4": "tissopi.La. Labbhantīti. Niyatāva ekatova sabbathāpi labbhantīti yojanā. Tattha niyatāvāti",
  "anya-e0301n4:99_5": "na lokiyesuviya kadācieva labbhanti. Athakho sabbadāpi niyatā hutvāva labbhanti.",
  "anya-e0301n4:99_6": "Kasmā, lokuttaradhammānaṁ niccaṁ sīlesu paripūrakāritāvasena pavattattā. Na hi te",
  "anya-e0301n4:99_7": "lokiyā viya kadāci dānavasena kadāci sutapariyattivasena kadāci kasiṇabhāvanādivasena",
  "anya-e0301n4:99_8": "pavattantīti. Ekato vāti nalokiyesu viya visuṁ visuṁ labbhanti. Athakho tissopi ekato",
  "anya-e0301n4:99_9": "hutvāva labbhanti. Kasmā, abhinnārammaṇattā. Na hi te lokiyā viya vītikkamitabbavatthusaṅkhātāni",
  "anya-e0301n4:99_10": "jīvitindriyādīni nānārammaṇāni ārabbha pavattanti. Ekaṁpana nibbānameva ārabbhapavattantīti.",
  "anya-e0301n4:99_11": "Sabbathāpīti na lokiyesu viya ekade sappahānavasena labbhanti. Athakho tissopi anavasesa",
  "anya-e0301n4:99_12": "duccarita durājīvappahānākārena labbhanti. Lokiyesuhi sakiṁ uppannā sammāvācā catubbidhāni",
  "anya-e0301n4:99_13": "vacīduccaritāni sabbāni ekato pajahituṁ nasakkoti. Musāvādavirati musāvādameva pajahituṁ",
  "anya-e0301n4:99_14": "sakkoti. Na itarāni. Musāvādaṁpi samūlaṁ sānusayaṁ pajahituṁ nasakkoti. Tathā pisuṇavācā",
  "anya-e0301n4:99_15": "virati pisuṇavācameva pajahituṁ sakkoti. Na itarāni. Pisuṇavācaṁpi samūlaṁ sānusayaṁ",
  "anya-e0301n4:99_16": "pajahituṁ na sakkoti. Sabbaṁ vitthāretabbaṁ. Lokuttaresu pana sakiṁ uppannā sammāvācā",
  "anya-e0301n4:99_17": "sabbāni vacīduccaritāni samūlāni sānusayāni pajahati. Sakiṁ uppanno sammākammanto",
  "anya-e0301n4:99_18": "sabbāni kāyaduccaritāni samūlāni sānusayāni pajahati. Sakiṁ uppanno sammāājīvo sabbāni",
  "anya-e0301n4:99_19": "ājīvahetukāni kāyavacīduccaritāni samūlāni sānusayāni pajahati. Iti tisso lokuttaresueva",
  "anya-e0301n4:99_20": "sabbathāpi labbhantīti. Visaddo avayavasampiṇḍanattho. Sakiṁ uppannā ekā sammāvācā",
  "anya-e0301n4:99_21": "musāvādappahānavasenāpi labbhati. Nakevalañca tappahānavaseneva. Athakho pisuṇavācāpahānavasenapi",
  "anya-e0301n4:99_22": "labbhatīti sabbaṁ vattabbaṁ. Etthaca duccaritāni samūlāni sānusayānīti ettha kāyavacīcopana",
  "anya-e0301n4:99_23": "bhāgiyāni kāmarāgānusayādīni uparimaggavajjhāni kilesajātāni arūpasekkhānaṁpi santiyeva.",
  "anya-e0301n4:99_24": "Kāmarūpasekkhānaṁ pana vattabbameva natthi. Tasmā tesaṁ pajahanavasena uparimagga",
  "anya-e0301n4:99_25": "phalaviratīnaṁ duccaritappahānaṁ daṭṭhabbaṁ. Kāmāvacarakusalesveva, napana kāmāvacaravipākakriyacittesu,",
  "anya-e0301n4:99_26": "nāpimahaggatacittesūti adhippāyo. Kāmāvacarakusalesupi kāmabhūmiyaṁ uppannesueva,",
  "anya-e0301n4:99_27": "narūpārūpabhūmiyaṁ uppannesu. Na hi brahmānaṁ viramitabbavatthu saṅkhātāni kāyavacīduccaritānināma",
  "anya-e0301n4:99_28": "atthi. Naca lokiyaviratiyo viramitabba vatthurahitesu puggalesu pavattantīti. Upari",
  "anya-e0301n4:99_29": "chakāmāvacaradeve supi napavattantīti vadanti. Taṁ kathāvatthumhi vicāritameva. Yadi",
  "anya-e0301n4:99_30": "evaṁ manussalokepi tīsu heṭṭhimaphalaṭṭhesu tāsaṁ appavatti āpajjati. Na hi tesaṁpi",
  "anya-e0301n4:99_31": "pāṇātipātādīni viramitabbavatthūnināma atthīti. Saccaṁ, idha pana sattavidhaāpattikkhandhāpi",
  "anya-e0301n4:99_32": "viramitabbavatthuṭṭhāne ṭhitā. Tathā tividhakuhanavatthūnica. Tānica kānici tesaṁ",
  "anya-e0301n4:99_33": "phalaṭṭhānaṁpi sādhāraṇānieva. Manussānañca yāni kānici tassa tassa samādinnassa",
  "anya-e0301n4:99_34": "sikkhāpadassa vatthūnipi viramitabbavatthūnieva. Yānipi kāmasekkhānaṁ kāyavācā vipphandanakarāni",
  "anya-e0301n4:99_35": "kilesajātāni samucchedaviratīnaṁ vatthubhūtāni santi. Tāni tesaṁ tadaṅga viratīnaṁpi",
  "anya-e0301n4:99_36": "vatthūnievāti. Kadāci sandissantīti samādānasampattaviratīnaṁ aññataravasena pavattakāleeva",
  "anya-e0301n4:99_37": "sandissanti. Evaṁ sandissa mānāpi bhinnārammaṇattā naekato hutvā sandissantīti vuttaṁ",
  "anya-e0301n4:99_38": "visuṁ visunti. Visuṁvisuṁ sandissamānāpi ekekaduccaritappahānavaseneva sandissanti.",
  "anya-e0301n4:99_39": "Na lokuttaresu viya sabbathāpīti daṭṭhabbaṁ.",
  "anya-e0301n4:100_0": "121. Appanāpattānaṁ appamaññānaṁ somanassasahagatabhāvova vibhaṅge vuttoti vuttaṁ",
  "anya-e0301n4:100_1": "pañcamajjhānavajjitamahaggatacittesūti. Etāhi parasattānaṁ hetu adhimattabyāpārā",
  "anya-e0301n4:100_2": "honti, tasmā atisantāya nibyāpārāya pañcamajjhānupekkhāya saha napavattantīti. Appanāpubbabhāgabhūtānaṁ",
  "anya-e0301n4:100_3": "pana tāsaṁ upekkhāvedanāyapi sampayogo aṭṭhakathāyaṁ anuññātoyevāti vuttaṁ kāmāvacara.La.",
  "anya-e0301n4:100_4": "Cittesucāti. Kadācīti kāruññappakatikassa anissukinoca paresaṁ vipattisampattidassanakāle.",
  "anya-e0301n4:100_5": "Nānāhutvā jāyantīti tesaṁ vipattidassanakāle anukampanavasena karuṇā eva jāyati,",
  "anya-e0301n4:100_6": "namuditā. Sampattidassanakāle pana modanavasena muditāva jāyati, nakaruṇāti evaṁ",
  "anya-e0301n4:100_7": "visuṁ visuṁ hutvā jāyantīti attho. Yasmā panetā dosasamuṭṭhitānaṁ vihiṁsā aratīnaṁ",
  "anya-e0301n4:100_8": "nissaraṇabhūtāti suttantesu vuttā. Domanassapaṭipakkhañcaso manassameva hoti. Tasmā",
  "anya-e0301n4:100_9": "tāsaṁ appanāpubbabhāgabhūtānaṁpi niccaṁ somanassayogameva keci icchantīti vuttaṁ",
  "anya-e0301n4:100_10": "upekkhāsahagatesu.La. Keci vadantīti. So pana tesaṁ vādo aṭṭhakathāyapi saha viruddho.",
  "anya-e0301n4:100_11": "Tasmā taṁ bahū viññuno na sampaṭicchantīti katvā sovādo therena kecivādonāma kato.",
  "anya-e0301n4:100_12": "Yasmāca sabbesaṁpi lokiya lokuttarajjhānānaṁ pubbabhāga bhāvanā nāma appanāsannakāleeva",
  "anya-e0301n4:100_13": "somanassajjhānānaṁ pubbabhāgā somanassasahagatā honti. Upekkhājhānānaṁ pubbabhāgā",
  "anya-e0301n4:100_14": "upekkhāsahagatā honti. Anāsannakāle pana sabbesaṁpi tesaṁ pubbabhāgā kadāci somanassasahagatā,",
  "anya-e0301n4:100_15": "kadāci upekkhāsahagatāhonti. Tasmā so vādo kecivādova kātuṁ yuttoti. Etthaca sabbānipi",
  "anya-e0301n4:100_16": "samathavipassanābhāvanācittānināma ādimhi yebhuyyena upekkhāsahagatānieva bhaveyyuṁ,",
  "anya-e0301n4:100_17": "yadiyi tāni āditoyeva paṭṭhāya somanassasahajātāni siyuṁ. Tadā ime sattā so manassajātesu",
  "anya-e0301n4:100_18": "kammesu anabhiratānāma natthīti aññaṁ kammaṁ chaḍḍetvā bhāvanākammameva anuyuñjeyyunti.",
  "anya-e0301n4:100_19": "Pacchā pana attano bhāvanāya pubbāpariyavisesadassanakāleeva somanassa sahajātāni",
  "anya-e0301n4:100_20": "bhavanti. Paṭikūlā rammaṇesu pana asubhabhāvanācittesu dukkhitasattārammaṇesuca karuṇābhāvanācittesu",
  "anya-e0301n4:100_21": "vattabbameva natthi. Apica imā karuṇāmuditānāma pakatikālepi uppajjantiyeva. Tāsu",
  "anya-e0301n4:100_22": "pana muditā tāva iṭṭhasampattivisayāti sāyebhuyyena somanassa sahajātāti yuttametaṁ.",
  "anya-e0301n4:100_23": "Karuṇā pana aniṭṭhavipattivisayāti sā yebhuyyena upekkhāsahajātā eva siyā. Naca etā",
  "anya-e0301n4:100_24": "parasattahetu adhimatta byāpārāti katvā upekkhāvedanāya saha viruddhāevāti sakkā",
  "anya-e0301n4:100_25": "vattuṁ. Sā hi appanaṁ apattā vedanupekkhānāma ārammaṇarasānubhavaneeva nibyāpārāhoti.",
  "anya-e0301n4:100_26": "Na aññakiccesu. Tathā hi sattā upekkhāsahagata cittehi adinnaṁpi ādiyanti, dānaṁpi",
  "anya-e0301n4:100_27": "denti, aññānipi mahantāni puññāpuññakammāni karontiyevāti. Tasmā appanā pattānaññeva",
  "anya-e0301n4:100_28": "tāsaṁ vedanupekkhāya saha viruddhabhāvo vattuṁ yuttoti.",
  "anya-e0301n4:101": "[80] Ettāvatā yaṁ vuttaṁ vibhāvaniyaṁ",
  "anya-e0301n4:102_0": "“Karuṇāmuditā bhāvanākāle appanāvīthito pubbe paricayavasena upekkhāsahagatacittehipi",
  "anya-e0301n4:102_1": "parikammaṁ hoti. Yathātaṁ paguṇaganthaṁ sajjhāyantassa kadāci aññavihi tassāpi sajjhāyanaṁ,",
  "anya-e0301n4:102_2": "yathāca paguṇavipassanāya saṅkhāre sammasantassakadāci paricayabalena ñāṇavippayuttacittehipi",
  "anya-e0301n4:102_3": "sammasananti upekkhā sahagatakāmāvacaresu karuṇā muditānaṁ asambhavavādo kecivādo",
  "anya-e0301n4:102_4": "kato”ti. Taṁ paṭikkhittaṁ hotīti daṭṭhabbaṁ.",
  "anya-e0301n4:103_0": "Kiñcāpi kasiṇanimittādīni ārammaṇāni agambhīrānieva honti. Tathāpi yogakammabalena",
  "anya-e0301n4:103_1": "cittasamādhānabalena kilesa dūrībhāvenaca tadārammaṇesu jhānacittesu ñāṇaṁ ekantena",
  "anya-e0301n4:103_2": "pavatta tiyevāti āha sabbesupi pañca.La. Cittesucāti.",
  "anya-e0301n4:104_0": "122. Tayo viratidhammā. Dvayaṁ appamaññāyugaḷaṁ. Evaṁ so bhaṇacetasikā sobhaṇesveva",
  "anya-e0301n4:104_1": "cittesu catudhā catūhi pakārehi sampayuttāti yojanā. Idāni sabbesaṁpi ceto yuttānaṁ",
  "anya-e0301n4:104_2": "niyatā niyatayogivibhāgaṁ dassetuṁ issātiādimāha. Karuṇā ādi yassāti karuṇādi. Appamaññā",
  "anya-e0301n4:104_3": "dvayaṁ. Issāmaccherakukkuccānica viratiyoca karuṇādica issāmacche rakukkuccaviratikaruṇādayo.",
  "anya-e0301n4:104_4": "Te nānāca jāyanti, kadācica jāyanti. Mānoca kadācieva jāyati. Thinamiddhañca tathā",
  "anya-e0301n4:104_5": "kadāci eva jāyati. Jāyamānaṁ pana aññamaññaṁ saheva jāyati. Nanānāti yojanā. Etthaca",
  "anya-e0301n4:104_6": "appamaññāviratīnaṁ nānā kadāci yogo heṭṭhāca vutto. Uparica vakkhati. Issādīnaṁca",
  "anya-e0301n4:104_7": "upari vakkhati. Mānathinamiddhānaṁ pana idha vattabboti. Tattha māno catūsu diṭṭhivippayuttesu",
  "anya-e0301n4:104_8": "labbhamānopi kadāci tesaṁ seyyo hamasmītiādinā pavattakāleeva labbhati, naaññadā.",
  "anya-e0301n4:104_9": "Thinamiddhaṁ pañcasu sasaṅkhārikesu labbhamānaṁpi kadāci tesaṁ niddātibhūtavasena",
  "anya-e0301n4:104_10": "akammaññatāya pavattikāleeva labbhati. Na aññadā. Tadā labbhamānaṁpana dvayaṁ saheva",
  "anya-e0301n4:104_11": "labbhati. Na nānāti.",
  "anya-e0301n4:105": "[81] Vibhāvaniyaṁ pana",
  "anya-e0301n4:106": "“Thinamiddhaṁ kadāci issāmaccherakukkuccehiceva mānenaca saha jāyati. Kadāci tehi tenaca nānā jāyatī”ti yojanā vuttā. Sā sārato na paccetabbā.",
  "anya-e0301n4:107": "Na hi tehi tenaca tassa sahabhāvo nānābhāvoca kiccārammaṇavirodhāvirodhabhāvena siddhoti.",
  "anya-e0301n4:108": "Yāca ṭīkāyaṁ",
  "anya-e0301n4:109": "Mānoca thinamiddhañca kadāci nānā jāyati. Kāraṇaṁ vuttameva. Yojanā vuttā. Sāpi na sundarā. Kadāci sahajāyatīti.",
  "anya-e0301n4:110_0": "Yathāvuttānusārenāti sattasabbatthayujjantītiādinā vuttappakāraṁ anusārena sesāti",
  "anya-e0301n4:110_1": "ekādasahi aniyata yogīhi avasesā ekacattālīsadhammā. Te yathāvuttānusārena attanā",
  "anya-e0301n4:110_2": "labbhamāna cittuppādesu aniyatayogino veditabbāti yojanā.",
  "anya-e0301n4:111_0": "123. Evaṁ cetasikānaṁ yogaṭṭhānaparicchindanavasena sampayoganayaṁ dassetvā idāni",
  "anya-e0301n4:111_1": "yuttadhammarāsiparicchindanavasena saṅgaha nayaṁ dassento saṅgahañcātiādimāha. Idāni",
  "anya-e0301n4:111_2": "tesaṁ saṅgahañca yathārahaṁ pavakkhāmīti yojanā. Chattiṁsātiādi saṅgahanayassa uddesagāthā.",
  "anya-e0301n4:111_3": "Sattapaññattārammaṇā appamaññā nibbānā rammaṇesu nalabbhantiti vuttaṁ appamaññāvajjitāti",
  "anya-e0301n4:111_4": "tathā aṭṭhasu dutīyajjhānikacittesu vitakkavajjā aññasamānā dvādasaceta sikā appamaññāvajjitā",
  "anya-e0301n4:111_5": "tevīsati sobhaṇacetasikāceti pañcattiṁsa dhammā saṅgahaṁ gacchantītiādinayaṁ tathāsaddena",
  "anya-e0301n4:111_6": "niddisati. Teevāti vitakka vicāra pītisukhavajjā upekkhāsahagatā te eva tettiṁsadhammā.",
  "anya-e0301n4:111_7": "Aṭṭhasūti ettha aṭṭhaca aṭṭhaca aṭṭhāti ekasesaniddeso, vicchālopaniddesovā daṭṭhabbo.",
  "anya-e0301n4:111_8": "Pañcakajjhāna vasenāti pāḷiyaṁ pañcakanayena vuttassa jhānabhedassa vasena, catukkanayena",
  "anya-e0301n4:111_9": "vuttassa jhānabhedassa vasena pana catudhāva saṅgaho hotīti adhippāyo. Dvīsu rūpapathamajjhānalābhīsu",
  "anya-e0301n4:111_10": "dutīyajjhānaṁ uppādentesu mando vitakkamo atikkamituṁ sakkoti. Tassa caturaṅgikaṁ",
  "anya-e0301n4:111_11": "dutīyajjhānaṁ uppajjati. Tikkhapañño pana vitakka vicāre ekato atikkamituṁ sakkoti.",
  "anya-e0301n4:111_12": "Tassa tiyaṅgikaṁ dutīyajjhānaṁ uppajjatīti ayaṁ tesaṁ nayānaṁ viseso.",
  "anya-e0301n4:112_0": "124. Kiccārammaṇaviruddhattā viratiyo mahaggatesu nuppajjantīti āha viratittayavajjitāti.",
  "anya-e0301n4:112_1": "Viratiyo hi kāyavacī visodhanakiccā honti. Mahaggatajjhānāni pana suvisuddhakāyavacī",
  "anya-e0301n4:112_2": "payogasseva cittavisodhanakiccāni. Viratiyoca vītikkamitabba vatthuṁvā nibbānaṁvā",
  "anya-e0301n4:112_3": "ārabbha pavattanti. Mahaggatajjhānāni pana paññatti yovā mahaggatadhammevāti.",
  "anya-e0301n4:113_0": "125. Kiccārammaṇavi ruddhattāyeva viratiappamaññāyo ekasmiṁ citte dve nalabbhantīti",
  "anya-e0301n4:113_1": "vuttaṁ. Appamaññā viratiyo panettha.La. Yojetabbāti. Viratiyo ekantena dussilyappahāna",
  "anya-e0301n4:113_2": "kiccattā tappahāna kiccarahitesu lokiyābyākatesu nalabbhantīti vuttaṁ virativajjitāti.",
  "anya-e0301n4:113_3": "Pañcasikkhāpadā kusalāyevāti hi pāḷiyaṁ vuttaṁ. Idañca lokiyasikkhāpadāni sandhāya",
  "anya-e0301n4:113_4": "vuttanti daṭṭhabbaṁ. Appamaññānaṁ sattapaññattārammaṇattā mahāvipākānañca ekanta",
  "anya-e0301n4:113_5": "parittārammaṇattā tāsaṁ tesu sambhavo natthīti vuttaṁ appamaññā virativajjitāti.",
  "anya-e0301n4:113_6": "Nanu kāmakusalaṁ sattapaññattādi ārammaṇaṁpi hotīti tabbipākenapi tena sadisā rammaṇena",
  "anya-e0301n4:113_7": "bhavitabbanti. Na. Vikapparahitattā. Paññattiyo hi avijjamānattā mahaggatānuttaradhammāca",
  "anya-e0301n4:113_8": "saṇhasukhumadhammattā tathā tathā vikappetvāvā paṭivijjhitvāvā gaṇhantānaṁ kusalādīnaṁ",
  "anya-e0301n4:113_9": "eva ārammaṇabhūtā honti. Kāmavipākāni pana sayaṁ atidubbalatāya ārammaṇaṁ vikappetvā",
  "anya-e0301n4:113_10": "vigahetuṁ nasakkonti, kuto paṭivijjhitvā gahetuṁ. Tasmā tāni paññattiyovā mahaggatānuttaradhammevā",
  "anya-e0301n4:113_11": "ālambituṁ na sakkontīti daṭṭhabbaṁ. Mahaggatavipākāni pana vikapparahitānipi appanāpattakammavise",
  "anya-e0301n4:113_12": "sanibbattattā bhāvanābalanimmitāni paññattivisesāni ālambituṁ sakkontīti.",
  "anya-e0301n4:114": "[82] Vibhāvaniyaṁ pana",
  "anya-e0301n4:115_0": "Kāmataṇhādhinakammajanitattā kāmavipākāni kāmataṇhāya ārammaṇabhūte kāmadhammeeva",
  "anya-e0301n4:115_1": "ālambituṁ labhantīti adhippāyena “kāmataṇhādhinassa phalabhūtattā”ti vatvā dāsiputtopamāya",
  "anya-e0301n4:115_2": "tadatthaṁ vibhāveti. Taṁ vicāretabbaṁ.",
  "anya-e0301n4:116_0": "Evañhi sati mahaggatavipākānipi rūpārūpataṇhādhina kammajanitāni eva hontīti tānipi",
  "anya-e0301n4:116_1": "rūpārūpataṇhānaṁ ārammaṇabhūte mahaggata dhammeeva ālambeyyunti. Apica, kāmataṇhāpi",
  "anya-e0301n4:116_2": "kāmadhammeeva ārammaṇaṁ karoti. Na paññattidhammeti natthi. Naca itthipurisādi hattha",
  "anya-e0301n4:116_3": "pādādi paññattīsu assādavasena pavattā taṇhā kāmataṇhā nāma nahotīti atthi. Subheti",
  "anya-e0301n4:116_4": "kusale. Maneti niddhāraṇe bhummaṁ. Subhe kriye pāketi niddhāraṇīyaṁ daṭṭhabbaṁ. Sahetu.",
  "anya-e0301n4:116_5": "La. Mane dvādasadhāva saṅgahotivā yojetabbaṁ. Navijjantetthāti vajjitānaṁ saṅgaho.",
  "anya-e0301n4:116_6": "Etthāti sobhaṇacittesu. Dvayanti viratiappamaññādukaṁ. Anuttareti visesakānaṁ saṅgaho.",
  "anya-e0301n4:116_7": "Jhāna dhammāti vitakkādayo. Majjhime mahaggate appamaññāca jhānadhammā ca. Parittesu",
  "anya-e0301n4:116_8": "kāmasobhaṇesu appamaññāca virati ñāṇapīti yoca visesakā, saṅgahanaya bhedakārakāti attho.",
  "anya-e0301n4:117_0": "126. Sattarasadhammā lobhadiṭṭhīhi saddhiṁ ekūnavīsati hutvā saṅgahaṁ gacchantīti",
  "anya-e0301n4:117_1": "yojanā. Pītivajjitā aññasamānā dvādasa cetasikā akusalasādhāraṇā cattārocāti soḷasadhammā",
  "anya-e0301n4:117_2": "lobhadiṭṭhīhi saha aṭṭhārasa hutvā saṅgahaṁ gacchantīti yojanā. Issāmacchariya kukkuccāni",
  "anya-e0301n4:117_3": "kiccato ārammaṇato ca bhinnāni hontīti vuttaṁ issā.La. Yojetabbānīti. Sabbesupi akusalacittuppādesu",
  "anya-e0301n4:117_4": "sampayuttadhammā dhammato asadisāeva honti. Gaṇanato pana ekacce ekaccehi sadisā",
  "anya-e0301n4:117_5": "eva hontīti vuttaṁ dvādasa.La. Saṅgahitābhavantīti. Etthaca pañcasu asaṅkhārikesu",
  "anya-e0301n4:117_6": "pathamadutīyesu ekūnavīsati. Tatīyacatutthesu aṭṭhārasa. Pañcame vīsati. Pañcasu",
  "anya-e0301n4:117_7": "sasaṅkhārikesu pathamadutīyesu ekavīsati. Tatīyacatutthesu vīsati. Pañcame dvāvīsati.",
  "anya-e0301n4:117_8": "Momūhadvaye pannarasāti evaṁ akusalesu satta saṅgahā bhavanti. Tenāha ekūnavīsātiādiṁ.",
  "anya-e0301n4:117_9": "Sādhāraṇāti sabbā kusalasādhāraṇā. Samānāti aññasamānā. Apareti chandapītiadhimokkhe thapetvā ekacce.",
  "anya-e0301n4:118_0": "127.Hasanacitteti hasituppādacitte. Voṭṭhabbaneti manodvārāvajjane. Sukhasantīraṇeti",
  "anya-e0301n4:118_1": "somanassa santīraṇe. Mano dhātuttikā hetuka paṭisandhi yugaḷeti pañcadvārāvajjana",
  "anya-e0301n4:118_2": "sampaṭicchanadvayasaṅkhāte manodhātuttikeceva upekkhā santīraṇa dvayasaṅkhāte ahetuka",
  "anya-e0301n4:118_3": "paṭisandhiyugaḷeca. Sabbattha sabbesu ahetukesu satta, tato sesā pakiṇṇakā pana yathārahaṁ",
  "anya-e0301n4:118_4": "yujjanti, iti tettiṁsa vidhasaṅgaho mayā vuttoti yojanā.",
  "anya-e0301n4:119_0": "128. Idāni ayaṁ cetasikaniddesoti katvā cittassa viya ekassapi cetasikassa bhūmijāti",
  "anya-e0301n4:119_1": "sampayogādi bhedena vibhāgo kathetabboti taṁ dassetuṁ antimagāthamāha. Itthaṁ iminā",
  "anya-e0301n4:119_2": "yathāvuttappakārena cittāviyuttānaṁ cetasikānaṁ soḷasavidhaṁ sampayogañca tettiṁsavidhaṁ",
  "anya-e0301n4:119_3": "saṅgahañca ñatvā tesaṁ yathā yogaṁ cittena samaṁ bhedaṁ uddiseti yojanā. Phasso tāva",
  "anya-e0301n4:119_4": "ekūnanavutiyā ekavīsasatesuvā cittesu yuttattā ekūnanavuti ekavīsasatavidhevāti evaṁ",
  "anya-e0301n4:119_5": "dvipaññāsacetasike visuṁ visuṁ uddharitvā yathāyogaṁ bhūmijātisampayogādibhedehi",
  "anya-e0301n4:119_6": "tesaṁ vibhāgaṁ katheyyāti attho.",
  "anya-e0301n4:120": "Iti paramatthadīpaniyānāma abhidhammatthasaṅgahassa",
  "anya-e0301n4:121": "Catutthavaṇṇanāya cetasika saṅgahassa",
  "anya-e0301n4:122": "Paramatthadīpanā niṭṭhitā."
}