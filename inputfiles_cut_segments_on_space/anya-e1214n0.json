{
  "anya-e1214n0:0": "Kaccāyana dhātu mañjūsā",
  "anya-e1214n0:1": "Namo tassa bhagavato arahato sammāsambuddhassa",
  "anya-e1214n0:2": "Nirutti nikarā’pāra-pāravāra’ntagaṃ muniṃ,",
  "anya-e1214n0:3": "Vanditvā dhātumañjūsaṃ-brūmi pāvacanañjasaṃ.",
  "anya-e1214n0:4": "Sogatāgama mā’gamma-taṃ taṃvyākaraṇāni ca,",
  "anya-e1214n0:5": "Pāṭhe cā’paṭhitāpe’ttha dhātvatthā ca pavuccare.",
  "anya-e1214n0:6": "Chanda’hānitthamo’kāraṃ-dhātvantānaṃ siyākva ci, yūnaṃ dīgho ca dhātumhā-pubbama’tthapadaṃ api.",
  "anya-e1214n0:7": "1.",
  "anya-e1214n0:8": "Bhū sattāyaṃ paca pāke gamusappa gatimhi (ca);",
  "anya-e1214n0:9": "Siloka (dhātu) saṅghāte saki saṅkāya (vattate;).",
  "anya-e1214n0:10": "2.",
  "anya-e1214n0:11": "(Atho) kuka-vakā’dāne ke sadde aki lakkhaṇe;",
  "anya-e1214n0:12": "Ku sadde kucchite ṭaṅka dhāraṇe maki maṇḍane.",
  "anya-e1214n0:13": "3.",
  "anya-e1214n0:14": "Vaki koṭillayātrāsu sakka-ṭīkadvayaṃ gate;",
  "anya-e1214n0:15": "Kaki lolattane yāte takī (idha) gatādisu.",
  "anya-e1214n0:16_0": "4. Vava, lokanavittisu cakkhavutimhi (tu) rukkha (ca) khe thirahiṃsakhaṇe niya, mo’panayiṭṭhi",
  "anya-e1214n0:16_1": "vatādisa muṇḍisu dikkha (’tha) kakkha-kakhā hasane tura, hiṃsanavuddhigatīsu (hi)",
  "anya-e1214n0:16_2": "dakkha’danamhi (tu) jakkha (ca) bhakkha (matā) ana, jāladukhesu (tu) dikkha (ca)",
  "anya-e1214n0:16_3": "dukkha (ca) ikkha disa’ṅka na ko’kha suse.",
  "anya-e1214n0:17_0": "5. [A] nikkha cumbane’(pi) sikkha vijju’pādu’ pāsānamhi rakkha guttivāraṇe (pi) uñchane",
  "anya-e1214n0:17_1": "(siyā’pi) bhikkha yāvaladdhya’laddhisū (pi) vakkha rosasaṃhatesu mokkha muttiyaṃ",
  "anya-e1214n0:17_2": "caje (pi) cikkha vācabodhanesu.",
  "anya-e1214n0:18_0": "[Ba] nakha makha rakha naṅkhāmaṅkharakkhī’khīlaṅkhā lakha vakha ikha iṅkhā uṅkha",
  "anya-e1214n0:18_1": "vaṅkhū’kha gatyaṃ vakhi makhi kakhi kaṅkhe khī khaye ukkha seke khu khutadhanisu",
  "anya-e1214n0:18_2": "(vutto) khe(’tha) khāde supe (ca.)",
  "anya-e1214n0:19": "6.",
  "anya-e1214n0:20": "Aggo (tu) gatikoṭille laga saṅge mage’sane;",
  "anya-e1214n0:21": "Agī igī rigī ligī vagī gatya’tthadhātavo.",
  "anya-e1214n0:22": "7.",
  "anya-e1214n0:23": "Silāgha katthane jaggha hasane aggha agghane;",
  "anya-e1214n0:24": "Sighī āghāyane (hoti) laghi sosagatīsu (ca;).",
  "anya-e1214n0:25": "8.",
  "anya-e1214n0:26": "Vaca byattavace yāca yācane ruca dittiyaṃ;",
  "anya-e1214n0:27": "Suca soke kuca sadde (atho) vica vivecane.",
  "anya-e1214n0:28": "9.",
  "anya-e1214n0:29": "Añca pūjāgate vañca gamane kiñcā’vamaddane;",
  "anya-e1214n0:30": "Luñcā’panayane nacca naccane maca rocane.",
  "anya-e1214n0:31": "10.",
  "anya-e1214n0:32": "Accā’ccane cu vacane saco (tu) samavāyane;",
  "anya-e1214n0:33": "Paca yāte kaci-vacca dittiyaṃ maci dhāraṇe.",
  "anya-e1214n0:34": "11.",
  "anya-e1214n0:35": "Puccha sampucchane muccha mohasmiṃ lañcha lakkhaṇe;",
  "anya-e1214n0:36": "Añchā’yāme (bhave) puñcha puñchane uñcha uñchane.",
  "anya-e1214n0:37": "12.",
  "anya-e1214n0:38": "Taccho tanukiraye piñcha piñchane rāja dittiyaṃ;",
  "anya-e1214n0:39": "Vajā’jagamane rañja rāge bhañjā’vamaddane.",
  "anya-e1214n0:40": "13.",
  "anya-e1214n0:41": "Añju byattigatīkanti makkhaṇesve’ja kampane;",
  "anya-e1214n0:42": "Bhaja saṃsevane sañja saṅge (tu) iñja kampane.",
  "anya-e1214n0:43": "14.",
  "anya-e1214n0:44": "Yaja devaccane dānasaṅgatīkaraṇesu (ca);",
  "anya-e1214n0:45": "Tijakkhamanisānesu dāne(’pi) caja hāniyaṃ.",
  "anya-e1214n0:46": "15.",
  "anya-e1214n0:47": "Sajā’liṅgana vissajja nimmāṇe mujja mujjane;",
  "anya-e1214n0:48": "Majja saṃsuddhiyaṃ lajja lajjane tajja tajjane.",
  "anya-e1214n0:49": "16.",
  "anya-e1214n0:50": "Ajja-sajjā’jjane sajja nimmāṇe gajja saddane;",
  "anya-e1214n0:51": "Guja-kuja dvayaṃ sadde akhyatte khajja bhakkhaṇe.",
  "anya-e1214n0:52": "17.",
  "anya-e1214n0:53": "Bhajja pāke viji bhayacalane vīja vījane;",
  "anya-e1214n0:54": "Khajī gamanavekalle jī jaye ju jave (siyā;).",
  "anya-e1214n0:55": "18.",
  "anya-e1214n0:56": "Jhe cintāyujjha ussagge gamane aṭa-paṭa dvayaṃ;",
  "anya-e1214n0:57": "Naṭa nacce raṭa paribhāsane vaṭa veṭhane.",
  "anya-e1214n0:58": "19.",
  "anya-e1214n0:59": "Vaṭṭa āvattane vaṇṭa vaṇṭatthe kaṭa maddane;",
  "anya-e1214n0:60": "Phuṭo visaraṇādīsu kaṭa saṃvaraṇe gate.",
  "anya-e1214n0:61": "20.",
  "anya-e1214n0:62": "Ghuṭa ghose patighāte viṭa’kkose (ca) pesane;",
  "anya-e1214n0:63": "Bhaṭa bhatyaṃ kuṭa-koṭṭacchedane luṭa loṭane.",
  "anya-e1214n0:64": "21.",
  "anya-e1214n0:65": "Jaṭa-jhaṭa-piṭa saṅghāte ciṭu’ttāse ghaṭī’hane;",
  "anya-e1214n0:66": "Ghaṭi saṅghaṭṭane taṭṭa cchedane muṭa maddane.",
  "anya-e1214n0:67": "22.",
  "anya-e1214n0:68": "Paṭha byattavace heṭha bādhāyaṃ veṭha veṭhane;",
  "anya-e1214n0:69": "Suṭhī-kuṭhī dvayaṃ sose pīṭha hiṃsanadhāraṇe.",
  "anya-e1214n0:70": "23.",
  "anya-e1214n0:71": "Kaṭha sosanapākesu vaṭha thulattane (bhave);",
  "anya-e1214n0:72": "Kaṭhi sose ruṭha-luṭho’paghāte saṭha ketave.",
  "anya-e1214n0:73": "24.",
  "anya-e1214n0:74": "(Siyā haṭha balakkāre kaḍibhede kaḍicchide;",
  "anya-e1214n0:75": "Maṇḍa vibhūsane caṇḍa caṇḍikke bhaḍi bhaṅḍane.",
  "anya-e1214n0:76": "25.",
  "anya-e1214n0:77": "Paḍi uppaṇḍane liṅgavekalle muḍi khaṇḍane,",
  "anya-e1214n0:78": "Gaḍi vatte’kadesamhi gaḍi sannivaye(’pica;);",
  "anya-e1214n0:79": "26.",
  "anya-e1214n0:80": "Raḍi-eraḍi hiṃsāyaṃ piḍi saṅghātaādisu,",
  "anya-e1214n0:81": "Kuḍi dāhe paḍi gate hiḍi āhiṇḍane (siyā;);",
  "anya-e1214n0:82": "27.",
  "anya-e1214n0:83": "Karaṇḍa bhājana’tthamhi (atho) laḍi jigucchane,",
  "anya-e1214n0:84": "(Vattate) meḍikoṭille saḍi gumbatthamīraṇe;",
  "anya-e1214n0:85": "28.",
  "anya-e1214n0:86": "(Atho’pi) aḍi aṇḍatthe (dissate) tuḍi toḍane,",
  "anya-e1214n0:87": "Vaḍḍha saṃvaḍḍhane kaḍḍha kaḍḍhaṇe bhaṇa bhāsane;",
  "anya-e1214n0:88": "29.",
  "anya-e1214n0:89": "Soṇa vaṇṇe guṇa’bhyāse iṇa-pheṇa dvayaṃ gate,",
  "anya-e1214n0:90": "Paṇa vohārathomesu (vattate) kaṇa milane;",
  "anya-e1214n0:91": "30.",
  "anya-e1214n0:92": "Aṇa-raṇa-kaṇa-muṇa-kvaṇa-kuṇa sadde,",
  "anya-e1214n0:93": "Yata patiyatane juta dittimhi;",
  "anya-e1214n0:94": "Ata-pata gamane cita saññāṇe,",
  "anya-e1214n0:95": "Kita vāsā’do vatu vattumhi.",
  "anya-e1214n0:96": "31.",
  "anya-e1214n0:97": "(Bhave) kattha silāghāyaṃ matha-mattha viloḷane,",
  "anya-e1214n0:98": "Nātha yācanasantāpa isserā’siṃsanesu (ca;)",
  "anya-e1214n0:99": "32.",
  "anya-e1214n0:100": "Putha (ce) puthu vitthāre byatha bhīticalesu (ca),",
  "anya-e1214n0:101": "Gotthu vaṃse patha-pantha gate nanda samiddhiyaṃ;",
  "anya-e1214n0:102": "33.",
  "anya-e1214n0:103": "Vandā’bhivādathomesu gada byattavace’(pica),",
  "anya-e1214n0:104": "(Atho) ninda garahāyaṃ khadi pakkhandanādisu;",
  "anya-e1214n0:105": "34.",
  "anya-e1214n0:106": "Edī (tu) kiñcicalena cadi kantihiḷādane,",
  "anya-e1214n0:107": "Kilidī paridevādo udissavakiledane;",
  "anya-e1214n0:108": "35.",
  "anya-e1214n0:109": "Idī (tu) paramissariye adiandu (ca) bandhane,",
  "anya-e1214n0:110": "Bhaganda sevane (hoti) bhadda kalyāṇakammani;",
  "anya-e1214n0:111": "36.",
  "anya-e1214n0:112": "Sida siṅgārapākesu sadduharitasosane,",
  "anya-e1214n0:113": "Madi balye muda-madā santose madda maddane;",
  "anya-e1214n0:114": "37.",
  "anya-e1214n0:115": "Sandu passavanādīsu kanda’vhāne (ca’) rodane,",
  "anya-e1214n0:116": "Vida lābhe dada dāne rudi assuvimocane;",
  "anya-e1214n0:117": "38.",
  "anya-e1214n0:118": "Sado visaraṇā’dānagamane (cā’)vasādane,",
  "anya-e1214n0:119": "Hiḷāda (tu) sukhe sūdakkharaṇe rada vilekhaṇe;",
  "anya-e1214n0:120": "39.",
  "anya-e1214n0:121": "Sāda assādanādīsu gada byattavace’(pica),",
  "anya-e1214n0:122": "Nada abyattasadde (tu) radā’dā-khāda-bhakkhaṇe;",
  "anya-e1214n0:123": "40.",
  "anya-e1214n0:124": "Adda yācanayātrādisva (tho) mida sinehane,",
  "anya-e1214n0:125": "(Siyā) khuda jigacchāyaṃ daḷidda duggaccaṃ (hi tu;)",
  "anya-e1214n0:126": "41.",
  "anya-e1214n0:127": "Dā dave du gatīvuddhayaṃ dā dāne vida jānane,",
  "anya-e1214n0:128": "Tadi ālasiye bādha bādhāyaṃ gudha kīḷane;",
  "anya-e1214n0:129": "42.",
  "anya-e1214n0:130": "(Atho) gādha patiṭṭhāyaṃ vuṭhu-edha (ca) vuddhiyaṃ,",
  "anya-e1214n0:131": "Dhā (hoti) dhāraṇe (ceva) cintāyaṃ budha bodhane;",
  "anya-e1214n0:132": "43.",
  "anya-e1214n0:133": "Sidhu gatimhi yudha sampahāre vidha vedhane,",
  "anya-e1214n0:134": "Rādha hiṃsāyasaṃrādhe badha-bandha (ca) bandhane;",
  "anya-e1214n0:135": "44.",
  "anya-e1214n0:136": "Sidha-sādha (ca) siddhimhi dhe pāne indha dittiyaṃ,",
  "anya-e1214n0:137": "Māna pūjāya vana-sana sambhave ana pāṇane;",
  "anya-e1214n0:138": "Kana dittigatīkantyaṃ khana-khanva’vadāraṇe.",
  "anya-e1214n0:139": "45.",
  "anya-e1214n0:140": "Gupa gopanake gupa saṃvaraṇe tapa santāpe tapa issariye,",
  "anya-e1214n0:141": "Cupa mandagate tapuubbege rapa-lapa vākye sapa akkose;",
  "anya-e1214n0:142": "46.",
  "anya-e1214n0:143": "Japa-jappa vace’byatte tappa santappane (siyā),",
  "anya-e1214n0:144": "Kapi kiñcicale kappa sāmatthe vepu kampane;",
  "anya-e1214n0:145": "47.",
  "anya-e1214n0:146": "Tappa santagatecchede takke hiṃsādisu’(ccate),",
  "anya-e1214n0:147": "Vapa bījavinikkhepe dhūpa santapane’(pi ca);",
  "anya-e1214n0:148": "48.",
  "anya-e1214n0:149": "Capa sāntve pu pavane jhapa dāhe supo saye,",
  "anya-e1214n0:150": "Puppha vikasane (hoti) ramba’lambavasaṃsane;",
  "anya-e1214n0:151": "49.",
  "anya-e1214n0:152": "Cumba vadanasaṃyoge kamba saṃvaraṇe (mato),",
  "anya-e1214n0:153": "Amba sadde (ca) assāde tāyane sabi maṇḍane;",
  "anya-e1214n0:154": "50.",
  "anya-e1214n0:155": "Gabba dappe’bba-sabbā’(pi) gamane pubba pūraṇe,",
  "anya-e1214n0:156": "Gumba’bbagumbane cabba adane ubba dhāraṇe;",
  "anya-e1214n0:157": "51.",
  "anya-e1214n0:158": "Labha lābhe jambha gattavināme subha sobhane,",
  "anya-e1214n0:159": "Bhī bhaye rabha rābhasse (cā)’rambhe khubha sañcale;",
  "anya-e1214n0:160": "52.",
  "anya-e1214n0:161": "Thambha-khambha patibandhe gabbha pāgabbhiye vadhe,",
  "anya-e1214n0:162": "Sumbha saṃsumbhane sambha vissāse yabha methune;",
  "anya-e1214n0:163": "53.",
  "anya-e1214n0:164": "Dubha jīgiṃsane dabbha ganthane udrabhā’dane,",
  "anya-e1214n0:165": "Kamū (tu) padavikkhepe khamū (tu) sahaṇe (siyā;)",
  "anya-e1214n0:166": "54.",
  "anya-e1214n0:167": "Bhamu anavaṭṭhāne (ca) vamu uggiraṇādisu,",
  "anya-e1214n0:168": "Kilamu-klamū gelaññe ramu kīḷā’ya (mīrito;)",
  "anya-e1214n0:169": "55.",
  "anya-e1214n0:170": "Damo dame nama name (atho) sama parissame,",
  "anya-e1214n0:171": "Yamu uparame nāse ama yāte mu bandhane;",
  "anya-e1214n0:172": "56.",
  "anya-e1214n0:173": "Dhamo pumo (ca) dhamane tama saṅkāvibhūsane,",
  "anya-e1214n0:174": "Dhuma-thīma (ca) saṅghāte tama sāntva’vasādiye;",
  "anya-e1214n0:175": "57.",
  "anya-e1214n0:176": "Ayo vayo paya-mayo nayo rayagatimhi (ca)",
  "anya-e1214n0:177": "Daya dānagatīrakkhā hiṃsādisu yu missane;",
  "anya-e1214n0:178": "Cāya sampūjane tāya santāne pāya vuddhiyaṃ,",
  "anya-e1214n0:179": "(Atho) usūya dosā’vikaraṇe sāya sāyane;",
  "anya-e1214n0:180": "58.",
  "anya-e1214n0:181": "Tara taraṇasmiṃ thara santharaṇe bhara bharaṇasmiṃ phara sampharaṇe,",
  "anya-e1214n0:182": "Sara gati cintā hiṃsā sadde phura calanādo hara haraṇasmiṃ;",
  "anya-e1214n0:183": "59.",
  "anya-e1214n0:184": "Ri santatismiṃ ri gate ru sadde khuracchidasmiṃ dhara dhāraṇamhi,",
  "anya-e1214n0:185": "Jara jīraṇatthe marapāṇacāge khara sekanāse ghara sevanamhi;",
  "anya-e1214n0:186": "60.",
  "anya-e1214n0:187": "Garo nigareṇa seke dara ḍāhe vidāraṇe,",
  "anya-e1214n0:188": "Cara gatibhakkhaṇesu vara saṃvaraṇādisu;",
  "anya-e1214n0:189": "61.",
  "anya-e1214n0:190": "Caracchede aranāse gate (ca) pūra pūraṇe,",
  "anya-e1214n0:191": "Kura kkose nara naye jāgara supinakkhaye;",
  "anya-e1214n0:192": "62.",
  "anya-e1214n0:193": "Pīlu-palū-sala-hulā gatya’tthā cala kampane,",
  "anya-e1214n0:194": "Khala sañcalane phulla vikāse jala dittiyaṃ;",
  "anya-e1214n0:195": "63.",
  "anya-e1214n0:196": "Phala nipphattiyaṃ (hoti) dala dittividāraṇe,",
  "anya-e1214n0:197": "Dala duggatiyaṃ nīla vaṇṇe mīla nimīlane;",
  "anya-e1214n0:198": "64.",
  "anya-e1214n0:199": "Sila samādhimhi kīla bandhe gala-gilā’dane,",
  "anya-e1214n0:200": "Kūla āvaraṇe sūla rujāyaṃ balapāṇane;",
  "anya-e1214n0:201": "65.",
  "anya-e1214n0:202": "Tala-mūla patiṭṭhāyaṃ vala-valla nivāraṇe,",
  "anya-e1214n0:203": "Palla ninne (ca) gamane mala-malla’vadhāraṇe;",
  "anya-e1214n0:204": "66.",
  "anya-e1214n0:205": "(Vattate) khila kāṭhinne kalile ala-kala dvayaṃ,",
  "anya-e1214n0:206": "Vella sañcalane kalla sajjane alibandhane;",
  "anya-e1214n0:207": "67.",
  "anya-e1214n0:208": "Culla hāvakiraye thūlā’kassane cūla maddane,",
  "anya-e1214n0:209": "(Vattate) khala soceyyo pala rakkhagatesu(pi;)",
  "anya-e1214n0:210": "68.",
  "anya-e1214n0:211": "Kela-khela-cela-pela-vela-sañcalanādisu,",
  "anya-e1214n0:212": "Ava rakkhaṇe jīva pāṇadhāraṇe (tu) plavo gate;",
  "anya-e1214n0:213": "69.",
  "anya-e1214n0:214": "Kaṇḍuvanamhi kaṇḍuvo saraṇe chedane dave,",
  "anya-e1214n0:215": "Davo (tu) davane devu devane sevu sevane;",
  "anya-e1214n0:216": "70.",
  "anya-e1214n0:217": "Dhāva gamanavuddhimhi (paṭhito) dhovu dhovane;",
  "anya-e1214n0:218": "Ve-vī dve tantusantāne ve-vu saṃvaraṇe (siyā)",
  "anya-e1214n0:219": "Hve avhāne keva seke dhuva yātrā thiresu (ca;);",
  "anya-e1214n0:220": "71.",
  "anya-e1214n0:221": "Asa gasa adane ghasa adanasmiṃ-isa pariyese isuicchāyaṃ,",
  "anya-e1214n0:222": "Sasu pāṇanagatihiṃsā’dya’tthe-masa āmasane musa sammose;",
  "anya-e1214n0:223": "72.",
  "anya-e1214n0:224": "Kusa akkose dusa appīte-tusa santose pusa posamhi,",
  "anya-e1214n0:225": "Rusa ālepe rusa hiṃsāyaṃ-masu macchere usu dāhe (’pi;)",
  "anya-e1214n0:226": "73.",
  "anya-e1214n0:227": "Hasa hasanasmiṃ ghusa saddasmiṃ-tasa ubbege trasa ubbege,",
  "anya-e1214n0:228": "Lasa kantya’tthe rasa assāde-(puna)bhasa bhasmikaraṇe(cā’pi;)",
  "anya-e1214n0:229": "74.",
  "anya-e1214n0:230": "Gavesa maggaṇe paṃsa nāsane disa pekkhaṇe,",
  "anya-e1214n0:231": "Sāsā’nusiṭṭhiyaṃ haṃsa pitiyaṃ pāsa bandhane;",
  "anya-e1214n0:232": "75.",
  "anya-e1214n0:233": "Saṃsa pasaṃsane issa issāyaṃ kassa kassane,",
  "anya-e1214n0:234": "Dhaṃsa padhaṃsane siṃsa icchāyaṃ ghaṃsa ghaṃsane;",
  "anya-e1214n0:235": "76.",
  "anya-e1214n0:236": "Saṃsa-daṃsā (tu) ḍasane bhāsa vācāya dittiyaṃ,",
  "anya-e1214n0:237": "(Siyā) bhusa alaṅkāre (atho) āsū’pavesane;",
  "anya-e1214n0:238": "77.",
  "anya-e1214n0:239": "Vasa kantinivāsesu vassasecanasaddane,",
  "anya-e1214n0:240": "Kisa sāṇe kasa gate kasa hiṃsāvilekhane;",
  "anya-e1214n0:241": "78.",
  "anya-e1214n0:242": "Disā’tisajjanā’dīsu kāsa dittimhi sajjane,",
  "anya-e1214n0:243": "(Duve dhātu) khasa-jhasa hiṃsāyaṃ misa milane;",
  "anya-e1214n0:244": "79.",
  "anya-e1214n0:245": "Su hiṃsākulasandhānayātrā’dīsu su passave,",
  "anya-e1214n0:246": "Su sadde su pasavane si saye (ca) si sevane;",
  "anya-e1214n0:247": "80.",
  "anya-e1214n0:248": "Maha pūjāyā’rahapūjāyaṃ-guha saṃvaraṇe liha assāde,",
  "anya-e1214n0:249": "Raha cāgasmiṃ muha mucchāyaṃ-maha sattāyaṃ bahu saṃkhyāne;",
  "anya-e1214n0:250": "81.",
  "anya-e1214n0:251": "Saha khame daha bhasmikaraṇe (ca) patiṭṭhāyaṃ,",
  "anya-e1214n0:252": "Ruha sañjanane ūha vitakke vaha pāpaṇe;",
  "anya-e1214n0:253": "82.",
  "anya-e1214n0:254": "Duha’ppapūraṇe nāse diho upacaye (mato),",
  "anya-e1214n0:255": "Nindāyaṃ garaho īha ghaṭṭane miha sevane;",
  "anya-e1214n0:256": "83.",
  "anya-e1214n0:257": "Gāha viloḷane brūha-baha-braha (ca) vuddhiyaṃ,",
  "anya-e1214n0:258": "Vhe saddamhi hasane hā cāge luḷa manthane",
  "anya-e1214n0:259": "Kīḷavihāramhi laḷa vilāse’(mesavuddhikā;)",
  "anya-e1214n0:260": "Tudādayo avuddhikā",
  "anya-e1214n0:261": "84.",
  "anya-e1214n0:262": "Tuda byathāyaṃ (tu) nuda kkhepaṇe likha lekhaṇe,",
  "anya-e1214n0:263": "Kuca saṅkocane rica kkharaṇe khaca bandhane;",
  "anya-e1214n0:264": "85.",
  "anya-e1214n0:265": "Uca sadde samavāye vijī bhayacalesu (ca),",
  "anya-e1214n0:266": "(Vattate) bhuja koṭille valañjo (tu) valañjane;",
  "anya-e1214n0:267": "86.",
  "anya-e1214n0:268": "Bhaja sevāputhakkāre ruja roge aṭā’ṭane,",
  "anya-e1214n0:269": "Kuṭacchede (ca) koṭille agā sajjhāyanā’disu;",
  "anya-e1214n0:270": "87.",
  "anya-e1214n0:271": "Puṇo subha kiraye vatta vattane cata yācane,",
  "anya-e1214n0:272": "Putha pāke pūtibhāve kuthasaṃklesane’(pi ca;)",
  "anya-e1214n0:273": "88.",
  "anya-e1214n0:274": "(Ubho dhātu) putha-patha vitthāre vida jānane,",
  "anya-e1214n0:275": "Hada uccāra ussagge-cintāyaṃ mida hiṃsane;",
  "anya-e1214n0:276": "89.",
  "anya-e1214n0:277": "Nandha vinandhane thīna-puna saṅghātavācino,",
  "anya-e1214n0:278": "Kapa acchādane vappa vāraṇe khipa peraṇe;",
  "anya-e1214n0:279": "90.",
  "anya-e1214n0:280": "Supo saye chupo phasse (vattate) capa sāntvane,",
  "anya-e1214n0:281": "Nabha (dhātu) vihiṃsāyaṃ rumbha uppīḷanādisu;",
  "anya-e1214n0:282": "91.",
  "anya-e1214n0:283": "Sumbha saṃsumbhane jambha jambhane jubha nicchubhe,",
  "anya-e1214n0:284": "Ṭhubha niṭṭhubhane camu adane chamu hīḷane;",
  "anya-e1214n0:285": "92.",
  "anya-e1214n0:286": "Jhamu dāhe chamu adane irīya vattane’(pi ca),",
  "anya-e1214n0:287": "Kira (dhātu) vikiraṇe giro nigiraṇā’disu;",
  "anya-e1214n0:288": "93.",
  "anya-e1214n0:289": "Phura sañcalanādīsu kura saddā’danesu (ca),",
  "anya-e1214n0:290": "Khuracchede vilikhaṇe ghura bhīme gilā’dane;",
  "anya-e1214n0:291": "94.",
  "anya-e1214n0:292": "Tila snehe cila vāse hila hāve silu’ñchane,",
  "anya-e1214n0:293": "Bila bhede thūla caye kusacchedana pūraṇe;",
  "anya-e1214n0:294": "95.",
  "anya-e1214n0:295": "Visappavese pharaṇe disā’tisajjanā’disu",
  "anya-e1214n0:296": "Phula phasse musa theyye thusa appikirayāya (tu)",
  "anya-e1214n0:297": "Guḷa mokkhe guḷa parivattanamhi (tudādayo;)",
  "anya-e1214n0:298": "Hū bhuvādayo luttavikaraṇā",
  "anya-e1214n0:299": "96.",
  "anya-e1214n0:300": "Hū-bhū sattāya (mu’ccanti) i ajjhāne gatimhi (ca,)",
  "anya-e1214n0:301": "Khā-khyā (dvayaṃ) pakathane ji jaye ñā’vabodhane;",
  "anya-e1214n0:302": "97.",
  "anya-e1214n0:303": "Sī-ḷī vehāsagamane ṭhā gatīvinivuttiyaṃ,",
  "anya-e1214n0:304": "Nī pāpaṇe muna ñāṇe hana hiṃsāgatīsu (’pi)",
  "anya-e1214n0:305": "98.",
  "anya-e1214n0:306": "Pārakkhaṇamhi pā pāne brū vācāyaṃ viyattiyaṃ,",
  "anya-e1214n0:307": "Bhā dittiyaṃ mā pamāṇe (atho) yā pāpuṇe (siyā;)",
  "anya-e1214n0:308": "99.",
  "anya-e1214n0:309": "(Duvepi) rā-lā ādāne vā gatīgandhanesu (pi,)",
  "anya-e1214n0:310": "Asa (dhātu) bhuvi (khyāto) si saye sā samatthiye;",
  "anya-e1214n0:311": "Juhotyā’dayo sadvibhāvaluttavikaraṇā.",
  "anya-e1214n0:312": "100.",
  "anya-e1214n0:313": "Hū dāne’(pi ca) ādāne havyadāne (ca vattate,)",
  "anya-e1214n0:314": "Hā cāge kamu yātrāyaṃ dā dāne dhā (ca) dhāraṇe;",
  "anya-e1214n0:315": "Avikaraṇabhūvādayo samattā.",
  "anya-e1214n0:316": "Rudhādayo",
  "anya-e1214n0:317": "101.",
  "anya-e1214n0:318": "Rudhi āvaraṇe muca mocane rica recane,",
  "anya-e1214n0:319": "Sica seke yuja yoge bhuja pālanabhojane;",
  "anya-e1214n0:320": "102.",
  "anya-e1214n0:321": "Katicchede chidi dvedhākaraṇe bhida vidāraṇe",
  "anya-e1214n0:322": "Vida lābhe lupacchede vināse lipalimpane",
  "anya-e1214n0:323": "Pisa saṃcuṇṇane hisi vihiṃsāyaṃ (rudhādayo;)",
  "anya-e1214n0:324": "Divādayo",
  "anya-e1214n0:325": "103.",
  "anya-e1214n0:326": "Divu kīlā vijigiṃsā vohārajjuti thomite,",
  "anya-e1214n0:327": "Sivu tantūnasantāne khī khaye khā pakāsane;",
  "anya-e1214n0:328": "104.",
  "anya-e1214n0:329": "Kā-gā sadde (pi) ghā gandho’pādāne ruca rocane,",
  "anya-e1214n0:330": "Kaca dityaṃ muca moce (atho) vica vivecane;",
  "anya-e1214n0:331": "105.",
  "anya-e1214n0:332": "Rañja rāge sañja saṅge khalane majja suddhiyaṃ,",
  "anya-e1214n0:333": "Yujo samādhimhi lujo vināse jhā vicintane;",
  "anya-e1214n0:334": "106.",
  "anya-e1214n0:335": "Tā pālane chidi dvedhākāre mida sinehane,",
  "anya-e1214n0:336": "Madu’mmāde khida dīnabhāve bhida vidāraṇe;",
  "anya-e1214n0:337": "107.",
  "anya-e1214n0:338": "Sida pāke padagate vida sattā vicintane,",
  "anya-e1214n0:339": "Dī khaye supane dā (ca) dāne dātva’vakhaṇḍane;",
  "anya-e1214n0:340": "108.",
  "anya-e1214n0:341": "Budhā’vagamanā’dīsu atthesu yudha yujjhane,",
  "anya-e1214n0:342": "Kudha kope sudha soce rādha hiṃsāya siddhiyaṃ;",
  "anya-e1214n0:343": "109.",
  "anya-e1214n0:344": "Idha saṃsiddhivuddhīsu sidha-sādha (ca) siddhiyaṃ,",
  "anya-e1214n0:345": "Vidha vedhe gidha gedhe rudhi āvaraṇā’disu;",
  "anya-e1214n0:346": "110.",
  "anya-e1214n0:347": "Mana ñāṇe janu’ppāde hana hiṃsāgatīsu (pi,)",
  "anya-e1214n0:348": "Sinā soce kupa kope tapa santāpa pīṇane;",
  "anya-e1214n0:349": "111.",
  "anya-e1214n0:350": "Lupacchede rupa nāse pakāse dipa dittiyaṃ,",
  "anya-e1214n0:351": "Dapa hāse labha lābhe lubha gedhe khubho cale;",
  "anya-e1214n0:352": "112.",
  "anya-e1214n0:353": "Samū’pasama khedesu hara-hirī (ca) lajjane,",
  "anya-e1214n0:354": "Milā gattavīnāme (ca) gilā hāsakkhaye (pi ca;)",
  "anya-e1214n0:355": "113.",
  "anya-e1214n0:356": "Lī silese dravīkāre vā gatī bandhanesu (ca,)",
  "anya-e1214n0:357": "Lisi lese tusa tose silisā’liṅganādisu;",
  "anya-e1214n0:358": "114.",
  "anya-e1214n0:359": "Kilisa kaliso’patāpe (atho) tasa pipāsane,",
  "anya-e1214n0:360": "Rusa rose disa-dusa appītimhi (duve siyuṃ;)",
  "anya-e1214n0:361": "115.",
  "anya-e1214n0:362": "Yasuppayatane asu khepane (pi ca vattate,)",
  "anya-e1214n0:363": "Susa sose bhasa adhopāte nasa adassane;",
  "anya-e1214n0:364": "116. Sā’ssāde sā’vasāne (ca) sā tanūkaraṇe (pi ca) hā cāge muha vecitte naha sajjanabandhane naha soce pihicchāyaṃ siniha-saniha pītiyaṃ.",
  "anya-e1214n0:365": "Svādayo",
  "anya-e1214n0:366": "117. Su savaṇe saka sattimhi khī khayamhi gi saddane,",
  "anya-e1214n0:367": "Apa-sambhū (ca) pāpuṇane hi gatimhi vū saṃvare;",
  "anya-e1214n0:368": "Kiyādayo",
  "anya-e1214n0:369": "118.",
  "anya-e1214n0:370": "Kī vinimaye ci caye ji jaye ñā’vabodhane,",
  "anya-e1214n0:371": "Thava’bhitthave kampane dhu (atho) pu pavane (siyā;)",
  "anya-e1214n0:372": "119.",
  "anya-e1214n0:373": "Pī tappaṇe mā pamāṇe khipakkhepe mi hiṃsane,",
  "anya-e1214n0:374": "Mi pamāṇe mu bandhe (ca) lu pacchede si bandhane",
  "anya-e1214n0:375": "Asa bhakkhaṇe (atho) gaha upādāne (kiyādayo;)",
  "anya-e1214n0:376": "Tanādayo",
  "anya-e1214n0:377": "120.",
  "anya-e1214n0:378": "Tanu vitthāre saka sattismiṃ-du paritāpe sanu dānasmiṃ,",
  "anya-e1214n0:379": "Vana yācāyaṃ manu bodhasmiṃ-hi gate apa pāpuṇanasmiṃ (hi,)",
  "anya-e1214n0:380": "Kara karaṇasmiṃ(bhavati)si bandhe-su abhissavane(tanu ādīni;)",
  "anya-e1214n0:381": "Niccaṃ ṇeṇayantā curādayo.",
  "anya-e1214n0:382": "121.",
  "anya-e1214n0:383": "Cura theyye loka (dhātu) dassane aki lakkhaṇe,",
  "anya-e1214n0:384": "Siyā thaka patighāte (puna) takka vitakkaṇe;",
  "anya-e1214n0:385": "122.",
  "anya-e1214n0:386": "Lakkha dassanaaṅkesu (vattate) makkha makkhaṇe,",
  "anya-e1214n0:387": "Bhakkhā’dane mokkha moce sukha-dukkha (ca) takiraye;",
  "anya-e1214n0:388": "123.",
  "anya-e1214n0:389": "Liṅga cittakirayā’dīsu maga-magga gavesane,",
  "anya-e1214n0:390": "(Punā’pi) paca vitthāre klese vañca palambhane.",
  "anya-e1214n0:391": "124.",
  "anya-e1214n0:392": "Vacca ajjhāyane acca pūjāyaṃ vaca bhāsane,",
  "anya-e1214n0:393": "Raca patiyatane suca pesuññe ruca rocane;",
  "anya-e1214n0:394": "125.",
  "anya-e1214n0:395": "Mucappamocane loca dassane kaca dittiyaṃ,",
  "anya-e1214n0:396": "Sajjā’jja ajjane tajja tajjane vajja vajjane;",
  "anya-e1214n0:397": "126.",
  "anya-e1214n0:398": "Yuja saṃyamane pūja pūjāyaṃ tija tejane,",
  "anya-e1214n0:399": "Paja magga saṃvaraṇe gate bhaja vibhājane;",
  "anya-e1214n0:400": "127.",
  "anya-e1214n0:401": "(Atho) bhāja puthakkāre sabhāja pītidassane,",
  "anya-e1214n0:402": "(Atho tu) ghaṭa saṅghāte ghaṭṭa sañcalanā’disu;",
  "anya-e1214n0:403": "128.",
  "anya-e1214n0:404": "Kuṭa-koṭṭacchedane (dve) kuṭa ākoṭanā’disu,",
  "anya-e1214n0:405": "Naṭa nacce caṭa-puṭa bhede vaṇṭa vibhājane;",
  "anya-e1214n0:406": "129.",
  "anya-e1214n0:407": "Tuvaṭṭa ekasayane ghaṭo visaraṇe (siyā),",
  "anya-e1214n0:408": "Guṇṭha oguṇṭhane heṭha bādhāyaṃ veṭha veṭhane",
  "anya-e1214n0:409": "Guḍi veṭhe kaḍi-khaḍi bhedane maḍi bhūsane;",
  "anya-e1214n0:410": "130.",
  "anya-e1214n0:411": "Paṇḍa-bhaṇḍa paribhāse daḍi āṇāya (mīrito),",
  "anya-e1214n0:412": "Taḍi saṃtāḷane piṇḍa saṅghāte chaḍḍa chaḍḍane;",
  "anya-e1214n0:413": "131.",
  "anya-e1214n0:414": "Vaṇṇa saṃvaṇṇane cuṇṇa cuṇṇane āṇa pesane,",
  "anya-e1214n0:415": "Gaṇa saṃkalane kaṇṇa savaṇe cinta cintane;",
  "anya-e1214n0:416": "132.",
  "anya-e1214n0:417": "Santa saṅkocane manta gutta bhāsana jānane,",
  "anya-e1214n0:418": "Cita saṃcetanā’disu kitta saṃsaddane (bhave;)",
  "anya-e1214n0:419": "133.",
  "anya-e1214n0:420": "Yata nīyyātane gantha sandabbhe attha yācane,",
  "anya-e1214n0:421": "Katha vākyappabandhe (ca) vida ñāṇe nude cuda;",
  "anya-e1214n0:422": "134.",
  "anya-e1214n0:423": "Chadā’pavāraṇe chadda vamane chanda icchayaṃ,",
  "anya-e1214n0:424": "Vadī’bhivāda thomesu bhadikalyāṇakammani;",
  "anya-e1214n0:425": "135.",
  "anya-e1214n0:426": "Hiḷāda (tu) sukhe gandha sūcane vidha kampane,",
  "anya-e1214n0:427": "Randha pāke (atho) māna pūjāyaṃ nu tthutimhi (tu;)",
  "anya-e1214n0:428": "136.",
  "anya-e1214n0:429": "Thana devasadde ūna parihāne thena coriye,",
  "anya-e1214n0:430": "Dhana sadde ñapa tosa nisāna māraṇā’disu;",
  "anya-e1214n0:431": "137.",
  "anya-e1214n0:432": "Lapa vākye jhapa dāhe rupa ropaṇaādisu,",
  "anya-e1214n0:433": "Pī tappane (siyā) kappa vitakke labhi vañcane;",
  "anya-e1214n0:434": "138.",
  "anya-e1214n0:435": "(Atho) vahi garahāyaṃ samu sāntvana dassane,",
  "anya-e1214n0:436": "Kamu icchāya kantimhi (siyā) thoma silāghane;",
  "anya-e1214n0:437": "139.",
  "anya-e1214n0:438": "Timu temana saṅkāsu ama rogagatā’disu,",
  "anya-e1214n0:439": "Saṃgāma yuddhe (vatteyya) īra vācā pakampane;",
  "anya-e1214n0:440": "140.",
  "anya-e1214n0:441": "Vara āvaraṇi’cchāsu yācāyaṃ dhara dhāraṇe,",
  "anya-e1214n0:442": "Tīra kamma samattimhi pāra sāmatthiyā’disu;",
  "anya-e1214n0:443": "141.",
  "anya-e1214n0:444": "Tulu’mmāne khala sove sañcaye pālarakkhaṇe,",
  "anya-e1214n0:445": "Kala saṅkalanā’dīsu (bhave) mīla nimīlane;",
  "anya-e1214n0:446": "142.",
  "anya-e1214n0:447": "Sīlū’padhāraṇe mūla rohaṇe lala icchane,",
  "anya-e1214n0:448": "Dula ukkhepaṇe pūla mahattana samussaye;",
  "anya-e1214n0:449": "143.",
  "anya-e1214n0:450": "Ghusa sadde pisa pese bhusā’laṅkaraṇe (siyā,)",
  "anya-e1214n0:451": "Rusa pārusiye khuṃsa akkose pusa posane;",
  "anya-e1214n0:452": "144.",
  "anya-e1214n0:453": "Disa uccāraṇā’dīsu vasa acchādane (siyā,)",
  "anya-e1214n0:454": "Rasa’ssāde rave snehe (atho) sisa visesane;",
  "anya-e1214n0:455": "145.",
  "anya-e1214n0:456": "Si bandhe missa sammisse kuha vimbhāpane siyā,",
  "anya-e1214n0:457": "Raha cāge gate (cā’pi) maha pūjāya (mīrito;)",
  "anya-e1214n0:458": "146.",
  "anya-e1214n0:459": "Pihi’cchāyaṃ siyā vīḷa lajjāyaṃ eḷa phāḷane",
  "anya-e1214n0:460": "Hīḷa gārahiye pīḷa bādhāyaṃ taḷa tāḷane",
  "anya-e1214n0:461": "Laḷa (dhātū)’pasevā’yaṃ (vattatī’mecurādayo;)",
  "anya-e1214n0:462": "Samattā sattagaṇā.",
  "anya-e1214n0:463": "147.",
  "anya-e1214n0:464": "Bhuvādī ca rudhādī ca-divādi svā’dayo gaṇā,",
  "anya-e1214n0:465": "Kiyādī ca tanādī ca-curādītī’dha sattadhā;",
  "anya-e1214n0:466": "148.",
  "anya-e1214n0:467": "Kirayāvācittamakkhātu-me’kekattho bahū’dito,",
  "anya-e1214n0:468": "Payogato’nugantabbā-anekatthā hi dhātavo;",
  "anya-e1214n0:469": "149.",
  "anya-e1214n0:470": "Hitāya mandabuddhīnaṃ-vyattaṃ vaṇṇakkamā lahuṃ,",
  "anya-e1214n0:471": "Racitā dhātumañjusā-sīlavaṃsena dhīmatā;",
  "anya-e1214n0:472": "150.",
  "anya-e1214n0:473": "Saddhammapaṅkeruharājahaṃso,",
  "anya-e1214n0:474": "Āsiṭṭhadhammaṭṭhiti sīlavaṃso;",
  "anya-e1214n0:475": "Yakkhaddilenākhya nivāsavāsī,",
  "anya-e1214n0:476": "Yatissaro soyamidaṃ akāsi;",
  "anya-e1214n0:477": "Kaccāyana dhātumañjūsā samattā.",
  "anya-e1214n0:478": "Sācariyānusiṭṭhā parisiṭṭhaparibhāsā",
  "anya-e1214n0:479": "1.",
  "anya-e1214n0:480": "Ekā nekassa rānantū-’bhayesaṃ antimā sarā,",
  "anya-e1214n0:481": "Aṅgānubandhā dhātūnaṃ-vuccante’pi yathākkamaṃ;",
  "anya-e1214n0:482": "2.",
  "anya-e1214n0:483": "Dhātuno vyāñjanā pubbe-niggahītaṃ sama’ntimā,",
  "anya-e1214n0:484": "Ivaṇṇenā’rudhādīna-manubandhena ciṇhitaṃ;",
  "anya-e1214n0:485": "3.",
  "anya-e1214n0:486": "Sesā’nubandhā sabbesaṃ-hontī’dhu’ccāraṇapphalā,",
  "anya-e1214n0:487": "Uccāvacapphalā bhāsa-ntarampatvā bha vanti’pi;",
  "anya-e1214n0:488": "4.",
  "anya-e1214n0:489": "Nāmadhātuka bhāvo’pi-kirayāya adhikārato,",
  "anya-e1214n0:490": "Viruddhantarābhāvā-kvacideva payujjate;",
  "anya-e1214n0:491": "5.",
  "anya-e1214n0:492": "Dvandayuttivasā kvāpi-ādeso yovibhattiyā,",
  "anya-e1214n0:493": "Guṇādibhāva saddo’pi-takirayatthe vidhīyate;"
}