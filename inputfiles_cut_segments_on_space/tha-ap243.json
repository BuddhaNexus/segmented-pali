{
  "tha-ap243:0.1": "Therāpadāna ",
  "tha-ap243:0.2": "Tuvaradāyakavagga ",
  "tha-ap243:0.3": "1 Tuvaradāyakattheraapadāna ",
  "tha-ap243:1.1": "“Migaluddo pure āsiṁ, ",
  "tha-ap243:1.2": "araññe kānane ahaṁ; ",
  "tha-ap243:1.3": "Bharitvā tuvaramādāya, ",
  "tha-ap243:1.4": "saṅghassa adadiṁ ahaṁ. ",
  "tha-ap243:2.1": "Ekanavutito kappe, ",
  "tha-ap243:2.2": "yaṁ dānamadadiṁ tadā; ",
  "tha-ap243:2.3": "Duggatiṁ nābhijānāmi, ",
  "tha-ap243:2.4": "tuvarassa idaṁ phalaṁ. ",
  "tha-ap243:3.1": "Paṭisambhidā catasso, ",
  "tha-ap243:3.2": "vimokkhāpi ca aṭṭhime; ",
  "tha-ap243:3.3": "Chaḷabhiññā sacchikatā, ",
  "tha-ap243:3.4": "kataṁ buddhassa sāsanaṁ”. ",
  "tha-ap243:4.1": "Itthaṁ sudaṁ āyasmā tuvaradāyako thero imā gāthāyo abhāsitthāti. ",
  "tha-ap243:5.1": "Tuvaradāyakattherassāpadānaṁ paṭhamaṁ. "
}