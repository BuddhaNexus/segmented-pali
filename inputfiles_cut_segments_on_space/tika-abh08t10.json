{
  "tika-abh08t10:0": "11. Ekādasamo paricchedo",
  "tika-abh08t10:1": "Nibbānaniddesavaṇṇanā",
  "tika-abh08t10:2_0": "769.Bhavābhavaṁvinanatoti khuddakaṁ, mahantaṁ bhavaṁ sibbanato. Sabbūpadhipaṭinissaggoti",
  "tika-abh08t10:2_1": "sabbehi saṅkhārūpadhikilesūpadhikhandhūpadhīhi paṭinissajjanaṁ. Accutirasaṁ acutisampattikaṁ.",
  "tika-abh08t10:2_2": "Nibbānaṁ puṭṭhenāti sugatena nibbānaṁ puṭṭhena sāriputtattherena. Ubhinnaṁ suttānanti",
  "tika-abh08t10:2_3": "dhammasenāpativuttānaṁ dvinnaṁ suttānanti attho. Khayassa upanissayattāti khayassa",
  "tika-abh08t10:2_4": "balavakāraṇattā. Puthūnaṁ dhammānaṁ appamattakkhaṇe rāgādikkhayamattaṁ nibbānaṁ bhaveyya.",
  "tika-abh08t10:2_5": "Sabbe bālaputhujjanā samadhigatanibbānā sacchikatanirodhā bhaveyyuṁ. Kiñca bhiyyo",
  "tika-abh08t10:2_6": "kiṁ uttari kāraṇañca atthīti attho. Rāgādīnaṁ saṅkhatattā tesaṁ saṅkhatānaṁ nibbānaṁ",
  "tika-abh08t10:2_7": "saṅkhatalakkhaṇaṁ bhaveyya. Kiṁ panetthāti etesu khaṇesu kiṁ pana khaṇe tvaṁ vadesi.",
  "tika-abh08t10:2_8": "Khīṇesvevāti bhavādīsu khīṇesu eva. Niruttaroti nipphannahāro.",
  "tika-abh08t10:3": "771.Assaddhoti bāhirasaddhāya virahito. Vantāsoti vantā vamitā āsā taṇhā yenāti vantāso.",
  "tika-abh08t10:4_0": "Nissaraṇiyāti nissaraṇe niyuttā. Yadidaṁ nekkhammaṁ yaṁ idaṁ kāmānaṁ etaṁ nissaraṇaṁ",
  "tika-abh08t10:4_1": "nirodho, tassa kiñcibhūtassa saṅkhatassa paṭiccasamuppannadhammajātassa nirodho nissaraṇanti,",
  "tika-abh08t10:4_2": "evaṁ iminā pakārena vuttassa tassa nissaraṇanāmakassa abhāvappattidosato nissaraṇanāmakānaṁ",
  "tika-abh08t10:4_3": "paṭhamajjhānaākāsānañcāyatanānampi abhāvo bhaveyya. Atthi nissaraṇanti atthi nibbānaṁ.",
  "tika-abh08t10:4_4": "Uppādādīnanti uppādaṭṭhitibhaṅgānaṁ. Papañcābhāvatoti taṇhāmānadiṭṭhīnaṁ abhāvato.",
  "tika-abh08t10:5": "772.Apalokitanti adassanadhammaṁ.",
  "tika-abh08t10:6": "774.Abyāpajjhanti nidukkhaṁ. Akkharanti akharaṁ.",
  "tika-abh08t10:7_0": "777. Saddhābuddhikaraṁ tathāgatamate jinavacane sammohaviddhaṁsanaṁ paññāsambhavaṁ",
  "tika-abh08t10:7_1": "paññākāraṇaṁ sampasādanakaraṁ. Atthabyañjanasālinanti atthabyañjanasāravantaṁ sumadhuraṁ",
  "tika-abh08t10:7_2": "sāraññu jinasāsanasāraññū vimhāpanaṁ accherakaraṁ imaṁ evaṁ vuttappakāraṁ abhidhammāvatāraṁ",
  "tika-abh08t10:7_3": "yo jānāti, so jano gambhīre nipuṇe nipuṇañāṇagocare abhidhammapiṭake padaṁ niṭṭhaṁ",
  "tika-abh08t10:7_4": "uttamasanniṭṭhānaṁ yāti pāpuṇāti.",
  "tika-abh08t10:8": "Iti abhidhammāvatāraṭīkāya",
  "tika-abh08t10:9": "Nibbānaniddesavaṇṇanā niṭṭhitā.",
  "tika-abh08t10:10": "Ekādasamo paricchedo."
}