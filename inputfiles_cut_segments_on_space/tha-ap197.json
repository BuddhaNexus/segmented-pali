{
  "tha-ap197:0.1": "Therāpadāna ",
  "tha-ap197:0.2": "Tamālapupphiyavagga ",
  "tha-ap197:0.3": "5. Aṅkolakattheraapadāna ",
  "tha-ap197:1.1": "“Aṅkolaṁ pupphitaṁ disvā, ",
  "tha-ap197:1.2": "mālāvaraṁ sakosakaṁ; ",
  "tha-ap197:1.3": "Ocinitvāna taṁ pupphaṁ, ",
  "tha-ap197:1.4": "agamaṁ buddhasantikaṁ. ",
  "tha-ap197:2.1": "Siddhattho tamhi samaye, ",
  "tha-ap197:2.2": "patilīno mahāmuni; ",
  "tha-ap197:2.3": "Muhuttaṁ paṭimānetvā, ",
  "tha-ap197:2.4": "guhāyaṁ pupphamokiriṁ. ",
  "tha-ap197:3.1": "Catunnavutito kappe, ",
  "tha-ap197:3.2": "Yaṁ pupphamabhipūjayiṁ; ",
  "tha-ap197:3.3": "Duggatiṁ nābhijānāmi, ",
  "tha-ap197:3.4": "Pupphadānassidaṁ phalaṁ. ",
  "tha-ap197:4.1": "Chattiṁsamhi ito kappe, ",
  "tha-ap197:4.2": "āseko devagajjito; ",
  "tha-ap197:4.3": "Sattaratanasampanno, ",
  "tha-ap197:4.4": "cakkavattī mahabbalo. ",
  "tha-ap197:5.1": "Paṭisambhidā catasso, ",
  "tha-ap197:5.2": "…pe… ",
  "tha-ap197:5.3": "kataṁ buddhassa sāsanaṁ”. ",
  "tha-ap197:6.1": "Itthaṁ sudaṁ āyasmā aṅkolako thero imā gāthāyo abhāsitthāti. ",
  "tha-ap197:7.1": "Aṅkolakattherassāpadānaṁ pañcamaṁ. "
}