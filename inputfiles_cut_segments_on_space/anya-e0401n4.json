{
  "anya-e0401n4:0": "5. Vīthimuttasaṅgahaanudīpanā",
  "anya-e0401n4:1_0": "143. Vīthimuttasaṅgahe. “Pavattisaṅgahaṁ”ti cittuppādānaṁ pavattākārakathanasaṅgahaṁ.",
  "anya-e0401n4:1_1": "“Paṭisandhiyaṁ”ti paṭisandhikāle. “Tesaṁ”ti citta cetasikānaṁ. Vibhāvanipāṭhe. “Tadāsannatāyā”ti",
  "anya-e0401n4:1_2": "tāyapaṭisandhiyā āsannatāya. “Taṁ gahaṇene vā”ti sandhiggahaṇena eva sandhivacanena",
  "anya-e0401n4:1_3": "eva. “Visayappavatti nāmā”ti kamma kammanimittādīnaṁ visayānaṁ dvāresu āpātā gamana",
  "anya-e0401n4:1_4": "vasena pavatti nāma. “Maraṇuppattiyaṁ eva siddhā”ti maraṇuppattiyaṁ javanesu eva",
  "anya-e0401n4:1_5": "siddhā. Etena maraṇuppatti vidhānaṁ javanappadhānaṁ hoti, na cutippadhānanti dīpeti.",
  "anya-e0401n4:1_6": "Na hi tasmiṁ vidhāne tassaṁ cutiyaṁ visayappavatti vacanaṁ nāma atthi. Javanesu eva",
  "anya-e0401n4:1_7": "atthi. Sā pana cuti tasmiṁ bhave ādimhi paṭisandhi pavattiyā siddhāya sijjhati yevāti.",
  "anya-e0401n4:1_8": "“Tesaṁ”ti vīthimuttānaṁ. “Bhavantī”ti pātubbhavanti. “Tato”ti ayato. “Gantabbā”ti",
  "anya-e0401n4:1_9": "paṭisandhiggahaṇavasena upapajjitabbā. “Gacchantī”ti pavattanti. “Tiro”ti tiriyato.",
  "anya-e0401n4:1_10": "“Añchitā”ti gatā pavattā, āyatā vā. “Samānajātitāyā”ti tiracchāna gatajāti vasena",
  "anya-e0401n4:1_11": "samānajāti bhāvena. “Yuvantī”ti missī bhavanti. “Sukhasamussayato”ti sukhasamudāyato.",
  "anya-e0401n4:1_12": "“Dibbantī”ti vijjotanti. “Iti katvā”ti iti vacanatthaṁ katvā uparidevā surāti vuccantīti",
  "anya-e0401n4:1_13": "yojanā. “Vepacittipahārādādayo”ti vepacitti asurinda pahārādaasurindādike devāsure.",
  "anya-e0401n4:1_14": "“Surappaṭi pakkhā”ti tāvatiṁsādevappaṭipakkhā. “Surasadisā”ti tāvatiṁsādeva sadisā.",
  "anya-e0401n4:1_15": "“Vemānikapete”ti vemānika nāmake pete. “Vinipātike”ti vinipātika nāmake duggata devajātike.",
  "anya-e0401n4:1_16": "Tesaṁ pavatti upari ‘vinipātikāsurānañcā’ti pade āvi bhavissati. “Tepī”ti lokantarika",
  "anya-e0401n4:1_17": "nerayika sattāpi. “Kālakañcikapete”ti kālakañcika nāmake pete. Evaṁ kathāvatthu pāḷiyaṁ",
  "anya-e0401n4:1_18": "āgatā vessabhu ādayo yamarājānopanāti sambandho. Vessabhū ca notti ca somo ca yamo",
  "anya-e0401n4:1_19": "ca vessavaṇo ca iti ime petti rājāno. “Rajja”nti rājabhāvaṁ rājakiccaṁ. Ye ca yakkharakkhasā",
  "anya-e0401n4:1_20": "nāma karontā vicarantīti sambandho. “Kurūrakammakārino”ti luddakammakārino. “Revati",
  "anya-e0401n4:1_21": "vimāne”ti revati vimāna vatthumhi. “Ito”ti manussa lokato, sugatibhavato vā. Tehi",
  "anya-e0401n4:1_22": "yakkha rakkhasā nāma bhūmaṭṭhakāpi santi, ākāsaṭṭhakāpi. “Nānākammakāraṇāyo”ti dvattiṁsa",
  "anya-e0401n4:1_23": "vidhāni kammakaraṇa kiccāni. Tesampi nirayapālānanti sambandho. “Tissannaṁ”ti tissannaṁ",
  "anya-e0401n4:1_24": "apāyabhūmīnaṁ. Apāyabhūmi.",
  "anya-e0401n4:2_0": "Ussito mano etesanti vā, ussanno mano etesanti vā, dvidhāviggaho. “Ussito”ti uggato.",
  "anya-e0401n4:2_1": "“Ussanno”ti vipulo. Kasmā tikkhatara cittā hontīti vuttanti āha “paripuṇṇānaṁ”tiādiṁ.",
  "anya-e0401n4:2_2": "Pubbavākye ananta cakkavāḷasādhāraṇa vasena vuttattā puna “imasmiṁ”tiādi vuttaṁ.",
  "anya-e0401n4:2_3": "Vattabbaṁ natthi. Idheva sabbaññu buddhādīnaṁ uppannatoti adhippāyo. “Adhiggaṇhantī”ti",
  "anya-e0401n4:2_4": "adhikaṁ katvā gaṇhanti. “Sūrā”ti pāpakalyāṇa kammesu sūracittā. “Satimanto”ti vipulassatikā.",
  "anya-e0401n4:2_5": "“Idha brahmacariyavāso”ti idheva sikkhattayapūraṇa saṅkhātassa brahmacariyavāsassa",
  "anya-e0401n4:2_6": "atthitā. “Mariyādadhammesū”ti lokacāritta dhammesu. “Dhataraṭṭho”ti dhataraṭṭho mahārājā.",
  "anya-e0401n4:2_7": "Evaṁ viruḷhakotiādīsu. “Gandharukkhādhi vatthā”ti gandharukkhesu ajjhāvutthā. “Kumbhaṇḍā”ti",
  "anya-e0401n4:2_8": "kuvuccati pathavī. Pathavi gatāni ratanabhaṇḍāni yesaṁ teti viggaho. “Dānavarakkhasā”ti",
  "anya-e0401n4:2_9": "danunāmadevadhītāya apaccanti atthena dānava nāmakā rakkhasā. Avarujjhanti antarāyaṁ",
  "anya-e0401n4:2_10": "karontīti avaruddhakā. “Vigaccharūpo”ti vipannavaṇṇo. “Nihīnakammakatā”ti nihīnānipāpakammāni",
  "anya-e0401n4:2_11": "katvā āgatā. Kācigandhappiyo jāyantīti sambandho. Yāgandhappiyo joginīti ca vuccanti,",
  "anya-e0401n4:2_12": "juṇhāti ca vuccantīti sambandho. “Abhilakkhitarattīsū”ti abhiññātarattīsu. Uposatharattīsūti",
  "anya-e0401n4:2_13": "vuttaṁ hoti. “Gocarappasutakāle”ti gocaratthāya vicaritakāle. “Jutiatthenā”ti vijjotanaṭṭhena.",
  "anya-e0401n4:2_14": "Vasūni dhanāni dhārentīti vasundharā. Vasundharā ca te deva yakkhā cāti viggaho.",
  "anya-e0401n4:2_15": "“Nāgātveva vuccantī”ti pāḷiyaṁ nāgesu saṅgayhantīti adhippāyo. “Yā”ti yā bhummadevayakkha",
  "anya-e0401n4:2_16": "jātiyo. “Yāsaṁ”ti yāsaṁ bhummadeva yakkhajātīnaṁ. “Kīḷāpasutavasenā”ti bodhisattānañca",
  "anya-e0401n4:2_17": "buddhānañca acchariya dhammajātakāle ugghosana kīḷākammavaḍḍhanavasena. “Yāsañca",
  "anya-e0401n4:2_18": "mantapadānī”ti yāsaṁ niggaha paggahapūjanādi vasena pavattāni mantapadāni. “Tesū”ti",
  "anya-e0401n4:2_19": "+ tesu catūsu avaruddhakesu. “Kīḷāsoṇḍavasenā”ti kīḷādhuttavasena. “Ghāsasoṇḍavasenā”ti",
  "anya-e0401n4:2_20": "khādanabhuñjana dhuttavasena. Soṇo vuccati sunakho. “Satte” nerayike vā petevā. “Kāmañca",
  "anya-e0401n4:2_21": "hotī”ti kiñcāpi hotīti attho. “Nibandhanokāso”ti niccasambandhanokāso. “Samudāgatesū”ti",
  "anya-e0401n4:2_22": "paramparato āgatesu. “Devarājaṭṭhānesū”ti imasmiṁ cakkavāḷe tāvatiṁsābhavane devarājaṭṭhānesūti",
  "anya-e0401n4:2_23": "adhippāyo. “Pāḷiyaṁ evā”ti dīghanikāye janavasabhasuttapāḷiyaṁ eva. Yacchanti niyacchanti",
  "anya-e0401n4:2_24": "etthāti yāmo. “Niyacchantī”ti aññamaññaṁ issāmacchariya mūlakehi kalahabhaṇḍanādīhi",
  "anya-e0401n4:2_25": "vigacchantīti attho. “Taṁ sahacaritattā”ti tena yāma nāmakena issaradevakulena niccakālaṁ",
  "anya-e0401n4:2_26": "saha pavattattā. “Vasaṁ vattentī”ti icchaṁ pūrentīti vuttaṁ hoti.",
  "anya-e0401n4:3_0": "“Pure”ti sammukhaṭṭhāne. Taṁ pana ṭhānaṁ uccaṭṭhānaṁ nāma hotīti āha “ucceṭhāne”ti.",
  "anya-e0401n4:3_1": "“Sahasso brahmā”tiādīsu attano sarīrobhāsena sahassaṁ cakkavāḷa lokaṁ pharanto sahassonāmāti",
  "anya-e0401n4:3_2": "aṭṭhakathāyaṁ adhippetaṁ. Kuladevatāyo nāma kula parampara pūjita devatāyo nāma.",
  "anya-e0401n4:3_3": "“Upaṭṭhahantī”ti yuttaṭṭhāne devavatthu devamālakāni katvā samaye samaye tattha gantvā",
  "anya-e0401n4:3_4": "gandhamālādīhi pūjenti, vandanti, thomenti, varaṁ patthentīti attho. “Upaṭṭhakā evasampajjantī”ti",
  "anya-e0401n4:3_5": "upaṭṭhakamattāvahontīti adhippāyo. “Kassacī”ti kassaci heṭṭhimassa. “Tatthā”ti tāsu",
  "anya-e0401n4:3_6": "brahmabhūmīsu. Puna “tatthā”ti tasmiṁ dutīyatale. “Ābhā”ti sarīrābhā. Niccharanti",
  "anya-e0401n4:3_7": "aṅgapaccaṅgehi niggacchanti. “Acala saṇṭhitā”ti dutīya tale viya calitā na hoti.",
  "anya-e0401n4:3_8": "Atha kho acala saṇṭhitā. “Tesaṁ”ti tesaṁvādīnaṁ pāṭhe. Brahmapārisajjātiādikaṁ nāmaṁ",
  "anya-e0401n4:3_9": "nasiddhaṁti yojanā. “Iñjanajātikehī”ti calanajātikehi. “Heṭṭhimatalānaṁ iñjitaṁ puññapphalaṁ",
  "anya-e0401n4:3_10": "atthīti sambandho. “Āneñja jātikenā”ti acalanajātikena upekkhājhānena nibbattānaṁ",
  "anya-e0401n4:3_11": "catutthatalānaṁ. “Kenaci antarāyenā”ti tejosaṁvaṭṭādikena antarāyena. “Etthapī”ti",
  "anya-e0401n4:3_12": "etasmiṁ catutthatalepi. “Āyu vemattatāyā”ti āyuppamāṇanānattassa. “Oḷārikānaṁ”ti",
  "anya-e0401n4:3_13": "idaṁ pakatiyā oḷārika sabhāvatāya vuttaṁ. Na sukhumānaṁ atthitāya. Natthi vihaññanaṁ",
  "anya-e0401n4:3_14": "etesanti avihā. Kiṁ vihaññanaṁ nāmāti āha “samathavipassanā kammesu avipphārikatā",
  "anya-e0401n4:3_15": "pattī”ti. Cittassa avipphāratā pajjanaṁ nāma natthīti vuttaṁ hoti. “Pasāda dibba",
  "anya-e0401n4:3_16": "dhamma paññā cakkhūhī”ti ‘pasāda cakkhu, dibbacakkhu, dhammacakkhu, paññā cakkhū,",
  "anya-e0401n4:3_17": "hi. Tattha pasādacakkhu eva idha dibbacakkhūtipi vuccati. “Dhamma cakkhū”ti heṭṭhimamaggaññāṇaṁ.",
  "anya-e0401n4:3_18": "“Paññā cakkhū”ti vipassanā ñāṇapaccavekkhanāñāṇehi saddhiṁ avasesaṁ sabbaññāṇaṁ.",
  "anya-e0401n4:3_19": "“Rūpīnaṁ sattānaṁ”ti rūpakāyavantānaṁ sattānaṁ. “Kaniṭṭhabhāvo”ti appatarabhāvo.",
  "anya-e0401n4:3_20": "“Anāgāmimaggaṭṭhassapi paṭikkhepo”ti sakadāgāmibhāveṭhatvā bhāventasseva anāgāmimaggo",
  "anya-e0401n4:3_21": "uppajjati. No aññathāti āha “sakadāgāmīnaṁ paṭikkhepenā”tiādiṁ.",
  "anya-e0401n4:4": "Bhūmicatukkaṁ niṭṭhitaṁ.",
  "anya-e0401n4:5_0": "144. Bhavantare okkamanti etāyāti okkantīti piyujjati. “Sotarahito”ti pasādasotarahito.",
  "anya-e0401n4:5_1": "Evaṁ sesesupi. “Āsittakādibhāvenā”ti āsittakapaṇḍakādi bhāvena. “Dvīhi byañjanehī”ti",
  "anya-e0401n4:5_2": "dvīhi nimittehi. “Vibacchavacano”ti vipannavacano. “Vatthu vipannassā”ti ettha “vatthū”ti",
  "anya-e0401n4:5_3": "sambhāra cakkhu vuccati. Tassa ādito paṭṭhāya vipannattā tena samannāgato puggalo",
  "anya-e0401n4:5_4": "vatthuvipannoti vuccati. “Tassa tassā”ti cakkhuso tādikassa.“Pasūtiyaṁ yevā”ti vijāyamānakāleyeva.",
  "anya-e0401n4:5_5": "“Paññāveyyattiyabhāvassā”ti ettha byattassa bhāvo veyyattiyaṁ. “Byattassā”ti pharaṇaññāṇassa",
  "anya-e0401n4:5_6": "puggalassa. Paññā saṅkhātaṁ veyyattiyaṁ assāti viggaho. Dvihetuka tihetukānaṁpi na",
  "anya-e0401n4:5_7": "sakkā niyametunti sambandho. Kathaṁ na sakkāti āha “mātukucchimhi vipatti nāma natthī”ti.",
  "anya-e0401n4:5_8": "Katamesaṁ vipattīti. Uppannānampi cakkhu sotānaṁ vipatti. Kenakāraṇena vipattīti.",
  "anya-e0401n4:5_9": "Parūpakkamenavā mātuyā visama payogena vā nānābādhena vā vipattīti yojanā. Dhātupāṭhe",
  "anya-e0401n4:5_10": "yakkha pūjāyaṁti paṭhitattā “pūjanīyaṭṭhenā”ti vuttaṁ. Etena yakkhitabbā pūjitabbā",
  "anya-e0401n4:5_11": "yakkhāti dasseti. Ye pana kicchajīvikapattā vicaranti, te bhūmassitā nāma hontīti",
  "anya-e0401n4:5_12": "yojanā. “Bhūmissitā”ti pāṭhe bhūmiyaṁ sitā nissitāti imamatthaṁ dassetuṁ “puññanibbattassā”tiādi",
  "anya-e0401n4:5_13": "vuttaṁ. “Virūpā hutvā”ti te vaṇṇatopi dubbaṇṇā honti. Saṇṭhānatopi dussaṇṭhānā. Jīvikatopi",
  "anya-e0401n4:5_14": "kicchajīvikātiādinā vipannarūpā hutvā. ‘Vivasā hutvā nipatantī’ti vinipātikātipi",
  "anya-e0401n4:5_15": "vadanti. Vivasāti ca attano vasena icchāya vināti attho. “Vivittaṭṭhānesū”ti janavivittesu",
  "anya-e0401n4:5_16": "ṭhānesu. Pariyesitvā vā jīvitaṁ kappenti. Pīḷetvā vā jīvitaṁ kappenti. Tāsetvā pīḷetvā",
  "anya-e0401n4:5_17": "vā jīvitaṁ kappentīti yojanā. “Vemānikapetāpī”ti attano puññanibbattaṁ dibbavimānaṁ",
  "anya-e0401n4:5_18": "yesaṁ atthi, te vemānikā. Te pana puññāpuññamissaka kammena nibbattattā keci divā",
  "anya-e0401n4:5_19": "dibbasukhaṁ anubhavanti, rattiṁ petadukkhaṁ. Keci rattiṁ dibbasukhaṁ anubhavanti,",
  "anya-e0401n4:5_20": "divā petadukkhanti. Parehi dattaṁ dinnaṁ puññapphalaṁ upanissāya jīvantīti paradattūpajīvino.",
  "anya-e0401n4:5_21": "“Parehi dinnaṁ puññapphalaṁ”ti ñātakehi puññaṁ katvā idaṁ me puññaṁ petānaṁ kālaṅkatānaṁ",
  "anya-e0401n4:5_22": "ñātīnaṁ dedhīti evaṁ dinnaṁ puññapphalaṁ. “Sakalacakkavāḷapariyāpannā ekabhūmakā”ti",
  "anya-e0401n4:5_23": "yathā tāvatiṁsābhūmi nāma sabba cakkavāḷesupi atthi. Sabbāpi dibbena vassasahassena",
  "anya-e0401n4:5_24": "ekaāyu paricchedo hoti. Imasmiṁ cakkavāḷe vattabbaṁ natthi. Na tathā nirayesu vā",
  "anya-e0401n4:5_25": "tiracchāna yoniyaṁ vā pettivisayevā asurakāyevā manussesuvā bhummadevesu vā ekaparicchedo",
  "anya-e0401n4:5_26": "nāma atthi. Catunnaṁ apāyānaṁ āyuppamāṇa gaṇanāya niyamo natthīti vuttaṁ, na nu brahma",
  "anya-e0401n4:5_27": "saṁyutte kokālikaṁ bhikkhuṁ ārabbha bhagavatā vutto dasannaṁ nirayānaṁ visuṁ visuṁ",
  "anya-e0401n4:5_28": "atthīti. Saccaṁ atthi. Te pana dasanirayā avīciniraye pariyāpannā hutvā tassa padesamattā",
  "anya-e0401n4:5_29": "honti. Na tehi pade samattehi sakalo avīcinirayo niyatāyu parimāṇoti sakkā vattuṁ.",
  "anya-e0401n4:5_30": "Api ca sopi tesaṁ āyuparicchedo avīcibhūmiyā niyāmena siddho na hoti. Tena tena kammaviseseneva",
  "anya-e0401n4:5_31": "siddho. Tasmā yaṁ vuttaṁ “tattha yebhūyyena kammappamāṇattā”ti, taṁ su vuttaṁ hoti.",
  "anya-e0401n4:5_32": "Tenāha “tattha nirayesū”tiādiṁ. “Evaṁ sante”ti na itara dīpavāsīnaṁ āyukappassa ārohaṇañca",
  "anya-e0401n4:5_33": "orohaṇañca atthīti vutte satīti attho. Samācāro nāma dasasucaritāni. Visamācāro nāma",
  "anya-e0401n4:5_34": "dasaduccaritāni. Tesaṁ nissandabhūtā sampattivipattiyoti sambandho. “Tesaṁ pī”ti",
  "anya-e0401n4:5_35": "itara dīpavāsīnaṁpi. So evaparicchedoti āpajjati. Na ca sakkā tathā bhavituṁ. Ādikappakāle",
  "anya-e0401n4:5_36": "sabbesampi catudīpa vāsīnaṁ asaṅkhyeyyāyukatā sambhavatoti. Atha itaradīpavāsīnampi",
  "anya-e0401n4:5_37": "āyukappassa ārohaṇaṁ orohaṇañca atthi. Evaṁ sati, etarahipi tesaṁ āyukappo jambudīpavāsīnaṁ",
  "anya-e0401n4:5_38": "āyukappena ekagatiko siyāti codanā. Nissandamattattātiādi parihāro. Natthi idaṁ mama",
  "anya-e0401n4:5_39": "idaṁ mamāti pavattā pāṭipuggalikataṇhā etesanti “amamā”. “Apariggahā”ti puttadārādipariggaharahitā.",
  "anya-e0401n4:5_40": "“Uparime cātumahārājike”ti ākāsaṭṭhakacātumahārājike. Dive devaloke siddhāni dibbāni.",
  "anya-e0401n4:5_41": "“Yāva nimirājakālā”ti yāva amhākaṁ bodhisattabhūtassa nimirañño uppannakālā. Kassa",
  "anya-e0401n4:5_42": "pabuddho purime antarakappe uppanno. Nimirājā pana imasmiṁ antara kappe uppanno.",
  "anya-e0401n4:5_43": "“Manussa lokehi paññāsavassāni cātumahārājike ekodibbarattidivo hotī”tiādi abhidhamme",
  "anya-e0401n4:5_44": "dhamma hadaya vibhaṅge āgatanayena vutto. Catugguṇavacane. “Uparimānaṁ”ti uparimānaṁ",
  "anya-e0401n4:5_45": "devānaṁ. Ekaṁ vassasahassaṁ āyuppamāṇaṁ hotīti sambandho. “Dve”ti dve vassasahassāni.",
  "anya-e0401n4:5_46": "“Aṭṭhā”ti aṭṭhavassasahassāni. “Heṭṭhimānaṁ”ti heṭṭhimānaṁ devānaṁ. “Uparimānaṁ”ti",
  "anya-e0401n4:5_47": "uparimānaṁ devānaṁ. Yāme eko rattidivotiādinā yojetabbaṁ. “Cattārī”ti manussaloke",
  "anya-e0401n4:5_48": "cattāri vassasatāni. Evaṁ sesesu. “Ādianta dassanavasenā”ti cātumahārājike manussavassagaṇanā",
  "anya-e0401n4:5_49": "dassanaṁ ādidassanaṁ nāma. Idāni vasavattiyaṁ manussavassagaṇanā dassanaṁ anta dassanaṁ nāma.",
  "anya-e0401n4:6_0": "Na atidubbalaṁti nātidubbalaṁ. “Taṁ”ti taṁ avitakka avicāramattajhānaṁ. “Bhūmantare”ti",
  "anya-e0401n4:6_1": "pathamajjhānabhūmito aññissaṁ dutīyajjhānabhūmiyaṁ. Kappavacane. Kappīyati vassa,",
  "anya-e0401n4:6_2": "utu, māsa, pakkha, ratti, divā, divasena paricchijjīyatīti kappo. Kappīyanti vā nānādhammappavattiyo",
  "anya-e0401n4:6_3": "atītā divasena paricchijjīyanti etenāti kappo. Kālo. Mahanto kappoti mahākappo. Vassānaṁ",
  "anya-e0401n4:6_4": "satabhāgehipi sahassabhāgehipi satasahassabhāgehipi saṅkhātuṁ asakkuṇeyyoti asaṅkhyeyyo.",
  "anya-e0401n4:6_5": "Ekassa asaṅkhyeyyassa antare dissamāno kappo antarakappo. Sattānaṁ nānāāyuparicchedo",
  "anya-e0401n4:6_6": "āyukappo. So pana manussānaṁ dasavassāyukakāle dasavassena paricchinno. Nevasaññā",
  "anya-e0401n4:6_7": "devānaṁ niccakālaṁ caturāsīti kappasahassehi paricchinno. Antarakappo nāma cūḷakappā",
  "anya-e0401n4:6_8": "vuccantīti sambandho. Vīsatippabhedā cūḷakappā vuccantīti keci vadantītiādinā yojanā.",
  "anya-e0401n4:6_9": "“Ye”ti ye catusaṭṭhiyādibhedā antarakappā. “Yathāvinaṭṭhaṁ”ti vinaṭṭhappakārena vinaṭṭhappakatiyā.",
  "anya-e0401n4:6_10": "Vaḍḍhamāno kappo vivaṭṭo. “Yathāvivaṭṭaṁ”ti vivaṭṭappakārena vivaṭṭappakatiyā. Accayena",
  "anya-e0401n4:6_11": "atikkamanena. Haraṇena apanayanena. “Tatthā”ti tasmiṁ kappavacane. Aṭṭhakathāyaṁ",
  "anya-e0401n4:6_12": "vuttattāti sambandho. “Tejenā”ti agginā. “Saṁvaṭṭatī”ti vinassati tadā. “Heṭṭhā”ti",
  "anya-e0401n4:6_13": "heṭṭhāloko. “Catusaṭṭhivāresū”ti niddhāraṇe bhummavacanaṁ.",
  "anya-e0401n4:7_0": "Gāthāsu. “Sattasattaggināvārā”ti sattasattavārā agginā vinassanti. Athavā, bhummatthe",
  "anya-e0401n4:7_1": "paccattavacanaṁ. Sattasusattasuvāresu loko agginā vinassatīti yojanā. Tenāha “aṭṭhame",
  "anya-e0401n4:7_2": "aṭṭhame”ti. “Dakā”ti udakena. Aṭṭhame aṭṭhamevāre loko dakena vinassatīti yojanā.",
  "anya-e0401n4:7_3": "Yadā catusaṭṭhivārā puṇṇā, tadā eko vāyuvāro siyā. Tattha “tadā”ti tasmiṁ catusaṭṭhivāre.",
  "anya-e0401n4:7_4": "“Vivaṭṭamānaṁ”ti saṇṭhahamānaṁ. “Vivaṭṭatī”ti saṇṭhahati. “Saṁvaṭṭamānaṁ”ti vinassamānaṁ.",
  "anya-e0401n4:7_5": "“Saṁvaṭṭatī”ti vinassati. “Dve asaṅkhyeyyānī”ti aḍḍhadvayaṁ ekaṁ asaṅkhyeyyanti katvā",
  "anya-e0401n4:7_6": "upacārena vuttaṁ. Yathātaṁ-ābhassarānaṁ aṭṭhakappānīti. “Upaḍḍhenā”ti udakavāre heṭṭhimabhūmīsu",
  "anya-e0401n4:7_7": "udakena vinassamānāsu dutīyajjhānabhūmi na tāva vinassati. Saṁvaṭṭakappepi cirakālaṁ",
  "anya-e0401n4:7_8": "tiṭṭhateyeva. Idaṁ sandhāya vuttaṁ. Sabbañcetaṁ labbhamānattā vuttaṁ. Asaṅkhyeyyakappaṁ",
  "anya-e0401n4:7_9": "sandhāya vuttanti. Idameva pamāṇanti.",
  "anya-e0401n4:8": "Paṭisandhicatukkaṁ niṭṭhitaṁ.",
  "anya-e0401n4:9_0": "145. Kammacatukke. “Janetī”ti ajanitaṁ janeti. Pātubhāveti. “Upatthambhatī”ti janitaṁ",
  "anya-e0401n4:9_1": "upatthambhati. Ciraṭṭhitikaṁ karoti. “Upapīḷetī”ti janitaṁ upapīḷeti, parihāpeti.",
  "anya-e0401n4:9_2": "“Upaghātetī”ti upacchindati. “Kaṭattā rūpānaṁ”ti kaṭattānāmakānaṁ kammajarūpānaṁ.",
  "anya-e0401n4:9_3": "“Kammapathapattāvā”ti ettha paṭisandhijanena sati, sabbampi kammaṁ kammapathapattaṁ",
  "anya-e0401n4:9_4": "nāma hotīti daṭṭhabbaṁ. Vipaccitthāti vipakkaṁ. Vipakkaṁ vipākaṁ yesanti vipakka",
  "anya-e0401n4:9_5": "vipākā. Upatthambhamānā pavattati. Sayaṁpi paccayalābhe satīti adhippāyo. “Aladdhokāsassā”ti",
  "anya-e0401n4:9_6": "idaṁ nidassana mattaṁ. Laddhokāsassapi upatthambhanaṁ nāma icchitabbameva. Aññaṁ",
  "anya-e0401n4:9_7": "akusalakammaṁ okāsaṁ labhatīti yojanā. “Cāyaṁ”ti ce ayaṁ. “Kālaṅkariyā”ti kālaṁkareyya.",
  "anya-e0401n4:9_8": "“Assā”ti imassa puggalassa. “Pasāditaṁ”ti pasannaṁ. “Padūsitaṁ”ti paduṭṭhaṁ. Pubbe",
  "anya-e0401n4:9_9": "‘maraṇāsanna kāle’ti vuttattā idha ‘pavattikālepī’ti vuttaṁ. “Etaṁ”ti kammantarassa",
  "anya-e0401n4:9_10": "upatthambhanaṁ. “Jīvitaparikkhāre”ti jīvitaparivāre paccaye. “Samudānetvā”ti samāha",
  "anya-e0401n4:9_11": "ritvā.“Etthā”ti upatthambhaka kammaṭṭhāne. Khandhasantānassa upabrūhananti sambandho.",
  "anya-e0401n4:9_12": "“Vuttanayenā”ti ‘jīvitantarāye apanetvā’tiādinā vuttanayena. Khandhasantānassa ciratarappavattinti",
  "anya-e0401n4:9_13": "sambandho. “Vuttappakārā”ti ‘vipaccituṁ aladdhokāsāvā vipakka vipākā vā sabbāpi kusalā",
  "anya-e0401n4:9_14": "kusala cetanā’ti evaṁ vuttappakārā. “Dubbalataraṁ katvā vā vibādhamānā”ti upapīḷaka",
  "anya-e0401n4:9_15": "kammakiccaṁ vuttaṁ. “Janaka kammassa dubbala āyūhanakāle”ti samuccayanakāle. “Vihata",
  "anya-e0401n4:9_16": "sāmatthiyaṁ”ti vināsitasattikaṁ. “Mahesakkhesū”ti mahānubhāvesu. “Upatthambhakampi",
  "anya-e0401n4:9_17": "tabbipariyāyena veditabbaṁ”ti upapīḷaka kammato vipariyāyena veditabbaṁ. ‘Uparibhūmi",
  "anya-e0401n4:9_18": "nibbattakampi samānaṁ heṭṭhābhūmiyaṁ nibbattetī’tiādīsu ‘heṭṭhābhūmi nibbattakampi",
  "anya-e0401n4:9_19": "samānaṁ uparibhūmiyaṁ nibbattetī’tiādinā vattabbanti adhippāyo. Ajātasatturājavatthumhi",
  "anya-e0401n4:9_20": "tassa rañño pitughātakammaṁ mahāavīciniraye nibbattanakampi samānaṁ pacchā buddhu",
  "anya-e0401n4:9_21": "paṭṭhāna kammena bādhīyamānaṁ vihatasāmatthiyaṁ hutvā taṁ ussadaniraye nibbatteti.",
  "anya-e0401n4:9_22": "Khandhasantānassa vibādhanaṁ nāma sattassa dukkhuppatti karaṇanti sambandho. Kathaṁ",
  "anya-e0401n4:9_23": "gomahiṁsādīnaṁ puttadārañātimittānañca vipattikaraṇaṁ tassa sattassa upapīḷaka kammakiccaṁ",
  "anya-e0401n4:9_24": "bhaveyya. Aññohi so puggalo, aññe gomahiṁsādayo. Na ca aññena kataṁ kammaṁ aññesaṁ",
  "anya-e0401n4:9_25": "sattānaṁ dukkhuppattiṁ vā sukhuppattiṁ vā kareyyāti codanā. Duvidhantiādinā taṁ vissajjeti.",
  "anya-e0401n4:9_26": "Ānanda seṭṭhivatthumhi. Soseṭṭhi mahāmacchariyo ahosi. Aññepi dānaṁ dente nīvāresi.",
  "anya-e0401n4:9_27": "So tato cavitvā ekasmiṁ gāmake ekissā itthiyākucchimhi jāto. Tassa jātakālato paṭṭhāya",
  "anya-e0401n4:9_28": "tassa pāpakammena mātaraṁ ādiṁ katvā sakalagāmikānaṁ janānaṁ dukkhuppatti hotīti",
  "anya-e0401n4:9_29": "dhammapada aṭṭhakathāyaṁ vuttaṁ. Tasmā nissandaphalavasena aññena kataṁ kammaṁ aññesaṁ",
  "anya-e0401n4:9_30": "sattānaṁ dukkhuppattiṁ vā sukhuppattiṁ vā karoti yevāti daṭṭhabbaṁ. [“Kammajasantati",
  "anya-e0401n4:9_31": "sīsesū”ti paṭisandhikālato paṭṭhāya uppannā ekekā kammajarūpasantati nāma atthi.",
  "anya-e0401n4:9_32": "Sā pacchā aparāparaṁ tādisāya kammajarūpasantatiyā pavattatthāya sīsabhūtattā santati",
  "anya-e0401n4:9_33": "sīsanti vuccati. Yaṁ kiñci ekaṁ vākammajasantati sīsaṁ. Dve vākammajasantati sīsāni",
  "anya-e0401n4:9_34": "]. Visuddhimaggapāṭhe. “Tadevā”ti taṁ upaghātaka kammameva. “Idha cā”ti imasmiṁ abhidhammatthasaṅgahe.",
  "anya-e0401n4:9_35": "“Imassa pī”ti imassa upaghātaka kammassapi. Duṭṭhagāmaṇi rañño vatthumhi ca soṇatthera",
  "anya-e0401n4:9_36": "pituno vatthumhi ca tesaṁ maraṇāsannakāle pathamaṁ duggati nimittāni upaṭṭhahanti.",
  "anya-e0401n4:9_37": "Pacchā rañño ekaṁ pubbakataṁ kalyāṇa kammaṁ anussarantassa therapitu ca taṅkhaṇe",
  "anya-e0401n4:9_38": "eva ekaṁ kalyāṇa kammaṁ karontassa tāni duggati nimittāni antaradhāyanti. Sagganimittāni",
  "anya-e0401n4:9_39": "pātubbhavanti. Ubhopi cavitvā sagge nibbattantīti. Kusalā kusala kammānaṁ khayaṁ",
  "anya-e0401n4:9_40": "karotīti kusalā kusala kammakkhayakaro. “Āyu kammesu vijjamānesū”ti tassa sattassa",
  "anya-e0401n4:9_41": "āyu paricchedo ca pariyanta gato na hoti, kammānubhāvo ca parikkhīṇo na hoti. Evaṁ",
  "anya-e0401n4:9_42": "āyu kammesu vijjamānesu. “Aparādha kammassā”ti mātāpitūsuvā dhammikasamaṇa brāhmaṇesu",
  "anya-e0401n4:9_43": "vā aparajjhanavasena katassa aparādhakammassa. “So panā”ti majjhimaṭṭhakathāvādo",
  "anya-e0401n4:9_44": "pana. “Aruccamāno viyā”ti anicchiyamānoviya. “So”ti majjhimaṭṭhakathā vādo. “Tattha",
  "anya-e0401n4:9_45": "panā”ti majjhimaṭṭhakathāyaṁ pana. “Sabbañcetaṁ”ti sabbañca etaṁ suttavacanaṁ, vasena",
  "anya-e0401n4:9_46": "vuttanti sambandho. Anicchantehi ṭīkā cariyehi. “Vipākaṁ paṭiicchitabbo”ti vipākaṁ",
  "anya-e0401n4:9_47": "paṭicca icchi tabbo. Ettha “vipākaṁ”ti kammanibbattakkhandha santānaṁ vuccati. Tassa",
  "anya-e0401n4:9_48": "janakaṁ kammaṁ janaka kammanti vuccati. Tasseva khandhasantānassa upatthambhakaṁ",
  "anya-e0401n4:9_49": "tasseva upapīḷakaṁ tasseva upaghātakaṁ kammaṁ upaghātaka kammanti vuccatīti adhippāyo.",
  "anya-e0401n4:9_50": "“Sāketa pañhe”ti vipākuddhāre āgate sāketa pañhe. Dhammadinnāya nāma uggasena rañño",
  "anya-e0401n4:9_51": "deviyā vatthumhi sādevī pubbe ekaṁ ajaṁ ghātesi, tena kammena apāyesu patitvā pacchā",
  "anya-e0401n4:9_52": "pavatti vipākavasena bahūsu bhavesu ajasarīre lomagaṇanāmattaṁ attano sīsacchedana",
  "anya-e0401n4:9_53": "dukkhaṁ anubhosīti. “Sā panā”ti sā ekā pāṇātipāta cetanā pana. Mahāmoggalāna vatthu",
  "anya-e0401n4:9_54": "nāma pañcasata corānaṁ therassa ghāta na vatthu. Therohi attanā pubbakatena upacchedaka",
  "anya-e0401n4:9_55": "kammena coraghātanaṁ labhitvā parinibbuto. Sāmāvatidevī ca vaggumudānaditīravāsino",
  "anya-e0401n4:9_56": "pañcasata bhikkhū ca attano pubbakatehi upacchedaka kammehi tādisaṁ parūpakkamaṁ",
  "anya-e0401n4:9_57": "labhitvā saggesu nibbattā. Dussimāro nāma kakusandha buddhakāle māradeva putto vuccati.",
  "anya-e0401n4:9_58": "Kalāburājānāma khanti vāditā pasassa ghātako vuccati. Te pana taṅkhaṇe attanā katena",
  "anya-e0401n4:9_59": "upacchedaka kammena taṅkhaṇe eva cavitvā avīcimhi nibbattā. Tattha purima vatthūsu",
  "anya-e0401n4:9_60": "upacchedaka kammaṁ upacchindana mattaṁ karoti. Na attano vipākaṁ deti. Pacchimavatthūsu",
  "anya-e0401n4:9_61": "pana upacchindanañca karoti, vipākañca detīti. Vibhāvanipāṭhe. “Upacchedana pubbakaṁ”ti",
  "anya-e0401n4:9_62": "upacchedana pubbakaṁ vipākaṁ janetīti yojanā. Kammantarassa vipākaṁ upacchinditvāva",
  "anya-e0401n4:9_63": "attano vipākaṁ janetīti adhippāyo. Tattha “attano vipākaṁ janetī”ti idha kadāci janeti,",
  "anya-e0401n4:9_64": "kadāci na janetīti evaṁ vibhāgassa akatattā “taṁ na sundaraṁ”ti vuttaṁ. Tenāha “idha",
  "anya-e0401n4:9_65": "pubbakatenā”tiādiṁ. “Aṭṭhakathāsuyeva āgatattā”ti tesu vatthūsu tejanā upacchedaka",
  "anya-e0401n4:9_66": "kammena marantīti evaṁ vatvā āgatattā. Vipākaṁ nibbattetīti vipāka nibbattakaṁ. Tassa",
  "anya-e0401n4:9_67": "bhāvo vipāka nibbattakattaṁ. Vipāka nibbattakattassa abhāvoti viggaho.",
  "anya-e0401n4:10": "Janakacatukkaṁ niṭṭhitaṁ.",
  "anya-e0401n4:11_0": "136. “Nikanti balena vā paṭibāhiyamānaṁ vipākaṁ na detī”ti jhānalābhino hutvāpi maraṇakāle",
  "anya-e0401n4:11_1": "uppajjituṁ nikantiyā sati, taṁ jhānaṁ vipākaṁ na detīti adhippāyo. “Ekassā”ti ekassa",
  "anya-e0401n4:11_2": "puggalassa. “Tesaṁ”ti mahaggatakamma ānantariya kammānaṁ. Antima javanavīthiyaṁ kataṁ",
  "anya-e0401n4:11_3": "nāma vatthu dubbalattā sayampi dubbalaṁ hoti. Paṭisandhiṁ na janeti. Tenāha “antima",
  "anya-e0401n4:11_4": "javanavīthito pubbabhāge āsanne kataṁ”ti. Idañca kammasāmañña vasena vuttaṁ. Kammavisese",
  "anya-e0401n4:11_5": "pana sati, na detīti na vattabbanti dassetuṁ “micchādiṭṭhikammaṁ panā”tiādi vuttaṁ.",
  "anya-e0401n4:11_6": "Kataṁ āsanna kammaṁ nāmāti gahetabbanti yojanā. Pāḷipāṭhe. Assapuggalassa maraṇakālevā",
  "anya-e0401n4:11_7": "sammādiṭṭhi samattā samādinnā, micchādiṭṭhi samattā samādinnāti yojanā. Parato paripuṇṇaṁ",
  "anya-e0401n4:11_8": "āgamissati. Somanassa janakaṁ paracetanā pavattivasena. Santāpa janakaṁ kukkuccavippaṭisārappavattivasena.",
  "anya-e0401n4:11_9": "Idaṁ garuka catukkaṁ nāma anantare bhave vipaccanakānaṁ kammānaṁ vasena vuttanti",
  "anya-e0401n4:11_10": "āha “upapajjavedanīya kammāni evā”ti. Kammaṁ nāma kusalaṁ vā hotu, akusalaṁ vā. Punappunaṁ",
  "anya-e0401n4:11_11": "laddhā sevane sati, vipākaṁ deti. Asati na deti. Kāmāvacarassa kusalassa kammassa",
  "anya-e0401n4:11_12": "katattā upacitattā vipākaṁ uppannaṁ hoti cakkhu viññāṇanti ca, akusalassa kammassa",
  "anya-e0401n4:11_13": "katattā upacitattā vipākaṁ uppannaṁ hoti cakkhu viññāṇanti ca, pāḷiyaṁ vuttaṁ. Etthahi",
  "anya-e0401n4:11_14": "katattāti vatvā puna upacitattāti vacanaṁ punappunaṁ vaḍḍhanasaṅkhāte āsevane sati",
  "anya-e0401n4:11_15": "eva vipākaṁ detīti ñāpeti. Tasmā katamatta kammattā kaṭattā kammaṁ nāmāti vuttepi",
  "anya-e0401n4:11_16": "anantarabhave vipaccanaka kammasseva idha adhippetattā punappunaṁ laddhā sevanameva",
  "anya-e0401n4:11_17": "idha gahetabbanti dassetuṁ aṭṭhakathāyaṁ “punappunaṁ laddhāsevanaṁ”ti vuttaṁ.",
  "anya-e0401n4:12_0": "“Evañca katvā”tiādīsu. “Yattha taṁ pubbakataṁ kammanti āgataṁ”ti yasmiṁ aṭṭhakathā",
  "anya-e0401n4:12_1": "padese taṁ kaṭattā kammaṁ pubbakataṁ kammaṁti āgataṁ. “Kasmā idhā”tiādīsu. “Idhā”ti",
  "anya-e0401n4:12_2": "imasmiṁ abhidhammattha saṅgahe. Pāḷiyaṁ. Yaṁ garukaṁ, taṁ vipākaṁ deti. Tasmiṁ asati,",
  "anya-e0401n4:12_3": "yaṁ bahulaṁ. Tasmiṁ asati, yaṁ āsannaṁ. Tasmiṁ asati, yaṁ kaṭattā vā pana kammaṁ,",
  "anya-e0401n4:12_4": "taṁ vipākaṁ detīti attho. Sesamettha suviññeyyaṁ.",
  "anya-e0401n4:13_0": "Suttantapāṭhe. Sukhavedanaṁ janetīti sukhavedanīyaṁ. “Samattā”ti suṭṭhugahitā. “Samādinnā”ti",
  "anya-e0401n4:13_1": "tadatthavivaraṇaṁ. “Pariyattaṁ”ti samatthaṁ. Tambadādhikassa yāvajīvaṁ bahūni pāpakammāni",
  "anya-e0401n4:13_2": "āciṇṇāni. Maraṇa divase pana sāriputtattherassa dhammadesanaṁ sutvā cavitvā tena",
  "anya-e0401n4:13_3": "āsanna kammena sagge nibbatti. Vātakālassa yāvajīvaṁ bahūni kalyāṇa kammāni āciṇṇāni.",
  "anya-e0401n4:13_4": "Maraṇa divasepana buddhasāsane viparīta saññaṁ katvā tena āsanna kammena apāye nibbatti.",
  "anya-e0401n4:14": "Garukacatukkaṁ niṭṭhitaṁ.",
  "anya-e0401n4:15_0": "147. Diṭṭhadhammacatukke. Passitabboti diṭṭho. “Dhammo”ti khandhāyatana dhamma samūho.",
  "anya-e0401n4:15_1": "Diṭṭho dhammoti diṭṭha dhammo. Vattamāno dhammasamūho. Yo attabhāvoti vuccati. Attasaṅkhātassa",
  "anya-e0401n4:15_2": "diṭṭhiyā parikappitasārassa bhāvo pavatti kāraṇanti katvāti imamatthaṁ dassento “diṭṭha",
  "anya-e0401n4:15_3": "dhammo vuccatī”tiādimāha. “Vipākaṁ paṭisaṁvedetī”ti etena kathaṁ kammasādhanaṁ dasseti.",
  "anya-e0401n4:15_4": "Paṭisaṁvedana kriyāpade vipākanti kammapadaṁ disvā vipākaṁ nāma veditabbaṁ vedanīyaṁ.",
  "anya-e0401n4:15_5": "Paṭisaṁveditabbaṁ paṭisaṁvedanīyanti viññātattā. “Upeccā”ti upagantvā. “Upapajjitvā”ti",
  "anya-e0401n4:15_6": "upecca pajjitvā. Pāpuṇitvāti attho. Vibhāvanipāṭhe. “Diṭṭha dhammato”ti diṭṭha dhammassa.",
  "anya-e0401n4:15_7": "Sāmiatthe pañcamī. Pāḷiyaṁ vuttaṁ. “Etthahī”tiādi pubbavākye vutta nayameva. Aparasaddo",
  "anya-e0401n4:15_8": "niccaṁ apādānā pekkho. Tañca apādānaṁ nāma anantare vuttapadehi. “Diṭṭhadhammā nāgatānantara",
  "anya-e0401n4:15_9": "bhavehī”ti diṭṭhadhammato ca anāgatānantara bhavato cāti attho. “Parivatto”ti pabandho.",
  "anya-e0401n4:15_10": "Aparāpariyoti vā, aparo ca aparo ca aparāparo. Aparāpare pavatto aparāpariyoti attho.",
  "anya-e0401n4:15_11": "“Upapajjabhavaṁ”ti anāgatānantarabhavaṁ. Ahosi kamme “ahosī”ti padaṁ aññāsi koṇḍaññoti",
  "anya-e0401n4:15_12": "padeviya ruḷhīnāmapadanti āha “ahosi nāmakaṁ”ti. Taṁ pana ruḷhipadaṁ kutopavattaṁti",
  "anya-e0401n4:15_13": "āha “ahosi kammaṁ”tiādiṁ. “Evaṁ vutta pāṭhavasenā”ti ettha idha vutto pāṭho sā vaseso.",
  "anya-e0401n4:15_14": "Paripuṇṇapāṭho pana ahosi kammaṁ ahosi kamma vipāko, ahosi kammaṁ nāhosi kamma vipāko,",
  "anya-e0401n4:15_15": "ahosi kammaṁ atthikamma vipāko, ahosi kammaṁ natthi kammavipāko, ahosikammaṁ bhavissati",
  "anya-e0401n4:15_16": "kamma vipāko, ahosi kammaṁ na bhavissati kamma vipākotiādinā paṭisambhidā magge āgato.",
  "anya-e0401n4:15_17": "“Sā”ti pathama javana cetanā. “Appatara vipākā cātī”ti ettha “itī”ti hetu atthe nipāto,",
  "anya-e0401n4:15_18": "tasmā aciraṭṭhiti kattā diṭṭha dhamme eva phalaṁ datvā vigacchati, tasmā appatara",
  "anya-e0401n4:15_19": "vipākattā ahetukamattaṁ phalaṁ datvā vigacchatīti yojanā. “Paccayoti cā”ti paccayaṁ",
  "anya-e0401n4:15_20": "laddhāti vutto paccayoti ca. “So”ti mahantaṁ vutto paccayo. “Kākavaliyādīnaṁ viyā”ti",
  "anya-e0401n4:15_21": "kākavaliyādīnaṁ puggalānaṁ diṭṭhavedanīya kammaṁ viya. “Pākaṭatarapphaladānaṁ”ti",
  "anya-e0401n4:15_22": "sattāhabbhantare eva seṭṭhiṭṭhānappaṭi lābhādivasena pākaṭatarapphaladānakaṁ kammavisesaṁ.",
  "anya-e0401n4:15_23": "Kamma pathajavanasantāne pavattā pathamajavana cetanā vā itarāpi pathama javana cetanā",
  "anya-e0401n4:15_24": "vāti yojanā. “Kācī”ti ekaccā pathamajavana cetanā. Sesāni diṭṭhadhamma vedanīya kammāni.",
  "anya-e0401n4:16_0": "Upapajjakamme. “Attha sādhikā”ti sanniṭṭhānatthasādhikā. Pāṇaghātādi kiccasādhikāti",
  "anya-e0401n4:16_1": "vuttaṁ hoti. Suṭṭhu niṭṭhāpetīti sanniṭṭhāpikā. “Sesāni pī”ti sesāni upapajja vedanīya",
  "anya-e0401n4:16_2": "kammānipi. “Idhā”ti imasmiṁ manussa loke. “Missakakammānī”ti kusalā kusalamissakāni",
  "anya-e0401n4:16_3": "kammāni. Vemānikapetavatthūni vimānavatthu pāḷiyaṁ āgatāni. “Sugatiyaṁ vipattiṁ anubhavantāni",
  "anya-e0401n4:16_4": "vatthūnī”ti ettha “vipattiṁ”ti cakkhu sotādīnaṁ aṅga paccaṅgānaṁ vā vipattiṁ. Nānā",
  "anya-e0401n4:16_5": "dukkhuppattibhūtaṁ vā vipattiṁ. “Duggatiyaṁ sampattiṁ”ti mahiddhīnaṁ nāgasupaṇṇādīnaṁ",
  "anya-e0401n4:16_6": "sampattiṁ. “Yathā vutta vatthūhī”ti vemānika petavatthādīhi. Aṭṭhakathāpāṭhe. “Tesaṁ",
  "anya-e0401n4:16_7": "saṅkamanaṁ natthī”ti tesaṁ kammānaṁ vipaccanakāla saṅkanti nāma natthi. “Yathāṭhāneyeva",
  "anya-e0401n4:16_8": "patiṭṭhantī”ti tāni diṭṭha dhammaṭṭhānādivasena bhagavatā yathā vuttaṭṭhāne eva tiṭṭhanti.",
  "anya-e0401n4:16_9": "“Evaṁ vuttaṁ”ti tesaṁ saṅkamanaṁ natthītiādinayena vuttaṁ. “Yuttiyā vā abhāvato”ti",
  "anya-e0401n4:16_10": "ettha diṭṭha dhamma vedanīyassa paṭisandhi vipākādi yuttiyā abhāvato.",
  "anya-e0401n4:17": "Diṭṭhadhammacatukkaṁ.",
  "anya-e0401n4:18_0": "148. Pākaṭṭhānacatukke. “Kāyādīnaṁ”ti copanakāyādīnaṁ. Kāya viññattādīnanti vuttaṁ",
  "anya-e0401n4:18_1": "hoti. “Atipātentī”ti atikkamma payogena abhibhavitvā pātenti. Tenāha “atipātanañcetthā”tiādiṁ.",
  "anya-e0401n4:18_2": "“Adinnaṁ”ti sāmikenaadinnaṁ parasantakaṁ. Agamanīyavatthūni nāma avītikkamanatthāya",
  "anya-e0401n4:18_3": "anupagantabbāni māturakkhitādīni itthi purisasarīrāni. “Tassā”ti parapāṇassa. “Tato”ti",
  "anya-e0401n4:18_4": "parapariggahita bhāvato. “Acchindaka cetanā”ti parasantakassa attano santakakaraṇavasena",
  "anya-e0401n4:18_5": "bhusaṁ parasantakā bhāvacchindaka cetanā. Viluppana cetanāti vuttaṁ hoti. “Maggena",
  "anya-e0401n4:18_6": "maggappaṭipādakassā”ti attano maggena paramagga sampayojakassa. “Etthapī”ti yathā",
  "anya-e0401n4:18_7": "adinnādāne parapariggahita saññinoti dutīyaṁ aṅgapadaṁ vuttaṁ. Evaṁ etthapi. Ettha",
  "anya-e0401n4:18_8": "vadanti agamanīya vatthu vasena cittanti avatvā tasmiṁ sevana cittanti vuttaṁ. Tasmā",
  "anya-e0401n4:18_9": "agamanīya vatthu saññitāti avuttampi vuttasadisaṁ hotīti. Na hoti. Na hi tasminti",
  "anya-e0401n4:18_10": "vacanaṁ saññāvisesa sahitaṁ atthaṁ vadati. Īdisesu ca ṭhānesu sace saññāpadhānaṁ",
  "anya-e0401n4:18_11": "hoti. Pāṇasaññitā, parapariggahita saññitā,ti aṅga padaṁ viya idhapi agamanīya vatthu",
  "anya-e0401n4:18_12": "saññitāti dutīyaṁ aṅgapadaṁ avassaṁ vattabbaṁ hoti. Kasmā, aṅganiyamaṭṭhānattā. Tenāha",
  "anya-e0401n4:18_13": "“etenā”tiādiṁ. “Caturaṅgīkova vutto”ti tassa cattāro sambhārā. Agamanīya vatthu,",
  "anya-e0401n4:18_14": "tasmiṁ sevana cittaṁ, sevanappayogo, maggena maggappaṭipatti adhivāsananti. “Sā”ti",
  "anya-e0401n4:18_15": "bhikkhunī. “Rakkhitāsu saṅgahitā”ti māturakkhita pitu rakkhitādīsu saṅgahitā. “Ṭīkāsu",
  "anya-e0401n4:18_16": "panā”ti suttantaṭīkāsu pana. “Sā”ti bhikkhunī. Pāsaṇḍā vuccanti dvāsaṭṭhi diṭṭhigatādīni.",
  "anya-e0401n4:18_17": "Taṁ vādino pāsaṇḍiyā nāma. Tesaṁ dhammo pāsaṇḍiya dhammo nāma. Micchācāropi dussīlāya",
  "anya-e0401n4:18_18": "itthiyā vītikkamo appasāvajjo. Tato gorūpa sīlikāya mahāsāvajjo. Tato saraṇaṅgatāya,",
  "anya-e0401n4:18_19": "pañca sikkhā padikāya, sāmaṇeriyā, puthujjana bhikkhuniyātiādi. Aṭṭhakathā pāṭhe.",
  "anya-e0401n4:18_20": "“Etthā”ti imasmiṁ akusalakāyakamme. “Na gahitaṁ”ti therena vā aṭṭhakathācariyehi",
  "anya-e0401n4:18_21": "vā na gahitaṁ. Surañca merayañca pivanti etenāti surāmeraya pānaṁ. Tadajjhoharaṇa",
  "anya-e0401n4:18_22": "cetanā kammaṁ. “Sabba lahuko”ti sabbesaṁ surāpāna kamma vipākānaṁ majjhe yo vipāko",
  "anya-e0401n4:18_23": "lahukataro, pavattivipākamattoti vuttaṁ hoti. “Ummattakasaṁvattaniko”ti ummattabhāva",
  "anya-e0401n4:18_24": "saṁvattaniko. “Pañcapī”ti surāpāna kammena saha pañcapi. Mūlaṭīkā vacane. “Tassā”ti",
  "anya-e0401n4:18_25": "surāpāna kammassa. Paṭisambhidā maggaṭīkāyaṁ imassa vākyassa saṁvaṇṇanāyaṁ vuttanti",
  "anya-e0401n4:18_26": "sambandho. Tattha “tabbi ramaṇādayo cā”ti tato surāpānato viramaṇādayo ca. “Madassā”ti",
  "anya-e0401n4:18_27": "majjanassa. “Apuññapathassā”ti akusala kamma pathassa. “Tabbirati pī”ti tato surāpānato",
  "anya-e0401n4:18_28": "viratipi. “Nimmadatāyā”ti majjanarahita bhāvassa. “Sā”ti nimmadatā. “Puññapathassā”ti",
  "anya-e0401n4:18_29": "kusalakamma pathassa. “Itī”ti tasmā. “Tānī”ti surāpāna kammatabbirati kammāni. “Na",
  "anya-e0401n4:18_30": "itaraṁ”ti kammapathehi asambandhaṁ. Surāpānaṁ visuṁ paṭisandhiṁ na detīti yojanā.",
  "anya-e0401n4:18_31": "Tabbirati kamme pana sace idaṁ surāpānaṁ nāma pāpakammaṁ duccaritanti ñatvā samādāna",
  "anya-e0401n4:18_32": "virati sampattavirati vasena taṁ sikkhāpadaṁ rakkhati. Taṁ sīlaṁ aññehi puññapathehi",
  "anya-e0401n4:18_33": "asambandhampi visuṁ paṭisandhiṁ na detīti na vattabbaṁ. “Evamidaṁ pī”ti evaṁ idampi",
  "anya-e0401n4:18_34": "surāpāna kammaṁ kamma pathapattassa kammassa parivārabhūtaṁ eva paṭisandhiṁ janetīti",
  "anya-e0401n4:18_35": "yojanā. “Tatthā”ti kammapathasuttesu. Sarūpato na vuttanti ca sakkā vattunti sambandho.",
  "anya-e0401n4:18_36": "“Yaṁ”ti yaṁ surāpāna kammaṁ. “Tatthā”ti tesu kammapathasuttesu. Kamma jananaṁ nāma",
  "anya-e0401n4:18_37": "duccarita kammānaṁ jananaṁ. Sakkena devāna mindena tassa apāyagāmitā vuttāti sambandho.",
  "anya-e0401n4:18_38": "Tassāsurāya puṇṇaṁ imaṁ surākumbhaṁkiṇātha. Mūlaṁ detha gaṇhāthāti attho. “Tassā”ti",
  "anya-e0401n4:18_39": "surāpāna kammassa. Apāyaṁ gameti sampāpetīti apāya gāmī. “Yadidaṁ”ti yā ayaṁ yathālābha",
  "anya-e0401n4:18_40": "yojanā atthi. Mūlaṭīkā vacane. “Kammasahajātā”ti akusala kammasahajātā taṇhā. “Tesaṁ”ti",
  "anya-e0401n4:18_41": "tesaṁ pañcannaṁ kammānaṁ. “Koṭṭhāsato”ti dhammasaṅgaṇiyaṁ phasso hoti, vedanā hotītiādinā",
  "anya-e0401n4:18_42": "vutte dhammuddesavāre jhānādikoṭṭhāsā nāma āgatā. Tesu pañca sikkhāpadā koṭṭhāsato",
  "anya-e0401n4:18_43": "kammapatha koṭṭhāsikā eva. Kammapatha koṭṭhāse antogadhāti attho. “Purimānaṁ catunnaṁ”ti",
  "anya-e0401n4:18_44": "pāṇāti pātādīnaṁ catunnaṁ kammānaṁ. “Paṭikkhitto”ti tassa kammapathabhāvo paṭikkhitto.",
  "anya-e0401n4:18_45": "“Tatīyaṁ”ti tatīya suttaṁ. Etāsupi ca aṭṭhakathāsu.",
  "anya-e0401n4:19_0": "Kāyakammādīsu. Sasambhārakāyo nāma sakalo rūpakāyo. Pasādakāyo nāma kāyapasādo eva.",
  "anya-e0401n4:19_1": "Kāya viññatti copanakāyo nāma. “Copana”nti ca calanaṁ vuccati. “So yevā”ti copanakāyoyeva.",
  "anya-e0401n4:19_2": "Kāyakamma nāma lābho ca hoti, tasmā so kammānaṁ pavatti mukhanti vuccatīti yojanā.",
  "anya-e0401n4:19_3": "“Kammāni visesetuṁ”ti idaṁ kāyakammaṁ nāma, idaṁ vacīkammaṁ nāmāti visesetuṁ niyametuṁ.",
  "anya-e0401n4:19_4": "“Sakkontī”ti kammāni visesetuṁ sakkonti. Tasmā kāyadvāre vuttitoti ca vacīdvāre vuttitoti",
  "anya-e0401n4:19_5": "ca vuttanti adhippāyo. Micchācārassa vacīdvāre appavattito “purimāni dve”ti vuttaṁ.",
  "anya-e0401n4:19_6": "“Majjhimāni cattārī”ti musāvādādīni cattāri vacīkammāni. “Chabbidhāni tāni vajjānīti”ti",
  "anya-e0401n4:19_7": "‘kāyakammaṁ jaheyyu’ntiādīni chabbidhāni tāni vajjāni. Kathaṁ ekamekena bāhulla saddena",
  "anya-e0401n4:19_8": "chabbidhāni tāni vajjetīti. Anvayato ca byatirekato ca vajjeti. Kathaṁ, pāṇātipāta",
  "anya-e0401n4:19_9": "kammaṁ kadāci appakena vacīdvāre uppannampi kāyadvāre eva pavatti bahulattā kāyakammameva",
  "anya-e0401n4:19_10": "hoti. Vacīkamma saṅkhyaṁ na gacchati. Dve vā assa nāmāni na bhavanti. Vacīdvāre pana",
  "anya-e0401n4:19_11": "appakavuttittā vacīkammaṁ nāma na hoti. Kāyakammanti nāmaṁ na jahati. Dve vā assa",
  "anya-e0401n4:19_12": "nāmāni na bhavantīti evaṁ ekena kāyadvāre bāhulla vuttivacanena pāṇātipāta kamme",
  "anya-e0401n4:19_13": "chabbidhāni vajjāni vajjetīti. Evaṁ sesesu. Vanacarako nāma vanaluddako. So pana",
  "anya-e0401n4:19_14": "kadāci appakena gāme carantopi vane bāhulla cārittā vanacarako eva hoti. Gāmacarakoti",
  "anya-e0401n4:19_15": "nāmaṁ na labhati. Dve vā assa nāmāni na bhavanti. Evaṁ saṅgāmāvacarakāpi. Saṅgāmāvacaro",
  "anya-e0401n4:19_16": "nāma saṅgāme bāhullāvacaro hatthī vuccati. Ettha manodvāraṁ sabba kamma sādhāraṇattā",
  "anya-e0401n4:19_17": "kammāni visesetuṁ na sakkotīti vuttaṁ. Evañcasati, ‘abhijjhā byāpādo micchādiṭṭhi",
  "anya-e0401n4:19_18": "ceti manasmiṁ vuttito manokammaṁ nāmā’ti idaṁ na vattabbanti. No na vattabbaṁ. Kamma",
  "anya-e0401n4:19_19": "siddhiṁ paṭicca aññadvārehi asādhāraṇattā. Tenāha “manokammāni panā”tiādiṁ. “Siddhaṁ”ti",
  "anya-e0401n4:19_20": "nibbattaṁ. “Kāyakammadvāraṁ”ti ettha tattha copanakāyo kāyakammānaṁ pavatti bahulattā",
  "anya-e0401n4:19_21": "kāyakamma dvāraṁ nāma. Copanavācā tattha vacīkammānaṁ pavatti bahulattā vacīkammadvāraṁ",
  "anya-e0401n4:19_22": "nāma. Kusalā kusala javana cittaṁ pana manokammānaṁ tattheva kamma kicca siddhito",
  "anya-e0401n4:19_23": "manokamma dvāraṁ nāmāti evaṁ kammena dvāra vavatthānaṁ veditabbaṁ. “Tassa dvārassa",
  "anya-e0401n4:19_24": "nāmaṁ bhindituṁ vā”ti kāyoti nāmaṁ bhindituṁ vā. “Attano nāmaṁ dātunti vā”ti vacīti",
  "anya-e0401n4:19_25": "nāmaṁ tassa dātuṁ vā. “Brāhmaṇa gāmādīnaṁ brāhmaṇa gāmādibhāvo viyā”ti tasmiṁ aññakulesu",
  "anya-e0401n4:19_26": "vasantesupi brāhmaṇa kulabahulattā brāhmaṇa gāmotveva nāmaṁ hoti. Tasmiṁ vane aññarukkhesu",
  "anya-e0401n4:19_27": "santesupi khadīrarukkha bahulattā khadīravanantveva nāmaṁ hotīti vattabbanti. Kāyakammaṁ niṭṭhitaṁ.",
  "anya-e0401n4:20_0": "149. Vacīkamme. “Musā vadantī”ti abhūtato vadanti. Pisati etāyāti pisuṇā. “Nirutti",
  "anya-e0401n4:20_1": "nayenā”ti ettha piyasuñña karaṇāti vattabbe akkhara lopakaraṇaṁ nirutti nayo nāma.",
  "anya-e0401n4:20_2": "“Yenā”ti yenajanena. “Samphaṁ”ti ettha saṁsaddo sammati dukkhaṁ etenāti atthena sukhe",
  "anya-e0401n4:20_3": "hite vattatīti āha “saṁ sukhaṁ hitañcā”ti. Kīdisaṁ sukhaṁ hitañcāti āha “sādhujanehi",
  "anya-e0401n4:20_4": "adhigantabbaṁ”ti. Etena pāpajanehi adhigantabbaṁ hitasukhaṁ paṭikkhipati. Hitasukhassa",
  "anya-e0401n4:20_5": "vināsanaṁ nāma tassa āgamana maggabhindananti āha “hitasukha maggaṁ bhindatī”ti.",
  "anya-e0401n4:20_6": "“Taṁ vā”ti ettha “taṁ”ti hitasukhaṁ. “Attha dhammā pagatassā”ti atthato ca dhammato",
  "anya-e0401n4:20_7": "ca apagatassa. “Paṭibhāṇa cittassā”ti suṇantānaṁ cittarati cittahāsavaḍḍhanatthāya",
  "anya-e0401n4:20_8": "paṭibhāṇaññāṇena cittīkatassa. “Yatthā”ti yasmiṁ kathā magge. “Attha dhamma vinayapadaṁ”ti",
  "anya-e0401n4:20_9": "attha padañca dhammapadañca vinaya padañca. Tattha attho nāma ārogyasampatti, mittasampatti,",
  "anya-e0401n4:20_10": "paññāsampatti, dhana sampatti, bhogasampattiyo. Tāsu kosallajanakaṁ vākyapadaṁ atthapadaṁ",
  "anya-e0401n4:20_11": "nāma. Idaṁ sucaritaṁ nāma saggasaṁvattanikaṁ, idaṁ duccaritaṁ nāma apāya saṁvattanikanti",
  "anya-e0401n4:20_12": "evaṁ sabhāva dhammesu kosalla janakaṁ vākya padaṁ dhamma padaṁ nāma. Evaṁ cittaṁ",
  "anya-e0401n4:20_13": "damitabbaṁ, evaṁ indriyāni damitabbāni, evaṁ rāgo vinetabbo, evaṁ doso vinetabbotiādinā",
  "anya-e0401n4:20_14": "vinetabbesu vinaya kosallajanakaṁ vākyapadaṁ vinaya padaṁ nāma. Yattha evarūpaṁ attha",
  "anya-e0401n4:20_15": "padañca dhamma padañca vinaya padañca kiñci natthi. Tassa vācā vatthumattassa etaṁnāmaṁ",
  "anya-e0401n4:20_16": "hotīti yojanā. “Samphaṁ”ti vuttappakāraṁ niratthakavacanaṁ. “Tatthā”ti tesu vacīkammesu.",
  "anya-e0401n4:20_17": "Visaṁvādanaṁ nāma virajjhā panaṁ. Visaṁvādako nāma virajjhāpanako. Atthaṁ bhañjati",
  "anya-e0401n4:20_18": "vināsetīti attha bhañjanako. “Kammapathabhedo”ti paṭisandhi janako kammapathaviseso.",
  "anya-e0401n4:20_19": "“Itaro”ti attha bhañjanakato añño musāvādo. “Kamma mevā”ti pavatti vipāka janakaṁ",
  "anya-e0401n4:20_20": "vacīkammameva. “Rajānaṁ”ti dhūlīnaṁ. Tāsu sugati duggatīsu uppajjantīti taduppajjanakāni.",
  "anya-e0401n4:20_21": "“Pathabhūtattā”ti uppattimaggabhūtattā. “Bheda purekkhārenā”ti mittabhedapurekkhārena.",
  "anya-e0401n4:20_22": "Mittaṁ bhindatīti bhedako. “Saṁkiliṭṭha cetanā”ti attha purekkhāra dhamma purekkhāra",
  "anya-e0401n4:20_23": "vinaya purekkhāra anusāsani purekkhāra rahitā kevalaṁ bhedapurekkhāra cetanā saṁkiliṭṭha",
  "anya-e0401n4:20_24": "cetanā nāma. “Pare bhinne yevā”ti parajane parajanena mithubhedavasena bhinneyeva.",
  "anya-e0401n4:20_25": "“Yaṁ kiñcī”ti yaṁ kiñci akkosavatthu. “Ayaṁ pī”ti ayaṁ pharusavācāpi. Evaṁ akkosana",
  "anya-e0401n4:20_26": "kammaṁpi akkositabbassa dūre ṭhitassapi matassapi sampajjatīti yojanā. Anatthaṁ niratthakavācā",
  "anya-e0401n4:20_27": "vatthu mattaṁ viññāpetīti anatthaviññāpanako. “Saccato gaṇhante yevā”ti yathā so",
  "anya-e0401n4:20_28": "katheti, tathā taṁ vatthu uppanna pubbanti evaṁ saccato gaṇhanteyeva. Keci saccato",
  "anya-e0401n4:20_29": "gaṇhitvā kiñci vatthuṁ pūjanīya ṭhāne ṭhapetvā thomentā pūjentā vandantā pariharanti.",
  "anya-e0401n4:20_30": "Samparāyi katthāya taṁ saraṇaṁ gacchanti. Sabbametaṁ niratthakaṁ hoti. “Tadassādavasenā”ti",
  "anya-e0401n4:20_31": "taṁ rājakathādiṁ tattha cittaratiṁ labhitvā assādavasena kathentasseva kammaṁ hoti.",
  "anya-e0401n4:20_32": "Anicca lakkhaṇa vibhāvanatthāya vā ratanattaya guṇavibhāvanatthāya vā pāpa garaha",
  "anya-e0401n4:20_33": "kalyāṇa sambhāvanāya vā kathentassa pana satthakameva hotīti adhippāyo. Tenāha “attha",
  "anya-e0401n4:20_34": "dhamma vinaya nissitaṁ”tiādiṁ. Sesamettha kāyadvāre dīpitameva.",
  "anya-e0401n4:21_0": "150. Manokamme. “Abhijhāyantī”ti atirekataraṁ jhāyanti, cintenti, olokenti vāti imamatthaṁ",
  "anya-e0401n4:21_1": "dassento “assādamatte aṭhatvā”tiādimāha. “Byāpādentī”ti vigatabhāvaṁ āpādenti sampāpenti.",
  "anya-e0401n4:21_2": "Tañca āpādanaṁ na kāyavācāhi. Atha kho cittenevāti vuttaṁ “cintentī”ti. “Tabbi parītato”ti",
  "anya-e0401n4:21_3": "sappurisa paññattito viparītena. “Tatthā”ti tesu manokammesu. “Idaṁ mamassā”ti idaṁ",
  "anya-e0401n4:21_4": "santakaṁ mamasantakaṁ bhaveyya, aho sādhu vatāti yojanā. “Attano katvā”ti attano",
  "anya-e0401n4:21_5": "santakaṁ katvā. “Lābhāvatime”ti ettha sulābhaṁ labhantīti lābhā. “Attano kareyyaṁ”ti",
  "anya-e0401n4:21_6": "attano santakaṁ kareyyaṁ. Parabhaṇḍaṁ vatthu yassāti parabhaṇḍa vatthuko. “Vatthū”ti",
  "anya-e0401n4:21_7": "ārammaṇabhūtaṁ vatthu. Yāva na pariṇāmeti, tāva na kammapathabhedo hotīti yojanā.",
  "anya-e0401n4:21_8": "“Vuttañhetaṁ aṭṭhakathāsū”ti adhikāro. “Ayaṁ”ti ayaṁ satto. “Tassā”ti tassa sattassa.",
  "anya-e0401n4:21_9": "Dasavatthukāmicchādiṭṭhi nāma ‘natthidinnaṁ, natthiyiṭṭhaṁ, natthihutaṁ’tiādikā micchādiṭṭhi.",
  "anya-e0401n4:21_10": "Dvāsaṭṭhi diṭṭhigatesu kācidiṭṭhiyo natthikādi sabhāvā honti. Idha pana tabbahulanayena",
  "anya-e0401n4:21_11": "kammamevāti vuttaṁ. Yathāvuttoti sambandho. Gacchantassa puggalassa. “Cittuppādo”ti",
  "anya-e0401n4:21_12": "maggacittuppāde. “Passanto”ti tīṇi lakkhaṇāni passanto. Vuttoti sambandho. “Niyāmaṁ”ti",
  "anya-e0401n4:21_13": "sammatta niyāmaṁ. Aviparītaniyāmanti attho. Puna “niyāmaṁ”ti micchattaniyāmaṁ. Viparīta",
  "anya-e0401n4:21_14": "niyāmanti attho. Tikicchituṁ asakkuṇeyyoti atekiccho. Ekantena apāyagāmī hotīti attho.",
  "anya-e0401n4:21_15": "“Apassitvā”ti diṭṭhiṭṭhānānaṁ apassitvā. “Micchādhimokkhamattenā”ti titthā cariyesu",
  "anya-e0401n4:21_16": "saddahana mattenāti adhippāyo. “Sakaṁ ācariyakaṁ”ti attano ācariyassa santakabhūtaṁ.",
  "anya-e0401n4:21_17": "Ṭhito puggalo. Aṭṭhakathāyaṁ vutto, yathāha micchattatike micchāsabhāvāti micchattā.",
  "anya-e0401n4:21_18": "Vipākadāne sati, khandhabhedānantarameva vipākadānato niyatā. Micchattā ca te niyatā",
  "anya-e0401n4:21_19": "cāti micchattaniyatā. Sammāsa bhāvāti sammattā. Sammattā ca te niyatā ca anantarameva",
  "anya-e0401n4:21_20": "phaladāna niyamenāti sammattaniyatāti. “Tassā”ti micchādiṭṭhiyā. “Acopetvā”ti acāletvā.",
  "anya-e0401n4:21_21": "“Etenā”ti etenapi saddena. “Imesaṁ”ti manokammānaṁ. “Etenā”ti manasmiṁ evāti vacanena.",
  "anya-e0401n4:21_22": "“Upapannaṁ”ti paripuṇṇaṁ. “Upalakkhaṇādivasenā”ti upalakkhaṇanaya nidassananaya padhānanayādivasena.",
  "anya-e0401n4:21_23": "“Atthantarappasaṅgo hotī”ti kathaṁ hoti. Evasaddena vinā pāṇātipāta kammaṁ kāyadvāre",
  "anya-e0401n4:21_24": "bāhulla vuttito kāyakammaṁ nāmāti vutte idaṁ laddhātapatto rājakumāroti viya upalakkhaṇanayamattaṁ.",
  "anya-e0401n4:21_25": "Tena sesadvāresupi bāhulla vuttiṁ upasallakkhetīti atthantarappasaṅgo siyāti. Evaṁ",
  "anya-e0401n4:21_26": "sesanayesupīti. “Apicā”ti kiñci vattabbaṁ atthīti joteti. “Tesū”ti pāṇavadhādīsu.",
  "anya-e0401n4:21_27": "“Ekaṁ aṅgaṁ”ti upakkamoti catutthaṁ aṅgaṁ. “Taṁ sahajātā cā”ti cetanā sahajātā ca.",
  "anya-e0401n4:21_28": "Cetanā pakkhe bhavāti cetanā pakkhikā. Cetanā viya kāyakammabhāvaṁ gacchantīti vuttaṁ",
  "anya-e0401n4:21_29": "hoti. “Abbohārikattaṁ gacchantī”ti manokammanti voharituṁ appahonakattaṁ gacchantīti",
  "anya-e0401n4:21_30": "attho. Attā padhānaṁ yesaṁ te attappadhānā. Abhijjhādayo. Attappadhānā na honti.",
  "anya-e0401n4:21_31": "Cetanā padhānā honti. Idheva te attappadhānā hontīti attho. “Tathā tathā”ti ahovata",
  "anya-e0401n4:21_32": "idaṁ mamassātiādinā tena tena pakārena. “Tatthā”ti tesu manokammesu. “Sabbena sabbaṁ”ti",
  "anya-e0401n4:21_33": "pāṭipadikapadametaṁ. Sabbappakāratoti attho. “Idhā”ti manokammaṭṭhāne. “Manokamma",
  "anya-e0401n4:21_34": "kiccavisesenā”ti ahovata idaṁ mamassātiādikena kicca visesena. Manokamma dīpanā niṭṭhitā.",
  "anya-e0401n4:22_0": "151. “Ettha ca dasannaṁ pī”tiādīsu. “Tāpī”ti tā pubbāparacetanāyopi. Ādito paṭṭhāya",
  "anya-e0401n4:22_1": "pavattā tāpīti sambandho. “Yānipanā”tiādīsu. Eko ekassa vadati ahaṁ imaṁ sattaṁ māremi,",
  "anya-e0401n4:22_2": "tvaṁ asukaṁsattaṁ mārehīti. Evaṁ vatvā ubhopi upakkamaṁ karonti. Kammaṁ pana ubhinnampi",
  "anya-e0401n4:22_3": "na sijjhati. Tattha āṇāpakassa tvaṁ asukaṁ sattaṁ mārehīti āṇāpana kammaṁ sace sijjhati.",
  "anya-e0401n4:22_4": "Vacīdvāre pavattaṁ kāyakammanti vuccati. Idha pana asiddhattā vacīdvāre dissa mānaṁ",
  "anya-e0401n4:22_5": "vacīkammanti vuccati. Vacīduccaritamattanti vuttaṁ hoti. Esanayo sesesupi.",
  "anya-e0401n4:23_0": "“Dosamūlenā”tiādīsu. Doso eva mūlaṁ dosamūlaṁ. Doso mūlaṁ massāti dosamūlaṁ. Taṁ",
  "anya-e0401n4:23_1": "sampayutta cittanti dvidhā attho. Byāpādo nāma doso eva. So kathaṁ dosena mūlena",
  "anya-e0401n4:23_2": "jāyeyyāti vuttaṁ “purimo byāpādavajjehī”ti. Parato abhijjhāyampi esanayo. Vibhāvanipāṭhe.",
  "anya-e0401n4:23_3": "Nidhipāṭhakā nāma rājanidhi vidhāyakā. Tattha caṇḍo niggahetabboti āgatattā duṭṭhaniggahatthanti",
  "anya-e0401n4:23_4": "vuttaṁ. Rājūnaṁ adinnādānaṁ mohamūlena jāyatīti yojanā. “Brāhmaṇānañcā”ti sakasaññāya",
  "anya-e0401n4:23_5": "eva yaṁ kiñci harantānaṁ brāhmaṇānañca kammaphalasambandhāpavādīnañca. “Āharaṇaṁ”ti",
  "anya-e0401n4:23_6": "adinnādānavasena haraṇaṁ. Avaharaṇanti vuttaṁ hoti. Yo pana moho rājūnaṁ uppanno,",
  "anya-e0401n4:23_7": "yo ca brāhmaṇānaṁ uppanno, yo ca kamma phalasambandhā pavādīnaṁ uppannoti sambandho.",
  "anya-e0401n4:23_8": "“Lobho nidānaṁ kammānaṁ samudayāyā”ti lobho kammānaṁ suṭṭhuvaḍḍhanāya nidānaṁ kāraṇaṁ",
  "anya-e0401n4:23_9": "hotīti yojanā. Sañjātā kaṅkhāyesaṁ te sañjātakaṅkhā. Parito uṭṭhāti etthāti pariyuṭṭhānaṁ.",
  "anya-e0401n4:23_10": "Kaṅkhāya pariyuṭṭhānaṁ kaṅkhāpariyuṭṭhānaṁ. Janānaṁ tānikammānīti sambandho.",
  "anya-e0401n4:24": "Akusalakammadīpanāniṭṭhitā.",
  "anya-e0401n4:25_0": "157. Kusalakamme. Ayaṁ pana evamādīsu suttapadesu āgatoti sambandho. “Mettaṁ kāyakammaṁ”ti",
  "anya-e0401n4:25_1": "mettāsahagataṁ kāyakammaṁ. Evaṁ vacīkammepi. Cetanā hettha kammanti adhippetā. Manokamme",
  "anya-e0401n4:25_2": "pana cetanāpi yujjati. Abyāpādopi yujjati. Ñāṇaṁ anuparivattīti ñāṇānuparivattaṁ.",
  "anya-e0401n4:25_3": "Ñāṇānuparivattītipi pāṭho, so yevattho. “Padakkhiṇaṁ”ti pavaḍḍhitaṁ. Aparaṁ pariyāyaṁ",
  "anya-e0401n4:25_4": "dasseti “yasmiṁ panā”tiādinā. Dussīlassa bhāvo dussilyaṁ. Pāṇātipātādikammaṁ. “Pavattamāne”ti",
  "anya-e0401n4:25_5": "kāyadvāre pavattamāne. “Yaṁ pana kusalaṁ”ti pāṇāti pātādito virati kusalaṁ. “Pavattamānaṁ”ti",
  "anya-e0401n4:25_6": "citte pavattamānaṁ. “Kicca sīsenā”ti kiccappadhānena. Kiccaṁ padhānaṁ katvāti adhippāyo.",
  "anya-e0401n4:25_7": "Sesamettha kāyakamme suviññeyyaṁ.",
  "anya-e0401n4:26_0": "“Vacīkammepi esevanayo”ti yasmiṁ dussilye pavattamāne vācā aparisuddhā hoti. Vacī",
  "anya-e0401n4:26_1": "saṁvaro bhijjatītiādinā vattabbaṁ. “Avasesaṁ panā”ti tīhi kāyakammehi catūhi vacīkammehi",
  "anya-e0401n4:26_2": "avasesaṁ. Tattha “tīhi kāyakammehī”ti tīhi kāyaduccarita virati kammehi. “Catūhi",
  "anya-e0401n4:26_3": "vacīkammehī”ti catūhi vacīduccarita virati kammehi. “Sabbaṁpi kalyāṇa kammaṁ”ti sabbampi",
  "anya-e0401n4:26_4": "dānakammaṁ, sabbampi bhāvanā kammaṁ, apacāyana kammaṁ, veyyāvaccakammaṁ, pattidānakammaṁ,",
  "anya-e0401n4:26_5": "pattānumodanākammaṁ, dhammasavana kammaṁ, dhamma desanā kammaṁ, sabbampi diṭṭhijukammaṁ",
  "anya-e0401n4:26_6": "tīsudvāresu pavattampi manokammaṁ nāmāti yojanā. Imesu pana dvīsu pariyāyesu pacchimoyeva",
  "anya-e0401n4:26_7": "padhānanti sambandho. “Yāva devā”ti antima pariccheda jotako nipāto. Matthakaparicchedenāti attho.",
  "anya-e0401n4:27_0": "Sīlapade. “Sīlayatī”ti sammā dahati ca upadhāreti cāti dvidhā attho. “Susamāhitānī”ti",
  "anya-e0401n4:27_1": "suppatiṭṭhitāni. “Uparime kusala dhamme”ti mahaggata lokuttara kusaladhamme. Sattasu",
  "anya-e0401n4:27_2": "visuddhīsu uparime citta visuddhādi kusaladhamme. “Adhikusala dhamme”ti adhike bodhipakkhiya",
  "anya-e0401n4:27_3": "kusala dhamme. Parehi dinnaṁ, tadeva pattiṁ. Sabbāni pana tāni dānādīni kusalāni.",
  "anya-e0401n4:27_4": "Sodhenti sappurisājanā. Tāni evapuññāni. Ekamekaṁ puññakriyavatthu. “Iminā paccayenā”ti",
  "anya-e0401n4:27_5": "cīvarādi paccayena, annapānādi paccayena, dhana dhanaññādipaccayena vā. “Sabbaṁpi",
  "anya-e0401n4:27_6": "cetaṁ”ti sabbampi etaṁ dasavidhaṁ puññaṁ. “Hīnena chandenā”ti yasakāmatādivasena",
  "anya-e0401n4:27_7": "hīnena chandena, hīnena cittena, hīnena vīriyena, hīnāya vīmaṁsāya. “Majjhimenā”ti",
  "anya-e0401n4:27_8": "puññapphalakāmatādivasena majjhimena. “Paṇītenā”ti kattabbamevidanti ariyavaṁsānu",
  "anya-e0401n4:27_9": "brūhanavasena paṇītena chandādinā pavatti taṁ paṇītanti yojanā. “Yasakāmatāyā”ti",
  "anya-e0401n4:27_10": "kitti saddakāmatāya vā, parivārakāmatāya vā. “Puññapphalakāmatāyā”ti bhavasampatti",
  "anya-e0401n4:27_11": "bhogasampattikāmatāya. “Ariyabhāvaṁ nissāyā”ti idaṁ dānaṁ nāma ariyānaṁ vaṁso. Ahampi",
  "anya-e0401n4:27_12": "ariyo. Tasmā mayāpi kattabbamevidanti evaṁ ariyabhāvaṁ nissāyāti attho. Ettha ca",
  "anya-e0401n4:27_13": "“ariyo”ti ācāra ariyopi yujjati dassana ariyopi. Tattha ācāra ariyo nāma sappuriso",
  "anya-e0401n4:27_14": "puthujjana kalyāṇako vuccati. Dassana ariyo nāma paramattha ariyo. “Pāramitā dānaṁ”ti",
  "anya-e0401n4:27_15": "sabbadānehi aggapattaṁ mahābodhi sattānaṁ pāraṅgatadānaṁ. Tañhi sabba sattavimokkhatthāya",
  "anya-e0401n4:27_16": "pavatti tattā aggapattaṁ hoti, pāraṅgataṁ. Tato uttaritarassa kassacidānassa abhāvato.",
  "anya-e0401n4:27_17": "Sesesupi puñña kriyavatthūsu. “Tikadvayaṁ”ti purimādi hīnādi tikadvayaṁ. “Antima",
  "anya-e0401n4:27_18": "vatthunā”ti antima vatthu ajjhāpajjanena vā. “Dussīlo nāmā”ti dussīla bhikkhu nāma.",
  "anya-e0401n4:27_19": "So hi yāvabhikkhuppaṭīññaṁ na vijahi. Tāva bhikkhu eva. Na sāmaṇero, na gihī. Taṁ",
  "anya-e0401n4:27_20": "ce añño bhikkhu amūlakena antima vatthunā anuddhaṁseti. Anuddhaṁsentassa saṅghādi",
  "anya-e0401n4:27_21": "seso. Omasavāde pācittiyaṁ. Sahaseyyaṭṭhāne tena saha atireka rattiṁ sayantassāpi",
  "anya-e0401n4:27_22": "āpatti natthi. Tasmā so dussīla bhikkhutveva vattabboti. “Puna kammavācāya samādātabbanti",
  "anya-e0401n4:27_23": "natthī”ti yathā sikkhaṁ paccakkhantassa sabbaṁ samādānaṁ bhijjati. Puna bhikkhubhāvaṁ",
  "anya-e0401n4:27_24": "icchantena puna kammavācāya samādātabbaṁ hoti. Evaṁ puna kammavācāya samādātabbanti",
  "anya-e0401n4:27_25": "natthi. “Itaresu panā”ti liṅganāsanaṅgato aññesu daṇḍakammaṅgesu. Niccasīlādīsu.",
  "anya-e0401n4:27_26": "“Yaṁ niccameva vaṭṭatī”ti yaṁ pāṇātipāta virati sīlaṁ niccameva rakkhituṁ vaṭṭati.",
  "anya-e0401n4:27_27": "Aniccaṁ na vaṭṭati. Kasmā, pāṇaghātādiṁ karontassa sabbakālampi duccarita sambhavato.",
  "anya-e0401n4:27_28": "Tenāha “aniccaṁ sāvajjaṁ hotī”ti. Duccaritaṁ hotīti attho. “Yaṁ niccampi vaṭṭatī”ti",
  "anya-e0401n4:27_29": "pakati gahaṭṭhānaṁ yaṁ vikāla bhojanādi virati sīlaṁ niccampi vaṭṭati. “Aniccampi",
  "anya-e0401n4:27_30": "vaṭṭatī”ti samādāna divasaṁ atikkamitvā vikāla bhojanādiṁ karontassa vītikkama dosovā",
  "anya-e0401n4:27_31": "duccarita doso vā natthīti adhippāyo. Tenāha “sāvajjaṁ na hotī”ti. Duccaritaṁ na",
  "anya-e0401n4:27_32": "hotīti attho. Tathā dasasīlañca pakati gahaṭṭhānaṁ aniccasīlaṁ nāmāti yojanā. “Aniccasīlameva",
  "anya-e0401n4:27_33": "hotī”ti pakati gahaṭṭhānaṁ taṁ dasasīlaṁ yāvajīvaṁ niccaṁ katvā samādiyitvā rakkhantānampi",
  "anya-e0401n4:27_34": "apabbajitattā pabbajitesu jāti sabhāveneva siddhaṁ niccasīlaṁ nāma na hoti. Yāvajīvaṁ",
  "anya-e0401n4:27_35": "katvā samādāna vaseneva niccaṁ hotīti adhippāyo. “Vesadhāraṇena saha siddhattā”ti",
  "anya-e0401n4:27_36": "ettha kathaṁ vesadhāraṇena siddhaṁ hotīti. Vesadhāraṇaṁ nāma gihivatthaṁ pahāya kāsāya",
  "anya-e0401n4:27_37": "vattha dhāraṇaṁ. Kāsāyavatthañca nāma arahattadhajo hoti. Na ca arahattadhajaṁ dhārentassa",
  "anya-e0401n4:27_38": "sikkhāpadaṁ asamādiyantassapi vikāle bhuñjituṁ vaṭṭati. Tathā naccādīni passituṁ,",
  "anya-e0401n4:27_39": "mālādīni dhāretuṁ, uccāsayanādīsu vasituṁ, jātarūpādīni sādituṁ. Kasmā iti ce, tesañhi",
  "anya-e0401n4:27_40": "taṁ taṁ yathāsakaṁ sīlaṁ niccaṁ suddhaṁ katvā rakkhitumeva vaṭṭatītiādinā kāraṇaṁ",
  "anya-e0401n4:27_41": "heṭṭhā vuttamevāti. “Appanaṁ apattāva adhippetā”ti appanāpattānaṁ mahaggatabhāvanānaṁ",
  "anya-e0401n4:27_42": "visuṁ upari vakkhamānattāti adhippāyo. “Etthevā”ti imasmiṁ bhāvanā kamme eva. “Te",
  "anya-e0401n4:27_43": "saññevā”ti ratanattayādīnaṁ eva ca. Gantuṁ āraddho gamiko. Addhānaṁ dīghamaggaṁ gacchanto",
  "anya-e0401n4:27_44": "addhiko. “Parisuddhenā”ti lābhasakkārādi nirapekkhatāya attukkaṁ sana paravambhanādi",
  "anya-e0401n4:27_45": "rahitatāya ca parisuddhena. “Hitappharaṇa cittenā”ti mayi karonte imassa ettakaṁ",
  "anya-e0401n4:27_46": "hitasukhaṁ bhavissatīti evaṁ tesaṁ hitasukhesu pharaṇa cittena. Mettacittenāti vuttaṁ",
  "anya-e0401n4:27_47": "hoti. “Attano kiccesu viyā”ti etena tesaṁ sabbaṁ kiccaṁ attanobhāraṁ karotīti dīpeti.",
  "anya-e0401n4:27_48": "“Sādhāraṇa karaṇaṁ”ti attano puññaṁ paresaṁ dānaṁ. Atta manatāpavedaniyādhusādhūti",
  "anya-e0401n4:27_49": "vacībhedakaraṇaṁ. Tañhidinnañcānumoditañca diṭṭhadhammavedanīyaṁ jātanti sambandho.",
  "anya-e0401n4:27_50": "“Yonisomanasikāre ṭhatvāti ettha silokādipakkhikaṁ ayonisomanasikāraṁ jahitvā suṇantassa",
  "anya-e0401n4:27_51": "imaṁ dhammaṁ sutvā attharasadhammarasappaṭisaṁvedī bhavissāmīti, desentassa imaṁ",
  "anya-e0401n4:27_52": "desento dhammassa ca suṇantānañca anuggahaṁ karissāmīti yonisomanasikāre ṭhatvā.",
  "anya-e0401n4:27_53": "Lābha sakkārādi pakkhiko manasikāro ayoni somanasikāro nāma. Niyyānattha nissaraṇattha",
  "anya-e0401n4:27_54": "pakkhiko yonisomanasikāro nāma. Niravajja kammāni nāma kasigorakkhādi kammāni. Niravajjasippāni",
  "anya-e0401n4:27_55": "nāma vaḍḍhakisippādīni vejjasippādīni ca. Niravajja vijjāṭhānāni nāma parūparodhara",
  "anya-e0401n4:27_56": "hitāni aṅgavijjā vedavijjā mantavijjādīni. “Vodāna karaṇaṁ”ti visesena visuddhakaraṇaṁ.",
  "anya-e0401n4:27_57": "“Taṁ sabhāvattā”ti dānasabhāvattā. “Cāritta sīlattā”ti sappurisānaṁ pakati cāritta",
  "anya-e0401n4:27_58": "sīlattā. Puna “taṁ sabhāvattā”ti bhāvanā sabhāvattā. Tathāhi desentassa ca suṇantassa",
  "anya-e0401n4:27_59": "ca desanāsotānusārena cittabhāvanā ñāṇabhāvanāvahattā desanāsavanā sabhāvā honti.",
  "anya-e0401n4:27_60": "Attano diṭṭhiṁ sayameva ujuṁ karontassa ca ñāṇabhāvanā kammameva. Tathā parassa dhammadesanaṁ",
  "anya-e0401n4:27_61": "sutvā ujuṁ karontassāpīti. “Dhammo nāma natthī”ti desanā dhammo nāma natthi. Kasmā,",
  "anya-e0401n4:27_62": "dānasīlāni desentenapi ante lakkhaṇattayena sahasaccappakāsanassa kattabbattā. Etena",
  "anya-e0401n4:27_63": "desanāsavanā ante lakkhaṇattayānupassanā bhāvanā kammaṭṭhāne patiṭṭhitattā taṁ sabhāvā",
  "anya-e0401n4:27_64": "hontīti dasseti. “Manokamma mevā”ti paduddhāro. “Manasmiṁ evā”ti manodvāre eva. “Kiccasiddhito”ti",
  "anya-e0401n4:27_65": "appanākiccassa sijjhanato. “Aṅgabhāvā sambhavato”ti appanā kiccasiddhiyaṁ aṅgabhāvā",
  "anya-e0401n4:27_66": "sambhavato. “Tañcabhāvanā maya”nti paduddhāro. “Dānādivasenā”ti dānasīlavasena. Dānavasena",
  "anya-e0401n4:27_67": "appavattanatoti idaṁ tāva yujjati. Sīlavasena appavattanatoti idaṁ pana pāḷiyā na",
  "anya-e0401n4:27_68": "sameti. Pāḷiyañhi mahaggatajjhānesupi pahānaṁ sīlaṁ veramaṇi sīlantiādi vuttanti",
  "anya-e0401n4:27_69": "codanā. Taṁ pariharanto “yaṁ panā”tiādimāha. “Pariyāyena vuttaṁ”ti kenapariyāyena",
  "anya-e0401n4:27_70": "vuttanti. Pakati cārittaṁ sīlanti vuccati. Uppanne ca pathamajjhāne nīvaraṇānaṁ pahānaṁ",
  "anya-e0401n4:27_71": "nāma pakaticārittameva pakati niyāmena pavattameva. Iti pakaticārittattā sīlanti",
  "anya-e0401n4:27_72": "vuttaṁ. Puna nīvaraṇānaṁ pahānameva tehi vigamanaṭṭhena veramaṇīti ca, pidahanaṭṭhena",
  "anya-e0401n4:27_73": "saṁvaroti ca, pahāna kiccaṁ avijahanaṭṭhena avītikkamoti ca, vuttaṁ. Cetanāsīlanti",
  "anya-e0401n4:27_74": "ettha pana jhānasampayutta cetanā eva vuccati. Sā ca sīlajāti kattā sīlanti vuttāti",
  "anya-e0401n4:27_75": "daṭṭhabbaṁ. “Appanāpatta”nti paduddhāro. “Jhānabhedenā”ti pana vattabbaṁ. Rūpāvacarakusalañhi",
  "anya-e0401n4:27_76": "jhānabhedena pañcavidhaṁ, jhānameva pana jhānaṅgabhedena pañcavidhanti.",
  "anya-e0401n4:28": "Kusalakammadīpanā niṭṭhitā.",
  "anya-e0401n4:29_0": "153. “Etthā”tiādīsu. “Dhammasaṅgahe”ti dhammasaṅgaṇi pāḷiyaṁ. “Dassanenā”ti sotāpatti",
  "anya-e0401n4:29_1": "maggaññāṇena. “Taṁ”ti uddhacca cetanaṁ. “Bhāvanāyā”ti uparimaggattayasaṅkhātāya bhāvanāya.",
  "anya-e0401n4:29_2": "Pāḷipāṭhe. “Cittuppādā”ti cittacetasikā vuccanti. “Siyā”ti ekacceti atthe nipāta",
  "anya-e0401n4:29_3": "padaṁ. Imesu chasu cittuppādesu ekacce cha cittuppādā sotāpatti maggena pahātabbā,",
  "anya-e0401n4:29_4": "ekacce cha cittuppādā tīhi upari maggehi pahātabbāti attho. Tattha pathamapade “ekacce",
  "anya-e0401n4:29_5": "cha cittuppādā”ti kammapathapattakammasahajātā cha cittuppādā. Dutīya pade “ekacce",
  "anya-e0401n4:29_6": "cha cittuppādā”ti akammapatha pattā dhammikesu ṭhānesu assādanābhi nandādivasena",
  "anya-e0401n4:29_7": "pavattā cha cittuppādā. “Tatthā”ti dhammasaṅgahe. “Itaratthā”ti itaresu bhāvanāya",
  "anya-e0401n4:29_8": "pahātabbesu. “Tassā”ti nānakkhaṇika kammapaccayassa. Pāḷipāṭhe. “Sahajātā”ti attano",
  "anya-e0401n4:29_9": "paccayuppannehi sahajātā. “Nānakkhaṇikā”ti attano paccayuppannehi asahajātā atītakālabhūte",
  "anya-e0401n4:29_10": "nānakkhaṇe pavattā pāṇātipātādi cetanā. “Yadi evaṁ”ti evaṁ yadi siyāti attho. Yadi",
  "anya-e0401n4:29_11": "uddhacca cetanā dassana pade anuddhaṭattā paṭisandhiṁ nākaḍḍhatīti viññāyeyya. Evaṁ",
  "anya-e0401n4:29_12": "satīti pāṭhaseso. “Ce”ti ce vadeyya. “Nā”ti na sakkā vattuṁ. “Tassā vipākassā”ti",
  "anya-e0401n4:29_13": "tassā uddhacca cetanāya vipākassa. Pāḷipāṭhe. “Imesu dhammesu ñāṇaṁ”ti ime dhamme",
  "anya-e0401n4:29_14": "ārammaṇaṁ katvā uppannaññāṇaṁ. “Tesaṁ vipāke”ti uddhacca sahagatānaṁ vipāke. “Ñāṇaṁ”ti",
  "anya-e0401n4:29_15": "taṁ vipākaṁ ārammaṇaṁ katvā uppannaññāṇaṁ. “Sabba dubbalanti ca sakkā vattuṁ”ti sambandho.",
  "anya-e0401n4:29_16": "“Ativiya kāḷakadhammattā”ti buddhādīsu mahantesu ṭhānesu saddhāratanassa antarāyaṁ",
  "anya-e0401n4:29_17": "katvā pavattanato atiyevakaṇha dhammattā. Tassā vicikicchā cetanāya paṭisandhi ākaḍḍhanampi",
  "anya-e0401n4:29_18": "viññātabbanti yojanā. “Sabhāva viruddhattā yevā”ti vicikicchā asanniṭṭhāna sabhāvā.",
  "anya-e0401n4:29_19": "Adhimokkho sanniṭṭhāna sabhāvoti evaṁ sabhāva viruddhattāyeva.",
  "anya-e0401n4:30_0": "“Sabbatthā”tiādīsu. “Vipaccatīti vipācetī”ti vadanti. Taṁ pana padarūpena na sametīti",
  "anya-e0401n4:30_1": "aññaṁ atthaṁ vadanto “sabbampi vā”tiādimāha. “Mahāsampattiyo samuṭṭhāpetvā”ti devaloke",
  "anya-e0401n4:30_2": "devasampatti sadisā dibbavimānādikā mahāsampattiyo samuṭṭhāpetvā. Idaṁ “okāsaṁ katvā”ti",
  "anya-e0401n4:30_3": "pade visesanaṁ. Tattha “sukha vipākaṁ”ti idaṁ aṭṭha ahetuka vipākāni sandhāya vuttaṁ.",
  "anya-e0401n4:30_4": "Rūpaloke brahmānaṁ rūpakāyo rūpāvacara kammena nibbatto. So ca kāmāvacara dhamma",
  "anya-e0401n4:30_5": "samūho eva. Evaṁ sante tasmiṁ loke pañca ahetuka vipākānipi rūpāvacara kammena nibbattāni",
  "anya-e0401n4:30_6": "siyunti codanā. Taṁ pariharanto “rūpāvacara kusalaṁhī”tiādimāha. “Tānī”ti apāyabhūmiyaṁ",
  "anya-e0401n4:30_7": "uppannāni aṭṭha ahetuka vipākāni. “Sabbasmiṁ kāmaloke”ti ekādasavidhe kāmaloke. “Tesu",
  "anya-e0401n4:30_8": "cā”ti tesu aṭṭha ahetuka vipākesu ca. “Ārammaṇantare”ti kasiṇa nimittādito aññasmiṁ",
  "anya-e0401n4:30_9": "ārammaṇe. “Nimittā rammaṇe”ti kasiṇa nimittādike nimitta paññattā rammaṇe. “Tāni",
  "anya-e0401n4:30_10": "pañcavipākānī”ti cakkhu viññāṇādīni pañca ahetuka vipākāni kāmāvacara kusala kammasseva",
  "anya-e0401n4:30_11": "vipākāni hontīti yojanā. “Soḷasaka maggo”ti soḷasakathā maggo kathāpabandho. Evaṁ",
  "anya-e0401n4:30_12": "dvādasa kamaggo. “Ahetukaṭṭhaka”nti ahetuka vipākaṭṭhakaṁ. Sammā pakārena jānātīti",
  "anya-e0401n4:30_13": "sampajānaṁ. Ñāṇaṁ. Sampajānena katanti viggaho. Na sampajānakataṁ asampajānakataṁ.",
  "anya-e0401n4:30_14": "“Saddahitvā”ti etena diṭṭhuju kammañāṇa sampattiṁ dīpeti. Na hi tena ñāṇena asampanno",
  "anya-e0401n4:30_15": "kammañca kammaphalañca saddahatīti. Jānitvāti vā pāṭho siyā. “Ekamekaṁ”ti ekamekaṁ",
  "anya-e0401n4:30_16": "kusalakammaṁ. “Kusala samaye”ti kusala kamma karaṇakāle. Kusaluppattikāle vā. Yassame",
  "anya-e0401n4:30_17": "īdisaṁ puññaṁ pasutaṁ. Tassame bhavalābho bhogalābho mittalābho sabbelābhā ekantena",
  "anya-e0401n4:30_18": "sulābhāti attho. “Suladdhaṁ”ti idaṁ puññaṁ suladdhaṁ. Devesu ca manussesu saṁsaritvāti",
  "anya-e0401n4:30_19": "pāṭhaseso. “Sesenā”ti tassakammassa vipākāvasesena. Aṭṭhakathā pāṭhe. “Ekapiṇḍapātasmiṁ”ti",
  "anya-e0401n4:30_20": "ekavāraṁ piṇḍapātadāne. Saṁyuttaṭṭhakathāyaṁ vuttaṁ. Tasmā yaṁ vuttaṁ ‘ekā cetanā",
  "anya-e0401n4:30_21": "ekameva paṭisandhiṁ detī’ti, taṁ suvuttanti adhippāyo. “Paṭipakkhehī”ti paṭipakkhehi",
  "anya-e0401n4:30_22": "akusalehi. Visesena bhusaṁ muḷho byāmuḷho. Ativiya byāmuḷho atibyāmuḷho. Atibyāmuḷhatthāya",
  "anya-e0401n4:30_23": "paccayabhūtanti viggaho. Atiduppaññāya paccayabhūtanti attho. So hi thero vadatīti",
  "anya-e0401n4:30_24": "sambandho. “Iti katvā”ti evaṁ manasikaritvā. “Sannihitapaccayamattenā”ti āsanne saṇṭhitapaccaya",
  "anya-e0401n4:30_25": "mattena. “Pubbapayoga paccayamattenā”ti vuttaṁ hoti. Balavakammavasena uppannattā",
  "anya-e0401n4:30_26": "tikkhataraṁ vipākaṁ. Yadā payoga rahitena paccayagaṇena uppajjati, tadā asaṅkhārikaṁ",
  "anya-e0401n4:30_27": "nāma. Yadā payogasahitena, tadā sasaṅkhārikaṁ nāma. Tattha asaṅkhārikaṁ tikkhaṁ nāma.",
  "anya-e0401n4:30_28": "Sasaṅkhārikaṁ mandaṁ nāma. Tathā dubbala kammena uppanne mandavipākepi yojetabbaṁ.",
  "anya-e0401n4:30_29": "Evaṁ tikkhamandānaṁ mandatikkhatāpatti nāma siyā. Na ca tathā sakkā bhavitunti adhippāyo.",
  "anya-e0401n4:30_30": "Ettha siyā, yadi pubbakammavasena aṭṭhannaṁ mahāvipākānaṁ saṅkhārabhedo siddho siyā,",
  "anya-e0401n4:30_31": "aṭṭhannaṁ ahetuka vipākānampi sosaṅkhārabhedo siddho bhaveyya. Tānipi hi kānici asaṅkhārikena",
  "anya-e0401n4:30_32": "kammena nibbattāni, kānici sasaṅkhārikenāti codanā. Taṁ pariharanto “ahetuka vipākānaṁ",
  "anya-e0401n4:30_33": "panā”tiādimāha. “Ubhayakamma nibbattanaṁ”ti tesaṁ saṅkhāra bhedarahitattā asaṅkhārika",
  "anya-e0401n4:30_34": "kammenapi virodho natthi. Sasaṅkhārika kammenapi virodho natthi. Asaṅkhārika kammenapi",
  "anya-e0401n4:30_35": "nibbattanti. Sasaṅkhārika kammenapi nibbattanti. Evaṁ ubhayakamma nibbattanaṁ yuttaṁ.",
  "anya-e0401n4:30_36": "“Iti adhippāyo”ti tassa therassa adhippāyo. “Na kammāgamana vasenā”ti kammasaṅkhātassa",
  "anya-e0401n4:30_37": "cirakālato āgamana paccayassa vasena. “Āgamanaṁ”ti ca āgacchati etenāti āgamananti",
  "anya-e0401n4:30_38": "viggaho. “Kammabhave”ti atīte kammakaraṇabhave. “Kecanā”ti keci. Aṭṭhasāliniyaṁ pana",
  "anya-e0401n4:30_39": "āgatāti ca. Paṭisambhidā magge pana dvihetukā vuttāti ca sambandho. Imasmiṁ ṭhāne",
  "anya-e0401n4:30_40": "paṭisambhidā maggaṭṭhakathā vacanampi vattabbanti vadanto “tattha panā”tiādimāha.",
  "anya-e0401n4:30_41": "“Tīsukhaṇesū”ti kammakkhaṇe nikantikkhaṇe paṭisandhikkhaṇeti tīsukhaṇesu. “Ṭīkākārāpanā”ti",
  "anya-e0401n4:30_42": "abhidhammaṭīkākārāpana. “Sāvasesapāṭho”ti pāḷiyaṁ tihetukena kammena dvihetuka paṭisandhi,",
  "anya-e0401n4:30_43": "dvihetukena kammena ahetuka paṭisandhi avasesā hoti. Evaṁ avasesa vākya sahito pāṭho.",
  "anya-e0401n4:30_44": "Sarikkhameva sarikkhakaṁ. Kammena sarikkhakaṁ sadisaṁ kammasarikkhakaṁ. Vipākaṁ.",
  "anya-e0401n4:30_45": "“Mahātherenā”ti sāriputta mahātherena. Evañca katvātiādinā ṭīkākārānaṁ vacanaṁ upatthambheti.",
  "anya-e0401n4:31": "Kāmāvacarakammaṁ niṭṭhitaṁ.",
  "anya-e0401n4:32_0": "154. Rūpāvacarakamme. “Appaguṇatāyā”ti aparicitatāya. Avaḍḍhatāya. “Hīnehi chandādīhī”ti",
  "anya-e0401n4:32_1": "lābhasakkāra silokādi sāpekkhatāya hīnehi chandādīhi. “Te dhammā”ti chandādayo dhammā.",
  "anya-e0401n4:32_2": "Tāni idha nādhippetāni. Kasmā, upapattippabhedassa asādhakattāti adhippāyo. “Imānevā”ti",
  "anya-e0401n4:32_3": "imāni eva jhānāni. “Tividhāsū”ti ekasmiṁtale brahmapārisajjādi vasena tividhāsu.",
  "anya-e0401n4:32_4": "“Aṭṭhārasappabhedena vibhajitvā”ti tīsu hīna majjhimapaṇītesu ekekasmiṁ hīna hīnaṁ",
  "anya-e0401n4:32_5": "hīna majjhimaṁ hīna paṇītantiādinā vibhattena navavidhāni honti. Puna tesu tīṇi majjhimāni.",
  "anya-e0401n4:32_6": "Majjhimahīnaṁ majjhimamajjhimantiādinā vibhattāni navavidhāni honti. Evaṁ aṭṭhārasabhedena",
  "anya-e0401n4:32_7": "vibhajitvā. “Kammadvārāni nāmā”ti kammappavatti mukhāni nāma. “Imehi pabhāvitattā”ti",
  "anya-e0401n4:32_8": "imehi pabhāvehi mūlakāraṇehi pabhāvitattā pavattāpitattā. “Aṭṭhārasakhattiyā”ti hīnamajjhimādibhedena",
  "anya-e0401n4:32_9": "aṭṭhārasa khattiyā. Tathā aṭṭhārasa brāhmaṇādayo. Aṭṭha cattālīsa gottāni nāma hīnamajjhimā",
  "anya-e0401n4:32_10": "divasena vibhattāni gotamagottādīni aṭṭhacattālīsa gottāni. Tesaṁ cāritta paṭipattibhūtāni",
  "anya-e0401n4:32_11": "caraṇānipi aṭṭhacattālīsa hontīti. Ettha siyā. Purima vacane hīnādīni brahmaloke,",
  "anya-e0401n4:32_12": "aṭṭhakathā vacanehīnādīni manussaloketi sādhetabbaṁ aññaṁ, sādhakaṁ aññanti codanā.",
  "anya-e0401n4:32_13": "Taṁ pariharati “etenahī”tiādinā. “Upalakkhetī”ti paccakkhato pākaṭaṁ ekadesaṁ dassetvā",
  "anya-e0401n4:32_14": "apākaṭe tādisepi jānāpetīti attho. “Samatthā samatthaṁ vā”ti samatthā samatthabhāvaṁ",
  "anya-e0401n4:32_15": "vā. “Tathā hānenā”ti tathāhi anena ācariyena. Anuruddhā cariyenāti vuttaṁ hoti. Nāma",
  "anya-e0401n4:32_16": "rūpa paricchede vuttanti sambandho. Samānāsevane laddhe sati, mahabbale vijjamāne",
  "anya-e0401n4:32_17": "mahaggatakammaṁ vipākaṁ janeti. Tādisaṁ hetuṁ aladdhā alabhitvā abhiññā cetanā vipākaṁ",
  "anya-e0401n4:32_18": "na paccatīti yojanā. Tattha “samānā sevane”ti bhūmisamānatā vasena samānāsevane.",
  "anya-e0401n4:32_19": "Kāmajavanaṁ kāmajavanena samānāsevanaṁ. Rūpajavanaṁ rūpajavanena. Arūpajavanaṁ arūpajavanenāti",
  "anya-e0401n4:32_20": "daṭṭhabbaṁ. Tena vuttaṁ “samānabhūmikato”tiādi. Tattha “tadabhāvato”ti tādisassa",
  "anya-e0401n4:32_21": "balavabhāvassa abhāvato. Ekavāramattabhūtā mahaggata cetanā ca. “Sabba pathamabhūtā”ti",
  "anya-e0401n4:32_22": "samāpatti vīthīsu gotrabhussa anantare mahaggata javanaṁ sandhāya vuttaṁ. Lokuttara",
  "anya-e0401n4:32_23": "maggacetanā kadācipi samānā sevanaṁ na labhati. Evaṁ santepi attano anantarato paṭṭhāya",
  "anya-e0401n4:32_24": "yāvajīvampi bhavantarepi ariyaphalaṁ janetiyeva. Evamevāti vuttaṁ hoti. Idaṁ pavattiphalaṁ",
  "anya-e0401n4:32_25": "nāma hoti, idha pana paṭisandhi phalaṁ vicāritaṁ, tasmā asamānaṁ idaṁ nidassananti",
  "anya-e0401n4:32_26": "ce. Vuccate. Maggacetanā nāma taṇhā sahāyakaṁ vaṭṭagāmi kammaṁ na hoti. Ataṇhā sahāyakaṁ",
  "anya-e0401n4:32_27": "vivaṭṭagāmi kammaṁ hoti. Tasmā paṭisandhiṁ na deti. Sace pana taṁ taṇhā sahāyakaṁ",
  "anya-e0401n4:32_28": "vaṭṭagāmikammaṁ bhaveyya. Paṭisandhi kālepi phalaṁ dadeyya. Asamānā sevanatā pamāṇaṁ",
  "anya-e0401n4:32_29": "na bhaveyya. Evaṁ aññakāraṇattā asamānaṁ nidassanaṁ hoti. Na asamānā sevanatāyāti",
  "anya-e0401n4:32_30": "daṭṭhabbaṁ. “Upacitattā”ti punappunaṁ āsevana lābhena vaḍḍhitattā. “Sā cetanā”tiādikammikamahaggata",
  "anya-e0401n4:32_31": "cetanā ca. “Nā”ti codanā, na siyāti attho. Na ca sāpi samānabhūmaka dhammato laddhā",
  "anya-e0401n4:32_32": "sevanā hoti. Evaṁ santepi katattā bhāvitattāti vuttaṁ. Bhāvitattāti ca punappunaṁ",
  "anya-e0401n4:32_33": "āsevana lābhena vaḍḍhitattā iccevattho. Tasmā viññāyati asamānabhūmikehi pubbabhāgappavattehi",
  "anya-e0401n4:32_34": "kāmajavanehi paramparato punappunaṁ laddhā sevanatāya eva idha upacitattāti vuttanti.",
  "anya-e0401n4:32_35": "Tena vuttaṁ “ubhayattha panā”tiādi. Tattha “ubhayatthā”ti ubhayesu katattā upacitattāti",
  "anya-e0401n4:32_36": "ca katattā bhāvitattāti ca vuttesu pāṭhesu. “Pathama samannāhārato paṭṭāyā”ti mahaggatajjhāne",
  "anya-e0401n4:32_37": "appanāvīthito pure dvīsu parikamma bhāvanā upacāra bhāvanāsu parikamma bhāvanaṁ bhāventassa",
  "anya-e0401n4:32_38": "pathavī pathavītiādinā pathama samannāhārato paṭṭhāya. Lokuttara maggepana dasasu",
  "anya-e0401n4:32_39": "vipassanā ñāṇesu sabbapathamaṁ sammasanaññāṇaṁ bhāventassa rūpaṁ aniccaṁ vedanā aniccātiādinā",
  "anya-e0401n4:32_40": "pathama samannāhārato paṭṭhāyāti attho. Upacinitvāti ca bhāvetvāti ca vaḍḍhetvā icceva",
  "anya-e0401n4:32_41": "attho. “Abbhuṇhā”ti abhinavāti vuttaṁ hoti. “Ayaṁ vādo”ti anuruddhā cariyassa vādo.",
  "anya-e0401n4:32_42": "Yadi evaṁ, aṭṭhakathāsu saṅkhāra paccayā viññāṇa pada niddesesu abhiññā cetanā panettha",
  "anya-e0401n4:32_43": "parato viññāṇassa paccayo na hotīti na gahitāti vuttaṁ. Tattha aññaṁ yuttaṁ kāraṇaṁ",
  "anya-e0401n4:32_44": "vattabbanti, taṁ vadanto “catutthajjhāna samādhissa panā”tiādimāha. “Ṭīkākārā”ti",
  "anya-e0401n4:32_45": "abhidhammaṭīkākārā. “Tassā panā”tiādi attanovāda dassanaṁ. Sādhentiyā abhiññā cetanāya.",
  "anya-e0401n4:32_46": "Acittakabhava patthanāsahitaṁ saññā virāganti sambandho. “Idhā”ti manussa loke.",
  "anya-e0401n4:33_0": "“Anāgāmino panā”tiādīsu. “Etenā”ti etena attha vacanena. “Saddhādhiko”ti sandhindriyādhiko.",
  "anya-e0401n4:33_1": "Evaṁ vīriyādhikādīsupi. “Attanā laddha samāpattīnaṁ”ti ekassapi puggalassa bahūnaṁ",
  "anya-e0401n4:33_2": "attanā laddha samāpattīnaṁ. Tesu puthujjana sotāpanna sakadāgāmīsu. “Puthujjano”ti",
  "anya-e0401n4:33_3": "jhānalābhi puthujjano. “Nikantiyāsatī”ti kāmabhavanikantiyā sati. “Itare panā”ti",
  "anya-e0401n4:33_4": "sotāpanna sakadāgāmino pana. Parihīnajjhānā eva tattha nibbattanti. Na nikanti balenāti",
  "anya-e0401n4:33_5": "adhippāyo. Vibhāvanipāṭhe “tesaṁ pī”ti jhānalābhi sotāpanna sakadāgāmīnampi. Icchantena",
  "anya-e0401n4:33_6": "ṭīkācariyena. Tathā nikantiyā sati puthujjanādayo kāmāvacara kamma balena kāmabhavepi",
  "anya-e0401n4:33_7": "nibbattantīti yojanā. Cetopaṇidhi ijjhati. Kasmā, visuddhattā. Sīlavisuddhattāti",
  "anya-e0401n4:33_8": "adhippāyo. “Te”ti jhānalābhi sotāpanna sakadāgāmino. Aṅguttara pāṭhe. “Sahadassanuppādā”ti",
  "anya-e0401n4:33_9": "sotāpatti maggaññāṇaṁ dassananti vuccati. Dassanassa uppādakkhaṇena saddhiṁ. Natthi",
  "anya-e0401n4:33_10": "tassa taṁ saṁyojanantipi pāṭho. “Imaṁ lokaṁ”ti imaṁ kāmalokaṁ. “Vipassanā nikanti",
  "anya-e0401n4:33_11": "taṇhā”ti teneva dhammarāgena tāya dhamma nandiyāti evaṁ vuttā vipassanā sukhe nikanti",
  "anya-e0401n4:33_12": "taṇhā. Paccaye sati kuppanti nassantīti kuppā. Kuppā dhammā yesaṁ te kuppa dhammā.",
  "anya-e0401n4:33_13": "“Dhammā”ti mahaggata dhammā. Ime dve sotāpanna sakadāgāmino sīlesu paripūrakārino",
  "anya-e0401n4:33_14": "nāma. Sīlappaṭi pakkhānaṁ kilesānaṁ sabbaso pahīnattā. Tasmā te sīlesu akuppa dhammāti",
  "anya-e0401n4:33_15": "vuccanti. Samādhismiṁ pana kuppa dhammā eva. “Mahābrahmesu na nibbattantī”ti mahābrahmattaṁ",
  "anya-e0401n4:33_16": "na labhantīti adhippāyo. “Hīnajjhāsayattā”ti ettha itthiyo nāma pakatiyāva hīnajjhāsayā",
  "anya-e0401n4:33_17": "honti nīca chandā nīca cittā mandavīriyā mandapaññā. Kasmā, hīnaliṅgattā. Kasmā ca",
  "anya-e0401n4:33_18": "tā hīnaliṅgā honti. Dubbala kammanibbattattā. Dubbala kammanti ca purisatta janakaṁ",
  "anya-e0401n4:33_19": "kammaṁ upādāya vuccati. Brahmapurohitānampi saṅgahaṇaṁ veditabbaṁ. Kasmā, brahmapārisajjānanti",
  "anya-e0401n4:33_20": "aṭṭhakathā vacanassa yebhūyyavacanattā. Tenāha “na mahābrahmānaṁ”ti. Itarathā na",
  "anya-e0401n4:33_21": "brahmapurohitānaṁ na ca mahābrahmānanti vuttaṁ siyā. Na ca tathā sakkā vattuṁ ‘brahmattanti",
  "anya-e0401n4:33_22": "mahābrahmatta’nti iminā vacanena virujjhanato. Ayañca attho na kevalaṁ yebhūyyanayamattena",
  "anya-e0401n4:33_23": "siddho. Atha kho byañjana sāmatthiyenāpi siddhoti dassetuṁ “tehī”tiādimāha. Tattha",
  "anya-e0401n4:33_24": "“te”ti brahmapurohitā. Saṁyuttapāṭhe. “Paṭibhātutaṁ”ti ettha “taṁ”ti tuyhaṁ. Dhammīkathā",
  "anya-e0401n4:33_25": "tuyhaṁ paṭibhātu, pātubbhavatu. Kathetu icceva vuttaṁ hoti. “Brāhmaṇā”ti abhibhuṁ",
  "anya-e0401n4:33_26": "bhikkhuṁ ālapati. “Brahmuno”ti mahābrahmuno atthāya. Evaṁ sesesu dvīsu. “Tesaṁ”ti",
  "anya-e0401n4:33_27": "brahmapurohitānaṁ. Vibhāvanipāṭhe “iti attho daṭṭhabbo”ti “brahmapārisajjesu yevā”ti",
  "anya-e0401n4:33_28": "pulliṅga vacanattā puggalappadhānaṁ hoti. Nabhūmippadhānaṁ. Tasmā ayamattho yuttivasena",
  "anya-e0401n4:33_29": "daṭṭhabboti. “Tīsubhavaggesū”ti vehapphalabhūmi puthujjanabhavaggo nāma hoti rūpaloke.",
  "anya-e0401n4:33_30": "Tato upari puthujjanabhūmiyā abhāvato. Akaniṭṭhabhūmi ariyabhavaggo nāma. Tattha",
  "anya-e0401n4:33_31": "ṭhitānaṁ ariyānaṁ tattheva niṭṭhānato. Nevasaññābhūmi lokabhavaggo nāma. Tato upari",
  "anya-e0401n4:33_32": "lokasseva abhāvatoti.",
  "anya-e0401n4:34": "Kammacatukkānudīpanā niṭṭhitā.",
  "anya-e0401n4:35_0": "155. Maraṇuppattiyaṁ. “Āyuparimāṇassā”ti āyukappassa. “Tadubhayassā”ti āyukappassa",
  "anya-e0401n4:35_1": "ca kammassa ca. “Upaghātaka kammenā”ti balavantena pāṇātipātakammena. “Dussimāra",
  "anya-e0401n4:35_2": "kalāburājādīnaṁ viyā”ti tesaṁ maraṇaṁ viya. Uparodhitaṁ khandha santāna massāti viggaho.",
  "anya-e0401n4:35_3": "“Uparodhitaṁ”ti upagantvā nirodhāpitaṁ. Kammaṁ khiyyatiyeva. Evaṁ sati, sabbaṁpi",
  "anya-e0401n4:35_4": "maraṇaṁ ekena kammakkhayena siddhaṁ. Tasmā ekaṁ kammakkhaya maraṇameva vattabbanti",
  "anya-e0401n4:35_5": "vuttaṁ hoti. “Itarepi vuttā”ti itarānipi tīṇi maraṇāni vuttānīti codanā. Vuccate",
  "anya-e0401n4:35_6": "parihāro. “Sarasavasenevā”ti attano dhammatāvaseneva. Nānā āyu kappaṁ vidahanti saṅkharontīti",
  "anya-e0401n4:35_7": "nānāāyukappa vidhāyakā. “Sattanikāye”ti sattasamūhe. Niccakālaṁ ṭhitiṁ karontīti",
  "anya-e0401n4:35_8": "ṭhitikarā. Kadāci vuddhiṁ karonti, kadāci hāniṁ karontīti vuddhikarā hānikarā ca.",
  "anya-e0401n4:35_9": "“Tesaṁ vasenā”ti tesaṁ utu āhārānaṁ vasena. “Tayopi cete”ti etetayopi ṭhitikarādayo.",
  "anya-e0401n4:35_10": "Kammaṁ vipaccamānaṁ datvā khiyyatīti sambandho. Etena evarūpeṭhāne kammaṁ appadhānanti",
  "anya-e0401n4:35_11": "dīpeti. “Tadanurūpaṁ evā”ti taṁ dasavassakālānu rūpaṁ eva. “Bho gañcā”ti dhanadhaññādiparibhogañca.",
  "anya-e0401n4:35_12": "Tesaṁ utuāhārānaṁ gati etesanti taggatikā. Tesaṁ utuāhārānaṁ gatiṁ anuvattantīti",
  "anya-e0401n4:35_13": "vuttaṁ hoti. Tenāha “tadanuvattikā”ti. Saṅkhāravidūhi aññatrāti sambandho. Saṅkhāraviduno",
  "anya-e0401n4:35_14": "ṭhapetvāti attho. Iddhiyā pakatāti iddhimayā. “Iddhiyā”ti deviddhiyāvā bhāvanāmayiddhiyāvā.",
  "anya-e0401n4:35_15": "Vijjāya pakatāti vijjāmayā. “Vijjāyā”ti gandhārivijjāya. Aṭṭhi nhāru maṁsa lohitādikā",
  "anya-e0401n4:35_16": "rasadhātuyo ayanti vaḍḍhanti etehīti rasāyanāni. Tāni vidahanti etehīti rasāyana",
  "anya-e0401n4:35_17": "vidhayo. Nayūpadesā. Ciraṭṭhiti katthāya jīvitaṁ saṅkharonti etehīti jīvita saṅkhārā.",
  "anya-e0401n4:35_18": "Iddhimaya vijjāmaya jīvita saṅkhāresu ca rasāyana vidhisaṅkhātesu jīvita saṅkhāresu",
  "anya-e0401n4:35_19": "ca vidunoti samāso. “Dvi samuṭṭhānika rūpadhammesū”ti utusamuṭṭhānika rūpadhammesu",
  "anya-e0401n4:35_20": "ca āhāra samuṭṭhānika rūpadhammesu ca. “Pariṇamantesū”ti vipariṇamantesu. Tenāha",
  "anya-e0401n4:35_21": "“jiyyamānesū”tiādiṁ. “Yāvamahantaṁ pīti” sabbaññubuddhānaṁ kammaṁ viya koṭipattavasena",
  "anya-e0401n4:35_22": "atimahantampi. “Assā”ti kammassa. “Upacchedaka maraṇepi netabbo”ti balavante upacchedaka",
  "anya-e0401n4:35_23": "kamme āgate yāvamahantampi janaka kammaṁ attano vipākādhiṭṭhāna vipattiyā khiyyatiyeva.",
  "anya-e0401n4:35_24": "So cassakhayo na sarasena hoti, atha kho upacchedaka kamma balena hotīti idha upacchedaka",
  "anya-e0401n4:35_25": "maraṇaṁ visuṁ gahitanti evaṁ upacchedaka maraṇepi netabbo. “Akāla maraṇaṁ”ti āyukkhayamaraṇādīni",
  "anya-e0401n4:35_26": "tīṇi maraṇāni kālamaraṇāni nāma, maraṇā rahakāle maraṇānīti vuttaṁ hoti. Tato aññaṁ",
  "anya-e0401n4:35_27": "yaṁ kiñci maraṇaṁ akāla maraṇanti vuccati. Tenāha “tañhi pavattamānaṁ”tiādiṁ. “Mūlabhedato”ti",
  "anya-e0401n4:35_28": "mūlakāraṇappabhedato. Yasmā pana milinda pañhe vuttanti sambandho. Sannipatantīti",
  "anya-e0401n4:35_29": "sannipātā. Sannipātehi uppannā sannipātikāti atthaṁ sandhāya “sannipatitānaṁ”ti vuttaṁ.",
  "anya-e0401n4:35_30": "Athavā. Sannipatanaṁ sannipāto. Dvinnaṁ tiṇṇaṁ vā dosānaṁ missakabhāvo. Sannipātena",
  "anya-e0401n4:35_31": "uppannā sannipātikātipi yujjati. “Anisammakārīnaṁ”ti anisāmetvā anupadhāretvā karaṇa",
  "anya-e0401n4:35_32": "sīlānaṁ. Pavattā ābādhā visamaparihārajānāmāti yojanā. “Attanā vākatānaṁ payogānaṁ”ti",
  "anya-e0401n4:35_33": "satthaharaṇa, visakhādana, udakapātanādivasena katānaṁ. “Vināsentī”ti satthavassa",
  "anya-e0401n4:35_34": "vālukavassādīni vassāpetvāvā samudda vīciyo uṭṭhāpetvāvā evarūpe mahante bhayupaddave",
  "anya-e0401n4:35_35": "katvā vināsenti. “Manussa pathe”ti manussa padese. “Te”ti caṇḍā yakkhā. “Jīvitakkhayaṁ",
  "anya-e0401n4:35_36": "pāpentī”ti manussānaṁ vā gomahiṁsānaṁ vā medalohitāni pātabyatthāya tesu nānārogantara",
  "anya-e0401n4:35_37": "kappāni uppādetvā jīvitakkhayaṁ pāpentīti attho. “Vattabbameva natthī”ti sakalaṁ",
  "anya-e0401n4:35_38": "rajjaṁ vā raṭṭhaṁ vā dīpakaṁ vā vināsentīti vutte sakalaṁ janapadaṁ vā nagaraṁ vā",
  "anya-e0401n4:35_39": "nigamaṁ vā gāmaṁ vā taṁ taṁ puggalaṁ vā vināsentīti visuṁ vattabbaṁ natthīti adhippāyo.",
  "anya-e0401n4:35_40": "“Satthadubbhikkharogantara kappāpī”ti satthantara kappo dubbhikkhantara kappo rogantara",
  "anya-e0401n4:35_41": "kappoti ime tayo antara kappāpi idha vattabbāti attho. Tesu pana rogantara kappo",
  "anya-e0401n4:35_42": "yakkhā vāḷe amanusse ossajjanti, tena bahū manussā kālaṅkarontīti iminā ekadesena",
  "anya-e0401n4:35_43": "vuttoyeva. “Upapīḷako paghātakānaṁ kammānaṁ vipaccanavasenā”ti ettha tesaṁ kammānaṁ",
  "anya-e0401n4:35_44": "okāsappaṭilābhena sattasantāne sukhasantānaṁ vibādhetvā maraṇaṁ vā pāpetvā maraṇa",
  "anya-e0401n4:35_45": "mattaṁ vā dukkhaṁ janetvā pīḷanañca ghātanañca idha vipaccana nāmena vuttanti daṭṭhabbaṁ.",
  "anya-e0401n4:35_46": "Vipākaṁ pana janentuvā, māvā, idha appamāṇanti. Ettha siyā. Aṭṭhasu kāraṇesu opakkamikaṭṭhāne",
  "anya-e0401n4:35_47": "‘kuppitāhi devatā sakalaṁ rajjādikaṁ asesaṁ katvā vināsentī’ti vuttaṁ. Tattha vināsitā",
  "anya-e0401n4:35_48": "janā kiṁ nu kho attano attano kamma vipākajehi ābādhana daṇḍehi vā vinassanti, udāhu",
  "anya-e0401n4:35_49": "visuṁ opakkamikehi ābādhana daṇḍehi vā vinassanti. Yañcettha vuttaṁ ‘evaṁ akāla maraṇaṁ",
  "anya-e0401n4:35_50": "upacchedaka kammunā vā aññehi vā aneka sahassehi kāraṇehi hotī’ti. Tattha yassa upacchedaka",
  "anya-e0401n4:35_51": "kammaṁ nāma natthi. Kiṁ tassa aññena kāraṇena akāla maraṇaṁ nāma bhaveyyāti. Ettha",
  "anya-e0401n4:35_52": "vadeyyuṁ, tassa aññena kāraṇena akāla maraṇaṁ nāma na bhaveyya. Sabbe sattā kammassakā,",
  "anya-e0401n4:35_53": "kammadāyādā, kammayonī, kamma bandhū, kammappaṭissaraṇātihi vuttaṁti. Tesaṁ taṁ vādaṁ",
  "anya-e0401n4:35_54": "bhindanto “yehikeci loke dissantī”tiādimāha. Puna tadatthaṁ daḷhaṁ karonto “yathāhā”tiādiṁ",
  "anya-e0401n4:35_55": "vadati. Tattha duvidhaṁ kammaphalaṁ, vipāka phalañca nissanda phalañca. Tattha vipāka",
  "anya-e0401n4:35_56": "phalaṁ nāma vipākakkhandhā ca cakkhu sotādīni kaṭattā rūpāni ca. Taṁ yena pubbe kammaṁ",
  "anya-e0401n4:35_57": "kataṁ, tasseva sādhāraṇaṁ hoti. Tassa santāne eva pavattati. Nissanda phalaṁ nāma",
  "anya-e0401n4:35_58": "tassa sukhuppattiyā vā dukkhuppattiyā vā attano kammānubhāvena bahiddhā samuṭṭhitāni",
  "anya-e0401n4:35_59": "iṭṭhārammaṇāni vā aniṭṭhā rammaṇāni vā. Taṁ pana aññesampi sādhāraṇaṁ hoti. Taṁ sandhāya",
  "anya-e0401n4:35_60": "vuttaṁ “sakakammasamuṭṭhitā eva. La. Paresaṁ sādhāraṇā evā”ti. Loke aṭṭhaloka dhammā",
  "anya-e0401n4:35_61": "nāma sabbe kamma vipākajā evāti na vattabbā. Ime ca sattā saṁsāre saṁsarantā aṭṭhasuloka",
  "anya-e0401n4:35_62": "dhammesu nimmujjantā saṁsaranti, tasmā te vināpi upapīḷaka kammena aññehi kāraṇehi",
  "anya-e0401n4:35_63": "nānādukkhaṁ phusantiyeva. Tathā vināpi upacchedaka kammena maraṇa dukkhaṁ pāpuṇantiyeva.",
  "anya-e0401n4:35_64": "Tena vuttaṁ “kammena vinā yatokutoci samuṭṭhitā”tiādi.",
  "anya-e0401n4:36_0": "“Te uppajjantī”ti te nānārogādayo uppajjanti. “Na upāya kusalā vā”ti tato attānaṁ",
  "anya-e0401n4:36_1": "mocetuṁ kāraṇa kusalā vā na honti. “Na ca paṭikāra kusalā vā”ti uppannaṁ rogādibhayaṁ",
  "anya-e0401n4:36_2": "apanetuṁ vūpasametuṁ paṭikāra kammeti kicchakamme kusalā vā na honti. “Nāpi parihāra",
  "anya-e0401n4:36_3": "kusalā vā”ti tato mocanatthaṁ pariharituṁ desantaraṁ gantuṁ kusalā vā na hontīti",
  "anya-e0401n4:36_4": "attho. Sesamettha suviññeyyaṁ. “Rogādayo eva taṁ khepentā pavattantī”ti kathaṁ te",
  "anya-e0401n4:36_5": "pubbakammaṁ khepentīti. Tassa vipākabhūtaṁ jīvita santānaṁ vināsentā khepenti. Vinaṭṭhehi",
  "anya-e0401n4:36_6": "jīvita santāne taṁ bhavaṁ janentaṁ khiyyati yevāti. Tenāha “yathāhī”tiādiṁ. “Kammassapi",
  "anya-e0401n4:36_7": "tathevā”ti tatheva pubbakammassapi tiṇagge ussāva bindusseva paridubbalatā siddhā",
  "anya-e0401n4:36_8": "hoti. Jīvite parikkhīṇe taṁ bhavaṁ janentassa pubbakammassapi parikkhīṇattā. “Evañcetaṁ”ti",
  "anya-e0401n4:36_9": "etaṁ kammappaṭi saṁyutta vacanaṁ idha amhehi vuttanayena sampaṭicchitabbaṁ. Sabbaṁ",
  "anya-e0401n4:36_10": "pubbekatahetudiṭṭhi nāma sabbaṁ sukhaṁ vā dukkhaṁ vā sucaritaṁ vā duccaritaṁ vā pubbabhave",
  "anya-e0401n4:36_11": "attanā katena pubbakammahetunā eva uppajjatīti evaṁ pavattā diṭṭhi. “Yaṁ kiñcāyaṁ”ti",
  "anya-e0401n4:36_12": "yaṁ kiñci ayaṁ. Mahābodhisattānaṁ adhimuttikālaṅkariyā nāma idha me cirakālaṁ ṭhitassa",
  "anya-e0401n4:36_13": "pāramipūraṇa kiccaṁ natthi, idāneva ito cavitvā manussaloke uppajjissāmi, uparujjhatu",
  "anya-e0401n4:36_14": "me idaṁ jīvitanti adhimuñcitvā daḷhaṁ manasikaritvā kālaṅkariyā. “Sayameva satthaṁ",
  "anya-e0401n4:36_15": "āharitvā”ti sayameva attano gīvaṁ satthena hanitvāti attho. “Etthevā”ti akālamaraṇe eva.",
  "anya-e0401n4:37_0": "“Tathā cā”tiādīsu. “Samāpatti lābhīnaṁ”ti niddhāraṇebhumma vacanaṁ. “Jīvita samasīsīnaṁ”ti",
  "anya-e0401n4:37_1": "arahatta maggaṁ labhitvā maggapaccavekkhanavīthi eva maraṇāsannavīthiṁ katvā parinibbānattā",
  "anya-e0401n4:37_2": "samaṁ sīsaṁ etesanti samasīsino. “Samaṁ sīsaṁ”ti jīvita santāna pariyantena samaṁ",
  "anya-e0401n4:37_3": "vaṭṭadukkha santāna pariyantaṁ vuccati. “Sabbesaṁ pī”ti sabbesampi khīṇāsavānaṁ.",
  "anya-e0401n4:37_4": "“Imaṁ suttapadaṁ”ti mahāparinibbānasutte āgataṁ suttapadaṁ. “Te”ti te vādino. “Tenā”ti",
  "anya-e0401n4:37_5": "tena vādavacanena. Kriyamanodhātu nāma pañcadvārāvajjanaṁ. Kriyāhetukamano viññāṇadhātu",
  "anya-e0401n4:37_6": "nāma hasituppādacittaṁ. “Assā”ti parinibbāyantassa buddhassa. “Na sameti yevā”ti",
  "anya-e0401n4:37_7": "santiṁ anupādisesaṁ nibbānaṁ ārammaṇaṁ katvāti ettha parinibbāna javanehi ārammaṇaṁ",
  "anya-e0401n4:37_8": "katvāti vuttepi na sametiyeva. Tenāha “tathāhī”tiādiṁ. “Bhavaṅgaṁ otaritvā parinibbāyatī”ti",
  "anya-e0401n4:37_9": "ettha parinibbāna cuticittameva bhavaṅganti vuttaṁ. Cuticittanti ca bhavantaraṁ gacchantasseva",
  "anya-e0401n4:37_10": "vuccati. Idha pana vohāra mattanti daṭṭhabbaṁ. Vibhāvanipāṭhe. Cutipariyosānānaṁ",
  "anya-e0401n4:37_11": "maraṇāsanna cittānaṁ. Yathā pana buddhānaṁ bhagavantānaṁ yāvajīvaṁ uppannaṁ mahābhavaṅgacittaṁ",
  "anya-e0401n4:37_12": "kammakammanimittādayo ārammaṇaṁ karotiyeva. Tathā parinibbāna cuticittaṁ pīti āha",
  "anya-e0401n4:37_13": "“na hī”tiādiṁ. Nanu maraṇakāle kammakammanimittādīnaṁ gahaṇaṁ nāma bhavantara gamanatthāya",
  "anya-e0401n4:37_14": "hoti, buddhā ca bhavantaraṁ na gacchanti. Tasmā “na hi. La. Na karotī”ti idaṁ na",
  "anya-e0401n4:37_15": "yuttanti. No na yuttaṁ. Bhavantara gamanatthāyāti idaṁ javanehi gahaṇe daṭṭhabbaṁ.",
  "anya-e0401n4:37_16": "Idha pana cuticittena gahaṇeti dassento “nacacutiyāgahitānī”tiādimāha. “Kammasiddhiyā”ti",
  "anya-e0401n4:37_17": "kammasijjhanatthāya.“Ettha cā”tiādīsu. “Tassā”ti soṇatthera pituno. “Kammabalenā”tiādīsu.",
  "anya-e0401n4:37_18": "“Aññenapi kāraṇa balenā”ti āciṇṇabhāvādikena kāraṇabalena. Gatinimittaṁ pana kammabalenevāti",
  "anya-e0401n4:37_19": "yuttaṁ siyā. “Tathopaṭṭhitaṁ”ti antimavīthito pubbe bahūsuvīthīsu upaṭṭhitappakārantiattho.",
  "anya-e0401n4:37_20": "Pāpapakkhiyesu duggatinimittesu. Kalyāṇapakkhiyāni sagganimittāni. Dhammāsokarañño",
  "anya-e0401n4:37_21": "maraṇakāle pāpapakkhiyānaṁ upaṭṭhānaṁ katthaci sīhaḷaganthe vuttaṁ.",
  "anya-e0401n4:38": "Sakalaṁ pathaviṁ bhutvā,",
  "anya-e0401n4:39": "Datvā koṭisataṁ dhanaṁ;",
  "anya-e0401n4:40": "Ante aḍḍhāmalakamattassa;",
  "anya-e0401n4:41": "Asoko issaraṁ gato; Ti ca;",
  "anya-e0401n4:42": "Asoko soka māgato; Ti ca;",
  "anya-e0401n4:43_0": "“Taṁ”ti vipaccamānakaṁ kammaṁ. “Niyāmaka sahakāri paccayabhūtā”ti ettha yathā nāvāyaṁ",
  "anya-e0401n4:43_1": "niyāmako nāma nāvaṁ icchitadisābhimukhaṁ niyāmeti, niyojeti. Tathā ayaṁ taṇhāpi bhavanikanti",
  "anya-e0401n4:43_2": "hutvā cittasantānaṁ gantabbabhavābhimukhaṁ niyāmeti, niyojeti. Kammassa ca accāyatta",
  "anya-e0401n4:43_3": "sahāyabhāvena sahakārī paccayo hotīti daṭṭhabbaṁ. “Kusalākusala kammanimittāni vā”ti",
  "anya-e0401n4:43_4": "aññāni kusalā kusalakammanimittāni vā. “Tadupatthambhikā”ti tassa kammassa upatthambhikā.",
  "anya-e0401n4:43_5": "“Nimittassādagadhitaṁ”ti mukhanimittādīsu assādentaṁ gijjhantaṁ. “Tiṭṭhamānaṁ tiṭṭhatī”ti",
  "anya-e0401n4:43_6": "tiṭṭhamānaṁ hutvā tiṭṭhati. Amuñcitvā tiṭṭhatīti vuttaṁ hoti. Anubyañjanaṁ nāma piyasātarūpo",
  "anya-e0401n4:43_7": "kathitalapitādi kriyāviseso. “Assa puggalassā”ti āsanna maraṇassa puggalassa. Aṭṭhakathā",
  "anya-e0401n4:43_8": "pāṭhe. “Kilesa balavināmitaṁ”ti avijjā taṇhādīnaṁ kilesānaṁ balena vināmitaṁ. Paṭicchādikā",
  "anya-e0401n4:43_9": "ādīna vā yassāti viggaho. “Taṁ”ti cittasantānaṁ. “Tasmiṁ”ti kammādivisaye. Aṭṭhakathāya",
  "anya-e0401n4:43_10": "na sameti. Tasmiṁ visayetihi tattha vuttaṁ. Na vuttaṁ tasmiṁ bhaveti. “Tasmiṁ vuttā",
  "anya-e0401n4:43_11": "naṁ”ti tasmiṁ ‘yebhūyyena bhavantare cha dvāraggahitaṁ’ti ṭhāne ṭīkāsu vuttānaṁ.",
  "anya-e0401n4:43_12": "Taṁ sadisa javanuppatti nāma kammakaraṇakāle pavatta javanehi sadisānaṁ idāni javanānaṁ",
  "anya-e0401n4:43_13": "uppatti. Bhavappaṭicchannañca kammaṁ apākaṭañca kammaṁ na tathā upaṭṭhāti. Kevalaṁ",
  "anya-e0401n4:43_14": "attānaṁ abhinavakaraṇa vasena dvārapattaṁ hutvā upaṭṭhātīti adhippāyo. “Visīda pattā”ti",
  "anya-e0401n4:43_15": "visaññībhāvena virūpaṁ hutvā sīdanapattā. “Tabbiparītena pāpakamma bahulāpi vattabbā”ti",
  "anya-e0401n4:43_16": "tepivisīdantare āvudha hatthā pāṇaghātaṁ karontā gaṇhathabandhathāti ugghosantā duṭṭhacittā",
  "anya-e0401n4:43_17": "hontītiādinā vattabbā. Aṭṭhakathā pāṭhesu. Ukkhitto asi yassāti ukkhittā siko. Patudanti",
  "anya-e0401n4:43_18": "vijjhanti etenāti patodanaṁ. Pājanadaṇḍo. Tassa agge katā sūci patodana sūci. “Patodana",
  "anya-e0401n4:43_19": "dukkhaṁ”ti vijjhana dukkhaṁ. Kathaṁ pana ukkhittāsikādibhāvena upaṭṭhānaṁ kammupaṭṭhānaṁ",
  "anya-e0401n4:43_20": "nāma hoti. Kathañca taṁ paṭisandhiyā ārammaṇabhāvaṁ upetīti āha “so cā”tiādiṁ. Uppajjamānānaṁ",
  "anya-e0401n4:43_21": "sattānaṁ. “Itaresaṁ panā”ti rūpārūpa bhavesu uppajjamānānaṁ pana. “Paripuṇṇaṁ katvā”ti",
  "anya-e0401n4:43_22": "tadārammaṇa pariyosānāyavā suddhāya vā javanavīthiyāti evaṁ paripuṇṇaṁ katvā. Ayaṁ",
  "anya-e0401n4:43_23": "pana bhavaṅgāvasāne cuticittuppatti nāma aṭṭhakathāsu natthi. Yañca bhavaṅgaṁ otaritvā",
  "anya-e0401n4:43_24": "parinibbāyatītiādi tattha tattha vuttaṁ. Tatthapi “bhavaṅgaṁ”ti cuticittameva ṭīkāsu",
  "anya-e0401n4:43_25": "vaṇṇenti. Tasmā “bhavaṅgakkhayevā”ti idaṁ kathaṁ yujjeyyāti āha “ettha cā”tiādiṁ.",
  "anya-e0401n4:43_26": "Anurūpaṁ setīti anusayo. Anubandho hutvā setīti anusayo. Anu anu vā setīti anusayo.",
  "anya-e0401n4:43_27": "Ettha ca anusayo nāma javanasahajāto na hoti. Idha ca anusaya nāmena vuttaṁ. Nānājavana",
  "anya-e0401n4:43_28": "sahajātā ca avijjā taṇhā paṭisandhiyā visesa paccayā honteva. Kathaṁ tā idha gahitā",
  "anya-e0401n4:43_29": "siyunti āha “ettha cā”tiādiṁ. Evaṁ sante avijjā parikkhittena taṇhāmūlakenāti vuttesu",
  "anya-e0401n4:43_30": "suṭṭhu yujjati. Anusayehi saha javanasahajātānampi laddhattā. Tasmā idha anusaya",
  "anya-e0401n4:43_31": "vacanaṁ na yuttanti codanā. Yuttamevāti dassento “api cā”tiādimāha. “Pariyattā”ti",
  "anya-e0401n4:43_32": "samattā. “So pī”ti phassādi dhamma samūhopi.“Tathā rūpā yevā”ti aggamaggena appahīna",
  "anya-e0401n4:43_33": "rūpāyeva, anusayabhūtāyevāti vuttaṁ hoti. “Taṁ”ti citta santānaṁ. “Tatthā”ti tadubhayasmiṁ.",
  "anya-e0401n4:43_34": "Kathaṁ taṁ tattha khipantīti āha “tasmiṁ”tiādiṁ. “Vijānanadhātuyā”ti viññāṇa dhātuyā.",
  "anya-e0401n4:43_35": "Saṅkantā nāma natthi. Yattha yattha uppajjanti. Tattha tattheva bhijjantīti adhippāyo.",
  "anya-e0401n4:43_36": "Kuto maraṇakāle saṅkantā nāma atthi vijjantīti yojanā. Evaṁ sante idaṁ vacanaṁ anamataggiya",
  "anya-e0401n4:43_37": "suttena viruddhaṁ siyāti. Na viruddhaṁ. Idañhi abhidhamma vacanaṁ, mukhyavacanaṁ,",
  "anya-e0401n4:43_38": "anamataggiya suttaṁ pana suttanta vacanaṁ pariyāya vacananti dassento “yañcā”tiādimāha.",
  "anya-e0401n4:43_39": "Pariyāyena vuttanti vatvā taṁ pariyāyaṁ dasseti “yesañhī”tiādinā. “So”ti so puggalo.",
  "anya-e0401n4:43_40": "“Tesaṁ”ti avijjā taṇhā saṅkhārānañca paṭisandhi nāma rūpa dhammānañca. “Hetupphalasambandhena",
  "anya-e0401n4:43_41": "bhavantaraṁ sandhāvati saṁsaratīti vuccatī”ti pubbe kammakaraṇakālepi te avijjā taṇhā",
  "anya-e0401n4:43_42": "saṅkhārā eva so sattoti vuccanti. Pacchā tesaṁ phalabhūtāyaṁ paṭisandhiyā pātubhavanakālepi",
  "anya-e0401n4:43_43": "sāpaṭisandhi eva so sattoti vuccati. Majjhe dhammappabandhopi so sattoti vuccati.",
  "anya-e0401n4:43_44": "Evaṁ hetudhammehi saddhiṁ phaladhamme ekaṁ sattaṁ karontassa hetupphala sambandho",
  "anya-e0401n4:43_45": "hoti. Evaṁ hetupphala sambandhena so eva kammaṁ karoti. Tena kammena so eva bhavantaraṁ",
  "anya-e0401n4:43_46": "sandhāvati saṁsaratīti vuccati. Ettha ca anamataggo yaṁ bhikkhave. La. Avijjānīvaraṇānaṁ",
  "anya-e0401n4:43_47": "sattānaṁti evaṁ sattavohārena vuttattā sādhammadesanā pariyāyadesanā hoti. Pariyāyadesanattā",
  "anya-e0401n4:43_48": "ca sandhāvataṁ saṁsaratanti pariyāyopi sijjhati. Yassaṁ pana dhamma desanāyaṁ dhammadesanāti",
  "anya-e0401n4:43_49": "vacanānu rūpaṁ dhammameva deseti, na sattaṁ, na puggalaṁ. Ayaṁ dhammadesanā eva mukhyadesanā",
  "anya-e0401n4:43_50": "nāma hoti. Tattha desita dhammā pana pakatikālepi desantaraṁ kālantaraṁ khaṇantaraṁ",
  "anya-e0401n4:43_51": "saṅkantā nāma natthi. Yattha yattha uppannā, tattha tattheva bhijjanti. Khayavayaṁ",
  "anya-e0401n4:43_52": "gacchanti. Tena vuttaṁ ‘na hi uppannuppannā dhammā. La. Saṅkantā nāma atthī’ti. Paṭighoso",
  "anya-e0401n4:43_53": "ca, padīpo ca, muddā ca. Ādisaddena paṭibimbacchāyā ca, bījasaṅkhāro ca, pāṭibhogo",
  "anya-e0401n4:43_54": "ca, bālakumāra sarīresu upayuttā vijjāsipposadhā cāti evaṁ aṭṭhakathā yaṁ āgatāni",
  "anya-e0401n4:43_55": "nidassanāni saṅgayhanti. “Nidassanā”nīti ca upamāyo vuccanti. Tattha “paṭighoso”ti",
  "anya-e0401n4:43_56": "gambhīraleṇa dvāre ṭhatvā saddaṁ karontassa antoleṇe paṭighoso pavattati. Tattha",
  "anya-e0401n4:43_57": "dvāre uppanno mūlasaddo antoleṇaṁ na gacchati, uppannaṭṭhāne eva nirujjhati. Paṭighoso",
  "anya-e0401n4:43_58": "ca tato āgato na hoti. Na ca vinā mūlasadda + paccayena aññato pavattati. Mūlasaddapaccayā",
  "anya-e0401n4:43_59": "eva tattha pavattatīti. Tattha mūlasaddo viya atīta kammaṁ. Paṭighoso viya anantare",
  "anya-e0401n4:43_60": "paṭisandhi. Esanayo padīpa muddā paṭibimbacchāyāsu. Tattha “padīpo”ti pathamaṁ ekaṁ",
  "anya-e0401n4:43_61": "padīpaṁ jāletvā tena aññaṁ padīpasatampi padīpa sahassampi jāleti. “Muddā”ti lañchanalekhā.",
  "anya-e0401n4:43_62": "Tattha ekena lañchanakkhandhena, tena lañchanalekhāsatampi lañchanalekhā sahassampi",
  "anya-e0401n4:43_63": "karoti. “Paṭibimbacchāyā”ti pasannesu ādāsapaṭṭesuvā udakesuvā uppannā sarīracchāyā.",
  "anya-e0401n4:43_64": "Etehi nidassanehi phalaṁ nāma hetuto āgataṁ na hoti. Hetunā ca vinā na sijjhatīti",
  "anya-e0401n4:43_65": "ettakamatthaṁ dīpeti. “Bījasaṅkhāro”ti kālantare uppannesu pupphaphalesu icchitavaṇṇa",
  "anya-e0401n4:43_66": "gandharasapātubhāvatthāya ropanakāle ambabījādīsu icchitavaṇṇa gandharasadhātūnaṁ",
  "anya-e0401n4:43_67": "paribhāvanā. Tattha tappaccayā kālantare pupphaphalesu uppannesu tevaṇṇagandharasā",
  "anya-e0401n4:43_68": "pātubbhavanti. “Pāṭibhogo”ti kiñci atthaṁ sādhetuṁ parassa santike iṇaṁ gaṇhantassa",
  "anya-e0401n4:43_69": "tavadhanaṁ saṁvaccharena vuḍḍhiyā saha dassāmi, sace nadadeyyaṁ. Asukaṁ nāma mamakhettaṁ",
  "anya-e0401n4:43_70": "vā vatthuvā tuyhaṁ hotūti paṭiññāṭhapanaṁ. Tattha tappaccayā dhanaṁ labhitvā taṁ",
  "anya-e0401n4:43_71": "atthañca sādheti. Kāle sampatte vuḍḍhiyā saha iṇañca sodheti. “Vijjāsipposadhā”ti",
  "anya-e0401n4:43_72": "loke puttake yāvajīvaṁ hitatthāya daharakāle kiñci vijjaṁvā sippaṁvā sikkhāpenti.",
  "anya-e0401n4:43_73": "Yāvajīvaṁ khararogānaṁ anuppādatthāya daharakāle ojavantaṁ kiñci osadhaṁ vā ajjhohārenti.",
  "anya-e0401n4:43_74": "Tattha tappaccayā puttānaṁ yāvajīvaṁ hitappaṭilābho vā tādisānaṁ rogānaṁ anuppādo",
  "anya-e0401n4:43_75": "vā hotiyeva. Etehi yathā kālantare asantesuyeva pāṭibhogādīsu mūlakammesu pubbabhāge",
  "anya-e0401n4:43_76": "katapaccayā eva pacchā attha sādhanādīni sijjhanti. Tathā kusalā kusala kammāni katvā",
  "anya-e0401n4:43_77": "kālantare tesu asantesupi pubbe katattā eva pacchā paṭisandhādīni phalāni pātubbhavantīti",
  "anya-e0401n4:43_78": "dīpeti. Tenavuttaṁ “paṭighosa padīpamuddādīni cettha nidassanānī”ti. “Kammadubbalabhāvenā”ti",
  "anya-e0401n4:43_79": "tadā jīvitindriyassa dubbalattā kammampi dubbalameva hotīti katvā vuttaṁ. Kāmañcettha",
  "anya-e0401n4:43_80": "aṭṭhakathāyaṁ vatvā dassitaṁ, tathāpi sambhavatīti sambandho. Tattha “taṁ pī”ti gatinimittampi.",
  "anya-e0401n4:43_81": "“Tathā cavantānaṁ”ti dibbarathādīni gatinimittaṁ katvā cavantānaṁ. “Dayhamānakāyenā”ti",
  "anya-e0401n4:43_82": "itthambhūtalakkhaṇe karaṇavacanaṁ. Gāthāyaṁ. Pañcadvāre paṭisandhikammaṁ vinā dvigocare",
  "anya-e0401n4:43_83": "siyāti yojanā. Tattha “dvigocare”ti kammanimitta gatinimittabhūte dvigocare. Tattha",
  "anya-e0401n4:43_84": "pañcadvāre paṭisandhi nāma pañcadvārika maraṇāsanna vīthicittānaṁ ante ca vantānaṁ",
  "anya-e0401n4:43_85": "paṭisandhi. Sāpi gatinimittabhūte gocare siyāti vutte pañcadvārika vīthicittāni pañcārammaṇabhūtāni",
  "anya-e0401n4:43_86": "gatinimittāni ārammaṇaṁ karontītipi siddhaṁ hoti. Evañca sati. Tesaṁ vīthicittānaṁ",
  "anya-e0401n4:43_87": "ante acavitvā tadanubandhaka manodvārikavīthicittehipi kadāci kesañci ca vanaṁ nanasambhavatīti",
  "anya-e0401n4:43_88": "sakkā vattuṁ. Tesu pana anubandhaka vīthīsu atītaggahaṇa samudāyaggahaṇehi ca vantānaṁ",
  "anya-e0401n4:43_89": "atītānipi gatinimittāni labbhanti. Vatthuggahaṇanāmaggahaṇehi ca vantānaṁ dhammā",
  "anya-e0401n4:43_90": "rammaṇaṁpi labbhatiyeva. Tasmā yaṁ vuttaṁ ācariyena kāmāvacara paṭisandhiyā cha dvāraggahitaṁ",
  "anya-e0401n4:43_91": "kammanimittaṁ gatinimittañca paccuppannamatītā rammaṇaṁ upalabbhatīti. Taṁ suvuttamevāti",
  "anya-e0401n4:43_92": "daṭṭhabbaṁ. Yaṁ pana ‘tameva tathopaṭṭhitaṁ ārammaṇaṁ ārabbha cittasantānaṁ abhiṇhaṁ",
  "anya-e0401n4:43_93": "pavattatī’ti evaṁ antimavīthito pubbabhāge bahūnaṁ vīthivārānaṁ pavattanaṁ ācariyena",
  "anya-e0401n4:43_94": "vuttaṁ. Taṁ tathopaṭṭhitaṁ gatinimittaṁ ārabbhātipi laddhuṁ vaṭṭatiyeva. Evañcasati,",
  "anya-e0401n4:43_95": "gatinimittaṁpi atītaṁ labbhatīti dassetuṁ “yadāpanā”tiādi vuttaṁ. “Santati vasenā”ti",
  "anya-e0401n4:43_96": "santati paccuppanna vasena. “Tassā”ti gatinimittassa. Yebhūyyena vutto, na sabbasaṅgāhikena",
  "anya-e0401n4:43_97": "vuttoti adhippāyo. “Manodvārika maraṇāsanna javanānaṁpi icchitabbattā”ti purejātapaccaya",
  "anya-e0401n4:43_98": "bhāvena icchitabbattāti adhippāyo. “Tadanubandhāyā”ti tāni manodvāri kamaraṇāsanna",
  "anya-e0401n4:43_99": "javanāni anugatāya. “Paṭisandhiyāpi sambhavato”ti tassa purejāta paccayassa paṭisandhiyāpi",
  "anya-e0401n4:43_100": "purejāta paccayatā sambhavato. Nanu therena bhinditvā avuttepi bhinditabbe sati,",
  "anya-e0401n4:43_101": "bhindanameva yuttanti ce. Na yuttaṁ. Kasmā, kammanimittena samānagatikattā. Tenāha",
  "anya-e0401n4:43_102": "“nacataṁ”tiādiṁ. Vibhāvaniyaṁ yathāsambhavaṁ yojetabbaṁti vatvā aparepana avisesatova",
  "anya-e0401n4:43_103": "vaṇṇentīti aparevādopi vutto. Tattha “avisesato vaṇṇentī”ti abhinditvāva vaṇṇentīti",
  "anya-e0401n4:43_104": "vuttaṁ hoti. Puna taṁ aparevādaṁ asampaṭicchanto “aṭṭhakathāyaṁ panā”tiādimāha. Idha",
  "anya-e0401n4:43_105": "pana taṁ aparevādaṁ paggaṇhanto puna “yañca tatthā”tiādimāha. Tattha “tadārammaṇāyā”ti",
  "anya-e0401n4:43_106": "taṁ gatinimittā rammaṇāya. “Tesaṁ vacanaṁ”ti aparesaṁ vacanaṁ. “Aññatra avicāraṇāyā”ti",
  "anya-e0401n4:43_107": "kasmā vuttaṁ. Nanu aṭṭhakathāyaṁ panātiādi sabbaṁ vicāraṇā vacanameva hotīti. Saccaṁ",
  "anya-e0401n4:43_108": "yathā diṭṭhapāṭhavasena, sāvasesa pāṭhabhāvaṁ pana na vicāretiyeva. Tasmā “aññatra",
  "anya-e0401n4:43_109": "avicāraṇāyā”ti vuttaṁ. Ettha siyā. Aṭṭhakathāpāṭho sāvaseso hotu, mūlaṭīkāpāṭho pana",
  "anya-e0401n4:43_110": "manodvāre yevāti niyametvā vuttattā kathaṁ sāvaseso siyāti. Niyametvā vuttopi idha",
  "anya-e0401n4:43_111": "adhippetatthe aparipuṇṇe sāvaseso eva hotīti. Tena vuttaṁ “aññaṁ kāraṇaṁ natthi aññatra",
  "anya-e0401n4:43_112": "avicāraṇāyā”ti. “Paccuppannamatītaṁ”tiādīsu. Tadārammaṇāvasānāya pañcadvārika javanavīthiyā",
  "anya-e0401n4:43_113": "ca vanaṁ hotīti yojanā. Evaṁ aparatthapi. Balavantepi sati. Tadārammaṇāvasānāya eva",
  "anya-e0401n4:43_114": "vīthiyā. “Vuttattā panā”ti aṭṭhakathāyaṁ eva vuttattā pana. “Purimabhāge evā”ti pañcadvārika",
  "anya-e0401n4:43_115": "antima vīthito pubbabhāge eva. “Tāhī”ti deyyadhammavatthūhi. “Yathātaṁ”ti taṁ atthajātaṁ",
  "anya-e0401n4:43_116": "katamaṁ viyāti attho. “Ito”ti manussa bhavato. Nimitta sadisaṁ saddaṁ vaṇṇanti sambandho.",
  "anya-e0401n4:43_117": "“Naṭṭhacakāraṁ”ti patitacakāraṁ. Aṭṭhakathāpāṭhe ñātakā mātādayo pañcadvāre upasaṁharantīti",
  "anya-e0401n4:43_118": "sambandho. “Tavatthāyā”ti tavaatthāya. “Cīnapaṭasomārapaṭādivasenā”ti cīnaraṭṭhe",
  "anya-e0401n4:43_119": "pavatto paṭo cīnapaṭo. Tathā somārapaṭepi. “Tānī”ti rasaphoṭṭhabbāni. Phoṭṭhabbaṁ",
  "anya-e0401n4:43_120": "pana aññaṁpi yujjateva. Atthidānīti manasikatattā paccuppannabhūtānīti vuttaṁ. “Arūpīnaṁ”ti",
  "anya-e0401n4:43_121": "arūpabrahmānaṁ. “Te”ti arūpino. “Tānī”ti heṭṭhimajjhānāni. Vissaṭṭhaṁ laddhajhānaṁ",
  "anya-e0401n4:43_122": "yesaṁ te vissaṭṭhajjhānā. “Tatoyeva cā”ti vissaṭṭhajjhānattāyeva ca. Ākaḍḍhitaṁ mānasaṁ",
  "anya-e0401n4:43_123": "cittaṁ etesanti viggaho. Idañca hetuvisesana padaṁ. Ākaḍḍhitamānasattā kāmabhave",
  "anya-e0401n4:43_124": "uppajjamānānanti dīpeti. Tesaṁ arūpīnaṁ. “Aññaṁ dubbala kammaṁ”ti upacārajjhānakammato",
  "anya-e0401n4:43_125": "aññaṁ tihetukomakaṁ kammaṁ. “Tesaṁ”ti rūpalokato ca vantānaṁ. “Sato”ti santassa samānassa.",
  "anya-e0401n4:43_126": "“Upatthambhane kāraṇaṁ natthī”ti idaṁ upacārajjhāna kammassa garuka kammagatikattā",
  "anya-e0401n4:43_127": "vuttaṁ. Ekanta garukakammabhūtaṁpi pana mahaggatajjhāna kammaṁ nāma nānānikanti balena",
  "anya-e0401n4:43_128": "paṭibāhīyamānaṁ paṭisandhiṁ na detiyeva. Upacārajjhāna kamme vattabbaṁ natthīti daṭṭhabbaṁ.",
  "anya-e0401n4:43_129": "“Tādisānī”ti tathā rūpāni dvihetukomaka kammāni tesaṁ okāsaṁ na labhanti. Nīvaraṇānaṁ",
  "anya-e0401n4:43_130": "suṭṭhuvikkhambhitattāyeva. “Yenā”ti yena chandādīnaṁ pavatti kāraṇena. “Nānākammāni",
  "anya-e0401n4:43_131": "pī”ti upacārajjhāna kammato aññāni paccuppanna kammānipi atītabhavesu katāni aparapariyāya",
  "anya-e0401n4:43_132": "kammānipi. “Yena cā”ti yena nānākammānampi okāsa lābhakāraṇena ca. “Te”ti rūpī brahmāno.",
  "anya-e0401n4:43_133": "“Vuttanayene vā”ti suṭṭhuvikkhambhitanīvaraṇānaṁ tesaṁ appanā pattajjhānavisesena",
  "anya-e0401n4:43_134": "[ yasmā panātiādinā ca ] paribhāvita cittasantānattā’ti ca vuttanayeneva. “Taṁ kāraṇaṁ”ti",
  "anya-e0401n4:43_135": "ahetuka paṭisandhiyā abhāva kāraṇaṁ. Parampara bhavesuca vīthimuttacittānaṁ pavattākāraṁ",
  "anya-e0401n4:43_136": "dassetunti sambandho. “Yathā tāniyeva osadhānī”ti loke ekaṁ osadhaṁ labhitvātaṁ devasikaṁ",
  "anya-e0401n4:43_137": "bhuñjati. Ekopathamadivase bhuñjantaṁ disvā katamaṁ nāma tvaṁ osadhaṁ bhuñjasīti",
  "anya-e0401n4:43_138": "pucchi. Idaṁ nāma osadhaṁ bhuñjāmīti vadati. Punadivasesupi osadhaṁ bhuñjantaṁ disvā",
  "anya-e0401n4:43_139": "tatheva pucchi. Tameva osadhaṁ bhuñjāmīti vadati. Tattha “tameva osadhaṁ”ti yaṁ pathamadivase",
  "anya-e0401n4:43_140": "osadhaṁ tayāca pucchitaṁ. Mayā ca kathitaṁ. Tameva ajja bhuñjāmīti attho. Tattha",
  "anya-e0401n4:43_141": "pana pathamadivase bhuttaṁ osadhaṁ aññaṁ. Ajja bhuttaṁ aññaṁ. Taṁsadisaṁ pana aññaṁpi",
  "anya-e0401n4:43_142": "tamevāti loke voharanti tāniyeva osadhāni bhuñjāmīti. Evaṁ idhapi tassadise tabbohāro",
  "anya-e0401n4:43_143": "daṭṭhabbo. “Tasmiṁ”ti bhavaṅgacitte. Avattamāne upapattibhavo occhijjati. Vattamāne",
  "anya-e0401n4:43_144": "na occhijjati. Tasmā tassa upapatti bhavassa anoccheda aṅgatthāya kāraṇattā bhavaṅganti",
  "anya-e0401n4:43_145": "vuccatīti adhippāyo. “Upapatti bhavo”ti ca kammajakkhandhasantānaṁ vuccati. “Parasamaye”ti",
  "anya-e0401n4:43_146": "uccheda diṭṭhīnaṁ vāde. “Vaṭṭamūlānī”ti avijjātaṇhā vuccanti. Vaṭṭamūlāni suṭṭhuucchijjanti",
  "anya-e0401n4:43_147": "etthāti viggaho. “Yassa atthāyā”ti saupādisesādikassa nibbānassa paṭilābhatthāya.",
  "anya-e0401n4:43_148": "“Paṭṭhapīyantī”ti pavattāpīyanti. Pajjanti pāpuṇanti ariyā janā etthāti padaṁ. Parato",
  "anya-e0401n4:43_149": "samantipade anupādisesassa gayhamānattā idha saupādisesanti vuttaṁ. Bujjhantīti budhā.",
  "anya-e0401n4:43_150": "Suṭṭhu saddhiṁ ucchinnaṁ sinehabandhanaṁ yehi te susamucchinnasinehabandhanā. Kathañca",
  "anya-e0401n4:43_151": "suṭṭhuucchinnaṁ, kehi ca saddhiṁ ucchinnantiāha “anusayamattaṁ pī”tiādiṁ. “Sesakilesehī”ti",
  "anya-e0401n4:43_152": "taṇhāsineha bandhanato avasesa kilesehi. “Adhisayitaṁ”ti vikkhambhituṁpi asakkuṇeyyaṁ",
  "anya-e0401n4:43_153": "hutvā atirekataraṁ sayitaṁ. “Adhigamāvahaṁ”ti adhigamo vuccati navavidho lokuttara",
  "anya-e0401n4:43_154": "dhammo. Taṁ āvahatīti adhigamāvahaṁ. “Sīlaṁ”ti catupārisuddhisīlaṁ. “Dhutaṅgaṁ”ti",
  "anya-e0401n4:43_155": "terasadhutaṅgaṁ. Sesamettha suviññeyyaṁ.",
  "anya-e0401n4:44": "Vīthimuttasaṅgahadīpaniyāanudīpanā niṭṭhitā."
}