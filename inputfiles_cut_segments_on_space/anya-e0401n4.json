{
  "anya-e0401n4:0": "5. Vīthimuttasaṅgahaanudīpanā",
  "anya-e0401n4:1_0": "143. Vīthimuttasaṅgahe . ‘‘Pavattisaṅgahaṁ’’ti cittuppādānaṁ pavattākārakathanasaṅgahaṁ.",
  "anya-e0401n4:1_1": "‘‘Paṭisandhiyaṁ’’ti paṭisandhikāle. ‘‘Tesaṁ’’ti citta cetasikānaṁ. Vibhāvanipāṭhe.",
  "anya-e0401n4:1_2": "‘‘Tadāsannatāyā’’ti tāyapaṭisandhiyā āsannatāya. ‘‘Taṁ gahaṇene vā’’ti sandhiggahaṇena",
  "anya-e0401n4:1_3": "eva sandhivacanena eva. ‘‘Visayappavatti nāmā’’ti kamma kammanimittādīnaṁ visayānaṁ",
  "anya-e0401n4:1_4": "dvāresu āpātā gamana vasena pavatti nāma. ‘‘Maraṇuppattiyaṁ eva siddhā’’ti maraṇuppattiyaṁ",
  "anya-e0401n4:1_5": "javanesu eva siddhā. Etena maraṇuppatti vidhānaṁ javanappadhānaṁ hoti, na cutippadhānanti",
  "anya-e0401n4:1_6": "dīpeti. Na hi tasmiṁ vidhāne tassaṁ cutiyaṁ visayappavatti vacanaṁ nāma atthi. Javanesu",
  "anya-e0401n4:1_7": "eva atthi. Sā pana cuti tasmiṁ bhave ādimhi paṭisandhi pavattiyā siddhāya sijjhati",
  "anya-e0401n4:1_8": "yevāti. ‘‘Tesaṁ’’ti vīthimuttānaṁ. ‘‘Bhavantī’’ti pātubbhavanti. ‘‘Tato’’ti ayato.",
  "anya-e0401n4:1_9": "‘‘Gantabbā’’ti paṭisandhiggahaṇavasena upapajjitabbā. ‘‘Gacchantī’’ti pavattanti.",
  "anya-e0401n4:1_10": "‘‘Tiro’’ti tiriyato. ‘‘Añchitā’’ti gatā pavattā, āyatā vā. ‘‘Samānajātitāyā’’ti tiracchāna",
  "anya-e0401n4:1_11": "gatajāti vasena samānajāti bhāvena. ‘‘Yuvantī’’ti missī bhavanti. ‘‘Sukhasamussayato’’ti",
  "anya-e0401n4:1_12": "sukhasamudāyato. ‘‘Dibbantī’’ti vijjotanti. ‘‘Iti katvā’’ti iti vacanatthaṁ katvā",
  "anya-e0401n4:1_13": "uparidevā surāti vuccantīti yojanā. ‘‘Vepacittipahārādādayo’’ti vepacitti asurinda",
  "anya-e0401n4:1_14": "pahārādaasurindādike devāsure. ‘‘Surappaṭi pakkhā’’ti tāvatiṁsādevappaṭipakkhā. ‘‘Surasadisā’’ti",
  "anya-e0401n4:1_15": "tāvatiṁsādeva sadisā. ‘‘Vemānikapete’’ti vemānika nāmake pete. ‘‘Vinipātike’’ti vinipātika",
  "anya-e0401n4:1_16": "nāmake duggata devajātike. Tesaṁ pavatti upari ‘vinipātikāsurānañcā’ti pade āvi bhavissati.",
  "anya-e0401n4:1_17": "‘‘Tepī’’ti lokantarika nerayika sattāpi. ‘‘Kālakañcikapete’’ti kālakañcika nāmake",
  "anya-e0401n4:1_18": "pete. Evaṁ kathāvatthu pāḷiyaṁ āgatā vessabhu ādayo yamarājānopanāti sambandho. Vessabhū",
  "anya-e0401n4:1_19": "ca notti ca somo ca yamo ca vessavaṇo ca iti ime petti rājāno. ‘‘Rajja’’nti rājabhāvaṁ",
  "anya-e0401n4:1_20": "rājakiccaṁ. Ye ca yakkharakkhasā nāma karontā vicarantīti sambandho. ‘‘Kurūrakammakārino’’ti",
  "anya-e0401n4:1_21": "luddakammakārino. ‘‘Revati vimāne’’ti revati vimāna vatthumhi. ‘‘Ito’’ti manussa",
  "anya-e0401n4:1_22": "lokato, sugatibhavato vā. Tehi yakkha rakkhasā nāma bhūmaṭṭhakāpi santi, ākāsaṭṭhakāpi.",
  "anya-e0401n4:1_23": "‘‘Nānākammakāraṇāyo’’ti dvattiṁsa vidhāni kammakaraṇa kiccāni. Tesampi nirayapālānanti",
  "anya-e0401n4:1_24": "sambandho. ‘‘Tissannaṁ’’ti tissannaṁ apāyabhūmīnaṁ. Apāyabhūmi.",
  "anya-e0401n4:2_0": "Ussito mano etesanti vā, ussanno mano etesanti vā, dvidhāviggaho. ‘‘Ussito’’ti uggato.",
  "anya-e0401n4:2_1": "‘‘Ussanno’’ti vipulo. Kasmā tikkhatara cittā hontīti vuttanti āha ‘‘paripuṇṇānaṁ’’tiādiṁ.",
  "anya-e0401n4:2_2": "Pubbavākye ananta cakkavāḷasādhāraṇa vasena vuttattā puna ‘‘imasmiṁ’’tiādi vuttaṁ.",
  "anya-e0401n4:2_3": "Vattabbaṁ natthi. Idheva sabbaññu buddhādīnaṁ uppannatoti adhippāyo. ‘‘Adhiggaṇhantī’’ti",
  "anya-e0401n4:2_4": "adhikaṁ katvā gaṇhanti. ‘‘Sūrā’’ti pāpakalyāṇa kammesu sūracittā. ‘‘Satimanto’’ti",
  "anya-e0401n4:2_5": "vipulassatikā. ‘‘Idha brahmacariyavāso’’ti idheva sikkhattayapūraṇa saṅkhātassa brahmacariyavāsassa",
  "anya-e0401n4:2_6": "atthitā. ‘‘Mariyādadhammesū’’ti lokacāritta dhammesu. ‘‘Dhataraṭṭho’’ti dhataraṭṭho",
  "anya-e0401n4:2_7": "mahārājā. Evaṁ viruḷhakotiādīsu. ‘‘Gandharukkhādhi vatthā’’ti gandharukkhesu ajjhāvutthā.",
  "anya-e0401n4:2_8": "‘‘Kumbhaṇḍā’’ti kuvuccati pathavī. Pathavi gatāni ratanabhaṇḍāni yesaṁ teti viggaho.",
  "anya-e0401n4:2_9": "‘‘Dānavarakkhasā’’ti danunāmadevadhītāya apaccanti atthena dānava nāmakā rakkhasā.",
  "anya-e0401n4:2_10": "Avarujjhanti antarāyaṁ karontīti avaruddhakā. ‘‘Vigaccharūpo’’ti vipannavaṇṇo. ‘‘Nihīnakammakatā’’ti",
  "anya-e0401n4:2_11": "nihīnānipāpakammāni katvā āgatā. Kācigandhappiyo jāyantīti sambandho. Yāgandhappiyo",
  "anya-e0401n4:2_12": "joginīti ca vuccanti, juṇhāti ca vuccantīti sambandho. ‘‘Abhilakkhitarattīsū’’ti",
  "anya-e0401n4:2_13": "abhiññātarattīsu. Uposatharattīsūti vuttaṁ hoti. ‘‘Gocarappasutakāle’’ti gocaratthāya",
  "anya-e0401n4:2_14": "vicaritakāle. ‘‘Jutiatthenā’’ti vijjotanaṭṭhena. Vasūni dhanāni dhārentīti vasundharā.",
  "anya-e0401n4:2_15": "Vasundharā ca te deva yakkhā cāti viggaho. ‘‘Nāgātveva vuccantī’’ti pāḷiyaṁ nāgesu",
  "anya-e0401n4:2_16": "saṅgayhantīti adhippāyo. ‘‘Yā’’ti yā bhummadevayakkha jātiyo. ‘‘Yāsaṁ’’ti yāsaṁ bhummadeva",
  "anya-e0401n4:2_17": "yakkhajātīnaṁ. ‘‘Kīḷāpasutavasenā’’ti bodhisattānañca buddhānañca acchariya dhammajātakāle",
  "anya-e0401n4:2_18": "ugghosana kīḷākammavaḍḍhanavasena. ‘‘Yāsañca mantapadānī’’ti yāsaṁ niggaha paggahapūjanādi",
  "anya-e0401n4:2_19": "vasena pavattāni mantapadāni. ‘‘Tesū’’ti + tesu catūsu avaruddhakesu. ‘‘Kīḷāsoṇḍavasenā’’ti",
  "anya-e0401n4:2_20": "kīḷādhuttavasena. ‘‘Ghāsasoṇḍavasenā’’ti khādanabhuñjana dhuttavasena. Soṇo vuccati",
  "anya-e0401n4:2_21": "sunakho. ‘‘Satte’’ nerayike vā petevā. ‘‘Kāmañca hotī’’ti kiñcāpi hotīti attho. ‘‘Nibandhanokāso’’ti",
  "anya-e0401n4:2_22": "niccasambandhanokāso. ‘‘Samudāgatesū’’ti paramparato āgatesu. ‘‘Devarājaṭṭhānesū’’ti",
  "anya-e0401n4:2_23": "imasmiṁ cakkavāḷe tāvatiṁsābhavane devarājaṭṭhānesūti adhippāyo. ‘‘Pāḷiyaṁ evā’’ti",
  "anya-e0401n4:2_24": "dīghanikāye janavasabhasuttapāḷiyaṁ eva. Yacchanti niyacchanti etthāti yāmo. ‘‘Niyacchantī’’ti",
  "anya-e0401n4:2_25": "aññamaññaṁ issāmacchariya mūlakehi kalahabhaṇḍanādīhi vigacchantīti attho. ‘‘Taṁ",
  "anya-e0401n4:2_26": "sahacaritattā’’ti tena yāma nāmakena issaradevakulena niccakālaṁ saha pavattattā.",
  "anya-e0401n4:2_27": "‘‘Vasaṁ vattentī’’ti icchaṁ pūrentīti vuttaṁ hoti.",
  "anya-e0401n4:3_0": "‘‘Pure’’ti sammukhaṭṭhāne. Taṁ pana ṭhānaṁ uccaṭṭhānaṁ nāma hotīti āha ‘‘ucceṭhāne’’ti.",
  "anya-e0401n4:3_1": "‘‘Sahasso brahmā’’tiādīsu attano sarīrobhāsena sahassaṁ cakkavāḷa lokaṁ pharanto",
  "anya-e0401n4:3_2": "sahassonāmāti aṭṭhakathāyaṁ adhippetaṁ. Kuladevatāyo nāma kula parampara pūjita devatāyo",
  "anya-e0401n4:3_3": "nāma. ‘‘Upaṭṭhahantī’’ti yuttaṭṭhāne devavatthu devamālakāni katvā samaye samaye",
  "anya-e0401n4:3_4": "tattha gantvā gandhamālādīhi pūjenti, vandanti, thomenti, varaṁ patthentīti attho.",
  "anya-e0401n4:3_5": "‘‘Upaṭṭhakā evasampajjantī’’ti upaṭṭhakamattāvahontīti adhippāyo. ‘‘Kassacī’’ti kassaci",
  "anya-e0401n4:3_6": "heṭṭhimassa. ‘‘Tatthā’’ti tāsu brahmabhūmīsu. Puna ‘‘tatthā’’ti tasmiṁ dutīyatale.",
  "anya-e0401n4:3_7": "‘‘Ābhā’’ti sarīrābhā. Niccharanti aṅgapaccaṅgehi niggacchanti. ‘‘Acala saṇṭhitā’’ti",
  "anya-e0401n4:3_8": "dutīya tale viya calitā na hoti. Atha kho acala saṇṭhitā. ‘‘Tesaṁ’’ti tesaṁvādīnaṁ",
  "anya-e0401n4:3_9": "pāṭhe. Brahmapārisajjātiādikaṁ nāmaṁ nasiddhaṁti yojanā. ‘‘Iñjanajātikehī’’ti calanajātikehi.",
  "anya-e0401n4:3_10": "‘‘Heṭṭhimatalānaṁ iñjitaṁ puññapphalaṁ atthīti sambandho. ‘‘Āneñja jātikenā’’ti acalanajātikena",
  "anya-e0401n4:3_11": "upekkhājhānena nibbattānaṁ catutthatalānaṁ. ‘‘Kenaci antarāyenā’’ti tejosaṁvaṭṭādikena",
  "anya-e0401n4:3_12": "antarāyena. ‘‘Etthapī’’ti etasmiṁ catutthatalepi. ‘‘Āyu vemattatāyā’’ti āyuppamāṇanānattassa.",
  "anya-e0401n4:3_13": "‘‘Oḷārikānaṁ’’ti idaṁ pakatiyā oḷārika sabhāvatāya vuttaṁ. Na sukhumānaṁ atthitāya.",
  "anya-e0401n4:3_14": "Natthi vihaññanaṁ etesanti avihā. Kiṁ vihaññanaṁ nāmāti āha ‘‘samathavipassanā kammesu",
  "anya-e0401n4:3_15": "avipphārikatā pattī’’ti. Cittassa avipphāratā pajjanaṁ nāma natthīti vuttaṁ hoti.",
  "anya-e0401n4:3_16": "‘‘Pasāda dibba dhamma paññā cakkhūhī’’ti ‘pasāda cakkhu, dibbacakkhu, dhammacakkhu,",
  "anya-e0401n4:3_17": "paññā cakkhū, hi. Tattha pasādacakkhu eva idha dibbacakkhūtipi vuccati. ‘‘Dhamma",
  "anya-e0401n4:3_18": "cakkhū’’ti heṭṭhimamaggaññāṇaṁ. ‘‘Paññā cakkhū’’ti vipassanā ñāṇapaccavekkhanāñāṇehi",
  "anya-e0401n4:3_19": "saddhiṁ avasesaṁ sabbaññāṇaṁ. ‘‘Rūpīnaṁ sattānaṁ’’ti rūpakāyavantānaṁ sattānaṁ. ‘‘Kaniṭṭhabhāvo’’ti",
  "anya-e0401n4:3_20": "appatarabhāvo. ‘‘Anāgāmimaggaṭṭhassapi paṭikkhepo’’ti sakadāgāmibhāveṭhatvā bhāventasseva",
  "anya-e0401n4:3_21": "anāgāmimaggo uppajjati. No aññathāti āha ‘‘sakadāgāmīnaṁ paṭikkhepenā’’tiādiṁ.",
  "anya-e0401n4:4": "Bhūmicatukkaṁ niṭṭhitaṁ.",
  "anya-e0401n4:5_0": "144. Bhavantare okkamanti etāyāti okkantīti piyujjati. ‘‘Sotarahito’’ti pasādasotarahito.",
  "anya-e0401n4:5_1": "Evaṁ sesesupi. ‘‘Āsittakādibhāvenā’’ti āsittakapaṇḍakādi bhāvena. ‘‘Dvīhi byañjanehī’’ti",
  "anya-e0401n4:5_2": "dvīhi nimittehi. ‘‘Vibacchavacano’’ti vipannavacano. ‘‘Vatthu vipannassā’’ti ettha",
  "anya-e0401n4:5_3": "‘‘vatthū’’ti sambhāra cakkhu vuccati. Tassa ādito paṭṭhāya vipannattā tena samannāgato",
  "anya-e0401n4:5_4": "puggalo vatthuvipannoti vuccati. ‘‘Tassa tassā’’ti cakkhuso tādikassa .‘‘Pasūtiyaṁ",
  "anya-e0401n4:5_5": "yevā’’ti vijāyamānakāleyeva. ‘‘Paññāveyyattiyabhāvassā’’ti ettha byattassa bhāvo",
  "anya-e0401n4:5_6": "veyyattiyaṁ. ‘‘Byattassā’’ti pharaṇaññāṇassa puggalassa. Paññā saṅkhātaṁ veyyattiyaṁ",
  "anya-e0401n4:5_7": "assāti viggaho. Dvihetuka tihetukānaṁpi na sakkā niyametunti sambandho. Kathaṁ na",
  "anya-e0401n4:5_8": "sakkāti āha ‘‘mātukucchimhi vipatti nāma natthī’’ti. Katamesaṁ vipattīti. Uppannānampi",
  "anya-e0401n4:5_9": "cakkhu sotānaṁ vipatti. Kenakāraṇena vipattīti. Parūpakkamenavā mātuyā visama payogena",
  "anya-e0401n4:5_10": "vā nānābādhena vā vipattīti yojanā. Dhātupāṭhe yakkha pūjāyaṁti paṭhitattā ‘‘pūjanīyaṭṭhenā’’ti",
  "anya-e0401n4:5_11": "vuttaṁ. Etena yakkhitabbā pūjitabbā yakkhāti dasseti. Ye pana kicchajīvikapattā vicaranti,",
  "anya-e0401n4:5_12": "te bhūmassitā nāma hontīti yojanā. ‘‘Bhūmissitā’’ti pāṭhe bhūmiyaṁ sitā nissitāti",
  "anya-e0401n4:5_13": "imamatthaṁ dassetuṁ ‘‘puññanibbattassā’’tiādi vuttaṁ. ‘‘Virūpā hutvā’’ti te vaṇṇatopi",
  "anya-e0401n4:5_14": "dubbaṇṇā honti. Saṇṭhānatopi dussaṇṭhānā. Jīvikatopi kicchajīvikātiādinā vipannarūpā",
  "anya-e0401n4:5_15": "hutvā. ‘Vivasā hutvā nipatantī’ti vinipātikātipi vadanti. Vivasāti ca attano vasena",
  "anya-e0401n4:5_16": "icchāya vināti attho. ‘‘Vivittaṭṭhānesū’’ti janavivittesu ṭhānesu. Pariyesitvā vā",
  "anya-e0401n4:5_17": "jīvitaṁ kappenti. Pīḷetvā vā jīvitaṁ kappenti. Tāsetvā pīḷetvā vā jīvitaṁ kappentīti",
  "anya-e0401n4:5_18": "yojanā. ‘‘Vemānikapetāpī’’ti attano puññanibbattaṁ dibbavimānaṁ yesaṁ atthi, te vemānikā.",
  "anya-e0401n4:5_19": "Te pana puññāpuññamissaka kammena nibbattattā keci divā dibbasukhaṁ anubhavanti,",
  "anya-e0401n4:5_20": "rattiṁ petadukkhaṁ. Keci rattiṁ dibbasukhaṁ anubhavanti, divā petadukkhanti. Parehi",
  "anya-e0401n4:5_21": "dattaṁ dinnaṁ puññapphalaṁ upanissāya jīvantīti paradattūpajīvino. ‘‘Parehi dinnaṁ",
  "anya-e0401n4:5_22": "puññapphalaṁ’’ti ñātakehi puññaṁ katvā idaṁ me puññaṁ petānaṁ kālaṅkatānaṁ ñātīnaṁ",
  "anya-e0401n4:5_23": "dedhīti evaṁ dinnaṁ puññapphalaṁ. ‘‘Sakalacakkavāḷapariyāpannā ekabhūmakā’’ti yathā",
  "anya-e0401n4:5_24": "tāvatiṁsābhūmi nāma sabba cakkavāḷesupi atthi. Sabbāpi dibbena vassasahassena ekaāyu",
  "anya-e0401n4:5_25": "paricchedo hoti. Imasmiṁ cakkavāḷe vattabbaṁ natthi. Na tathā nirayesu vā tiracchāna",
  "anya-e0401n4:5_26": "yoniyaṁ vā pettivisayevā asurakāyevā manussesuvā bhummadevesu vā ekaparicchedo nāma",
  "anya-e0401n4:5_27": "atthi. Catunnaṁ apāyānaṁ āyuppamāṇa gaṇanāya niyamo natthīti vuttaṁ, na nu brahma",
  "anya-e0401n4:5_28": "saṁyutte kokālikaṁ bhikkhuṁ ārabbha bhagavatā vutto dasannaṁ nirayānaṁ visuṁ visuṁ",
  "anya-e0401n4:5_29": "atthīti. Saccaṁ atthi. Te pana dasanirayā avīciniraye pariyāpannā hutvā tassa padesamattā",
  "anya-e0401n4:5_30": "honti. Na tehi pade samattehi sakalo avīcinirayo niyatāyu parimāṇoti sakkā vattuṁ.",
  "anya-e0401n4:5_31": "Api ca sopi tesaṁ āyuparicchedo avīcibhūmiyā niyāmena siddho na hoti. Tena tena kammaviseseneva",
  "anya-e0401n4:5_32": "siddho. Tasmā yaṁ vuttaṁ ‘‘tattha yebhūyyena kammappamāṇattā’’ti, taṁ su vuttaṁ hoti.",
  "anya-e0401n4:5_33": "Tenāha ‘‘tattha nirayesū’’tiādiṁ. ‘‘Evaṁ sante’’ti na itara dīpavāsīnaṁ āyukappassa",
  "anya-e0401n4:5_34": "ārohaṇañca orohaṇañca atthīti vutte satīti attho. Samācāro nāma dasasucaritāni. Visamācāro",
  "anya-e0401n4:5_35": "nāma dasaduccaritāni. Tesaṁ nissandabhūtā sampattivipattiyoti sambandho. ‘‘Tesaṁ",
  "anya-e0401n4:5_36": "pī’’ti itara dīpavāsīnaṁpi. So evaparicchedoti āpajjati. Na ca sakkā tathā bhavituṁ.",
  "anya-e0401n4:5_37": "Ādikappakāle sabbesampi catudīpa vāsīnaṁ asaṅkhyeyyāyukatā sambhavatoti. Atha itaradīpavāsīnampi",
  "anya-e0401n4:5_38": "āyukappassa ārohaṇaṁ orohaṇañca atthi. Evaṁ sati, etarahipi tesaṁ āyukappo jambudīpavāsīnaṁ",
  "anya-e0401n4:5_39": "āyukappena ekagatiko siyāti codanā. Nissandamattattātiādi parihāro. Natthi idaṁ mama",
  "anya-e0401n4:5_40": "idaṁ mamāti pavattā pāṭipuggalikataṇhā etesanti ‘‘amamā’’. ‘‘Apariggahā’’ti puttadārādipariggaharahitā.",
  "anya-e0401n4:5_41": "‘‘Uparime cātumahārājike’’ti ākāsaṭṭhakacātumahārājike. Dive devaloke siddhāni dibbāni.",
  "anya-e0401n4:5_42": "‘‘Yāva nimirājakālā’’ti yāva amhākaṁ bodhisattabhūtassa nimirañño uppannakālā. Kassa",
  "anya-e0401n4:5_43": "pabuddho purime antarakappe uppanno. Nimirājā pana imasmiṁ antara kappe uppanno.",
  "anya-e0401n4:5_44": "‘‘Manussa lokehi paññāsavassāni cātumahārājike ekodibbarattidivo hotī’’tiādi abhidhamme",
  "anya-e0401n4:5_45": "dhamma hadaya vibhaṅge āgatanayena vutto. Catugguṇavacane. ‘‘Uparimānaṁ’’ti uparimānaṁ",
  "anya-e0401n4:5_46": "devānaṁ. Ekaṁ vassasahassaṁ āyuppamāṇaṁ hotīti sambandho. ‘‘Dve’’ti dve vassasahassāni.",
  "anya-e0401n4:5_47": "‘‘Aṭṭhā’’ti aṭṭhavassasahassāni. ‘‘Heṭṭhimānaṁ’’ti heṭṭhimānaṁ devānaṁ. ‘‘Uparimānaṁ’’ti",
  "anya-e0401n4:5_48": "uparimānaṁ devānaṁ. Yāme eko rattidivotiādinā yojetabbaṁ. ‘‘Cattārī’’ti manussaloke",
  "anya-e0401n4:5_49": "cattāri vassasatāni. Evaṁ sesesu. ‘‘Ādianta dassanavasenā’’ti cātumahārājike manussavassagaṇanā",
  "anya-e0401n4:5_50": "dassanaṁ ādidassanaṁ nāma. Idāni vasavattiyaṁ manussavassagaṇanā dassanaṁ anta dassanaṁ nāma.",
  "anya-e0401n4:6_0": "Na atidubbalaṁti nātidubbalaṁ. ‘‘Taṁ’’ti taṁ avitakka avicāramattajhānaṁ. ‘‘Bhūmantare’’ti",
  "anya-e0401n4:6_1": "pathamajjhānabhūmito aññissaṁ dutīyajjhānabhūmiyaṁ. Kappavacane. Kappīyati vassa,",
  "anya-e0401n4:6_2": "utu, māsa, pakkha, ratti, divā, divasena paricchijjīyatīti kappo. Kappīyanti vā nānādhammappavattiyo",
  "anya-e0401n4:6_3": "atītā divasena paricchijjīyanti etenāti kappo. Kālo. Mahanto kappoti mahākappo. Vassānaṁ",
  "anya-e0401n4:6_4": "satabhāgehipi sahassabhāgehipi satasahassabhāgehipi saṅkhātuṁ asakkuṇeyyoti asaṅkhyeyyo.",
  "anya-e0401n4:6_5": "Ekassa asaṅkhyeyyassa antare dissamāno kappo antarakappo. Sattānaṁ nānāāyuparicchedo",
  "anya-e0401n4:6_6": "āyukappo. So pana manussānaṁ dasavassāyukakāle dasavassena paricchinno. Nevasaññā",
  "anya-e0401n4:6_7": "devānaṁ niccakālaṁ caturāsīti kappasahassehi paricchinno. Antarakappo nāma cūḷakappā",
  "anya-e0401n4:6_8": "vuccantīti sambandho. Vīsatippabhedā cūḷakappā vuccantīti keci vadantītiādinā yojanā.",
  "anya-e0401n4:6_9": "‘‘Ye’’ti ye catusaṭṭhiyādibhedā antarakappā. ‘‘Yathāvinaṭṭhaṁ’’ti vinaṭṭhappakārena",
  "anya-e0401n4:6_10": "vinaṭṭhappakatiyā. Vaḍḍhamāno kappo vivaṭṭo. ‘‘Yathāvivaṭṭaṁ’’ti vivaṭṭappakārena",
  "anya-e0401n4:6_11": "vivaṭṭappakatiyā. Accayena atikkamanena. Haraṇena apanayanena. ‘‘Tatthā’’ti tasmiṁ",
  "anya-e0401n4:6_12": "kappavacane. Aṭṭhakathāyaṁ vuttattāti sambandho. ‘‘Tejenā’’ti agginā. ‘‘Saṁvaṭṭatī’’ti",
  "anya-e0401n4:6_13": "vinassati tadā. ‘‘Heṭṭhā’’ti heṭṭhāloko. ‘‘Catusaṭṭhivāresū’’ti niddhāraṇe bhummavacanaṁ.",
  "anya-e0401n4:7_0": "Gāthāsu. ‘‘Sattasattaggināvārā’’ti sattasattavārā agginā vinassanti. Athavā, bhummatthe",
  "anya-e0401n4:7_1": "paccattavacanaṁ. Sattasusattasuvāresu loko agginā vinassatīti yojanā. Tenāha ‘‘aṭṭhame",
  "anya-e0401n4:7_2": "aṭṭhame’’ti. ‘‘Dakā’’ti udakena. Aṭṭhame aṭṭhamevāre loko dakena vinassatīti yojanā.",
  "anya-e0401n4:7_3": "Yadā catusaṭṭhivārā puṇṇā, tadā eko vāyuvāro siyā. Tattha ‘‘tadā’’ti tasmiṁ catusaṭṭhivāre.",
  "anya-e0401n4:7_4": "‘‘Vivaṭṭamānaṁ’’ti saṇṭhahamānaṁ. ‘‘Vivaṭṭatī’’ti saṇṭhahati. ‘‘Saṁvaṭṭamānaṁ’’ti",
  "anya-e0401n4:7_5": "vinassamānaṁ. ‘‘Saṁvaṭṭatī’’ti vinassati. ‘‘Dve asaṅkhyeyyānī’’ti aḍḍhadvayaṁ ekaṁ",
  "anya-e0401n4:7_6": "asaṅkhyeyyanti katvā upacārena vuttaṁ. Yathātaṁ-ābhassarānaṁ aṭṭhakappānīti. ‘‘Upaḍḍhenā’’ti",
  "anya-e0401n4:7_7": "udakavāre heṭṭhimabhūmīsu udakena vinassamānāsu dutīyajjhānabhūmi na tāva vinassati.",
  "anya-e0401n4:7_8": "Saṁvaṭṭakappepi cirakālaṁ tiṭṭhateyeva. Idaṁ sandhāya vuttaṁ. Sabbañcetaṁ labbhamānattā",
  "anya-e0401n4:7_9": "vuttaṁ. Asaṅkhyeyyakappaṁ sandhāya vuttanti. Idameva pamāṇanti.",
  "anya-e0401n4:8": "Paṭisandhicatukkaṁ niṭṭhitaṁ.",
  "anya-e0401n4:9_0": "145. Kammacatukke. ‘‘Janetī’’ti ajanitaṁ janeti. Pātubhāveti. ‘‘Upatthambhatī’’ti",
  "anya-e0401n4:9_1": "janitaṁ upatthambhati. Ciraṭṭhitikaṁ karoti. ‘‘Upapīḷetī’’ti janitaṁ upapīḷeti, parihāpeti.",
  "anya-e0401n4:9_2": "‘‘Upaghātetī’’ti upacchindati. ‘‘Kaṭattā rūpānaṁ’’ti kaṭattānāmakānaṁ kammajarūpānaṁ.",
  "anya-e0401n4:9_3": "‘‘Kammapathapattāvā’’ti ettha paṭisandhijanena sati, sabbampi kammaṁ kammapathapattaṁ",
  "anya-e0401n4:9_4": "nāma hotīti daṭṭhabbaṁ. Vipaccitthāti vipakkaṁ. Vipakkaṁ vipākaṁ yesanti vipakka",
  "anya-e0401n4:9_5": "vipākā. Upatthambhamānā pavattati. Sayaṁpi paccayalābhe satīti adhippāyo. ‘‘Aladdhokāsassā’’ti",
  "anya-e0401n4:9_6": "idaṁ nidassana mattaṁ. Laddhokāsassapi upatthambhanaṁ nāma icchitabbameva. Aññaṁ",
  "anya-e0401n4:9_7": "akusalakammaṁ okāsaṁ labhatīti yojanā. ‘‘Cāyaṁ’’ti ce ayaṁ. ‘‘Kālaṅkariyā’’ti kālaṁkareyya.",
  "anya-e0401n4:9_8": "‘‘Assā’’ti imassa puggalassa. ‘‘Pasāditaṁ’’ti pasannaṁ. ‘‘Padūsitaṁ’’ti paduṭṭhaṁ.",
  "anya-e0401n4:9_9": "Pubbe ‘maraṇāsanna kāle’ti vuttattā idha ‘pavattikālepī’ti vuttaṁ. ‘‘Etaṁ’’ti kammantarassa",
  "anya-e0401n4:9_10": "upatthambhanaṁ. ‘‘Jīvitaparikkhāre’’ti jīvitaparivāre paccaye. ‘‘Samudānetvā’’ti",
  "anya-e0401n4:9_11": "samāha ritvā .‘‘Etthā’’ti upatthambhaka kammaṭṭhāne. Khandhasantānassa upabrūhananti",
  "anya-e0401n4:9_12": "sambandho. ‘‘Vuttanayenā’’ti ‘jīvitantarāye apanetvā’tiādinā vuttanayena. Khandhasantānassa",
  "anya-e0401n4:9_13": "ciratarappavattinti sambandho. ‘‘Vuttappakārā’’ti ‘vipaccituṁ aladdhokāsāvā vipakka",
  "anya-e0401n4:9_14": "vipākā vā sabbāpi kusalā kusala cetanā’ti evaṁ vuttappakārā. ‘‘Dubbalataraṁ katvā",
  "anya-e0401n4:9_15": "vā vibādhamānā’’ti upapīḷaka kammakiccaṁ vuttaṁ. ‘‘Janaka kammassa dubbala āyūhanakāle’’ti",
  "anya-e0401n4:9_16": "samuccayanakāle. ‘‘Vihata sāmatthiyaṁ’’ti vināsitasattikaṁ. ‘‘Mahesakkhesū’’ti mahānubhāvesu.",
  "anya-e0401n4:9_17": "‘‘Upatthambhakampi tabbipariyāyena veditabbaṁ’’ti upapīḷaka kammato vipariyāyena",
  "anya-e0401n4:9_18": "veditabbaṁ. ‘Uparibhūmi nibbattakampi samānaṁ heṭṭhābhūmiyaṁ nibbattetī’tiādīsu ‘heṭṭhābhūmi",
  "anya-e0401n4:9_19": "nibbattakampi samānaṁ uparibhūmiyaṁ nibbattetī’tiādinā vattabbanti adhippāyo. Ajātasatturājavatthumhi",
  "anya-e0401n4:9_20": "tassa rañño pitughātakammaṁ mahāavīciniraye nibbattanakampi samānaṁ pacchā buddhu",
  "anya-e0401n4:9_21": "paṭṭhāna kammena bādhīyamānaṁ vihatasāmatthiyaṁ hutvā taṁ ussadaniraye nibbatteti.",
  "anya-e0401n4:9_22": "Khandhasantānassa vibādhanaṁ nāma sattassa dukkhuppatti karaṇanti sambandho. Kathaṁ",
  "anya-e0401n4:9_23": "gomahiṁsādīnaṁ puttadārañātimittānañca vipattikaraṇaṁ tassa sattassa upapīḷaka kammakiccaṁ",
  "anya-e0401n4:9_24": "bhaveyya. Aññohi so puggalo, aññe gomahiṁsādayo. Na ca aññena kataṁ kammaṁ aññesaṁ",
  "anya-e0401n4:9_25": "sattānaṁ dukkhuppattiṁ vā sukhuppattiṁ vā kareyyāti codanā. Duvidhantiādinā taṁ vissajjeti.",
  "anya-e0401n4:9_26": "Ānanda seṭṭhivatthumhi. Soseṭṭhi mahāmacchariyo ahosi. Aññepi dānaṁ dente nīvāresi.",
  "anya-e0401n4:9_27": "So tato cavitvā ekasmiṁ gāmake ekissā itthiyākucchimhi jāto. Tassa jātakālato paṭṭhāya",
  "anya-e0401n4:9_28": "tassa pāpakammena mātaraṁ ādiṁ katvā sakalagāmikānaṁ janānaṁ dukkhuppatti hotīti",
  "anya-e0401n4:9_29": "dhammapada aṭṭhakathāyaṁ vuttaṁ. Tasmā nissandaphalavasena aññena kataṁ kammaṁ aññesaṁ",
  "anya-e0401n4:9_30": "sattānaṁ dukkhuppattiṁ vā sukhuppattiṁ vā karoti yevāti daṭṭhabbaṁ. [‘‘Kammajasantati",
  "anya-e0401n4:9_31": "sīsesū’’ti paṭisandhikālato paṭṭhāya uppannā ekekā kammajarūpasantati nāma atthi.",
  "anya-e0401n4:9_32": "Sā pacchā aparāparaṁ tādisāya kammajarūpasantatiyā pavattatthāya sīsabhūtattā santati",
  "anya-e0401n4:9_33": "sīsanti vuccati. Yaṁ kiñci ekaṁ vākammajasantati sīsaṁ. Dve vākammajasantati sīsāni",
  "anya-e0401n4:9_34": "]. Visuddhimaggapāṭhe. ‘‘Tadevā’’ti taṁ upaghātaka kammameva. ‘‘Idha cā’’ti imasmiṁ",
  "anya-e0401n4:9_35": "abhidhammatthasaṅgahe. ‘‘Imassa pī’’ti imassa upaghātaka kammassapi. Duṭṭhagāmaṇi",
  "anya-e0401n4:9_36": "rañño vatthumhi ca soṇatthera pituno vatthumhi ca tesaṁ maraṇāsannakāle pathamaṁ",
  "anya-e0401n4:9_37": "duggati nimittāni upaṭṭhahanti. Pacchā rañño ekaṁ pubbakataṁ kalyāṇa kammaṁ anussarantassa",
  "anya-e0401n4:9_38": "therapitu ca taṅkhaṇe eva ekaṁ kalyāṇa kammaṁ karontassa tāni duggati nimittāni antaradhāyanti.",
  "anya-e0401n4:9_39": "Sagganimittāni pātubbhavanti. Ubhopi cavitvā sagge nibbattantīti. Kusalā kusala kammānaṁ",
  "anya-e0401n4:9_40": "khayaṁ karotīti kusalā kusala kammakkhayakaro. ‘‘Āyu kammesu vijjamānesū’’ti tassa",
  "anya-e0401n4:9_41": "sattassa āyu paricchedo ca pariyanta gato na hoti, kammānubhāvo ca parikkhīṇo na",
  "anya-e0401n4:9_42": "hoti. Evaṁ āyu kammesu vijjamānesu. ‘‘Aparādha kammassā’’ti mātāpitūsuvā dhammikasamaṇa",
  "anya-e0401n4:9_43": "brāhmaṇesu vā aparajjhanavasena katassa aparādhakammassa. ‘‘So panā’’ti majjhimaṭṭhakathāvādo",
  "anya-e0401n4:9_44": "pana. ‘‘Aruccamāno viyā’’ti anicchiyamānoviya. ‘‘So’’ti majjhimaṭṭhakathā vādo. ‘‘Tattha",
  "anya-e0401n4:9_45": "panā’’ti majjhimaṭṭhakathāyaṁ pana. ‘‘Sabbañcetaṁ’’ti sabbañca etaṁ suttavacanaṁ,",
  "anya-e0401n4:9_46": "vasena vuttanti sambandho. Anicchantehi ṭīkā cariyehi. ‘‘Vipākaṁ paṭiicchitabbo’’ti",
  "anya-e0401n4:9_47": "vipākaṁ paṭicca icchi tabbo. Ettha ‘‘vipākaṁ’’ti kammanibbattakkhandha santānaṁ vuccati.",
  "anya-e0401n4:9_48": "Tassa janakaṁ kammaṁ janaka kammanti vuccati. Tasseva khandhasantānassa upatthambhakaṁ",
  "anya-e0401n4:9_49": "tasseva upapīḷakaṁ tasseva upaghātakaṁ kammaṁ upaghātaka kammanti vuccatīti adhippāyo.",
  "anya-e0401n4:9_50": "‘‘Sāketa pañhe’’ti vipākuddhāre āgate sāketa pañhe. Dhammadinnāya nāma uggasena rañño",
  "anya-e0401n4:9_51": "deviyā vatthumhi sādevī pubbe ekaṁ ajaṁ ghātesi, tena kammena apāyesu patitvā pacchā",
  "anya-e0401n4:9_52": "pavatti vipākavasena bahūsu bhavesu ajasarīre lomagaṇanāmattaṁ attano sīsacchedana",
  "anya-e0401n4:9_53": "dukkhaṁ anubhosīti. ‘‘Sā panā’’ti sā ekā pāṇātipāta cetanā pana. Mahāmoggalāna vatthu",
  "anya-e0401n4:9_54": "nāma pañcasata corānaṁ therassa ghāta na vatthu . Therohi attanā pubbakatena upacchedaka",
  "anya-e0401n4:9_55": "kammena coraghātanaṁ labhitvā parinibbuto. Sāmāvatidevī ca vaggumudānaditīravāsino",
  "anya-e0401n4:9_56": "pañcasata bhikkhū ca attano pubbakatehi upacchedaka kammehi tādisaṁ parūpakkamaṁ",
  "anya-e0401n4:9_57": "labhitvā saggesu nibbattā. Dussimāro nāma kakusandha buddhakāle māradeva putto vuccati.",
  "anya-e0401n4:9_58": "Kalāburājānāma khanti vāditā pasassa ghātako vuccati. Te pana taṅkhaṇe attanā katena",
  "anya-e0401n4:9_59": "upacchedaka kammena taṅkhaṇe eva cavitvā avīcimhi nibbattā. Tattha purima vatthūsu",
  "anya-e0401n4:9_60": "upacchedaka kammaṁ upacchindana mattaṁ karoti. Na attano vipākaṁ deti. Pacchimavatthūsu",
  "anya-e0401n4:9_61": "pana upacchindanañca karoti, vipākañca detīti. Vibhāvanipāṭhe. ‘‘Upacchedana pubbakaṁ’’ti",
  "anya-e0401n4:9_62": "upacchedana pubbakaṁ vipākaṁ janetīti yojanā. Kammantarassa vipākaṁ upacchinditvāva",
  "anya-e0401n4:9_63": "attano vipākaṁ janetīti adhippāyo. Tattha ‘‘attano vipākaṁ janetī’’ti idha kadāci",
  "anya-e0401n4:9_64": "janeti, kadāci na janetīti evaṁ vibhāgassa akatattā ‘‘taṁ na sundaraṁ’’ti vuttaṁ.",
  "anya-e0401n4:9_65": "Tenāha ‘‘idha pubbakatenā’’tiādiṁ. ‘‘Aṭṭhakathāsuyeva āgatattā’’ti tesu vatthūsu",
  "anya-e0401n4:9_66": "tejanā upacchedaka kammena marantīti evaṁ vatvā āgatattā. Vipākaṁ nibbattetīti vipāka",
  "anya-e0401n4:9_67": "nibbattakaṁ. Tassa bhāvo vipāka nibbattakattaṁ. Vipāka nibbattakattassa abhāvoti viggaho.",
  "anya-e0401n4:10": "Janakacatukkaṁ niṭṭhitaṁ.",
  "anya-e0401n4:11_0": "136. ‘‘Nikanti balena vā paṭibāhiyamānaṁ vipākaṁ na detī’’ti jhānalābhino hutvāpi",
  "anya-e0401n4:11_1": "maraṇakāle uppajjituṁ nikantiyā sati, taṁ jhānaṁ vipākaṁ na detīti adhippāyo. ‘‘Ekassā’’ti",
  "anya-e0401n4:11_2": "ekassa puggalassa. ‘‘Tesaṁ’’ti mahaggatakamma ānantariya kammānaṁ. Antima javanavīthiyaṁ",
  "anya-e0401n4:11_3": "kataṁ nāma vatthu dubbalattā sayampi dubbalaṁ hoti. Paṭisandhiṁ na janeti. Tenāha",
  "anya-e0401n4:11_4": "‘‘antima javanavīthito pubbabhāge āsanne kataṁ’’ti. Idañca kammasāmañña vasena vuttaṁ.",
  "anya-e0401n4:11_5": "Kammavisese pana sati, na detīti na vattabbanti dassetuṁ ‘‘micchādiṭṭhikammaṁ panā’’tiādi",
  "anya-e0401n4:11_6": "vuttaṁ. Kataṁ āsanna kammaṁ nāmāti gahetabbanti yojanā. Pāḷipāṭhe. Assapuggalassa",
  "anya-e0401n4:11_7": "maraṇakālevā sammādiṭṭhi samattā samādinnā, micchādiṭṭhi samattā samādinnāti yojanā.",
  "anya-e0401n4:11_8": "Parato paripuṇṇaṁ āgamissati. Somanassa janakaṁ paracetanā pavattivasena. Santāpa",
  "anya-e0401n4:11_9": "janakaṁ kukkuccavippaṭisārappavattivasena. Idaṁ garuka catukkaṁ nāma anantare bhave",
  "anya-e0401n4:11_10": "vipaccanakānaṁ kammānaṁ vasena vuttanti āha ‘‘upapajjavedanīya kammāni evā’’ti. Kammaṁ",
  "anya-e0401n4:11_11": "nāma kusalaṁ vā hotu, akusalaṁ vā. Punappunaṁ laddhā sevane sati, vipākaṁ deti. Asati",
  "anya-e0401n4:11_12": "na deti. Kāmāvacarassa kusalassa kammassa katattā upacitattā vipākaṁ uppannaṁ hoti",
  "anya-e0401n4:11_13": "cakkhu viññāṇanti ca, akusalassa kammassa katattā upacitattā vipākaṁ uppannaṁ hoti",
  "anya-e0401n4:11_14": "cakkhu viññāṇanti ca, pāḷiyaṁ vuttaṁ. Etthahi katattāti vatvā puna upacitattāti vacanaṁ",
  "anya-e0401n4:11_15": "punappunaṁ vaḍḍhanasaṅkhāte āsevane sati eva vipākaṁ detīti ñāpeti. Tasmā katamatta",
  "anya-e0401n4:11_16": "kammattā kaṭattā kammaṁ nāmāti vuttepi anantarabhave vipaccanaka kammasseva idha",
  "anya-e0401n4:11_17": "adhippetattā punappunaṁ laddhā sevanameva idha gahetabbanti dassetuṁ aṭṭhakathāyaṁ",
  "anya-e0401n4:11_18": "‘‘punappunaṁ laddhāsevanaṁ’’ti vuttaṁ.",
  "anya-e0401n4:12_0": "‘‘Evañca katvā’’tiādīsu. ‘‘Yattha taṁ pubbakataṁ kammanti āgataṁ’’ti yasmiṁ aṭṭhakathā",
  "anya-e0401n4:12_1": "padese taṁ kaṭattā kammaṁ pubbakataṁ kammaṁti āgataṁ. ‘‘Kasmā idhā’’tiādīsu. ‘‘Idhā’’ti",
  "anya-e0401n4:12_2": "imasmiṁ abhidhammattha saṅgahe. Pāḷiyaṁ. Yaṁ garukaṁ, taṁ vipākaṁ deti. Tasmiṁ asati,",
  "anya-e0401n4:12_3": "yaṁ bahulaṁ. Tasmiṁ asati, yaṁ āsannaṁ. Tasmiṁ asati, yaṁ kaṭattā vā pana kammaṁ,",
  "anya-e0401n4:12_4": "taṁ vipākaṁ detīti attho. Sesamettha suviññeyyaṁ.",
  "anya-e0401n4:13_0": "Suttantapāṭhe. Sukhavedanaṁ janetīti sukhavedanīyaṁ. ‘‘Samattā’’ti suṭṭhugahitā.",
  "anya-e0401n4:13_1": "‘‘Samādinnā’’ti tadatthavivaraṇaṁ. ‘‘Pariyattaṁ’’ti samatthaṁ. Tambadādhikassa yāvajīvaṁ",
  "anya-e0401n4:13_2": "bahūni pāpakammāni āciṇṇāni. Maraṇa divase pana sāriputtattherassa dhammadesanaṁ",
  "anya-e0401n4:13_3": "sutvā cavitvā tena āsanna kammena sagge nibbatti. Vātakālassa yāvajīvaṁ bahūni kalyāṇa",
  "anya-e0401n4:13_4": "kammāni āciṇṇāni. Maraṇa divasepana buddhasāsane viparīta saññaṁ katvā tena āsanna",
  "anya-e0401n4:13_5": "kammena apāye nibbatti.",
  "anya-e0401n4:14": "Garukacatukkaṁ niṭṭhitaṁ.",
  "anya-e0401n4:15_0": "147. Diṭṭhadhammacatukke. Passitabboti diṭṭho. ‘‘Dhammo’’ti khandhāyatana dhamma",
  "anya-e0401n4:15_1": "samūho. Diṭṭho dhammoti diṭṭha dhammo. Vattamāno dhammasamūho. Yo attabhāvoti vuccati.",
  "anya-e0401n4:15_2": "Attasaṅkhātassa diṭṭhiyā parikappitasārassa bhāvo pavatti kāraṇanti katvāti imamatthaṁ",
  "anya-e0401n4:15_3": "dassento ‘‘diṭṭha dhammo vuccatī’’tiādimāha. ‘‘Vipākaṁ paṭisaṁvedetī’’ti etena kathaṁ",
  "anya-e0401n4:15_4": "kammasādhanaṁ dasseti. Paṭisaṁvedana kriyāpade vipākanti kammapadaṁ disvā vipākaṁ",
  "anya-e0401n4:15_5": "nāma veditabbaṁ vedanīyaṁ. Paṭisaṁveditabbaṁ paṭisaṁvedanīyanti viññātattā. ‘‘Upeccā’’ti",
  "anya-e0401n4:15_6": "upagantvā. ‘‘Upapajjitvā’’ti upecca pajjitvā. Pāpuṇitvāti attho. Vibhāvanipāṭhe.",
  "anya-e0401n4:15_7": "‘‘Diṭṭha dhammato’’ti diṭṭha dhammassa. Sāmiatthe pañcamī. Pāḷiyaṁ vuttaṁ. ‘‘Etthahī’’tiādi",
  "anya-e0401n4:15_8": "pubbavākye vutta nayameva. Aparasaddo niccaṁ apādānā pekkho. Tañca apādānaṁ nāma",
  "anya-e0401n4:15_9": "anantare vuttapadehi. ‘‘Diṭṭhadhammā nāgatānantara bhavehī’’ti diṭṭhadhammato ca",
  "anya-e0401n4:15_10": "anāgatānantara bhavato cāti attho. ‘‘Parivatto’’ti pabandho. Aparāpariyoti vā, aparo",
  "anya-e0401n4:15_11": "ca aparo ca aparāparo. Aparāpare pavatto aparāpariyoti attho. ‘‘Upapajjabhavaṁ’’ti",
  "anya-e0401n4:15_12": "anāgatānantarabhavaṁ. Ahosi kamme ‘‘ahosī’’ti padaṁ aññāsi koṇḍaññoti padeviya ruḷhīnāmapadanti",
  "anya-e0401n4:15_13": "āha ‘‘ahosi nāmakaṁ’’ti. Taṁ pana ruḷhipadaṁ kutopavattaṁti āha ‘‘ahosi kammaṁ’’tiādiṁ.",
  "anya-e0401n4:15_14": "‘‘Evaṁ vutta pāṭhavasenā’’ti ettha idha vutto pāṭho sā vaseso. Paripuṇṇapāṭho pana",
  "anya-e0401n4:15_15": "ahosi kammaṁ ahosi kamma vipāko, ahosi kammaṁ nāhosi kamma vipāko, ahosi kammaṁ atthikamma",
  "anya-e0401n4:15_16": "vipāko, ahosi kammaṁ natthi kammavipāko, ahosikammaṁ bhavissati kamma vipāko, ahosi",
  "anya-e0401n4:15_17": "kammaṁ na bhavissati kamma vipākotiādinā paṭisambhidā magge āgato. ‘‘Sā’’ti pathama",
  "anya-e0401n4:15_18": "javana cetanā. ‘‘Appatara vipākā cātī’’ti ettha ‘‘itī’’ti hetu atthe nipāto, tasmā",
  "anya-e0401n4:15_19": "aciraṭṭhiti kattā diṭṭha dhamme eva phalaṁ datvā vigacchati, tasmā appatara vipākattā",
  "anya-e0401n4:15_20": "ahetukamattaṁ phalaṁ datvā vigacchatīti yojanā. ‘‘Paccayoti cā’’ti paccayaṁ laddhāti",
  "anya-e0401n4:15_21": "vutto paccayoti ca. ‘‘So’’ti mahantaṁ vutto paccayo. ‘‘Kākavaliyādīnaṁ viyā’’ti kākavaliyādīnaṁ",
  "anya-e0401n4:15_22": "puggalānaṁ diṭṭhavedanīya kammaṁ viya. ‘‘Pākaṭatarapphaladānaṁ’’ti sattāhabbhantare",
  "anya-e0401n4:15_23": "eva seṭṭhiṭṭhānappaṭi lābhādivasena pākaṭatarapphaladānakaṁ kammavisesaṁ. Kamma pathajavanasantāne",
  "anya-e0401n4:15_24": "pavattā pathamajavana cetanā vā itarāpi pathama javana cetanā vāti yojanā. ‘‘Kācī’’ti",
  "anya-e0401n4:15_25": "ekaccā pathamajavana cetanā. Sesāni diṭṭhadhamma vedanīya kammāni.",
  "anya-e0401n4:16_0": "Upapajjakamme. ‘‘Attha sādhikā’’ti sanniṭṭhānatthasādhikā. Pāṇaghātādi kiccasādhikāti",
  "anya-e0401n4:16_1": "vuttaṁ hoti. Suṭṭhu niṭṭhāpetīti sanniṭṭhāpikā. ‘‘Sesāni pī’’ti sesāni upapajja vedanīya",
  "anya-e0401n4:16_2": "kammānipi. ‘‘Idhā’’ti imasmiṁ manussa loke. ‘‘Missakakammānī’’ti kusalā kusalamissakāni",
  "anya-e0401n4:16_3": "kammāni. Vemānikapetavatthūni vimānavatthu pāḷiyaṁ āgatāni. ‘‘Sugatiyaṁ vipattiṁ",
  "anya-e0401n4:16_4": "anubhavantāni vatthūnī’’ti ettha ‘‘vipattiṁ’’ti cakkhu sotādīnaṁ aṅga paccaṅgānaṁ",
  "anya-e0401n4:16_5": "vā vipattiṁ. Nānā dukkhuppattibhūtaṁ vā vipattiṁ. ‘‘Duggatiyaṁ sampattiṁ’’ti mahiddhīnaṁ",
  "anya-e0401n4:16_6": "nāgasupaṇṇādīnaṁ sampattiṁ. ‘‘Yathā vutta vatthūhī’’ti vemānika petavatthādīhi. Aṭṭhakathāpāṭhe.",
  "anya-e0401n4:16_7": "‘‘Tesaṁ saṅkamanaṁ natthī’’ti tesaṁ kammānaṁ vipaccanakāla saṅkanti nāma natthi.",
  "anya-e0401n4:16_8": "‘‘Yathāṭhāneyeva patiṭṭhantī’’ti tāni diṭṭha dhammaṭṭhānādivasena bhagavatā yathā",
  "anya-e0401n4:16_9": "vuttaṭṭhāne eva tiṭṭhanti. ‘‘Evaṁ vuttaṁ’’ti tesaṁ saṅkamanaṁ natthītiādinayena vuttaṁ.",
  "anya-e0401n4:16_10": "‘‘Yuttiyā vā abhāvato’’ti ettha diṭṭha dhamma vedanīyassa paṭisandhi vipākādi yuttiyā abhāvato.",
  "anya-e0401n4:17": "Diṭṭhadhammacatukkaṁ.",
  "anya-e0401n4:18_0": "148. Pākaṭṭhānacatukke. ‘‘Kāyādīnaṁ’’ti copanakāyādīnaṁ. Kāya viññattādīnanti vuttaṁ",
  "anya-e0401n4:18_1": "hoti. ‘‘Atipātentī’’ti atikkamma payogena abhibhavitvā pātenti. Tenāha ‘‘atipātanañcetthā’’tiādiṁ.",
  "anya-e0401n4:18_2": "‘‘Adinnaṁ’’ti sāmikenaadinnaṁ parasantakaṁ. Agamanīyavatthūni nāma avītikkamanatthāya",
  "anya-e0401n4:18_3": "anupagantabbāni māturakkhitādīni itthi purisasarīrāni. ‘‘Tassā’’ti parapāṇassa. ‘‘Tato’’ti",
  "anya-e0401n4:18_4": "parapariggahita bhāvato. ‘‘Acchindaka cetanā’’ti parasantakassa attano santakakaraṇavasena",
  "anya-e0401n4:18_5": "bhusaṁ parasantakā bhāvacchindaka cetanā. Viluppana cetanāti vuttaṁ hoti. ‘‘Maggena",
  "anya-e0401n4:18_6": "maggappaṭipādakassā’’ti attano maggena paramagga sampayojakassa. ‘‘Etthapī’’ti yathā",
  "anya-e0401n4:18_7": "adinnādāne parapariggahita saññinoti dutīyaṁ aṅgapadaṁ vuttaṁ. Evaṁ etthapi. Ettha",
  "anya-e0401n4:18_8": "vadanti agamanīya vatthu vasena cittanti avatvā tasmiṁ sevana cittanti vuttaṁ. Tasmā",
  "anya-e0401n4:18_9": "agamanīya vatthu saññitāti avuttampi vuttasadisaṁ hotīti. Na hoti. Na hi tasminti",
  "anya-e0401n4:18_10": "vacanaṁ saññāvisesa sahitaṁ atthaṁ vadati. Īdisesu ca ṭhānesu sace saññāpadhānaṁ",
  "anya-e0401n4:18_11": "hoti. Pāṇasaññitā, parapariggahita saññitā,ti aṅga padaṁ viya idhapi agamanīya vatthu",
  "anya-e0401n4:18_12": "saññitāti dutīyaṁ aṅgapadaṁ avassaṁ vattabbaṁ hoti. Kasmā, aṅganiyamaṭṭhānattā. Tenāha",
  "anya-e0401n4:18_13": "‘‘etenā’’tiādiṁ. ‘‘Caturaṅgīkova vutto’’ti tassa cattāro sambhārā. Agamanīya vatthu,",
  "anya-e0401n4:18_14": "tasmiṁ sevana cittaṁ, sevanappayogo, maggena maggappaṭipatti adhivāsananti. ‘‘Sā’’ti",
  "anya-e0401n4:18_15": "bhikkhunī. ‘‘Rakkhitāsu saṅgahitā’’ti māturakkhita pitu rakkhitādīsu saṅgahitā. ‘‘Ṭīkāsu",
  "anya-e0401n4:18_16": "panā’’ti suttantaṭīkāsu pana. ‘‘Sā’’ti bhikkhunī. Pāsaṇḍā vuccanti dvāsaṭṭhi diṭṭhigatādīni.",
  "anya-e0401n4:18_17": "Taṁ vādino pāsaṇḍiyā nāma. Tesaṁ dhammo pāsaṇḍiya dhammo nāma. Micchācāropi dussīlāya",
  "anya-e0401n4:18_18": "itthiyā vītikkamo appasāvajjo. Tato gorūpa sīlikāya mahāsāvajjo. Tato saraṇaṅgatāya,",
  "anya-e0401n4:18_19": "pañca sikkhā padikāya, sāmaṇeriyā, puthujjana bhikkhuniyātiādi. Aṭṭhakathā pāṭhe.",
  "anya-e0401n4:18_20": "‘‘Etthā’’ti imasmiṁ akusalakāyakamme. ‘‘Na gahitaṁ’’ti therena vā aṭṭhakathācariyehi",
  "anya-e0401n4:18_21": "vā na gahitaṁ. Surañca merayañca pivanti etenāti surāmeraya pānaṁ. Tadajjhoharaṇa",
  "anya-e0401n4:18_22": "cetanā kammaṁ. ‘‘Sabba lahuko’’ti sabbesaṁ surāpāna kamma vipākānaṁ majjhe yo vipāko",
  "anya-e0401n4:18_23": "lahukataro, pavattivipākamattoti vuttaṁ hoti. ‘‘Ummattakasaṁvattaniko’’ti ummattabhāva",
  "anya-e0401n4:18_24": "saṁvattaniko. ‘‘Pañcapī’’ti surāpāna kammena saha pañcapi. Mūlaṭīkā vacane. ‘‘Tassā’’ti",
  "anya-e0401n4:18_25": "surāpāna kammassa. Paṭisambhidā maggaṭīkāyaṁ imassa vākyassa saṁvaṇṇanāyaṁ vuttanti",
  "anya-e0401n4:18_26": "sambandho. Tattha ‘‘tabbi ramaṇādayo cā’’ti tato surāpānato viramaṇādayo ca. ‘‘Madassā’’ti",
  "anya-e0401n4:18_27": "majjanassa. ‘‘Apuññapathassā’’ti akusala kamma pathassa. ‘‘Tabbirati pī’’ti tato",
  "anya-e0401n4:18_28": "surāpānato viratipi. ‘‘Nimmadatāyā’’ti majjanarahita bhāvassa. ‘‘Sā’’ti nimmadatā.",
  "anya-e0401n4:18_29": "‘‘Puññapathassā’’ti kusalakamma pathassa. ‘‘Itī’’ti tasmā. ‘‘Tānī’’ti surāpāna kammatabbirati",
  "anya-e0401n4:18_30": "kammāni. ‘‘Na itaraṁ’’ti kammapathehi asambandhaṁ. Surāpānaṁ visuṁ paṭisandhiṁ na",
  "anya-e0401n4:18_31": "detīti yojanā. Tabbirati kamme pana sace idaṁ surāpānaṁ nāma pāpakammaṁ duccaritanti",
  "anya-e0401n4:18_32": "ñatvā samādāna virati sampattavirati vasena taṁ sikkhāpadaṁ rakkhati. Taṁ sīlaṁ aññehi",
  "anya-e0401n4:18_33": "puññapathehi asambandhampi visuṁ paṭisandhiṁ na detīti na vattabbaṁ. ‘‘Evamidaṁ pī’’ti",
  "anya-e0401n4:18_34": "evaṁ idampi surāpāna kammaṁ kamma pathapattassa kammassa parivārabhūtaṁ eva paṭisandhiṁ",
  "anya-e0401n4:18_35": "janetīti yojanā. ‘‘Tatthā’’ti kammapathasuttesu. Sarūpato na vuttanti ca sakkā vattunti",
  "anya-e0401n4:18_36": "sambandho. ‘‘Yaṁ’’ti yaṁ surāpāna kammaṁ. ‘‘Tatthā’’ti tesu kammapathasuttesu. Kamma",
  "anya-e0401n4:18_37": "jananaṁ nāma duccarita kammānaṁ jananaṁ. Sakkena devāna mindena tassa apāyagāmitā",
  "anya-e0401n4:18_38": "vuttāti sambandho. Tassāsurāya puṇṇaṁ imaṁ surākumbhaṁkiṇātha. Mūlaṁ detha gaṇhāthāti",
  "anya-e0401n4:18_39": "attho. ‘‘Tassā’’ti surāpāna kammassa. Apāyaṁ gameti sampāpetīti apāya gāmī. ‘‘Yadidaṁ’’ti",
  "anya-e0401n4:18_40": "yā ayaṁ yathālābha yojanā atthi. Mūlaṭīkā vacane. ‘‘Kammasahajātā’’ti akusala kammasahajātā",
  "anya-e0401n4:18_41": "taṇhā. ‘‘Tesaṁ’’ti tesaṁ pañcannaṁ kammānaṁ. ‘‘Koṭṭhāsato’’ti dhammasaṅgaṇiyaṁ phasso",
  "anya-e0401n4:18_42": "hoti, vedanā hotītiādinā vutte dhammuddesavāre jhānādikoṭṭhāsā nāma āgatā. Tesu pañca",
  "anya-e0401n4:18_43": "sikkhāpadā koṭṭhāsato kammapatha koṭṭhāsikā eva. Kammapatha koṭṭhāse antogadhāti",
  "anya-e0401n4:18_44": "attho. ‘‘Purimānaṁ catunnaṁ’’ti pāṇāti pātādīnaṁ catunnaṁ kammānaṁ. ‘‘Paṭikkhitto’’ti",
  "anya-e0401n4:18_45": "tassa kammapathabhāvo paṭikkhitto. ‘‘Tatīyaṁ’’ti tatīya suttaṁ. Etāsupi ca aṭṭhakathāsu.",
  "anya-e0401n4:19_0": "Kāyakammādīsu. Sasambhārakāyo nāma sakalo rūpakāyo. Pasādakāyo nāma kāyapasādo eva.",
  "anya-e0401n4:19_1": "Kāya viññatti copanakāyo nāma. ‘‘Copana’’nti ca calanaṁ vuccati. ‘‘So yevā’’ti copanakāyoyeva.",
  "anya-e0401n4:19_2": "Kāyakamma nāma lābho ca hoti, tasmā so kammānaṁ pavatti mukhanti vuccatīti yojanā.",
  "anya-e0401n4:19_3": "‘‘Kammāni visesetuṁ’’ti idaṁ kāyakammaṁ nāma, idaṁ vacīkammaṁ nāmāti visesetuṁ niyametuṁ.",
  "anya-e0401n4:19_4": "‘‘Sakkontī’’ti kammāni visesetuṁ sakkonti. Tasmā kāyadvāre vuttitoti ca vacīdvāre",
  "anya-e0401n4:19_5": "vuttitoti ca vuttanti adhippāyo. Micchācārassa vacīdvāre appavattito ‘‘purimāni dve’’ti",
  "anya-e0401n4:19_6": "vuttaṁ. ‘‘Majjhimāni cattārī’’ti musāvādādīni cattāri vacīkammāni. ‘‘Chabbidhāni",
  "anya-e0401n4:19_7": "tāni vajjānīti’’ti ‘kāyakammaṁ jaheyyu’ntiādīni chabbidhāni tāni vajjāni. Kathaṁ",
  "anya-e0401n4:19_8": "ekamekena bāhulla saddena chabbidhāni tāni vajjetīti. Anvayato ca byatirekato ca",
  "anya-e0401n4:19_9": "vajjeti. Kathaṁ, pāṇātipāta kammaṁ kadāci appakena vacīdvāre uppannampi kāyadvāre",
  "anya-e0401n4:19_10": "eva pavatti bahulattā kāyakammameva hoti. Vacīkamma saṅkhyaṁ na gacchati. Dve vā",
  "anya-e0401n4:19_11": "assa nāmāni na bhavanti. Vacīdvāre pana appakavuttittā vacīkammaṁ nāma na hoti. Kāyakammanti",
  "anya-e0401n4:19_12": "nāmaṁ na jahati. Dve vā assa nāmāni na bhavantīti evaṁ ekena kāyadvāre bāhulla vuttivacanena",
  "anya-e0401n4:19_13": "pāṇātipāta kamme chabbidhāni vajjāni vajjetīti. Evaṁ sesesu. Vanacarako nāma vanaluddako.",
  "anya-e0401n4:19_14": "So pana kadāci appakena gāme carantopi vane bāhulla cārittā vanacarako eva hoti.",
  "anya-e0401n4:19_15": "Gāmacarakoti nāmaṁ na labhati. Dve vā assa nāmāni na bhavanti. Evaṁ saṅgāmāvacarakāpi.",
  "anya-e0401n4:19_16": "Saṅgāmāvacaro nāma saṅgāme bāhullāvacaro hatthī vuccati. Ettha manodvāraṁ sabba kamma",
  "anya-e0401n4:19_17": "sādhāraṇattā kammāni visesetuṁ na sakkotīti vuttaṁ. Evañcasati, ‘abhijjhā byāpādo",
  "anya-e0401n4:19_18": "micchādiṭṭhi ceti manasmiṁ vuttito manokammaṁ nāmā’ti idaṁ na vattabbanti. No na",
  "anya-e0401n4:19_19": "vattabbaṁ. Kamma siddhiṁ paṭicca aññadvārehi asādhāraṇattā . Tenāha ‘‘manokammāni",
  "anya-e0401n4:19_20": "panā’’tiādiṁ. ‘‘Siddhaṁ’’ti nibbattaṁ. ‘‘Kāyakammadvāraṁ’’ti ettha tattha copanakāyo",
  "anya-e0401n4:19_21": "kāyakammānaṁ pavatti bahulattā kāyakamma dvāraṁ nāma. Copanavācā tattha vacīkammānaṁ",
  "anya-e0401n4:19_22": "pavatti bahulattā vacīkammadvāraṁ nāma. Kusalā kusala javana cittaṁ pana manokammānaṁ",
  "anya-e0401n4:19_23": "tattheva kamma kicca siddhito manokamma dvāraṁ nāmāti evaṁ kammena dvāra vavatthānaṁ",
  "anya-e0401n4:19_24": "veditabbaṁ. ‘‘Tassa dvārassa nāmaṁ bhindituṁ vā’’ti kāyoti nāmaṁ bhindituṁ vā. ‘‘Attano",
  "anya-e0401n4:19_25": "nāmaṁ dātunti vā’’ti vacīti nāmaṁ tassa dātuṁ vā. ‘‘Brāhmaṇa gāmādīnaṁ brāhmaṇa gāmādibhāvo",
  "anya-e0401n4:19_26": "viyā’’ti tasmiṁ aññakulesu vasantesupi brāhmaṇa kulabahulattā brāhmaṇa gāmotveva",
  "anya-e0401n4:19_27": "nāmaṁ hoti. Tasmiṁ vane aññarukkhesu santesupi khadīrarukkha bahulattā khadīravanantveva",
  "anya-e0401n4:19_28": "nāmaṁ hotīti vattabbanti. Kāyakammaṁ niṭṭhitaṁ.",
  "anya-e0401n4:20_0": "149. Vacīkamme. ‘‘Musā vadantī’’ti abhūtato vadanti. Pisati etāyāti pisuṇā. ‘‘Nirutti",
  "anya-e0401n4:20_1": "nayenā’’ti ettha piyasuñña karaṇāti vattabbe akkhara lopakaraṇaṁ nirutti nayo nāma.",
  "anya-e0401n4:20_2": "‘‘Yenā’’ti yenajanena. ‘‘Samphaṁ’’ti ettha saṁsaddo sammati dukkhaṁ etenāti atthena",
  "anya-e0401n4:20_3": "sukhe hite vattatīti āha ‘‘saṁ sukhaṁ hitañcā’’ti. Kīdisaṁ sukhaṁ hitañcāti āha ‘‘sādhujanehi",
  "anya-e0401n4:20_4": "adhigantabbaṁ’’ti. Etena pāpajanehi adhigantabbaṁ hitasukhaṁ paṭikkhipati. Hitasukhassa",
  "anya-e0401n4:20_5": "vināsanaṁ nāma tassa āgamana maggabhindananti āha ‘‘hitasukha maggaṁ bhindatī’’ti.",
  "anya-e0401n4:20_6": "‘‘Taṁ vā’’ti ettha ‘‘taṁ’’ti hitasukhaṁ. ‘‘Attha dhammā pagatassā’’ti atthato ca",
  "anya-e0401n4:20_7": "dhammato ca apagatassa. ‘‘Paṭibhāṇa cittassā’’ti suṇantānaṁ cittarati cittahāsavaḍḍhanatthāya",
  "anya-e0401n4:20_8": "paṭibhāṇaññāṇena cittīkatassa. ‘‘Yatthā’’ti yasmiṁ kathā magge. ‘‘Attha dhamma vinayapadaṁ’’ti",
  "anya-e0401n4:20_9": "attha padañca dhammapadañca vinaya padañca. Tattha attho nāma ārogyasampatti, mittasampatti,",
  "anya-e0401n4:20_10": "paññāsampatti, dhana sampatti, bhogasampattiyo. Tāsu kosallajanakaṁ vākyapadaṁ atthapadaṁ",
  "anya-e0401n4:20_11": "nāma. Idaṁ sucaritaṁ nāma saggasaṁvattanikaṁ, idaṁ duccaritaṁ nāma apāya saṁvattanikanti",
  "anya-e0401n4:20_12": "evaṁ sabhāva dhammesu kosalla janakaṁ vākya padaṁ dhamma padaṁ nāma. Evaṁ cittaṁ",
  "anya-e0401n4:20_13": "damitabbaṁ, evaṁ indriyāni damitabbāni, evaṁ rāgo vinetabbo, evaṁ doso vinetabbotiādinā",
  "anya-e0401n4:20_14": "vinetabbesu vinaya kosallajanakaṁ vākyapadaṁ vinaya padaṁ nāma. Yattha evarūpaṁ attha",
  "anya-e0401n4:20_15": "padañca dhamma padañca vinaya padañca kiñci natthi. Tassa vācā vatthumattassa etaṁnāmaṁ",
  "anya-e0401n4:20_16": "hotīti yojanā. ‘‘Samphaṁ’’ti vuttappakāraṁ niratthakavacanaṁ. ‘‘Tatthā’’ti tesu vacīkammesu.",
  "anya-e0401n4:20_17": "Visaṁvādanaṁ nāma virajjhā panaṁ. Visaṁvādako nāma virajjhāpanako. Atthaṁ bhañjati",
  "anya-e0401n4:20_18": "vināsetīti attha bhañjanako. ‘‘Kammapathabhedo’’ti paṭisandhi janako kammapathaviseso.",
  "anya-e0401n4:20_19": "‘‘Itaro’’ti attha bhañjanakato añño musāvādo. ‘‘Kamma mevā’’ti pavatti vipāka janakaṁ",
  "anya-e0401n4:20_20": "vacīkammameva. ‘‘Rajānaṁ’’ti dhūlīnaṁ. Tāsu sugati duggatīsu uppajjantīti taduppajjanakāni.",
  "anya-e0401n4:20_21": "‘‘Pathabhūtattā’’ti uppattimaggabhūtattā. ‘‘Bheda purekkhārenā’’ti mittabhedapurekkhārena.",
  "anya-e0401n4:20_22": "Mittaṁ bhindatīti bhedako. ‘‘Saṁkiliṭṭha cetanā’’ti attha purekkhāra dhamma purekkhāra",
  "anya-e0401n4:20_23": "vinaya purekkhāra anusāsani purekkhāra rahitā kevalaṁ bhedapurekkhāra cetanā saṁkiliṭṭha",
  "anya-e0401n4:20_24": "cetanā nāma. ‘‘Pare bhinne yevā’’ti parajane parajanena mithubhedavasena bhinneyeva.",
  "anya-e0401n4:20_25": "‘‘Yaṁ kiñcī’’ti yaṁ kiñci akkosavatthu. ‘‘Ayaṁ pī’’ti ayaṁ pharusavācāpi. Evaṁ akkosana",
  "anya-e0401n4:20_26": "kammaṁpi akkositabbassa dūre ṭhitassapi matassapi sampajjatīti yojanā. Anatthaṁ niratthakavācā",
  "anya-e0401n4:20_27": "vatthu mattaṁ viññāpetīti anatthaviññāpanako. ‘‘Saccato gaṇhante yevā’’ti yathā so",
  "anya-e0401n4:20_28": "katheti, tathā taṁ vatthu uppanna pubbanti evaṁ saccato gaṇhanteyeva. Keci saccato",
  "anya-e0401n4:20_29": "gaṇhitvā kiñci vatthuṁ pūjanīya ṭhāne ṭhapetvā thomentā pūjentā vandantā pariharanti.",
  "anya-e0401n4:20_30": "Samparāyi katthāya taṁ saraṇaṁ gacchanti. Sabbametaṁ niratthakaṁ hoti. ‘‘Tadassādavasenā’’ti",
  "anya-e0401n4:20_31": "taṁ rājakathādiṁ tattha cittaratiṁ labhitvā assādavasena kathentasseva kammaṁ hoti.",
  "anya-e0401n4:20_32": "Anicca lakkhaṇa vibhāvanatthāya vā ratanattaya guṇavibhāvanatthāya vā pāpa garaha",
  "anya-e0401n4:20_33": "kalyāṇa sambhāvanāya vā kathentassa pana satthakameva hotīti adhippāyo. Tenāha ‘‘attha",
  "anya-e0401n4:20_34": "dhamma vinaya nissitaṁ’’tiādiṁ. Sesamettha kāyadvāre dīpitameva.",
  "anya-e0401n4:21_0": "150. Manokamme . ‘‘Abhijhāyantī’’ti atirekataraṁ jhāyanti, cintenti, olokenti vāti",
  "anya-e0401n4:21_1": "imamatthaṁ dassento ‘‘assādamatte aṭhatvā’’tiādimāha. ‘‘Byāpādentī’’ti vigatabhāvaṁ",
  "anya-e0401n4:21_2": "āpādenti sampāpenti. Tañca āpādanaṁ na kāyavācāhi. Atha kho cittenevāti vuttaṁ ‘‘cintentī’’ti.",
  "anya-e0401n4:21_3": "‘‘Tabbi parītato’’ti sappurisa paññattito viparītena. ‘‘Tatthā’’ti tesu manokammesu.",
  "anya-e0401n4:21_4": "‘‘Idaṁ mamassā’’ti idaṁ santakaṁ mamasantakaṁ bhaveyya, aho sādhu vatāti yojanā.",
  "anya-e0401n4:21_5": "‘‘Attano katvā’’ti attano santakaṁ katvā. ‘‘Lābhāvatime’’ti ettha sulābhaṁ labhantīti",
  "anya-e0401n4:21_6": "lābhā. ‘‘Attano kareyyaṁ’’ti attano santakaṁ kareyyaṁ. Parabhaṇḍaṁ vatthu yassāti",
  "anya-e0401n4:21_7": "parabhaṇḍa vatthuko. ‘‘Vatthū’’ti ārammaṇabhūtaṁ vatthu. Yāva na pariṇāmeti, tāva",
  "anya-e0401n4:21_8": "na kammapathabhedo hotīti yojanā. ‘‘Vuttañhetaṁ aṭṭhakathāsū’’ti adhikāro. ‘‘Ayaṁ’’ti",
  "anya-e0401n4:21_9": "ayaṁ satto. ‘‘Tassā’’ti tassa sattassa. Dasavatthukāmicchādiṭṭhi nāma ‘natthidinnaṁ,",
  "anya-e0401n4:21_10": "natthiyiṭṭhaṁ, natthihutaṁ’tiādikā micchādiṭṭhi. Dvāsaṭṭhi diṭṭhigatesu kācidiṭṭhiyo",
  "anya-e0401n4:21_11": "natthikādi sabhāvā honti. Idha pana tabbahulanayena kammamevāti vuttaṁ. Yathāvuttoti",
  "anya-e0401n4:21_12": "sambandho. Gacchantassa puggalassa. ‘‘Cittuppādo’’ti maggacittuppāde. ‘‘Passanto’’ti",
  "anya-e0401n4:21_13": "tīṇi lakkhaṇāni passanto. Vuttoti sambandho. ‘‘Niyāmaṁ’’ti sammatta niyāmaṁ. Aviparītaniyāmanti",
  "anya-e0401n4:21_14": "attho. Puna ‘‘niyāmaṁ’’ti micchattaniyāmaṁ. Viparīta niyāmanti attho. Tikicchituṁ",
  "anya-e0401n4:21_15": "asakkuṇeyyoti atekiccho. Ekantena apāyagāmī hotīti attho. ‘‘Apassitvā’’ti diṭṭhiṭṭhānānaṁ",
  "anya-e0401n4:21_16": "apassitvā. ‘‘Micchādhimokkhamattenā’’ti titthā cariyesu saddahana mattenāti adhippāyo.",
  "anya-e0401n4:21_17": "‘‘Sakaṁ ācariyakaṁ’’ti attano ācariyassa santakabhūtaṁ. Ṭhito puggalo. Aṭṭhakathāyaṁ",
  "anya-e0401n4:21_18": "vutto, yathāha micchattatike micchāsabhāvāti micchattā. Vipākadāne sati, khandhabhedānantarameva",
  "anya-e0401n4:21_19": "vipākadānato niyatā. Micchattā ca te niyatā cāti micchattaniyatā. Sammāsa bhāvāti",
  "anya-e0401n4:21_20": "sammattā. Sammattā ca te niyatā ca anantarameva phaladāna niyamenāti sammattaniyatāti",
  "anya-e0401n4:21_21": ". ‘‘Tassā’’ti micchādiṭṭhiyā. ‘‘Acopetvā’’ti acāletvā. ‘‘Etenā’’ti etenapi saddena.",
  "anya-e0401n4:21_22": "‘‘Imesaṁ’’ti manokammānaṁ. ‘‘Etenā’’ti manasmiṁ evāti vacanena. ‘‘Upapannaṁ’’ti paripuṇṇaṁ.",
  "anya-e0401n4:21_23": "‘‘Upalakkhaṇādivasenā’’ti upalakkhaṇanaya nidassananaya padhānanayādivasena. ‘‘Atthantarappasaṅgo",
  "anya-e0401n4:21_24": "hotī’’ti kathaṁ hoti. Evasaddena vinā pāṇātipāta kammaṁ kāyadvāre bāhulla vuttito",
  "anya-e0401n4:21_25": "kāyakammaṁ nāmāti vutte idaṁ laddhātapatto rājakumāroti viya upalakkhaṇanayamattaṁ.",
  "anya-e0401n4:21_26": "Tena sesadvāresupi bāhulla vuttiṁ upasallakkhetīti atthantarappasaṅgo siyāti. Evaṁ",
  "anya-e0401n4:21_27": "sesanayesupīti. ‘‘Apicā’’ti kiñci vattabbaṁ atthīti joteti. ‘‘Tesū’’ti pāṇavadhādīsu.",
  "anya-e0401n4:21_28": "‘‘Ekaṁ aṅgaṁ’’ti upakkamoti catutthaṁ aṅgaṁ. ‘‘Taṁ sahajātā cā’’ti cetanā sahajātā",
  "anya-e0401n4:21_29": "ca. Cetanā pakkhe bhavāti cetanā pakkhikā. Cetanā viya kāyakammabhāvaṁ gacchantīti",
  "anya-e0401n4:21_30": "vuttaṁ hoti. ‘‘Abbohārikattaṁ gacchantī’’ti manokammanti voharituṁ appahonakattaṁ",
  "anya-e0401n4:21_31": "gacchantīti attho. Attā padhānaṁ yesaṁ te attappadhānā. Abhijjhādayo. Attappadhānā",
  "anya-e0401n4:21_32": "na honti. Cetanā padhānā honti. Idheva te attappadhānā hontīti attho. ‘‘Tathā tathā’’ti",
  "anya-e0401n4:21_33": "ahovata idaṁ mamassātiādinā tena tena pakārena. ‘‘Tatthā’’ti tesu manokammesu. ‘‘Sabbena",
  "anya-e0401n4:21_34": "sabbaṁ’’ti pāṭipadikapadametaṁ. Sabbappakāratoti attho. ‘‘Idhā’’ti manokammaṭṭhāne.",
  "anya-e0401n4:21_35": "‘‘Manokamma kiccavisesenā’’ti ahovata idaṁ mamassātiādikena kicca visesena. Manokamma dīpanā niṭṭhitā.",
  "anya-e0401n4:22_0": "151. ‘‘Ettha ca dasannaṁ pī’’tiādīsu. ‘‘Tāpī’’ti tā pubbāparacetanāyopi. Ādito paṭṭhāya",
  "anya-e0401n4:22_1": "pavattā tāpīti sambandho. ‘‘Yānipanā’’tiādīsu. Eko ekassa vadati ahaṁ imaṁ sattaṁ",
  "anya-e0401n4:22_2": "māremi, tvaṁ asukaṁsattaṁ mārehīti. Evaṁ vatvā ubhopi upakkamaṁ karonti. Kammaṁ pana",
  "anya-e0401n4:22_3": "ubhinnampi na sijjhati. Tattha āṇāpakassa tvaṁ asukaṁ sattaṁ mārehīti āṇāpana kammaṁ",
  "anya-e0401n4:22_4": "sace sijjhati. Vacīdvāre pavattaṁ kāyakammanti vuccati. Idha pana asiddhattā vacīdvāre",
  "anya-e0401n4:22_5": "dissa mānaṁ vacīkammanti vuccati. Vacīduccaritamattanti vuttaṁ hoti. Esanayo sesesupi.",
  "anya-e0401n4:23_0": "‘‘Dosamūlenā’’tiādīsu. Doso eva mūlaṁ dosamūlaṁ. Doso mūlaṁ massāti dosamūlaṁ. Taṁ",
  "anya-e0401n4:23_1": "sampayutta cittanti dvidhā attho. Byāpādo nāma doso eva. So kathaṁ dosena mūlena",
  "anya-e0401n4:23_2": "jāyeyyāti vuttaṁ ‘‘purimo byāpādavajjehī’’ti. Parato abhijjhāyampi esanayo. Vibhāvanipāṭhe.",
  "anya-e0401n4:23_3": "Nidhipāṭhakā nāma rājanidhi vidhāyakā. Tattha caṇḍo niggahetabboti āgatattā duṭṭhaniggahatthanti",
  "anya-e0401n4:23_4": "vuttaṁ. Rājūnaṁ adinnādānaṁ mohamūlena jāyatīti yojanā. ‘‘Brāhmaṇānañcā’’ti sakasaññāya",
  "anya-e0401n4:23_5": "eva yaṁ kiñci harantānaṁ brāhmaṇānañca kammaphalasambandhāpavādīnañca. ‘‘Āharaṇaṁ’’ti",
  "anya-e0401n4:23_6": "adinnādānavasena haraṇaṁ. Avaharaṇanti vuttaṁ hoti. Yo pana moho rājūnaṁ uppanno,",
  "anya-e0401n4:23_7": "yo ca brāhmaṇānaṁ uppanno, yo ca kamma phalasambandhā pavādīnaṁ uppannoti sambandho.",
  "anya-e0401n4:23_8": "‘‘Lobho nidānaṁ kammānaṁ samudayāyā’’ti lobho kammānaṁ suṭṭhuvaḍḍhanāya nidānaṁ kāraṇaṁ",
  "anya-e0401n4:23_9": "hotīti yojanā. Sañjātā kaṅkhāyesaṁ te sañjātakaṅkhā. Parito uṭṭhāti etthāti pariyuṭṭhānaṁ.",
  "anya-e0401n4:23_10": "Kaṅkhāya pariyuṭṭhānaṁ kaṅkhāpariyuṭṭhānaṁ. Janānaṁ tānikammānīti sambandho.",
  "anya-e0401n4:24": "Akusalakammadīpanāniṭṭhitā.",
  "anya-e0401n4:25_0": "157. Kusalakamme. Ayaṁ pana evamādīsu suttapadesu āgatoti sambandho. ‘‘Mettaṁ kāyakammaṁ’’ti",
  "anya-e0401n4:25_1": "mettāsahagataṁ kāyakammaṁ. Evaṁ vacīkammepi. Cetanā hettha kammanti adhippetā. Manokamme",
  "anya-e0401n4:25_2": "pana cetanāpi yujjati. Abyāpādopi yujjati. Ñāṇaṁ anuparivattīti ñāṇānuparivattaṁ.",
  "anya-e0401n4:25_3": "Ñāṇānuparivattītipi pāṭho, so yevattho. ‘‘Padakkhiṇaṁ’’ti pavaḍḍhitaṁ. Aparaṁ pariyāyaṁ",
  "anya-e0401n4:25_4": "dasseti ‘‘yasmiṁ panā’’tiādinā. Dussīlassa bhāvo dussilyaṁ. Pāṇātipātādikammaṁ. ‘‘Pavattamāne’’ti",
  "anya-e0401n4:25_5": "kāyadvāre pavattamāne. ‘‘Yaṁ pana kusalaṁ’’ti pāṇāti pātādito virati kusalaṁ . ‘‘Pavattamānaṁ’’ti",
  "anya-e0401n4:25_6": "citte pavattamānaṁ. ‘‘Kicca sīsenā’’ti kiccappadhānena. Kiccaṁ padhānaṁ katvāti adhippāyo.",
  "anya-e0401n4:25_7": "Sesamettha kāyakamme suviññeyyaṁ.",
  "anya-e0401n4:26_0": "‘‘Vacīkammepi esevanayo’’ti yasmiṁ dussilye pavattamāne vācā aparisuddhā hoti. Vacī",
  "anya-e0401n4:26_1": "saṁvaro bhijjatītiādinā vattabbaṁ. ‘‘Avasesaṁ panā’’ti tīhi kāyakammehi catūhi vacīkammehi",
  "anya-e0401n4:26_2": "avasesaṁ. Tattha ‘‘tīhi kāyakammehī’’ti tīhi kāyaduccarita virati kammehi. ‘‘Catūhi",
  "anya-e0401n4:26_3": "vacīkammehī’’ti catūhi vacīduccarita virati kammehi. ‘‘Sabbaṁpi kalyāṇa kammaṁ’’ti",
  "anya-e0401n4:26_4": "sabbampi dānakammaṁ, sabbampi bhāvanā kammaṁ, apacāyana kammaṁ, veyyāvaccakammaṁ,",
  "anya-e0401n4:26_5": "pattidānakammaṁ, pattānumodanākammaṁ, dhammasavana kammaṁ, dhamma desanā kammaṁ,",
  "anya-e0401n4:26_6": "sabbampi diṭṭhijukammaṁ tīsudvāresu pavattampi manokammaṁ nāmāti yojanā. Imesu pana",
  "anya-e0401n4:26_7": "dvīsu pariyāyesu pacchimoyeva padhānanti sambandho. ‘‘Yāva devā’’ti antima pariccheda",
  "anya-e0401n4:26_8": "jotako nipāto. Matthakaparicchedenāti attho.",
  "anya-e0401n4:27_0": "Sīlapade. ‘‘Sīlayatī’’ti sammā dahati ca upadhāreti cāti dvidhā attho. ‘‘Susamāhitānī’’ti",
  "anya-e0401n4:27_1": "suppatiṭṭhitāni. ‘‘Uparime kusala dhamme’’ti mahaggata lokuttara kusaladhamme. Sattasu",
  "anya-e0401n4:27_2": "visuddhīsu uparime citta visuddhādi kusaladhamme. ‘‘Adhikusala dhamme’’ti adhike",
  "anya-e0401n4:27_3": "bodhipakkhiya kusala dhamme. Parehi dinnaṁ, tadeva pattiṁ. Sabbāni pana tāni dānādīni",
  "anya-e0401n4:27_4": "kusalāni. Sodhenti sappurisājanā. Tāni evapuññāni. Ekamekaṁ puññakriyavatthu. ‘‘Iminā",
  "anya-e0401n4:27_5": "paccayenā’’ti cīvarādi paccayena, annapānādi paccayena, dhana dhanaññādipaccayena",
  "anya-e0401n4:27_6": "vā. ‘‘Sabbaṁpi cetaṁ’’ti sabbampi etaṁ dasavidhaṁ puññaṁ. ‘‘Hīnena chandenā’’ti yasakāmatādivasena",
  "anya-e0401n4:27_7": "hīnena chandena, hīnena cittena, hīnena vīriyena, hīnāya vīmaṁsāya. ‘‘Majjhimenā’’ti",
  "anya-e0401n4:27_8": "puññapphalakāmatādivasena majjhimena. ‘‘Paṇītenā’’ti kattabbamevidanti ariyavaṁsānu",
  "anya-e0401n4:27_9": "brūhanavasena paṇītena chandādinā pavatti taṁ paṇītanti yojanā. ‘‘Yasakāmatāyā’’ti",
  "anya-e0401n4:27_10": "kitti saddakāmatāya vā, parivārakāmatāya vā. ‘‘Puññapphalakāmatāyā’’ti bhavasampatti",
  "anya-e0401n4:27_11": "bhogasampattikāmatāya. ‘‘Ariyabhāvaṁ nissāyā’’ti idaṁ dānaṁ nāma ariyānaṁ vaṁso.",
  "anya-e0401n4:27_12": "Ahampi ariyo. Tasmā mayāpi kattabbamevidanti evaṁ ariyabhāvaṁ nissāyāti attho. Ettha",
  "anya-e0401n4:27_13": "ca ‘‘ariyo’’ti ācāra ariyopi yujjati dassana ariyopi. Tattha ācāra ariyo nāma sappuriso",
  "anya-e0401n4:27_14": "puthujjana kalyāṇako vuccati. Dassana ariyo nāma paramattha ariyo. ‘‘Pāramitā dānaṁ’’ti",
  "anya-e0401n4:27_15": "sabbadānehi aggapattaṁ mahābodhi sattānaṁ pāraṅgatadānaṁ. Tañhi sabba sattavimokkhatthāya",
  "anya-e0401n4:27_16": "pavatti tattā aggapattaṁ hoti, pāraṅgataṁ. Tato uttaritarassa kassacidānassa abhāvato.",
  "anya-e0401n4:27_17": "Sesesupi puñña kriyavatthūsu. ‘‘Tikadvayaṁ’’ti purimādi hīnādi tikadvayaṁ. ‘‘Antima",
  "anya-e0401n4:27_18": "vatthunā’’ti antima vatthu ajjhāpajjanena vā. ‘‘Dussīlo nāmā’’ti dussīla bhikkhu",
  "anya-e0401n4:27_19": "nāma. So hi yāvabhikkhuppaṭīññaṁ na vijahi. Tāva bhikkhu eva. Na sāmaṇero, na gihī.",
  "anya-e0401n4:27_20": "Taṁ ce añño bhikkhu amūlakena antima vatthunā anuddhaṁseti. Anuddhaṁsentassa saṅghādi",
  "anya-e0401n4:27_21": "seso. Omasavāde pācittiyaṁ. Sahaseyyaṭṭhāne tena saha atireka rattiṁ sayantassāpi",
  "anya-e0401n4:27_22": "āpatti natthi. Tasmā so dussīla bhikkhutveva vattabboti. ‘‘Puna kammavācāya samādātabbanti",
  "anya-e0401n4:27_23": "natthī’’ti yathā sikkhaṁ paccakkhantassa sabbaṁ samādānaṁ bhijjati. Puna bhikkhubhāvaṁ",
  "anya-e0401n4:27_24": "icchantena puna kammavācāya samādātabbaṁ hoti. Evaṁ puna kammavācāya samādātabbanti",
  "anya-e0401n4:27_25": "natthi. ‘‘Itaresu panā’’ti liṅganāsanaṅgato aññesu daṇḍakammaṅgesu. Niccasīlādīsu.",
  "anya-e0401n4:27_26": "‘‘Yaṁ niccameva vaṭṭatī’’ti yaṁ pāṇātipāta virati sīlaṁ niccameva rakkhituṁ vaṭṭati.",
  "anya-e0401n4:27_27": "Aniccaṁ na vaṭṭati. Kasmā, pāṇaghātādiṁ karontassa sabbakālampi duccarita sambhavato.",
  "anya-e0401n4:27_28": "Tenāha ‘‘aniccaṁ sāvajjaṁ hotī’’ti. Duccaritaṁ hotīti attho. ‘‘Yaṁ niccampi vaṭṭatī’’ti",
  "anya-e0401n4:27_29": "pakati gahaṭṭhānaṁ yaṁ vikāla bhojanādi virati sīlaṁ niccampi vaṭṭati. ‘‘Aniccampi",
  "anya-e0401n4:27_30": "vaṭṭatī’’ti samādāna divasaṁ atikkamitvā vikāla bhojanādiṁ karontassa vītikkama dosovā",
  "anya-e0401n4:27_31": "duccarita doso vā natthīti adhippāyo. Tenāha ‘‘sāvajjaṁ na hotī’’ti. Duccaritaṁ na",
  "anya-e0401n4:27_32": "hotīti attho. Tathā dasasīlañca pakati gahaṭṭhānaṁ aniccasīlaṁ nāmāti yojanā. ‘‘Aniccasīlameva",
  "anya-e0401n4:27_33": "hotī’’ti pakati gahaṭṭhānaṁ taṁ dasasīlaṁ yāvajīvaṁ niccaṁ katvā samādiyitvā rakkhantānampi",
  "anya-e0401n4:27_34": "apabbajitattā pabbajitesu jāti sabhāveneva siddhaṁ niccasīlaṁ nāma na hoti. Yāvajīvaṁ",
  "anya-e0401n4:27_35": "katvā samādāna vaseneva niccaṁ hotīti adhippāyo. ‘‘Vesadhāraṇena saha siddhattā’’ti",
  "anya-e0401n4:27_36": "ettha kathaṁ vesadhāraṇena siddhaṁ hotīti. Vesadhāraṇaṁ nāma gihivatthaṁ pahāya kāsāya",
  "anya-e0401n4:27_37": "vattha dhāraṇaṁ. Kāsāyavatthañca nāma arahattadhajo hoti. Na ca arahattadhajaṁ dhārentassa",
  "anya-e0401n4:27_38": "sikkhāpadaṁ asamādiyantassapi vikāle bhuñjituṁ vaṭṭati. Tathā naccādīni passituṁ,",
  "anya-e0401n4:27_39": "mālādīni dhāretuṁ, uccāsayanādīsu vasituṁ, jātarūpādīni sādituṁ. Kasmā iti ce, tesañhi",
  "anya-e0401n4:27_40": "taṁ taṁ yathāsakaṁ sīlaṁ niccaṁ suddhaṁ katvā rakkhitumeva vaṭṭatītiādinā kāraṇaṁ",
  "anya-e0401n4:27_41": "heṭṭhā vuttamevāti. ‘‘Appanaṁ apattāva adhippetā’’ti appanāpattānaṁ mahaggatabhāvanānaṁ",
  "anya-e0401n4:27_42": "visuṁ upari vakkhamānattāti adhippāyo. ‘‘Etthevā’’ti imasmiṁ bhāvanā kamme eva. ‘‘Te",
  "anya-e0401n4:27_43": "saññevā’’ti ratanattayādīnaṁ eva ca. Gantuṁ āraddho gamiko. Addhānaṁ dīghamaggaṁ",
  "anya-e0401n4:27_44": "gacchanto addhiko. ‘‘Parisuddhenā’’ti lābhasakkārādi nirapekkhatāya attukkaṁ sana",
  "anya-e0401n4:27_45": "paravambhanādi rahitatāya ca parisuddhena. ‘‘Hitappharaṇa cittenā’’ti mayi karonte",
  "anya-e0401n4:27_46": "imassa ettakaṁ hitasukhaṁ bhavissatīti evaṁ tesaṁ hitasukhesu pharaṇa cittena. Mettacittenāti",
  "anya-e0401n4:27_47": "vuttaṁ hoti. ‘‘Attano kiccesu viyā’’ti etena tesaṁ sabbaṁ kiccaṁ attanobhāraṁ karotīti",
  "anya-e0401n4:27_48": "dīpeti. ‘‘Sādhāraṇa karaṇaṁ’’ti attano puññaṁ paresaṁ dānaṁ. Atta manatāpavedaniyādhusādhūti",
  "anya-e0401n4:27_49": "vacībhedakaraṇaṁ. Tañhidinnañcānumoditañca diṭṭhadhammavedanīyaṁ jātanti sambandho.",
  "anya-e0401n4:27_50": "‘‘Yonisomanasikāre ṭhatvāti ettha silokādipakkhikaṁ ayonisomanasikāraṁ jahitvā suṇantassa",
  "anya-e0401n4:27_51": "imaṁ dhammaṁ sutvā attharasadhammarasappaṭisaṁvedī bhavissāmīti, desentassa imaṁ",
  "anya-e0401n4:27_52": "desento dhammassa ca suṇantānañca anuggahaṁ karissāmīti yonisomanasikāre ṭhatvā.",
  "anya-e0401n4:27_53": "Lābha sakkārādi pakkhiko manasikāro ayoni somanasikāro nāma. Niyyānattha nissaraṇattha",
  "anya-e0401n4:27_54": "pakkhiko yonisomanasikāro nāma. Niravajja kammāni nāma kasigorakkhādi kammāni. Niravajjasippāni",
  "anya-e0401n4:27_55": "nāma vaḍḍhakisippādīni vejjasippādīni ca. Niravajja vijjāṭhānāni nāma parūparodhara",
  "anya-e0401n4:27_56": "hitāni aṅgavijjā vedavijjā mantavijjādīni. ‘‘Vodāna karaṇaṁ’’ti visesena visuddhakaraṇaṁ.",
  "anya-e0401n4:27_57": "‘‘Taṁ sabhāvattā’’ti dānasabhāvattā. ‘‘Cāritta sīlattā’’ti sappurisānaṁ pakati cāritta",
  "anya-e0401n4:27_58": "sīlattā. Puna ‘‘taṁ sabhāvattā’’ti bhāvanā sabhāvattā. Tathāhi desentassa ca suṇantassa",
  "anya-e0401n4:27_59": "ca desanāsotānusārena cittabhāvanā ñāṇabhāvanāvahattā desanāsavanā sabhāvā honti.",
  "anya-e0401n4:27_60": "Attano diṭṭhiṁ sayameva ujuṁ karontassa ca ñāṇabhāvanā kammameva. Tathā parassa dhammadesanaṁ",
  "anya-e0401n4:27_61": "sutvā ujuṁ karontassāpīti. ‘‘Dhammo nāma natthī’’ti desanā dhammo nāma natthi. Kasmā,",
  "anya-e0401n4:27_62": "dānasīlāni desentenapi ante lakkhaṇattayena sahasaccappakāsanassa kattabbattā. Etena",
  "anya-e0401n4:27_63": "desanāsavanā ante lakkhaṇattayānupassanā bhāvanā kammaṭṭhāne patiṭṭhitattā taṁ sabhāvā",
  "anya-e0401n4:27_64": "hontīti dasseti. ‘‘Manokamma mevā’’ti paduddhāro. ‘‘Manasmiṁ evā’’ti manodvāre eva.",
  "anya-e0401n4:27_65": "‘‘Kiccasiddhito’’ti appanākiccassa sijjhanato. ‘‘Aṅgabhāvā sambhavato’’ti appanā",
  "anya-e0401n4:27_66": "kiccasiddhiyaṁ aṅgabhāvā sambhavato. ‘‘Tañcabhāvanā maya’’nti paduddhāro. ‘‘Dānādivasenā’’ti",
  "anya-e0401n4:27_67": "dānasīlavasena. Dānavasena appavattanatoti idaṁ tāva yujjati. Sīlavasena appavattanatoti",
  "anya-e0401n4:27_68": "idaṁ pana pāḷiyā na sameti. Pāḷiyañhi mahaggatajjhānesupi pahānaṁ sīlaṁ veramaṇi",
  "anya-e0401n4:27_69": "sīlantiādi vuttanti codanā. Taṁ pariharanto ‘‘yaṁ panā’’tiādimāha. ‘‘Pariyāyena vuttaṁ’’ti",
  "anya-e0401n4:27_70": "kenapariyāyena vuttanti. Pakati cārittaṁ sīlanti vuccati. Uppanne ca pathamajjhāne",
  "anya-e0401n4:27_71": "nīvaraṇānaṁ pahānaṁ nāma pakaticārittameva pakati niyāmena pavattameva. Iti pakaticārittattā",
  "anya-e0401n4:27_72": "sīlanti vuttaṁ. Puna nīvaraṇānaṁ pahānameva tehi vigamanaṭṭhena veramaṇīti ca, pidahanaṭṭhena",
  "anya-e0401n4:27_73": "saṁvaroti ca, pahāna kiccaṁ avijahanaṭṭhena avītikkamoti ca, vuttaṁ. Cetanāsīlanti",
  "anya-e0401n4:27_74": "ettha pana jhānasampayutta cetanā eva vuccati. Sā ca sīlajāti kattā sīlanti vuttāti",
  "anya-e0401n4:27_75": "daṭṭhabbaṁ. ‘‘Appanāpatta’’nti paduddhāro. ‘‘Jhānabhedenā’’ti pana vattabbaṁ. Rūpāvacarakusalañhi",
  "anya-e0401n4:27_76": "jhānabhedena pañcavidhaṁ, jhānameva pana jhānaṅgabhedena pañcavidhanti.",
  "anya-e0401n4:28": "Kusalakammadīpanā niṭṭhitā.",
  "anya-e0401n4:29_0": "153. ‘‘Etthā’’tiādīsu. ‘‘Dhammasaṅgahe’’ti dhammasaṅgaṇi pāḷiyaṁ. ‘‘Dassanenā’’ti",
  "anya-e0401n4:29_1": "sotāpatti maggaññāṇena. ‘‘Taṁ’’ti uddhacca cetanaṁ. ‘‘Bhāvanāyā’’ti uparimaggattayasaṅkhātāya",
  "anya-e0401n4:29_2": "bhāvanāya. Pāḷipāṭhe. ‘‘Cittuppādā’’ti cittacetasikā vuccanti. ‘‘Siyā’’ti ekacceti",
  "anya-e0401n4:29_3": "atthe nipāta padaṁ. Imesu chasu cittuppādesu ekacce cha cittuppādā sotāpatti maggena",
  "anya-e0401n4:29_4": "pahātabbā, ekacce cha cittuppādā tīhi upari maggehi pahātabbāti attho. Tattha pathamapade",
  "anya-e0401n4:29_5": "‘‘ekacce cha cittuppādā’’ti kammapathapattakammasahajātā cha cittuppādā. Dutīya pade",
  "anya-e0401n4:29_6": "‘‘ekacce cha cittuppādā’’ti akammapatha pattā dhammikesu ṭhānesu assādanābhi nandādivasena",
  "anya-e0401n4:29_7": "pavattā cha cittuppādā. ‘‘Tatthā’’ti dhammasaṅgahe. ‘‘Itaratthā’’ti itaresu bhāvanāya",
  "anya-e0401n4:29_8": "pahātabbesu. ‘‘Tassā’’ti nānakkhaṇika kammapaccayassa. Pāḷipāṭhe. ‘‘Sahajātā’’ti",
  "anya-e0401n4:29_9": "attano paccayuppannehi sahajātā. ‘‘Nānakkhaṇikā’’ti attano paccayuppannehi asahajātā",
  "anya-e0401n4:29_10": "atītakālabhūte nānakkhaṇe pavattā pāṇātipātādi cetanā. ‘‘Yadi evaṁ’’ti evaṁ yadi",
  "anya-e0401n4:29_11": "siyāti attho. Yadi uddhacca cetanā dassana pade anuddhaṭattā paṭisandhiṁ nākaḍḍhatīti",
  "anya-e0401n4:29_12": "viññāyeyya. Evaṁ satīti pāṭhaseso. ‘‘Ce’’ti ce vadeyya. ‘‘Nā’’ti na sakkā vattuṁ.",
  "anya-e0401n4:29_13": "‘‘Tassā vipākassā’’ti tassā uddhacca cetanāya vipākassa. Pāḷipāṭhe. ‘‘Imesu dhammesu",
  "anya-e0401n4:29_14": "ñāṇaṁ’’ti ime dhamme ārammaṇaṁ katvā uppannaññāṇaṁ. ‘‘Tesaṁ vipāke’’ti uddhacca sahagatānaṁ",
  "anya-e0401n4:29_15": "vipāke. ‘‘Ñāṇaṁ’’ti taṁ vipākaṁ ārammaṇaṁ katvā uppannaññāṇaṁ. ‘‘Sabba dubbalanti",
  "anya-e0401n4:29_16": "ca sakkā vattuṁ’’ti sambandho. ‘‘Ativiya kāḷakadhammattā’’ti buddhādīsu mahantesu",
  "anya-e0401n4:29_17": "ṭhānesu saddhāratanassa antarāyaṁ katvā pavattanato atiyevakaṇha dhammattā. Tassā",
  "anya-e0401n4:29_18": "vicikicchā cetanāya paṭisandhi ākaḍḍhanampi viññātabbanti yojanā. ‘‘Sabhāva viruddhattā",
  "anya-e0401n4:29_19": "yevā’’ti vicikicchā asanniṭṭhāna sabhāvā. Adhimokkho sanniṭṭhāna sabhāvoti evaṁ sabhāva viruddhattāyeva.",
  "anya-e0401n4:30_0": "‘‘Sabbatthā’’tiādīsu. ‘‘Vipaccatīti vipācetī’’ti vadanti. Taṁ pana padarūpena na",
  "anya-e0401n4:30_1": "sametīti aññaṁ atthaṁ vadanto ‘‘sabbampi vā’’tiādimāha. ‘‘Mahāsampattiyo samuṭṭhāpetvā’’ti",
  "anya-e0401n4:30_2": "devaloke devasampatti sadisā dibbavimānādikā mahāsampattiyo samuṭṭhāpetvā. Idaṁ ‘‘okāsaṁ",
  "anya-e0401n4:30_3": "katvā’’ti pade visesanaṁ. Tattha ‘‘sukha vipākaṁ’’ti idaṁ aṭṭha ahetuka vipākāni",
  "anya-e0401n4:30_4": "sandhāya vuttaṁ. Rūpaloke brahmānaṁ rūpakāyo rūpāvacara kammena nibbatto. So ca kāmāvacara",
  "anya-e0401n4:30_5": "dhamma samūho eva. Evaṁ sante tasmiṁ loke pañca ahetuka vipākānipi rūpāvacara kammena",
  "anya-e0401n4:30_6": "nibbattāni siyunti codanā. Taṁ pariharanto ‘‘rūpāvacara kusalaṁhī’’tiādimāha. ‘‘Tānī’’ti",
  "anya-e0401n4:30_7": "apāyabhūmiyaṁ uppannāni aṭṭha ahetuka vipākāni. ‘‘Sabbasmiṁ kāmaloke’’ti ekādasavidhe",
  "anya-e0401n4:30_8": "kāmaloke. ‘‘Tesu cā’’ti tesu aṭṭha ahetuka vipākesu ca. ‘‘Ārammaṇantare’’ti kasiṇa",
  "anya-e0401n4:30_9": "nimittādito aññasmiṁ ārammaṇe. ‘‘Nimittā rammaṇe’’ti kasiṇa nimittādike nimitta paññattā",
  "anya-e0401n4:30_10": "rammaṇe. ‘‘Tāni pañcavipākānī’’ti cakkhu viññāṇādīni pañca ahetuka vipākāni kāmāvacara",
  "anya-e0401n4:30_11": "kusala kammasseva vipākāni hontīti yojanā. ‘‘Soḷasaka maggo’’ti soḷasakathā maggo",
  "anya-e0401n4:30_12": "kathāpabandho. Evaṁ dvādasa kamaggo. ‘‘Ahetukaṭṭhaka’’nti ahetuka vipākaṭṭhakaṁ.",
  "anya-e0401n4:30_13": "Sammā pakārena jānātīti sampajānaṁ. Ñāṇaṁ. Sampajānena katanti viggaho. Na sampajānakataṁ",
  "anya-e0401n4:30_14": "asampajānakataṁ. ‘‘Saddahitvā’’ti etena diṭṭhuju kammañāṇa sampattiṁ dīpeti. Na hi",
  "anya-e0401n4:30_15": "tena ñāṇena asampanno kammañca kammaphalañca saddahatīti. Jānitvāti vā pāṭho siyā.",
  "anya-e0401n4:30_16": "‘‘Ekamekaṁ’’ti ekamekaṁ kusalakammaṁ. ‘‘Kusala samaye’’ti kusala kamma karaṇakāle.",
  "anya-e0401n4:30_17": "Kusaluppattikāle vā. Yassame īdisaṁ puññaṁ pasutaṁ. Tassame bhavalābho bhogalābho",
  "anya-e0401n4:30_18": "mittalābho sabbelābhā ekantena sulābhāti attho. ‘‘Suladdhaṁ’’ti idaṁ puññaṁ suladdhaṁ.",
  "anya-e0401n4:30_19": "Devesu ca manussesu saṁsaritvāti pāṭhaseso. ‘‘Sesenā’’ti tassakammassa vipākāvasesena.",
  "anya-e0401n4:30_20": "Aṭṭhakathā pāṭhe. ‘‘Ekapiṇḍapātasmiṁ’’ti ekavāraṁ piṇḍapātadāne. Saṁyuttaṭṭhakathāyaṁ",
  "anya-e0401n4:30_21": "vuttaṁ. Tasmā yaṁ vuttaṁ ‘ekā cetanā ekameva paṭisandhiṁ detī’ti, taṁ suvuttanti",
  "anya-e0401n4:30_22": "adhippāyo. ‘‘Paṭipakkhehī’’ti paṭipakkhehi akusalehi. Visesena bhusaṁ muḷho byāmuḷho.",
  "anya-e0401n4:30_23": "Ativiya byāmuḷho atibyāmuḷho. Atibyāmuḷhatthāya paccayabhūtanti viggaho. Atiduppaññāya",
  "anya-e0401n4:30_24": "paccayabhūtanti attho. So hi thero vadatīti sambandho. ‘‘Iti katvā’’ti evaṁ manasikaritvā.",
  "anya-e0401n4:30_25": "‘‘Sannihitapaccayamattenā’’ti āsanne saṇṭhitapaccaya mattena. ‘‘Pubbapayoga paccayamattenā’’ti",
  "anya-e0401n4:30_26": "vuttaṁ hoti. Balavakammavasena uppannattā tikkhataraṁ vipākaṁ. Yadā payoga rahitena",
  "anya-e0401n4:30_27": "paccayagaṇena uppajjati, tadā asaṅkhārikaṁ nāma. Yadā payogasahitena, tadā sasaṅkhārikaṁ",
  "anya-e0401n4:30_28": "nāma. Tattha asaṅkhārikaṁ tikkhaṁ nāma. Sasaṅkhārikaṁ mandaṁ nāma. Tathā dubbala",
  "anya-e0401n4:30_29": "kammena uppanne mandavipākepi yojetabbaṁ. Evaṁ tikkhamandānaṁ mandatikkhatāpatti",
  "anya-e0401n4:30_30": "nāma siyā. Na ca tathā sakkā bhavitunti adhippāyo. Ettha siyā, yadi pubbakammavasena",
  "anya-e0401n4:30_31": "aṭṭhannaṁ mahāvipākānaṁ saṅkhārabhedo siddho siyā, aṭṭhannaṁ ahetuka vipākānampi",
  "anya-e0401n4:30_32": "sosaṅkhārabhedo siddho bhaveyya. Tānipi hi kānici asaṅkhārikena kammena nibbattāni,",
  "anya-e0401n4:30_33": "kānici sasaṅkhārikenāti codanā. Taṁ pariharanto ‘‘ahetuka vipākānaṁ panā’’tiādimāha.",
  "anya-e0401n4:30_34": "‘‘Ubhayakamma nibbattanaṁ’’ti tesaṁ saṅkhāra bhedarahitattā asaṅkhārika kammenapi",
  "anya-e0401n4:30_35": "virodho natthi. Sasaṅkhārika kammenapi virodho natthi. Asaṅkhārika kammenapi nibbattanti.",
  "anya-e0401n4:30_36": "Sasaṅkhārika kammenapi nibbattanti. Evaṁ ubhayakamma nibbattanaṁ yuttaṁ. ‘‘Iti adhippāyo’’ti",
  "anya-e0401n4:30_37": "tassa therassa adhippāyo. ‘‘Na kammāgamana vasenā’’ti kammasaṅkhātassa cirakālato",
  "anya-e0401n4:30_38": "āgamana paccayassa vasena. ‘‘Āgamanaṁ’’ti ca āgacchati etenāti āgamananti viggaho.",
  "anya-e0401n4:30_39": "‘‘Kammabhave’’ti atīte kammakaraṇabhave. ‘‘Kecanā’’ti keci. Aṭṭhasāliniyaṁ pana āgatāti",
  "anya-e0401n4:30_40": "ca. Paṭisambhidā magge pana dvihetukā vuttāti ca sambandho. Imasmiṁ ṭhāne paṭisambhidā",
  "anya-e0401n4:30_41": "maggaṭṭhakathā vacanampi vattabbanti vadanto ‘‘tattha panā’’tiādimāha. ‘‘Tīsukhaṇesū’’ti",
  "anya-e0401n4:30_42": "kammakkhaṇe nikantikkhaṇe paṭisandhikkhaṇeti tīsukhaṇesu. ‘‘Ṭīkākārāpanā’’ti abhidhammaṭīkākārāpana.",
  "anya-e0401n4:30_43": "‘‘Sāvasesapāṭho’’ti pāḷiyaṁ tihetukena kammena dvihetuka paṭisandhi, dvihetukena",
  "anya-e0401n4:30_44": "kammena ahetuka paṭisandhi avasesā hoti. Evaṁ avasesa vākya sahito pāṭho. Sarikkhameva",
  "anya-e0401n4:30_45": "sarikkhakaṁ. Kammena sarikkhakaṁ sadisaṁ kammasarikkhakaṁ. Vipākaṁ. ‘‘Mahātherenā’’ti",
  "anya-e0401n4:30_46": "sāriputta mahātherena. Evañca katvātiādinā ṭīkākārānaṁ vacanaṁ upatthambheti.",
  "anya-e0401n4:31": "Kāmāvacarakammaṁ niṭṭhitaṁ.",
  "anya-e0401n4:32_0": "154. Rūpāvacarakamme. ‘‘Appaguṇatāyā’’ti aparicitatāya. Avaḍḍhatāya. ‘‘Hīnehi chandādīhī’’ti",
  "anya-e0401n4:32_1": "lābhasakkāra silokādi sāpekkhatāya hīnehi chandādīhi. ‘‘Te dhammā’’ti chandādayo",
  "anya-e0401n4:32_2": "dhammā. Tāni idha nādhippetāni. Kasmā, upapattippabhedassa asādhakattāti adhippāyo.",
  "anya-e0401n4:32_3": "‘‘Imānevā’’ti imāni eva jhānāni. ‘‘Tividhāsū’’ti ekasmiṁtale brahmapārisajjādi vasena",
  "anya-e0401n4:32_4": "tividhāsu. ‘‘Aṭṭhārasappabhedena vibhajitvā’’ti tīsu hīna majjhimapaṇītesu ekekasmiṁ",
  "anya-e0401n4:32_5": "hīna hīnaṁ hīna majjhimaṁ hīna paṇītantiādinā vibhattena navavidhāni honti. Puna",
  "anya-e0401n4:32_6": "tesu tīṇi majjhimāni. Majjhimahīnaṁ majjhimamajjhimantiādinā vibhattāni navavidhāni",
  "anya-e0401n4:32_7": "honti. Evaṁ aṭṭhārasabhedena vibhajitvā. ‘‘Kammadvārāni nāmā’’ti kammappavatti mukhāni",
  "anya-e0401n4:32_8": "nāma. ‘‘Imehi pabhāvitattā’’ti imehi pabhāvehi mūlakāraṇehi pabhāvitattā pavattāpitattā.",
  "anya-e0401n4:32_9": "‘‘Aṭṭhārasakhattiyā’’ti hīnamajjhimādibhedena aṭṭhārasa khattiyā. Tathā aṭṭhārasa",
  "anya-e0401n4:32_10": "brāhmaṇādayo. Aṭṭha cattālīsa gottāni nāma hīnamajjhimā divasena vibhattāni gotamagottādīni",
  "anya-e0401n4:32_11": "aṭṭhacattālīsa gottāni. Tesaṁ cāritta paṭipattibhūtāni caraṇānipi aṭṭhacattālīsa",
  "anya-e0401n4:32_12": "hontīti. Ettha siyā. Purima vacane hīnādīni brahmaloke, aṭṭhakathā vacanehīnādīni",
  "anya-e0401n4:32_13": "manussaloketi sādhetabbaṁ aññaṁ, sādhakaṁ aññanti codanā. Taṁ pariharati ‘‘etenahī’’tiādinā.",
  "anya-e0401n4:32_14": "‘‘Upalakkhetī’’ti paccakkhato pākaṭaṁ ekadesaṁ dassetvā apākaṭe tādisepi jānāpetīti",
  "anya-e0401n4:32_15": "attho. ‘‘Samatthā samatthaṁ vā’’ti samatthā samatthabhāvaṁ vā. ‘‘Tathā hānenā’’ti",
  "anya-e0401n4:32_16": "tathāhi anena ācariyena. Anuruddhā cariyenāti vuttaṁ hoti. Nāma rūpa paricchede vuttanti",
  "anya-e0401n4:32_17": "sambandho. Samānāsevane laddhe sati, mahabbale vijjamāne mahaggatakammaṁ vipākaṁ",
  "anya-e0401n4:32_18": "janeti. Tādisaṁ hetuṁ aladdhā alabhitvā abhiññā cetanā vipākaṁ na paccatīti yojanā.",
  "anya-e0401n4:32_19": "Tattha ‘‘samānā sevane’’ti bhūmisamānatā vasena samānāsevane. Kāmajavanaṁ kāmajavanena",
  "anya-e0401n4:32_20": "samānāsevanaṁ. Rūpajavanaṁ rūpajavanena. Arūpajavanaṁ arūpajavanenāti daṭṭhabbaṁ.",
  "anya-e0401n4:32_21": "Tena vuttaṁ ‘‘samānabhūmikato’’tiādi. Tattha ‘‘tadabhāvato’’ti tādisassa balavabhāvassa",
  "anya-e0401n4:32_22": "abhāvato. Ekavāramattabhūtā mahaggata cetanā ca. ‘‘Sabba pathamabhūtā’’ti samāpatti",
  "anya-e0401n4:32_23": "vīthīsu gotrabhussa anantare mahaggata javanaṁ sandhāya vuttaṁ. Lokuttara maggacetanā",
  "anya-e0401n4:32_24": "kadācipi samānā sevanaṁ na labhati. Evaṁ santepi attano anantarato paṭṭhāya yāvajīvampi",
  "anya-e0401n4:32_25": "bhavantarepi ariyaphalaṁ janetiyeva. Evamevāti vuttaṁ hoti. Idaṁ pavattiphalaṁ nāma",
  "anya-e0401n4:32_26": "hoti, idha pana paṭisandhi phalaṁ vicāritaṁ, tasmā asamānaṁ idaṁ nidassananti ce.",
  "anya-e0401n4:32_27": "Vuccate. Maggacetanā nāma taṇhā sahāyakaṁ vaṭṭagāmi kammaṁ na hoti. Ataṇhā sahāyakaṁ",
  "anya-e0401n4:32_28": "vivaṭṭagāmi kammaṁ hoti. Tasmā paṭisandhiṁ na deti. Sace pana taṁ taṇhā sahāyakaṁ",
  "anya-e0401n4:32_29": "vaṭṭagāmikammaṁ bhaveyya. Paṭisandhi kālepi phalaṁ dadeyya. Asamānā sevanatā pamāṇaṁ",
  "anya-e0401n4:32_30": "na bhaveyya. Evaṁ aññakāraṇattā asamānaṁ nidassanaṁ hoti. Na asamānā sevanatāyāti",
  "anya-e0401n4:32_31": "daṭṭhabbaṁ. ‘‘Upacitattā’’ti punappunaṁ āsevana lābhena vaḍḍhitattā. ‘‘Sā cetanā’’tiādikammikamahaggata",
  "anya-e0401n4:32_32": "cetanā ca. ‘‘Nā’’ti codanā , na siyāti attho. Na ca sāpi samānabhūmaka dhammato laddhā",
  "anya-e0401n4:32_33": "sevanā hoti. Evaṁ santepi katattā bhāvitattāti vuttaṁ. Bhāvitattāti ca punappunaṁ",
  "anya-e0401n4:32_34": "āsevana lābhena vaḍḍhitattā iccevattho. Tasmā viññāyati asamānabhūmikehi pubbabhāgappavattehi",
  "anya-e0401n4:32_35": "kāmajavanehi paramparato punappunaṁ laddhā sevanatāya eva idha upacitattāti vuttanti.",
  "anya-e0401n4:32_36": "Tena vuttaṁ ‘‘ubhayattha panā’’tiādi. Tattha ‘‘ubhayatthā’’ti ubhayesu katattā upacitattāti",
  "anya-e0401n4:32_37": "ca katattā bhāvitattāti ca vuttesu pāṭhesu. ‘‘Pathama samannāhārato paṭṭāyā’’ti mahaggatajjhāne",
  "anya-e0401n4:32_38": "appanāvīthito pure dvīsu parikamma bhāvanā upacāra bhāvanāsu parikamma bhāvanaṁ bhāventassa",
  "anya-e0401n4:32_39": "pathavī pathavītiādinā pathama samannāhārato paṭṭhāya. Lokuttara maggepana dasasu",
  "anya-e0401n4:32_40": "vipassanā ñāṇesu sabbapathamaṁ sammasanaññāṇaṁ bhāventassa rūpaṁ aniccaṁ vedanā aniccātiādinā",
  "anya-e0401n4:32_41": "pathama samannāhārato paṭṭhāyāti attho. Upacinitvāti ca bhāvetvāti ca vaḍḍhetvā icceva",
  "anya-e0401n4:32_42": "attho. ‘‘Abbhuṇhā’’ti abhinavāti vuttaṁ hoti. ‘‘Ayaṁ vādo’’ti anuruddhā cariyassa",
  "anya-e0401n4:32_43": "vādo. Yadi evaṁ, aṭṭhakathāsu saṅkhāra paccayā viññāṇa pada niddesesu abhiññā cetanā",
  "anya-e0401n4:32_44": "panettha parato viññāṇassa paccayo na hotīti na gahitāti vuttaṁ. Tattha aññaṁ yuttaṁ",
  "anya-e0401n4:32_45": "kāraṇaṁ vattabbanti, taṁ vadanto ‘‘catutthajjhāna samādhissa panā’’tiādimāha. ‘‘Ṭīkākārā’’ti",
  "anya-e0401n4:32_46": "abhidhammaṭīkākārā. ‘‘Tassā panā’’tiādi attanovāda dassanaṁ. Sādhentiyā abhiññā cetanāya.",
  "anya-e0401n4:32_47": "Acittakabhava patthanāsahitaṁ saññā virāganti sambandho. ‘‘Idhā’’ti manussa loke.",
  "anya-e0401n4:33_0": "‘‘Anāgāmino panā’’tiādīsu. ‘‘Etenā’’ti etena attha vacanena. ‘‘Saddhādhiko’’ti sandhindriyādhiko.",
  "anya-e0401n4:33_1": "Evaṁ vīriyādhikādīsupi. ‘‘Attanā laddha samāpattīnaṁ’’ti ekassapi puggalassa bahūnaṁ",
  "anya-e0401n4:33_2": "attanā laddha samāpattīnaṁ. Tesu puthujjana sotāpanna sakadāgāmīsu. ‘‘Puthujjano’’ti",
  "anya-e0401n4:33_3": "jhānalābhi puthujjano. ‘‘Nikantiyāsatī’’ti kāmabhavanikantiyā sati. ‘‘Itare panā’’ti",
  "anya-e0401n4:33_4": "sotāpanna sakadāgāmino pana. Parihīnajjhānā eva tattha nibbattanti. Na nikanti balenāti",
  "anya-e0401n4:33_5": "adhippāyo. Vibhāvanipāṭhe ‘‘tesaṁ pī’’ti jhānalābhi sotāpanna sakadāgāmīnampi. Icchantena",
  "anya-e0401n4:33_6": "ṭīkācariyena. Tathā nikantiyā sati puthujjanādayo kāmāvacara kamma balena kāmabhavepi",
  "anya-e0401n4:33_7": "nibbattantīti yojanā. Cetopaṇidhi ijjhati. Kasmā, visuddhattā. Sīlavisuddhattāti",
  "anya-e0401n4:33_8": "adhippāyo. ‘‘Te’’ti jhānalābhi sotāpanna sakadāgāmino. Aṅguttara pāṭhe. ‘‘Sahadassanuppādā’’ti",
  "anya-e0401n4:33_9": "sotāpatti maggaññāṇaṁ dassananti vuccati. Dassanassa uppādakkhaṇena saddhiṁ. Natthi",
  "anya-e0401n4:33_10": "tassa taṁ saṁyojanantipi pāṭho. ‘‘Imaṁ lokaṁ’’ti imaṁ kāmalokaṁ. ‘‘Vipassanā nikanti",
  "anya-e0401n4:33_11": "taṇhā’’ti teneva dhammarāgena tāya dhamma nandiyāti evaṁ vuttā vipassanā sukhe nikanti",
  "anya-e0401n4:33_12": "taṇhā. Paccaye sati kuppanti nassantīti kuppā. Kuppā dhammā yesaṁ te kuppa dhammā.",
  "anya-e0401n4:33_13": "‘‘Dhammā’’ti mahaggata dhammā. Ime dve sotāpanna sakadāgāmino sīlesu paripūrakārino",
  "anya-e0401n4:33_14": "nāma. Sīlappaṭi pakkhānaṁ kilesānaṁ sabbaso pahīnattā. Tasmā te sīlesu akuppa dhammāti",
  "anya-e0401n4:33_15": "vuccanti. Samādhismiṁ pana kuppa dhammā eva. ‘‘Mahābrahmesu na nibbattantī’’ti mahābrahmattaṁ",
  "anya-e0401n4:33_16": "na labhantīti adhippāyo. ‘‘Hīnajjhāsayattā’’ti ettha itthiyo nāma pakatiyāva hīnajjhāsayā",
  "anya-e0401n4:33_17": "honti nīca chandā nīca cittā mandavīriyā mandapaññā. Kasmā, hīnaliṅgattā. Kasmā ca",
  "anya-e0401n4:33_18": "tā hīnaliṅgā honti. Dubbala kammanibbattattā. Dubbala kammanti ca purisatta janakaṁ",
  "anya-e0401n4:33_19": "kammaṁ upādāya vuccati. Brahmapurohitānampi saṅgahaṇaṁ veditabbaṁ. Kasmā, brahmapārisajjānanti",
  "anya-e0401n4:33_20": "aṭṭhakathā vacanassa yebhūyyavacanattā. Tenāha ‘‘na mahābrahmānaṁ’’ti. Itarathā na",
  "anya-e0401n4:33_21": "brahmapurohitānaṁ na ca mahābrahmānanti vuttaṁ siyā. Na ca tathā sakkā vattuṁ ‘brahmattanti",
  "anya-e0401n4:33_22": "mahābrahmatta’nti iminā vacanena virujjhanato. Ayañca attho na kevalaṁ yebhūyyanayamattena",
  "anya-e0401n4:33_23": "siddho. Atha kho byañjana sāmatthiyenāpi siddhoti dassetuṁ ‘‘tehī’’tiādimāha. Tattha",
  "anya-e0401n4:33_24": "‘‘te’’ti brahmapurohitā. Saṁyuttapāṭhe. ‘‘Paṭibhātutaṁ’’ti ettha ‘‘taṁ’’ti tuyhaṁ.",
  "anya-e0401n4:33_25": "Dhammīkathā tuyhaṁ paṭibhātu, pātubbhavatu. Kathetu icceva vuttaṁ hoti . ‘‘Brāhmaṇā’’ti",
  "anya-e0401n4:33_26": "abhibhuṁ bhikkhuṁ ālapati. ‘‘Brahmuno’’ti mahābrahmuno atthāya. Evaṁ sesesu dvīsu.",
  "anya-e0401n4:33_27": "‘‘Tesaṁ’’ti brahmapurohitānaṁ. Vibhāvanipāṭhe ‘‘iti attho daṭṭhabbo’’ti ‘‘brahmapārisajjesu",
  "anya-e0401n4:33_28": "yevā’’ti pulliṅga vacanattā puggalappadhānaṁ hoti. Nabhūmippadhānaṁ. Tasmā ayamattho",
  "anya-e0401n4:33_29": "yuttivasena daṭṭhabboti. ‘‘Tīsubhavaggesū’’ti vehapphalabhūmi puthujjanabhavaggo",
  "anya-e0401n4:33_30": "nāma hoti rūpaloke. Tato upari puthujjanabhūmiyā abhāvato. Akaniṭṭhabhūmi ariyabhavaggo",
  "anya-e0401n4:33_31": "nāma. Tattha ṭhitānaṁ ariyānaṁ tattheva niṭṭhānato. Nevasaññābhūmi lokabhavaggo nāma.",
  "anya-e0401n4:33_32": "Tato upari lokasseva abhāvatoti.",
  "anya-e0401n4:34": "Kammacatukkānudīpanā niṭṭhitā.",
  "anya-e0401n4:35_0": "155. Maraṇuppattiyaṁ. ‘‘Āyuparimāṇassā’’ti āyukappassa. ‘‘Tadubhayassā’’ti āyukappassa",
  "anya-e0401n4:35_1": "ca kammassa ca. ‘‘Upaghātaka kammenā’’ti balavantena pāṇātipātakammena. ‘‘Dussimāra",
  "anya-e0401n4:35_2": "kalāburājādīnaṁ viyā’’ti tesaṁ maraṇaṁ viya. Uparodhitaṁ khandha santāna massāti",
  "anya-e0401n4:35_3": "viggaho. ‘‘Uparodhitaṁ’’ti upagantvā nirodhāpitaṁ. Kammaṁ khiyyatiyeva. Evaṁ sati,",
  "anya-e0401n4:35_4": "sabbaṁpi maraṇaṁ ekena kammakkhayena siddhaṁ. Tasmā ekaṁ kammakkhaya maraṇameva vattabbanti",
  "anya-e0401n4:35_5": "vuttaṁ hoti. ‘‘Itarepi vuttā’’ti itarānipi tīṇi maraṇāni vuttānīti codanā. Vuccate",
  "anya-e0401n4:35_6": "parihāro. ‘‘Sarasavasenevā’’ti attano dhammatāvaseneva. Nānā āyu kappaṁ vidahanti",
  "anya-e0401n4:35_7": "saṅkharontīti nānāāyukappa vidhāyakā. ‘‘Sattanikāye’’ti sattasamūhe. Niccakālaṁ ṭhitiṁ",
  "anya-e0401n4:35_8": "karontīti ṭhitikarā. Kadāci vuddhiṁ karonti, kadāci hāniṁ karontīti vuddhikarā hānikarā",
  "anya-e0401n4:35_9": "ca. ‘‘Tesaṁ vasenā’’ti tesaṁ utu āhārānaṁ vasena. ‘‘Tayopi cete’’ti etetayopi ṭhitikarādayo.",
  "anya-e0401n4:35_10": "Kammaṁ vipaccamānaṁ datvā khiyyatīti sambandho. Etena evarūpeṭhāne kammaṁ appadhānanti",
  "anya-e0401n4:35_11": "dīpeti. ‘‘Tadanurūpaṁ evā’’ti taṁ dasavassakālānu rūpaṁ eva. ‘‘Bho gañcā’’ti dhanadhaññādiparibhogañca.",
  "anya-e0401n4:35_12": "Tesaṁ utuāhārānaṁ gati etesanti taggatikā. Tesaṁ utuāhārānaṁ gatiṁ anuvattantīti",
  "anya-e0401n4:35_13": "vuttaṁ hoti. Tenāha ‘‘tadanuvattikā’’ti. Saṅkhāravidūhi aññatrāti sambandho. Saṅkhāraviduno",
  "anya-e0401n4:35_14": "ṭhapetvāti attho. Iddhiyā pakatāti iddhimayā. ‘‘Iddhiyā’’ti deviddhiyāvā bhāvanāmayiddhiyāvā.",
  "anya-e0401n4:35_15": "Vijjāya pakatāti vijjāmayā. ‘‘Vijjāyā’’ti gandhārivijjāya. Aṭṭhi nhāru maṁsa lohitādikā",
  "anya-e0401n4:35_16": "rasadhātuyo ayanti vaḍḍhanti etehīti rasāyanāni. Tāni vidahanti etehīti rasāyana",
  "anya-e0401n4:35_17": "vidhayo. Nayūpadesā. Ciraṭṭhiti katthāya jīvitaṁ saṅkharonti etehīti jīvita saṅkhārā.",
  "anya-e0401n4:35_18": "Iddhimaya vijjāmaya jīvita saṅkhāresu ca rasāyana vidhisaṅkhātesu jīvita saṅkhāresu",
  "anya-e0401n4:35_19": "ca vidunoti samāso. ‘‘Dvi samuṭṭhānika rūpadhammesū’’ti utusamuṭṭhānika rūpadhammesu",
  "anya-e0401n4:35_20": "ca āhāra samuṭṭhānika rūpadhammesu ca. ‘‘Pariṇamantesū’’ti vipariṇamantesu. Tenāha",
  "anya-e0401n4:35_21": "‘‘jiyyamānesū’’tiādiṁ. ‘‘Yāvamahantaṁ pīti’’ sabbaññubuddhānaṁ kammaṁ viya koṭipattavasena",
  "anya-e0401n4:35_22": "atimahantampi. ‘‘Assā’’ti kammassa. ‘‘Upacchedaka maraṇepi netabbo’’ti balavante",
  "anya-e0401n4:35_23": "upacchedaka kamme āgate yāvamahantampi janaka kammaṁ attano vipākādhiṭṭhāna vipattiyā",
  "anya-e0401n4:35_24": "khiyyatiyeva. So cassakhayo na sarasena hoti, atha kho upacchedaka kamma balena hotīti",
  "anya-e0401n4:35_25": "idha upacchedaka maraṇaṁ visuṁ gahitanti evaṁ upacchedaka maraṇepi netabbo. ‘‘Akāla",
  "anya-e0401n4:35_26": "maraṇaṁ’’ti āyukkhayamaraṇādīni tīṇi maraṇāni kālamaraṇāni nāma, maraṇā rahakāle",
  "anya-e0401n4:35_27": "maraṇānīti vuttaṁ hoti. Tato aññaṁ yaṁ kiñci maraṇaṁ akāla maraṇanti vuccati. Tenāha",
  "anya-e0401n4:35_28": "‘‘tañhi pavattamānaṁ’’tiādiṁ. ‘‘Mūlabhedato’’ti mūlakāraṇappabhedato. Yasmā pana",
  "anya-e0401n4:35_29": "milinda pañhe vuttanti sambandho. Sannipatantīti sannipātā. Sannipātehi uppannā sannipātikāti",
  "anya-e0401n4:35_30": "atthaṁ sandhāya ‘‘sannipatitānaṁ’’ti vuttaṁ. Athavā. Sannipatanaṁ sannipāto. Dvinnaṁ",
  "anya-e0401n4:35_31": "tiṇṇaṁ vā dosānaṁ missakabhāvo. Sannipātena uppannā sannipātikātipi yujjati. ‘‘Anisammakārīnaṁ’’ti",
  "anya-e0401n4:35_32": "anisāmetvā anupadhāretvā karaṇa sīlānaṁ. Pavattā ābādhā visamaparihārajānāmāti yojanā.",
  "anya-e0401n4:35_33": "‘‘Attanā vākatānaṁ payogānaṁ’’ti satthaharaṇa, visakhādana, udakapātanādivasena katānaṁ.",
  "anya-e0401n4:35_34": "‘‘Vināsentī’’ti satthavassa vālukavassādīni vassāpetvāvā samudda vīciyo uṭṭhāpetvāvā",
  "anya-e0401n4:35_35": "evarūpe mahante bhayupaddave katvā vināsenti. ‘‘Manussa pathe’’ti manussa padese.",
  "anya-e0401n4:35_36": "‘‘Te’’ti caṇḍā yakkhā. ‘‘Jīvitakkhayaṁ pāpentī’’ti manussānaṁ vā gomahiṁsānaṁ vā",
  "anya-e0401n4:35_37": "medalohitāni pātabyatthāya tesu nānārogantara kappāni uppādetvā jīvitakkhayaṁ pāpentīti",
  "anya-e0401n4:35_38": "attho. ‘‘Vattabbameva natthī’’ti sakalaṁ rajjaṁ vā raṭṭhaṁ vā dīpakaṁ vā vināsentīti",
  "anya-e0401n4:35_39": "vutte sakalaṁ janapadaṁ vā nagaraṁ vā nigamaṁ vā gāmaṁ vā taṁ taṁ puggalaṁ vā vināsentīti",
  "anya-e0401n4:35_40": "visuṁ vattabbaṁ natthīti adhippāyo. ‘‘Satthadubbhikkharogantara kappāpī’’ti satthantara",
  "anya-e0401n4:35_41": "kappo dubbhikkhantara kappo rogantara kappoti ime tayo antara kappāpi idha vattabbāti",
  "anya-e0401n4:35_42": "attho. Tesu pana rogantara kappo yakkhā vāḷe amanusse ossajjanti, tena bahū manussā",
  "anya-e0401n4:35_43": "kālaṅkarontīti iminā ekadesena vuttoyeva. ‘‘Upapīḷako paghātakānaṁ kammānaṁ vipaccanavasenā’’ti",
  "anya-e0401n4:35_44": "ettha tesaṁ kammānaṁ okāsappaṭilābhena sattasantāne sukhasantānaṁ vibādhetvā maraṇaṁ",
  "anya-e0401n4:35_45": "vā pāpetvā maraṇa mattaṁ vā dukkhaṁ janetvā pīḷanañca ghātanañca idha vipaccana nāmena",
  "anya-e0401n4:35_46": "vuttanti daṭṭhabbaṁ. Vipākaṁ pana janentuvā, māvā, idha appamāṇanti. Ettha siyā.",
  "anya-e0401n4:35_47": "Aṭṭhasu kāraṇesu opakkamikaṭṭhāne ‘kuppitāhi devatā sakalaṁ rajjādikaṁ asesaṁ katvā",
  "anya-e0401n4:35_48": "vināsentī’ti vuttaṁ. Tattha vināsitā janā kiṁ nu kho attano attano kamma vipākajehi",
  "anya-e0401n4:35_49": "ābādhana daṇḍehi vā vinassanti, udāhu visuṁ opakkamikehi ābādhana daṇḍehi vā vinassanti.",
  "anya-e0401n4:35_50": "Yañcettha vuttaṁ ‘evaṁ akāla maraṇaṁ upacchedaka kammunā vā aññehi vā aneka sahassehi",
  "anya-e0401n4:35_51": "kāraṇehi hotī’ti. Tattha yassa upacchedaka kammaṁ nāma natthi. Kiṁ tassa aññena kāraṇena",
  "anya-e0401n4:35_52": "akāla maraṇaṁ nāma bhaveyyāti. Ettha vadeyyuṁ, tassa aññena kāraṇena akāla maraṇaṁ",
  "anya-e0401n4:35_53": "nāma na bhaveyya. Sabbe sattā kammassakā, kammadāyādā, kammayonī, kamma bandhū, kammappaṭissaraṇātihi",
  "anya-e0401n4:35_54": "vuttaṁti . Tesaṁ taṁ vādaṁ bhindanto ‘‘yehikeci loke dissantī’’tiādimāha. Puna tadatthaṁ",
  "anya-e0401n4:35_55": "daḷhaṁ karonto ‘‘yathāhā’’tiādiṁ vadati. Tattha duvidhaṁ kammaphalaṁ, vipāka phalañca",
  "anya-e0401n4:35_56": "nissanda phalañca. Tattha vipāka phalaṁ nāma vipākakkhandhā ca cakkhu sotādīni kaṭattā",
  "anya-e0401n4:35_57": "rūpāni ca. Taṁ yena pubbe kammaṁ kataṁ, tasseva sādhāraṇaṁ hoti. Tassa santāne eva",
  "anya-e0401n4:35_58": "pavattati. Nissanda phalaṁ nāma tassa sukhuppattiyā vā dukkhuppattiyā vā attano kammānubhāvena",
  "anya-e0401n4:35_59": "bahiddhā samuṭṭhitāni iṭṭhārammaṇāni vā aniṭṭhā rammaṇāni vā. Taṁ pana aññesampi",
  "anya-e0401n4:35_60": "sādhāraṇaṁ hoti. Taṁ sandhāya vuttaṁ ‘‘sakakammasamuṭṭhitā eva. La. Paresaṁ sādhāraṇā",
  "anya-e0401n4:35_61": "evā’’ti. Loke aṭṭhaloka dhammā nāma sabbe kamma vipākajā evāti na vattabbā. Ime ca",
  "anya-e0401n4:35_62": "sattā saṁsāre saṁsarantā aṭṭhasuloka dhammesu nimmujjantā saṁsaranti, tasmā te vināpi",
  "anya-e0401n4:35_63": "upapīḷaka kammena aññehi kāraṇehi nānādukkhaṁ phusantiyeva. Tathā vināpi upacchedaka",
  "anya-e0401n4:35_64": "kammena maraṇa dukkhaṁ pāpuṇantiyeva. Tena vuttaṁ ‘‘kammena vinā yatokutoci samuṭṭhitā’’tiādi.",
  "anya-e0401n4:36_0": "‘‘Te uppajjantī’’ti te nānārogādayo uppajjanti. ‘‘Na upāya kusalā vā’’ti tato attānaṁ",
  "anya-e0401n4:36_1": "mocetuṁ kāraṇa kusalā vā na honti. ‘‘Na ca paṭikāra kusalā vā’’ti uppannaṁ rogādibhayaṁ",
  "anya-e0401n4:36_2": "apanetuṁ vūpasametuṁ paṭikāra kammeti kicchakamme kusalā vā na honti. ‘‘Nāpi parihāra",
  "anya-e0401n4:36_3": "kusalā vā’’ti tato mocanatthaṁ pariharituṁ desantaraṁ gantuṁ kusalā vā na hontīti",
  "anya-e0401n4:36_4": "attho. Sesamettha suviññeyyaṁ. ‘‘Rogādayo eva taṁ khepentā pavattantī’’ti kathaṁ",
  "anya-e0401n4:36_5": "te pubbakammaṁ khepentīti. Tassa vipākabhūtaṁ jīvita santānaṁ vināsentā khepenti.",
  "anya-e0401n4:36_6": "Vinaṭṭhehi jīvita santāne taṁ bhavaṁ janentaṁ khiyyati yevāti. Tenāha ‘‘yathāhī’’tiādiṁ.",
  "anya-e0401n4:36_7": "‘‘Kammassapi tathevā’’ti tatheva pubbakammassapi tiṇagge ussāva bindusseva paridubbalatā",
  "anya-e0401n4:36_8": "siddhā hoti. Jīvite parikkhīṇe taṁ bhavaṁ janentassa pubbakammassapi parikkhīṇattā.",
  "anya-e0401n4:36_9": "‘‘Evañcetaṁ’’ti etaṁ kammappaṭi saṁyutta vacanaṁ idha amhehi vuttanayena sampaṭicchitabbaṁ.",
  "anya-e0401n4:36_10": "Sabbaṁ pubbekatahetudiṭṭhi nāma sabbaṁ sukhaṁ vā dukkhaṁ vā sucaritaṁ vā duccaritaṁ",
  "anya-e0401n4:36_11": "vā pubbabhave attanā katena pubbakammahetunā eva uppajjatīti evaṁ pavattā diṭṭhi.",
  "anya-e0401n4:36_12": "‘‘Yaṁ kiñcāyaṁ’’ti yaṁ kiñci ayaṁ. Mahābodhisattānaṁ adhimuttikālaṅkariyā nāma idha",
  "anya-e0401n4:36_13": "me cirakālaṁ ṭhitassa pāramipūraṇa kiccaṁ natthi, idāneva ito cavitvā manussaloke",
  "anya-e0401n4:36_14": "uppajjissāmi, uparujjhatu me idaṁ jīvitanti adhimuñcitvā daḷhaṁ manasikaritvā kālaṅkariyā.",
  "anya-e0401n4:36_15": "‘‘Sayameva satthaṁ āharitvā’’ti sayameva attano gīvaṁ satthena hanitvāti attho. ‘‘Etthevā’’ti akālamaraṇe eva.",
  "anya-e0401n4:37_0": "‘‘Tathā cā’’tiādīsu. ‘‘Samāpatti lābhīnaṁ’’ti niddhāraṇebhumma vacanaṁ. ‘‘Jīvita",
  "anya-e0401n4:37_1": "samasīsīnaṁ’’ti arahatta maggaṁ labhitvā maggapaccavekkhanavīthi eva maraṇāsannavīthiṁ",
  "anya-e0401n4:37_2": "katvā parinibbānattā samaṁ sīsaṁ etesanti samasīsino. ‘‘Samaṁ sīsaṁ’’ti jīvita santāna",
  "anya-e0401n4:37_3": "pariyantena samaṁ vaṭṭadukkha santāna pariyantaṁ vuccati. ‘‘Sabbesaṁ pī’’ti sabbesampi",
  "anya-e0401n4:37_4": "khīṇāsavānaṁ. ‘‘Imaṁ suttapadaṁ’’ti mahāparinibbānasutte āgataṁ suttapadaṁ. ‘‘Te’’ti",
  "anya-e0401n4:37_5": "te vādino. ‘‘Tenā’’ti tena vādavacanena. Kriyamanodhātu nāma pañcadvārāvajjanaṁ.",
  "anya-e0401n4:37_6": "Kriyāhetukamano viññāṇadhātu nāma hasituppādacittaṁ. ‘‘Assā’’ti parinibbāyantassa",
  "anya-e0401n4:37_7": "buddhassa. ‘‘Na sameti yevā’’ti santiṁ anupādisesaṁ nibbānaṁ ārammaṇaṁ katvāti ettha",
  "anya-e0401n4:37_8": "parinibbāna javanehi ārammaṇaṁ katvāti vuttepi na sametiyeva. Tenāha ‘‘tathāhī’’tiādiṁ.",
  "anya-e0401n4:37_9": "‘‘Bhavaṅgaṁ otaritvā parinibbāyatī’’ti ettha parinibbāna cuticittameva bhavaṅganti",
  "anya-e0401n4:37_10": "vuttaṁ. Cuticittanti ca bhavantaraṁ gacchantasseva vuccati. Idha pana vohāra mattanti",
  "anya-e0401n4:37_11": "daṭṭhabbaṁ. Vibhāvanipāṭhe. Cutipariyosānānaṁ maraṇāsanna cittānaṁ. Yathā pana buddhānaṁ",
  "anya-e0401n4:37_12": "bhagavantānaṁ yāvajīvaṁ uppannaṁ mahābhavaṅgacittaṁ kammakammanimittādayo ārammaṇaṁ",
  "anya-e0401n4:37_13": "karotiyeva. Tathā parinibbāna cuticittaṁ pīti āha ‘‘na hī’’tiādiṁ. Nanu maraṇakāle",
  "anya-e0401n4:37_14": "kammakammanimittādīnaṁ gahaṇaṁ nāma bhavantara gamanatthāya hoti, buddhā ca bhavantaraṁ",
  "anya-e0401n4:37_15": "na gacchanti. Tasmā ‘‘na hi. La. Na karotī’’ti idaṁ na yuttanti. No na yuttaṁ. Bhavantara",
  "anya-e0401n4:37_16": "gamanatthāyāti idaṁ javanehi gahaṇe daṭṭhabbaṁ. Idha pana cuticittena gahaṇeti dassento",
  "anya-e0401n4:37_17": "‘‘nacacutiyāgahitānī’’tiādimāha. ‘‘Kammasiddhiyā’’ti kammasijjhanatthāya .‘‘Ettha",
  "anya-e0401n4:37_18": "cā’’tiādīsu. ‘‘Tassā’’ti soṇatthera pituno. ‘‘Kammabalenā’’tiādīsu. ‘‘Aññenapi kāraṇa",
  "anya-e0401n4:37_19": "balenā’’ti āciṇṇabhāvādikena kāraṇabalena. Gatinimittaṁ pana kammabalenevāti yuttaṁ",
  "anya-e0401n4:37_20": "siyā. ‘‘Tathopaṭṭhitaṁ’’ti antimavīthito pubbe bahūsuvīthīsu upaṭṭhitappakārantiattho.",
  "anya-e0401n4:37_21": "Pāpapakkhiyesu duggatinimittesu. Kalyāṇapakkhiyāni sagganimittāni. Dhammāsokarañño",
  "anya-e0401n4:37_22": "maraṇakāle pāpapakkhiyānaṁ upaṭṭhānaṁ katthaci sīhaḷaganthe vuttaṁ.",
  "anya-e0401n4:38": "Sakalaṁ pathaviṁ bhutvā,",
  "anya-e0401n4:39": "Datvā koṭisataṁ dhanaṁ;",
  "anya-e0401n4:40": "Ante aḍḍhāmalakamattassa;",
  "anya-e0401n4:41": "Asoko issaraṁ gato; Ti ca;",
  "anya-e0401n4:42": "Asoko soka māgato; Ti ca;",
  "anya-e0401n4:43_0": "‘‘Taṁ’’ti vipaccamānakaṁ kammaṁ. ‘‘Niyāmaka sahakāri paccayabhūtā’’ti ettha yathā",
  "anya-e0401n4:43_1": "nāvāyaṁ niyāmako nāma nāvaṁ icchitadisābhimukhaṁ niyāmeti, niyojeti. Tathā ayaṁ taṇhāpi",
  "anya-e0401n4:43_2": "bhavanikanti hutvā cittasantānaṁ gantabbabhavābhimukhaṁ niyāmeti, niyojeti. Kammassa",
  "anya-e0401n4:43_3": "ca accāyatta sahāyabhāvena sahakārī paccayo hotīti daṭṭhabbaṁ. ‘‘Kusalākusala kammanimittāni",
  "anya-e0401n4:43_4": "vā’’ti aññāni kusalā kusalakammanimittāni vā. ‘‘Tadupatthambhikā’’ti tassa kammassa",
  "anya-e0401n4:43_5": "upatthambhikā. ‘‘Nimittassādagadhitaṁ’’ti mukhanimittādīsu assādentaṁ gijjhantaṁ.",
  "anya-e0401n4:43_6": "‘‘Tiṭṭhamānaṁ tiṭṭhatī’’ti tiṭṭhamānaṁ hutvā tiṭṭhati. Amuñcitvā tiṭṭhatīti vuttaṁ",
  "anya-e0401n4:43_7": "hoti. Anubyañjanaṁ nāma piyasātarūpo kathitalapitādi kriyāviseso. ‘‘Assa puggalassā’’ti",
  "anya-e0401n4:43_8": "āsanna maraṇassa puggalassa. Aṭṭhakathā pāṭhe. ‘‘Kilesa balavināmitaṁ’’ti avijjā",
  "anya-e0401n4:43_9": "taṇhādīnaṁ kilesānaṁ balena vināmitaṁ. Paṭicchādikā ādīna vā yassāti viggaho. ‘‘Taṁ’’ti",
  "anya-e0401n4:43_10": "cittasantānaṁ. ‘‘Tasmiṁ’’ti kammādivisaye. Aṭṭhakathāya na sameti. Tasmiṁ visayetihi",
  "anya-e0401n4:43_11": "tattha vuttaṁ. Na vuttaṁ tasmiṁ bhaveti. ‘‘Tasmiṁ vuttā naṁ’’ti tasmiṁ ‘yebhūyyena",
  "anya-e0401n4:43_12": "bhavantare cha dvāraggahitaṁ’ti ṭhāne ṭīkāsu vuttānaṁ. Taṁ sadisa javanuppatti nāma",
  "anya-e0401n4:43_13": "kammakaraṇakāle pavatta javanehi sadisānaṁ idāni javanānaṁ uppatti. Bhavappaṭicchannañca",
  "anya-e0401n4:43_14": "kammaṁ apākaṭañca kammaṁ na tathā upaṭṭhāti. Kevalaṁ attānaṁ abhinavakaraṇa vasena",
  "anya-e0401n4:43_15": "dvārapattaṁ hutvā upaṭṭhātīti adhippāyo. ‘‘Visīda pattā’’ti visaññībhāvena virūpaṁ",
  "anya-e0401n4:43_16": "hutvā sīdanapattā. ‘‘Tabbiparītena pāpakamma bahulāpi vattabbā’’ti tepivisīdantare",
  "anya-e0401n4:43_17": "āvudha hatthā pāṇaghātaṁ karontā gaṇhathabandhathāti ugghosantā duṭṭhacittā hontītiādinā",
  "anya-e0401n4:43_18": "vattabbā. Aṭṭhakathā pāṭhesu. Ukkhitto asi yassāti ukkhittā siko. Patudanti vijjhanti",
  "anya-e0401n4:43_19": "etenāti patodanaṁ. Pājanadaṇḍo. Tassa agge katā sūci patodana sūci. ‘‘Patodana dukkhaṁ’’ti",
  "anya-e0401n4:43_20": "vijjhana dukkhaṁ. Kathaṁ pana ukkhittāsikādibhāvena upaṭṭhānaṁ kammupaṭṭhānaṁ nāma",
  "anya-e0401n4:43_21": "hoti. Kathañca taṁ paṭisandhiyā ārammaṇabhāvaṁ upetīti āha ‘‘so cā’’tiādiṁ. Uppajjamānānaṁ",
  "anya-e0401n4:43_22": "sattānaṁ. ‘‘Itaresaṁ panā’’ti rūpārūpa bhavesu uppajjamānānaṁ pana. ‘‘Paripuṇṇaṁ",
  "anya-e0401n4:43_23": "katvā’’ti tadārammaṇa pariyosānāyavā suddhāya vā javanavīthiyāti evaṁ paripuṇṇaṁ",
  "anya-e0401n4:43_24": "katvā. Ayaṁ pana bhavaṅgāvasāne cuticittuppatti nāma aṭṭhakathāsu natthi. Yañca bhavaṅgaṁ",
  "anya-e0401n4:43_25": "otaritvā parinibbāyatītiādi tattha tattha vuttaṁ. Tatthapi ‘‘bhavaṅgaṁ’’ti cuticittameva",
  "anya-e0401n4:43_26": "ṭīkāsu vaṇṇenti. Tasmā ‘‘bhavaṅgakkhayevā’’ti idaṁ kathaṁ yujjeyyāti āha ‘‘ettha",
  "anya-e0401n4:43_27": "cā’’tiādiṁ. Anurūpaṁ setīti anusayo. Anubandho hutvā setīti anusayo. Anu anu vā setīti",
  "anya-e0401n4:43_28": "anusayo. Ettha ca anusayo nāma javanasahajāto na hoti. Idha ca anusaya nāmena vuttaṁ.",
  "anya-e0401n4:43_29": "Nānājavana sahajātā ca avijjā taṇhā paṭisandhiyā visesa paccayā honteva. Kathaṁ tā",
  "anya-e0401n4:43_30": "idha gahitā siyunti āha ‘‘ettha cā’’tiādiṁ. Evaṁ sante avijjā parikkhittena taṇhāmūlakenāti",
  "anya-e0401n4:43_31": "vuttesu suṭṭhu yujjati. Anusayehi saha javanasahajātānampi laddhattā. Tasmā idha",
  "anya-e0401n4:43_32": "anusaya vacanaṁ na yuttanti codanā. Yuttamevāti dassento ‘‘api cā’’tiādimāha. ‘‘Pariyattā’’ti",
  "anya-e0401n4:43_33": "samattā. ‘‘So pī’’ti phassādi dhamma samūhopi .‘‘Tathā rūpā yevā’’ti aggamaggena",
  "anya-e0401n4:43_34": "appahīna rūpāyeva, anusayabhūtāyevāti vuttaṁ hoti. ‘‘Taṁ’’ti citta santānaṁ. ‘‘Tatthā’’ti",
  "anya-e0401n4:43_35": "tadubhayasmiṁ. Kathaṁ taṁ tattha khipantīti āha ‘‘tasmiṁ’’tiādiṁ. ‘‘Vijānanadhātuyā’’ti",
  "anya-e0401n4:43_36": "viññāṇa dhātuyā. Saṅkantā nāma natthi. Yattha yattha uppajjanti. Tattha tattheva",
  "anya-e0401n4:43_37": "bhijjantīti adhippāyo. Kuto maraṇakāle saṅkantā nāma atthi vijjantīti yojanā. Evaṁ",
  "anya-e0401n4:43_38": "sante idaṁ vacanaṁ anamataggiya suttena viruddhaṁ siyāti. Na viruddhaṁ. Idañhi abhidhamma",
  "anya-e0401n4:43_39": "vacanaṁ, mukhyavacanaṁ, anamataggiya suttaṁ pana suttanta vacanaṁ pariyāya vacananti",
  "anya-e0401n4:43_40": "dassento ‘‘yañcā’’tiādimāha. Pariyāyena vuttanti vatvā taṁ pariyāyaṁ dasseti ‘‘yesañhī’’tiādinā.",
  "anya-e0401n4:43_41": "‘‘So’’ti so puggalo. ‘‘Tesaṁ’’ti avijjā taṇhā saṅkhārānañca paṭisandhi nāma rūpa",
  "anya-e0401n4:43_42": "dhammānañca. ‘‘Hetupphalasambandhena bhavantaraṁ sandhāvati saṁsaratīti vuccatī’’ti",
  "anya-e0401n4:43_43": "pubbe kammakaraṇakālepi te avijjā taṇhā saṅkhārā eva so sattoti vuccanti. Pacchā",
  "anya-e0401n4:43_44": "tesaṁ phalabhūtāyaṁ paṭisandhiyā pātubhavanakālepi sāpaṭisandhi eva so sattoti vuccati.",
  "anya-e0401n4:43_45": "Majjhe dhammappabandhopi so sattoti vuccati. Evaṁ hetudhammehi saddhiṁ phaladhamme",
  "anya-e0401n4:43_46": "ekaṁ sattaṁ karontassa hetupphala sambandho hoti. Evaṁ hetupphala sambandhena so",
  "anya-e0401n4:43_47": "eva kammaṁ karoti. Tena kammena so eva bhavantaraṁ sandhāvati saṁsaratīti vuccati.",
  "anya-e0401n4:43_48": "Ettha ca anamataggo yaṁ bhikkhave. La. Avijjānīvaraṇānaṁ sattānaṁti evaṁ sattavohārena",
  "anya-e0401n4:43_49": "vuttattā sādhammadesanā pariyāyadesanā hoti. Pariyāyadesanattā ca sandhāvataṁ saṁsaratanti",
  "anya-e0401n4:43_50": "pariyāyopi sijjhati. Yassaṁ pana dhamma desanāyaṁ dhammadesanāti vacanānu rūpaṁ dhammameva",
  "anya-e0401n4:43_51": "deseti, na sattaṁ, na puggalaṁ. Ayaṁ dhammadesanā eva mukhyadesanā nāma hoti. Tattha",
  "anya-e0401n4:43_52": "desita dhammā pana pakatikālepi desantaraṁ kālantaraṁ khaṇantaraṁ saṅkantā nāma natthi.",
  "anya-e0401n4:43_53": "Yattha yattha uppannā, tattha tattheva bhijjanti. Khayavayaṁ gacchanti. Tena vuttaṁ",
  "anya-e0401n4:43_54": "‘na hi uppannuppannā dhammā. La. Saṅkantā nāma atthī’ti. Paṭighoso ca, padīpo ca,",
  "anya-e0401n4:43_55": "muddā ca. Ādisaddena paṭibimbacchāyā ca, bījasaṅkhāro ca, pāṭibhogo ca, bālakumāra",
  "anya-e0401n4:43_56": "sarīresu upayuttā vijjāsipposadhā cāti evaṁ aṭṭhakathā yaṁ āgatāni nidassanāni saṅgayhanti.",
  "anya-e0401n4:43_57": "‘‘Nidassanā’’nīti ca upamāyo vuccanti. Tattha ‘‘paṭighoso’’ti gambhīraleṇa dvāre",
  "anya-e0401n4:43_58": "ṭhatvā saddaṁ karontassa antoleṇe paṭighoso pavattati. Tattha dvāre uppanno mūlasaddo",
  "anya-e0401n4:43_59": "antoleṇaṁ na gacchati, uppannaṭṭhāne eva nirujjhati. Paṭighoso ca tato āgato na hoti.",
  "anya-e0401n4:43_60": "Na ca vinā mūlasadda + paccayena aññato pavattati. Mūlasaddapaccayā eva tattha pavattatīti.",
  "anya-e0401n4:43_61": "Tattha mūlasaddo viya atīta kammaṁ. Paṭighoso viya anantare paṭisandhi. Esanayo padīpa",
  "anya-e0401n4:43_62": "muddā paṭibimbacchāyāsu. Tattha ‘‘padīpo’’ti pathamaṁ ekaṁ padīpaṁ jāletvā tena aññaṁ",
  "anya-e0401n4:43_63": "padīpasatampi padīpa sahassampi jāleti. ‘‘Muddā’’ti lañchanalekhā. Tattha ekena lañchanakkhandhena,",
  "anya-e0401n4:43_64": "tena lañchanalekhāsatampi lañchanalekhā sahassampi karoti. ‘‘Paṭibimbacchāyā’’ti",
  "anya-e0401n4:43_65": "pasannesu ādāsapaṭṭesuvā udakesuvā uppannā sarīracchāyā. Etehi nidassanehi phalaṁ",
  "anya-e0401n4:43_66": "nāma hetuto āgataṁ na hoti. Hetunā ca vinā na sijjhatīti ettakamatthaṁ dīpeti. ‘‘Bījasaṅkhāro’’ti",
  "anya-e0401n4:43_67": "kālantare uppannesu pupphaphalesu icchitavaṇṇa gandharasapātubhāvatthāya ropanakāle",
  "anya-e0401n4:43_68": "ambabījādīsu icchitavaṇṇa gandharasadhātūnaṁ paribhāvanā. Tattha tappaccayā kālantare",
  "anya-e0401n4:43_69": "pupphaphalesu uppannesu tevaṇṇagandharasā pātubbhavanti. ‘‘Pāṭibhogo’’ti kiñci atthaṁ",
  "anya-e0401n4:43_70": "sādhetuṁ parassa santike iṇaṁ gaṇhantassa tavadhanaṁ saṁvaccharena vuḍḍhiyā saha",
  "anya-e0401n4:43_71": "dassāmi, sace nadadeyyaṁ. Asukaṁ nāma mamakhettaṁ vā vatthuvā tuyhaṁ hotūti paṭiññāṭhapanaṁ.",
  "anya-e0401n4:43_72": "Tattha tappaccayā dhanaṁ labhitvā taṁ atthañca sādheti. Kāle sampatte vuḍḍhiyā saha",
  "anya-e0401n4:43_73": "iṇañca sodheti. ‘‘Vijjāsipposadhā’’ti loke puttake yāvajīvaṁ hitatthāya daharakāle",
  "anya-e0401n4:43_74": "kiñci vijjaṁvā sippaṁvā sikkhāpenti. Yāvajīvaṁ khararogānaṁ anuppādatthāya daharakāle",
  "anya-e0401n4:43_75": "ojavantaṁ kiñci osadhaṁ vā ajjhohārenti. Tattha tappaccayā puttānaṁ yāvajīvaṁ hitappaṭilābho",
  "anya-e0401n4:43_76": "vā tādisānaṁ rogānaṁ anuppādo vā hotiyeva. Etehi yathā kālantare asantesuyeva pāṭibhogādīsu",
  "anya-e0401n4:43_77": "mūlakammesu pubbabhāge katapaccayā eva pacchā attha sādhanādīni sijjhanti. Tathā",
  "anya-e0401n4:43_78": "kusalā kusala kammāni katvā kālantare tesu asantesupi pubbe katattā eva pacchā paṭisandhādīni",
  "anya-e0401n4:43_79": "phalāni pātubbhavantīti dīpeti. Tenavuttaṁ ‘‘paṭighosa padīpamuddādīni cettha nidassanānī’’ti.",
  "anya-e0401n4:43_80": "‘‘Kammadubbalabhāvenā’’ti tadā jīvitindriyassa dubbalattā kammampi dubbalameva hotīti",
  "anya-e0401n4:43_81": "katvā vuttaṁ. Kāmañcettha aṭṭhakathāyaṁ vatvā dassitaṁ, tathāpi sambhavatīti sambandho.",
  "anya-e0401n4:43_82": "Tattha ‘‘taṁ pī’’ti gatinimittampi. ‘‘Tathā cavantānaṁ’’ti dibbarathādīni gatinimittaṁ",
  "anya-e0401n4:43_83": "katvā cavantānaṁ. ‘‘Dayhamānakāyenā’’ti itthambhūtalakkhaṇe karaṇavacanaṁ. Gāthāyaṁ.",
  "anya-e0401n4:43_84": "Pañcadvāre paṭisandhikammaṁ vinā dvigocare siyāti yojanā. Tattha ‘‘dvigocare’’ti",
  "anya-e0401n4:43_85": "kammanimitta gatinimittabhūte dvigocare. Tattha pañcadvāre paṭisandhi nāma pañcadvārika",
  "anya-e0401n4:43_86": "maraṇāsanna vīthicittānaṁ ante ca vantānaṁ paṭisandhi. Sāpi gatinimittabhūte gocare",
  "anya-e0401n4:43_87": "siyāti vutte pañcadvārika vīthicittāni pañcārammaṇabhūtāni gatinimittāni ārammaṇaṁ",
  "anya-e0401n4:43_88": "karontītipi siddhaṁ hoti. Evañca sati. Tesaṁ vīthicittānaṁ ante acavitvā tadanubandhaka",
  "anya-e0401n4:43_89": "manodvārikavīthicittehipi kadāci kesañci ca vanaṁ nanasambhavatīti sakkā vattuṁ.",
  "anya-e0401n4:43_90": "Tesu pana anubandhaka vīthīsu atītaggahaṇa samudāyaggahaṇehi ca vantānaṁ atītānipi",
  "anya-e0401n4:43_91": "gatinimittāni labbhanti. Vatthuggahaṇanāmaggahaṇehi ca vantānaṁ dhammā rammaṇaṁpi",
  "anya-e0401n4:43_92": "labbhatiyeva. Tasmā yaṁ vuttaṁ ācariyena kāmāvacara paṭisandhiyā cha dvāraggahitaṁ",
  "anya-e0401n4:43_93": "kammanimittaṁ gatinimittañca paccuppannamatītā rammaṇaṁ upalabbhatīti. Taṁ suvuttamevāti",
  "anya-e0401n4:43_94": "daṭṭhabbaṁ. Yaṁ pana ‘tameva tathopaṭṭhitaṁ ārammaṇaṁ ārabbha cittasantānaṁ abhiṇhaṁ",
  "anya-e0401n4:43_95": "pavattatī’ti evaṁ antimavīthito pubbabhāge bahūnaṁ vīthivārānaṁ pavattanaṁ ācariyena",
  "anya-e0401n4:43_96": "vuttaṁ. Taṁ tathopaṭṭhitaṁ gatinimittaṁ ārabbhātipi laddhuṁ vaṭṭatiyeva. Evañcasati,",
  "anya-e0401n4:43_97": "gatinimittaṁpi atītaṁ labbhatīti dassetuṁ ‘‘yadāpanā’’tiādi vuttaṁ. ‘‘Santati vasenā’’ti",
  "anya-e0401n4:43_98": "santati paccuppanna vasena. ‘‘Tassā’’ti gatinimittassa. Yebhūyyena vutto, na sabbasaṅgāhikena",
  "anya-e0401n4:43_99": "vuttoti adhippāyo. ‘‘Manodvārika maraṇāsanna javanānaṁpi icchitabbattā’’ti purejātapaccaya",
  "anya-e0401n4:43_100": "bhāvena icchitabbattāti adhippāyo. ‘‘Tadanubandhāyā’’ti tāni manodvāri kamaraṇāsanna",
  "anya-e0401n4:43_101": "javanāni anugatāya. ‘‘Paṭisandhiyāpi sambhavato’’ti tassa purejāta paccayassa paṭisandhiyāpi",
  "anya-e0401n4:43_102": "purejāta paccayatā sambhavato. Nanu therena bhinditvā avuttepi bhinditabbe sati,",
  "anya-e0401n4:43_103": "bhindanameva yuttanti ce. Na yuttaṁ. Kasmā, kammanimittena samānagatikattā. Tenāha",
  "anya-e0401n4:43_104": "‘‘nacataṁ’’tiādiṁ. Vibhāvaniyaṁ yathāsambhavaṁ yojetabbaṁti vatvā aparepana avisesatova",
  "anya-e0401n4:43_105": "vaṇṇentīti aparevādopi vutto. Tattha ‘‘avisesato vaṇṇentī’’ti abhinditvāva vaṇṇentīti",
  "anya-e0401n4:43_106": "vuttaṁ hoti. Puna taṁ aparevādaṁ asampaṭicchanto ‘‘aṭṭhakathāyaṁ panā’’tiādimāha.",
  "anya-e0401n4:43_107": "Idha pana taṁ aparevādaṁ paggaṇhanto puna ‘‘yañca tatthā’’tiādimāha. Tattha ‘‘tadārammaṇāyā’’ti",
  "anya-e0401n4:43_108": "taṁ gatinimittā rammaṇāya. ‘‘Tesaṁ vacanaṁ’’ti aparesaṁ vacanaṁ. ‘‘Aññatra avicāraṇāyā’’ti",
  "anya-e0401n4:43_109": "kasmā vuttaṁ. Nanu aṭṭhakathāyaṁ panātiādi sabbaṁ vicāraṇā vacanameva hotīti. Saccaṁ",
  "anya-e0401n4:43_110": "yathā diṭṭhapāṭhavasena, sāvasesa pāṭhabhāvaṁ pana na vicāretiyeva. Tasmā ‘‘aññatra",
  "anya-e0401n4:43_111": "avicāraṇāyā’’ti vuttaṁ. Ettha siyā. Aṭṭhakathāpāṭho sāvaseso hotu, mūlaṭīkāpāṭho",
  "anya-e0401n4:43_112": "pana manodvāre yevāti niyametvā vuttattā kathaṁ sāvaseso siyāti. Niyametvā vuttopi",
  "anya-e0401n4:43_113": "idha adhippetatthe aparipuṇṇe sāvaseso eva hotīti. Tena vuttaṁ ‘‘aññaṁ kāraṇaṁ natthi",
  "anya-e0401n4:43_114": "aññatra avicāraṇāyā’’ti. ‘‘Paccuppannamatītaṁ’’tiādīsu. Tadārammaṇāvasānāya pañcadvārika",
  "anya-e0401n4:43_115": "javanavīthiyā ca vanaṁ hotīti yojanā. Evaṁ aparatthapi. Balavantepi sati. Tadārammaṇāvasānāya",
  "anya-e0401n4:43_116": "eva vīthiyā. ‘‘Vuttattā panā’’ti aṭṭhakathāyaṁ eva vuttattā pana. ‘‘Purimabhāge evā’’ti",
  "anya-e0401n4:43_117": "pañcadvārika antima vīthito pubbabhāge eva. ‘‘Tāhī’’ti deyyadhammavatthūhi. ‘‘Yathātaṁ’’ti",
  "anya-e0401n4:43_118": "taṁ atthajātaṁ katamaṁ viyāti attho. ‘‘Ito’’ti manussa bhavato. Nimitta sadisaṁ saddaṁ",
  "anya-e0401n4:43_119": "vaṇṇanti sambandho. ‘‘Naṭṭhacakāraṁ’’ti patitacakāraṁ. Aṭṭhakathāpāṭhe ñātakā mātādayo",
  "anya-e0401n4:43_120": "pañcadvāre upasaṁharantīti sambandho. ‘‘Tavatthāyā’’ti tavaatthāya. ‘‘Cīnapaṭasomārapaṭādivasenā’’ti",
  "anya-e0401n4:43_121": "cīnaraṭṭhe pavatto paṭo cīnapaṭo. Tathā somārapaṭepi. ‘‘Tānī’’ti rasaphoṭṭhabbāni.",
  "anya-e0401n4:43_122": "Phoṭṭhabbaṁ pana aññaṁpi yujjateva. Atthidānīti manasikatattā paccuppannabhūtānīti",
  "anya-e0401n4:43_123": "vuttaṁ. ‘‘Arūpīnaṁ’’ti arūpabrahmānaṁ. ‘‘Te’’ti arūpino. ‘‘Tānī’’ti heṭṭhimajjhānāni.",
  "anya-e0401n4:43_124": "Vissaṭṭhaṁ laddhajhānaṁ yesaṁ te vissaṭṭhajjhānā. ‘‘Tatoyeva cā’’ti vissaṭṭhajjhānattāyeva",
  "anya-e0401n4:43_125": "ca. Ākaḍḍhitaṁ mānasaṁ cittaṁ etesanti viggaho. Idañca hetuvisesana padaṁ. Ākaḍḍhitamānasattā",
  "anya-e0401n4:43_126": "kāmabhave uppajjamānānanti dīpeti. Tesaṁ arūpīnaṁ. ‘‘Aññaṁ dubbala kammaṁ’’ti upacārajjhānakammato",
  "anya-e0401n4:43_127": "aññaṁ tihetukomakaṁ kammaṁ. ‘‘Tesaṁ’’ti rūpalokato ca vantānaṁ. ‘‘Sato’’ti santassa",
  "anya-e0401n4:43_128": "samānassa. ‘‘Upatthambhane kāraṇaṁ natthī’’ti idaṁ upacārajjhāna kammassa garuka",
  "anya-e0401n4:43_129": "kammagatikattā vuttaṁ. Ekanta garukakammabhūtaṁpi pana mahaggatajjhāna kammaṁ nāma",
  "anya-e0401n4:43_130": "nānānikanti balena paṭibāhīyamānaṁ paṭisandhiṁ na detiyeva. Upacārajjhāna kamme vattabbaṁ",
  "anya-e0401n4:43_131": "natthīti daṭṭhabbaṁ. ‘‘Tādisānī’’ti tathā rūpāni dvihetukomaka kammāni tesaṁ okāsaṁ",
  "anya-e0401n4:43_132": "na labhanti. Nīvaraṇānaṁ suṭṭhuvikkhambhitattāyeva. ‘‘Yenā’’ti yena chandādīnaṁ pavatti",
  "anya-e0401n4:43_133": "kāraṇena. ‘‘Nānākammāni pī’’ti upacārajjhāna kammato aññāni paccuppanna kammānipi",
  "anya-e0401n4:43_134": "atītabhavesu katāni aparapariyāya kammānipi. ‘‘Yena cā’’ti yena nānākammānampi okāsa",
  "anya-e0401n4:43_135": "lābhakāraṇena ca. ‘‘Te’’ti rūpī brahmāno. ‘‘Vuttanayene vā’’ti suṭṭhuvikkhambhitanīvaraṇānaṁ",
  "anya-e0401n4:43_136": "tesaṁ appanā pattajjhānavisesena [ yasmā panātiādinā ca ] paribhāvita cittasantānattā’ti",
  "anya-e0401n4:43_137": "ca vuttanayeneva. ‘‘Taṁ kāraṇaṁ’’ti ahetuka paṭisandhiyā abhāva kāraṇaṁ. Parampara",
  "anya-e0401n4:43_138": "bhavesuca vīthimuttacittānaṁ pavattākāraṁ dassetunti sambandho. ‘‘Yathā tāniyeva",
  "anya-e0401n4:43_139": "osadhānī’’ti loke ekaṁ osadhaṁ labhitvātaṁ devasikaṁ bhuñjati. Ekopathamadivase bhuñjantaṁ",
  "anya-e0401n4:43_140": "disvā katamaṁ nāma tvaṁ osadhaṁ bhuñjasīti pucchi. Idaṁ nāma osadhaṁ bhuñjāmīti vadati.",
  "anya-e0401n4:43_141": "Punadivasesupi osadhaṁ bhuñjantaṁ disvā tatheva pucchi. Tameva osadhaṁ bhuñjāmīti",
  "anya-e0401n4:43_142": "vadati. Tattha ‘‘tameva osadhaṁ’’ti yaṁ pathamadivase osadhaṁ tayāca pucchitaṁ. Mayā",
  "anya-e0401n4:43_143": "ca kathitaṁ. Tameva ajja bhuñjāmīti attho. Tattha pana pathamadivase bhuttaṁ osadhaṁ",
  "anya-e0401n4:43_144": "aññaṁ. Ajja bhuttaṁ aññaṁ. Taṁsadisaṁ pana aññaṁpi tamevāti loke voharanti tāniyeva",
  "anya-e0401n4:43_145": "osadhāni bhuñjāmīti. Evaṁ idhapi tassadise tabbohāro daṭṭhabbo. ‘‘Tasmiṁ’’ti bhavaṅgacitte.",
  "anya-e0401n4:43_146": "Avattamāne upapattibhavo occhijjati. Vattamāne na occhijjati. Tasmā tassa upapatti",
  "anya-e0401n4:43_147": "bhavassa anoccheda aṅgatthāya kāraṇattā bhavaṅganti vuccatīti adhippāyo. ‘‘Upapatti",
  "anya-e0401n4:43_148": "bhavo’’ti ca kammajakkhandhasantānaṁ vuccati. ‘‘Parasamaye’’ti uccheda diṭṭhīnaṁ",
  "anya-e0401n4:43_149": "vāde. ‘‘Vaṭṭamūlānī’’ti avijjātaṇhā vuccanti. Vaṭṭamūlāni suṭṭhuucchijjanti etthāti",
  "anya-e0401n4:43_150": "viggaho. ‘‘Yassa atthāyā’’ti saupādisesādikassa nibbānassa paṭilābhatthāya. ‘‘Paṭṭhapīyantī’’ti",
  "anya-e0401n4:43_151": "pavattāpīyanti. Pajjanti pāpuṇanti ariyā janā etthāti padaṁ. Parato samantipade anupādisesassa",
  "anya-e0401n4:43_152": "gayhamānattā idha saupādisesanti vuttaṁ. Bujjhantīti budhā. Suṭṭhu saddhiṁ ucchinnaṁ",
  "anya-e0401n4:43_153": "sinehabandhanaṁ yehi te susamucchinnasinehabandhanā. Kathañca suṭṭhuucchinnaṁ, kehi",
  "anya-e0401n4:43_154": "ca saddhiṁ ucchinnantiāha ‘‘anusayamattaṁ pī’’tiādiṁ. ‘‘Sesakilesehī’’ti taṇhāsineha",
  "anya-e0401n4:43_155": "bandhanato avasesa kilesehi. ‘‘Adhisayitaṁ’’ti vikkhambhituṁpi asakkuṇeyyaṁ hutvā",
  "anya-e0401n4:43_156": "atirekataraṁ sayitaṁ. ‘‘Adhigamāvahaṁ’’ti adhigamo vuccati navavidho lokuttara dhammo.",
  "anya-e0401n4:43_157": "Taṁ āvahatīti adhigamāvahaṁ. ‘‘Sīlaṁ’’ti catupārisuddhisīlaṁ. ‘‘Dhutaṅgaṁ’’ti terasadhutaṅgaṁ.",
  "anya-e0401n4:43_158": "Sesamettha suviññeyyaṁ.",
  "anya-e0401n4:44": "Vīthimuttasaṅgahadīpaniyāanudīpanā niṭṭhitā."
}