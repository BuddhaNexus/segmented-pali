{
  "atk-s0402a56:0": "(21) 1. Sappurisavaggo",
  "atk-s0402a56:1": "1-6. Sikkhāpadasuttavaṇṇanā",
  "atk-s0402a56:2_0": "201. Pañcamassa paṭhame asappurisanti lāmakapurisaṁ tucchapurisaṁ mūḷhapurisaṁ avijjāya",
  "atk-s0402a56:2_1": "andhīkataṁ bālaṁ. Asappurisataranti atirekena asappurisaṁ. Itare dve vuttapaṭipakkhavasena",
  "atk-s0402a56:2_2": "veditabbā. Sesamettha uttānatthameva. Yathā cettha, evaṁ ito paresu pañcasu. Etesu",
  "atk-s0402a56:2_3": "hi paṭhamaṁ pañcaveravasena desitaṁ, dutiyaṁ assaddhammavasena, tatiyaṁ kāyavacīdvāravasena,",
  "atk-s0402a56:2_4": "catutthaṁ manodvāravasena, pañcamaṁ aṭṭhamicchattavasena, chaṭṭhaṁ dasamicchattavasena.",
  "atk-s0402a56:3": "7-10. Pāpadhammasuttacatukkavaṇṇanā",
  "atk-s0402a56:4_0": "207-210. Sattame pāpanti lāmakaṁ saṁkiliṭṭhapuggalaṁ. Kalyāṇanti bhaddakaṁ anavajjapuggalaṁ.",
  "atk-s0402a56:4_1": "Sesamettha uttānatthameva. Aṭṭhamepi eseva nayo. Navame pāpadhammanti lāmakadhammaṁ.",
  "atk-s0402a56:4_2": "Kalyāṇadhammanti anavajjadhammaṁ. Sesamettha uttānatthameva. Dasamepi eseva nayo.",
  "atk-s0402a56:4_3": "Imasmiṁ vagge dasasupi suttesu agāriyappaṭipadā kathitā. Sacepi sotāpannasakadāgāmino",
  "atk-s0402a56:4_4": "honti, vaṭṭatiyevāti.",
  "atk-s0402a56:5": "Sappurisavaggo paṭhamo."
}