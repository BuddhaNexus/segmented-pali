{
  "atk-s0403a42:0": "4. Devatāvaggo",
  "atk-s0403a42:1": "5. Paṭhamamittasuttavaṇṇanā",
  "atk-s0403a42:2_0": "36. Catutthassa pañcame duddadanti duppariccajaṁ mahārahaṁ bhaṇḍakaṁ. Dukkaraṁ karotīti",
  "atk-s0403a42:2_1": "kātuṁ asukaraṁ kammaṁ karoti. Dukkhamaṁ khamatīti sahāyassa atthāya duradhivāsaṁ",
  "atk-s0403a42:2_2": "adhivāseti. Guyhamassa āvikarotīti attano guyhaṁ tassa āvikaroti. Guyhamassa pariguhatīti",
  "atk-s0403a42:2_3": "tassa guyhaṁ aññesaṁ nācikkhati. Khīṇena nātimaññatīti tassa bhoge khīṇe tena khayena",
  "atk-s0403a42:2_4": "taṁ nātimaññati, tasmiṁ omānaṁ attani ca atimānaṁ na karoti.",
  "atk-s0403a42:3": "6. Dutiyamittasuttavaṇṇanā",
  "atk-s0403a42:4": "37. Chaṭṭhe vattāti vacanakusalo. Vacanakkhamoti vacanaṁ khamati, dinnaṁ ovādaṁ karoti. Gambhīranti guyhaṁ rahassaṁ jhānanissitaṁ vipassanāmaggaphalanibbānanissitaṁ.",
  "atk-s0403a42:5": "7. Paṭhamapaṭisambhidāsuttavaṇṇanā",
  "atk-s0403a42:6_0": "38. Sattame idaṁ me cetaso līnattanti uppanne cetaso līnatte “idaṁ me cetaso līnatta”nti",
  "atk-s0403a42:6_1": "yathāsabhāvato jānāti. Ajjhattaṁ saṁkhittaṁ nāma thinamiddhānugataṁ. Bahiddhā vikkhittaṁ",
  "atk-s0403a42:6_2": "nāma pañcasu kāmaguṇesu vikkhittaṁ. Vedanātiādīni papañcamūlavasena gahitāni. Vedanā",
  "atk-s0403a42:6_3": "hi taṇhāya mūlaṁ sukhavasena taṇhuppattito, saññā diṭṭhiyā mūlaṁ avibhūtārammaṇe",
  "atk-s0403a42:6_4": "diṭṭhiuppattito, vitakko mānassa mūlaṁ vitakkavasena asmīti mānuppattito. Sappāyāsappāyesūti",
  "atk-s0403a42:6_5": "upakārānupakāresu. Nimittanti kāraṇaṁ. Sesaṁ sabbattha uttānatthamevāti.",
  "atk-s0403a42:7": "Devatāvaggo catuttho."
}