{
  "tika-s0203t0:0": " Namo tassa bhagavato arahato sammāsambuddhassa",
  "tika-s0203t0:1": "Majjhimanikāye",
  "tika-s0203t0:2": "Uparipaṇṇāsa-ṭīkā",
  "tika-s0203t0:3": "1. Devadahavaggo",
  "tika-s0203t0:4": "1. Devadahasuttavaṇṇanā",
  "tika-s0203t0:5_0": "1. Dibbanti kāmaguṇehi kīḷanti, laḷanti, tesu vā viharanti, vijayasamatthatāyogena",
  "tika-s0203t0:5_1": "paccatthike vijetuṁ icchanti; issariyaṭṭhānādisakkāradānaggahaṇaṁ taṁtaṁatthānusāsanañca",
  "tika-s0203t0:5_2": "karontā voharanti, puññānubhāvappattāya jutiyā jotenti vāti devā vuccanti rājāno.",
  "tika-s0203t0:5_3": "Tathā hi te catūhi saṅgahavatthūhi janaṁ rañjayantā sayaṁ yathāvuttehi visesehi rājanti",
  "tika-s0203t0:5_4": "dibbanti sobhantīti ca, ‘‘rājāno’’ti vuccanti. Tatthāti tasmiṁ nigamadese. Sāti pokkharaṇī.",
  "tika-s0203t0:5_5": "Tanti taṁ, ‘‘devadaha’’nti laddhanāmaṁ pokkharaṇiṁ upādāya, tassa adūrabhavattāti",
  "tika-s0203t0:5_6": "keci. Sabbaṁ sukhādibhedaṁ vedayitaṁ. Pubbeti purimajātiyaṁ. Katakammapaccayāti katassa",
  "tika-s0203t0:5_7": "kammassa paccayabhāvato jātaṁ kammaṁ paṭicca. Tena sabbāpi vedanā kammaphalabhūtā",
  "tika-s0203t0:5_8": "eva anubhavitabbāti dasseti. Tenāha ‘‘iminā’’tiādi. Aniyametvā vuttanti, ‘‘santi,",
  "tika-s0203t0:5_9": "bhikkhave, eke samaṇabrāhmaṇā evaṁvādino’’ti evaṁ ime nāmāti avisesetvā vuttamatthaṁ.",
  "tika-s0203t0:5_10": "Niyametvāti, ‘‘evaṁvādino, bhikkhave, nigaṇṭhā’’ti evaṁ visesetvā dasseti.",
  "tika-s0203t0:6_0": "Kalisāsananti parājayaṁ. Kalīti hi anattho vuccati, kalīti sasati vippharatīti kalisāsanaṁ,",
  "tika-s0203t0:6_1": "parājayo. Kalīti vā kodhamānādikilesajāti, tāya pana ayuttavāditā kalisāsanaṁ. Taṁ",
  "tika-s0203t0:6_2": "āropetukāmo vibhāvetukāmo . Ye kammaṁ kataṁ akataṁ vāti na jānanti, te kathaṁ taṁ",
  "tika-s0203t0:6_3": "edisanti jānissanti. Ye ca kammaṁ pabhedato na jānanti, te kathaṁ tassa vipākaṁ jānissanti;",
  "tika-s0203t0:6_4": "vipākapariyositabhāvaṁ jānissanti, ye ca pāpassa kammassa paṭipakkhameva na jānanti;",
  "tika-s0203t0:6_5": "te kathaṁ tassa pahānaṁ kusalakammassa ca sampādanavidhiṁ jānissantīti imamatthaṁ",
  "tika-s0203t0:6_6": "dassento, ‘‘uttari pucchāyapi eseva nayo’’ti āha.",
  "tika-s0203t0:7_0": "2. Kiñcāpi cūḷadukkhakkhandhepi, (ma. ni. 1.180) ‘‘evaṁ sante’’ti iminā tesaṁ nigaṇṭhānaṁ",
  "tika-s0203t0:7_1": "ajānanabhāvo eva ujukaṁ pakāsito heṭṭhā desanāya tathā pavattattā. Tathā hi aṭṭhakathāyaṁ",
  "tika-s0203t0:7_2": "(ma. ni. aṭṭha. 1.180) vuttaṁ – ‘‘evaṁ santeti tumhākaṁ evaṁ ajānanabhāve satī’’ti,",
  "tika-s0203t0:7_3": "tathāpi tattha uparidesanāya sambaddho evamattho vuccamāno yujjati, na aññathāti",
  "tika-s0203t0:7_4": "dassetuṁ idha, ‘‘mahānigaṇṭhassa vacane sacce santeti attho’’ti vuttaṁ. Ettakassa",
  "tika-s0203t0:7_5": "ṭhānassāti yathāvuttassa pañcaparimāṇassa kāraṇassa.",
  "tika-s0203t0:8_0": "3. Anekavāraṁ visarañjanaṁ idha gāḷhāpalepanaṁ, na sāṭakassa viya littatāti āha –",
  "tika-s0203t0:8_1": "‘‘bahalūpa…pe… littena viyā’’ti. Vuttameva, na puna vattabbaṁ, tattha vuttanayeneva",
  "tika-s0203t0:8_2": "veditabbanti adhippāyo.",
  "tika-s0203t0:9_0": "Imesaṁ nigaṇṭhānaṁ tādisassa tesaṁ abhāvato, ‘‘jānanakālo siyā’’ti parikappavasena",
  "tika-s0203t0:9_1": "vadati. Tena evaṁ jānituṁ tehi sakkā siyā, tesañca dassanaṁ saccaṁ siyā. Yasmā tesaṁ",
  "tika-s0203t0:9_2": "dassanaṁ asaccaṁ, tasmā te na jāniṁsūti dasseti. Catūsu kālesūti vaṇamukhassa parikantanakālo,",
  "tika-s0203t0:9_3": "sallassa esanakālo, abbuhanakālo, vaṇamukhe agadaṅgāraodahanakāloti imesu catūsu",
  "tika-s0203t0:9_4": "kālesu. Suddhanteti suddhakoṭṭhāse, dukkhassa anavasesato nijjīraṇaṭṭhena niddukkhabhāveti",
  "tika-s0203t0:9_5": "attho. Ekāya upamāyāti, ‘‘sallena viddhassa hi viddhakāle vedanāya pākaṭakālo viyā’’ti",
  "tika-s0203t0:9_6": "imāya ekāya upamāya. Tayo atthāti pubbe ahuvamhā vā no vā, pāpakammaṁ akarimhā vā",
  "tika-s0203t0:9_7": "no vā, evarūpaṁ vā pāpakammaṁ akarimhāti ime tayo atthā. Catūhi upamāhīti vaṇamukhaparikantanādīhi",
  "tika-s0203t0:9_8": "catūhi upamāhi. Eko atthoti, ‘‘ettakaṁ dukkhaṁ nijjiṇṇa’’ntiādinā vutto eko attho.",
  "tika-s0203t0:9_9": "So hi dukkhanijjīraṇabhāvasāmaññā eko atthoti vutto.",
  "tika-s0203t0:10": "4.Imepana nigaṇṭhā. Āsaṅkāya viddhosmīti saññaṁ uppādetvā. Paccāharitunti paccāvattituṁ, pariharitunti attho.",
  "tika-s0203t0:11_0": "5.Atītavādaṁ saddahantānanti, ‘‘atthi kho, bho, nigaṇṭhā pubbe pāpakammaṁ kata’’nti",
  "tika-s0203t0:11_1": "evaṁ atītaṁsaṁ ārabbha pavattaṁ mahānigaṇṭhassa vādaṁ saddahantānaṁ. Bhūtattāti yathābhūtattā",
  "tika-s0203t0:11_2": "kiṁ aviparītameva atthaṁ ārammaṇaṁ katvā pavattāti pucchati. Sesapadesupi eseva nayo.",
  "tika-s0203t0:11_3": "Saha dhammenāti sahadhammo, so eva sahadhammiko yathā ‘‘venayiko’’ti (a. ni. 8.11;",
  "tika-s0203t0:11_4": "pārā. 8). ‘‘Dhammo’’ti ettha kāraṇaṁ adhippetanti āha – ‘‘sahetukaṁ sakāraṇa’’nti.",
  "tika-s0203t0:11_5": "Paṭiharati paṭivattetīti paṭihāro, vādo eva paṭihāro vādapaṭihāro; taṁ, uttaranti",
  "tika-s0203t0:11_6": "attho. Tenāha – ‘‘paccāgamanakavāda’’nti, codanaṁ parivattetvā paṭipākatikakaraṇanti",
  "tika-s0203t0:11_7": "attho. Tesanti idaṁ āvuttivasena gahetabbaṁ, ‘‘tesaṁ saddhāchedakavādaṁ nāma tesaṁ dassetī’’ti.",
  "tika-s0203t0:12_0": "6.Avijjā aññāṇā sammohāti pariyāyavacanametaṁ. Avijjāti vā avijjāya karaṇabhūtāya.",
  "tika-s0203t0:12_1": "Aññāṇenāti ajānanena. Sammohenāti sammuyhanena mahāmuḷhatāya. Sāmaṁyeva opakkamikā",
  "tika-s0203t0:12_2": "etarahi attano upakkamahetu dukkhavedanaṁ vediyamānaṁ – ‘‘yaṁkiñcāyaṁ…pe… pubbekatahetū’’ti",
  "tika-s0203t0:12_3": "viparītato saddahatha. Pubbekatahetuvādasaññitaṁ vipallāsaggāhaṁ gaṇhatha.",
  "tika-s0203t0:13_0": "7.Diṭṭhadhammo vuccati paccakkhabhūto, tattha veditabbaṁ phalaṁ diṭṭhadhammavedanīyaṁ.",
  "tika-s0203t0:13_1": "Tenāha – ‘‘imasmiṁyeva attabhāve vipākadāyaka’’nti. Payogenāti kāyikena payogena",
  "tika-s0203t0:13_2": "vā vācasikena vā payogena. Padhānenāti padahanena cetasikena ussāhanena. Āsanne bhavantare",
  "tika-s0203t0:13_3": "vipācetuṁ na sakkā, pageva dūreti dassetuṁ, ‘‘dutiye vā tatiye vā attabhāve’’ti vuttaṁ.",
  "tika-s0203t0:13_4": "Nibbattakabhāvato sukhavedanāya hitanti sukhavedanīyaṁ. Sā pana vipākavedanābhāvato",
  "tika-s0203t0:13_5": "ekantato iṭṭhārammaṇā eva hotīti āha ‘‘iṭṭhārammaṇavipākadāyaka’’nti. Viparītanti",
  "tika-s0203t0:13_6": "aniṭṭhārammaṇavipākadāyakaṁ. Nipphanneti saddhiṁ aññena kammena nibbatte. Samparāyavedanīyassāti",
  "tika-s0203t0:13_7": "upapajjavedanīyassa aparāpariyavedanīyassa. Evaṁ santepīti kāmaṁ paripakkavedanīyanti",
  "tika-s0203t0:13_8": "diṭṭhadhammavedanīyameva vuccati, tathāpi atthettha atisayo diṭṭhadhammavisesabhāvato",
  "tika-s0203t0:13_9": "paripakkavedanīyassāti dassetuṁ, ‘‘ayametthā’’tiādi vuttaṁ. Yasmiṁ divase kataṁ,",
  "tika-s0203t0:13_10": "tato sattadivasabbhantare.",
  "tika-s0203t0:14_0": "Tatrāti tasmiṁ paripakkavedanīyakammassa sattadivasabbhantare vipākadāne. Ekavāraṁ",
  "tika-s0203t0:14_1": "kasitvā nisīdi chātajjhatto hutvā. Āgacchantī āha – ‘‘ussūre bhattaṁ āharīyitthā’’ti",
  "tika-s0203t0:14_2": "domanassaṁ anuppādetvā yathā katapuññaṁ anumodati. Vijjotamānaṁ disvā, ‘‘kiṁ nu kho",
  "tika-s0203t0:14_3": "idampi tappakāro, mama cittavikappamattaṁ, udāhu suvaṇṇamevā’’ti vīmaṁsanto yaṭṭhiyā paharitvā.",
  "tika-s0203t0:15_0": "Vāḷayakkhasañcaraṇattā rājagahūpacārassa nagare sahassabhaṇḍikaṁ cāresuṁ. Uppannarāgo",
  "tika-s0203t0:15_1": "cūḷāya ḍaṁsi. Rañño ācikkhitvāti taṁ pavattiṁ rañño ācikkhitvā. Mallikāya vatthu",
  "tika-s0203t0:15_2": "dhammapadavatthumhi (dha. pa. aṭṭha. 2.mallikādevīvatthu) āgatena nayena kathetabbaṁ.",
  "tika-s0203t0:16_0": "Maraṇasantikepi kataṁ, pageva tato puretaraṁ atītattabhāvesu ca kataṁ. Idha nibbattitavipākoti",
  "tika-s0203t0:16_1": "vutto avassaṁbhāvibhāvato. Samparāyavedanīyameva bhavantare vipākadāyakabhāvato.",
  "tika-s0203t0:16_2": "Idha nibbattitaguṇotveva vutto, na idha nibbattitavipākoti vimuttibhāvato. Paripakkavedanīyanti",
  "tika-s0203t0:16_3": "veditabbaṁ heṭṭhā vuttaparipakkavedanīyalakkhaṇānativattanato. Sabbalahuṁ phaladāyikāti",
  "tika-s0203t0:16_4": "etena phaluppādanasamatthatāyogena kammassa paripakkavedanīyatāti dasseti.",
  "tika-s0203t0:17_0": "Catuppañcakkhandhaphalatāya saññābhavūpagaṁ kammaṁ bahuvedanīyanti vuttaṁ. Ekakhandhaphalattā",
  "tika-s0203t0:17_1": "asaññābhavūpagaṁ kammaṁ appavedanīyaṁ. Keci pana, ‘‘arūpāvacarakammaṁ bahukālaṁ veditabbaphalattā",
  "tika-s0203t0:17_2": "bahuvedanīyaṁ, itaraṁ appavedanīyaṁ. Rūpārūpāvacarakammaṁ vā bahuvedanīyaṁ, parittakammaṁ",
  "tika-s0203t0:17_3": "appavedanīya’’nti vadanti. Savipākaṁ kammanti paccayantarasamavāye vipākuppādanasamatthaṁ,",
  "tika-s0203t0:17_4": "na āraddhavipākameva. Avipākaṁ kammanti paccayavekallena vipaccituṁ asamatthaṁ ahosikammādibhedaṁ.",
  "tika-s0203t0:18_0": "8.Diṭṭhadhammavedanīyādīnanti diṭṭhadhammavedanīyādīnaṁ dasannaṁ kammānaṁ upakkamena",
  "tika-s0203t0:18_1": "kammānaṁ aññāthābhāvassa anāpādanīyattā yathāsabhāveneva kammāni tiṭṭhanti. Tattha",
  "tika-s0203t0:18_2": "nigaṇṭhānaṁ upakkamo nippayojanoti āha ‘‘aphalo’’ti. Nigaṇṭhānaṁ padahanassa micchāvāyāmassa",
  "tika-s0203t0:18_3": "nipphalabhāvappavedano padhānacchedakavādo. Parehi vuttakāraṇehīti yehi kāraṇehi",
  "tika-s0203t0:18_4": "nigaṇṭhānaṁ vādesu dosaṁ dassenti. Tehi parehi vuttakāraṇehi. Na hi lakkhaṇayuttena",
  "tika-s0203t0:18_5": "hetunā vinā paravādesu dosaṁ dassetuṁ sakkā. Tenāha ‘‘sakāraṇā hutvā’’ti. Nigaṇṭhānaṁ",
  "tika-s0203t0:18_6": "vādā ca anuvādā cāti nigaṇṭhehi vuccamānā sakasakasamayappavedikā vādāceva sāvakehi",
  "tika-s0203t0:18_7": "vuccamānā tesaṁ anuvādā ca. Viññūhi garahitabbaṁ kāraṇaṁ āgacchantīti, ‘‘ayamettha",
  "tika-s0203t0:18_8": "doso’’ti tattha tattha viññūhi paṇḍitehi garahārahaṁ kāraṇaṁ upagacchanti, pāpuṇantīti",
  "tika-s0203t0:18_9": "attho. Tassatthotiādīsu ayaṁ saṅkhepattho , ‘‘vuttanayena parehi vuttena kāraṇena",
  "tika-s0203t0:18_10": "sakāraṇā hutvā dosadassanavasena nigaṇṭhānaṁ vādā anuppattā, tato eva taṁ vādaṁ appasādanīyabhāvadassanena",
  "tika-s0203t0:18_11": "sosentā hetusampattivohārasukkhanena milāpentā dukkaṭakammakārinotiādayo dasa gārayhāpadesā upagacchantī’’ti.",
  "tika-s0203t0:19_0": "9.Saṅgatibhāvahetūti tattha tattha yadicchāya samuṭṭhitasaṅgatinimittaṁ. Sā pana",
  "tika-s0203t0:19_1": "saṅgati niyatilakkhaṇāti āha ‘‘niyatibhāvakāraṇā’’ti. Acchejjasuttāvutaabhejjamaṇi",
  "tika-s0203t0:19_2": "viya hi paṭiniyatatā niyatipavattīti. Chaḷabhijātihetūti kaṇhābhijāti nīlābhijāti",
  "tika-s0203t0:19_3": "lohitābhijāti haliddābhijāti sukkābhijāti paramasukkābhijātīti imāsu abhijātīsu jātinimittaṁ.",
  "tika-s0203t0:19_4": "Pāpasaṅgatikāti nihīnasaṅgatikā.",
  "tika-s0203t0:20_0": "10.Anaddhabhūtanti ettha adhi-saddena samānattho addha-saddoti āha – ‘‘anaddhabhūtanti",
  "tika-s0203t0:20_1": "anadhibhūta’’nti. Yathā āpāyiko attabhāvo mahatā dukkhena abhibhuyyati, na tathā",
  "tika-s0203t0:20_2": "ayanti āha – ‘‘dukkhena anadhibhūto nāma manussattabhāvo vuccatī’’ti. ‘‘Acelako hotī’’tiādinā",
  "tika-s0203t0:20_3": "(dī. ni. 1.394) vuttāya nānappakārāya dukkarakārikāya kilamathena. Yadi evaṁ kathaṁ",
  "tika-s0203t0:20_4": "dhutaṅgadharāti āha ‘‘ye panā’’tiādi. Niyyānikasāsanasmiñhi vīriyanti vivaṭṭasannissitaṁ",
  "tika-s0203t0:20_5": "katvā pavattiyamānaṁ vīriyaṁ sarīraṁ khedantampi sammāvāyāmo nāma hoti ñāyāraddhabhāvato.",
  "tika-s0203t0:21_0": "Theroti ettha āgatamahārakkhitatthero. Tisso sampattiyo manussadevanibbānasampattiyo,",
  "tika-s0203t0:21_1": "sīlasamādhipaññāsampattiyo vā. Khuraggeyevāti khure sīsagge eva, khure sīsaggato",
  "tika-s0203t0:21_2": "apanīte evāti adhippāyo. Ayanti, ‘‘issarakule nibbatto’’tiādinā vutto. Na sabbe eva",
  "tika-s0203t0:21_3": "sakkārapubbakaṁ pabbajitvā arahattaṁ pāpuṇantīti āha ‘‘yo dāsikucchiya’’ntiādi. Rajatamuddikanti",
  "tika-s0203t0:21_4": "rajatamayaṁ aṅgulimuddikaṁ. Gorakapiyaṅgumattenapīti kapitthachallikaṅgupupphagandhamattenapi.",
  "tika-s0203t0:22_0": "Dhammena ñāyena āgatasukhaṁ dhammasukhanti āha – ‘‘saṅghato vā…pe… paccayasukha’’nti.",
  "tika-s0203t0:22_1": "Amucchitoti anajjhāpanno. Idāni taṁ anajjhāpannataṁ tassa ca phalaṁ dassetuṁ ‘‘dhammikaṁ",
  "tika-s0203t0:22_2": "hī’’tiādi vuttaṁ. Imassāti samudayassa. So hi pañcakkhandhassa dukkhassa kāraṇabhūtattā",
  "tika-s0203t0:22_3": "āsanno paccakkho katvā vutto. Tenāha ‘‘paccuppannāna’’ntiādi. Saṅkhāranti yathāraddhāya",
  "tika-s0203t0:22_4": "sātisayaṁ karaṇato saṅkhāranti laddhanāmaṁ balavavīriyaṁ ussoḷhiṁ. Padahatoti payuñjantassa",
  "tika-s0203t0:22_5": "pavattentassa. Maggena virāgo hotīti ariyamaggena dukkhanidānassa virajjanā hoti.",
  "tika-s0203t0:22_6": "Tenāha ‘‘idaṁ vuttaṁ hotī’’ti. Iminā sukhāpaṭipadā khippābhiññā kathitā akasireneva",
  "tika-s0203t0:22_7": "sīghataraṁ maggapajānatāya bodhitattā. Majjhattatākāroti vīriyūpekkhamāha. Saṅkhāraṁ",
  "tika-s0203t0:22_8": "tattha padahatīti padhānasaṅkhāraṁ tattha dukkhanidānassa virajjananimittaṁ virajjanatthaṁ",
  "tika-s0203t0:22_9": "padahati. Kathaṁ? Maggappadhānena catukiccappadhāne ariyamagge vāyāmena padahati",
  "tika-s0203t0:22_10": "vāyamati. Ajjhupekkhatoti vīriyassa anaccāraddhanātisithilatāya vīriyasamatāyojane",
  "tika-s0203t0:22_11": "byāpārākaraṇena ajjhupekkhato. Tenāha ‘‘upekkhaṁ bhāventassā’’ti. Upekkhābhāvanā",
  "tika-s0203t0:22_12": "ca nāmettha tathāpavattā ariyamaggabhāvanā evāti āha – ‘‘maggabhāvanāya bhāvetī’’ti.",
  "tika-s0203t0:23_0": "Ettha ca evaṁ pāḷiyā padayojanā veditabbā, – ‘‘so evaṁ pajānāti. Kathaṁ? Saṅkhāraṁ",
  "tika-s0203t0:23_1": "me padahato saṅkhārapadahanā imassa dukkhanidānassa virāgo hoti , ajjhupekkhato me",
  "tika-s0203t0:23_2": "upekkhanā imassa dukkhanidānassa virāgo hotī’’ti. Paṭipajjamānassa cāyaṁ pubbabhāgavīmaṁsassāti",
  "tika-s0203t0:23_3": "gahetabbaṁ. Tattha saṅkhārappadhānāti sammasanapadena sukheneva khippataraṁ bhāvanāussukkāpanavīriyaṁ",
  "tika-s0203t0:23_4": "dassitanti sukhāpaṭipadā khippābhiññā dassitā. Ajjhupekkhatoti ettha kassaci nātidaḷhaṁ",
  "tika-s0203t0:23_5": "katvā pavattitavīriyenapi dukkhanidānassa virāgo hoti vipassanamanuyuñjatīti dassitaṁ.",
  "tika-s0203t0:23_6": "Ubhayatthāpi catutthīyeva paṭipadā vibhāvitāti daṭṭhabbaṁ. Idāni, ‘‘yassa hi khvāssa…pe…",
  "tika-s0203t0:23_7": "upekkhaṁ tattha bhāvetī’’ti vārehi tāsaṁyeva paṭipadānaṁ vasena tesaṁ puggalānaṁ",
  "tika-s0203t0:23_8": "paṭipatti dassitā. Vaṭṭadukkhanidānassa parijiṇṇaṁ imehi vārehi dukkhakkhayo vibhāvito.",
  "tika-s0203t0:24_0": "11.Baddhacittoti sambaddhacitto. Bahalacchandoti bahalataṇhāchando. Aticaritvāti",
  "tika-s0203t0:24_1": "atikkamitvā. Naṭasatthavidhinā naccanakā naṭā, naccakā itare. Somanassaṁ uppajjati,",
  "tika-s0203t0:24_2": "‘‘īdisaṁ nāma itthiṁ pariccaji’’nti. Chijjāti dvidhā hotu. Bhijjāti bhijjatu. ‘‘Chijja",
  "tika-s0203t0:24_3": "vā bhijjavā’’ti padadvayenapi vināsameva vadati. Ñatvāti pubbabhāgañāṇena jānitvā.",
  "tika-s0203t0:24_4": "Tadubhayanti saṅkhārapadahanaupekkhābhāvanaṁ.",
  "tika-s0203t0:25": "12.Pesentassāti vāyamantassa. Taṁ sandhāyāti dukkhāya paṭipadāya niyyānataṁ sandhāya.",
  "tika-s0203t0:26_0": "Usukāro viya yogī tejanassa viya cittassa ujukaraṇato. Gomuttavaṅkaṁ, candalekhākuṭilaṁ,",
  "tika-s0203t0:26_1": "naṅgalakoṭijimhaṁ cittaṁ. Alātā viya vīriyaṁ ātāpana-paritāpanato. Kañcikatelaṁviya",
  "tika-s0203t0:26_2": "saddhā sinehanato. Namanadaṇḍako viya lokuttaramaggo nibbānārammaṇe cittassa nāmanato.",
  "tika-s0203t0:26_3": "Lokuttaramaggena cittassa ujukaraṇaṁ bhāvanābhisamayato daṭṭhabbaṁ. Antadvayavajjitā",
  "tika-s0203t0:26_4": "majjhimā paṭipattīti katvā kilesagaṇavijjhanaṁ pahānābhisamayo. Itarā pana paṭipadā",
  "tika-s0203t0:26_5": "dandhābhiññāti imesaṁ dvinnaṁ bhikkhūnaṁ imāsu dvīsu yathāvuttāsu khippābhiññāsu",
  "tika-s0203t0:26_6": "kathitāsu, itarāpi kathitāva honti lakkhaṇahāranayena paṭipadāsāmaññato. Sahāgamanīyāpi",
  "tika-s0203t0:26_7": "vā paṭipadā kathitāva, ‘‘na heva anaddhabhūtaṁ atthāna’’ntiādinā pubbabhāgapaṭipadāya",
  "tika-s0203t0:26_8": "kathitattā. ‘‘Āgamanīyapaṭipadā pana na kathitā’’ti idaṁ savisesaṁ ajjhupekkhassa",
  "tika-s0203t0:26_9": "akathitataṁ sandhāya vuttanti daṭṭhabbaṁ. Nikkhamanadesananti nikkhamanupāyaṁ desanaṁ.",
  "tika-s0203t0:26_10": "Sesaṁ suviññeyyameva.",
  "tika-s0203t0:27": "Devadahasuttavaṇṇanāya līnatthappakāsanā samattā.",
  "tika-s0203t0:28": "2. Pañcattayasuttavaṇṇanā",
  "tika-s0203t0:29_0": "21.Eketi ettha eka-saddo aññattho, na gaṇanādiatthoti taṁ dassento ‘‘ekacce’’ti āha.",
  "tika-s0203t0:29_1": "Yaṁ pana pāḷiyaṁ ‘‘santī’’ti vuttaṁ. Tena tesaṁ diṭṭhigatikānaṁ vijjamānatāya avicchinnatā;",
  "tika-s0203t0:29_2": "tato ca nesaṁ micchāgahaṇato sithilakaraṇavivecanehi attano desanāya kiccakāritā",
  "tika-s0203t0:29_3": "avitathatā ca dīpitā hoti. Paramatthasamaṇabrāhmaṇesu aparantakappikatāya lesopi",
  "tika-s0203t0:29_4": "natthīti āha ‘‘paribbajupagatabhāvenā’’tiādi. Sassatādivasena aparantaṁ kappentīti",
  "tika-s0203t0:29_5": "aparantakappino, te eva aparantakappikā. Yasmā tehi aparantaṁ purimatarasiddhehi",
  "tika-s0203t0:29_6": "taṇhādiṭṭhikappehi kappetvā āsevanabalavatāya ca vikappetvā aparabhāgasiddhehi abhinivesabhūtehi",
  "tika-s0203t0:29_7": "taṇhādiṭṭhiggāhehi gaṇhanti abhinivisanti parāmasanti; tasmā vuttaṁ – ‘‘aparantaṁ",
  "tika-s0203t0:29_8": "kappetvā vikappetvā gaṇhantī’’ti. Taṇhupādānavasena kappanagahaṇāni veditabbāni.",
  "tika-s0203t0:29_9": "Taṇhāpaccayā hi upādānaṁ. Vuttampi cetaṁ mahāniddese uddānato saṅkhepato. Taṇhādiṭṭhivasenāti",
  "tika-s0203t0:29_10": "taṇhāya diṭṭhiyā ca vasena. Diṭṭiyā vā upanissayabhūtāya sahajātāya abhinandanakāya",
  "tika-s0203t0:29_11": "ca taṇhāya sassatādiākārena abhinivisantassa micchāgāhassa ca vasena. Anāgatadhammavisayāya",
  "tika-s0203t0:29_12": "adhippetattā anāgatakālavācako idha apara-saddo. Rūpādikhandhavinimuttassa kappanavatthuno",
  "tika-s0203t0:29_13": "abhāvā anta-saddo bhāgavācakoti āha – ‘‘anāgataṁ khandhakoṭṭhāsa’’nti. Kappetvāti",
  "tika-s0203t0:29_14": "ca tasmiṁ aparante taṇhāya nābhinivesānaṁ samattanaṁ pariniṭṭhāpanamāha. Ṭhitāti",
  "tika-s0203t0:29_15": "tassā laddhiyā avijahanaṁ.",
  "tika-s0203t0:30_0": "Anugatāti ārammaṇakaraṇavasena anu anu gatā aparante pavattā. Ārabbhāti ālambitvā.",
  "tika-s0203t0:30_1": "Visayo hi tassā diṭṭhiyā aparanto. Visayabhāvato eva hi so tassā āgamanaṭṭhānaṁ ārammaṇapaccayo",
  "tika-s0203t0:30_2": "cāti vuttaṁ ‘‘āgamma paṭiccā’’ti. Adhivacanapadānīti paññattipadāni, dāsādīsu sirivaḍḍhakādisaddo",
  "tika-s0203t0:30_3": "viya vacanamattameva adhikāraṁ katvā pavattiyā adhivacanaṁ paññatti. Atha vā adhi-saddo",
  "tika-s0203t0:30_4": "uparibhāve, vuccatīti vacanaṁ, upari vacanaṁ adhivacanaṁ, upādānabhūtarūpādīnaṁ upari",
  "tika-s0203t0:30_5": "paññāpiyamānā upādāpaññattīti attho, tasmā paññattidīpakapadānīti attho. Paññattimattañhetaṁ",
  "tika-s0203t0:30_6": "vuccati, yadidaṁ, ‘‘attā loko’’ti ca, na rūpavedanādayo viya paramattho. Adhikavuttitāya",
  "tika-s0203t0:30_7": "vā adhimuttiyoti diṭṭhiyo vuccanti. Adhikañhi sabhāvadhammesu sassatādiṁ pakatiādiṁ",
  "tika-s0203t0:30_8": "drabyādiṁ jīvādiṁ kāyādiñca abhūtamatthaṁ ajjhāropetvā diṭṭhiyo pavattantīti. Abhivadantīti,",
  "tika-s0203t0:30_9": "‘‘idameva saccaṁ moghamañña’’nti abhinivisitvā vadanti, ‘‘ayaṁ dhammo, nāyaṁ dhammo’’tiādinā",
  "tika-s0203t0:30_10": "vivadanti. Abhivadanakiriyāya ajjāpi avicchedabhāvadassanatthaṁ vattamānakālavacanaṁ.",
  "tika-s0203t0:31_0": "Saññā etassa atthīti saññīti āha ‘‘saññāsamaṅgī’’ti. Natthi etassa rogo bhaṅgoti",
  "tika-s0203t0:31_1": "arogoti arogasaddassa niccapariyāyatā veditabbā. Rogarahitatāsīsena vā nibbikāratāya",
  "tika-s0203t0:31_2": "niccataṁ paṭijānāti diṭṭhigatikoti āha ‘‘arogoti nicco’’ti. Imināti, ‘‘saññī attā",
  "tika-s0203t0:31_3": "arogo paraṁ maraṇā’’ti iminā vacanena. Soḷasa saññīvādāti – rūpīcatukkaṁ, arūpīcatukkaṁ,",
  "tika-s0203t0:31_4": "antavācatukkaṁ, ekantasukhīcatukkanti – imesaṁ catunnaṁ catukkānaṁ vasena soḷasa",
  "tika-s0203t0:31_5": "saññīvādā kathitā. Imesuyeva purimānaṁ dvinnaṁ catukkānaṁ vasena aṭṭha saññīvādā",
  "tika-s0203t0:31_6": "aṭṭha ca nevasaññīnāsaññīvādā veditabbā. Satta ucchedavādāti manussattabhāve kāmāvacaradevattabhāve",
  "tika-s0203t0:31_7": "rūpāvacaradevattabhāve catubbidhāruppattabhāve cavitvā sattassa ucchedapaññāpanavasena",
  "tika-s0203t0:31_8": "satta ucchedavādā kathitā. Asato vināsāsambhavato atthibhāvanibandhano ucchedavādoti",
  "tika-s0203t0:31_9": "vuttaṁ ‘‘satoti vijjamānassā’’ti. Yāvāyaṁ attā na ucchijjati, tāva vijjati evāti",
  "tika-s0203t0:31_10": "gahaṇato nirudayavināso idha ucchedoti adhippetoti āha ‘‘upaccheda’’nti. Visesena",
  "tika-s0203t0:31_11": "nāso vināso, abhāvo, so pana maṁsacakkhu-paññācakkhu-dassanapathātikkamovāti āha",
  "tika-s0203t0:31_12": "‘‘adassana’’nti. Adassane hi nāsa-saddo loke niruḷho. Bhavavigamanti sabhāvāpagamanaṁ",
  "tika-s0203t0:31_13": "yo hi nirudayavināsavasena ucchijjati, na so attano sabhāveneva tiṭṭhati.",
  "tika-s0203t0:32_0": "Pañca diṭṭhadhammanibbānavādāti pañcakāmaguṇasukhamanubhogavasena catubbidharūpajjhānasukhaparibhogavasena",
  "tika-s0203t0:32_1": "ca diṭṭhadhamme nibbānappattipaññāpanavādā. Diṭṭhadhammoti dassanabhūtena ñāṇena",
  "tika-s0203t0:32_2": "upaladdhadhammo. Tattha yo anindriyavisayo, sopi supākaṭabhāvena indriyavisayo viya",
  "tika-s0203t0:32_3": "hotīti āha – ‘‘diṭṭhadhammoti paccakkhadhammo vuccatī’’ti. Teneva ca, ‘‘tattha tattha",
  "tika-s0203t0:32_4": "paṭiladdhaattabhāvassetaṁ adhivacana’’nti vuttaṁ. Saññīti ādivasena tīhākārehi santanti",
  "tika-s0203t0:32_5": "saññī asaññī nevasaññīnāsaññīti imehi ākārehi vijjamānaṁ, sadā upalabbhamānaṁ sassatanti",
  "tika-s0203t0:32_6": "attho. Saññī attātiādīni tīṇi dassanāni. Santaatthavasena ekanti sassatassa attano",
  "tika-s0203t0:32_7": "vasena ekaṁ dassanaṁ. Itarāni dveti ucchedavāda-diṭṭhadhammanibbānavādasaññitāni",
  "tika-s0203t0:32_8": "dve dassanāni. Tīṇi hutvā pañca hontīti idaṁ, ‘‘santaatthavasena eka’’nti saṅgahavasena",
  "tika-s0203t0:32_9": "vuttassa saññīti ādivibhāgavasena vuttattā suviññeyyanti aṭṭhakathāyaṁ na uddhaṭaṁ.",
  "tika-s0203t0:33_0": "22.Rūpīṁvāti ettha (dī. ni. ṭī. 1.76-77) yadi rūpaṁ assa atthīti rūpīti ayamattho",
  "tika-s0203t0:33_1": "adhippeto. Evaṁ sati rūpavinimuttena attanā bhavitabbaṁ saññāya viya rūpassapi attaniyattā.",
  "tika-s0203t0:33_2": "Na hi saññī attāti ettha saññā attā. Tathā hi vuttaṁ sumaṅgalavilāsiniyaṁ (dī. ni.",
  "tika-s0203t0:33_3": "aṭṭha. 1.76-77) ‘‘tattha pavattasaññañcassa saññāti gahetvāti vutta’’nti. Evaṁ sante,",
  "tika-s0203t0:33_4": "‘‘kasiṇarūpaṁ attāti gaṇhātī’’ti idaṁ kathanti? Na kho panetaṁ evaṁ daṭṭhabbaṁ –",
  "tika-s0203t0:33_5": "‘‘rūpaṁ assa atthīti rūpī’’ti, atha kho ‘‘ruppanasīlo rūpī’’ti. Ruppanañcettha rūpasarikkhatāya",
  "tika-s0203t0:33_6": "kasiṇarūpassa vaḍḍhitāvaḍḍhitakālavasena visesāpatti, sā ca natthīti na sakkā vattuṁ",
  "tika-s0203t0:33_7": "parittavipulatādivisesasabbhāvato. Yadi evaṁ imassa vādassa sassatadiṭṭhisaṅgaho",
  "tika-s0203t0:33_8": "na yujjatīti? No na yujjati kāyabhedato uddhaṁ attano nibbikāratāya tena adhippetattā.",
  "tika-s0203t0:33_9": "Tathā hi vuttaṁ ‘‘arogo paraṁ maraṇā’’ti. Atha vā ‘‘rūpaṁ assa atthīti rūpī’’ti vuccamānepi",
  "tika-s0203t0:33_10": "na doso. Kappanāsiddhenapi hi bhedena sāminiddesadassanato yathā ‘‘silāputtakassa",
  "tika-s0203t0:33_11": "sarīra’’nti . Ruppanaṁ vā ruppanasabhāvo rūpaṁ, taṁ etassa atthīti rūpī, attā ‘‘rūpino",
  "tika-s0203t0:33_12": "dhammā’’tiādīsu (dha. sa. 11 dukamātikā) viya. Evañca katvā rūpasabhāvattā attano",
  "tika-s0203t0:33_13": "‘‘rūpaṁ attā’’ti vacanaṁ ñāyāgatamevāti ‘‘kasiṇarūpaṁ attāti gaṇhātī’’ti vuttaṁ.",
  "tika-s0203t0:33_14": "Arūpinti ettāpi vuttanayānusārena yathārahaṁ attho vattabbo. Santasukhumaṁ muñcitvā",
  "tika-s0203t0:33_15": "tabbiparītassa gahaṇe kāraṇaṁ natthīti lābhī, ‘‘kasiṇarūpaṁ attā’’ti gaṇhātīti lābhitakkino",
  "tika-s0203t0:33_16": "ṭhapetvā, sesatakkī lābhiggahaṇeneva gahitā. Anussutitakkikopi suddhatakkikopi vā",
  "tika-s0203t0:33_17": "niraṅkusattā takkanassa kasiṇarūpampi attāti kadācipi gaṇheyyāti vuttaṁ – ‘‘ubhopi",
  "tika-s0203t0:33_18": "rūpāni gaṇhātiyevā’’ti. Suddhatakkikassa ubhayaggahaṇaṁ na kataṁ, tasmā sāsaṅkavacanaṁ.",
  "tika-s0203t0:34_0": "Kasiṇugghāṭimākāsa-paṭhamāruppaviññāṇa-natthibhāvaākiñcaññāyatanāni arūpasamāpattinimittaṁ.",
  "tika-s0203t0:34_1": "Ṭhapetvā saññākkhandhanti idaṁ saññāya attaniyataṁ hadaye katvā vuttaṁ. ‘‘Rūpiṁ vā’’ti",
  "tika-s0203t0:34_2": "ettha vuttanayena pana atthe vuccamāne saññākkhandhaṁ bahiddhā akatvā ‘‘arūpadhamme’’icceva",
  "tika-s0203t0:34_3": "vattabbaṁ siyā. Missakaggāhavasenāti rūpārūpasamāpattīnaṁ nimittāni ekajjhaṁ katvā,",
  "tika-s0203t0:34_4": "‘‘eko attā’’ti, tattha pavattasaññañcassa, ‘‘saññā’’ti gahaṇavasena. Ayañhi diṭṭhigatiko",
  "tika-s0203t0:34_5": "rūpārūpasamāpattilābhitāya taṁnimittaṁ rūpabhāvena arūpabhāvena ca gahetvā upatiṭṭhati,",
  "tika-s0203t0:34_6": "tasmā, ‘‘rūpī arūpī cā’’ti abhinivesaṁ janeti ajjhattavādino viya takkamatteneva",
  "tika-s0203t0:34_7": "vā rūpārūpadhamme missakavasena gahetvā, ‘‘rūpī ca arūpīca attā hotī’’ti. Takkagāhenevāti",
  "tika-s0203t0:34_8": "saṅkhārāvasesasukhumabhāvappattadhammā viya ca accantasukhumabhāvapattiyā sakiccasādhanāsamatthatāya",
  "tika-s0203t0:34_9": "thambhakuṭṭahatthapādānaṁ saṅghāto viya neva rūpī, rūpasabhāvānativattanato na arūpīti",
  "tika-s0203t0:34_10": "evaṁ pavattatakkagāhena. Lābhivasenapi vā antānantikacatutthavāde vakkhamānanayena",
  "tika-s0203t0:34_11": "aññamaññapaṭipakkhavasena attho veditabbo. Kevalaṁ pana tattha desakālabhedavasena",
  "tika-s0203t0:34_12": "tatiyacatutthavādā icchitā; idha kālavatthu bhedavasenāti ayameva viseso. Kālabhedavasena",
  "tika-s0203t0:34_13": "cettha tatiyavādassa pavatti rūpārūpanimittānaṁ saha anupaṭṭhānato; catutthavādassa",
  "tika-s0203t0:34_14": "pana vatthubhedavasena pavatti rūpārūpadhammānaṁ samūhato, ‘‘eko attā’’ti takkavasenāti",
  "tika-s0203t0:34_15": "tattha vakkhamānanayānusārena veditabbaṁ.",
  "tika-s0203t0:35_0": "Yadipi aṭṭhasamāpattilābhino diṭṭhigatikassa vasena samāpattibhedena saññānānattasambhavato",
  "tika-s0203t0:35_1": "dutiyadiṭṭhipi samāpannakavasena labbhati; tathāpi samāpattiyaṁ ekarūpeneva saññāya",
  "tika-s0203t0:35_2": "upaṭṭhānato, ‘‘paṭhamadiṭṭhi samāpannakavārena kathitā’’ti āha. Tenevettha samāpannakaggahaṇaṁ",
  "tika-s0203t0:35_3": "kataṁ. Ekasamāpattilābhino eva vā vasena attho veditabbo. Samāpatti bhedena saññābhedasambhavepi",
  "tika-s0203t0:35_4": "bahiddhā puthuttārammaṇe saññānānattena oḷārikena nānattasaññīti, ‘‘dutiyadiṭṭhi",
  "tika-s0203t0:35_5": "asamāpannakavārenā’’ti āha. Avaḍḍhitakasiṇavasena parittasaññitaṁ, vaḍḍhitakasiṇavasena",
  "tika-s0203t0:35_6": "appamāṇasaññitaṁ dassetuṁ, ‘‘tatiyadiṭṭhi suppamattena vā sarāvamattena vā’’tiādi",
  "tika-s0203t0:35_7": "vuttaṁ. ‘‘Aṅguṭṭhappamāṇo vā attā yavappamāṇo, aṇumatto vā attā’’tiādidassanavasena",
  "tika-s0203t0:35_8": "(udā. aṭṭha. 54; dī. ni. ṭī. 1.76-77) paritto saññīti parittasaññī. Kapilakaṇādādayo",
  "tika-s0203t0:35_9": "(vibha. anuṭī. 189) viya attano sabbagatabhāvapaṭijānanavasena appamāṇo saññīti appamāṇasaññīti",
  "tika-s0203t0:35_10": "evampettha attho daṭṭhabbo.",
  "tika-s0203t0:36_0": "Etanti, ‘‘rūpiṁ vā’’tiādinā yathāvuttaattavādaṁ. Ekesanti ekaccānaṁ. Upātivattatanti",
  "tika-s0203t0:36_1": "atikkamantānaṁ. Niddhāraṇe cetaṁ sāmivacanaṁ. Viññāṇakasiṇameke abhivadantīti yojanā.",
  "tika-s0203t0:36_2": "Tenāha – ‘‘saññaṁ…pe… abhivadantī’’ti. Tattha ‘‘saññaṁ ṭhapetvā sesāni tīṇī’’ti idaṁ",
  "tika-s0203t0:36_3": "saññāya catukkampi paripuṇṇameva gahetvā, apare aṭṭhakanti vadanti. Tadubhayanti",
  "tika-s0203t0:36_4": "taṁ saññāaṭṭhakanti vuttaṁ ubhayaṁ. Parato āvi bhavissatīti, ‘‘catasso rūpasaññī’’tiādinā",
  "tika-s0203t0:36_5": "upari pakāsessati. Vakkhati hi – ‘‘koṭṭhāsato aṭṭha, atthato pana satta saññā hontī’’ti",
  "tika-s0203t0:36_6": "(ma. ni. aṭṭha. 3.22). Etthāti, ‘‘etaṁ vā panā’’ti etasmiṁ vākye. Samatikkamituṁ",
  "tika-s0203t0:36_7": "sakkonti tattha ādīnavadassanena taduddhaṁ ānisaṁsadassanena ca brūhitasaddhādi guṇattā,",
  "tika-s0203t0:36_8": "vipariyāyena asakkuṇanaṁ veditabbaṁ. Ye sakkonti, teva gahitā tesaṁyeva vasena vakkhamānassa",
  "tika-s0203t0:36_9": "visesassa vattuṁ sakkuṇeyyattā. Sakkontānañca nesaṁ upātivattanaṁ attano ñāṇabalānurūpanti",
  "tika-s0203t0:36_10": "imamatthaṁ upamāya dassetuṁ, ‘‘tesaṁ panā’’tiādi vuttaṁ. Tattha appamāṇanti appamāṇārammaṇo",
  "tika-s0203t0:36_11": ", appamāṇārammaṇatā cassa āgamanavasena veditabbā anantārammaṇato vā. Na hi ārammaṇe",
  "tika-s0203t0:36_12": "anantanti paramānantassa pamāṇaṁ vā gaṇhāti. Sukhadukkhehi aniñjanato rūpavirāgabhāvanāvisesatāya",
  "tika-s0203t0:36_13": "ca āneñjaṁ patvā tiṭṭhati, ayaṁ no attāti abhivadantā tiṭṭhanti. Viññāṇakasiṇameketi",
  "tika-s0203t0:36_14": "viññāṇañcāyatanaṁ eke diṭṭhigatikā attāti vadanti. Tenāha – ‘‘viññāṇañcāyatanaṁ tāva",
  "tika-s0203t0:36_15": "dassetu’’nti. Tassa pana ārammaṇabhūtaṁ kasiṇugghāṭimākāse pavattaviññāṇanti apare.",
  "tika-s0203t0:36_16": "Tañhi kasiṇaṁ manasikāravasena, ‘‘viññāṇakasiṇa’’nti, viññāṇañca taṁ ārammaṇaṭṭhena",
  "tika-s0203t0:36_17": "āyatanañcāti, ‘‘viññāṇañcāyatana’’nti ca vuccati. Ākiñcaññāyatanameketi etthāpi eseva nayo.",
  "tika-s0203t0:37_0": "Tayidanti ya-kāro padasandhikaroti āha ‘‘taṁ ida’’nti. Diṭṭhigatanti yathā vuttaṁ",
  "tika-s0203t0:37_1": "‘‘saññī attā’’ti evaṁ vuttaṁ diṭṭhiṁ. Diṭṭhiyeva hi diṭṭhigataṁ ‘‘muttagataṁ (ma.",
  "tika-s0203t0:37_2": "ni. 2.119; a. ni. 9.11), saṅkhāragata’’ntiādīsu (mahāni. 41) viya. Gantabbābhāvato",
  "tika-s0203t0:37_3": "vā diṭṭhiyā gatamattaṁ diṭṭhigataṁ, diṭṭhiyā gahaṇamattanti attho. Diṭṭhipakāro vā",
  "tika-s0203t0:37_4": "diṭṭhigataṁ. Lokiyā hi vidhayuttagatapakārasadde samānatthe icchanti. Diṭṭhipaccayo",
  "tika-s0203t0:37_5": "diṭṭhikāraṇaṁ, avijjādi diṭṭhiṭṭhānanti attho. Tattha avijjāpi hi diṭṭhiṭṭhānaṁ upanissayādibhāvato.",
  "tika-s0203t0:37_6": "Yathāha – ‘‘assutavā, bhikkhave, puthujjano ariyānaṁ adassāvī ariyadhammassa akovido’’tiādi",
  "tika-s0203t0:37_7": "(dha. sa. 1007). Phassopi diṭṭhiṭṭhānaṁ. Yathāha ‘‘tadapi phassapaccayā’’ti (dī.",
  "tika-s0203t0:37_8": "ni. 1.118-124). Saññāpi diṭṭhiṭṭhānaṁ. Yathāha ‘‘saññānidānā hi papañcasaṅkhā’’ti",
  "tika-s0203t0:37_9": "(su. ni. 880; mahāni. 109). Vitakkopi diṭṭhiṭṭhānaṁ. Yathāha – ‘‘takkañca diṭṭhīsu",
  "tika-s0203t0:37_10": "pakappayitvā, saccaṁ musāti dvayadhammamāhū’’ti (su. ni. 892; mahāni. 121). Ayonisomanasikāropi",
  "tika-s0203t0:37_11": "diṭṭhiṭṭhānaṁ. Yathāha – ‘‘tassevaṁ manasikaroto channaṁ diṭṭhīnaṁ aññatarā diṭṭhi",
  "tika-s0203t0:37_12": "uppajjati, atthi me attāti tassa saccato thetato diṭṭhi uppajjatī’’ti (ma. ni. 1.19).",
  "tika-s0203t0:37_13": "Diṭṭhārammaṇanti diṭṭhiārammaṇabhūtaṁ upādānakkhandhapañcakaṁ. Tenāha – ‘‘rūpaṁ attato",
  "tika-s0203t0:37_14": "samanupassatī’’tiādi (paṭi. ma. 1.130). Rūpavedanādivinimuttassa diṭṭhiyā ārammaṇassa",
  "tika-s0203t0:37_15": "abhāvato anādiyitvā idameva dasseti – ‘‘iminā paccayena idaṁ nāma dassanaṁ gahita’’nti.",
  "tika-s0203t0:37_16": "Iminā paccayenāti vā ettha paccayaggahaṇena ārammaṇampi gahitamevāti daṭṭhabbaṁ.",
  "tika-s0203t0:38_0": "Tadevāti diṭṭhigatañceva diṭṭhipaccayañca. Rūpasaññānanti ettha iti-saddo ādiattho.",
  "tika-s0203t0:38_1": "Evaṁ-saddo pakārattho, ‘‘yadi rūpasaññāna’’ntiādinā pakārena vuttasaññānanti attho.",
  "tika-s0203t0:38_2": "Nirupakkilesā nīvaraṇādi upakkilesavimuttito. Uttamā paṇītabhāvappattito, tato eva",
  "tika-s0203t0:38_3": "seṭṭhā, seṭṭhattā eva uttaritarābhāvato anuttariyā. Akkhāyatīti upaṭṭhāti. Ākiñcaññāyatanasaññāya",
  "tika-s0203t0:38_4": "visuṁ vuccamānattā catutthāruppasaññāya ca imasmiṁ saññīvāde anotaraṇato, ‘‘yadi",
  "tika-s0203t0:38_5": "āruppasaññānanti iminā ākāsānañcāyatana-viññāṇañcāyatanasaññā’’icceva vuttaṁ. Itarehi",
  "tika-s0203t0:38_6": "pana dvīhīti, ‘‘yadi ekattasaññānaṁ, yadi nānattasaññāna’’nti imehi dvīhi padehi.",
  "tika-s0203t0:38_7": "Samāpannakavāro ca tathā idha kathitoti adhippāyo. Koṭṭhāsato aṭṭha saññā catukkadvayasaṅgahato.",
  "tika-s0203t0:38_8": "Ekattasaññīpadaṁ ṭhapetvā atthato pana satta saññā honti aggahitaggahaṇenāti adhippāyo.",
  "tika-s0203t0:38_9": "Tenāha – ‘‘samāpannaka…pe… saṅgahitoyevā’’ti.",
  "tika-s0203t0:39_0": "Saññāgatanti saññāvasena gataṁ, saññāsaṅgahaṁ gataṁ vā. Tassa pana adiṭṭhigatassapi",
  "tika-s0203t0:39_1": "upalabbhamānattā, ‘‘saddhiṁ diṭṭhigatenā’’ti vuttaṁ. Paccayehi samāgantvā katanti",
  "tika-s0203t0:39_2": "saha kāraṇabhūtehi paccayehi teneva saha kāraṇabhāvena samāgantvā nibbattitaṁ; paṭiccasamuppannanti",
  "tika-s0203t0:39_3": "attho. Saṅkhatattā oḷārikaṁ uppādavayaññathattasabbhāvato. Yassa hi uppādo paññāyati,",
  "tika-s0203t0:39_4": "vayo paññāyati, ṭhitassa aññathattaṁ paññāyati, taṁ khaṇe khaṇe bhijjanasabhāvato",
  "tika-s0203t0:39_5": "passantassa pākaṭabhūtavikāraṁ oḷārikaṁ siyā. Na cettha maggaphaladhammā nidassetabbā",
  "tika-s0203t0:39_6": "tesaṁ tathā ananupassitabbato; tesampi saṅkhatabhāvena itarehi samānayogakkhamatāya",
  "tika-s0203t0:39_7": "dunnivārayabhāvato. Tathā hi ‘‘asesavirāganirodhā’’ti (udā. 3) vacanato maggassapi",
  "tika-s0203t0:39_8": "nissaraṇabhāvena ‘‘atthi kho pana saṅkhārānaṁ nirodho’’ti nibbānamevettha paṭiyogabhāvena",
  "tika-s0203t0:39_9": "uddhaṭaṁ ‘‘nirujjhanti etthā’’ti katvā. Nirodhasaṅkhātaṁ nibbānaṁ nāma atthīti ettha,",
  "tika-s0203t0:39_10": "– ‘‘atthi, bhikkhave, ajātaṁ abhūtaṁ asaṅkhata’’nti suttapadaṁ (udā. 73) ānetvā vattabbaṁ.",
  "tika-s0203t0:39_11": "Nibbānadassīti sacchikiriyābhisamayavasena nibbānadassī, tato eva itarābhisamayatthasiddhiyā",
  "tika-s0203t0:39_12": "taṁ saṅkhataṁ atikkanto.",
  "tika-s0203t0:40_0": "23.Aṭṭhasu asaññīvādesūti idaṁ brahmajāle (dī. ni. 1.78-80) āgatanayena vuttameva",
  "tika-s0203t0:40_1": "hi sandhāya heṭṭhā, ‘‘saññīti iminā aṭṭha asaññīvādā kathitā’’ti vuttaṁ. Idha pana",
  "tika-s0203t0:40_2": "cattāro vādā eva uddhaṭā. Tenāha ‘‘asaññī’’tiādi. Esa nayo parato ‘‘aṭṭhasu nevasaññīnāsaññīvādesū’’ti",
  "tika-s0203t0:40_3": "etthāpi. Saññāya sati tāya vedanāgāhasabbhāvato ‘‘ābādhanaṭṭhena saññā rogo’’ti vuttaṁ.",
  "tika-s0203t0:40_4": "Dukkhatāsūlayogato kilesāsucipaggharaṇato uppādajarābhaṅgehi uddhumātapakkapabhijjanato",
  "tika-s0203t0:40_5": "ca saññā gaṇḍo; svāyamattho dosaduṭṭhatāya eva hotīti āha – ‘‘sadosaṭṭhena gaṇḍo’’ti.",
  "tika-s0203t0:40_6": "Pīḷājananato antotudanato duruddharaṇato ca saññā sallaṁ; svāyamattho attabhāvaṁ",
  "tika-s0203t0:40_7": "anupavisitvā avaṭṭhānenāti āha ‘‘anupaviṭṭhaṭṭhena salla’’nti. Paṭisandhiggahaṇe",
  "tika-s0203t0:40_8": "viññāṇaṁ kutoci āgataṁ viya hotīti vuttaṁ ‘‘paṭisandhivasena āgati’’nti. Gatinti",
  "tika-s0203t0:40_9": "pavattiṁ. Sā pana tāsu tāsu gatīsu vutti hotīti vuttaṁ – ‘‘cutivasena gati’’nti;",
  "tika-s0203t0:40_10": "vaḍḍhanavasena ghanapabandhavasenāti attho. Tenāha ‘‘aparāpara’’nti. Aparāparañhi",
  "tika-s0203t0:40_11": "pabandhavasena pavattamānaṁ viññāṇaṁ nandūpasecanaṁ; itaraṁ khandhattayaṁ vā nissāya",
  "tika-s0203t0:40_12": "abhivuddhiṁ patiṭṭhaṁ mahantañca pāpuṇātīti. Pavaḍḍhavasena vā gatiṁ, nikkhepavasena",
  "tika-s0203t0:40_13": "cutiṁ, tato aparāparañca rūpapavattanavasena upapattiṁ, indriyaparipākavasena vuḍḍhiṁ",
  "tika-s0203t0:40_14": "tassa tassa kammassa katūpacitabhāvena viruḷhiṁ; tassa kammassa phalanibbattiyā vepullanti yojetabbaṁ.",
  "tika-s0203t0:41_0": "Kāmañcātiādinā ‘‘aññatra rūpā’’tiādikā codanā lakkhaṇavasena vuttāti dassetvā ayañca",
  "tika-s0203t0:41_1": "nayo codanāya avisiṭṭhavisayatāya siyā; visiṭṭhavisayā panāyaṁ codanāti dassetuṁ,",
  "tika-s0203t0:41_2": "‘‘ayaṁ pana pañho’’tiādi vuttaṁ. Ettake khandheti yathāvutte rūpavedanādike cattāro",
  "tika-s0203t0:41_3": "khandhe. Aññatra rūpāti iminā yattha katthaci rūpena vinā viññāṇassa pavatti natthīti",
  "tika-s0203t0:41_4": "dīpitaṁ hoti. Bhavavisesacodanāya sabhāvato eva viññāṇena vinā rūpassapi pavatti",
  "tika-s0203t0:41_5": "natthīti dīpitaṁ hotīti āha – ‘‘arūpabhavepi rūpaṁ, asaññābhave ca viññāṇaṁ atthī’’ti.",
  "tika-s0203t0:41_6": "Nirodhasamāpannassāti saññāvedayitanirodhaṁ samāpannassapi viññāṇaṁ atthi. Byañjanacchāyāya",
  "tika-s0203t0:41_7": "ce atthaṁ paṭibāhasīti yadi saddatthameva gahetvā adhippāyaṁ na gaṇhasi neyyatthaṁ",
  "tika-s0203t0:41_8": "suttanti. Ettha ca asaññabhave nibbattasattavasena paṭhamavādo; saññaṁ attato samanupassatīti",
  "tika-s0203t0:41_9": "ettha vuttanayena saññaṁyeva attāti gahetvā tassa kiñcanabhāvena ṭhitāya aññāya saññāya",
  "tika-s0203t0:41_10": "abhāvato asaññīti pavatto dutiyavādo; tathā saññāya saha rūpadhamme sabbe eva vā",
  "tika-s0203t0:41_11": "rūpārūpadhamme attāti gahetvā pavatto tatiyavādo; takkaggāhavaseneva pavatto catutthavādo.",
  "tika-s0203t0:41_12": "Tesu yaṁ vattabbaṁ, taṁ heṭṭhā vuttanayeneva veditabbaṁ. Nevasaññīnāsaññīvādepi asaññabhave",
  "tika-s0203t0:41_13": "nibbattassa sattassa cutipaṭisandhīsu; sabbattha vā paṭusaññākiccaṁ kātuṁ asamatthāya",
  "tika-s0203t0:41_14": "sukhumāya saññāya atthibhāvapaṭijānanavasena paṭhamavādo; asaññīvāde vuttanayena",
  "tika-s0203t0:41_15": "sukhumāya saññāya vasena sañjānanasabhāvatāpaṭijānanavasena ca dutiyavādādayo pavattāti.",
  "tika-s0203t0:41_16": "Evamettha etesaṁ vādānaṁ sabbhāvo veditabbo. Sesaṁ vuttanayameva.",
  "tika-s0203t0:42_0": "24. Yattha na saññā, tattha ñāṇassa sambhavo eva natthīti āha – ‘‘asaññā sammoho’’ti,",
  "tika-s0203t0:42_1": "asaññabhāvo nāma sammohappavattīti attho. Yathā niyyantīti niyyāniyāti bahulaṁ vacanato",
  "tika-s0203t0:42_2": "kattusādhano niyyāniyasaddo, evaṁ idha viññātabbasaddoti āha – ‘‘vijānātītiviññātabba’’nti,",
  "tika-s0203t0:42_3": "vijānanaṁ viññāṇanti attho. Tena diṭṭhasutamutaviññātabbamattenāti diṭṭhasutamutaviññāṇappamāṇenāti",
  "tika-s0203t0:42_4": "attho daṭṭhabbo. Tenāha – ‘‘pañcadvārikasaññāpavattimattenā’’ti, nibbikappabhāvato",
  "tika-s0203t0:42_5": "pañcadvārikasaññāpavattisamena bhāvanābhinīhārenāti attho. Oḷārikasaṅkhārappavattimattenāti",
  "tika-s0203t0:42_6": "oḷārikānaṁ saṅkhārānaṁ pavattiyā. Oḷārikasaṅkhārāti cettha ākiñcaññāyatanapariyosānā",
  "tika-s0203t0:42_7": "samāpattidhammā adhippetā. Upasampadanti ye saññāya, asaññibhāve ca dosaṁ disvā nevasaññānāsaññāyatanaṁ",
  "tika-s0203t0:42_8": "vaṇṇentāpi rūpajjhānapaṭilābhamattena tassa sampādanaṁ paṭilābhaṁ adhigamaṁ paññapenti,",
  "tika-s0203t0:42_9": "tesaṁ tassa byasanaṁ akkhāyati anupāyabhāvato. Tenāha ‘‘vināso’’tiādi. Vuṭṭhānanti",
  "tika-s0203t0:42_10": "sadisasamāpajjanapubbakaṁ parivuṭṭhānaṁ. Samāpatti eva tesaṁ natthi anadhigatattā.",
  "tika-s0203t0:42_11": "Oḷārikasaṅkhārappavattiyā antamaso ākiñcaññāyatanasaṅkhārappavattiyāpi pattabbanti",
  "tika-s0203t0:42_12": "na akkhāyati tepi samatikkamitvā pattabbato. Saṅkhārānanti niddhāraṇe sāmivacanaṁ.",
  "tika-s0203t0:42_13": "Avasesāti ito paraṁ sukhumabhāvo nāma natthīti sukhumabhāvāpattiyā avasesā. Tenāha",
  "tika-s0203t0:42_14": "– ‘‘bhāvanāvasena sabbasukhumabhāvaṁ pattā saṅkhārā’’ti. Etanti nevasaññānāsaññāyatanaṁ,",
  "tika-s0203t0:42_15": "pattabbaṁ nāma hoti tādisasaṅkhārappattiyaṁ tabbohārato. Saṅkhataṁ samecca sambhuyya paccayehi katattā.",
  "tika-s0203t0:43_0": "25. ‘‘Ye te samaṇabrāhmaṇā sato sattassa ucchedaṁ vināsaṁ vibhavaṁ paññapentī’’ti",
  "tika-s0203t0:43_1": "(ma. ni. 3.25) vakkhamānattā sabuddhiyaṁ viparivattamāne ekajjhaṁ gahetvā, ‘‘tatrā’’ti",
  "tika-s0203t0:43_2": "bhagavatā vuttanti āha – ‘‘tatrāti sattasu ucchedavādesu bhumma’’nti. Uddhaṁ saranti",
  "tika-s0203t0:43_3": "uddhaṁ gataṁ sarantāti taṁ dassento āha ‘‘uddhaṁ vuccatī’’tiādi. Sarantāti yattha",
  "tika-s0203t0:43_4": "patthenti na labhanti, taṁ jānantā. Āsattinti āsīsanaṁ. Peccāti paraloke. Vāṇijūpamā",
  "tika-s0203t0:43_5": "viyāti bhavapariyāpannaphalavisesāpekkhāya paṭipajjanato. Sakkāyassa bhayāti santo",
  "tika-s0203t0:43_6": "kāyoti sakkāyo, paramatthato vijjamāno dhammasamūhoti katvā upādānakkhandhapañcakaṁ,",
  "tika-s0203t0:43_7": "tato bhāyanena. Mā khīyi mā parikkhayaṁ agamāsi. Mā osīdi mā heṭṭhā bhassi. Abbhanti",
  "tika-s0203t0:43_8": "ākāsaṁ mā undriyi mā bhijjitvā pati. Gaddulena baddho gaddulabaddho. Daḷhathambho",
  "tika-s0203t0:43_9": "viya khīlo viya ca sakkāyo dummocanīyato. Sā viya diṭṭhigatiko tassa anuparivattanato.",
  "tika-s0203t0:43_10": "Daṇḍako viya diṭṭhi chedanakaraṇāya asamatthabhāvakaraṇato. Rajju viya taṇhā bandhanato",
  "tika-s0203t0:43_11": "ca, ārammaṇakaraṇavasena samannāgamanavasena ca sambaddhabhāvato. Tena vuttaṁ – ‘‘diṭṭhidaṇḍake",
  "tika-s0203t0:43_12": "pavesitāya taṇhārajjuyā’’ti.",
  "tika-s0203t0:44_0": "26. Bhagavā attano desanāvilāsena veneyyajjhāsayavasena (catucattārīsa aparantakappikavādā",
  "tika-s0203t0:44_1": "tattha tattha antogadhāti) uddesavasena pañceva saṅgahetvā yathuddesaṁ nigamento,",
  "tika-s0203t0:44_2": "‘‘imānevapañcāyatanānī’’ti āha. Tattha dukkhassa nimittabhāvato diṭṭhigatānaṁ kāraṇaṭṭhena",
  "tika-s0203t0:44_3": "āyatanatthoti vuttaṁ – ‘‘imāneva pañca kāraṇānī’’ti. Saññīādivasena tīṇi ucchedavādoti",
  "tika-s0203t0:44_4": "cattāri bhājitāni. Itaraṁ pana diṭṭhadhammanibbānaṁ kuhiṁ paviṭṭhaṁ? Sarūpato abhājitattā",
  "tika-s0203t0:44_5": "yathābhājitesu vādesu kattha antogadhanti pucchati. Uddese pana sarūpato gahitameva,",
  "tika-s0203t0:44_6": "‘‘diṭṭhadhammanibbānaṁ vā paneke abhivadantī’’ti. Itaro ekattasaññīvāde nānattasaññīvāde",
  "tika-s0203t0:44_7": "antogadhanti dassento ‘‘ekatta…pe… veditabba’’nti āha yathāsukhañcetaṁ vuttaṁ. Paṭhamo",
  "tika-s0203t0:44_8": "hi diṭṭhadhammanibbānavādo nānattasaññīvāde antogadho, itare cattāro ekattasaññīvāde.",
  "tika-s0203t0:45_0": "27.Atītakoṭṭhāsasaṅkhātanti atītaṁ khandhakoṭṭhāsasaṅkhātaṁ pubbantaṁ. Pubbe nivutthadhammavisayā",
  "tika-s0203t0:45_1": "kappanā idhādhippetā, tasmā atītakālavācako idha pubbasaddo, rūpādikhandhavinimuttañca",
  "tika-s0203t0:45_2": "kappanāvatthu natthi, antasaddo ca koṭṭhāsavācako. Tena vuttaṁ ‘‘atītakoṭṭhāsasaṅkhātaṁ",
  "tika-s0203t0:45_3": "pubbantaṁ kappetvā’’ti. ‘‘Kappetvā’’ti ca tasmiṁ pubbante taṇhāyanābhinivisānaṁ samatthanaṁ",
  "tika-s0203t0:45_4": "pariniṭṭhāpanaṁ vadati. Sesampīti ‘‘pubbantānudiṭṭhī’’ti evamādikaṁ. Pubbe vuttappakāranti",
  "tika-s0203t0:45_5": "‘‘aparantānudiṭṭhino’’tiādīsu vuttappakāraṁ. Ekekasmiñca attāti āhito ahaṁmāno etthāti",
  "tika-s0203t0:45_6": "katvā, lokoti lokiyanti ettha puññapāpāni tabbipākā cāti katvā, taṁ taṁ gahaṇavisesaṁ",
  "tika-s0203t0:45_7": "upādāya paññāpanaṁ hotīti āha – ‘‘rūpādīsu aññataraṁ attāti ca lokoti ca gahetvā’’ti.",
  "tika-s0203t0:45_8": "Sabbadābhāvena sassato. Amaro nicco dhuvoti tasseva vevacanāni. Maraṇābhāvena amaro,",
  "tika-s0203t0:45_9": "uppādābhāvena sabbakālaṁ vattanato nicco, thiraṭṭhena vikārābhāvena dhuvo, yathāhātiādinā",
  "tika-s0203t0:45_10": "yathāvuttamatthaṁ niddesapaṭisambhidāpāḷīhi vibhāveti. Ayañca attho ‘‘rūpaṁ attato",
  "tika-s0203t0:45_11": "samanupassati, vedanaṁ… saññaṁ… saṅkhāre… viññāṇaṁ attato samanupassatī’’ti (paṭi.",
  "tika-s0203t0:45_12": "ma. 1.130-131) imissā pañcavidhāya sakkāyadiṭṭhiyā vasena vutto. ‘‘Rūpavanta’’ntiādikāya",
  "tika-s0203t0:45_13": "(paṭi. ma. 1.130-131) pana pañcadasavidhāya sakkāyadiṭṭhiyā vasena cattāro cattāro",
  "tika-s0203t0:45_14": "khandhe, ‘‘attā’’ti gahetvā tadaññaṁ – ‘‘loko’’ti paññapentīti ayampi attho labbhati,",
  "tika-s0203t0:45_15": "tathā ekaṁ khandhaṁ, ‘‘attā’’ti gahetvā tadaññe ‘‘loko’’ti paññapentīti evamettha",
  "tika-s0203t0:45_16": "attho daṭṭhabbo. Eseva nayoti iminā yathā ‘‘rūpādīsu aññataraṁ attāti ca lokoti ca",
  "tika-s0203t0:45_17": "gahetvā sassato…pe… dhuvo’’ti attho vutto; evaṁ asassato anicco adhuvo ucchijjati",
  "tika-s0203t0:45_18": "vinassati na hoti paraṁ maraṇā; nicco ca anicco ca nevanicco nāniccoti evamādimatthaṁ atidisati.",
  "tika-s0203t0:46_0": "Cattāro sassatavādāti lābhīvasena tayo, takkīvasena ekoti evaṁ cattāro. Pubbenivāsañāṇalābhī",
  "tika-s0203t0:46_1": "titthiyo mandapañño anekajātisatasahassamattaṁ anussarati, majjhimapañño dasa saṁvaṭṭavivaṭṭakappāni,",
  "tika-s0203t0:46_2": "tikkhapañño cattārīsa saṁvaṭṭavivaṭṭakappāni, na tato paraṁ. So evaṁ anussaranto",
  "tika-s0203t0:46_3": "attā ca loko cāti abhivadati. Takkī pana takkapariyāhataṁ vīmaṁsānucaritaṁ sayaṁpaṭibhānaṁ",
  "tika-s0203t0:46_4": "sassato attā ca loko cāti abhivadati. Tena vuttaṁ – ‘‘lābhīvasena tayo, takkīvasena",
  "tika-s0203t0:46_5": "ekoti evaṁ cattāro sassatavādā’’ti. Eteneva ca adhiccasamuppattikavādo viya sassatavādo",
  "tika-s0203t0:46_6": "kasmā duvidhena na vibhattoti ce? Paṭikkhittattāti daṭṭhabbaṁ.",
  "tika-s0203t0:47_0": "Ettha ca, ‘‘sassato attā ca loko cā’’ti vāde ayamayuttatāvibhāvanā – yadi hi parena",
  "tika-s0203t0:47_1": "parikappito attā, loko vā sassato siyā, tassa nibbikāratāya purimarūpāvijahanato",
  "tika-s0203t0:47_2": "kassaci visesādhānassa kātuṁ asakkuṇeyyatāya ahitato nivattanatthaṁ hite ca paṭipattiatthaṁ",
  "tika-s0203t0:47_3": "upadeso eva nippayojano siyā sassatavādino. Kathaṁ vā so upadeso pavattīyati vikārābhāvato;",
  "tika-s0203t0:47_4": "evañca attano ajaṭākāsassa viya dānādikiriyā hiṁsādikiriyā ca na sambhavati; tathā",
  "tika-s0203t0:47_5": "sukhassa dukkhassa ca anubhavananibandho eva sassatavādino na yujjati kammabaddhābhāvato,",
  "tika-s0203t0:47_6": "jātiādīnaṁ asambhavato kuto vimokkho. Atha pana dhammamattaṁ tassa uppajjati ceva",
  "tika-s0203t0:47_7": "vinassati ca, yassa vasenāyaṁ kiriyādivohāroti vadeyya. Evampi purimarūpāvijahanena",
  "tika-s0203t0:47_8": "avaṭṭhitassa attano dhammamattanti na sakkā sambhāvetuṁ; te vā panassa dhammā avatthābhūtā",
  "tika-s0203t0:47_9": "tato aññe vā siyuṁ anaññe vā, yadi aññe, na tāhi tassa uppannāhipi koci viseso atthi.",
  "tika-s0203t0:47_10": "Yo hi karoti paṭisaṁvedeti cavati upapajjati cāti icchitaṁ. Tasmā tadavattho eva",
  "tika-s0203t0:47_11": "yathāvuttadoso, kiñca dhammakappanāpi niratthakā siyā. Atha anaññe, uppādavināsavantīhi",
  "tika-s0203t0:47_12": "avatthāhi anaññassa attano tāsaṁ viya uppādavināsasambhavāpattito kuto niccatāvakāso.",
  "tika-s0203t0:47_13": "Tāsampi vā attano viya niccatāti bandhanavimokkhānaṁ asambhavo evāti na yujjati eva",
  "tika-s0203t0:47_14": "sassatavādo; na cettha koci vādī dhammānaṁ sassatabhāve parisuddhaṁ yuttiṁ vattuṁ",
  "tika-s0203t0:47_15": "samattho atthi; yuttirahitañca vacanaṁ na paṇḍitānaṁ cittamārādhetīti viññūhi chaḍḍito",
  "tika-s0203t0:47_16": "evāyaṁ sassatavādoti.",
  "tika-s0203t0:48_0": "Satta ucchedavādāti ettha te sarūpamattato heṭṭhā dassitā eva, tattha dve janā ucchedadiṭṭhiṁ",
  "tika-s0203t0:48_1": "gaṇhanti lābhī ca alābhī ca. Tattha lābhī nāma dibbacakkhuñāṇalābhī dibbena cakkhunā",
  "tika-s0203t0:48_2": "arahato cutiṁ disvā upapattiṁ apassanto. Yo vā puthujjanānampi cutimattameva daṭṭhuṁ",
  "tika-s0203t0:48_3": "sakkoti, pubbayogābhāvena parikammākaraṇena vā upapātaṁ daṭṭhuṁ na sakkoti. So ‘‘tattha",
  "tika-s0203t0:48_4": "tattheva attā ucchijjatī’’ti ucchedadiṭṭhiṁ gaṇhāti. Alābhī – ‘‘ko paralokaṁ jānāti,",
  "tika-s0203t0:48_5": "ettako jīvavisayo, yāva indriyagocaro’’ti attano dhītuyā hatthaggaṇhanakarājā viya",
  "tika-s0203t0:48_6": "kāmasukhagiddhatāya vā, ‘‘yathā rukkhapaṇṇāni rukkhato patitāni na paṭisandhiyanti,",
  "tika-s0203t0:48_7": "evaṁ sabbepi sattā appaṭisandhikamaraṇameva gacchanti, jalabubbuḷakūpamā sattā’’ti",
  "tika-s0203t0:48_8": "takkamattavasena vā ucchedadiṭṭhiṁ gaṇhāti. Tattha yaṁ heṭṭhā vuttaṁ – ‘‘manussattabhāve",
  "tika-s0203t0:48_9": "kāmāvacaradevattabhāve rūpāvacaradevattabhāve catubbidhaarūpattabhāve cavitvā sattassa",
  "tika-s0203t0:48_10": "ucchedapaññāpanavasena satta ucchedavādā kathitā’’ti. Tattha yuttaṁ tāva purimesu",
  "tika-s0203t0:48_11": "tīsu vādesu ‘‘kāyassa bhedā’’ti vuttaṁ; pañcavokārabhavapariyāpannaṁ attabhāvaṁ ārabbha",
  "tika-s0203t0:48_12": "pavattattā tesaṁ vādānaṁ, na yuttaṁ catuvokārabhavapariyāpannaṁ attabhāvaṁ nissāya",
  "tika-s0203t0:48_13": "pavattesu catutthādīsu catūsu vādesu, ‘‘kāyassa bhedā’’ti vuttaṁ. Na hi arūpīnaṁ",
  "tika-s0203t0:48_14": "kāyo atthīti? Saccametaṁ, rūpabhave pavattavohāreneva diṭṭhigatiko arūpabhavepi kāyavohāramāropetvā",
  "tika-s0203t0:48_15": "āha ‘‘kāyassa bhedā’’ti. Yathā diṭṭhigatikehi diṭṭhiyo paññattā, tatheva bhagavā",
  "tika-s0203t0:48_16": "dassesīti. Arūpakāyabhāvato vā phassādidhammasamūhabhūte arūpattabhāve kāyaniddeso daṭṭhabbo.",
  "tika-s0203t0:49_0": "Etthāha – ‘‘kāmāvacaradevattabhāvādiniravasesavibhavapatiṭṭhāpakānaṁ dutiyavādādīnaṁ",
  "tika-s0203t0:49_1": "yutto aparantakappikabhāvo anāgataddhavisayattā tesaṁ vādānaṁ; na pana diṭṭhigatika-paccakkhabhūta-manussattabhāva-samucchedapatiṭṭhāpakassa",
  "tika-s0203t0:49_2": "paṭhamavādassa paccuppannavisayattā’’ti. Yadi evaṁ yathā hi dutiyādivādānaṁ, purimapurimavādasaṅgahitasseva",
  "tika-s0203t0:49_3": "attano uttaruttarabhavopapattiyā samucchedanato yujjati aparantakappikatā, tathā",
  "tika-s0203t0:49_4": "ca ‘‘no ca kho, bho, ayaṁ attā ettāvatā sammā samucchinno hotī’’tiādi vuttaṁ. Evaṁ",
  "tika-s0203t0:49_5": "anāgatasseva manussattabhāvasamucchedassa adhippetattā paṭhamavādassapi aparantakappikatā",
  "tika-s0203t0:49_6": "yujjati. Evaṁ sabbassapi pubbantato āgatassa ucchedapaññāpanavasena idha pubbantakappikesu",
  "tika-s0203t0:49_7": "desanā gatā. Ete ucchedavādā heṭṭhā aparantakappikesu desanā gatā. Ete ucchedavādā",
  "tika-s0203t0:49_8": "heṭṭhā aparantakappikesu tattha tattheva ucchijjati, na tato uddhaṁ pavatti atthīti",
  "tika-s0203t0:49_9": "dassanatthaṁ vuttā. Jalabubbuḷakūpamā hi sattāti tassa laddhi.",
  "tika-s0203t0:50_0": "Idhāti pubbantakappikesu. Idheva manussattabhāvādike ucchijjati vinaṭṭhavināsavasena.",
  "tika-s0203t0:50_1": "Evaṁ anāgate anuppattidassanaparānaṁ ucchedavādānaṁ aparantakappikesu gahaṇaṁ; pubbantato",
  "tika-s0203t0:50_2": "pana āgatassa attano idheva ucchedadassanaparānaṁ pubbantakappikesu gahaṇaṁ. Ito",
  "tika-s0203t0:50_3": "paraṁ na gacchatīti pana idaṁ atthato āpannassa atthassa dassanaṁ. Sattesu saṅkhāresu",
  "tika-s0203t0:50_4": "ca ekaccasassatanti pavatto ekaccasassatavādo . So pana brahmakāyika-khiḍḍāpadosika-manopadosikattabhāvato",
  "tika-s0203t0:50_5": "cavitvā idhāgatānaṁ takkino ca uppajjanavasena catubbidhoti āha ‘‘cattāro ekaccasassatavādā’’ti.",
  "tika-s0203t0:50_6": "‘‘Saṅkhārekaccasassatikā’’ti idaṁ tehi sassatabhāvena gayhamānānaṁ dhammānaṁ yathāsabhāvadassanavasena",
  "tika-s0203t0:50_7": "vuttaṁ, na panekaccasassatikamatadassanavasena. Tassa hi sassatābhimataṁ asaṅkhatamevāti",
  "tika-s0203t0:50_8": "laddhi. Tathā hi vuttaṁ (dī. ni. 1.49) brahmajāle – ‘‘cittanti vā manoti vā viññāṇanti",
  "tika-s0203t0:50_9": "vā ayaṁ attā nicco dhuvo sassato avipariṇāmadhammo sassatisamaṁ tatheva ṭhassatī’’ti.",
  "tika-s0203t0:50_10": "Na hi yassa bhāvassa paccayehi abhisaṅkhatabhāvaṁ paṭijānāti; tasseva niccadhuvādibhāvo",
  "tika-s0203t0:50_11": "anummattakena na sakkā paṭiññātuṁ. Etena, ‘‘uppādavayadhuvatāyuttabhāvā siyā niccā,",
  "tika-s0203t0:50_12": "siyā aniccā, siyā na vattabbā’’tiādinā pavattassa sattabhaṅgavādassa ayuttatā vibhāvitā hoti.",
  "tika-s0203t0:51_0": "Tatthāyaṁ (dī. ni. ṭī. 1.38) ayuttatāvibhāvanā – yadi, ‘‘yena sabhāvena yo dhammo",
  "tika-s0203t0:51_1": "atthīti vuccati, teneva sabhāvena so dhammo natthī’’tiādinā vucceyya, siyā anekantavādo;",
  "tika-s0203t0:51_2": "atha aññena, siyā na anekantavādo; na cettha desantarādisambaddhabhāvo yutto vattuṁ",
  "tika-s0203t0:51_3": "tassa sabbalokasiddhattā vivādābhāvato. Ye pana vadanti – ‘‘yathā suvaṇṇaghaṭe makuṭe",
  "tika-s0203t0:51_4": "kate ghaṭabhāvo nassati, makuṭabhāvo uppajjati, suvaṇṇabhāvo tiṭṭhatiyeva, evaṁ sabbabhāvānaṁ",
  "tika-s0203t0:51_5": "koci dhammo nassati, koci uppajjati, sabhāvo pana tiṭṭhatī’’ti. Te vattabbā – kiṁ",
  "tika-s0203t0:51_6": "taṁ suvaṇṇaṁ, yaṁ ghaṭe makuṭe ca avaṭṭhitaṁ? Yadi rūpādi, so saddo viya anicco,",
  "tika-s0203t0:51_7": "atha rūpādisamūho, samūho nāma sammutimattaṁ. Tassa vohāramattassa atthitā natthitā",
  "tika-s0203t0:51_8": "niccatā vā na vattabbā. Tassa paramatthasabhāvena anupalabbhanatoti anekantavādo",
  "tika-s0203t0:51_9": "na siyā. Dhammā ca dhammito aññe vā siyuṁ anaññe vā. Yadi aññe, na tesaṁ aniccatāya",
  "tika-s0203t0:51_10": "dhammī anicco aññattā. Na hi rūpā cakkhuviññāṇaṁ aññattā, na ca rūpe cakkhuviññāṇasaddo",
  "tika-s0203t0:51_11": "hoti; kiñca dhammakappanāpi niratthikā siyā dhammino niccāniccatāya asijjhanato atha",
  "tika-s0203t0:51_12": "anaññe; uppādavināsavantehi anaññassa dhammino tesaṁ viya uppādavināsasabbhāvato",
  "tika-s0203t0:51_13": "kuto niccatāvakāso, tesampi vā dhammino viya niccatāpatti siyā. Apica niccāniccanavattabbarūpo",
  "tika-s0203t0:51_14": "attā ca loko ca paramatthato vijjamānatāpaṭijānanato yathā niccādīnaṁ aññataraṁ rūpaṁ,",
  "tika-s0203t0:51_15": "yathā vā dīpādayo. Na hi dīpādīnaṁ udayabbayasabhāvānaṁ niccāniccanavattabbasabhāvatā",
  "tika-s0203t0:51_16": "sakkā vattuṁ jīvassa niccādīsu aññataraṁ rūpaṁ viyāti evaṁ sattabhaṅgassa viya sesabhaṅgānampi",
  "tika-s0203t0:51_17": "asambhavoyevāti sattabhaṅgavādassa ayuttatā veditabbāti.",
  "tika-s0203t0:52_0": "Ettha ca, ‘‘issaro nicco, aññe sattā aniccā’’ti evaṁ pavattavādā sattekaccasassatavādā;",
  "tika-s0203t0:52_1": "seyyathāpi issaravādādayo. ‘‘Paramāṇavo niccā dhuvā, dviaṇukādayo aniccā’’ti evaṁ",
  "tika-s0203t0:52_2": "pavattavādā saṅkhārekaccasassatavādā; seyyathāpi kaṇādavādādayo. Nanu ca ‘‘ekacce",
  "tika-s0203t0:52_3": "dhammā sassatā, ekacce asassatā’’ti; etasmiṁ vāde cakkhādīnaṁ asassatatāsanniṭṭhānaṁ",
  "tika-s0203t0:52_4": "yathāsabhāvāvabodho eva, tayidaṁ kathaṁ micchādassananti, ko evamāha – ‘‘cakkhādīnaṁ",
  "tika-s0203t0:52_5": "asassatabhāvasanniṭṭhānaṁ micchādassana’’nti? Asassatesuyeva pana kesañci dhammānaṁ",
  "tika-s0203t0:52_6": "sassatabhāvābhiniveso idha micchādassanaṁ; tena pana ekavāre pavattamānena cakkhādīnaṁ",
  "tika-s0203t0:52_7": "asassatabhāvāvabodho vidūsito saṁsaṭṭhabhāvato; visasaṁsaṭṭho viya sappimaṇḍo sakiccakāraṇāsamattatāya",
  "tika-s0203t0:52_8": "sammādassanapakkhe ṭhapetabbataṁ nārahati. Atha vā asassatabhāvena nicchitāpi cakkhuādayo",
  "tika-s0203t0:52_9": "samāropitajīvasabhāvā eva diṭṭhigati kehi gayhantīti tadavabodhassa micchādassanabhāvo",
  "tika-s0203t0:52_10": "na sakkā nivāretuṁ. Tathā hi vuttaṁ brahmajāle (dī. ni. 1.49) – ‘‘cakkhunti vā…pe…",
  "tika-s0203t0:52_11": "kāyoti vā ayaṁ me attā’’tiādi. Evañca katvā asaṅkhatāya saṅkhatāya ca dhātuyā vasena",
  "tika-s0203t0:52_12": "yathākkamaṁ ekacce dhammā sassatā; ekacce asassatāti evaṁ pavatto vibhajjavādopi",
  "tika-s0203t0:52_13": "ekaccasassatavādo āpajjatīti evaṁpakārā codanā anokāsā hoti aviparītadhammasabhāvasampaṭipattibhāvato.",
  "tika-s0203t0:53_0": "Na maratīti amarā. Kā sā? ‘‘Evantipi me no’’tiādinā (dī. ni. 1.62) nayena pariyantarahitā",
  "tika-s0203t0:53_1": "diṭṭhigatikassa diṭṭhi ca vācā ca, amarāya diṭṭhiyā vācāya vividho khepoti amarāvikkhepo.",
  "tika-s0203t0:53_2": "So etassa atthīti amarāvikkhepo. Atha vā amarāti ekā macchajāti, sā ummujjananimmujjanādivasena",
  "tika-s0203t0:53_3": "udake sandhāvamānā gāhaṁ na gacchati; evamevaṁ ayampi vādo ito cito ca sandhāvati,",
  "tika-s0203t0:53_4": "gāhaṁ nāgacchatīti amarāvikkhepo, so eva amarāvikkhepiko. Svāyaṁ vādo musāvādaanuyogachandarāgamohahetukatāya",
  "tika-s0203t0:53_5": "catudhā pavattoti āha – ‘‘cattāro amarāvikkhepikā vuttā’’ti. Nanu cettha (dī. ni.",
  "tika-s0203t0:53_6": "ṭī. 1.65-66) catubbidhopi amarāvikkhepiko kusalādike dhamme paralokattikādīni ca",
  "tika-s0203t0:53_7": "yathābhūtaṁ anavabujjhamāno, tattha tattha pañhaṁ puṭṭho pucchāya vikkhepanamattaṁ",
  "tika-s0203t0:53_8": "āpajjatīti tassa kathaṁ diṭṭhigatikabhāvo. Na hi avattukāmassa viya pucchitamatthaṁ",
  "tika-s0203t0:53_9": "ajānantassa vikkhepakaraṇamattena diṭṭhigatikatā yuttāti? Na hevaṁ pucchāvikkhepakaraṇamattena",
  "tika-s0203t0:53_10": "tassa diṭṭhigatikatā icchitā, atha kho micchābhinivesena. Sassatavasena micchābhiniviṭṭhoyeva",
  "tika-s0203t0:53_11": "hi mandabuddhitāya kusalādidhamme paralokattikādīni ca, yāthāvato appaṭipajjamāno",
  "tika-s0203t0:53_12": "attanā aviññātassa atthassa paraṁ viññāpetuṁ asamatthatāya musāvādādibhayena ca vikkhepaṁ",
  "tika-s0203t0:53_13": "āpajjatīti. Tathā hissa vādassa sassatadiṭṭhisaṅgaho vutto. Atha vā puññapāpānaṁ,",
  "tika-s0203t0:53_14": "tabbipākānañca anavabodhena, asaddahanena ca, ‘‘tabbisayāya pucchāya vikkhepakaraṇaṁyeva",
  "tika-s0203t0:53_15": "yuttaṁ sundarañcā’’ti, khantiṁ ruciṁ uppādetvā abhinivisantassa uppannā visuṁyevekā",
  "tika-s0203t0:53_16": "esā diṭṭhi sattabhaṅgadiṭṭhi viyāti daṭṭhabbā. Tathā ceva vuttaṁ – ‘‘pariyantarahitā",
  "tika-s0203t0:53_17": "diṭṭhigatikassa diṭṭhi ceva vācā cā’’ti (dī. ni. aṭṭha. 1.61). Kathaṁ panassā sassatadiṭṭhisaṅgaho?",
  "tika-s0203t0:53_18": "Ucchedavasena anabhinivesato. ‘‘Natthi koci dhammānaṁ yathābhūtavedī vivādabahulattā",
  "tika-s0203t0:53_19": "lokassa; ‘evameva’nti pana saddantarena dhamme nijjhānanā anādikālikā loke’’ti gāhavasena",
  "tika-s0203t0:53_20": "sassatalesopettha labbhatiyeva.",
  "tika-s0203t0:54_0": "Amati gacchati ettha sabhāvo osānanti anto, mariyādo, so etassa atthīti antavā. Tenāha",
  "tika-s0203t0:54_1": "‘‘sapariyanto’’ti. Avaḍḍhitakasiṇassa puggalassa evaṁ hotīti yojanā. Dutiyavādo ‘‘anantavā",
  "tika-s0203t0:54_2": "loko’’ti vādo. Tatiyavādo ‘‘antavā ca anantavā cā’’ti vādo. Catutthavādo ‘‘nevantavā",
  "tika-s0203t0:54_3": "nānantavā’’ti vādo. Ete eva cattāro vādino sandhāya brahmajāle (dī. ni. 1.53) – ‘‘antānantikā",
  "tika-s0203t0:54_4": "antānantaṁ lokassa paññapenti catūhi vatthūhī’’ti vuttaṁ. Tattha (dī. ni. ṭī. 1.53)",
  "tika-s0203t0:54_5": "yuttaṁ tāva purimānaṁ tiṇṇaṁ vādīnaṁ antattañca anantattañca antānantattañca ārabbha",
  "tika-s0203t0:54_6": "pavattavādattā antānantikattaṁ. Pacchimassa pana tadubhayapaṭisedhavasena pavattavādattā",
  "tika-s0203t0:54_7": "kathamantānantikattanti? Tadubhayapaṭisedhavasena pavattavādattā eva. Yasmā paṭisedhavādopi",
  "tika-s0203t0:54_8": "antānantavisayo eva taṁ ārabbha pavattattā. Apare āhu – ‘‘yathā tatiyavāde sambhedavasena",
  "tika-s0203t0:54_9": "etasseva antavantatā anantatā ca sambhavati, evaṁ takkīvādepi kālabhedavasena ubhayasambhavato",
  "tika-s0203t0:54_10": "aññamaññapaṭisedhena ubhayaññeva vuccati. Kathaṁ? Antavantatāpaṭisedhena hi anantatā",
  "tika-s0203t0:54_11": "vuccati, anantatāpaṭisedhena ca antavantatā, antānantānañca tatiyavādabhāvo kālabhedassa",
  "tika-s0203t0:54_12": "adhippetattā. Idaṁ vuttaṁ hoti yasmā ayaṁ lokasaññito attā jhāyīhi adhigatavisesehi",
  "tika-s0203t0:54_13": "ananto kadāci sakkhi diṭṭho anusuyyati; tasmā nevantavā. Yasmā pana tehi eva kadāci",
  "tika-s0203t0:54_14": "antavā sakkhi diṭṭho anusuyyati, tasmā na pana anantavā’’ti. Yathā ca anussutitakkīvasena,",
  "tika-s0203t0:54_15": "evaṁ jātissaratakkiādīnañca vasena yathāsambhavaṁ yojetabbaṁ. Ayañhi takkiko avaḍḍhitabhāvapubbakattā",
  "tika-s0203t0:54_16": "paṭibhāganimittānaṁ vaḍḍhitabhāvassa vaḍḍhitakālavasena apaccakkhakāritāya anussavādimatte",
  "tika-s0203t0:54_17": "ṭhatvā – ‘‘nevantavā’’ti paṭikkhipati, avaḍḍhitakālavasena pana ‘‘nānanto’’ti. Na",
  "tika-s0203t0:54_18": "pana antavantatānantatānaṁ accantamabhāvena yathā taṁ ‘‘nevasaññīnāsaññī’’ti, avassañca",
  "tika-s0203t0:54_19": "etaṁ evaṁ viññātabbaṁ, aññathā vikkhepapakkhaṁyeva bhajeyya catutthavādo. Na hi antavantatānantatātadubhayavinimutto",
  "tika-s0203t0:54_20": "attano pakāro atthi, takkīvādī ca yuttimaggako, kālabhedavasena ca tadubhayampi ekasmiṁ",
  "tika-s0203t0:54_21": "na na yujjatīti. Anantaracatukkanti ekattasaññīti āgatasaññīcatukkaṁ.",
  "tika-s0203t0:55_0": "Ekantasukhīti ekanteneva sukhī. Taṁ panassa sukhaṁ dukkhena avomissaṁ hotīti āha",
  "tika-s0203t0:55_1": "‘‘nirantarasukhī’’ti. Ekantasukhamevāti idaṁ sukhabahulataṁ sandhāya vuttaṁ. Atītāsu",
  "tika-s0203t0:55_2": "sattasu jātīsūti idaṁ tato paraṁ jātissarañāṇena anussarituṁ na sakkāti katvā vuttaṁ.",
  "tika-s0203t0:55_3": "Tādisamevāti sukhasamaṅgimeva attabhāvaṁ. ‘‘Evaṁ sukhasamaṅgī’’ti taṁ anussarantassa",
  "tika-s0203t0:55_4": "jātissarassa atītajātiyampi idha viya dukkhaphuṭṭhassa taṁ anussarantassa.",
  "tika-s0203t0:56_0": "Sabbesampīti lābhīnaṁ takkīnampi. Tathāti iminā ‘‘sabbesampī’’ti idaṁ padaṁ ākaḍḍhati.",
  "tika-s0203t0:56_1": "Kāmāvacaraṁ nāma adukkhamasukhaṁ anuḷāraṁ avibhūtanti āha ‘‘catutthajjhānavasenā’’ti.",
  "tika-s0203t0:56_2": "Catutthajjhānaṁ kāraṇabhūtaṁ etassa atthi, tena vā nibbattanti catutthajjhānikaṁ.",
  "tika-s0203t0:56_3": "Majjhattassāti majjhattabhūtassa majjhattavedanābahulassa. Majjhattabhūtaṭṭhānameva",
  "tika-s0203t0:56_4": "attano majjhattatāpattameva bhūtapubbaṁ anussarantassa. Ekaccasassatikāti ekaccasassatavādino",
  "tika-s0203t0:56_5": "vuttā. Puggalādhiṭṭhānena hi ekaccasassatikā. Esa nayo sesesupi. Adhiccasamuppannavādo",
  "tika-s0203t0:56_6": "sassatavādasamuddiṭṭhoti katvā ‘‘dve adhiccasamuppannikā’’ti ca vuttaṁ.",
  "tika-s0203t0:57_0": "28.Diṭṭhuddhāranti yathāvuttānaṁ diṭṭhīnaṁ aniyyānikabhāvadassanavasena paduddharaṇaṁ.",
  "tika-s0203t0:57_1": "Paccattaṁyeva ñāṇanti aparappaccayaṁ attaniyeva ñāṇaṁ. Taṁ pana attapaccakkhaṁ hotīti",
  "tika-s0203t0:57_2": "āha ‘‘paccakkhañāṇa’’nti. Suvaṇṇassa viya dosāpagamena upakkilesavigamena ñāṇassa",
  "tika-s0203t0:57_3": "visuddhanti āha ‘‘parisuddhanti nirupakkilesa’’nti. Kilesandhakāravigamato sappabhāsamujjalameva",
  "tika-s0203t0:57_4": "hotīti vuttaṁ – ‘‘pariyodātanti pabhassara’’nti bāhirasamayasmimpi honti jhānassa",
  "tika-s0203t0:57_5": "samijjhanato. Mayamidaṁ jānāmāti ‘‘sassato attā ca loko ca idameva saccaṁ moghamañña’’nti",
  "tika-s0203t0:57_6": "ca micchāgāhavasena aññāṇabhāgameva paribrūhetvā tato eva yathāgahitaṁ gāhaṁ sandhāya",
  "tika-s0203t0:57_7": "– ‘‘mayamidaṁ atthaṁ tattha jānāmā’’ti evaṁ tattha micchāgāhe avijjamānaṁ ñāṇakoṭṭhāsaṁ",
  "tika-s0203t0:57_8": "otārentiyeva anuppavesentiyeva. Na taṁ ñāṇaṁ, micchādassanaṁ nāmetaṁ, kiṁ pana taṁ",
  "tika-s0203t0:57_9": "micchādassanaṁ nāma? Sassato attā ca loko cātiādinā micchābhinivesabhāvato. Tenāha",
  "tika-s0203t0:57_10": "‘‘tadapi…pe… attho’’ti. Yaṁ taṁ diṭṭhiyā upanissayabhūtaṁ ñāṇaṁ, taṁ sandhāyāha –",
  "tika-s0203t0:57_11": "‘‘jānanamattalakkhaṇattā ñāṇabhāgamattamevā’’ti. Ñāṇampi hi diṭṭhiyā upanissayo hotiyeva",
  "tika-s0203t0:57_12": "lābhino itarassa ca tathā tathā micchābhinivesato. Anupātivattanato anatikkamanato.",
  "tika-s0203t0:57_13": "Asādhāraṇato na upātivattanti etenāti anupātivattanaṁ, tato. Upādānapaccayatoti upādānassa",
  "tika-s0203t0:57_14": "paccayabhāvato. Etena phalūpacāreneva upādānamāha. Yadi brahmajāle āgatā sabbāpi",
  "tika-s0203t0:57_15": "diṭṭhiyo idha kathitā honti, evaṁ sante idaṁ suttaṁ brahmajālasuttena ekasadisanti",
  "tika-s0203t0:57_16": "āha – ‘‘brahmajāle panā’’tiādi. ‘‘Aññatra rūpaṁ aññatra vedanā sakkāyaṁyeva anuparidhāvantī’’ti",
  "tika-s0203t0:57_17": "vacanato idha sakkāyadiṭṭhi āgatā. Brahmajālaṁ kathitameva hoti tattha āgatānaṁ dvāsaṭṭhiyāpi",
  "tika-s0203t0:57_18": "diṭṭhīnaṁ idhāgatattā. Sassatucchedābhiniveso attābhinivesapubbako, ‘‘attā sassato",
  "tika-s0203t0:57_19": "attā ucchedo’’ti pavattanato.",
  "tika-s0203t0:58_0": "30.Dvāsaṭṭhi…pe… dassetunti kathaṁ panāyamattho ‘‘idha, bhikkhave, ekacco’’tiādipāḷiyā",
  "tika-s0203t0:58_1": "dassito hotīti? Appahīnasakkāyadiṭṭhikassa pubbantāparantadiṭṭhiupādiyanajotanato.",
  "tika-s0203t0:58_2": "Pariccāgenāti vikkhambhanena. Catutthajjhānanirodhā tatiyajjhānaṁ upasampajja viharatīti",
  "tika-s0203t0:58_3": "ettha na parihīnacatutthajjhānassa tatiyajjhānaṁ bhavati, tatiyajjhānā vuṭṭhitassa",
  "tika-s0203t0:58_4": "pana catutthajjhānā vuṭṭhitassa ca tatiyaṁ paṭilomanayena sambhavati. Tenāha ‘‘ayaṁpanetthā’’tiādi.",
  "tika-s0203t0:58_5": "Evaṁsampadamidaṁ veditabbanti ‘‘pavivekā pīti nirujjhatī’’ti idaṁ, ‘‘nirāmisasukhassanirodhā’’ti",
  "tika-s0203t0:58_6": "ettha viya vuṭṭhānanirodhavasena vuttanti veditabbanti attho. Hīnajjhānapariyādānakadomanassanti",
  "tika-s0203t0:58_7": "nīvaraṇasahagatadomanassamāha. Tañhi jhānapariyādānakaraṁ. Kammanīyabhāvoti samāpattiṁ",
  "tika-s0203t0:58_8": "patto viya samāpattisamāpajjanabhāve kammakkhamabhāvo. Somanassavidhurattā domanassaṁ",
  "tika-s0203t0:58_9": "viyāti domanassanti vuttaṁ. ‘‘Uppajjati pavivekā pītī’’ti puna vuttā pīti jhānadvayapīti.",
  "tika-s0203t0:58_10": "Yaṁ ṭhānaṁ chāyā jahatīti yaṁ padesaṁ ātapena abhibhuyyamānaṁ chāyā jahati. Tattha",
  "tika-s0203t0:58_11": "ātape chāyāti padesena ātapasaññitānaṁ bhūtasaṅkhatānaṁ pahānaṭṭhānamāha. Tenāha",
  "tika-s0203t0:58_12": "‘‘yasmiṁ ṭhāne’’tiādi.",
  "tika-s0203t0:59": "31.Nirāmisaṁ sukhanti tatiyajjhānasukhaṁ dūrasamussāritakāmāmisattā.",
  "tika-s0203t0:60": "32.Adukkhamasukhanti catutthajjhānavedanaṁ, na yaṁ kiñci upekkhāvedanaṁ.",
  "tika-s0203t0:61_0": "33.Niggahaṇoti mamaṁkārabhāvena kiñcipi agaṇhanto. Nibbānassa sappāyanti nibbānādhigamassa,",
  "tika-s0203t0:61_1": "nibbānasseva vā avilomavasena ekantikupāyatāya sappāyaṁ. Tenāha ‘‘upakārabhūta’’nti.",
  "tika-s0203t0:61_2": "Sabbatthāti sabbesu tebhūmakadhammesu. Etanti etaṁ yathāvuttasamathabhāvanāya kilesānaṁ",
  "tika-s0203t0:61_3": "vikkhambhanaṁ. Sabbattha nikantiyā asukkhāpitattā kathaṁ nibbānassa upakārapaṭipadā",
  "tika-s0203t0:61_4": "nāma jātaṁ? Na jāyate vātyadhippāyo. Sabbatthāti pubbantānudiṭṭhiādike sabbasmiṁ.",
  "tika-s0203t0:61_5": "Aggaṇhanavasenāti taṇhāgāhena aggahaṇavasena. Yattha hi taṇhāgāho vimocito, tattha",
  "tika-s0203t0:61_6": "diṭṭhimānaggāhā sukkhā viya honti tadekaṭṭhabhāvato. Tādisassa nibbānagāminī paṭipadā",
  "tika-s0203t0:61_7": "eva āsanne, na dūre. Tena vuttaṁ – ‘‘upakārapaṭipadā nāma jāta’’nti. Tādisassa ca",
  "tika-s0203t0:61_8": "santohamasmītiādikā samanupassanā adhimānapakkhe tiṭṭhatīti āha – ‘‘abhivadatīti",
  "tika-s0203t0:61_9": "abhimānena upavadatī’’ti. Idameva upādiyatīti niyamābhāvato ‘‘aṭṭhārasavidhampī’’ti",
  "tika-s0203t0:61_10": "vuttaṁ. Sesapadepi eseva nayo. Diṭṭhupādāne sati sesaupādānasambhavo avuttasiddhoti tadeva uddhaṭaṁ.",
  "tika-s0203t0:62": "Se āyatane veditabbeti nirodhassa kāraṇaṁ nibbānaṁ veditabbaṁ. Dvinnaṁ āyatanānanti cakkhāyatanādīnaṁ dvinnaṁ āyatanānaṁ. Paṭikkhepena nibbānaṁ dassitaṁ veneyyajjhāsayavasena.",
  "tika-s0203t0:63": "Nagādhatīti na patiṭṭhāti. Atoti asmā nibbānā. Sarāti taṇhā. Saṅkhārapaṭikkhepenāti saṅkhārekadesabhūtānaṁ catunnaṁ mahābhūtānaṁ paṭikkhepena.",
  "tika-s0203t0:64_0": "Viññāṇanti visiṭṭhena ñāṇena jānitabbaṁ. Tato eva anidassanaṁ acakkhuviññeyyaṁ anindriyagocaraṁ.",
  "tika-s0203t0:64_1": "Anantanti antarahitaṁ, niccanti attho. Sabbato pabhanti kilesandhakārābhāvato ca",
  "tika-s0203t0:64_2": "samantato pabhassaraṁ. ‘‘Sabbato papa’’nti vā pāṭho, sabbato patatitthanti attho.",
  "tika-s0203t0:64_3": "Cattārīsakammaṭṭhānasaṅkhātehi titthehi otaritvā anupavisitabbaṁ amatasaranti vuttaṁ",
  "tika-s0203t0:64_4": "hoti. Anupādā kañci dhammaṁ aggahetvā vimuccanti etthāti anupādāvimokkho, nibbānaṁ.",
  "tika-s0203t0:64_5": "Anupādā vimuccati etenāti anupādāvimokkho, aggamaggo. Anupādāvimokkhantikatāya pana",
  "tika-s0203t0:64_6": "arahattaphalaṁ anupādāvimokkhoti vuttaṁ. Sesaṁ suviññeyyameva.",
  "tika-s0203t0:65": "Pañcattayasuttavaṇṇanāya līnatthappakāsanā samattā.",
  "tika-s0203t0:66": "3. Kintisuttavaṇṇanā",
  "tika-s0203t0:67_0": "34.Bhavoti paritto. Abhavoti mahanto. Vuddhiattho hi ayaṁ a-kāro, ‘‘saṁvarāsaṁvaro,",
  "tika-s0203t0:67_1": "phalāphala’’ntiādīsu viya, tasmā bhavābhavahetūti khuddakassa mahantassa vā bhavassa",
  "tika-s0203t0:67_2": "hetu, taṁ paccāsīsamānoti attho. Tenāha – ‘‘tasmiṁ tasmiṁ bhave sukhaṁ vedissāmī’’tiādi.",
  "tika-s0203t0:68_0": "35. Lokuttarabodhipakkhiyadhamme uddissa puthujjanānaṁ vivādo sambhavatīti āha –",
  "tika-s0203t0:68_1": "‘‘lokiyalokuttarāva kathitā’’ti. Lokiyāpi hi bodhipakkhiyadhammā lokuttaradhammādhigamassa",
  "tika-s0203t0:68_2": "āsannakāraṇattā visesakāraṇanti yāva aññehi lokiyadhammehi abhivisiṭṭhoti katvā,",
  "tika-s0203t0:68_3": "‘‘imesu sattatiṁsabodhipakkhiyadhammesū’’ti avisesena vuttaṁ. Atthato nānaṁ hotīti",
  "tika-s0203t0:68_4": "atthato bhedo hoti bodhipakkhiyadhammānaṁ samadhigatattā. Na hi kāyādayo bhāvetabbā,",
  "tika-s0203t0:68_5": "satiyeva pana bhāvetabbāti. Byañjanato nānaṁ bhedaṁ. Imināpi kāraṇenāti imāyapi yuttiyā.",
  "tika-s0203t0:68_6": "Idāni taṁ yuttiṁ dassento – ‘‘atthañca byañjanañcā’’tiādimāha . Tattha samānetvāti",
  "tika-s0203t0:68_7": "suttantarato samānetvā, suttantarapadehi ca samānetvā. Aññathāti aññato, bhūtato",
  "tika-s0203t0:68_8": "apagataṁ katvāti attho. Micchā ropitabhāvoti ayāthāvato ṭhapitabhāvo. Atthañca byañjanañca",
  "tika-s0203t0:68_9": "viññāpanakāraṇamevāti aviparītatthassa saddassa ca bujjhanahetutāya.",
  "tika-s0203t0:69_0": "37. Idha dhammavinayaṭṭhāne satiyeva satipaṭṭhānanti gahitā, atthato sameti nāma",
  "tika-s0203t0:69_1": "yāthāvato atthassa gahitattā. Asabhāvaniruttibhāvato byañjanato nānattanti taṁ liṅgabhedena",
  "tika-s0203t0:69_2": "vacanabhedena ca dassento, ‘‘satipaṭṭhānoti vā satipaṭṭhānāti vā micchā ropethā’’ti",
  "tika-s0203t0:69_3": "āha. Appamattakanti aṇumattaṁ sallahukaṁ, na garutaraṁ adhanitaṁ katvā vattabbampi",
  "tika-s0203t0:69_4": "dhanitaṁ ghosavantaṁ katvā ropite vuttadosābhāvatoti tenāha – ‘‘nibbutiṁ pattuṁ sakkā hotī’’ti.",
  "tika-s0203t0:70_0": "Byañjanassa micchāropanaṁ na visesantarāyakaraṁ hotīti ñāpanatthaṁ, catusu maggesu",
  "tika-s0203t0:70_1": "pañhaṁ kathetvāva parinibbuto. Suttantabyañjanaṁ sandhāyetaṁ vuttaṁ – ‘‘appamattakaṁ kho panā’’ti.",
  "tika-s0203t0:71_0": "38.Atha catutthavāre vivādo kasmā jāto? Yāvatā nesaṁ vacanaṁ atthato ceva sameti",
  "tika-s0203t0:71_1": "byañjanato cāti adhippāyo. Saññāya vivādoti kiñcāpi sameti atthato ceva byañjanato",
  "tika-s0203t0:71_2": "ca, saññā pana nesaṁ avisuddhā, tāya saññāya vasena vivādo jātoti dassento ‘‘aha’’ntiādimāha.",
  "tika-s0203t0:71_3": "Ahaṁ satipaṭṭhānanti vadāmi, ayaṁ satipaṭṭhānoti vadatīti evaṁ tesaṁ ñāṇaṁ hotīti",
  "tika-s0203t0:71_4": "imamatthaṁ, ‘‘eseva nayo’’ti iminā atidisati.",
  "tika-s0203t0:72_0": "39.Na codanatthāya vegāyitabbanti sīghaṁ sīghaṁ na codanā kātabbāti attho. Tasmāti",
  "tika-s0203t0:72_1": "yasmā ekacco kodhanabhāvena evaṁ paṭipphari, tasmā. Anādānadiṭṭhīti ādiyitvā anabhinivisanato",
  "tika-s0203t0:72_2": "anādānadiṭṭhī adaḷhaggāhī. Pakkhipanto viyāti gilitvā pakkhipanto viya.",
  "tika-s0203t0:73_0": "Upaghātoti cittappaghāto pharasupaghāto viya. Vaṇaghaṭṭitassa viyāti vaṇe ghaṭṭitassa",
  "tika-s0203t0:73_1": "viya dukkhuppatti cittadukkhuppatti. Dve vāre vatvāpi visajjetīti suppaṭinissaggī",
  "tika-s0203t0:73_2": "evaṁ pageva coditamatte vissajjeti ceti adhippāyo . Kathanavasena ca kāyacittakilamatho.",
  "tika-s0203t0:73_3": "Evarūpoti sahasā avissajjentena codakassa vihesāvādo hutvāpi akkodhanādisabhāvo.",
  "tika-s0203t0:74": "Upekkhāti sakena kammena paññāyissatīti tasmiṁ puggale ajjhupekkhaṇā. Upekkhaṁ atimaññati nāma tassa anācārassa anajjhupekkhaṇato.",
  "tika-s0203t0:75_0": "40.Vacanasañcāroti pesuññavasena aññathāvacanupasaṁhāro. Diṭṭhipaḷāsoti yugaggāhavasena",
  "tika-s0203t0:75_1": "laddhi. Sā pana cittassa anārādhaniyabhāvo satthucittassa anārādhakabhāvo. Kalahoti",
  "tika-s0203t0:75_2": "adhikaraṇuppādavasena pavatto viggaho bhaṇḍanassa pubbabhāgo.",
  "tika-s0203t0:76_0": "Yena kāraṇenāti yena dhammena satthusāsanena. Tameva hi sandhāya vadati – ‘‘dhammoti",
  "tika-s0203t0:76_1": "sāraṇīyadhammo adhippeto’’ti. Etthāti ‘‘dhammassa cānudhamma’’nti ettha. Dhammoti",
  "tika-s0203t0:76_2": "sambuddhassa tassa tathā pavattaṁ byākaraṇaṁ yathā vivādāpannā saññattiṁ gacchanti.",
  "tika-s0203t0:76_3": "Tenāha – ‘‘tesaṁ bhikkhūnaṁ saññattikaraṇa’’nti. Tadeva byākaraṇaṁ anudhammoti bhikkhunā",
  "tika-s0203t0:76_4": "vuccamāno anupavatto dhammo. Tenāha – ‘‘tadeva byākaroti nāmā’’ti. Kocīti yo koci.",
  "tika-s0203t0:76_5": "Sahadhammiko sakāraṇo. Aññattho ayaṁ kiṁ saddoti āha ‘‘añño’’ti. Assāti vuttanayena",
  "tika-s0203t0:76_6": "paṭipannabhikkhuno, tassa paṭipatti na kenaci garahaṇīyā hotīti attho. Sesaṁ sabbaṁ suviññeyyameva.",
  "tika-s0203t0:77": "Kintisuttavaṇṇanāya līnatthappakāsanā samattā.",
  "tika-s0203t0:78": "4. Sāmagāmasuttavaṇṇanā",
  "tika-s0203t0:79_0": "41.Dvedhikajātāti jātadvedhikā sañjātabhedā. Dvejjhajātāti duvidhabhāvaṁ pattā. Bhaṇḍanti",
  "tika-s0203t0:79_1": "paribhāsanti etenāti bhaṇḍanaṁ, viruddhacittatā. Tanti bhaṇḍanaṁ. Dhammavinayanti",
  "tika-s0203t0:79_2": "pāvacanaṁ. Vitujjantā mukhasattīhi. Sahitaṁ meti mayhaṁ vacanaṁ sahitaṁ siliṭṭhaṁ",
  "tika-s0203t0:79_3": "pubbāparasambandhaṁ atthayuttaṁ. Tenāha ‘‘atthasaṁhita’’nti. Adhiciṇṇanti āciṇṇaṁ.",
  "tika-s0203t0:79_4": "Viparāvattanti virodhadassanavasena parāvattitaṁ, parāvattaṁ dūsitanti attho. Tenāha",
  "tika-s0203t0:79_5": "– ‘‘cirakālavasena…pe… nivatta’’nti. Pariyesamāno cara, tattha tattha gantvā sikkhāhīti",
  "tika-s0203t0:79_6": "attho. Sace sakkosi, idānimeva mayā veṭhitadosaṁ nibbeṭhehi. Maraṇamevāti aññamaññaghātavasena maraṇameva.",
  "tika-s0203t0:80_0": "Nāṭaputtassa imeti nāṭaputtiyā. Te pana tassa sissāti āha ‘‘antevāsikesū’’ti. Purimapaṭipattito",
  "tika-s0203t0:80_1": "paṭinivattanaṁ paṭivānaṁ, taṁ rūpaṁ sabhāvo etesanti paṭivānarūpā. Tenāha ‘‘nivattanasabhāvā’’ti.",
  "tika-s0203t0:80_2": "Kathanaṁ atthassa ācikkhanaṁ. Pavedanaṁ tassa hetudāharaṇāni āharitvā bodhanaṁ. Na",
  "tika-s0203t0:80_3": "upasamāya saṁvattatīti anupasamasaṁvattanaṁ, tadeva anupasamasaṁvattanikaṁ, tasmiṁ.",
  "tika-s0203t0:80_4": "Samussitaṁ hutvā patiṭṭhāhetubhāvato thūpaṁ patiṭṭhāti āha – ‘‘bhinnathūpeti bhinnapatiṭṭhe’’ti.",
  "tika-s0203t0:80_5": "Thūpoti vā dhammassa niyyānabhāvo veditabbo, aññadhamme abhibhuyya samussitaṭṭhena.",
  "tika-s0203t0:80_6": "So nigaṇṭhassa samaye kehici abhinnasammatopi bhinno vinaṭṭhoyeva sabbena sabbaṁ",
  "tika-s0203t0:80_7": "abhāvatoti bhinnathūpo. So eva niyyānabhāvo vaṭṭadukkhato muccitukāmānaṁ paṭisaraṇaṁ,",
  "tika-s0203t0:80_8": "taṁ ettha natthīti appaṭisaraṇo, tasmiṁ bhinnathūpe appaṭisaraṇeti evamettha attho veditabbo.",
  "tika-s0203t0:81_0": "Ācariyappamāṇanti ācariyamuṭṭhi hutvā pamāṇabhūtaṁ. Nānānīhārenāti nānākārena. ‘‘Vivādo",
  "tika-s0203t0:81_1": "na uppajjī’’ti vatvā tassa anuppattikāraṇaṁ dassento, ‘‘satthā hi…pe… avivādakāraṇaṁ",
  "tika-s0203t0:81_2": "katvāva parinibbāyī’’ti vatvā taṁ vivarituṁ ‘‘bhagavatā hī’’tiādi vuttaṁ. Patiṭṭhā",
  "tika-s0203t0:81_3": "ca avassayo ca, ‘‘ayaṁ dhammo ayaṁ vinayo idaṁ satthusāsana’’nti vinicchayane mahāpadesā,",
  "tika-s0203t0:81_4": "pañhabyākaraṇāni ca, yasmā tesu patiṭṭhāya te avassāya dhammavinayadharā ca nicchayaṁ",
  "tika-s0203t0:81_5": "gacchanti. Tathā hi suttantamahāpadesato vinaye kenaci pucchito attho catunnaṁ pañhabyākaraṇānaṁ",
  "tika-s0203t0:81_6": "vasena suvinicchitarūpo, tasmā dhammavinayo idha satthu kiccaṁ kātuṁ sakkotīti āha",
  "tika-s0203t0:81_7": "– ‘‘tenevā’’tiādi, tasmā uḷārāya desanāya bhājananti adhippāyo.",
  "tika-s0203t0:82_0": "42. Paṭipaviṭṭhaṁ katvā āharitabbato, saccaṁ kāritabbato pābhataṁ mūlanti āha – ‘‘kathāpābhata’’nti,",
  "tika-s0203t0:82_1": "dhammakathāya mūlakāraṇanti attho. Yesaṁ vasena vivādo uppanno, teyeva adhammavādino,",
  "tika-s0203t0:82_2": "tesaṁ tāva so ahitāya dukkhāya saṁvattatu, tato aññesaṁ devamanussānaṁ kathanti,",
  "tika-s0203t0:82_3": "codanā paramparāya saṁkilesavatthubhāvatoti parihāro. Tenāha – ‘‘kosambakakkhandhake viyā’’tiādi.",
  "tika-s0203t0:83_0": "43.Abhiññā desitāti abhivisiṭṭhāya paññāya jānitvā bodhitā. Patissayamānarūpāti apadissa",
  "tika-s0203t0:83_1": "patissayamānā garukavasena nissayamānasabhāvā. Tenāha – ‘‘upanissāya viharantī’’ti,",
  "tika-s0203t0:83_2": "garutaraṁ nissayaṁ katvā viharantīti attho. Parivāre paññattānīti, ‘‘ājīvahetu ājīvakāraṇā’’ti,",
  "tika-s0203t0:83_3": "evaṁ niddhāretvā parivārapāḷiyaṁ (pari. 336) āsaṅkaravasena ṭhapitāni. ‘‘Evañca pana,",
  "tika-s0203t0:83_4": "bhikkhave, imaṁ sikkhāpadaṁ uddiseyyā’’ti (pārā. 39, 42, 43) vibhaṅgapāṭhavaseneva",
  "tika-s0203t0:83_5": "hi tāni bhagavatā paññattāni. Tāni ṭhapetvā sesāni sabbasikkhāpadāni adhipātimokkhaṁ",
  "tika-s0203t0:83_6": "nāmāti, idaṁ gobalībaddañāyena vuttanti daṭṭhabbaṁ tesampi adhipātimokkhabhāvato.",
  "tika-s0203t0:84_0": "Tatrāyaṁ nayoti tasmiṁ suppajahanāya appamattakabhāve ayaṁ vakkhamāno. Tānīti paṇītabhojanāni.",
  "tika-s0203t0:84_1": "Yo kocīti bhikkhu vā bhikkhunī vā. Dukkaṭavatthukanti yaṁ kiñci dukkaṭāpattivatthukaṁ.",
  "tika-s0203t0:84_2": "Tenāti suppajahanabhāvena mūlāpattivītikkamassa aṇumattatāya.",
  "tika-s0203t0:85_0": "Pubbabhāgamagganti lokiyamaggaṁ. Tatrāti tasmiṁ pubbabhāgamaggaṁ nissāya vivāduppāde.",
  "tika-s0203t0:85_1": "Obhāsañāṇanti obhāsassa uppattihetubhūtaṁ ñāṇaṁ. Tattha pana so maggasaññibhāvena",
  "tika-s0203t0:85_2": "maggo ca catubbidhoti sutattā, ‘‘paṭṭhamamaggo nāmā’’tiādimāha. Evanti evaṁ asandiddhaṁ",
  "tika-s0203t0:85_3": "aparisaṅkitaṁ pariccattaṁ katvā kammaṭṭhānaṁ kathetuṁ na sakkoti.",
  "tika-s0203t0:86_0": "Cetiyaṁ na diṭṭhanti tassa kataṁ thūpaṁ vadati. Nindiye puthujjanabhāve ṭhitaṁ pāsaṁsaṁ",
  "tika-s0203t0:86_1": "ariyabhāvaṁ āropetvā taṁ micchāladdhiṁ abhinivissa paggayha voharaṇato saggopi maggopi",
  "tika-s0203t0:86_2": "vāritoyevāti. Vuttañhetaṁ –",
  "tika-s0203t0:87": "‘‘Yo nindiyaṁ pasaṁsati, taṁ vā nindati yo pasaṁsiyo;",
  "tika-s0203t0:88": "Vicināti mukhena so kaliṁ, kalinā tena sukhaṁ na vindatī’’ti. (su. ni. 663; saṁ. ni. 1.180-181; a. ni. 4.3; netti. 92);",
  "tika-s0203t0:89_0": "‘‘Khaṇeneva arahattaṁ pāpuṇituṁ samatthakammaṭṭhānakathaṁ ācikkhissāmī’’ti hi iminā",
  "tika-s0203t0:89_1": "tattha kohaññampi dissati; itaresu pana vattabbameva natthi. Uppāṭetvāti uddharitvā.",
  "tika-s0203t0:89_2": "‘‘Atha te bhikkhū’’tiādi sesaṁ nāma. ‘‘Amataṁ te paribhuñjanti, ye kāyagatāsatiṁ",
  "tika-s0203t0:89_3": "paribhuñjantī’’ti (a. ni. 1.600) vacanaṁ duggahitaṁ gaṇhāpetvā, ‘‘ettāvatā vo amataṁ",
  "tika-s0203t0:89_4": "paribhuttaṁ nāma bhavissatī’’ti āha.",
  "tika-s0203t0:90_0": "44.Evanti ākāralakkhaṇametaṁ, na ākāraniyamanaṁ. Tena imināva kāraṇena ca yo vivādo",
  "tika-s0203t0:90_1": "uppajjeyyāti vuttaṁ hoti. Garusmiṁ garūti pavattaṁ cittaṁ garuvisayattā taṁsahacaritattā",
  "tika-s0203t0:90_2": "garu, tassa bhāvo gāravaṁ, garukaraṇaṁ, taṁ ettha natthīti agāravo. Tenāha ‘‘gāravavirahito’’ti.",
  "tika-s0203t0:90_3": "Garussa gāravavasena patissayanaṁ patissoti vuccati nīcavuttitā, tappaṭipakkhato",
  "tika-s0203t0:90_4": "appatissoti āha – ‘‘appatissayo anīcavuttī’’ti. Ettha yathāyaṁ puggalo satthari agāravo",
  "tika-s0203t0:90_5": "nāma hoti, taṁ dassetuṁ, ‘‘ettha panā’’tiādi vuttaṁ. Tattha tīsukālesu upaṭṭhānaṁ",
  "tika-s0203t0:90_6": "na yātītiādi samudāyakittanaanavasesadassanaṁ, avayavato pana agāravasiddhi yathā",
  "tika-s0203t0:90_7": "taṁ sāmaññato sikkhāpadasamādānaṁ tabbiseso bhedo. Esa nayo sesesupi.",
  "tika-s0203t0:91_0": "Sakkaccaṁ na gacchatīti ādaravasena na gacchati. Saṅghe katoyeva hoti saṅghapariyāpannattā",
  "tika-s0203t0:91_1": "tassa, yathā saṅghaṁ uddissa dinnaṁ ekena bhikkhunā paṭiggahitaṁ saṅghassa dinnameva",
  "tika-s0203t0:91_2": "hoti. Aparipūrayamānova sikkhāya agāravo. Tenāha bhagavā – ‘‘sikkhāya na paripūrakārī’’ti",
  "tika-s0203t0:91_3": "(ma. ni. 2.135). Attano parisāya uppannaṁ vivādamūlaṁ visesato attanā vūpasametabbato",
  "tika-s0203t0:91_4": "attano ca anatthāvahato ‘‘ajjhatta’’ntveva vuttaṁ. Esa nayo bahiddhāti etthāpi.",
  "tika-s0203t0:92_0": "46.Chaṭhānānīti chamūlāni. Yathā samanavasena samathānaṁ vivādādīsu adhikattubhāvo,",
  "tika-s0203t0:92_1": "evaṁ vivādādīnaṁ tehi adhikattabbatāpīti āha – ‘‘vūpasamanatthāya…pe… adhikaraṇānī’’ti.",
  "tika-s0203t0:92_2": "Tena adhikaraṇasaddassa kammatthataṁ āha. Samathā vā samanavasena adhikarīyanti etthāti",
  "tika-s0203t0:92_3": "adhikaraṇāni, vivādādayo.",
  "tika-s0203t0:93_0": "Vivādo uppannamattova hutvā parato kakkhaḷatthāya saṁvattanato yaṁ vatthuṁ nissāya",
  "tika-s0203t0:93_1": "paṭhamaṁ uppanno vivādānusārena mūlakaṁ viya anubandharogo tameva tadaññaṁ vā vatthuṁ",
  "tika-s0203t0:93_2": "katvā pavaḍḍhanto vivādādhikaraṇaṁ patvā upari vaḍḍhati nāma, anuvādāpattikiccādhikaraṇaṁ",
  "tika-s0203t0:93_3": "patvā vivādassa ca vaḍḍhanaṁ pākaṭameva. Tena vuttaṁ – ‘‘cattāri adhikaraṇāni patvā",
  "tika-s0203t0:93_4": "upari vaḍḍhanto so vivādo’’ti. Uppannānaṁ uppannānanti (dī. ni. ṭī. 3.331) uṭṭhitānaṁ",
  "tika-s0203t0:93_5": "uṭṭhitānaṁ. Samathatthanti samanatthaṁ.",
  "tika-s0203t0:94_0": "Aṭṭhārasahi vatthūhīti lakkhaṇavacanametaṁ yathā ‘‘yadi me byādhī dāheyyuṁ. Dātabbamidamosadha’’nti",
  "tika-s0203t0:94_1": "(saṁ. ni. ṭī. 2.3.39-42; kaṅkhā. abhi. ṭī. adhikaraṇasamathavaṇṇanā), tasmā tesu",
  "tika-s0203t0:94_2": "aññatarena vivadantā, ‘‘aṭṭhārasahi vatthūhi vivadantī’’ti vuccanti. Upavadanāti",
  "tika-s0203t0:94_3": "akkoso. Codanāti anuyogo.",
  "tika-s0203t0:95_0": "Adhikaraṇassa sammukhāva vinayanato sammukhāvinayo. Sannipatitaparisāya dhammavādīnaṁ",
  "tika-s0203t0:95_1": "yebhuyyatāya yebhuyyasikakammassa karaṇaṁ yebhuyyasikā. Kārakasaṅghassa sāmaggivasena",
  "tika-s0203t0:95_2": "sammukhībhāvo, na yathā tathā kārakapuggalānaṁ sammukhatāmattaṁ. Bhūtatāti tacchatā.",
  "tika-s0203t0:95_3": "Saccapariyāyo hi idha dhamma-saddo ‘‘dhammavādī’’tiādīsu (dī. ni. 1.9) viya. Vineti",
  "tika-s0203t0:95_4": "etenāti vinayo, tassa tassa adhikaraṇassa vūpasamāya bhagavatā vuttavidhi, tassa",
  "tika-s0203t0:95_5": "vinayassa sammukhatā vinayasammukhatā. Vivādavatthusaṅkhāte atthe paccatthikā atthapaccatthikā,",
  "tika-s0203t0:95_6": "tesaṁ atthapaccatthikānaṁ. Saṅghasammukhatā parihāyati sammatapuggaleheva vūpasamanato.",
  "tika-s0203t0:96_0": "Nanti vivādādhikaraṇaṁ. ‘‘Na chandāgatiṁ gacchatī’’tiādinā (pari. 383) vuttaṁ pañcaṅgasamannāgataṁ.",
  "tika-s0203t0:96_1": "Guḷhakādīsu alajjussannāya parisāya guḷhako salākaggāho kātabbo; lajjussannāya vivaṭako,",
  "tika-s0203t0:96_2": "bālussannāya sakaṇṇajappako. Yassā kiriyāya dhammavādino bahutarā, sā yebhuyyasikāti",
  "tika-s0203t0:96_3": "āha – ‘‘dhammavādīnaṁ yebhuyyatāyā’’tiādi.",
  "tika-s0203t0:97_0": "Evaṁ vinicchitanti āpattiṁ dassetvā ropanavasena vinicchitaṁ, paṭikammaṁ pana āpattādhikaraṇasamathe",
  "tika-s0203t0:97_1": "parato āgamissati. Na samaṇasāruppaṁ assāmaṇakaṁ, samaṇehi akātabbaṁ, tasmiṁ. Ajjhācāre",
  "tika-s0203t0:97_2": "vītikkamesati. Paṭicaratoti paṭicchādentassa. Pāpussannatāya pāpiyo, puggalo, tassa",
  "tika-s0203t0:97_3": "kātabbakammaṁ tassapāpiyasikaṁ.",
  "tika-s0203t0:98_0": "Sammukhāvinayeneva vūpasamo natthi paṭiññāya, tathārūpāya khantiyā vā vinā avūpasamanato",
  "tika-s0203t0:98_1": ". Etthāti āpattidesanāyaṁ. Paṭiññāte āpannabhāvādike karaṇakiriyā, ‘‘āyatiṁ saṁvareyyāsī’’ti,",
  "tika-s0203t0:98_2": "parivāsadānādivasena ca pavattaṁ vacīkammaṁ paṭiññātakaraṇaṁ.",
  "tika-s0203t0:99_0": "Yathānurūpanti ‘‘dvīhi catūhi tihi ekenā’’ti evaṁ vuttanayena yathānurūpaṁ. Etthāti",
  "tika-s0203t0:99_1": "imasmiṁ sutte, etasmiṁ vā samathavicāre. Vinicchayanayoti vinicchaye nayamattaṁ.",
  "tika-s0203t0:99_2": "Tenāha ‘‘vitthāro panā’’tiādi.",
  "tika-s0203t0:100_0": "47.Saṅkhepatova vutto, na samathakkhandhake viya vitthārato. Tathāti iminā ‘‘dhammā’’ti",
  "tika-s0203t0:100_1": "padaṁ ākaḍḍhati, ettha iti-saddo ādiattho, evamādinā iminā pakārenāti vāti vuttaṁ",
  "tika-s0203t0:100_2": "hoti. Bodhipakkhiyadhammānaṁ ekantānavajjabhāvato natthi adhammabhāvo, bhagavato",
  "tika-s0203t0:100_3": "desitākāraṁ hāpetvā vaḍḍhetvā vā kathanaṁ yathādhammaṁ akatanti katvā adhammabhāvoti",
  "tika-s0203t0:100_4": "dassento āha – ‘‘tayo satipaṭṭhānā’’tiādi.",
  "tika-s0203t0:101_0": "Niyyānikanti sapāṭihīraṁ appaṭivānaṁ hutvā pavattati. Tathevāti iminā ‘‘evaṁ amhāka’’ntiādinā",
  "tika-s0203t0:101_1": "vuttamatthaṁ ākaḍḍhati. Bhūtena…pe… kātabbakammaṁ dhammo nāma yathādhammaṁ karaṇato,",
  "tika-s0203t0:101_2": "vuttavipariyāyato ito paraṁ adhammo. Ayaṁ vinayo nāma rāgādīnaṁ saṁvaraṇato pahānato",
  "tika-s0203t0:101_3": "paṭisaṅkhānato ca. Ayaṁ avinayo nāma rāgādīnaṁ avinayanato. Ayaṁ vinayo nāma yathāvinayakaraṇato,",
  "tika-s0203t0:101_4": "vuttavipariyāyena itaro avinayo. Vatthusampattiādinā eva sabbesaṁ vinayakammānaṁ",
  "tika-s0203t0:101_5": "akuppatāti āha – ‘‘vatthusampatti…pe… ayaṁ vinayo nāmā’’ti, tappaṭipakkhato avinayo",
  "tika-s0203t0:101_6": "veditabbo. Tenāha ‘‘vatthuvipattī’’tiādi.",
  "tika-s0203t0:102_0": "Sammāpaṭipattiyā nayanaṭṭhena yathāvutto dhammo eva netti, tato eva sattassa viya",
  "tika-s0203t0:102_1": "rajju asithilapavattihetutāya dhammarajjūti attho vutto. Suttantapariyāyena tāva",
  "tika-s0203t0:102_2": "dasa kusalakammapathā dhammoti evaṁ vuttā. Sā eva vā hotu dhammanetti, yo idha imissā",
  "tika-s0203t0:102_3": "vaṇṇanāya, ‘‘chattiṁsa bodhipakkhiyadhammā’’tiādinā dhammena ca vinayena ca vutto,",
  "tika-s0203t0:102_4": "so eva vā dhammanetti hotūti ānetvā yojanā. Tāya dhammanettiyā sameti tāya yathāvuttāya",
  "tika-s0203t0:102_5": "dhammanettiyā saṁsandati, ekalakkhaṇameva hotīti attho. Evaṁ vivādavatthubhūto dhammo",
  "tika-s0203t0:102_6": "ce ‘‘dhammo’’ti, adhammo ce ‘‘adhammo’’ti, vinayo ce ‘‘vinayo’’ti, avinayo ce ‘‘avinayo’’ti",
  "tika-s0203t0:102_7": "nicchinantena ekaccānaṁ vivādādhikaraṇameva dassitaṁ tassa vūpasamadhammānaṁ apariyosāpitattā.",
  "tika-s0203t0:103": "48.Taṁ panetanti vivādādhikaraṇaṁ paccāmasati. Vāre atthasaṁvaṇṇanāvasena pattepi. Dvīhīti yasmiṁ āvāse vivādādhikaraṇaṁ uppannaṁ, tattha vāsīhi dvīhipi bhikkhūhi atirekatarā.",
  "tika-s0203t0:104_0": "49.Khandhasāmantanti āpattikkhandhabhāvena samīpaṁ. Āpattisāmantaṁ nāma pubbabhāgā",
  "tika-s0203t0:104_1": "āpajjitabbaāpatti. Methunarāgavasena kāyasaṁsagge dukkaṭassa vatthūti āha – ‘‘paṭhamapārājikassa",
  "tika-s0203t0:104_2": "pubbabhāge dukkaṭa’’nti. Sesānaṁ tiṇṇaṁ pārājikānaṁ pubbabhāge thullaccayameva.",
  "tika-s0203t0:105": "50.Parikkamitvā upakkamitvā. Āpattādhikaraṇaṁ dassitaṁ tattheva visesato paṭiññāya kāretabbatāya icchitabbattā.",
  "tika-s0203t0:106_0": "52.Kammassa vatthu dassitaṁ na samathoti adhippāyo. Nanu cāyaṁ samathādhikāroti?",
  "tika-s0203t0:106_1": "Saccaṁ, samathassa pana kāraṇe dassite samatho dassitova hotīti dassetuṁ ‘‘evarūpassa hī’’tiādi vuttaṁ.",
  "tika-s0203t0:107_0": "53.Idaṁ kammanti ‘‘idaṁ amhākaṁ bhaṇḍanajātāna’’ntiādinā vuttakammaṁ. Tiṇavatthārakasadisattāti",
  "tika-s0203t0:107_1": "taṁsadisatāya tabbohāroti dasseti yathā – ‘‘esa brahmadatto’’ti. Ākāramattameva tiṇavatthārakakammaṁ",
  "tika-s0203t0:107_2": "nāma, na pana tassa sabbaso karaṇavidhānaṁ. Tenāha ‘‘khandhake’’tiādi. Gihīnaṁ hīnena",
  "tika-s0203t0:107_3": "khuṁsanavambhanaṁ yathā ‘‘tilasaṁguḷikā natthī’’ti. Dhammikapaṭissavesu visaṁvādanavasena",
  "tika-s0203t0:107_4": "āpannā āpatti. Assāti kiccādhikaraṇassa. Sammukhāvinayeneva vūpasamo saṅghasammukhatādināva vūpasamanato.",
  "tika-s0203t0:108_0": "54. Sotāpattiphalasacchikiriyavacanato kosambiyasutte (ma. ni. 1.492) sotāpattimaggasammādiṭṭhi",
  "tika-s0203t0:108_1": "kathitā, idha pana ‘‘diṭṭhisāmaññagato viharati’’cceva vuttattā, ‘‘imasmiṁ sutte",
  "tika-s0203t0:108_2": "sotāpattiphalasammādiṭṭhi vuttāti veditabbā’’ti vuttaṁ. Pāpakammassa appatā mahantatā",
  "tika-s0203t0:108_3": "sāvajjabhāvassa mudutikkhabhāvena veditabbāti āha ‘‘aṇunti appasāvajjaṁ. Thūlanti",
  "tika-s0203t0:108_4": "mahāsāvajja’’nti. Sesaṁ suviññeyyameva.",
  "tika-s0203t0:109": "Sāmagāmasuttavaṇṇanāya līnatthappakāsanā samattā.",
  "tika-s0203t0:110": "5. Sunakkhattasuttavaṇṇanā",
  "tika-s0203t0:111_0": "55. Heṭṭhimamaggehi ñātamariyādāya pajānanato aññā, maggapaññā. Tassa phalabhāvato",
  "tika-s0203t0:111_1": "aggaphalapaññā, taṁsahagatā sammāsaṅkappādayo ca ‘‘aññā’’ti vuttāti āha ‘‘aññāti",
  "tika-s0203t0:111_2": "arahatta’’nti. Catūhi padehi kathitā, ‘‘pariciṇṇā me bhagavā’’tiādīsu viya na ekapadeneva.",
  "tika-s0203t0:111_3": "‘‘Lokuttaro dhammo adhigato mayā’’ti maññanāmattaṁ adhimānoti dassento, ‘‘appatte",
  "tika-s0203t0:111_4": "pattasaññino’’tiādimāha.",
  "tika-s0203t0:112_0": "56.Idaṁ ṭhānanti idaṁ obhāsādisammutihetubhūtaṁ uḷārataraṁ udayabbayañāṇaṁ. Uḷāratarabhāvena",
  "tika-s0203t0:112_1": "hi taṁ maggaphalapaññāya paccayo hutvā yāthāvato dubbiññeyyatāya vipassakaṁ visaṁvādeti.",
  "tika-s0203t0:112_2": "Tenāha ‘‘avibhūtaṁ andhakāra’’nti. Imaṁ pañhanti imaṁ suttaṁ gambhīraṁ lokuttarapaṭisaṁyuttaṁ",
  "tika-s0203t0:112_3": "attanā ñātuṁ icchitaṁ atthaṁ. Uggahetvāti kevalaṁ piṭakasampādanavaseneva uggaṇhitvā.",
  "tika-s0203t0:112_4": "Tenāha ‘‘ajānitvā’’ti. Visevamānāti kilesavise avamānentā, sāsanassa vā anupakāravirūpapaccaye",
  "tika-s0203t0:112_5": "sevamānā. Evamassāti evaṁ vuttanayena tesaṁ karaṇahetu assa cittassa dhammadesanāvasena",
  "tika-s0203t0:112_6": "pavattassa. Aññathābhāvo adesetukāmatā hoti. Tanti yathāvuttamatthaṁ sandhāya. Etanti",
  "tika-s0203t0:112_7": "‘‘tassapi hoti aññathatta’’nti evaṁ vuttaṁ.",
  "tika-s0203t0:113_0": "58. Kilesehi āmasīyatīti āmisaṁ, lokepariyāpannaṁ āmisanti idha pañca kāmaguṇā adhippetāti",
  "tika-s0203t0:113_1": "tesu vaṭṭāmisabhāvepi labhite kāmāmisabhāvo siddhoti āha – ‘‘vaṭṭāmisakāmāmisalokāmisabhūtesū’’ti.",
  "tika-s0203t0:113_2": "Kāmaguṇā hi vaṭṭassa vaḍḍhanato vaṭṭāmisaṁ, kāmetabbato kāmataṇhāya āmasitabbato",
  "tika-s0203t0:113_3": "kāmāmisaṁ, yebhūyyato sattalokassa āmisabhāvato lokāmisaṁ. Kāmaguṇasabhāgāti kāmaguṇānulomā",
  "tika-s0203t0:113_4": "kāmaguṇapaṭisaṁyuttā. Āneñjasamāpattipaṭisaṁyuttāyāti kilesiñjanarahitatāya idha",
  "tika-s0203t0:113_5": "āneñjāti adhippetāhi heṭṭhimāhi arūpasamāpattīhi paṭisaṁyuttāya. Evarūpoti lokāmisabhūtesu",
  "tika-s0203t0:113_6": "paccayesu adhimutto tanninno taggaruko tappabbhāro. Ettāvatāti evaṁ saddhānaṁ manussānaṁ",
  "tika-s0203t0:113_7": "dassanena tesaṁ pavattitāsayena ca. Sīsaṁ nikkhantaṁ hotīti lābhāsāya sīsaṁ bahi",
  "tika-s0203t0:113_8": "nikkhantaṁ viya hoti. Udaraṁ phalitanti atibahubhaṇḍaṁ pakkhipiyamānaṁ pasibbakaṁ",
  "tika-s0203t0:113_9": "viya laddhabbassa atipahūtabhāvena udaraṁ phītaṁ hoti.",
  "tika-s0203t0:114": "59. Yathā purimā dve arūpasamāpattiyo attano paccanīkakilesehi aniñjanato ‘‘aniñjā’’ti vuccanti, evaṁ itarāpi. Taṁ pavuttanti lokāmisasaṁyojanaṁ vigataṁ.",
  "tika-s0203t0:115_0": "60.Nighaṁsanti ‘‘ettako aya’’nti paricchedanti attho. Silesenāti cammakārasilesādisilesena,",
  "tika-s0203t0:115_1": "vajiralepasilese vattabbameva natthi. Taṁ bhinnanti āneñjasaṁyojanaṁ bhinnaṁ vidhamitaṁ",
  "tika-s0203t0:115_2": "samatikkantaṁ tāsu samāpattīsu apekkhābhāvato. Ajjhāsayena asambaddhattā vuttaṁ –",
  "tika-s0203t0:115_3": "‘‘dvedhābhinnā selā viya hotī’’ti. Tenāha – ‘‘taṁ samāpajjissāmīti cittaṁ na uppajjatī’’ti.",
  "tika-s0203t0:116": "61.Vantanti chaḍḍitaṁ, vissaṭṭhanti attho.",
  "tika-s0203t0:117_0": "62.Uparisamāpattilābhinoti ettha uparisamāpattīti arahattaphalasamāpatti adhippetā,",
  "tika-s0203t0:117_1": "arahato ca maggādhigameneva anāgāmiphalasamāpatti, sekkhānaṁ visayā heṭṭhimā phalasamāpattiyo",
  "tika-s0203t0:117_2": "paṭippassaddhā. Lokiyā pana nikantippahānena paṭinissaṭṭhāti āha – ‘‘heṭṭhā…pe… na uppajjatī’’ti.",
  "tika-s0203t0:118_0": "63. ‘‘Pañca kho ime, sunakkhatta, kāmaguṇā’’tiādinā āraddhadesanā, ‘‘sammā nibbānādhimutto",
  "tika-s0203t0:118_1": "purisapuggalo’’ti arahattakittanena niṭṭhāpitāti tato paraṁ, ‘‘ṭhānaṁ kho panā’’tiādikā",
  "tika-s0203t0:118_2": "desanā, ‘‘pāṭiyekko anusandhī’’ti vuttā. Tenāha ‘‘heṭṭhā hī’’tiādi. Tattha yathā",
  "tika-s0203t0:118_3": "khīṇāsavassa samāpattilābhinoti yojanā, evaṁ vā khīṇāsavassa sukkhavipassakassāti",
  "tika-s0203t0:118_4": "yojetabbā. Paṭikkhittaṁ aṭṭhakathāyaṁ. Tassa paṭikkhepassa kāraṇaṁ dassetuṁ ‘‘samāpattilābhino",
  "tika-s0203t0:118_5": "hī’’tiādi vuttaṁ. Yathā sukkhavipassako adhimāniko samāpattilābhino samānayogakkhamo",
  "tika-s0203t0:118_6": "appatte pattasaññitāya bhedābhāvato, evaṁ sukkhavipassako khīṇāsavo samānayogakkhamo",
  "tika-s0203t0:118_7": "khīṇāsavabhāvena visesābhāvato, tasmā ‘‘samāpattilābhimhi kathite itaropi kathitova",
  "tika-s0203t0:118_8": "hotī’’ti vuttaṁ. Dvinnaṁ bhikkhūnanti samāpattilābhino adhimānikassa khīṇāsavassa",
  "tika-s0203t0:118_9": "ca. Tenevāha ‘‘puthujjanassa tāvā’’tiādi.",
  "tika-s0203t0:119_0": "Yadaggenāti yena bhāgena. Yadipi khīṇāsavassa asappāyārammaṇaṁ kilesānaṁ uppattiyā",
  "tika-s0203t0:119_1": "paccayo na hoti tesaṁ sabbaso samucchinnattā. Santavihāraparipantho pana siyā visabhāgatoti",
  "tika-s0203t0:119_2": "vuttaṁ – ‘‘khīṇāsavassapi asappāyamevā’’ti. Tenāha – ‘‘visaṁ nāma…pe… visamevā’’ti.",
  "tika-s0203t0:119_3": "Etena ‘‘yathā visajānanaṁ appamāṇaṁ, vikāruppādanato pana taṁ pariharitabbaṁ, evaṁ",
  "tika-s0203t0:119_4": "pariññātampi vattu atthavisesābhāvena ekarūpamevāti taṁ pariharitabbamevā’’ti dasseti.",
  "tika-s0203t0:119_5": "Tenāha ‘‘na hī’’tiādi. Na hi asaṁvutena bhavitabbaṁ asāruppabhāvato. Yuttapayuttenevāti",
  "tika-s0203t0:119_6": "sabhāgārammaṇassa ālokanādīsu yutteneva bhavituṁ vaṭṭati.",
  "tika-s0203t0:120_0": "64. Yattha sayaṁ nipatati uppajjati, tassa santānassa vippasannavasena ruppanato,",
  "tika-s0203t0:120_1": "visasaṅkhātassa dukkhassa mūlabhāvato ca ‘‘avijjāsaṅkhāto visadoso’’ti vuttaṁ. Ruppatīti",
  "tika-s0203t0:120_2": "kattabbādimucchāpādanena vikāraṁ uppādeti. Anuddhaṁseyyāti vibādheyya. Rāgo hi uppajjamānova",
  "tika-s0203t0:120_3": "kusalacittappavattiyā okāsaṁ adento taṁ vibādhati; tathābhūto saddhāsinehassa samathavipassanābhivuḍḍhiyā",
  "tika-s0203t0:120_4": "vamanena ca taṁ visoseti milāpeti. Tenāha ‘‘soseyya milāpeyyā’’ti. Sagahaṇasesanti",
  "tika-s0203t0:120_5": "gahetabbavisaṁ sāvasesaṁ katvāti attho. Na alaṁ na samatthanti analaṁ. Sūkapariyāyo",
  "tika-s0203t0:120_6": "pāḷiyaṁ vutto suka-saddoti āha – ‘‘vīhisukādi ca sūka’’nti.",
  "tika-s0203t0:121_0": "Saupādānasalluddhāroviya appahīno avijjāvisadoso daṭṭhabbo mahānatthuppādanato. Asappāya…pe…",
  "tika-s0203t0:121_1": "asaṁvutakālo daṭṭhabbo attabhāvassa apariharaṇabhāvato. Maraṇaṁ viya sikkhaṁ paccakkhāya",
  "tika-s0203t0:121_2": "hīnāyāvattanaṁ adhisīlasaṅkhātassa āyuno apetattā. Maraṇamattaṁ dukkhaṁ viya āpattiyā",
  "tika-s0203t0:121_3": "āpajjanaṁ yathāvuttassa āyuno upapīḷanakabhāvato. Imināva nayena opammasaṁsandananti",
  "tika-s0203t0:121_4": "ettha anupādisesasalluddhāro viya pahīno avijjāvisadoso; sappāya…pe… susaṁvutakālo,",
  "tika-s0203t0:121_5": "tadubhayena vaṇe puthuttaṁ na gate maraṇābhāvo viya sikkhāya apaccakkhānaṁ, maraṇamattadukkhābhāvo",
  "tika-s0203t0:121_6": "viya aññatarāya saṁkiliṭṭhāya āpattiyā anāpajjananti yojanā veditabbā.",
  "tika-s0203t0:122": "65.Satiyāti ettha yasmā ‘‘ariyāyā’’ti na visesitanti āha – ‘‘sati paññāgatikā’’tiādi. Paññā cettha lokiyā adhippetā, na lokuttarāti āha – ‘‘parisuddhāya vipassanāpaññāyā’’ti.",
  "tika-s0203t0:123_0": "Khīṇāsavassa balanti uḷāratamesu dibbasadisesupi ārammaṇesu manacchaṭṭhānaṁ indriyānaṁ",
  "tika-s0203t0:123_1": "anupanamanahetubhūtaṁ susaṁvutakārisaṅkhātaṁ khīṇāsavabalaṁ dassento, ‘‘saṁvutakārī’’ti",
  "tika-s0203t0:123_2": "vuttaṁ, ukkaṁsagatasativepullattā yathā asaṁvarassa asaṁvaro hoti, evaṁ satisampajaññabalena",
  "tika-s0203t0:123_3": "cakkhādidvārāni saṁvaritvā dassanādikiccakārī. Evaṁ jānitvāti ‘‘upadhi dukkhassa",
  "tika-s0203t0:123_4": "mūla’’nti evaṁ vipassanāpaññāsahitāya maggapaññāya jānitvā. Upadhīyati dukkhaṁ etehīti",
  "tika-s0203t0:123_5": "upadhī, kilesāti āha – ‘‘kilesupadhipahānā nirupadhī’’ti. Tato eva upādīyati dukkhaṁ",
  "tika-s0203t0:123_6": "etehīti kilesā ‘‘upādānā’’tipi vuccantīti āha – ‘‘nirupādānoti attho’’ti. Upadhī",
  "tika-s0203t0:123_7": "sammadeva khīyanti ettāti upadhisaṅkhayo, nibbānanti āha – ‘‘upadhīnaṁ saṅkhayabhūte",
  "tika-s0203t0:123_8": "nibbāne’’ti. Ārammaṇatoti ārammaṇaṁ katvā tadārammaṇāya phalavimuttiyā vimutto. Kāmupadhismiṁ",
  "tika-s0203t0:123_9": "kāyaṁ upasaṁharissatīti ‘‘kāmesevissāmī’’ti tattha kāyaṁ upanāmessati; kāyūpasaṁhāro",
  "tika-s0203t0:123_10": "tāva tiṭṭhatu, tathā cittaṁ vā uppādessatīti etaṁ kāraṇaṁ natthīti. Sesaṁ suviññeyyameva.",
  "tika-s0203t0:124": "Sunakkhattasuttavaṇṇanāya līnatthappakāsanā samattā.",
  "tika-s0203t0:125": "6. Āneñjasappāyasuttavaṇṇanā",
  "tika-s0203t0:126_0": "66. Khaṇapabhaṅgutāya na niccā na dhuvāti aniccā. Tato eva paṇḍitehi na iccā na upagantabbātipi",
  "tika-s0203t0:126_1": "aniccā. So cāyaṁ aniccattho udayavayaparicchinnatāya veditabboti dassento, ‘‘hutvā",
  "tika-s0203t0:126_2": "abhāvaṭṭhena aniccā’’ti āha; uppajjitvā vinassanatoti attho. Ayañca aniccatā vakkhamānā",
  "tika-s0203t0:126_3": "ca tucchāditā dvinnampi kāmānaṁ sādhāraṇoti āha – ‘‘vatthukāmāpi kilesakāmāpī’’ti.",
  "tika-s0203t0:126_4": "Rittā vivittā, tesaṁ niccasārādīnaṁ attani abhāvato tehi visuṁbhūtā. Yathā pana sabbaso",
  "tika-s0203t0:126_5": "sabhāvarahitamākāsaṁ ‘‘tucchaṁ ritta’’nti vuccati, na evamete. Ete pana kevalaṁ niccasārādivirahato",
  "tika-s0203t0:126_6": "eva tucchā rittāti dassento ‘‘na panā’’tiādimāha. ‘‘Na hi tucchamuṭṭhi nāma natthī’’ti",
  "tika-s0203t0:126_7": "idaṁ lokasamaññāvasena vuttaṁ, lokasamaññā lokiyakathā na laṅghitabbā.",
  "tika-s0203t0:127_0": "Musāti ittarapaccupaṭṭhānatāya na dissatīti āha ‘‘musāti nāsanakā’’ti. Visaṁvādanaṭṭhena",
  "tika-s0203t0:127_1": "vā musā. Ete hi asubhādisabhāvāpi bālānaṁ subhādibhāvena upaṭṭhahantā subhādiggahaṇassa",
  "tika-s0203t0:127_2": "paccakkhabhāvena satte visaṁvādenti. Nassanasabhāvāti khaṇabhaṅgattā ittarapaccupaṭṭhānatāya",
  "tika-s0203t0:127_3": "dissamānā viyapi hutvā apaññāyanakapakatikā. Tenāha ‘‘khettaṁ viyā’’tiādi. Dhammasaddo",
  "tika-s0203t0:127_4": "cettha ‘‘jātidhammāna’’ntiādīsu (dī. ni. 2.398) viya pakatipariyāyo, tathā sabhāvasaddo",
  "tika-s0203t0:127_5": "cāti daṭṭhabbaṁ. Mosadhammāti mosanapakatikā, kusalabhaṇḍaharaṇasabhāvāti attho.",
  "tika-s0203t0:127_6": "Māyākatanti māyāya kataṁ udakādimaṇiādiākārena māyādinā upaṭṭhāpitaṁ; māyākataṁ viya",
  "tika-s0203t0:127_7": "māyākataṁ aññasabhāvā hutvā atathā upaṭṭhahanato. Tenāha ‘‘yathā’’tiādi. Cakkhupathe",
  "tika-s0203t0:127_8": "eva katavijjāya, na tato paranti vuttaṁ – ‘‘dassanūpacāre ṭhitasseva tathā paññāyatī’’ti.",
  "tika-s0203t0:127_9": "Tayidaṁ sambaravijjāvasena vuttaṁ.",
  "tika-s0203t0:128_0": "Evaṁ tāvakālikabhāvena kāmānaṁ māyākatabhāvaṁ dassetvā idāni tato aññenapi pakārena",
  "tika-s0203t0:128_1": "dassetuṁ ‘‘yathā cā’’tiādi vuttaṁ. Aniccādisabhāvānaṁ kāmānaṁ niccādisabhāvadassanaṁ",
  "tika-s0203t0:128_2": "vipallāsasahagatatāya veditabbaṁ. Bālānaṁ lāpanatoti apariññātavatthukānaṁ andhabālānaṁ",
  "tika-s0203t0:128_3": "puggalānaṁ vipallāsahetuto. Manussaloke ṭhatvā manussānaṁ vā vasena bhagavatā bhāsitattā",
  "tika-s0203t0:128_4": "vuttaṁ – ‘‘diṭṭhadhammikā kāmāti mānusakā pañca kāmaguṇā’’ti . Tato eva ca ‘‘samparāyikāti",
  "tika-s0203t0:128_5": "te ṭhapetvā avasesā’’tiādi vuttaṁ. Tattha diṭṭhadhammā paccakkhasabhāvā ārammaṇabhūtā",
  "tika-s0203t0:128_6": "etāsaṁ atthīti diṭṭhadhammikā. Samparāyike kāme ārabbha uppannasaññā samparāyikā.",
  "tika-s0203t0:128_7": "Te samecca dhīyati ettha āṇāti dheyyaṁ, āṇāpavattiṭṭhānaṁ. Mārassa dheyyanti māradheyyaṁ",
  "tika-s0203t0:128_8": "tassa issariyapavattanattā. Tenāha ‘‘yehī’’tiādi. Gahitanti visayavisayībhāvena gahitaṁ,",
  "tika-s0203t0:128_9": "ārammaṇavasena ārammaṇakaraṇavasena ca gahitanti attho. Tattha ārammaṇakaraṇavasena",
  "tika-s0203t0:128_10": "gahaṇaṁ nāma ‘‘idaṁ mayha’’nti avibhāgena pariggahakaraṇaṁ; ārammaṇavasena pana gahaṇaṁ",
  "tika-s0203t0:128_11": "bhāgaso ārammaṇānubhavananti vadanti. Ubhayassapi pana taṇhārāgavasena gahaṇaṁ sandhāya,",
  "tika-s0203t0:128_12": "‘‘ubhayametaṁ gahita’’nti vuttaṁ. Māroti kilesamāro. Yadaggena kilesamāro, tadaggena",
  "tika-s0203t0:128_13": "devaputtamāropi te attano vasaṁ vatteti. Taṁ sandhāyāti dhammamukhena puggalaggahaṇaṁ sandhāya.",
  "tika-s0203t0:129_0": "Appahīnavipallāsā hi puggalā kāmādhimuttā mārassa issariyavattanaṭṭhānatāya ‘‘māradheyya’’nti",
  "tika-s0203t0:129_1": "vuttā, tathā mārassa nivāpagocarapariyāyehipi te evaṁ vuttāti dassento, ‘‘yathā coḷassā’’tiādimāha.",
  "tika-s0203t0:129_2": "Nivapatīti nivāpo, so eva bījanti nivāpabījaṁ. Teti kāmaguṇā. Yatthāti yasmiṁ padese.",
  "tika-s0203t0:130_0": "Manasi bhavāti mānasāti āha ‘‘cittasambhūtā’’ti. Te pana avijjādayo pāḷiyaṁ āgatā.",
  "tika-s0203t0:130_1": "Evañhi lohitasannissayo pubbo viya anurodhūpanissayo virodhoti dassento, ‘‘mamāyite",
  "tika-s0203t0:130_2": "vatthusmi’’ntiādimāha. Tedhāti ettha idhāti nipātamattaṁ ‘‘idhāhaṁ, bhikkhave, bhuttāvī",
  "tika-s0203t0:130_3": "assa’’ntiādīsu (ma. ni. 1.30) viya. Kāmalokanti kāmaguṇasaṅkhātaṁ saṅkhāralokaṁ,",
  "tika-s0203t0:130_4": "yattha vā loke kāmaguṇavantaṁ lokaṁ. Cittena adhiṭṭhahitvāti jhānārammaṇaṁ paṭibhāganimittaṁ",
  "tika-s0203t0:130_5": "bhāvanācittena uppādetvā. Parittaṁ nāma vikkhambhanaasamatthattā kilesehi parito",
  "tika-s0203t0:130_6": "khaṇḍitaṁ viya hoti. Tassa paṭikkhepenāti parittabhāvapaṭikkhepena. Pamāṇantipi kāmāvacarameva",
  "tika-s0203t0:130_7": "pāpakānaṁ pamāṇakaraṇadhammānaṁ vikkhambhanavasena appajahanato. Tappaṭikkhepavasena",
  "tika-s0203t0:130_8": "appamāṇaṁ nāma mahaggatanti āha – ‘‘rūpāvacaraṁ arūpāvacara’’nti. Samucchedavasena",
  "tika-s0203t0:130_9": "kilesānaṁ appahānena mahaggatajjhānampi subhāvitaṁ nāma na hoti, pageva parittajjhānanti",
  "tika-s0203t0:130_10": "āha – ‘‘subhāvitanti…pe… lokuttarassevetaṁ nāma’’nti. Etassa vasenāti ‘‘subhāvita’’nti padassa vasena.",
  "tika-s0203t0:131_0": "Tameva paṭipadanti tameva abhijjhādipahānāvahaṁ jhānapaṭipadaṁ. Arahatte tassa upāyabhūtāya",
  "tika-s0203t0:131_1": "vipassanāya vā catutthajjhāne tassa upāyabhūte upacāre vā sati cittaṁ pasannameva",
  "tika-s0203t0:131_2": "hotīti āha – ‘‘arahattaṁ vā…pe… upacāraṁ vā’’ti. Adhimokkhasampasādoti ‘‘ajjeva arahattaṁ",
  "tika-s0203t0:131_3": "gaṇhissāmī’’ti vā vipassanāya vīthipaṭipannattā; ‘‘ajjeva catutthajjhānaṁ nibbattessāmī’’ti",
  "tika-s0203t0:131_4": "vā upacārasamādhinā cittassa samāhitattā adhimuccanabhūto sampasādo. Paṭilābhasampasādoti",
  "tika-s0203t0:131_5": "arahattassa catutthajjhānassa vā adhigamasaṅkhāto sampasādo. Paṭilābhopi hi kilesakālusiyābhibhavanato",
  "tika-s0203t0:131_6": "cittassa suppasannabhāvāvahattā ‘‘sampasādo’’ti vutto. Paccayāti nāmarūpapaccayā",
  "tika-s0203t0:131_7": "avijjādayo. Sabbathāti samudayato atthaṅgamato assādato ādīnavato nissaraṇatoti sabbappakārena.",
  "tika-s0203t0:131_8": "Āsāti adhimuccanavasena āsīsanā. Tenāha – ‘‘āsā santiṭṭhati, adhimokkhaṁ paṭilabhatī’’ti.",
  "tika-s0203t0:132_0": "Pādakanti padaṭṭhānaṁ. Kilesā sannisīdantīti nīvaraṇasahagatā eva kilesā vikkhambhanavasena",
  "tika-s0203t0:132_1": "vūpasamanti. Satīti upacārajjhānāvahā sati santiṭṭhati. Saṅkhāragatanti bhāvanāya",
  "tika-s0203t0:132_2": "samatāya pavattamānattā, ime dhammavicayasambojjhaṅgādayo ekarasā hutvā pavattantīti,",
  "tika-s0203t0:132_3": "bhāvanācittuppādapariyāpannaṁ saṅkhāragataṁ vibhūtaṁ pākaṭaṁ hutvā upaṭṭhāti. Cittuppādoti",
  "tika-s0203t0:132_4": "bhāvanācittuppādo. Lepapiṇḍeti silesapiṇḍe laggamāno viya appito viya hoti. Upacārena",
  "tika-s0203t0:132_5": "samādhiyati upacārajjhānena samādhiyati. Ayanti ayaṁ duvidhopi adhimuccanākāro adhimokkhasampasādo",
  "tika-s0203t0:132_6": "nāma. Tasmiṁ sampasāde satīti etasmiṁ vipassanālakkhaṇe, upacārajjhāne vā adhimokkhasampasāde",
  "tika-s0203t0:132_7": "sati. Yo pana arahattaṁ vā paṭilabhati catutthajjhānaṁ vā, tassa cittaṁ vippasannaṁ",
  "tika-s0203t0:132_8": "hotiyeva, ayaṁ nippariyāyato paṭilābhasampasādo, evaṁ santepi idhāmippetameva dassetuṁ",
  "tika-s0203t0:132_9": ", ‘‘idha panā’’tiādi vuttaṁ. Vipassanā hītiādi vuttassa samatthanaṁ. Tattha paññāyāti",
  "tika-s0203t0:132_10": "arahattapaññāya. Adhimuccanassāti saddahanaṁ ussukkāpajjanassa. Upacāranti upacārajjhānaṁ.",
  "tika-s0203t0:132_11": "Āneñjasamāpattiyā adhimuccanassa kāraṇanti yojanā.",
  "tika-s0203t0:133_0": "Etarahi vāti idānimeva. Āneñjaṁ vāti catutthajjhānaṁ vā. Samāpajjatīti adhigacchati.",
  "tika-s0203t0:133_1": "Idaṁ hītiādinā saṅkhepato vuttamatthaṁ vivarati. Arahattasacchikiriyā nāma aggamaggabhāvanāya",
  "tika-s0203t0:133_2": "sati atthato āpannā hoti, aggamaggapaññā eva tadatthaṁ adhimuccitabbāti dassento,",
  "tika-s0203t0:133_3": "‘‘atha vā’’ti vikappantaramāha. Tattha yathā nāma pāsādassa atthāya samānītadabbasambhārāvayave",
  "tika-s0203t0:133_4": "appahonte kūṭāgāraṁ kātuṁ na pahontiyeva, evaṁsampadamidanti dassento, ‘‘taṁ anabhisambhuṇanto",
  "tika-s0203t0:133_5": "āneñjaṁ vā samāpajjatī’’ti āha. Catusaccaṁvā sacchikaroti heṭṭhimamaggādhigamanavasena",
  "tika-s0203t0:133_6": "āneñjaṁ vā samāpajjati ubhayassapi hetupariggahitattā.",
  "tika-s0203t0:134_0": "Tatrāti tasmiṁ ‘‘paññāya vā adhimuccati, āneñjaṁ vā samāpajjatī’’ti yathāvutte visesādhigame",
  "tika-s0203t0:134_1": "ayaṁ idāni vuccamāno yojanānayo. Evaṁ hotīti idāni vuccamānākārena cittābhinīhāro",
  "tika-s0203t0:134_2": "hoti. Kiccanti pabbajitakiccaṁ. Tatoti arahattādhigamanato. Osakkitamānasoti saṁkucitacitto.",
  "tika-s0203t0:134_3": "Antarā na tiṭṭhatīti asamāhitabhūmiyaṁ na tiṭṭhati. Idāni yathāvuttamatthaṁ upamāya",
  "tika-s0203t0:134_4": "vibhāvetuṁ ‘‘yathā’’tiādi vuttaṁ. Tatrāyaṁ saṅkhepattho – yathā tassa purisassa vanamahiṁsaṁ",
  "tika-s0203t0:134_5": "gahetuṁ ussāhavato osakkantassa sasagodhādiggahaṇe vattabbameva natthi, evaṁ imassapi",
  "tika-s0203t0:134_6": "bhikkhuno arahattaṁ gahetuṁ ussāhavato tato osakkitvā catutthajjhānasamāpajjane vattabbameva",
  "tika-s0203t0:134_7": "natthīti. Eseva nayoti yathāvuttaṁ upamaṁ upamāsaṁsandanañca maggabhāvanāyojanāyaṁ",
  "tika-s0203t0:134_8": "catusaccasacchikiriyāyojanāyañca atidisati.",
  "tika-s0203t0:135_0": "Hetuatthajotano yanti nipāto, karaṇe vā etaṁ paccattavacananti āha ‘‘yena kāraṇenā’’ti.",
  "tika-s0203t0:135_1": "Tassa saṁvattanaṁ arahati, taṁ vā payojanaṁ etassāti taṁsaṁvattanikaṁ. Viññāṇanti",
  "tika-s0203t0:135_2": "vipākaviññāṇaṁ. Āneñjasabhāvaṁ upagacchatīti āneñjūpagaṁ. Yathā kusalaṁ āneñjasabhāvaṁ,",
  "tika-s0203t0:135_3": "evaṁ taṁ vipākaviññāṇampi āneñjasabhāvaṁ upagataṁ assa bhaveyya. Tenāha – ‘‘kādisameva",
  "tika-s0203t0:135_4": "bhaveyyāti attho’’ti. Kecīti abhayagirivāsino. Kusalaviññāṇanti vipākaviññāṇampi",
  "tika-s0203t0:135_5": "taṁ kusalaṁ viya vadanti. Tannāmakamevāti kusalaṁ viya āneñjanāmakameva siyā. Ettha",
  "tika-s0203t0:135_6": "ca purimavikappe ‘‘āneñjūpaga’’nti taṁsadisatā vuttā, dutiyavikappe tato eva taṁsamaññatā.",
  "tika-s0203t0:135_7": "So panāyamatthoti āneñjasadisatāya vipākakālepi taṁnāmakameva assāti yathāvutto attho.",
  "tika-s0203t0:135_8": "Iminā nayenāti iminā vuttanayena. Ettha hi āneñjābhisaṅkhārahetuvipākaviññāṇaṁ ‘‘āneñjūpagaṁ",
  "tika-s0203t0:135_9": "hoti viññāṇa’’nti vuttattā taṁnāmakameva katvā dīpitaṁ. Arahattassāpīti apisaddena",
  "tika-s0203t0:135_10": "aggamaggabhāvanāyapi heṭṭhimamaggabhāvanāyapīti attho saṅgahitoti daṭṭhabbo. Samādhivasena",
  "tika-s0203t0:135_11": "osakkanā kathitāti ‘‘vipulena mahaggatena cetasā vihareyya’’nti samathanayaṁ dassetvā desanā kathitā.",
  "tika-s0203t0:136_0": "67.Ayañhi bhikkhūti yaṁ uddissa ayaṁ dutiyāneñjasappāyadesanāya bhikkhu vutto. Paññavantataroti",
  "tika-s0203t0:136_1": "vatvā taṁ dassetuṁ, ‘‘dvinnampi kammaṭṭhānaṁ ekato katvā sammasatī’’ti vuttaṁ. Heṭṭhimassa",
  "tika-s0203t0:136_2": "hi ‘‘ye ca diṭṭhadhammikā kāmā’’tiādinā rūpasaddagandharasaphoṭṭhabbāneva rūpamukhena",
  "tika-s0203t0:136_3": "vipassanābhiniveso kato, imassa pana ‘‘yaṁ kiñci rūpa’’ntiādinā sakalarūpadhammavasena.",
  "tika-s0203t0:136_4": "Bhagavā hi kammaṭṭhānaṁ kathento kammaṭṭhānikassa bhikkhuno kāraṇabalānurūpameva",
  "tika-s0203t0:136_5": "paṭhamaṁ bhāvanābhinivesaṁ dasseti; so pacchā ñāṇe vipulaṁ gacchante anavasesato",
  "tika-s0203t0:136_6": "dhammaṁ pariggaṇhāti. Rūpapaṭibāhanenāti rūpavirāgabhāvanāya sabbaso samatikkamena.",
  "tika-s0203t0:136_7": "Sabbatthāti sabbesu tatiyāneñjādīsu.",
  "tika-s0203t0:137_0": "Paññavantataroti paññuttaro. Tiṇṇampi kammaṭṭhānaṁ ekato katvāti kāmaguṇā sabbarūpadhammā",
  "tika-s0203t0:137_1": "kāmasaññāti evaṁ tiṇṇaṁ puggalānaṁ kammaṭṭhānavasena tidhā vutte sammasanūpagadhamme",
  "tika-s0203t0:137_2": "ekato katvā, ‘‘sabbametaṁ anicca’’nti ekajjhaṁ gahetvā, sammasati yathā – ‘‘yaṁ kiñci",
  "tika-s0203t0:137_3": "samudayadhammaṁ, sabbaṁ taṁ nirodhadhamma’’nti (dī. ni. 1.298; saṁ. ni. 5.1081; mahāva.",
  "tika-s0203t0:137_4": "16; cūḷani. ajitamāṇavapucchāniddesa 4, 7, 8; tissametteyyamāṇavapucchāniddesa 10,",
  "tika-s0203t0:137_5": "11; paṭi. ma. 2.30). Tenāha – ‘‘ubhayametaṁ anicca’’ntiādi. Kāmarūpasaññāvasena diṭṭhadhammikasamparāyikabhedato",
  "tika-s0203t0:137_6": "aṭṭha ekekakoṭṭhāsāti evaṁ kataṁ ubhayanti vuttanti āha – ‘‘diṭṭhadhammika…pe… vasena",
  "tika-s0203t0:137_7": "saṅkhipitvā ubhayanti vutta’’nti. Taṇhādiṭṭhivasenāti taṇhābhinandanāvasena ‘‘etaṁ",
  "tika-s0203t0:137_8": "mamā’’ti, diṭṭhābhinandanāvasena ‘‘eso me attā’’ti evaṁ abhinandituṁ. Eseva nayoti",
  "tika-s0203t0:137_9": "iminā taṇhādiṭṭhivasena ‘‘etaṁ mama, eso me attā’’ti abhinandituṁ ajjhosāya gilitvā",
  "tika-s0203t0:137_10": "pariniṭṭhāpetvā ṭhātunti imamatthaṁ atidisati. Kāmapaṭibāhanenāti idaṁ āgamanapaṭipadādassanatthaṁ,",
  "tika-s0203t0:137_11": "vaṇṇabhaṇanatthañca vuttaṁ. Rūpapaṭibāhanaṁ hissa āsannaṁ, tatopi ākāsānañcāyatanasamatikkamo,",
  "tika-s0203t0:137_12": "taṁsamatikkamena saheva sabbe tā vipassanāvasena osakkanā kathitā ‘‘ubhayametaṁ anicca’’ntiādivacanato.",
  "tika-s0203t0:138_0": "68. Idha attano cāti ākiñcaññāyatanakammaṭṭhānaṁ sandhāyāha. Nirujjhanti tappaṭibaddhachandarāganirodhena,",
  "tika-s0203t0:138_1": "samāpajjanakkhaṇe pana anuppādanenapi. Tenāha ‘‘ākiñcaññāyatanaṁ patvā’’ti. Atappakaṭṭhenāti",
  "tika-s0203t0:138_2": "uḷāratarabhāvena jhānasamāpattiyā atittikarabhāvena. Tameva paṭipadanti ākiñcaññāyatanabhāvanamāha.",
  "tika-s0203t0:138_3": "Samādhivasena osakkanā kathitā tatiyāruppakammaṭṭhānassa vuttattā ‘‘yatthetā’’tiādinā.",
  "tika-s0203t0:139_0": "Idha attanoti dvikoṭikasuññatāmanasikārasaṅkhātaṁ vipassanākammaṭṭhānaṁ. Heṭṭhā vuttapaṭipadanti",
  "tika-s0203t0:139_1": "anantaraṁ vuttaākiñcaññāyatanakammaṭṭhānaṁ. Sati samathabhāvanāyaṁ suññatāmanasikārassa",
  "tika-s0203t0:139_2": "idha sātisayattā vuttaṁ. ‘‘Dutiyākiñcaññāyatane vipassanāvasena osakkanā kathitā’’ti.",
  "tika-s0203t0:140_0": "70. Tatiyākiñcaññāyatane attanoti catukoṭikasuññatāmanasikārasaṅkhātaṁ vipassanākammaṭṭhānaṁ.",
  "tika-s0203t0:140_1": "Etthāti etasmiṁ suññatānupassanādhikāre. Kvacīti katthaci ṭhāne, kāle, dhamme vā.",
  "tika-s0203t0:140_2": "Atha vā kvacīti ajjhattaṁ, bahiddhā vā. Attano attānanti sakattānaṁ. ‘‘Ayaṁ kho,",
  "tika-s0203t0:140_3": "bho brahmā…pe… vasī pitā bhūtabhabyāna’’ntiādinā (dī. ni. 1.42) paraparikappitaṁ",
  "tika-s0203t0:140_4": "attānañca kassaci kiñcanabhūtaṁ na passatīti dassento ‘‘kassacī’’tiādimāha. Tattha",
  "tika-s0203t0:140_5": "parassāti ‘‘parā pajā’’ti ‘‘paro puriso’’ti ca evaṁ gahitassa. Na ca mama kvacanīti",
  "tika-s0203t0:140_6": "ettha mama-saddo aṭṭhānapayuttoti āha ‘‘mamasaddaṁ tāva ṭhapetvā’’ti. Parassa cāti",
  "tika-s0203t0:140_7": "attato aññassa, ‘‘paro puriso nāma atthi mamatthāya sajito, tassa vasena mayhaṁ sabbaṁ",
  "tika-s0203t0:140_8": "ijjhatī’’ti evaṁ ekaccadiṭṭhigatikaparikappitavasena paraṁ attānaṁ, tañca attano",
  "tika-s0203t0:140_9": "kiñcanabhūtaṁ na passatīti dassento, ‘‘na ca kvacanī’’tiādimāha. Ettha ca nāhaṁ kvacanīti",
  "tika-s0203t0:140_10": "sakaattano abhāvaṁ passati. Na kassaci kiñcanatasminti sakaattano eva kassaci anattaniyataṁ",
  "tika-s0203t0:140_11": "passati. Na ca, mamāti etaṁ dvayaṁ yathāsaṅkhyaṁ sambandhitabbaṁ, atthīti paccekaṁ.",
  "tika-s0203t0:140_12": "‘‘Na ca kvacani parassa attā atthī’’ti parassa attano abhāvaṁ passati, ‘‘tassa parassa",
  "tika-s0203t0:140_13": "attano mama kismiñci kiñcanatā na catthī’’ti parassa attano anattaniyataṁ passati.",
  "tika-s0203t0:140_14": "Evaṁ ajjhattaṁ bahiddhā ca khandhānaṁ attattaniyasuññatā suddhasaṅkhārapuñjatā catukoṭikasuññatāpariggaṇhanena",
  "tika-s0203t0:140_15": "diṭṭhā hoti. Heṭṭhā vuttapaṭipadanti idhāpi ākiñcaññāyatanakammaṭṭhānameva vadati.",
  "tika-s0203t0:140_16": "Vipassanāvaseneva osakkanā kathitā catukoṭikasuññatādassanavisesabhāvato, tappadhānattā",
  "tika-s0203t0:140_17": "cassa manasikārassa.",
  "tika-s0203t0:141_0": "Idha attanoti nevasaññānāsaññāyatanakammaṭṭhānamāha. Sabbasaññāti rūpasaññā paṭighasaññā",
  "tika-s0203t0:141_1": "nānattasaññā heṭṭhimā tisso arūpasaññāti evaṁ sabbasaññā anavasesā nirujjhantīti",
  "tika-s0203t0:141_2": "vadanti. ‘‘Heṭṭhā vuttā’’ti pana visesitattā imasmiṁ āgatā catutthajjhānasaññādayo",
  "tika-s0203t0:141_3": "api saññāti apare. Tanti sammutimattaṁ kāmasaññāpaṭibāhanavaseneva tesaṁ nānattasaññādinirodhassa",
  "tika-s0203t0:141_4": "atthasiddhattā. Samādhivasena osakkanā kathitā nevasaññānāsaññāyatanabhāvanāya samathakammaṭṭhānabhāvato.",
  "tika-s0203t0:142_0": "71.Pubbe pañcavidhaṁ kammavaṭṭanti purimakammabhavasmiṁ moho avijjā āyūhanā saṅkhārā",
  "tika-s0203t0:142_1": "nikantitaṇhā upagamanaṁ upādānaṁ cetanā bhavoti evamāgato saparikkhāro kammappabandho.",
  "tika-s0203t0:142_2": "Na āyūhitaṁ assāti na cetitaṁ pakappitaṁ bhaveyya. Etarahi evaṁ pañcavidhaṁ vipākavaṭṭanti",
  "tika-s0203t0:142_3": "viññāṇanāmarūpasaḷāyatanaphassavedanāsaṅkhāto paccuppanno vipākappabandho nappavatteyya",
  "tika-s0203t0:142_4": "kāraṇassa anipphannattā. Sace āyūhitaṁ na bhavissatīti yadi cetitaṁ pakappitaṁ na",
  "tika-s0203t0:142_5": "siyā. Yaṁ atthīti yaṁ paramatthato vijjamānakaṁ. Tenāha ‘‘bhūta’’nti. Tañhi paccayanibbattatāya",
  "tika-s0203t0:142_6": "‘‘bhūta’’nti vuccati. Taṁ pajahāmīti tappaṭibaddhachandarāgappahānena tato eva āyatiṁ",
  "tika-s0203t0:142_7": "anuppattidhammatāpādanavasena pajahāmi pariccajāmi.",
  "tika-s0203t0:143_0": "Parinibbāyīti saha parikappanena atītattheti āha ‘‘parinibbāyeyyā’’ti. Parinibbāyeyya",
  "tika-s0203t0:143_1": "nu khoti vā pāṭho, so evattho. Na kiñci kathitanti nevasaññānāsaññāyatanasamāpattiyā",
  "tika-s0203t0:143_2": "saṅkhārāvasesasukhumabhāvena ñāṇuttarasseva visayabhāvato sarūpato na kiñci kathitaṁ,",
  "tika-s0203t0:143_3": "nayena panassa visesaṁ ñāpetukāmattā. Bhagavato kira etadahosi – ‘‘imissaṁyeva parisati",
  "tika-s0203t0:143_4": "nisinno ānando anusandhikusalatāya nevasaññānāsaññāyatanaṁ pādakaṁ katvā ṭhitassa",
  "tika-s0203t0:143_5": "bhikkhuno paṭisandhiṁ arahattañca sandhāya pañhaṁ pucchissati, iminā pucchānusandhinā",
  "tika-s0203t0:143_6": "tamatthaṁ desessāmī’’ti. Osakkanāya ca idhādhippetattā bhinnarasadesanā hotīti pucchānusandhi",
  "tika-s0203t0:143_7": "pucchitā. Tasmiñhi asati anusandhibhedabhinnesā desanā, na ca buddhāciṇṇā bhinnarasadesanāti.",
  "tika-s0203t0:143_8": "Vipassanānissitanti tannissitaṁ. Tassa bhikkhuno. Upādiyati etenāti ca upādānaṁ.",
  "tika-s0203t0:143_9": "Na parinibbāyati pahātabbassa appajahanato. Tenāha bhagavā – ‘‘dhammāpi kho, bhikkhave,",
  "tika-s0203t0:143_10": "pahātabbā, pageva adhammā’’ti (ma. ni. 1.240). Upādānaseṭṭhanti idaṁ nevasaññānāsaññāyatanabhavassa",
  "tika-s0203t0:143_11": "sabbabhavaggatādassanaparaṁ, na pana ariyabhavaggassa upādānaseṭṭhatāpaṭisedhaparaṁ.",
  "tika-s0203t0:144": "73.Nissāyāti bhavapariyāpannaṁ nāma dhammaṁ nissāya tappariyāpannaṁ nāma nissāya oghanittharaṇā bhagavatā akkhātā; aho acchariyametaṁ, aho abbhutametanti.",
  "tika-s0203t0:145_0": "Navasupi ṭhānesu samathayānikasseva vasena desanāya āgatattā, idha ca kassacipi pādakajjhānassa",
  "tika-s0203t0:145_1": "anāmaṭṭhattā vuttaṁ – ‘‘ariyasāvakoti sukkhavipassako ariyasāvako’’ti. Navannampi",
  "tika-s0203t0:145_2": "kammaṭṭhānaṁ ekato katvā sammasatīti idaṁ jhānadhammepi anussavaladdhe gahetvā sammasanaṁ",
  "tika-s0203t0:145_3": "sambhavatīti katvā vuttaṁ; tebhūmakasaṅkhāragataṁ idha vuttanti anavasesato pariggahaṇaṁ",
  "tika-s0203t0:145_4": "sandhāya vuttaṁ – ‘‘yāvatā sakkāyo’’ti.",
  "tika-s0203t0:146_0": "Etaṁamatanti amataṁ nibbānaṁ ārabbha pavattiyā etaṁ arahattaṁ amatarasaṁ. Tenāha",
  "tika-s0203t0:146_1": "– ‘‘etaṁ amataṁ santaṁ, etaṁ paṇīta’’nti. ‘‘Anupādāya kiñcipi aggahetvā cittaṁ vimuccī’’ti",
  "tika-s0203t0:146_2": "vuttattāpi anupādā cittassa vimokkho nibbānaṁ aññattha sutte vuccati.",
  "tika-s0203t0:147_0": "Tiṇṇaṁbhikkhūnanti abhinivesabhedena tividhānaṁ. Pādakaṁ katvā ṭhitassa osakkanāya",
  "tika-s0203t0:147_1": "abhāve kāraṇaṁ heṭṭhā vuttanayeneva veditabbaṁ. Samodhānetvāti sammadeva odahitvā",
  "tika-s0203t0:147_2": "tasmiṁ tasmiṁ ṭhāne asaṅkarato vavatthapetvā. Sukathitaṁ nāma hoti kathetabbassa",
  "tika-s0203t0:147_3": "anavasesetvā kathitattā.",
  "tika-s0203t0:148": "Āneñjasappāyasuttavaṇṇanāya līnatthappakāsanā samattā.",
  "tika-s0203t0:149": "7. Gaṇakamoggallānasuttavaṇṇanā",
  "tika-s0203t0:150_0": "74. Yathā heṭṭhimasopānaphalakaṁ orohantassa pacchimaṁ nāma hoti, evaṁ ārohantassa",
  "tika-s0203t0:150_1": "paṭhamaṁ nāma hotīti vuttaṁ – ‘‘yāva pacchimasopānakaḷevarāti yāva paṭhamasopānaphalakā’’ti.",
  "tika-s0203t0:150_2": "Vatthuṁ sodhetvāti vatthuvijjācariyena vuttavidhinā pāsādavatthuno sodhanavidhiṁ",
  "tika-s0203t0:150_3": "katvā. Etthāti pāsādakaraṇe. Sattadhā bhinnassa vālaggassa aṁsukoṭivedhako vālavedhi",
  "tika-s0203t0:150_4": "nāma. Ṭhānasampādananti vesākhamaṇḍalādīnaṁ sampādanaṁ. Muṭṭhikaraṇādīhīti usumuṭṭhikaraṇajiyāgāhajiyāvijjhādīhi.",
  "tika-s0203t0:150_5": "Evaṁ gaṇāpemāti ekaṁ nāma ekameva, dve dukā cattāri, tīṇi tikāni nava, cattāri catukkāni",
  "tika-s0203t0:150_6": "soḷasātiādinā evaṁ gaṇanaṁ sikkhāpema.",
  "tika-s0203t0:151": "75.Kerāṭikā hontīti samayassa anupakkiliṭṭhakaraṇamāyāsāṭheyyena samannāgatā honti. Taṁ damanaṁ jīvitahetupi nātikkamati, ayamassa jātidosābhāvo.",
  "tika-s0203t0:152_0": "76.Satisampajaññāhi samaṅgibhāvatthāyāti satatavihāribhāvasādhanehi satisampajaññehi",
  "tika-s0203t0:152_1": "samannāgamatthāya. Nanu ca khīṇāsavā sativepullappattā paññāvepullappattā ca, kathaṁ",
  "tika-s0203t0:152_2": "tassa satisampajaññaṁ payogasādhanīyaṁ pavattanti āha ‘‘dve hī’’tiādi. Satatavihārīti",
  "tika-s0203t0:152_3": "satataṁ samāpattivihāribahulā, tasmā te icchiticchitakkhaṇe phalasamāpattiṁ samāpajjanti.",
  "tika-s0203t0:152_4": "Vuttavipariyāyena nosatatavihārino daṭṭhabbā. Tenāha ‘‘tatthā’’tiādi. Appetuṁ na",
  "tika-s0203t0:152_5": "sakkoti anāciṇṇabhāvato.",
  "tika-s0203t0:153_0": "Taṁ vitakkentoti ‘‘sāmaṇerassa senāsanaṁ natthi, araññañca sīhādīhi saparissayaṁ,",
  "tika-s0203t0:153_1": "kiṁ nu kho tassa bhavissatī’’ti taṁ vitakkento. Evarūpoti ediso yathāvuttasāmaṇerasadiso",
  "tika-s0203t0:153_2": "khīṇāsavo. Ime dhammeti imasmiṁ sutte āgate sīlādidhamme. Āvajjitvāvāti attano parisuddhasīlatādiāvajjanahetu",
  "tika-s0203t0:153_3": "eva samāpajjituṁ sakkhissati.",
  "tika-s0203t0:154": "78.‘‘Yeme, bho gotamā’’ti vacanassa sambandhaṁ dassetuṁ, ‘‘tathāgate kirā’’tiādi vuttaṁ. Evanti ‘‘yeme, bho gotamā’’tiādiākārehi vattumāraddho.",
  "tika-s0203t0:155_0": "Ajjadhammesūti apurātanadhammesu. Takkanamattāni hi tehi kappetvā sayaṁpaṭibhānaṁ",
  "tika-s0203t0:155_1": "viracitāni. Purātanatāya paripuṇṇatāya ekantaniyyānikatāya ca paramo uttamo. Tenāha",
  "tika-s0203t0:155_2": "– ‘‘tesu…pe… uttamoti attho’’ti. Sesaṁ suviññeyyameva.",
  "tika-s0203t0:156": "Gaṇakamoggallānasuttavaṇṇanāya līnatthappakāsanā samattā.",
  "tika-s0203t0:157": "8. Gopakamoggallānasuttavaṇṇanā",
  "tika-s0203t0:158_0": "79. Kammaṁyeva kammanto, so ettha atthīti kammakaraṇaṭṭhānaṁ ‘‘kammanto’’ti vuttaṁ.",
  "tika-s0203t0:158_1": "Tenāha ‘‘kammantaṭṭhāna’’nti. Tehi dhammehīti buddhaguṇehi. Te pana sabbaññutaññāṇappamukhāti",
  "tika-s0203t0:158_2": "katvā āha ‘‘sabbaññutaññāṇadhammehī’’ti. Sabbena sabbanti sabbappakārena anavasesaṁ,",
  "tika-s0203t0:158_3": "ettako guṇānaṁ pakārabhedo, tesu kiñcipi pakāraṁ anavasesetvā. Sabbakoṭṭhāsehi sabbanti",
  "tika-s0203t0:158_4": "yattakā guṇabhāgā, tehi sabbehi anavasesaṁ nissesameva katvā. Yopi ahosīti yopi kosambivāsīnaṁ",
  "tika-s0203t0:158_5": "bhikkhūnaṁ vasena kosambiyaṁ kalaho ahosi. Sopi tattheva uppannaṭṭhāneyeva uppannamatto",
  "tika-s0203t0:158_6": "vūpasamito. Parinibbutakāle panassāti assa sammāsambuddhassa parinibbutakāle pana.",
  "tika-s0203t0:158_7": "Bhiyyosomattāya bhikkhū samaggā jātā, kathañca saṁvego jātoti dassetuṁ ‘‘aṭṭhasaṭṭhī’’tiādi",
  "tika-s0203t0:158_8": "vuttaṁ. Sātisayaṁ abhiṇhañca upasamappattiyā ativiya upasantupasantā. Anusaṁyāyamānoti",
  "tika-s0203t0:158_9": "anu anu sammadeva jānanto vicārento vosāsamāno. ‘‘Anusaññāyamāno’’ti vā pāṭho. Tattha",
  "tika-s0203t0:158_10": "ya-kārassa ña-kāraṁ katvā niddesoti āha ‘‘anuvicaramāno’’ti.",
  "tika-s0203t0:159_0": "80.Heṭṭhimapucchamevāti gopakamoggallānena pucchitapucchameva. So hi ‘‘tehi dhammehī’’tiādinā,",
  "tika-s0203t0:159_1": "‘‘atthi koci tumhākaṁ sāsanassa sārabhūto bhikkhū’’ti pucchi. Ayañca tameva ‘‘paṭisaraṇo’’ti",
  "tika-s0203t0:159_2": "pariyāyena pucchi. Appaṭisaraṇeti yaṁ tumhe bhikkhuṁ paṭibodheyyātha, tādisassa abhāvena",
  "tika-s0203t0:159_3": "appaṭisaraṇe. Tathāgatena pavedito dhammo paṭisaraṇaṁ etesanti dhammapaṭisaraṇā.",
  "tika-s0203t0:159_4": "Tenāha ‘‘dhammo avassayo’’ti.",
  "tika-s0203t0:160_0": "81.Āgacchatīti vācuggatabhāvena āgacchati. Vatthuvītikkamasaṅkhāte garugarutaralahulahutarādibhede",
  "tika-s0203t0:160_1": "ajjhācāre āpattisamaññāti āha – ‘‘āpatti…pe… āṇātikkamanamevā’’ti. Yathādhammanti",
  "tika-s0203t0:160_2": "dhammānurūpaṁ. Yathāsiṭṭhanti yathānusiṭṭhaṁ. Dhammo noti ettha no-saddo avadhāraṇe",
  "tika-s0203t0:160_3": "‘‘na no samaṁ atthi tathāgatenā’’tiādīsu (khu. pā. 6.3; su. ni. 226) viya. Tenevāha",
  "tika-s0203t0:160_4": "‘‘dhammova kāretī’’ti.",
  "tika-s0203t0:161_0": "83. ‘‘Yathā taṁ tumhādisehi rakkhakehi gopakehī’’ti evaṁ pasannavesena attānaṁ ukkaṁsāpetukāmo",
  "tika-s0203t0:161_1": ". Ariyūpavādapāpaṁ khamāpane sati antarāyāya na hotīti āha – ‘‘iccetaṁ kusala’’nti.",
  "tika-s0203t0:161_2": "Gonaṅgalamakkaṭoti gonaṅguṭṭhamakkaṭo.",
  "tika-s0203t0:162_0": "84. Ayaṁ ukkaṁsāpetuṁ icchitaṁ yathāraddhamatthaṁ visaṁvādeti avaṇṇitampi vaṇṇitaṁ",
  "tika-s0203t0:162_1": "katvā kathento; imassa vacanassa paṭikkhepena iminā dātabbapiṇḍapātassa antarāyo",
  "tika-s0203t0:162_2": "mā hotūti evaṁ piṇḍapātaṁ rakkhituṁ na kho pana sakkāti yojanā. Idanti ‘‘na kho,",
  "tika-s0203t0:162_3": "brāhmaṇa, so bhagavā’’tiādidesanaṁ. Abbhantaraṁ karitvāti nibbānantogadhaṁ katvā,",
  "tika-s0203t0:162_4": "antaraṁ vā tassa nijjhānassa kāraṇaṁ katvā. Kāmarāgavasena hi taṁ nijjhānaṁ hotīti.",
  "tika-s0203t0:162_5": "Idhāti imasmiṁ suttapadese. Sabbasaṅgāhikajjhānanti lokiyalokuttarassa antarāyo mā",
  "tika-s0203t0:162_6": "hotūti evaṁ katvāpi rūpāvacarassa maggajhānassa phalajhānassāti sabbassapi saṅgaṇhanavasena",
  "tika-s0203t0:162_7": "desitattā sabbasaṅgāhakajjhānaṁ nāma kathitaṁ.",
  "tika-s0203t0:163_0": "Yaṁ no mayanti ettha noti nipātamattaṁ. Taṁ noti ettha pana noti amhākanti attho.",
  "tika-s0203t0:163_1": "Usūyati rājakiccapasutatādhīnatāya ekatthābhinivesabhāvato . Mandapaññatāya vassakāragataissābhibhūtacittatāya",
  "tika-s0203t0:163_2": "paripuṇṇaṁ katvā vuttampi atthaṁ anupadhārento āha – ‘‘ekadesameva kathesī’’ti. Sesaṁ suviññeyyameva.",
  "tika-s0203t0:164": "Gopakamoggallānasuttavaṇṇanāya līnatthappakāsanā samattā.",
  "tika-s0203t0:165": "9. Mahāpuṇṇamasuttavaṇṇanā",
  "tika-s0203t0:166_0": "85.Tasmiṁahūti tasmiṁ ahanīti āha ‘‘tasmiṁ divase’’ti. Anasanenāti sabbaso āhārassa",
  "tika-s0203t0:166_1": "abhuñjanena sāsanikasīlena bāhirakaanasanena upetā hutvāti yojanā. Vā-saddena khīrapānamadhusāyanādividhiṁ",
  "tika-s0203t0:166_2": "saṅgaṇhāti. Upecca vasitabbato uposatho, pātimokkhuddeso. Upetena samannāgatena hutvā",
  "tika-s0203t0:166_3": "vasitabbato santāne vāsetabbato uposatho, sīlaṁ. Anasanādidhammādiṁ vā upecca vasanaṁ",
  "tika-s0203t0:166_4": "upavāso uposatho. Tathārūpe hatthijātivisese uposathoti samaññāmattanti āha – ‘‘uposatho",
  "tika-s0203t0:166_5": "nāma nāgarājātiādīsu paññattī’’ti. Vuttanayena upavasanti etthāti uposatho, divaso.",
  "tika-s0203t0:166_6": "So panesa uposatho. Māsapuṇṇatāyāti māsassa pūritabhāvena. Sampuṇṇāti sabbaso puṇṇā.",
  "tika-s0203t0:166_7": "Tāya hi rattiyā vasena māso anavasesato puṇṇo hoti. Māsaddhamāsādibhedaṁ kālaṁ māti",
  "tika-s0203t0:166_8": "minanto viya hotīti ca ‘‘mā’’iti cando vuccati. Etthāti etissā rattiyā. Puṇṇo paripuṇṇakalo",
  "tika-s0203t0:166_9": "jātoti puṇṇamā. Tañhi candapāripūriyā māsapāripūriyā evamāha. Etena tassa uposathabhāvaṁ dasseti.",
  "tika-s0203t0:167_0": "Dissati phalaṁ sandissatīti deso, hetūti āha ‘‘desanti kāraṇa’’nti. Sabbaṁ kathenti",
  "tika-s0203t0:167_1": "sabbaṁ attanā pariggahitappakāraṁ kathenti. Kathetuṁ na sakkonti avisayattā. Pāsādapariveṇeti",
  "tika-s0203t0:167_2": "pāsādassa purato vivaṭaṅgaṇe. Heṭṭhā vuttanayenāti sekhasutte (ma. ni. aṭṭha. 2.22)",
  "tika-s0203t0:167_3": "vuttanayena vitthāretabbaṁ.",
  "tika-s0203t0:168_0": "86.Ime nu khoti ettha nūti saṁsayajotanoti āha – ‘‘vimatipucchā viya kathitā’’ti.",
  "tika-s0203t0:168_1": "Jānantenātiādi pucchāvattadassanaparaṁ daṭṭhabbaṁ, na pucchakassa satthu attano ajānanabhāvadīpanaparaṁ.",
  "tika-s0203t0:168_2": "Jānāti hi bhagavā. Ajānantena viya hutvā pucchite. Yathābhūtasabhāvaṁ jānanto viya",
  "tika-s0203t0:168_3": "pucchati kohaññe ṭhatvā. Tenāha – ‘‘thero evarūpaṁ vacanaṁ kiṁ karissatī’’ti kāraṇassa",
  "tika-s0203t0:168_4": "suppahīnattāti adhippāyo.",
  "tika-s0203t0:169_0": "Chandamūlakāti taṇhāchandamūlakā. Taṇhā hi dukkhasamudayo. Kusalasañño vā thiravisadanipuṇasañño",
  "tika-s0203t0:169_1": "vā, kusalasaṅkhāro vā tikhiṇathiravisadasaṅkhāro vā; suvisuddhavipulodāraviññāṇo",
  "tika-s0203t0:169_2": "vāti imamatthaṁ ‘‘saññādīsupi eseva nayo’’ti iminā atidisati. Kasmā panettha anāgatakālavaseneva",
  "tika-s0203t0:169_3": "desanā āgatāti āha ‘‘yasmā panā’’tiādi.",
  "tika-s0203t0:170_0": "Khandhānaṁ khandhapaṇṇattīti khandhasaddābhidheyyānaṁ ruppanānubhavanasañjānanābhisaṅkharavijānanasabhāvānaṁ",
  "tika-s0203t0:170_1": "atthānaṁ ‘‘khandho’’ti ayaṁ samaññā. Kittakenāti kiṁparimāṇena atthena, rāsatthabhāgatthādīsu",
  "tika-s0203t0:170_2": "kīdisenāti adhippāyo.",
  "tika-s0203t0:171_0": "Hetuhetūti hetupaccayabhūto hetu. Yo hi lobhādīnaṁ sahajātadhammesu mūlaṭṭhenupakārakabhāvo",
  "tika-s0203t0:171_1": "nippariyāyena hetuttho; so pathavīādīsupi paccayabhāvamattena hetupariyāyadassanato",
  "tika-s0203t0:171_2": "dutiyena hetu-saddena visesetvā vutto ‘‘hetuhetū’’ti. Avijjā puññābhisaṅkhārādīnaṁ",
  "tika-s0203t0:171_3": "sādhāraṇapaccayattā sādhāraṇahetu, ‘‘atītānāgatapaccuppannānaṁ kammasamādānānaṁ ṭhānaso",
  "tika-s0203t0:171_4": "hetuso vipāka’’nti ettha vijjamānesupi aññesu paccayesu iṭṭhāniṭṭhavipākaniyāmakattā",
  "tika-s0203t0:171_5": "kammaṁ tassa padhānakāraṇanti āha – ‘‘kusalākusalaṁ attano attano vipākadāne uttamahetū’’ti.",
  "tika-s0203t0:171_6": "‘‘Mahābhūtā hetū’’ti ayamevattho ‘‘mahābhūtā paccayo’’ti imināpi vuttoti hetusaddapaccayasaddānaṁ",
  "tika-s0203t0:171_7": "samānatthattā paccayo eva hetu paccayahetu, yo ca rūpakkhandhassa hetu, so eva tassa",
  "tika-s0203t0:171_8": "paññāpanāya paccayoti vuttoti āha – ‘‘idha paccayahetu adhippeto’’ti. Yadaggena paccayadhammo",
  "tika-s0203t0:171_9": "attano paccayuppannassa uppādāya ṭhitiyā ca paccayo, tadaggena tassa bhāvato samaññāto",
  "tika-s0203t0:171_10": "paññāpanāyapi so paccayoti vattabbataṁ arahatīti. Pāḷiyaṁ avibhāgena vuttamatthaṁ",
  "tika-s0203t0:171_11": "vibhāgena dassetuṁ, ‘‘tattha pathavīdhātū’’tiādi vuttaṁ. Tattha paññāpanāyāti sahetuahetukantiādiākārehi",
  "tika-s0203t0:171_12": "bodhanāya . Taṁ pana sabbodhanaṁ ñāṇena dassanaṁ hotīti vuttaṁ ‘‘dassanatthāyā’’ti.",
  "tika-s0203t0:172_0": "Phassoti phassasamaṅgībhāvo. So cettha sakiccanipphādanasamatthassa phassassa nibbatti.",
  "tika-s0203t0:172_1": "Nibbatto hi phasso tathārūpāya vedanāya paccayo hotīti. Etadatthamevettha bhagavatā",
  "tika-s0203t0:172_2": "puggalādhiṭṭhānā desanā katā, tasmā paccuppannātītakālavasena dvikāliko phassasaddo",
  "tika-s0203t0:172_3": "veditabbo. Phasse sati vedeti phassapaccayā vedanāicceva vuttaṁ hoti. Sesapadadvayepi",
  "tika-s0203t0:172_4": "eseva nayo. Yatheva hi vedanāya evaṁ saññāya saṅkhārānampi phasso visesapaccayo tasmiṁ",
  "tika-s0203t0:172_5": "asati abhāvato. Cetanāggahaṇena āyūhanānurūpatāya tappadhānattā saṅkhārakkhandhadhammā",
  "tika-s0203t0:172_6": "gahitā. Tathā hi suttantabhājanīye saṅkhārakkhandhabhājanīye (vibha. 21, 22) ca ‘‘cakkhusamphassajā",
  "tika-s0203t0:172_7": "cetanā’’tiādinā cetanāva niddiṭṭhā. Viññāṇakkhandhassāti ettha ekasmiṁ bhave ādibhūtaviññāṇassa",
  "tika-s0203t0:172_8": "nāmarūpapaccayataṁ dassetuṁ, ‘‘paṭisandhiviññāṇena tāvā’’tiādi vuttaṁ. Tattha gabbhaseyyakassa",
  "tika-s0203t0:172_9": "sabhāvakassa rūpapavattiṁ sandhāya ‘‘uparimaparicchedenā’’ti vuttaṁ samatiṁsato upari",
  "tika-s0203t0:172_10": "paṭisandhikkhaṇe tassa rūpānaṁ asambhavato. Idāni pavattiviññāṇassa nāmarūpapaccayaṁ",
  "tika-s0203t0:172_11": "dvāravasena dassetuṁ, ‘‘cakkhudvāre’’tiādi vuttaṁ. Nanu ca viññāṇassapi phasso paccayo,",
  "tika-s0203t0:172_12": "kasmā tayo eva khandhā phassapaccayā vuttāti? Saccametaṁ, yathā pana viññāṇasahito",
  "tika-s0203t0:172_13": "phasso vedanādīnaṁ paccayo, na evaṁ viññāṇassa. Tenāha bhagavā – ‘‘tiṇṇaṁ saṅgati",
  "tika-s0203t0:172_14": "phasso’’ti (ma. ni. 1.204; ma. ni. 3.421, 425, 426; saṁ. ni. 2.44, 45; 2.4.60) phasso",
  "tika-s0203t0:172_15": "viya nāmarūpaṁ viññāṇassa visesapaccayo yathā nāmarūpapaccayāpi viññāṇanti. Tasmā",
  "tika-s0203t0:172_16": "imaṁ visesaṁ dassetuṁ nāmarūpasseva viññāṇapaccayatā vuttā, na phassassa.",
  "tika-s0203t0:173_0": "87. Yāva sakkāyadiṭṭhi samuppajjati, tāva vaṭṭassa pariyanto natthevāti appahīnasakkāyadiṭṭhiko",
  "tika-s0203t0:173_1": "vaṭṭe paribbhamatīti āha – ‘‘kathaṁ pana, bhanteti vaṭṭaṁ pucchanto’’ti. Yathā ca",
  "tika-s0203t0:173_2": "sakkāyadiṭṭhijotanā vaṭṭapucchā, evaṁ tabbhedanajotanā vivaṭṭapucchāti āha – ‘‘sakkāyadiṭṭhi",
  "tika-s0203t0:173_3": "na hotīti vivaṭṭaṁ pucchanto’’ti.",
  "tika-s0203t0:174_0": "88.Ayaṁrūpe assādoti yāthāvato dassanaṁ pariññābhisamayo, dukkhasaccapariyāpannañca",
  "tika-s0203t0:174_1": "rūpanti āha – ‘‘iminā pariññāpaṭivedho ceva dukkhasaccañca kathita’’nti. ‘‘Yaṁ rūpaṁ",
  "tika-s0203t0:174_2": "anicca’’ntiādivacanato aniccādibhāvo tattha ādīnavo, so cassa paccayādhīnavuttitāya",
  "tika-s0203t0:174_3": "paccayo samudayasaccanti samudayappahānena ādīnavasamatikkamoti ādīnavaggahaṇena",
  "tika-s0203t0:174_4": "siddhamatthamāha – ‘‘pahānapaṭivedho ceva samudayasaccañcā’’ti. Sabbasaṅkhatanissaraṇaṁ",
  "tika-s0203t0:174_5": "nibbānañca sacchikiriyābhisamayavasena paṭivijjhitabbanti āha – ‘‘iminā sacchikiriyāpaṭivedho",
  "tika-s0203t0:174_6": "ceva nirodhasaccañcā’’ti. Imesu tīsu ṭhānesūti yathāvuttesu dukkhādīsu tīsu abhisamayaṭṭhānesu.",
  "tika-s0203t0:174_7": "Ye sammādiṭṭhiādayo dhammāti ye ariyamaggasaññitā sammādiṭṭhiādayo aṭṭha, satta vā",
  "tika-s0203t0:174_8": "dhammā. Bhāvanāpaṭivedho maggasaccanti bhāvanābhisamayavasena pavattaṁ maggasaccaṁ.",
  "tika-s0203t0:174_9": "Sesapadesupīti, ‘‘ayaṁ vedanāya assādo’’tiādipadesupi.",
  "tika-s0203t0:175_0": "89.Imasminti āsannapaccakkhatāya sakaattabhāvo gahito, tadeva ajjhattā khandhāti",
  "tika-s0203t0:175_1": "tappaṭiyogitāya, ‘‘bahiddhāti parassa saviññāṇake kāye’’ti vuttaṁ. Sabbanimittesūti",
  "tika-s0203t0:175_2": "sabbesu rūpanimittādīsupi . Tāni pana indriyabaddhānipi anindriyabaddhānipi taṁsabhāvānīti",
  "tika-s0203t0:175_3": "āha ‘‘anindriyabaddhampi saṅgaṇhātī’’ti. Viññāṇaggahaṇenevettha vedanādayopi gahitā",
  "tika-s0203t0:175_4": "avinābhāvatoti, ‘‘saviññāṇake kāye’’ti vuttaṁ. ‘‘Kāyo’’ti vā khandhasamūhoti attho.",
  "tika-s0203t0:176_0": "90.Anattani ṭhatvāti attarahite anattasabhāve khandhakoṭṭhāse ṭhatvā taṁ ādhāraṁ",
  "tika-s0203t0:176_1": "katvā katāni kammāni. Katarasmiṁ attani ṭhatvāti kīdise attani nissayavipākaṁ dassanti",
  "tika-s0203t0:176_2": "vipaccissanti. Etena kārakavedakarahitattā attapakkhakammakāni na yujjantīti dasseti,",
  "tika-s0203t0:176_3": "khandhānaṁ khaṇikattā ca katanāsaakatabbhāgamadoso ca āpajjatīti.",
  "tika-s0203t0:177_0": "Tatrāyaṁ (itivu. aṭṭha. 74; sārattha. ṭī. 1.5) codanāsodhanāvidhi – pāṇātipātavasena",
  "tika-s0203t0:177_1": "tāva kammapathasambandhavibhāvanā, khaṇe khaṇe hi nirujjhanasabhāvesu saṅkhāresu",
  "tika-s0203t0:177_2": "ko hanti, ko vā haññati, yadi cittacetasikasantāno, so arūpattā na chedanabhedanādivasena",
  "tika-s0203t0:177_3": "vikopanasamattho, napi vikopanīyo. Atha rūpasantāno, so acetanattā kaṭṭhakaliṅgarūpamoti",
  "tika-s0203t0:177_4": "na tattha chedanādinā pāṇātipātāpuññaṁ pasavati yathā matasarīre. Payogopi pāṇātipātassa",
  "tika-s0203t0:177_5": "paharaṇappahārādiko atītesu vā saṅkhāresu bhaveyya, anāgatesu, paccuppannesu vā,",
  "tika-s0203t0:177_6": "tattha na tāva atītānāgatesu sambhavati tesaṁ abhāvato, paccuppannesu ca saṅkhārānaṁ",
  "tika-s0203t0:177_7": "khaṇikattā saraseneva nirujjhanasabhāvatāya vināsābhimukhesu nippayojano payogo siyā,",
  "tika-s0203t0:177_8": "vināsassa ca kāraṇarahitattā na paharaṇappahārādippayogahetukaṁ maraṇaṁ, nirīhakatāya",
  "tika-s0203t0:177_9": "ca saṅkhārānaṁ kassa so payogo? Khaṇikattā vadhādhippāyasamakālabhijjanakassa kiriyāpariyosānakālānavaṭṭhānato",
  "tika-s0203t0:177_10": "kassa pāṇātipātakammabaddhoti?",
  "tika-s0203t0:178_0": "Vuccateyathāvuttavadhakacetanāsahito saṅkhārapuñjo sattasaṅkhāto hanti. Tena pavattitavadhappayoganimittaṁ",
  "tika-s0203t0:178_1": "apagatausmāviññāṇajīvitindriyo matavohārapavattinibandhano yathāvuttavappayogakaraṇe",
  "tika-s0203t0:178_2": "uppajjanāraho rūpārūpadhammasamūho haññati, kevalo vā cittacetasikasantāno. Vadhappayogāvisayabhāvepi",
  "tika-s0203t0:178_3": "tassa pañcavokārabhave rūpasantānādhīnavuttitāya rūpasantāne parena payojitajīvitindriyupacchedakapayogavasena",
  "tika-s0203t0:178_4": "tannibbattitavibandhakavisadirūpuppattiyā vigate vicchedo hotīti na pāṇātipātassa",
  "tika-s0203t0:178_5": "asambhavo; nāpi ahetuko pāṇātipāto, na ca payogo nippayojano paccuppannesu saṅkhāresu",
  "tika-s0203t0:178_6": "katappayogavasena tadanantaraṁ uppajjanārahassa saṅkhārakalāpassa tathā anuppattito.",
  "tika-s0203t0:178_7": "Khaṇikānaṁ saṅkhārānaṁ khaṇikamaraṇassa idha maraṇabhāvena anadhippetattā santatimaraṇassa",
  "tika-s0203t0:178_8": "ca yathāvuttanayena sahetukabhāvato na ahetukaṁ maraṇaṁ ; na ca katturahito pāṇātipātappayogo",
  "tika-s0203t0:178_9": "nirīhakesupi saṅkhāresu sannihitatāmattena upakārakesu attano attano anurūpaphaluppādane",
  "tika-s0203t0:178_10": "niyatesu kāraṇesu kattuvohārasiddhito yathā – ‘‘padīpo pakāseti, nisākaro candimā’’ti.",
  "tika-s0203t0:178_11": "Na ca kevalassa vacādhippāyasahabhuno cittacetasikakalāpassa pāṇātipāto icchito santānavasena",
  "tika-s0203t0:178_12": "avaṭṭhitasseva paṭijānanato; santānavasena pavattamānānañca padīpādīnaṁ atthakiriyasiddhi",
  "tika-s0203t0:178_13": "dissatīti attheva pāṇātipātena kammunā baddho; tato eva yasmiṁ santāne pāṇātipātacetanā",
  "tika-s0203t0:178_14": "pavattā; tattheva santāne paccayantarasamavāyena bhavantare nirayādīsu tassā phalappavattīti",
  "tika-s0203t0:178_15": "nattheva katavināso akatabbhāgamo ca. Iminā nayena adinnādānādīnañca vasena yathārahaṁ",
  "tika-s0203t0:178_16": "kammapathasambandhavibhāvanā veditabbāti.",
  "tika-s0203t0:179_0": "Sabbo diṭṭhiggāho taṇhāvasagatasseva hotīti āha ‘‘taṇhādhipateyyenā’’ti. Tesu tesu",
  "tika-s0203t0:179_1": "dhammesūti mayā desiyamānadassanadhammesu. Pakatikammaṭṭhānanti tassa therassa santike",
  "tika-s0203t0:179_2": "gahetvā parihariyamānakammaṭṭhānaṁ. Aññaṁ navakammaṭṭhānanti bhagavato desanānusārena",
  "tika-s0203t0:179_3": "gahitaṁ aññaṁ navaṁ kammaṭṭhānaṁ. Sesaṁ suviññeyyameva.",
  "tika-s0203t0:180": "Mahāpuṇṇamasuttavaṇṇanāya līnatthappakāsanā samattā.",
  "tika-s0203t0:181": "10. Cūḷapuṇṇamasuttavaṇṇanā",
  "tika-s0203t0:182_0": "91.Tuṇhībhūtaṁtuṇhībhūtanti āmeḍitavacanaṁ byāpanicchāvasena vuttanti āha – ‘‘yaṁ",
  "tika-s0203t0:182_1": "yaṁ disa’’ntiādi. Anuviloketvāti ettha anusaddopi byāpanicchāyamevāti anu anu viloketvāti",
  "tika-s0203t0:182_2": "attho. Tenevāha – ‘‘tato tato viloketvā’’ti. Asanto nīco purisoti asappurisoti āha",
  "tika-s0203t0:182_3": "– ‘‘pāpapuriso lāmakapuriso’’ti. Soti asappuriso. Tanti asappurisaṁ jānituṁ na sakkoti",
  "tika-s0203t0:182_4": "asappurisadhammānaṁ yāthāvato ajānanato. Pāpadhammasamannāgatoti kāyaduccaritādiasantuṭṭhitādilāmakadhammasamannāgato.",
  "tika-s0203t0:182_5": "Asappurise bhatti etassāti asappurisabhatti. Tenāha – ‘‘asappurisasevano’’ti. Asappurisadhammo",
  "tika-s0203t0:182_6": "asappuriso uttarapadalopena, tesaṁ cintanasīloti asappurisacintī. Tenāha ‘‘asappurisacintāya",
  "tika-s0203t0:182_7": "cintako’’ti, duccintitacintīti attho. Asappurisamantananti asādhujanavicāraṁ asappurisavīmaṁsaṁ.",
  "tika-s0203t0:182_8": "Asappurisavācanti catubbidhaṁ dubbhāsitaṁ. Asappurisakammaṁ nāma tividhampi kāyaduccaritaṁ.",
  "tika-s0203t0:182_9": "Asappurisadiṭṭhi nāma visesato dasavatthukā micchādiṭṭhi, tāya samannāgato asappurisadiṭṭhiyā",
  "tika-s0203t0:182_10": "samannāgato, asappurisadānaṁ nāma asakkaccadānādi. Sabbopāyamattho pāḷito eva viññāyati.",
  "tika-s0203t0:183_0": "‘‘Pāṇaṁ hanissāmī’’tiādikā cetanā kāmaṁ parabyābādhāyapi hotiyeva, yathā pana sā",
  "tika-s0203t0:183_1": "attano balavataradukkhatthāya hoti, tathā na parassāti imamatthaṁ dassetuṁ, ‘‘attano",
  "tika-s0203t0:183_2": "dukkhatthāya cinteti’’icceva vutto. Yathā asuko asukantiādīhi pāpako pāpavipākekadesaṁ",
  "tika-s0203t0:183_3": "balavaṁ garutaraṁ vā paccanubhontopi yathā paro paccanubhoti, na tathā sayanti dasseti.",
  "tika-s0203t0:183_4": "Tenāha ‘‘parabyābādhāyā’’ti. Gahetvāti pāpakiriyāya sahāyabhāvena gahetvā.",
  "tika-s0203t0:184_0": "Asakkaccanti anādaraṁ katvā. Deyyadhammassa asakkaraṇaṁ appasannākāro, puggalassa",
  "tika-s0203t0:184_1": "asakkaraṇaṁ agarukaraṇanti imamatthaṁ dassento, ‘‘deyyadhammaṁ na sakkaroti nāmā’’tiādimāha.",
  "tika-s0203t0:184_2": "Acittīkatvāti na citte katvā, na pūjetvāti attho. Pūjento hi pūjetabbavatthuṁ citte",
  "tika-s0203t0:184_3": "ṭhapeti, tato na bahi karoti. Cittaṁ vā acchariyaṁ katvā paṭipatti cittīkaraṇaṁ,",
  "tika-s0203t0:184_4": "sambhāvanakiriyā. Tappaṭikkhepato acittīkaraṇaṁ, asambhāvanakiriyā. Apaviddhanti",
  "tika-s0203t0:184_5": "ucchiṭṭhādichaḍḍanīyadhammaṁ viya avakhittakaṁ. Tenāha – ‘‘chaḍḍetukāmo viyā’’tiādi.",
  "tika-s0203t0:184_6": "Rogaṁ pakkhipantoviyāti rogikasarīraṁ odanādīhi pamajjitvā vammike rogaṁ pakkhipanto",
  "tika-s0203t0:184_7": "viya. Addhā imassa dānassa phalaṁ mameva āgacchatīti evaṁ yassa tathā diṭṭhi atthi,",
  "tika-s0203t0:184_8": "so āgamanadiṭṭhiko, ayaṁ pana na tādisoti āha ‘‘anāgamanadiṭṭhiko’’ti. Tenāha – ‘‘no",
  "tika-s0203t0:184_9": "phalapāṭikaṅkhī hutvā detī’’ti.",
  "tika-s0203t0:185_0": "Kāmañcāyaṁ yathāvuttapuggalo asaddhammādīhi pāpadhammehi samannāgato, tehi pana sabbehipi",
  "tika-s0203t0:185_1": "micchādassanaṁ mahāsāvajjanti dassetuṁ, ‘‘tāya micchādiṭṭhiyā niraye upapajjatī’’ti",
  "tika-s0203t0:185_2": "vuttaṁ. Vuttapaṭipakkhanayenāti kaṇhapakkhe vuttassa atthassa vipariyāyena sukkapakkhe",
  "tika-s0203t0:185_3": "attho veditabbo. ‘‘Sadevakaṁ loka’’ntiādīsu (pārā. 1) devasaddo chakāmāvacaradevesu,",
  "tika-s0203t0:185_4": "evamidhāti āha ‘‘chakāmāvacaradevā’’ti. Tattha brahmānaṁ visuṁ gahitattā kāmāvacaradevaggahaṇanti",
  "tika-s0203t0:185_5": "ce? Idha dānaphalassa adhippetattā kāmāvacaradevaggahaṇaṁ , tatthāpi chakāmāvacaraggahaṇaṁ",
  "tika-s0203t0:185_6": "daṭṭhabbaṁ devamahattatādivacanato. Tiṇṇaṁ kulānaṁ sampattīti khattiyamahattādīnaṁ",
  "tika-s0203t0:185_7": "tiṇṇaṁ kulānaṁ sampatti, na kevalaṁ kulasampadā eva adhippetā, atha kho tattha āyuvaṇṇayasabhogaissariyādisampadāpi",
  "tika-s0203t0:185_8": "adhippetāti daṭṭhabbaṁ uḷārassa dānamayapuññassa vasena tesampi samijjhanato. Suddhavaṭṭavaseneva",
  "tika-s0203t0:185_9": "kathitaṁ sukkapakkhepi sabbaso vivaṭṭassa anāmaṭṭhattā. Saddhādayo hi lokiyakusalasambhārā",
  "tika-s0203t0:185_10": "evettha adhippetāti. Sesaṁ suviññeyyameva.",
  "tika-s0203t0:186": "Cūḷapuṇṇamasuttavaṇṇanāya līnatthappakāsanā samattā.",
  "tika-s0203t0:187": "Niṭṭhitā ca devadahavaggavaṇṇanā."
}