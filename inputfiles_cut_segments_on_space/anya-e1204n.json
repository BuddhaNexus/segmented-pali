{
  "anya-e1204n:0": "Dhātupāṭha vilāsiniyā",
  "anya-e1204n:1": "Namo tassa bhagavato arahato sammāsambuddhassa",
  "anya-e1204n:2": "1.",
  "anya-e1204n:3": "Sammāsambuddha sūriyo yo sambodho dayo dito;",
  "anya-e1204n:4": "Jagu paṅkaja saṅghāte bodhayī paṇamāmi taṁ.",
  "anya-e1204n:5": "2.",
  "anya-e1204n:6": "Saddhammabhānu yo lokā lokaṁ katvāna dhī tamaṁ;",
  "anya-e1204n:7": "Dhaṁsayī muninā sammā pātubhūto namāmi taṁ.",
  "anya-e1204n:8": "3.",
  "anya-e1204n:9": "Silagandhasamākiṇṇo buddho saddhammahāya yo;",
  "anya-e1204n:10": "Saṅghatoyaruho pāṇa lī tosesi namāmi taṁ-",
  "anya-e1204n:11": "4.",
  "anya-e1204n:12": "Natvā mama garuṁvāsi padumārāma nāmakaṁ;",
  "anya-e1204n:13": "Pāḷiṁ nissāya kassā haṁ dhātupāṭhavilāsini-",
  "anya-e1204n:14": "5.",
  "anya-e1204n:15": "Imañhi ganthakaraṇaṁ satthāgamanaye rato;",
  "anya-e1204n:16": "Mūkalaṁgamu saṅkhāte gāme sajjanakārite-",
  "anya-e1204n:17": "6.",
  "anya-e1204n:18": "Suvisuddhārāmanāma vihāramhi nivāsako;",
  "anya-e1204n:19": "Tasmiṁ padhāna thero si kataññū santavutti yo-",
  "anya-e1204n:20": "7.",
  "anya-e1204n:21": "Guṇālaṅkāranāmo so thero theranvaye rato;",
  "anya-e1204n:22": "Yāci maṁ abhigantvāna mitto me vaṅkamānaso.",
  "anya-e1204n:23": "8.",
  "anya-e1204n:24": "Buddho hessaṁ yadā loke niddeso haṁ tadā iti;",
  "anya-e1204n:25": "Pāpuṇissa mahaṅkāraṁ ko vādo pani hantare-",
  "anya-e1204n:26": "Appaccayo paro hoti bhūvādi gaṇato sati;",
  "anya-e1204n:27": "Suddhakattu kirayākhyāne sabbadhātuka nissitaṁ-",
  "anya-e1204n:28": "Payutto kattunā yoge ṭhito yevā ppadhāniye;",
  "anya-e1204n:29": "Kirayaṁ sādheti etassa dīpakaṁ sāsane padaṁ-",
  "anya-e1204n:30": "Karaṇa vacanaṁyeva yebhuyyena padissati;",
  "anya-e1204n:31": "Ākhyāte kāritaṭṭhānaṁ sandhāya kathitaṁ idaṁ;",
  "anya-e1204n:32": "Na nāme kārataṭṭhānaṁ bodhetā itiādikaṁ-",
  "anya-e1204n:33": "Sunakhehipi khādāpenti iccādini padānitu;",
  "anya-e1204n:34": "Āharitvāna dīpeyya payoga kusalo budho-yī.",
  "anya-e1204n:35": "Kathito sacca saṅkhepe paccanta vacanena ve;",
  "anya-e1204n:36": "Bhuyyate iti saddassa sambandho bhāvadīpano-",
  "anya-e1204n:37": "Niddesapāḷiyaṁ rūpaṁ vihoti vihavīyati;",
  "anya-e1204n:38": "Iti dassanatovāpi paccattavacanaṁ thiraṁ-",
  "anya-e1204n:39": "Tathā dhajaggasuttante muninā hacca bhāsite;",
  "anya-e1204n:40": "So pahīyissati iti pāḷidassanatopica-",
  "anya-e1204n:41": "Pāramitānu bhāvena mahesīnaṁva dehato;",
  "anya-e1204n:42": "Sanni nipphādanā neva sakkaṭādi vaco viya-",
  "anya-e1204n:43": "Paccatta dassaneneva purisattaya yojanaṁ;",
  "anya-e1204n:44": "Ekavacanikañcāpi bahuvacanikampica;",
  "anya-e1204n:45": "Kātabba miti no khantī parassapadaādike-",
  "anya-e1204n:46": "Bhāve kirayāpadaṁ nāma pāḷiyā atiduddasaṁ;",
  "anya-e1204n:47": "Tasmā taggahaṇūpāyo vutto ettāvatā mayā-yī.",
  "anya-e1204n:48": "Yaṁ tikālaṁ tipurisaṁ kirayāvāci tikārakaṁ;",
  "anya-e1204n:49": "Attiliṅgaṁ dvivacanaṁ ta dākhyātanti vuccati-yī.",
  "anya-e1204n:50": "Ākhyāta sāgara matha jjatani taraṅgaṁ,",
  "anya-e1204n:51": "Dhātujjalaṁ vikaraṇa gama kālamīnaṁ;",
  "anya-e1204n:52": "Lopā nubandha raya mattha vibhāgatīraṁ,",
  "anya-e1204n:53": "Dhīrā taranti kavino puthu buddhi nāvā-yī.",
  "anya-e1204n:54": "Cakkhakkhī nayanaṁ nettaṁ locanaṁ diṭṭhi dassanaṁ;",
  "anya-e1204n:55": "Pekkhanaṁ acchi pamhantu pakhumanti pavuccati-yi.",
  "anya-e1204n:56": "“Pabbājito sakā raṭṭhā, aññaṁ janapadaṁ gato,",
  "anya-e1204n:57": "Mahantaṁ koṭṭhaṁ kayirātha, duruttānaṁ nivetave”-",
  "anya-e1204n:58": "Porāṇa metaṁ atula netaṁ ajjatanāmiva,",
  "anya-e1204n:59": "Nindanti tuṇhi māsīnaṁ nindanti bahubhāṇinaṁ;",
  "anya-e1204n:60": "Mitabhāṇinampi nindanti natthi loke anindito-",
  "anya-e1204n:61": "Nagaraṁ yathā paccantaṁ “guttaṁ” santarabāhiyaṁ,",
  "anya-e1204n:62": "Evaṁ ‘gopetha’ attānaṁ, khaṇe ve mā upaccagā-",
  "anya-e1204n:63": "Dhiratthu taṁ visavantaṁ, yamahaṁ jīvita kāraṇā,",
  "anya-e1204n:64": "Vantaṁ pacchā vamissāmi, mataṁ me jivitaṁ varaṁ-",
  "anya-e1204n:65": "Viluppateva puriso, yāvassa upakappati,",
  "anya-e1204n:66": "Yadā caññe vilumpantī, so vilutto vilumpatī-",
  "anya-e1204n:67": "“Appamādo amatapadaṁ, pamādo maccuno padaṁ,",
  "anya-e1204n:68": "Appamattā na mīyanti, ye pamattā yathāmatā”.",
  "anya-e1204n:69": "1.",
  "anya-e1204n:70": "Ñāṇavimala tissākhyo, yo mahāsaṅgha nāyako,",
  "anya-e1204n:71": "Marammavaṁsaṁ ādoca, dīpe saṇṭhāpayī idha-",
  "anya-e1204n:72": "2.",
  "anya-e1204n:73": "Tassa padhāna sissosi, pāḷi yaṭṭhakathā vidū,",
  "anya-e1204n:74": "Dhammadhāra samaññāto, yo mahā saṅghasāmiko-",
  "anya-e1204n:75": "3.",
  "anya-e1204n:76": "Yo tassa mukhyasiṁssā si, dhamme sattheva kovido,",
  "anya-e1204n:77": "Ñāṇānanda mahāthero, khe mā viya supākaṭo-",
  "anya-e1204n:78": "4.",
  "anya-e1204n:79": "Vimalasāra tissākhyo, mahāsaṁsādhipo kavi,",
  "anya-e1204n:80": "Sissosi dutiyo tassa, pariyatti visārado-",
  "anya-e1204n:81": "5.",
  "anya-e1204n:82": "Padumārāma nāmo me, ācero therapuṅgavo,",
  "anya-e1204n:83": "Tatiyo tassa sisso si sikkhāgārava saññuto-",
  "anya-e1204n:84": "6.",
  "anya-e1204n:85": "Saṅghādhipoca vimala, sārākhyo therakuñjaro,",
  "anya-e1204n:86": "Padumārāma vikhyāta, mahāthero cime duve-",
  "anya-e1204n:87": "7.",
  "anya-e1204n:88": "Dhammādhāra mahāsaṅgha, sāminoca upantike,",
  "anya-e1204n:89": "Ñāṇānanda mahāthera, ssantikeva samuggahuṁ-",
  "anya-e1204n:90": "8.",
  "anya-e1204n:91": "Tesu kho padumārāma mahāthero avaṁ mamaṁ,",
  "anya-e1204n:92": "Sikkhayi sadda sattheca, pāḷiyaṭṭhakathāsu ca-",
  "anya-e1204n:93": "9.",
  "anya-e1204n:94": "Tasmiṁ divaṅgate pacchā, chando vyākaraṇādikaṁ,",
  "anya-e1204n:95": "Vimalasāra mahāthera, ssantikeca samuggahiṁ-",
  "anya-e1204n:96": "10.",
  "anya-e1204n:97": "Tassa kho padumārāma mahātherassa dhīmato,",
  "anya-e1204n:98": "Sissena ñāṇatilaka therena saṁsasāminā-",
  "anya-e1204n:99": "11.",
  "anya-e1204n:100": "Buddhassa parinibbāṇa vīsahasse catussate,",
  "anya-e1204n:101": "Sa sattatyādhike vasse jeṭṭhamāse manorame-",
  "anya-e1204n:102": "12.",
  "anya-e1204n:103": "Aṭṭhamiyaṁ kāḷapakkhe, katāyaṁ matisūdanī,",
  "anya-e1204n:104": "Dhātupāṭhattha bodhāya dhātupāṭha vilāsinī-",
  "anya-e1204n:105": "13.",
  "anya-e1204n:106": "Ādi muddāpanaṁ assā, guṇālaṅkāra nāmino,",
  "anya-e1204n:107": "Onojitaṁ, mamāyattaṁ tatopari tapassino-",
  "anya-e1204n:108": "14.",
  "anya-e1204n:109": "Sisso mayhaṁ gunānando unākuruva gāmajo,",
  "anya-e1204n:110": "Mamu patthamhito āsi, gaṇṭhiṭṭhānesanādito;",
  "anya-e1204n:111": "15.",
  "anya-e1204n:112": "Bastyaṁ samaññako rājā, macco mama pitā ahu,",
  "anya-e1204n:113": "Ontīnyā vī sanāmā me mātā senāpatānyanu–",
  "anya-e1204n:114": "16.",
  "anya-e1204n:115": "Ācerā ceva pācerā, janako jananīva me,",
  "anya-e1204n:116": "Devā cetyaṅgino sabbe, nenapappontu nibbutinti-",
  "anya-e1204n:117": "Dhātupāṭhavilāsiniyā samāptayi."
}