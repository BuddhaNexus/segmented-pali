{
  "atk-abh03a64:0": "13-18. Anulomapaccanīyapaṭṭhānavaṇṇanā",
  "atk-abh03a64:1_0": "1. Idāni kusalādīsu dhammesu paccayadhammaṁ appaṭikkhipitvā paccayuppannassa kusalādibhāvapaṭikkhepavasena",
  "atk-abh03a64:1_1": "dhammānaṁ anulomapaccanīyatāya laddhanāmaṁ anulomapaccanīyapaṭṭhānaṁ dassetuṁ kusalaṁ",
  "atk-abh03a64:1_2": "dhammaṁ paṭicca na kusalo dhammo uppajjati hetupaccayātiādi āraddhaṁ. Tattha kusalaṁ",
  "atk-abh03a64:1_3": "dhammaṁ paṭiccāti kusalassa paccayabhāvaṁ anujānāti. Na kusalo dhammo uppajjatīti",
  "atk-abh03a64:1_4": "kusalasseva uppattiṁ vāreti. Tasmā ‘‘kusale khandhe paṭicca cittasamuṭṭhānaṁ rūpa’’ntiādinā",
  "atk-abh03a64:1_5": "nayena vissajjanaṁ dassitaṁ, taṁ sabbaṁ pāḷiṁ oloketvā sādhukaṁ sallakkhetabbaṁ.",
  "atk-abh03a64:1_6": "Yampi yena sadisaṁ, yañca yattha labbhati, yo ca yesaṁ vissajjanānaṁ yesu paccayesu",
  "atk-abh03a64:1_7": "gaṇanaparicchedo, so sabbo pāḷiyaṁ dassito, tasmā pāḷiyeva ettha attho. Yathā cettha,",
  "atk-abh03a64:1_8": "evaṁ dukapaṭṭhānādīsupīti.",
  "atk-abh03a64:2": "Ettāvatā –",
  "atk-abh03a64:3": "Tikañca paṭṭhānavaraṁ dukuttamaṁ,",
  "atk-abh03a64:4": "Dukaṁ tikañceva tikaṁ dukañca;",
  "atk-abh03a64:5": "Tikaṁ tikañceva dukaṁ dukañca,",
  "atk-abh03a64:6": "Cha anulomapaccanīyamhi nayā sugambhīrāti. –",
  "atk-abh03a64:7_0": "Aṭṭhakathāyaṁ vuttagāthāya dīpitā dhammānulomapaccanīyapaṭṭhāne cha nayā niddiṭṭhā",
  "atk-abh03a64:7_1": "honti. Paccayavasena panettha ekekasmiṁ paṭṭhāne anulomādayo cattāro cattāro nayāti",
  "atk-abh03a64:7_2": "ekena pariyāyena catuvīsatinayapaṭimaṇḍitaṁ anulomapaccanīyapaṭṭhānaññeva veditabbaṁ.",
  "atk-abh03a64:8": "Anulomapaccanīyapaṭṭhānavaṇṇanā."
}