{
  "mil3.4.3:0.1": "Milindapañha ",
  "mil3.4.3:0.2": "Nibbānavagga ",
  "mil3.4.3:0.3": "3. Pañcāyatanakammanibbattapañha ",
  "mil3.4.3:1.1": "Rājā āha—",
  "mil3.4.3:1.2": "“bhante nāgasena, yānimāni pañcāyatanāni, kiṁ nu tāni nānākammehi nibbattāni, udāhu ekena kammenā”ti? ",
  "mil3.4.3:1.3": "“Nānākammehi, mahārāja, nibbattāni, na ekena kammenā”ti. ",
  "mil3.4.3:2.1": "“Opammaṁ karohī”ti. ",
  "mil3.4.3:2.2": "“Taṁ kiṁ maññasi, mahārāja, ekasmiṁ khette nānābījāni vappeyyuṁ, tesaṁ nānābījānaṁ nānāphalāni nibbatteyyun”ti? ",
  "mil3.4.3:2.3": "“Āma, bhante, nibbatteyyun”ti. ",
  "mil3.4.3:2.4": "“Evameva kho, mahārāja, yāni yāni pañcāyatanāni, tāni tāni nānākammehi nibbattāni, na ekena kammenā”ti. ",
  "mil3.4.3:3.1": "“Kallosi, bhante nāgasenā”ti. ",
  "mil3.4.3:4.1": "Pañcāyatanakammanibbattapañho tatiyo. "
}