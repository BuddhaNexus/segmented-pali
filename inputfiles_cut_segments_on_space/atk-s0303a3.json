{
  "atk-s0303a3:0": "4. Okkantasaṁyuttaṁ",
  "atk-s0303a3:1": "1-10. Cakkhusuttādivaṇṇanā",
  "atk-s0303a3:2_0": "302-311. Okkantasaṁyutte adhimuccatīti saddhādhimokkhaṁ paṭilabhati. Okkanto sammattaniyāmanti",
  "atk-s0303a3:2_1": "paviṭṭho ariyamaggaṁ. Abhabbo ca tāva kālaṁ kātunti iminā uppanne magge phalassa",
  "atk-s0303a3:2_2": "anantarāyataṁ dīpeti. Uppannasmiñhi magge phalassa antarāyakaraṇaṁ nāma natthi. Tenevāha",
  "atk-s0303a3:2_3": "– “ayañca puggalo sotāpattiphalasacchikiriyāya paṭipanno assa, kappassa ca uḍḍayhanavelā",
  "atk-s0303a3:2_4": "assa, neva tāva kappo uḍḍayheyya, yāvāyaṁ puggalo na sotāpattiphalaṁ sacchikaroti,",
  "atk-s0303a3:2_5": "ayaṁ vuccati puggalo ṭhitakappī”ti. Mattaso nijjhānaṁ khamantīti pamāṇato olokanaṁ",
  "atk-s0303a3:2_6": "khamanti. Sesaṁ sabbattha uttānamevāti.",
  "atk-s0303a3:3": "Okkantasaṁyuttavaṇṇanā niṭṭhitā."
}