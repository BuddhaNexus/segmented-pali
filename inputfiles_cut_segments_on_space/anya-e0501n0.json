{
  "anya-e0501n0:0": "Namo tassa bhagavato arahato sammāsambuddhassa",
  "anya-e0501n0:1": "Paṭṭhānuddesa dīpanīpāṭha",
  "anya-e0501n0:2": "1. Hetupaccayo",
  "anya-e0501n0:3": "Katamo hetupaccayo. Lobho hetupaccayo. Doso, moho, alobho, adoso, amoho hetu paccayo.",
  "anya-e0501n0:4_0": "Katame dhammā hetupaccayassa paccayuppannā. Lobha sahajātā cittacetasikā dhammā ca",
  "anya-e0501n0:4_1": "rūpakalāpādhammā ca dosasaha jātā mohasahajātā alobhasahajātā adosasaha jātā amohasahajātā",
  "anya-e0501n0:4_2": "cittacetasikā dhammā ca rūpakalāpā dhammā ca hetupaccayato uppannā hetupaccayuppannā dhammā.",
  "anya-e0501n0:5_0": "Sahajātarūpakalāpā nāma sahetukapaṭisandhikkhaṇe kammajarūpāni ca pavattikāle sahetukacittajarūpāni",
  "anya-e0501n0:5_1": "ca. Tattha paṭisandhikkhaṇo nāma paṭisandhicittassa uppādakkhaṇo. Pavattikālo nāma",
  "anya-e0501n0:5_2": "paṭisandhicittassa ṭhitikkhaṇato paṭṭhāya yāva cutikālaṁ vuccati.",
  "anya-e0501n0:6_0": "Kenaṭṭhena hetu, kenaṭṭhena paccayoti. Mūlaṭṭhena hetu, upakārakaṭṭhena paccayoti.",
  "anya-e0501n0:6_1": "Tattha mūlayamake vuttānaṁ lobhādīnaṁ mūladhammānaṁ mūlabhāvo mūlaṭṭho nāma. So mūlaṭṭho",
  "anya-e0501n0:6_2": "mūlayamakadīpaniyaṁ amhehi rukkhopamāya dīpitoyeva.",
  "anya-e0501n0:7_0": "Api ca eko puriso ekissaṁ itthiyaṁ paṭibaddha citto hoti. So yāva taṁ cittaṁ na jahati,",
  "anya-e0501n0:7_1": "tāva taṁ itthiṁ ārabbha tassa purisassa lobhasahajātāni kāyavacīmanokammāni ca lobhasamuṭṭhitāni",
  "anya-e0501n0:7_2": "cittajarūpāni ca cirakālaṁpi pavattanti. Sabbāni ca tāni cittacetasikarūpāni tassaṁ",
  "anya-e0501n0:7_3": "itthiyaṁ rajjanalobhamūlakāni honti. So lobho tesaṁ mūlaṭṭhena hetu ca, upakārakaṭṭhena",
  "anya-e0501n0:7_4": "paccayo ca. Tasmā hetupaccayo. Esa nayo sesāni rajjanīyavatthūni ārabbharajjanavasena",
  "anya-e0501n0:7_5": "uppannesu lobhesu, dussanīyavatthūni ārabbha dussanavasena uppannesu dosesu, muyhanīyavatthūni",
  "anya-e0501n0:7_6": "ārabbha muyhanavasena uppannesu mohesu ca.",
  "anya-e0501n0:8_0": "Tattha yathā rukkhassa mūlāni sayaṁ antopathaviyaṁ suṭṭhu patiṭṭhahitvā pathavirasañca",
  "anya-e0501n0:8_1": "āporasañca gahetvā taṁ rukkhaṁ yāva aggā abhiharanti, tena rukkho cirakālaṁ vaḍḍhamāno",
  "anya-e0501n0:8_2": "tiṭṭhati. Tathā lobho ca tasmiṁ tasmiṁ vatthumhi rajjanavasena suṭṭhu patiṭṭhahitvā",
  "anya-e0501n0:8_3": "tassa tassa vatthussa piyarūparasañca sātarūparasañca gahetvā sampayuttadhamme yāva",
  "anya-e0501n0:8_4": "kāyavacīvītikkamā abhiharati, kāya vītikkamaṁ vā vacīvītikkamaṁ vā pāpeti. Tathā",
  "anya-e0501n0:8_5": "doso ca dussana vasena appiyarūparasañca asātarūparasañca gahetvā, moho ca muyhanavasena",
  "anya-e0501n0:8_6": "nānārammaṇesu niratthakacittācārarasaṁ vaḍḍhetvāti vattabbaṁ. Evaṁ abhiharantā tayo",
  "anya-e0501n0:8_7": "dhammā rajjanīyādīsu vatthūsu sampayuttadhamme modamāne pamodamāne karonto viya cira",
  "anya-e0501n0:8_8": "kālaṁ pavattenti. Sampayuttadhammā ca tathā pavattanti. Sampayutta dhammesu ca tathā",
  "anya-e0501n0:8_9": "pavattamānesu sahajātarūpakalāpāpi tathā pavattantiyeva. Tattha sampayuttadhamme",
  "anya-e0501n0:8_10": "abhiharatīti dve piyarūpa sātarūparase sampayuttadhammānaṁ santikaṁ pāpetīti attho.",
  "anya-e0501n0:9_0": "Sukkapakkhe so puriso yadākāmesu ādīnavaṁ passati, tadā so taṁ cittaṁjahati, taṁ",
  "anya-e0501n0:9_1": "itthiṁ ārabbha alobho sañjā yati. Pubbe yasmiṁ kāle taṁ itthiṁ ārabbha lobhamūlakāni",
  "anya-e0501n0:9_2": "asuddhāni kāyavacīmanokammāni vattanti. Idāni tasmiṁ kālepi alobhamūlakāni suddhāni",
  "anya-e0501n0:9_3": "kāyavacīmanokammāni vattanti. Pabbajita sīlasaṁvarāni vā jhānaparikammāni vā appanājhānāni",
  "anya-e0501n0:9_4": "vā vattanti. So alobho tesaṁ mūlaṭṭhena hetu ca hoti, upakārakaṭṭhena paccayoca.",
  "anya-e0501n0:9_5": "Tasmā hetupaccayo. Esa nayo sesesu lobha paṭipakkhesu alobhesu, dosapaṭipakkhesu",
  "anya-e0501n0:9_6": "adosesu, moha paṭipakkhesu amohesu ca.",
  "anya-e0501n0:10_0": "Tattha rukkhamūlāni viya alobho lobhaneyyavatthūsu lobhaṁ pahāya lobhavivekasukharasaṁ",
  "anya-e0501n0:10_1": "vaḍḍhetvā tena sukhena sampayuttadhamme modamāne pamodamāne karonto viya yāva jhānasamāpattisukhā",
  "anya-e0501n0:10_2": "vā yāva maggaphalasukhā vā vaḍḍhāpeti. Tathā adoso ca dosaneyyavatthūsu dosavivekasukharasaṁ",
  "anya-e0501n0:10_3": "vaḍḍhetvā, amoho ca mohaneyyavatthūsu mohavivekasukharasaṁ vaḍḍhetvāti vattabbaṁ.",
  "anya-e0501n0:10_4": "Evaṁ vaḍḍhāpentā tayo dhammā kusalesu dhammesu sampayuttadhamme modamāne pamodamāne",
  "anya-e0501n0:10_5": "karonto viya cira kālaṁpi pavattenti. Sampayuttadhammā ca tathā pavattanti. Sampayutta",
  "anya-e0501n0:10_6": "dhammesu ca tathā pavattamānesu sahajātarūpakalāpāpi tathā pavattantiyeva.",
  "anya-e0501n0:11_0": "Tattha lobhavivekasukharasanti viviccanaṁ vigamanaṁ viveko. Lobhassa viveko lobhaviveko.",
  "anya-e0501n0:11_1": "Lobhaviveke sukhaṁ lobhavivekasukhaṁ. Lobhavivekaṁ paṭicca uppannasukhanti vuttaṁ",
  "anya-e0501n0:11_2": "hoti. Tadeva raso lobhavivekasukharasoti samāso. Ayaṁ abhidhamme paṭṭhānanayo.",
  "anya-e0501n0:12_0": "Hattantanayo pana avijjāsaṅkhāto moho ca taṇhāsaṅkhāto lobho cāti dve dhammā sabbesaṁpi",
  "anya-e0501n0:12_1": "vaṭṭadukkhadhammānaṁ mūlāni honti. Doso pana lobhassa nissandabhūtaṁ pāpamūlaṁ hoti.",
  "anya-e0501n0:12_2": "Vijjāsaṅkhāto amoho ca nikkhamadhātusaṅkhāto alobho cāti dve dhammā vivaṭṭadhammānaṁ",
  "anya-e0501n0:12_3": "mūlāni honti. Adoso pana alobhassa nissandabhūtaṁ kalyāṇamūlaṁ hoti. Evaṁ chabbidhāni",
  "anya-e0501n0:12_4": "mūlāni sahajātānaṁpi asahajātānaṁpi nāmarūpadhammānaṁ paccayā hontīti. Ayaṁ suttantesu",
  "anya-e0501n0:12_5": "nayo. Hetupaccayadīpanā niṭṭhitā."
}