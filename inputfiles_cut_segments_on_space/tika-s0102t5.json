{
  "tika-s0102t5:0": "6. Mahāgovindasuttavaṇṇanā",
  "tika-s0102t5:1_0": "293.Pañcakuṇḍalikoti vissaṭṭhapañcaveṇiko. Catumaggaṭṭhānesūti catunnaṁ maggānaṁ",
  "tika-s0102t5:1_1": "vinivijjhitvā gataṭṭhānesu. Tattha hi katā sālādayo catūhi disāhi āgatamanussānaṁ",
  "tika-s0102t5:1_2": "upabhogakkhamā honti. ‘‘Evarūpānī’’ti iminā rukkhamūlasodhanādīni ceva yathāsatti",
  "tika-s0102t5:1_3": "annadānādīni ca puññāni saṅgaṇhāti. ‘‘Suvaṇṇakkhandhasadiso attabhāvo iṭṭho kanto",
  "tika-s0102t5:1_4": "manāpo ahosī’’ti pāṭho. Sakaṭasahassamattanti vāhasahassamattaṁ, vāho pana vīsati",
  "tika-s0102t5:1_5": "khārī, khārī soḷasadoṇamattā, doṇaṁ soḷasa nāḷiyo veditabbā. Kumbhaṁ dasambaṇāni.",
  "tika-s0102t5:1_6": "‘‘Sahassanāḷiyo’’ti keci. Rattasuvaṇṇakaṇṇikanti rattasuvaṇṇamayaṁ vaṭaṁsakaṁ.",
  "tika-s0102t5:2_0": "Yasmā majjhimayāme eva devatā satthāraṁ upasaṅkamituṁ avasaraṁ labhanti, tasmā ‘‘ekakoṭṭhāsaṁ",
  "tika-s0102t5:2_1": "atītāyā’’ti vuttaṁ. Atikkantavaṇṇoti ativiya kamanīyarūpo, kevalakappanti vā manaṁ",
  "tika-s0102t5:2_2": "ūnaṁ avasesaṁ, īsakaṁ asamattanti attho bhagavato hi samīpaṭṭhānaṁ muñcitvā sabbo",
  "tika-s0102t5:2_3": "gijjhakūṭavihāro tena obhāsito. Tenāha ‘‘candimā viyā’’tiādi.",
  "tika-s0102t5:3": "Devasabhāvaṇṇanā",
  "tika-s0102t5:4_0": "294.Ratanamattakaṇṇikarukkhanissandenāti ratanappamāṇarukkhamayakūṭadānapuññanissandena,",
  "tika-s0102t5:4_1": "tassa vā puññassa nissandaphalabhāvena. Nibbattasabhāyanti samuṭṭhitaupaṭṭhānasālāyaṁ.",
  "tika-s0102t5:4_2": "Maṇimayāti padumarāgādimaṇimayā. Āṇiyoti thambhatulāsaṅghāṭakādīsu vāḷarūpādisaṅghāṭanakaāṇiyo.",
  "tika-s0102t5:5_0": "Gandhabbarājāti gandhabbakāyikānaṁ devatānaṁ rājā. Ye tāvatiṁsānaṁ āsannavāsino cātumahārājikā",
  "tika-s0102t5:5_1": "devā, te purato karonto ‘‘dvīsu devalokesu devatā purato katvā nisinno’’ti vutto.",
  "tika-s0102t5:5_2": "Sesesupi tīsu ṭhānesu eseva nayo.",
  "tika-s0102t5:6": "Nāgarājāti nāgānaṁ adhipati, na pana sayaṁ nāgajātiko.",
  "tika-s0102t5:7_0": "Āsati nisīdati etthāti āsanaṁ, nisajjaṭṭhānanti āha ‘‘nisīdituṁ okāso’’ti. ‘‘Etthā’’ti",
  "tika-s0102t5:7_1": "padaṁ nipātamattaṁ, etthāti vā etasmiṁ pāṭhe. Atthuddhāranayena vattabbaṁ pubbe vuttaṁ",
  "tika-s0102t5:7_2": "catubbidhameva. Tāvatiṁsā, ekacce ca cātumahārājikā yathāladdhāya sampattiyā thāvarabhāvāya,",
  "tika-s0102t5:7_3": "āyatiṁ sodhanāya ca pañca sīlāni rakkhanti, te tassa visodhanatthaṁ pavāraṇāsaṅgahaṁ",
  "tika-s0102t5:7_4": "karonti. Tena vuttaṁ ‘‘mahāpavāraṇāyā’’tiādi.",
  "tika-s0102t5:8": "Vassasahassanti manussagaṇanāya vassasahassaṁ.",
  "tika-s0102t5:9_0": "Pannapalāsoti patitapatto. Khārakajātoti jātakhuddakamakuḷo. Ye hi nīlapattakā ativiya",
  "tika-s0102t5:9_1": "khuddakā makuḷā, te ‘‘khārakā’’ti vuccanti. Jālakajātoti tehiyeva khuddakamakuḷehi",
  "tika-s0102t5:9_2": "jātajālako sabbaso jālo viya jāto. Keci pana ‘‘jālakajātoti ekajālo viya jāto’’ti",
  "tika-s0102t5:9_3": "atthaṁ vadanti. Pārichattako kira khārakaggahaṇakāle sabbatthakameva pallaviko hoti,",
  "tika-s0102t5:9_4": "te cassa pallavā pabhassarapavāḷavaṇṇasamujjalā honti, tena so sabbaso samujjalanto",
  "tika-s0102t5:9_5": "tiṭṭhati. Kuṭumalakajātoti sañjātamahāmakuḷo. Korakajātoti sañjātasūcibhedo sampati",
  "tika-s0102t5:9_6": "vikasamānāvattho. Sabbapāliphulloti sabbaso phullitavikasito.",
  "tika-s0102t5:10_0": "Kantanakavātoti devānaṁ puññakammapaccayā pupphānaṁ chindanakavāto. Kantatīti chindati.",
  "tika-s0102t5:10_1": "Sampaṭicchanakavātoti chinnānaṁ chinnānaṁ pupphānaṁ sampaṭiggaṇhanakavāto . Naccantoti",
  "tika-s0102t5:10_2": "nānāvidhabhattiṁ sannivesavasena naccanaṁ karonto. Aññataradevatānanti nāmagottavasena appaññātadevatānaṁ.",
  "tika-s0102t5:11": "Reṇuvaṭṭīti reṇusaṅghāto. Kaṇṇikaṁ āhaccāti sudhammāya kūṭaṁ āhantvā.",
  "tika-s0102t5:12_0": "Aṭṭha divaseti pañcamiyā saddhiṁ pakkhe cattāro divase sandhāya vuttaṁ. Yathāvuttesu",
  "tika-s0102t5:12_1": "aṭṭhasu divasesu dhammassavanaṁ nibaddhaṁ tadā pavattatīti tato aññadā kāritaṁ sandhāyāha",
  "tika-s0102t5:12_2": "‘‘akāladhammassavanaṁ kārita’’nti. Cetiye chattassa heṭṭhā kātabbavedikā chattavedikā.",
  "tika-s0102t5:12_3": "Cetiyaṁ parikkhipitvā padakkhiṇakaraṇaṭṭhānaṁ antokatvā kātabbavedikā puṭavedikā.",
  "tika-s0102t5:12_4": "Cetiyassa kucchiṁ parikkhipitvā taṁ sambandhameva katvā kātabbavedikā kucchivedikā.",
  "tika-s0102t5:12_5": "Sīharūpapādakaṁ āsanaṁ sīhāsanaṁ. Ubhosu passesu sīharūpayuttaṁ sopānaṁ sīhasopānaṁ.",
  "tika-s0102t5:13_0": "Attamanāhonti aniyāmanakabhāvato. Tenevāha ‘‘mahāpuññe purakkhatvā’’tiādi. Pavāraṇāsaṅgahatthāya",
  "tika-s0102t5:13_1": "sannipatitāti veditabbā ‘‘tadahuposathe pannarase pavāraṇāya puṇṇāya puṇṇamāya rattiyā’’ti",
  "tika-s0102t5:13_2": "(dī. ni. 2.294) vacanato.",
  "tika-s0102t5:14_0": "295.Navahi kāraṇehīti ‘‘itipi so bhagavā araha’’ntiādinā (dī. ni. 1.157, 255) vuttehi",
  "tika-s0102t5:14_1": "arahattādīhi navahi buddhānubhāvadīpanehi kāraṇehi. Dhammassa cāti ettha ca-saddo",
  "tika-s0102t5:14_2": "avuttasamuccayatthoti tena sampiṇḍitamatthaṁ dassento ‘‘ujuppaṭipannatādibhedaṁ saṅghassa",
  "tika-s0102t5:14_3": "ca suppaṭipatti’’nti āha.",
  "tika-s0102t5:15": "Aṭṭhayathābhuccavaṇṇanā",
  "tika-s0102t5:16_0": "296. Yathā anantameva ānañcaṁ, bhisakkameva bhesajjaṁ , evaṁ yathābhūtā eva yathābhuccāti",
  "tika-s0102t5:16_1": "pāḷiyaṁ vuttanti āha ‘‘yathābhucceti yathābhūte’’ti. Vaṇṇetabbato kittetabbato vaṇṇā,",
  "tika-s0102t5:16_2": "guṇā. Kathaṁ paṭipannoti hetuavatthāyaṁ, phalaavatthāyaṁ, sattānaṁ upakārā vatthāyanti",
  "tika-s0102t5:16_3": "tīsupi avatthāsu lokanāthassa bahujanahitāya paṭipattiyā kathetukamyatāpucchā. Tathā",
  "tika-s0102t5:16_4": "hi naṁ ādito paṭṭhāya yāva pariyosānā saṅkhepeneva dassento ‘‘dīpaṅkarapādamūle’’tiādimāha.",
  "tika-s0102t5:16_5": "Tattha abhinīharamānoti abhinīhāraṁ karonto. Yaṁ panettha mahābhinīhāre, pāramīsu",
  "tika-s0102t5:16_6": "ca vattabbaṁ, taṁ brahmajālaṭīkāyaṁ (dī. ni. ṭī. 1.7) vuttaṁ evāti tattha vuttanayeneva veditabbaṁ.",
  "tika-s0102t5:17_0": "‘‘Khantivāditāpasakāle’’tiādi (jā. 1.khantīvādījātaka) hetuavatthāyameva anaññasādhāraṇāya",
  "tika-s0102t5:17_1": "sudukkarāya bahujanahitāya paṭipattiyā vibhāvanaṁ. Yathādhippetaṁ hitasukhaṁ yāya",
  "tika-s0102t5:17_2": "kiriyāya vinā na ijjhati, sāpi tadatthā evāti dassetuṁ ‘‘tusitapure yāvatāyukaṁ tiṭṭhantopī’’tiādi vuttaṁ.",
  "tika-s0102t5:18_0": "Dhammacakkappavattanādi (saṁ. ni. 5.1081; mahāva. 13; paṭi. ma. 3.30) pana nibbattitā",
  "tika-s0102t5:18_1": "bahujanahitāya paṭipatti. Āyusaṅkhārossajjanampi ‘‘ettakaṁ kālaṁ tiṭṭhāmī’’ti pavattiyā",
  "tika-s0102t5:18_2": "bahujanahitāya paṭipatti. Anupādisesāya nibbānadhātuyā parinibbānavasena bahujanahitāya",
  "tika-s0102t5:18_3": "paṭipatti. Tenāha ‘‘yāvassā’’tiādi. Sesapadānīti ‘‘bahujanasukhāyā’’tiādīni padāni.",
  "tika-s0102t5:18_4": "Pacchimanti ‘‘atthāya hitāya sukhāyā’’ti padattayaṁ. Purimassāti tato purimassa padattayassa.",
  "tika-s0102t5:18_5": "Atthoti atthaniddeso.",
  "tika-s0102t5:19_0": "Yadipi atītenaṅgena samannāgatā satthāro ahesuṁ, tepi pana buddhā evāti atthato amhākaṁ",
  "tika-s0102t5:19_1": "satthā anaññoti āha ‘‘atītepi buddhato aññaṁ na samanupassāmā’’ti. Yathā ca atīte,",
  "tika-s0102t5:19_2": "evaṁ anāgate cāti ayamattho nayato labbhatīti katvā vuttaṁ ‘‘anāgatepi na samanupassāmā’’ti.",
  "tika-s0102t5:19_3": "Sakko pana devarājā tamatthaṁ atthāpannameva katvā ‘‘na panetarahi’’ iccevāha. Kiṁ",
  "tika-s0102t5:19_4": "sakko kathetīti vicāretvāti ‘‘neva atītaṁse samanupassamā’ti vadanto sakko kiṁ kathetī’’ti",
  "tika-s0102t5:19_5": "vicāraṇaṁ samuṭṭhapetvā. Yasmā atīte buddhā ahesuṁ, anāgate bhavissantīti nāyamattho",
  "tika-s0102t5:19_6": "sakkena devarājena pariññāto, te pana buddhasāmaññena amhākaṁ bhagavatā saddhiṁ gahetvā",
  "tika-s0102t5:19_7": "etarahi aññassa sabbena sabbaṁ abhāvato tathā vuttanti dassetuṁ ‘‘etarahī’’tiādi",
  "tika-s0102t5:19_8": "vuttaṁ. Svākkhātādīnīti svākkhātapadādīni. Kusalādīnīti ‘‘idaṁ kusala’’ntiādīni padāni.",
  "tika-s0102t5:20_0": "Gaṅgāyamunānaṁ asamāgamaṭṭhāne udakaṁ bhinnavaṇṇaṁ hontampi samāgamaṭṭhāne abhinnavaṇṇaṁ",
  "tika-s0102t5:20_1": "evāti āha ‘‘vaṇṇenapi saṁsandati sametī’’ti. Tattha kira gaṅgodakasadisameva yamunodakaṁ.",
  "tika-s0102t5:20_2": "Yathā nibbānaṁ kenaci kilesena anupakkiliṭṭhatāya parisuddhaṁ, evaṁ nibbānagāminipaṭipadāpi",
  "tika-s0102t5:20_3": "kenaci kilesena anupakkiliṭṭhatāya parisuddhāva icchitabbā. Tenāha ‘‘na hī’’tiādi.",
  "tika-s0102t5:20_4": "Yena parisuddhatthena nibbānassa, nibbānagāminiyā paṭipadāya ca ākāsūpamatā, so kenaci",
  "tika-s0102t5:20_5": "anupalepo, anupakkileso cāti āha ‘‘ākāsampi alaggaṁ parisuddha’’nti. Idāni tamatthaṁ",
  "tika-s0102t5:20_6": "nidassanena vibhūtaṁ katvā dassetuṁ ‘‘candimasūriyāna’’ntiādi vuttaṁ. Saṁsandati",
  "tika-s0102t5:20_7": "yujjati paṭipajjitabbatāpaṭipajjanehi aññamaññānucchavikatāya.",
  "tika-s0102t5:21_0": "Paṭipadāya ṭhitānanti paṭipadaṁ maggapaṭipattiṁ paṭipajjamānānaṁ. Vusitavatanti brahmacariyavāsaṁ",
  "tika-s0102t5:21_1": "vusitavantānaṁ etesaṁ. Laddhasahāyoti etāsaṁ paṭipadānaṁ vasena laddhasahāyo. Tattha",
  "tika-s0102t5:21_2": "tattha sāvakehi satthu kātabbakicce. Idaṁ pana ‘‘adutiyo’’tiādi suttantare āgatavacanaṁ",
  "tika-s0102t5:21_3": "aññehi asadisaṭṭhena vuttaṁ, na yathāvuttasahāyābhāvato. Apanujjāti apanīya vivajjetvā.",
  "tika-s0102t5:21_4": "‘‘Apanujjā’’ti ca antogadhāvadhāraṇaṁ idaṁ vacanaṁ ekantikattā tassa apanodassāti",
  "tika-s0102t5:21_5": "vuttaṁ ‘‘apanujjevā’’ti.",
  "tika-s0102t5:22_0": "Labbhatīti lābho, so pana ukkaṁsagativijānanena sātisayo, vipulo eva ca idhādhippetoti",
  "tika-s0102t5:22_1": "āha ‘‘mahālābho uppanno’’ti. Ussannapuññanissandasamuppannoti yathāvuttakālaṁ sambhatasuvipulauḷāratarapuññābhisandato",
  "tika-s0102t5:22_2": "nibbatto.‘‘Ime nibbattā, ito paraṁ mayhaṁ okāso natthī’’ti ussāhajāto viya uparūpari",
  "tika-s0102t5:22_3": "vaḍḍhamāno udapādi. Sabbadisāsu hi yamakamahāmegho uṭṭhahitvā mahāmeghaṁ viya sabbapāramiyo",
  "tika-s0102t5:22_4": "‘‘ekasmiṁ attabhāve vipākaṁ dassāmā’’ti sampiṇḍitā viya bhagavato idaṁ lābhasakkārasilokaṁ",
  "tika-s0102t5:22_5": "nibbattayiṁsu, tato annapānavatthayānamālāgandhavilepanādihatthā khattiyabrāhmaṇādayo",
  "tika-s0102t5:22_6": "upagantvā ‘‘kahaṁ buddho, kahaṁ bhagavā, kahaṁ devadevo, kahaṁ narāsabho, kahaṁ purisasīho’’ti",
  "tika-s0102t5:22_7": "bhagavantaṁ pariyesanti, sakaṭasatehipi paccaye āharitvā okāsaṁ alabhamānā samantā",
  "tika-s0102t5:22_8": "gāvutappamāṇampi sakaṭadhurena sakaṭadhuraṁ āhacca tiṭṭhanti ceva anubandhanti ca",
  "tika-s0102t5:22_9": "andhakavindabrāhmaṇādayo viya. Sabbaṁ khandhake, tesu tesu ca suttesu āgatanayena",
  "tika-s0102t5:22_10": "veditabbaṁ. Tenāha ‘‘lābhasakkāro mahogho viyā’’tiādi.",
  "tika-s0102t5:23": "Paṭipāṭibhattanti bahūsu ‘‘dānaṁ dassāmā’’ti āhaṭapaṭipāṭikāya uṭṭhitesu anupaṭipāṭiyā dātabba bhattaṁ.",
  "tika-s0102t5:24_0": "Matthakaṁ patto anaññasādhāraṇattā tassa dānassa. Upāyaṁ ācikkhi nāgarānaṁ asakkuṇeyyarūpena",
  "tika-s0102t5:24_1": "dānaṁ dāpetuṁ. Sālakalyāṇirukkhā rājapariggahā aññehi asādhāraṇā, tasmā tesaṁ padarehi",
  "tika-s0102t5:24_2": "maṇḍapo kārito, hatthino ca rājabhaṇḍabhūtā nāgarehi na sakkā laddhunti tehi chattaṁ",
  "tika-s0102t5:24_3": "dhārāpitaṁ, tathā khattiyadhītāhi veyyāvaccaṁ kāritaṁ. ‘‘Pañca āsanasatānī’’ti idaṁ",
  "tika-s0102t5:24_4": "sālakalyāṇimaṇḍape paññatte sandhāya vuttaṁ, tato bahi pana bahūni paññattāni ahesuṁ",
  "tika-s0102t5:24_5": ". Catujjātiyagandhaṁ pisati buddhappamukhassa saṅghassa pūjanatthañceva pattassa",
  "tika-s0102t5:24_6": "ubbaṭanatthañca. Udakanti pattadhovanaudakaṁ. Anagghāni ahesuṁ anaggharatanābhisaṅkhatattā.",
  "tika-s0102t5:25": "Sattadhā muddhā phalissati anādarakāraṇādinā. Kāḷaṁ olokessāmīti kāḷaṁ evaṁ anupekkhissāmi, tassa uppajjanakaṁ anatthaṁ pariharissāmīti attho.",
  "tika-s0102t5:26_0": "Kadariyāti thaddhamaccharino puññakammavimukhā. Devalokaṁ na vajanti puññassa akatattā,",
  "tika-s0102t5:26_1": "maccharibhāvena ca pāpassa pasutattā. Bālāti duccintitacintanādinā bālalakkhaṇayuttā.",
  "tika-s0102t5:26_2": "Nappasaṁsanti dānaṁ pasaṁsitumpi na visahanti. Dhīroti dhītisampanno uḷārapañño parehi",
  "tika-s0102t5:26_3": "kataṁ dānaṁanumodamānopi, teneva dānānumodaneneva. Sukhī paratthāti paraloke kāyikacetasikasukhasamaṅgī hoti.",
  "tika-s0102t5:27_0": "Vararojo nāma tasmiṁ kāle eko khattiyo, tassa vararojassa. Anavajja…pe… phaleyya",
  "tika-s0102t5:27_1": "abhūtavādibhāvatoti adhippāyo. Atirekapadasahassena tiṁsādhikena aḍḍhateyyagāthāsatena",
  "tika-s0102t5:27_2": "vaṇṇameva kathesi rūpappasannatāya ca.",
  "tika-s0102t5:28_0": "Yāva maññe khattiyāti ettha yāvāti avadhiparicchedavacanaṁ, aññeti nipātamattaṁ,",
  "tika-s0102t5:28_1": "yāva khattiyā khattiye avadhiṁ katvā sabbe devamanussāti adhippāyo. Tenāha ‘‘khattiyā",
  "tika-s0102t5:28_2": "brāhmaṇā’’tiādi. Madapamattoti lābhasakkārasilokamadena pamatto ceva tadanvayena",
  "tika-s0102t5:28_3": "pamādena pamatto ca hutvā.",
  "tika-s0102t5:29": "Tadanvayamevāti tadanugatameva. Vācā…pe… sametīti vacīkammakāyakammāni aññamaññaṁ aviruddhāni, aññadatthu saṁsandanti. Ajā eva migāti ajāmigā, te ajāmige.",
  "tika-s0102t5:30_0": "Tiṇṇavicikiccho sabbaso atikkantavicikicchākantāro . Nanu ca sabbepi sotāpannā tiṇṇavicikicchā,",
  "tika-s0102t5:30_1": "vigatakathaṁkathā ca? Saccametaṁ, idaṁ pana na tādisaṁ tiṇṇavicikicchataṁ sandhāya",
  "tika-s0102t5:30_2": "vuttaṁ, atha kho sabbasmiṁ ñeyyadhamme sabbākārāvabodhasaṅkhātasanniṭṭhānavasena",
  "tika-s0102t5:30_3": "sabbaso nirākataṁ sandhāyāti dassento ‘‘yathā hī’’ti ādimāha. Ussannussannattāti",
  "tika-s0102t5:30_4": "paroparabhāvato, ayañca attho bhagavato anekadhātunānādhātuñāṇabalenapi ijjhati.",
  "tika-s0102t5:30_5": "Sabbattha vigatakathaṁkatho sabbadassāvibhāvato. Sabbesaṁ paramatthadhammānaṁ saccābhisamayavasena",
  "tika-s0102t5:30_6": "paṭividdhattā vuttaṁ ‘‘vohāravasenā’’ti vā nāmagottādivasenāti attho.",
  "tika-s0102t5:31_0": "Pariyositasaṅkappoti sabbaso niṭṭhitamanoratho. Nanu ca ariyamaggena pariyositasaṅkappatā",
  "tika-s0102t5:31_1": "nāma soḷasakiccasiddhiyā katakaraṇīyabhāvena, na sabbañeyyadhammāvabodhenāti codanaṁ",
  "tika-s0102t5:31_2": "sandhāyāha ‘‘pubbeananussutesū’’tiādi. Sāvakānaṁ sāvakapāramiñāṇaṁ viya, hi paccekabuddhānaṁ",
  "tika-s0102t5:31_3": "paccekabodhiñāṇaṁ viya ca sammāsambuddhānaṁ sabbaññutaññāṇaṁ catusaccābhisambodhapubbakamevāti.",
  "tika-s0102t5:31_4": "Ananussutesūti na anussutesu. Sāmanti sayameva. Padadvayenāpi parato ghosena vināti",
  "tika-s0102t5:31_5": "dasseti. Tatthāti nimittatthe bhummaṁ, saccābhisambodhanimittanti attho. Saccābhisambodho",
  "tika-s0102t5:31_6": "ca aggamaggavasenāti daṭṭhabbaṁ. Balesu ca vasībhāvanti dasannaṁ balañāṇānaṁ yathāruci",
  "tika-s0102t5:31_7": "pavatti. Jātattā jātāti sammāsambuddhe vadati.",
  "tika-s0102t5:32": "297. Tattha tattha rājadhāniādike nibaddhavāsaṁ vasanto. Tīsu maṇḍalesu yathākālaṁ cārikaṁ caranto.",
  "tika-s0102t5:33_0": "298.Assāti phalassa. Tanti kāraṇaṁ. Dvinnampi ekato uppattiyā kāraṇaṁ natthi, pageva",
  "tika-s0102t5:33_1": "tiṇṇaṁ, catunnaṁ vāti. ‘‘Ettha cā’’tiādi ‘‘ekissā lokadhātuyā’’ti vuttalokadhātuyā",
  "tika-s0102t5:33_2": "pamāṇaparicchedadassanatthaṁ āraddhaṁ.",
  "tika-s0102t5:34_0": "Yāvatāti yattakena ṭhānena. Pariharantīti sineruṁ parikkhipantā parivattanti. Disāti",
  "tika-s0102t5:34_1": "disāsu, bhummatthe etaṁ paccattavacanaṁ. Bhanti dibbanti. Virocanāti obhāsantā, virocanā",
  "tika-s0102t5:34_2": "vā sobhamānā candimasūriyā bhanti, tato eva disā ca bhanti.Tāva sahassadhāti tattako sahassaloko.",
  "tika-s0102t5:35": "Ettakanti imaṁ cakkavāḷaṁ majjhe katvā imināva saddhiṁ cakkavāḷaṁ dasasahassaṁ. Yaṁ panettha vattabbaṁ, taṁ mahāpadānavaṇṇanāyaṁ vuttameva. Na paññāyatīti tīsu piṭakesu anāgatattā.",
  "tika-s0102t5:36": "Sanaṅkumārakathāvaṇṇanā",
  "tika-s0102t5:37": "300.Vaṇṇenāti rūpasampattiyā. Suviññeyyattā taṁ anāmasitvā yasasaddasseva atthamāha. Alaṅkāraparivārenāti alaṅkārena ca parivārena ca. Puññasiriyāti puññiddhiyā.",
  "tika-s0102t5:38": "301.Sampasādaneti sampasādajanane. Saṁpubbo khā-saddo jānanattho ‘‘saṅkhāyetaṁ paṭisevatī’’tiādīsu (ma. ni. 2.168) viyāti āha ‘‘jānitvā modāmā’’ti.",
  "tika-s0102t5:39": "Govindabrāhmaṇavatthuvaṇṇanā",
  "tika-s0102t5:40_0": "304.Yāvadīgharattanti yāva parimāṇato, aparimitakālaparidīpanametanti āha ‘‘ettakanti…pe…",
  "tika-s0102t5:40_1": "aticiraratta’’nti. Mahāpaññova so bhagavāti tena brahmunā anumatipucchāvasena devānaṁ",
  "tika-s0102t5:40_2": "vuttanti dassento ‘‘mahāpaññova so bhagavā. Noti kathaṁ tumhe maññathā’’ti āha. Sayamevetaṁ",
  "tika-s0102t5:40_3": "pañhaṁ byākātukāmo ‘‘bhūtapubbaṁ bho’’ti ādiṁ āhāti sambandho. Evaṁ pana byākarontena",
  "tika-s0102t5:40_4": "atthato ayampi attho vutto nāma hotīti dassento ‘‘anacchariyameta’’nti ādimāha. Tiṇṇaṁ",
  "tika-s0102t5:40_5": "mārānanti kilesābhisaṅkhāradevaputtamārānaṁ. ‘‘Anacchariyameta’’nti vuttamevatthaṁ",
  "tika-s0102t5:40_6": "nigamanavasena ‘‘kimettha acchariya’’nti punapi vuttaṁ.",
  "tika-s0102t5:41_0": "Rañño diṭṭhadhammikasamparāyikaatthānaṁ puro dhānato pure pure saṁvidhānato purohitoti",
  "tika-s0102t5:41_1": "āha ‘‘sabbakiccānianusāsanapurohito’’ti. Govindiyābhisekenāti govindassa ṭhāne ṭhapanābhisekena.",
  "tika-s0102t5:41_2": "Taṁ kira tassa brāhmaṇassa kulaparamparāgataṁ ṭhānantaraṁ. Jotitattāti āvudhānaṁ",
  "tika-s0102t5:41_3": "jotitattā. Pālanasamatthatāyāti rañño, aparimitassa ca sattakāyassa anatthato paripālanasamatthatāya.",
  "tika-s0102t5:42": "Sammā vossajjitvāti suṭṭhu tassevāgāravabhāvena vissajjitvā niyyātetvā. Taṁ tamatthaṁ kiccaṁ passatīti atthadaso. ",
  "tika-s0102t5:43_0": "305. Bhavanaṁ vaḍḍhanaṁ bhavo, bhavati etenāti vā bhavo, vaḍḍhikāraṇaṁ sandhivasena",
  "tika-s0102t5:43_1": "ma-kārāgamo, o-kārassa ca a-kārādesaṁ katvā ‘‘bhavamatthū’’ti vuttaṁ. Bhavantaṁ jotipālanti",
  "tika-s0102t5:43_2": "pana sāmiatthe upayogavacananti āha ‘‘bhoto’’ti. Mā paccabyāhāsīti mā paṭikkhipīti",
  "tika-s0102t5:43_3": "attho. So pana paṭikkhepo paṭivacanaṁ hotīti āha ‘‘mā paṭibyāhāsī’’ti. Abhisambhosīti",
  "tika-s0102t5:43_4": "kammantānaṁ saṁvidhāne samattho hotīti āha ‘‘saṁvidahitvā’’ti. Bhavābhavaṁ, paññañca",
  "tika-s0102t5:43_5": "vindi paṭilabhīti govindo, mahanto govindo mahāgovindo. ‘‘Go’’ti hi paññāyetaṁ adhivacanaṁ",
  "tika-s0102t5:43_6": "gacchati atthe bujjhatīti.",
  "tika-s0102t5:44": "Rajjasaṁvibhajanavaṇṇanā",
  "tika-s0102t5:45": "306.Ekapitikā vemātukā kaniṭṭhabhātaro. Ayaṁ abhisittoti ayaṁ reṇu rājakumāro pitu accayena rajje abhisitto. Rājakārakāti rājaputtaṁ rajje patiṭṭhāpetāro.",
  "tika-s0102t5:46": "307. Madentīti madanīyāti kattusādhanataṁ dassento ‘‘madakarā’’ti āha. Madakaraṇaṁ pana pamādassa visesakāraṇanti vuttaṁ ‘‘pamādakarā’’ti.",
  "tika-s0102t5:47": "308. Reṇussa rajjasamīpe dasagāvutamattavitthatāni hutvā aparabhāge tiyojanasataṁ vitthatattā sabbāni cha rajjāni sakaṭamukhāni paṭṭhapesi. Vitānasadisaṁ caturassabhāvato.",
  "tika-s0102t5:48_0": "310.Sahāti gāthāya padaparipūraṇatthaṁ vuttaṁ. Tassa atthaṁ dassento ‘‘teneva sahā’’ti",
  "tika-s0102t5:48_1": "āha. Sahāti vā avinābhāvatthe nipāto, so saha āsuṁ satta bhāradhāti yojetabbo, tena",
  "tika-s0102t5:48_2": "te desantare vasantā vicittena sahabhāvino avinābhāvinoti dīpeti. Rajjabhāraṁ dhārenti",
  "tika-s0102t5:48_3": "attani āropenti vahantīti bhāradhā.",
  "tika-s0102t5:49": "Paṭhamabhāṇavāravaṇṇanā niṭṭhitā.",
  "tika-s0102t5:50": "Kittisaddaabbhuggamanavaṇṇanā",
  "tika-s0102t5:51_0": "311.Anupurohite ṭhapesīti anupurohite katvā ṭhapesi, anupurohite vā ṭhāne ṭhapesi.",
  "tika-s0102t5:51_1": "Tisavanaṁ karonte sandhāya ‘‘divasassa tikkhattu’’nti vuttaṁ. Dvīsu sandhīsu savanaṁ",
  "tika-s0102t5:51_2": "karonte sandhāya ‘‘sāyaṁ, pāto vā’’ti vuttaṁ. Tato paṭṭhāyāti vatacariyaṁ matthakaṁ",
  "tika-s0102t5:51_3": "pāpetvā nhātakālato pabhuti.",
  "tika-s0102t5:52_0": "312.Abhiuggacchīti uṭṭhahi udapādi. Acintetvāti ‘‘kathaṁ kho ahaṁ brahmunā saddhiṁ",
  "tika-s0102t5:52_1": "manteyya’’nti acintetvā evaṁ cittampi anuppādetvā. Tena samāgamanasseva abhāvato",
  "tika-s0102t5:52_2": "amantetvā. Taṁ disvāti taṁ karuṇābrahmavihārabhāvanaṁ brahmadassanūpāyaṁ disvā ñāṇacakkhunā.",
  "tika-s0102t5:53_0": "313.Evanti evaṁ rañño ārocetvā paṭisallānaṁ upagate. Sabbatthāti sabbesu channaṁ",
  "tika-s0102t5:53_1": "khattiyānaṁ, sattannaṁ brāhmaṇamahāsālānaṁ , sattannaṁ nāṭakasatānaṁ, cattārīsāya",
  "tika-s0102t5:53_2": "ca bhariyānaṁ āpucchanavāresu.",
  "tika-s0102t5:54": "316.Sādisiyoti jātiyā sādisiyoti āha ‘‘samavaṇṇā samajātikā’’ti.",
  "tika-s0102t5:55_0": "317.Santhāgāranti jhānamanasikārena bahi visaṭavitakkavūpasamanena cittassa santhambhanaṁ",
  "tika-s0102t5:55_1": "agāraṁ, jhānasālanti attho. Gahitāvāti bhāvanānuyogena mahāsattena attano cittasantāne",
  "tika-s0102t5:55_2": "uppādanavasena gahitā eva. Natthi jhāneneva vikkhambhitattā. Visesato hissa karuṇāya",
  "tika-s0102t5:55_3": "bhāvitattā anabhirati ukkaṇṭhanā natthi, mettāya bhāvitattā bhayaparitassanā natthi.",
  "tika-s0102t5:55_4": "Ukkaṇṭhanāti pana brahmadassane ussukkaṁ, paritassanāti tadabhipatthanāti āha ‘‘brahmuno panā’’tiādi.",
  "tika-s0102t5:56": "Brahmunāsākacchāvaṇṇanā",
  "tika-s0102t5:57": "318.Cittutrāsoti cittassa utrāsanamattaṁ. Kathanti sattanikāyanivāsaṭṭhānanāmagottādīnaṁ vasena kena pakārena. Tenāha ‘‘ki’’ntiādi.",
  "tika-s0102t5:58": "Soti ye te panakanasanantabandhasatanasanaṅkumārakālanāmakā loke pākaṭā paññātā brahmāno, tesu sanaṅkumāro nāmāhanti dasseti.",
  "tika-s0102t5:59_0": "Agghanti garuṭṭhāniyānaṁ dātabbaṁāhāraṁ. Madhusākanti madhurāhāraṁ, yaṁ kiñci atithino",
  "tika-s0102t5:59_1": "dātabbaṁ āhāraṁ upacāravasena evaṁ vadati. Tenāha ‘‘madhusākaṁ panā’’tiādi. Pucchāmāti",
  "tika-s0102t5:59_2": "nimantanavasena pucchāma.",
  "tika-s0102t5:60_0": "319. Mahāsatto cattāro brahmavihāre bhāvetvā ṭhitopi tesu ‘‘brahmasahabyatāya maggo’’ti",
  "tika-s0102t5:60_1": "anibbematikatāya ‘‘kaṅkhī’’ti avoca. Keci pana ‘‘tapokammena parikkhīṇasarīratāya,",
  "tika-s0102t5:60_2": "brahmasamāgamena bhayādisamuppattiyā ca paṭiladdhamattehi brahmavihārehi parihīno",
  "tika-s0102t5:60_3": "ahosi, tasmā avikkhambhitavicikicchatāya ‘kaṅkhī’ti avocā’’ti vadanti. Parassa vediyā",
  "tika-s0102t5:60_4": "viditā paravediyā, te pana tassa pākaṭā vibhūtāti āha ‘‘parassapākaṭesu paravediyesū’’ti.",
  "tika-s0102t5:60_5": "Tattha kāraṇamāha ‘‘parena sayaṁ abhisaṅkhatattā’’ti. Mamāti kammaṁ mamaṁkāro, mamattanti",
  "tika-s0102t5:60_6": "āha ‘‘idaṁ mama…pe… taṇha’’nti. ‘‘Mama’’nti karoti etenāti hi mamaṁkāro, tathāpavattā",
  "tika-s0102t5:60_7": "taṇhā. Manujesūti niddhāraṇe bhummaṁ, na visayeti āha ‘‘manujesu yo kocī’’ti. ‘‘Ekodibhūto’’ti",
  "tika-s0102t5:60_8": "padassa bhāvatthaṁ tāva dassento ‘‘ekībhūto’’ti vatvā puna taṁ vivaranto ‘‘eko tiṭṭhanto",
  "tika-s0102t5:60_9": "eko nisīdanto’’ti āha. Tādisoti eko hutvā pavattanako. Bhūtoti jāto. Jhāne adhimutti",
  "tika-s0102t5:60_10": "nāma tasmiṁ nibbattite, anibbattite kuto adhimuttīti āha ‘‘jhānaṁ nibbattetvāti attho’’ti.",
  "tika-s0102t5:60_11": "Vissagandho nāma kodhādikilesaparibhāvanāti tesaṁ vikkhambhanena vissagandhavirahito.",
  "tika-s0102t5:60_12": "Etesu dhammesūti pabbajjānaṁ vivekavāsakaruṇābrahmavihārādidhammesu.",
  "tika-s0102t5:61_0": "320.Avidvāti na viditavā. Āvaritāti kusalānaṁ uttarimanussadhammānaṁ uppattinivāraṇena",
  "tika-s0102t5:61_1": "āvaritā. Pūtikāti byāpannacittatādinā pūtibhūtā. Kilesavasena duggandhaṁ vissagandhaṁ",
  "tika-s0102t5:61_2": "vāyati. Nirayādiapāyesu nibbattanasīlatāya āpāyikāti āha ‘‘apāyūpagā’’ti. Corādīhi",
  "tika-s0102t5:61_3": "upaddutassa pavisitukāmassa pākārakavāṭaparikhādīhi viya nagaraṁ kodhādīhi nivuto",
  "tika-s0102t5:61_4": "pihito brahmaloko assāti nivutabrahmaloko. Pucchati ‘‘kenāvaṭā’’ti vadanto.",
  "tika-s0102t5:62_0": "Musāvādova mosavajjaṁ yathā bhisakkameva bhesajjaṁ. Kujjhanaṁ dussanaṁ. Diṭṭhādīsu",
  "tika-s0102t5:62_1": "adiṭṭhādivāditāvasena paresaṁ visaṁvādanaṁ paravisaṁvādanaṁ. Sadisaṁ patirūpaṁ dassetvā",
  "tika-s0102t5:62_2": "palobhanaṁ sadisaṁ dassetvā vañcanaṁ. Mittānaṁ vihiṁsanaṁ mettibhedo mittadubbhanaṁ.",
  "tika-s0102t5:62_3": "Daḷhamaccharitā thaddhamacchariyaṁ. Attani vijjamānaṁ nihīnataṁ, sadisataṁ vā atikkamitvā",
  "tika-s0102t5:62_4": "maññanaṁ. Paresaṁ sampattiyā asahanaṁ khīyanaṁ. Attasampattiyā nigūhanavasena, parehi",
  "tika-s0102t5:62_5": "sādhāraṇabhāvāsahanavasena ca vividhā icchā ruci etassāti vivicchā. Kadariyatāya",
  "tika-s0102t5:62_6": "mudukaṁ macchariyaṁ. Yattha katthacīti sakasantake, parasantake, hīnātike cāti yattha",
  "tika-s0102t5:62_7": "katthaci ārammaṇe. Lubbhanaṁ ārammaṇassa gahaṇaṁ abhigijjhanaṁ. Majjanaṁ seyyādivasena",
  "tika-s0102t5:62_8": "madanaṁ sampaggaho. Muyhanaṁ ārammaṇassa anavabodho. Etesūti etesu yathāvuttesu kodhādīsu",
  "tika-s0102t5:62_9": "sattasantānassa kilissanato vibādhanato, upatāpanato ca kilesasaññitesu pāpadhammesu.",
  "tika-s0102t5:62_10": "Yuttā payuttā sampayuttā avirahitā.",
  "tika-s0102t5:63_0": "Ettha cāyaṁ brahmā mahāsattena āmagandhe supuṭṭho attano yathāupaṭṭhite pāpadhamme",
  "tika-s0102t5:63_1": "cuddasahi padehi vibhajitvā kathesi, te pana tādisaṁ pavattivisesaṁ upādāya vuttāpi",
  "tika-s0102t5:63_2": "keci puna vuttā, āmagandhasutte (su. ni. 242) pana vuttāpi keci idha sabbaso na vuttā,",
  "tika-s0102t5:63_3": "evaṁ santepi lakkhaṇahāranayena, tadekaṭṭhatāya vā tesaṁ pettha saṅgaho daṭṭhabbo.",
  "tika-s0102t5:63_4": "Tenāha ‘‘idaṁ pana sutta’’ntiādi. Tattha āmagandhasuttena dīpetvāti idha sarūpato",
  "tika-s0102t5:63_5": "avutte āmagandhepi vuttehi ekalakkhaṇatādinā āmagandhasuttena pakāsetvā kathetabbaṁ",
  "tika-s0102t5:63_6": "tattha nesaṁ sarūpato kathitattā. Āmagandhasuttampi iminā dīpetabbaṁ idha vuttānampi",
  "tika-s0102t5:63_7": "kesañci āmagandhānaṁ tattha avuttabhāvato. Yasmā āmagandhasutte vuttāpi āmagandhā",
  "tika-s0102t5:63_8": "atthato idha saṅgahaṁ samosaraṇaṁ gacchanti, tasmā idha vutte pariharaṇavasena dassentena",
  "tika-s0102t5:63_9": "yasmā cettha keci abhidhammanayena akilesasabhāvāpi sattasantānassa vibādhanaṭṭhena",
  "tika-s0102t5:63_10": "‘‘kilesā’’ti vattabbataṁ arahanti, tasmā ‘‘cuddasasu kilesesū’’ti vuttaṁ.",
  "tika-s0102t5:64_0": "Nimmādaṁ milāpanaṁ khepananti āha ‘‘nimmādetabbā pahātabbā’’ti. Buddhatantīti buddhabhāvīnaṁ",
  "tika-s0102t5:64_1": "paveṇī, buddhabhāvinopi ‘‘buddhā’’ti vuccanti yathā ‘‘agamā rājagahaṁ buddho’’ti.",
  "tika-s0102t5:64_2": "Mahāpurisassa daḷhīkammaṁ katvāti mahāpurisassa ‘‘pabbajissāmaha’’nti pavattacittuppādassa daḷhīkammaṁ katvā.",
  "tika-s0102t5:65": "Reṇurājaāmantanāvaṇṇanā",
  "tika-s0102t5:66": "321.Mama manaṁ haritvāti mama cittaṁ apanetvā tassa vasena avattitvā.",
  "tika-s0102t5:67_0": "Ekībhāvaṁ upagantvā vutthassāti kāyavivekaparibrūhanena ekībhāvaṁ upagantvā tapokammavasena",
  "tika-s0102t5:67_1": "vutthassa. Kusapattehi paritthatoti barihisehi vediyā samantato santharito. Akācoti",
  "tika-s0102t5:67_2": "vaṇo vaṇasadisakhaṇḍiccavirahito. Tenāha ‘‘akakkaso’’ti.",
  "tika-s0102t5:68": "Chakhattiyaāmantanāvaṇṇanā",
  "tika-s0102t5:69": "322.Sikkheyyāmāti sikkhāpeyyāma, sikkhāpanañcettha atthibhāvāpādananti āha ‘‘upalāpeyyāmā’’ti.",
  "tika-s0102t5:70_0": "323. Yassa vīriyārambhassa, khantibalassa ca abhāvena pabbajitānaṁ samaṇadhammo paripuṇṇo,",
  "tika-s0102t5:70_1": "parisuddho ca na hoti, tesu vīriyārambhakhantibalesu te te niyojetuṁ ‘‘ārambhavho’’tiādi vuttaṁ.",
  "tika-s0102t5:71_0": "Karuṇājhānamaggoti karuṇājhānasaṅkhāto maggo. Ujumaggoti brahmalokagamane ujubhūto",
  "tika-s0102t5:71_1": "maggo. Anuttaroti seṭṭho brahmavihārasabhāvato. Tenāha ‘‘uttamamaggo nāmā’’ti. Sabbhi",
  "tika-s0102t5:71_2": "rakkhito sādhūhi yathā parihāni na hoti, evaṁ paṭipakkhadūrīkaraṇena rakkhito gopito.",
  "tika-s0102t5:71_3": "‘‘Saddhammo sabbhi vakkhito’’ti keci paṭhanti, tesaṁ saparahitasādhanena sādhūhi",
  "tika-s0102t5:71_4": "buddhādīhi kathito paveditoti attho.",
  "tika-s0102t5:72_0": "Taṅkhaṇaviddhaṁsanadhammanti yasmiṁ khaṇe virodhidhammasamāyogo, tasmiṁyeva khaṇe",
  "tika-s0102t5:72_1": "vinassanasabhāvaṁ, yo vā so gamanassādānaṁ devaputtānaṁ heṭṭhupariyena paṭimukhaṁ",
  "tika-s0102t5:72_2": "dhāvantānaṁ sirasi, pāde ca baddhakhuradhārāsamāgamanatopi sīghataratāya atiittaro",
  "tika-s0102t5:72_3": "pavattikkhaṇo, teneva vinassanasabhāvaṁ. Tassa jīvitassa. Gatinti niṭṭhaṁ. Mantāyanti",
  "tika-s0102t5:72_4": "manteyyanti vuttaṁ hotīti āha ‘‘mantetabba’’nti. Karaṇatthe vā bhummanti ‘‘mantāya’’nti",
  "tika-s0102t5:72_5": "idaṁ bhummaṁ karaṇatthe daṭṭhabbaṁ yathā ‘‘ñātāya’’nti. Sabbapalibodheti sabbepi",
  "tika-s0102t5:72_6": "kusalakiriyāya vibandhe uparodhe.",
  "tika-s0102t5:73": "Brāhmaṇamahāsālādīnaṁ āmantanāvaṇṇanā",
  "tika-s0102t5:74": "324.Appesakkhāti appānubhāvāti āha ‘‘pabbajitakālato paṭṭhāyā’’tiādi.",
  "tika-s0102t5:75": "Cakkavatti rājā viya sambhāvito.",
  "tika-s0102t5:76": "Mahāgovindapabbajjāvaṇṇanā",
  "tika-s0102t5:77": "328. Samāpattīnaṁ ājānanaṁ nāma attapaccakkhatā, sacchikiriyāti āha ‘‘na sakkhiṁsu nibbattetu’’nti.",
  "tika-s0102t5:78_0": "329.Imināti ‘‘sarāmaha’’nti iminā padena. ‘‘Sarāmaha’’nti hi vadantena bhagavato",
  "tika-s0102t5:78_1": "mahābrahmunā kathitaṁ ‘‘tatheva ta’’nti bhagavatā paṭiññātameva jātanti. Na vaṭṭe",
  "tika-s0102t5:78_2": "nibbindanatthāya catusaccakammaṭṭhānakathāya abhāvato. Asati pana vaṭṭe nibbidāya",
  "tika-s0102t5:78_3": "virāgānaṁ asambhavo evāti āha ‘‘na virāgāyā’’tiādi. Ekantameva vaṭṭe nibbindanatthāya",
  "tika-s0102t5:78_4": "anekākāravokāravaṭṭe ādīnavavibhāvanato.",
  "tika-s0102t5:79_0": "‘‘Nibbidāyā’’ti iminā padena vipassanā vuttā. Esa nayo sesesupi. Vavatthānakathāti",
  "tika-s0102t5:79_1": "vipassanāmagganibbānānaṁ taṁtaṁpadehi vavatthapetvā kathā. Ayamettha nippariyāyakathāti",
  "tika-s0102t5:79_2": "āha ‘‘pariyāyena panā’’tiādi.",
  "tika-s0102t5:80_0": "330.Paripūretunti bhāvanāpāripūrivasena paripuṇṇe kātuṁ, nibbattetunti attho. Brahmacariyaciṇṇakulaputtānanti",
  "tika-s0102t5:80_1": "ciṇṇamaggabrahmacariyānaṁ kulaputtānanti ukkaṭṭhaniddesena arahattanikūṭena desanaṁ niṭṭhapesi.",
  "tika-s0102t5:81_0": "Abhinandanaṁ nāma sampaṭicchanaṁ ‘‘abhinandanti āgata’’ntiādīsu viya, tañcettha atthato",
  "tika-s0102t5:81_1": "cittassa attamanatāti āha ‘‘cittena sampaṭicchanto abhinanditvā’’ti. ‘‘Sādhu sādhū’’ti",
  "tika-s0102t5:81_2": "vācāya sampahaṁsanā anumodanāti āha ‘‘vācāya sampahaṁsamāno anumoditvā’’ti.",
  "tika-s0102t5:82": "Mahāgovindasuttavaṇṇanāya līnatthappakāsanā."
}