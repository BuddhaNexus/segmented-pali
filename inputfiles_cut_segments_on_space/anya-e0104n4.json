{
  "anya-e0104n4:0": "16. Indriyasaccaniddesavaṇṇanā",
  "anya-e0104n4:1": "Indriyavitthārakathāvaṇṇanā",
  "anya-e0104n4:2_0": "525.Bāvīsatīti gaṇanaparicchedo. Indriyānīti paricchinnadhammanidassanaṁ. Cakkhundriyantiādi",
  "anya-e0104n4:2_1": "tesaṁ sarūpadassanaṁ. Tattha cakkhudvāre indaṭṭhaṁ kāreti cakkhudvārabhāve taṁdvārikehi",
  "anya-e0104n4:2_2": "attano indabhāvaṁ paramissarabhāvaṁ kārayatīti cakkhundriyaṁ. Tañhi te rūpaggahaṇe",
  "anya-e0104n4:2_3": "attānaṁ anuvatteti, te ca taṁ anuvattanti. Sesesupi eseva nayo. Tasmā sotaghānajivhākāyadvāre",
  "anya-e0104n4:2_4": "indaṭṭhaṁ kāretīti. Kāyindriyaṁ. Vijānanalakkhaṇe indaṭṭhaṁ kāretīti manindriyaṁ.",
  "anya-e0104n4:2_5": "Itthibhāvalakkhaṇe, parisabhāvalakkhaṇe, anupālanalakkhaṇe, sukhalakkhaṇe, dukkhalakkhaṇe,",
  "anya-e0104n4:2_6": "somanassalakkhaṇe, domanassalakkhaṇe, upekkhālakkhaṇe, adhimokkhalakkhaṇe, paggahalakkhaṇe,",
  "anya-e0104n4:2_7": "upaṭṭhānalakkhaṇe, avikkhepalakkhaṇe, dassanalakkhaṇe, anaññātaṁ ñassāmīti pavatte",
  "anya-e0104n4:2_8": "jānanalakkhaṇe, ñātānaṁ eva dhammānaṁ puna ājānane aññātāvibhāve indaṭṭhaṁ kāretīti aññātāvindriyaṁ.",
  "anya-e0104n4:3_0": "Vijāniyāti vijāneyya. Bhūmito cāti ca-saddo avuttasampipaṇḍanattho, tena tāvatvaṁ",
  "anya-e0104n4:3_1": "saṅgaṇhāti, taṁ pana tāvatvaṁ parato vaṇṇayissāma. Asammasanupagānampi atthibhāvato",
  "anya-e0104n4:3_2": "daṭṭhabbatā idha na gahitā.",
  "anya-e0104n4:4_0": "Pubbabhāgeti ariyamaggato pubbabhāge. Anaññātanti na aññātaṁ na adhigataṁ. Niccatāya",
  "anya-e0104n4:4_1": "natthi etassa mataṁ bhaṅgo, na vā etasmiṁ adhigate maraṇanti amataṁ, pajjitabbato",
  "anya-e0104n4:4_2": "padañcāti amatapadaṁ nibbānaṁ. ‘‘Evaṁ paṭipannassa uppajjanato’’ti etena pubbabhāgavasenetaṁ",
  "anya-e0104n4:4_3": "indriyaṁ evaṁ voharīyatīti dasseti. Ājānanatoti paṭhamamaggena diṭṭhamariyādaṁ anatikkamitvāva",
  "anya-e0104n4:4_4": "jānanato. Yena taṁsamaṅgipuggalo, taṁsampayuttadhammā vā aññātāvino honti , so aññātāvibhāvo",
  "anya-e0104n4:4_5": "pariniṭṭhitakiccajānanakhīṇāsavassa bhāvabhūto hutvā uppattito ‘‘khīṇāsavassa uppajjanato’’ti vuttaṁ.",
  "anya-e0104n4:5_0": "Liṅgeti gameti ñāpetīti liṅgaṁ, liṅgīyati vā etenāti liṅgaṁ. Kiṁ liṅgeti, kiṁ vā",
  "anya-e0104n4:5_1": "liṅgīyatīti? Indaṁ, indo vā. Indassa liṅga indaliṅgaṁ, indaliṅgassa attho taṁsabhāvo",
  "anya-e0104n4:5_2": "indaliṅgaṭṭho, indaliṅgameva vā indriyasaddassa atthoti indaliṅgaṭṭho. Sajjitaṁ uppāditanti",
  "anya-e0104n4:5_3": "siṭṭhaṁ, indena siṭṭhaṁ indasiṭṭhaṁ. Juṭṭhaṁ sevitaṁ. Kammasaṅkhātassa indassa liṅgāni,",
  "anya-e0104n4:5_4": "tena ca siṭṭhānīti kammajāneva yojetabbāni, na aññāni, te ca dve atthā kamme eva",
  "anya-e0104n4:5_5": "yojetabbā, itare ca bhagavati evāti āha ‘‘yathāyoga’’nti. Tenāti bhagavato, kammassa",
  "anya-e0104n4:5_6": "ca indattā. Etthāti etesu indriyesu. Ulliṅgenti ñāpenti pakāsenti phalasampattivipattīhi",
  "anya-e0104n4:5_7": "kāraṇasampattivipattiavabodhato. ‘‘So taṁ nimittaṁ āsevatī’’tiādīsu (a. ni. 9.35)",
  "anya-e0104n4:5_8": "gocarakaraṇampi āsevanā vuttāti āha ‘‘kānici gocarāsevanāyā’’ti. Tattha sabbesaṁ",
  "anya-e0104n4:5_9": "gocarikātabbattepi ‘‘kānicī’’ti vacanaṁ avipassitabbānaṁ bahulaṁ manasikaraṇena anāsevanīyattā.",
  "anya-e0104n4:5_10": "Paccavekkhanāmattameva hi tesu hotīti. ‘‘Tassa taṁ maggaṁ āsevato’’tiādīsu (a. ni.",
  "anya-e0104n4:5_11": "4.170) bhāvanā āsevanāti vuttāti bhāvetabbāni saddhādīni sandhāyāha ‘‘kānici bhāvanāsevanāyā’’ti.",
  "anya-e0104n4:6_0": "Ādhipaccaṁ indriyapaccayabhāvo. Asatipi ca indriyapaccayabhāve itthipurisindriyānaṁ,",
  "anya-e0104n4:6_1": "attano attano paccayavasena pavattamāne taṁsahitasantāne aññākārena appavattamānehi",
  "anya-e0104n4:6_2": "liṅgādīhi anuvattanīyabhāve ādhipaccaṁ. Imasmiṁ ca atthe indanti parimissariyaṁ karonticceva",
  "anya-e0104n4:6_3": "indriyāni. Cakkhādīsu dassitena nayena aññesañca jīvitādīnaṁ tadanuvattīsu ādhipaccaṁ",
  "anya-e0104n4:6_4": "yathārahaṁ yojetabbaṁ.",
  "anya-e0104n4:7_0": "Amohoyeva na visuṁ cattāro dhammā, tasmā tassa saṅkhārakkhandhakathāyaṁ vibhāvitāni",
  "anya-e0104n4:7_1": "lakkhaṇādīni tesañca veditabbānīti adhippāyo. Sesāni tattha khandhaniddese lakkhaṇādīhi arūpeneva āgatāni.",
  "anya-e0104n4:8_0": "526. Sattānaṁ ariyabhūmipaṭilābho bhagavato desanāya sādhāraṇaṁ, padānañca payojananti",
  "anya-e0104n4:8_1": "āha ‘‘ajjhattadhamme pariññāyā’’tiādi. Aññesampi indriyānaṁ attabhāvapariyāpannatāya",
  "anya-e0104n4:8_2": "satipi attabhāvapaññāpanāya mūlabhāvato cakkhādīnaṁ sātisayā attabhāvapariyāpannāti",
  "anya-e0104n4:8_3": "vuttaṁ ‘‘attabhāvapariyāpannāni cakkhundiyādīnī’’ti (vibha. aṭṭha. 219). Abhidhammaṭṭhakathāyaṁ",
  "anya-e0104n4:8_4": "itthipurisindriyānantaraṁ jīvitindriyadesanākkamo vuttoti idhāpi ‘‘tato jīvitindriya’’nti",
  "anya-e0104n4:8_5": "vuttaṁ. Taṁ indriyayamakadesanāya (yama. 3.indriyayamaka.1 ādayo) sameti. Indriyavibhaṅge",
  "anya-e0104n4:8_6": "(vibha. 219 ādayo) pana manindriyānantaraṁ jīvitindriyaṁ vuttaṁ, taṁ purimapacchimānaṁ",
  "anya-e0104n4:8_7": "ajjhāttikabāhirānaṁ anupālakabhāvadīpanatthaṁ tesa majjhe vuttanti veditabbaṁ. Yañca",
  "anya-e0104n4:8_8": "kiñci vedayitaṁ, sabbaṁ taṁ dukkhaṁ. Yāva ca duvidhattabhāvānupālakassa jīvitindriyassa",
  "anya-e0104n4:8_9": "pavatti, tāva dukkhabhūtānaṁ etesaṁ vedayitānaṁ anivattīti ñāpanatthaṁ, tena ca cakkhādīnaṁ",
  "anya-e0104n4:8_10": "dukkhānubandhatāya pariññeyyataṁ ñāpeti. Paṭipattidassanatthanti pubbabhāgapaṭipattidassanatthaṁ.",
  "anya-e0104n4:8_11": "Tassevāti anaññātaññassāmītindriyasseva. Tato anantaraṁ bhāvetabbattāti bhāvanāmaggasampayuttaṁ",
  "anya-e0104n4:8_12": "aññindriyaṁ sandhāya vuttaṁ. Dassanāntarā hi bhāvanāti.",
  "anya-e0104n4:9_0": "Bhedoti idha sabhāvato bhedo adhippeto, na bhūmipuggalādivasenāti āha ‘‘sesānaṁ abhedo’’ti.",
  "anya-e0104n4:9_1": "Nanu ca jīvitindriyassa anupālanalakkhaṇaṁ sabhāvo, tenassa duvidhassāpi abhedoti?",
  "anya-e0104n4:9_2": "Saccametaṁ, tassa pana rūpārūpasabhāvakato bhedo gahito, na evaṁ sesānaṁ koci bhedo",
  "anya-e0104n4:9_3": "atthīti tesaṁ abhedoti bhedābhāvo vutto. Nanu cettha vedanā, paññā ca bhinditvā vuttāti?",
  "anya-e0104n4:9_4": "Na, yathā desitesu bāvīsatiyā indriyesu bhedābhedassa adhippetattā.",
  "anya-e0104n4:10_0": "527. Cakkhundriyādīnaṁ satipi purejātādipaccayabhāve indriyapaccayabhāvena sādhetabbameva",
  "anya-e0104n4:10_1": "kiccaṁ kiccanti vuttaṁ tassa anaññasādhāraṇattā, indriyakathāya ca adhikatattā. Attano",
  "anya-e0104n4:10_2": "tikkhamandādiākāro attākāro, tassa anuvattāpanaṁ attākārānuvattāpanaṁ. Tenāha ‘‘tikkhamandādisaṅkhātaattākārānuvattāpana’’nti.",
  "anya-e0104n4:10_3": "Atha vā tikkhamandādisaṅkhātassa ca attākārassa ca anuvattāpanaṁ tikkha…pe… vattāpanaṁ.",
  "anya-e0104n4:10_4": "Visuṁ attākāraggahaṇena cettha rūpāvabhāsanādikassa saṅgaho daṭṭhabbo. Cakkhundriyassa",
  "anya-e0104n4:10_5": "hi rūpābhihananayogyatāsaṅkhāte rūpāvabhāsanasāmatthiye asati na kadācipi cakkhuviññāṇassa",
  "anya-e0104n4:10_6": "dassanakiccaṁ sambhavati. Esa nayo sotindriyādīsupi. Pubbaṅgamabhāvena manindriyassa",
  "anya-e0104n4:10_7": "vasāvattāpanaṁ hoti, na aññesaṁ. Taṁsampayuttānipi hi indriyāni tabbaseneva hutvā",
  "anya-e0104n4:10_8": "attano attano indriyakiccaṁ sādhenti cetasikabhāvato , na tesaṁ vasena manindriyaṁ",
  "anya-e0104n4:10_9": ". Ayañhissa pubbaṅgamatā. Sabbattha ca indriyapaccayabhāvena sādhetabbanti adhikāro",
  "anya-e0104n4:10_10": "anuvattatīti daṭṭhabbo. Satipi anuppādane, anupatthambhane ca tappaccayānaṁ tappavattane",
  "anya-e0104n4:10_11": "nimittabhāvo anuvidhānaṁ.",
  "anya-e0104n4:11_0": "Chādetvā pharitvā uppajjamānā sukhadukkhavedanā sahajātadhamme abhibhavitvā ajjottharitvā",
  "anya-e0104n4:11_1": "sayameva pākaṭā hoti, sahajātadhammā ca tassā vasena sukhadukkhabāvappatā viya hontīti",
  "anya-e0104n4:11_2": "āha ‘‘yathāsakaṁ oḷārikākārānupāpana’’nti. Asantassa, apaṇītassapi akusalatabbipākādisampayuttassa",
  "anya-e0104n4:11_3": "yathārahaṁ majjhattākārānupāpanaṁ yojetabbaṁ. Samānajātiyehi vā sukhadukkhehi santapaṇītākārānupāpanaṁ",
  "anya-e0104n4:11_4": "daṭṭhabbaṁ. Paṭipakkhābhibhavananti assaddhiyādipaṭipakkhābhibhavanaṁ. Pasannākārādāti",
  "anya-e0104n4:11_5": "pasannapaggahitaupaṭṭhitasamāhitadassanākārānupāpanaṁ yathākkamaṁ saddhādīnaṁ. Byāpādādīti",
  "anya-e0104n4:11_6": "ādi-saddena uddhambhāgiyasaṁyojanāni gahitāni. Maggasampayuttasseva ca aññindriyassa",
  "anya-e0104n4:11_7": "kiccaṁ dassitaṁ. Teneva ca phalasampayuttassa taṁtaṁsaṁyojanappaṭippassaddhipahānakiccatā",
  "anya-e0104n4:11_8": "dassitā hotīti. Katasabbakiccassa aññātāvindriyaṁ aññassa kātabbassa abhāvā amatābhimukhameva",
  "anya-e0104n4:11_9": "tabbhāvapaccayo ca hoti, na itarāni viya kiccantarapasutaṁ. Tenāha ‘‘amatābhimukhabhāvapaccayatā cā’’ti.",
  "anya-e0104n4:12_0": "528.Bhūmito vinicchayo uttānattho eva. Etthāha – kasmā pana ettakeneva indriyāni",
  "anya-e0104n4:12_1": "vuttāni, etāni eva ca vuttānīti? Ādhipaccaṭṭhavasena, ādhipaccaṁ nāma issariyanti",
  "anya-e0104n4:12_2": "vuttamevetaṁ. Tayidaṁ ādhipaccaṁ attano attano kicce, phale cāti aññesampi sabhāvadhammānaṁ",
  "anya-e0104n4:12_3": "kasmā na labbhati? Paccayādhīnavuttikā hi paccayuppannāti siyā phalahetudhammesu",
  "anya-e0104n4:12_4": "anuvattanānuvattanīyatāti? Saccametaṁ, tathāpi atthi tesaṁ viseso. Svāyaṁ ‘‘cakkhuviññāṇādippavattiyañhi",
  "anya-e0104n4:12_5": "cakkhādīnaṁ siddhamādhipacca’’ntiādinā (vibha. aṭṭha. 219) aṭṭhakathāyaṁ dassitoyeva.",
  "anya-e0104n4:12_6": "Apica khandhapañcake yāyaṁ sattapaññatti, tassā visesanissayo ‘‘cha ajjhattikāni",
  "anya-e0104n4:12_7": "āyatanānī’’ti tāni tāva ādhipaccattaṁ upādāya ‘‘cakkhundriyaṁ…pe…manindriya’’ntiādito",
  "anya-e0104n4:12_8": "(vibha. 219) vuttāni. Svāyaṁ attabhāvo imesaṁ vasena ‘‘itthī puriso’’ti samaññaṁ",
  "anya-e0104n4:12_9": "labhatīti dassanatthaṁ bhāvadvayaṁ. Tayime upādinnadhammā yena dhammena pavattanti,",
  "anya-e0104n4:12_10": "ayaṁ so dhammo tesaṁ ṭhitihetūti dassanatthaṁ jīvitindriyaṁ. Svāyaṁ sattasaññito",
  "anya-e0104n4:12_11": "dhammapuñjo pabandhavasena pavattamāno imāhi vedanāhi saṁkilissatīti dassanatthaṁ",
  "anya-e0104n4:12_12": "vedanāpañcakaṁ. Tato visuddhikāmānaṁ vodānasambhāradassanatthaṁ saddhādipañcakaṁ.",
  "anya-e0104n4:12_13": "Sambhavavodānasambhārā imehi visujjanti, visuddhippattā niṭṭhitakiccāva hontīti dassanatthaṁ",
  "anya-e0104n4:12_14": "anaññātaññassāmītindriyādīni tīṇi vuttāni. Sabbattha ‘‘ādhipaccattaṁ upādāyā’’ti",
  "anya-e0104n4:12_15": "padaṁ yojetabbaṁ. Ettāvatā adhippetatthasiddhīti aññesaṁ aggahaṇaṁ.",
  "anya-e0104n4:13_0": "Atha vā pavattinivattīnaṁ nissarādidassanattampi etāniyeva vuttāni. Pavattiyā hi",
  "anya-e0104n4:13_1": "visesato mūlanissayabhūtāni cha ajjhattikāyatanāni. Yathāha ‘‘chasu loko samuppanno’’tiādi",
  "anya-e0104n4:13_2": "(su. ni. 171). Tassa uppatti itthipurisindriyehi visabhāgavatthusarāganimittehi yebhuyyena",
  "anya-e0104n4:13_3": "sattakāyassa abhinibbatti. Vuttañhetaṁ ‘‘tiṇṇaṁ kho, mahārāja, sannipātā gabbhassa",
  "anya-e0104n4:13_4": "avakkanti hoti mātā ca utunī hoti, gandhabbo ca paccupaṭṭhito hoti, mātāpitaro ca",
  "anya-e0104n4:13_5": "sannipatitā hontī’’tiādi (ma. ni. 1.408; mi. pa. 4.1.6). Avaṭṭhānaṁ jīvitindriyena",
  "anya-e0104n4:13_6": "tena anupāletabbato. Tenāha ‘‘āyu ṭhiti yapanā yāpanā’’tiādi (dha. sa. 19). Upabhogo",
  "anya-e0104n4:13_7": "vedanāhi. Vedanāvasena hi iṭṭhādisabbavisayūpabhogo. Yathāha ‘‘vedayati vedayatīti",
  "anya-e0104n4:13_8": "kho, bhikkhave, tasmā vedanāti vuccatī’’ti (ma. ni. 1.450). Evaṁ pavattiyā nissayasamuppādaṭṭhitisambhogadassanattaṁ",
  "anya-e0104n4:13_9": "cakkhundriyaṁ yāva upekkhindriyanti cuddasindriyāni desitāni. Yathā cetāni pavattiyā,",
  "anya-e0104n4:13_10": "evaṁ itarāni nivattiyā. Vivaṭṭasannissitena hi nibbattitāni saddhādīni pañcindriyāni",
  "anya-e0104n4:13_11": "nivattiyā nissayo. Uppādo anaññātaññassāmītindriyena tassa nivattivasena paṭhamaṁ",
  "anya-e0104n4:13_12": "uppajjanato. Avaṭṭhānaṁ aññindriyena, upabhogo aññātāvindriyena aggaphalasamupabhogato.",
  "anya-e0104n4:13_13": "Khīṇāsavāhi visavitāya nibbutisukhaṁ paribhujjanti. Evampi etāni eva indriyāni desitāni.",
  "anya-e0104n4:13_14": "Ettāvatā yathādhippetatthasiddhito aññesaṁ aggahaṇaṁ. Imināva nesaṁ desanākkamopi",
  "anya-e0104n4:13_15": "saṁvaṇṇitoti veditabboti.",
  "anya-e0104n4:14": "Indriyaniddesavaṇṇanā niṭṭhitā.",
  "anya-e0104n4:15": "Saccavitthārakathāvaṇṇanā",
  "anya-e0104n4:16_0": "529. Ariyasaddena visesanaṁ akatvā kevalaṁ saccasaddena uddhiṭṭhānipi ariyasaccāni",
  "anya-e0104n4:16_1": "evāti dassento ‘‘saccānīti cattāri ariyasaccānī’’ti āda. Samāññajotanā hi visese",
  "anya-e0104n4:16_2": "avatiṭṭhati, visesatthinā ca viseso anupayujjitabboti. Ariyasaccesu vā vicāritesu",
  "anya-e0104n4:16_3": "itarānipi atthato vicāritāneva hontīti vipassanāya ca bhūmibhūtāni, ariyasaccānevāti",
  "anya-e0104n4:16_4": "ca katvā ‘‘saccānī’’ti uddharitvāpi ‘‘cattāri ariyasaccānī’’ti vuttaṁ.",
  "anya-e0104n4:17_0": "Sāsanakkamoti ariyasaccāni vuccanti, ariyasaccadesanā vā. Sakalañhi sāsanaṁ bhagavato",
  "anya-e0104n4:17_1": "vacanaṁ saccavinimuttaṁ natthi pavattinivattitadubhayahetusandassanavasena pavattanato.",
  "anya-e0104n4:17_2": "Tasmā saccesu kamati, sīlasamādhipañmāsaṅkhātaṁ vā sāsanaṁ etesu kamati, pariññādikiccasādhanavasena",
  "anya-e0104n4:17_3": "pavattati, tasmā kamati etthāti kamo, kiṁ kamati? Sāsanaṁ. Sāsanassa kamo ‘‘sāsanakkamo’’ti",
  "anya-e0104n4:17_4": "saccāni sāsanappavattiṭṭhānāni vuccanti, taṁdesanā ca tabbohārenāti.",
  "anya-e0104n4:18_0": "Tathāti taṁsabhāvā dukkhādisabhāvā. Avitathāti amusāsabhāvā bādhanādibhāvena bhūtasabhāvā.",
  "anya-e0104n4:18_1": "Anaññathāti aññākārarahitā abādhanādiākāravivittā. Dukkhadukkhatātannimittatāhi adhiṭṭhitattā",
  "anya-e0104n4:18_2": "pīḷanaṭṭho. Samecca sambhūya paccayehi katabhāvo saṅkhataṭṭho. Dukkhadukkhatātannimittatāhi",
  "anya-e0104n4:18_3": "paridahanaṁ, kilesadāhasamāyogo vā santāpaṭṭho. Jarāya, maraṇena cāti dvedā vipariṇāmetabbatā",
  "anya-e0104n4:18_4": "vipariṇāmaṭṭho. Ettha ca pīḷanaṭṭho dukkhassa saraseneva āvibhavanākāro, itare yathākkamaṁ",
  "anya-e0104n4:18_5": "samudayamagganirodhadassanehi āvibhavanākārāti ayaṁ catunnampi viseso. Tatratrābhinandanavasena",
  "anya-e0104n4:18_6": "byāpitvā ūhanaṁ rāsikaraṇaṁ dukkhassa nibbattanaṁ āyūhanaṁ ākārassa byāpanatthattā.",
  "anya-e0104n4:18_7": "Āgacchati samudayatoti vā āyaṁ, dukkhaṁ, tassa ūhanaṁ pavattanaṁ āyūhanaṁ, ayaṁ saraseneva",
  "anya-e0104n4:18_8": "āvibhavanākāro. Nidadāti dukkhanti nidānaṁ, ‘‘idaṁ taṁ dukkha’’nti sampaṭicchāpentaṁ",
  "anya-e0104n4:18_9": "viya samuṭṭhāpetīti attho. Ayaṁ nidānaṭṭho dukkhadassanena āvibhavanākāro. Saṁsāradukkhena",
  "anya-e0104n4:18_10": "saṁyojanaṁ saṁyogaṭṭho. Maggādhigamananivāraṇaṁ palibodhaṭṭho. Ime ca saṁyogapalibodhaṭṭhā",
  "anya-e0104n4:18_11": "nirodhamaggadassanehi āvibhavanākārā. Nissaranti sattā ettha, sayameva vā nissaṭaṁ",
  "anya-e0104n4:18_12": "visaṁyuttaṁ sabbasaṅkhatehi sabbūpadhipaṭinissaggabhāvatoti nissaranaṁ. Ayamassa",
  "anya-e0104n4:18_13": "sabhāvena āvibhavanākāro, itare vivekāsaṅkhātāmataṭṭā, samudayakkharaapaccayaavināsitā",
  "anya-e0104n4:18_14": "vā samudayamaggadukkhadassanena āvibhavanākārā.",
  "anya-e0104n4:19_0": "Saṁsārato niggamanaṁ niyyānaṁ. Ayamassa sarasena āvibhavanākāro. Paribodhūpacchedanena",
  "anya-e0104n4:19_1": "nibbānādhigamova nibbānanimittattā maggassa hetuṭṭho. Paññāpadhānattā cassa nibbānadassanaṁ,",
  "anya-e0104n4:19_2": "catusaccadassanaṁ vā dassanaṭṭho. Catusaccadassane, kilesadukkhasantāpavūpasamane",
  "anya-e0104n4:19_3": "ca ādhipaccaṁ karonti maggadhammā sampayuttadhammesūti so maggassa ādhipateyyaṭṭho.",
  "anya-e0104n4:19_4": "Visesato vā ālambanādhipatibhūtā maggadhammā honti ‘‘maggādhipatino’’ti (dha. sa.",
  "anya-e0104n4:19_5": "tikamātikā 16) vacanatoti so tesaṁ ākāro ādhipateyyaṭṭho. Ete hetudassanādhipateyyaṭṭhā",
  "anya-e0104n4:19_6": "samudayanirodhadukkhadassanehi āvibhavanākārā. Evamādi āhāti sambandho. Abhisamayaṭṭhoti",
  "anya-e0104n4:19_7": "abhisametabbaṭṭho. Abhisamayassa vā visayabhūto attho abhisamayaṭṭho. Atha vā abhisamayassa",
  "anya-e0104n4:19_8": "pavattiākāro abhisamayaṭṭho. So cettha abhisametabbena pīḷanādinā dassitoti daṭṭhabbo.",
  "anya-e0104n4:20": "530. Kucchitaṁ khaṁ dukkhaṁ, gārayhaṁ hutvā asāranti attho.",
  "anya-e0104n4:21_0": "‘‘Samāgamo sameta’’ntiādīsu kevalassa āgamasaddassa, eta-saddassa ca payoge saṁyogatthassa",
  "anya-e0104n4:21_1": "anupalabbhanato, saṁ-saddassa ca saṁyoge upalabbhanato ‘‘saṁyogaṁ dīpetī’’ti āha",
  "anya-e0104n4:21_2": "anvayato, byatirekato ca tadatthajotakatāsiddhito. Uppannaṁ uditanti etthāpi eseva",
  "anya-e0104n4:21_3": "nayo. Aya-saddo gatiatthe siddho hetusaddoviya kāraṇaṁ dīpeti. Attano phalanipphādanena",
  "anya-e0104n4:21_4": "ayati pavattati, eti vā etasmā phalanti ayoti, saṁyoge uppattikāraṇaṁ samudayoti.",
  "anya-e0104n4:21_5": "Ettha visuṁ payujjamānāpi upasaggasaddā sadhātukaṁ saṁyogatthaṁ, uppādatthañca dīpenti,",
  "anya-e0104n4:21_6": "kiriyāvisesakattāti veditabbā.",
  "anya-e0104n4:22_0": "‘‘Abhāvoettha rodhassāti nirodho’’ti etena nibbānassa dukkhavivittabhāvaṁ dasseti.",
  "anya-e0104n4:22_1": "Samadhigate tasmiṁ tadadhigamato puggalassa rodhābhāvo pavattisaṅkhātassa rodhassa",
  "anya-e0104n4:22_2": "paṭipakkhabhūtāya nivattiyā adhigatattāti. Etasmiñca atthe abhāvo etasmiṁ rodhassāti",
  "anya-e0104n4:22_3": "nirodho icceva padasamāso. Dukkhābhāvo panettha puggalassa, na nibbānasseva. Anuppādo",
  "anya-e0104n4:22_4": "eva nirodho anuppādanirodho. Āyatiṁ bhavādīsu appavatti, na pana bhaṅgoti bhaṅgavācakaṁ",
  "anya-e0104n4:22_5": "nirodhasaddaṁ nivattetvā anuppādavācakaṁ gaṇhāti. Etasmiṁ atthe kāraṇe phalūpacāraṁ",
  "anya-e0104n4:22_6": "katvā nirodhapaccayo nirodhoti vutto.",
  "anya-e0104n4:23_0": "Paṭipadā ca hoti puggalassa dukkhanirodappattiyā. Nanu ca sā eva dukkhanirodappattīti",
  "anya-e0104n4:23_1": "tassā eva sā paṭipadāti na yujjatīti? Na puggalādhigamassa pattibhāvena, yehi so",
  "anya-e0104n4:23_2": "adhigacchati, tesaṁ kāraṇabhūtānaṁ paṭipadābhāvena ca vuttattā. Sacchi kiriyāsacchikaraṇadhammānañhi",
  "anya-e0104n4:23_3": "aññatthābhāvepi puggalasacchikiriyādhammabhāvehi nānattaṁ katvā niddeso katoti. Atha",
  "anya-e0104n4:23_4": "vā yaṁ dukkhanirodhappattiyā niṭṭhānaṁ phalaṁ, sayañca dukkhanirodhappattibhūtaṁ,",
  "anya-e0104n4:23_5": "tassa abhisamayabhūtāya dukkhanirodhappattiyā paṭipadatā daṭṭhabbā.",
  "anya-e0104n4:24_0": "531.Buddhādayo ariyā paṭivijjhantīti ettha paṭividdhakāle pavattaṁ buddhādivohāraṁ",
  "anya-e0104n4:24_1": "‘‘agamā rājagahaṁ buddho’’tiādīsu (su. ni. 410) viya bhāvini bhūte viya upacāroti",
  "anya-e0104n4:24_2": "purimakālepi āropetvā ‘‘buddhādayo’’ti vuttaṁ. Te hi buddhādayo catūhi maggehi paṭivijjhantīti.",
  "anya-e0104n4:24_3": "Tasmā ariyasaccānīti vuccantīti ettha ariyapaṭivijjhitabbāni saccāni ariyasaccānīti",
  "anya-e0104n4:24_4": "purimapade uttarapadalopo ariyasaccānīti vuccantīti attho. Tathāgatena hi sayaṁ adhigatattā,",
  "anya-e0104n4:24_5": "paveditattā, tato eva ca aññehi adhigamanīrattā tāni tassa hontīti. Ariyabhāvasiddhitopīti",
  "anya-e0104n4:24_6": "ettha ariyasādhakāni saccāni ariyasaccānīti pubbe viya uttarapadalopo daṭṭhabbo.",
  "anya-e0104n4:24_7": "Ariyāni saccānītipīti ettha avitathabhāvena araṇīyattā adhigantabbattā ariyāni, ariyasamaññā",
  "anya-e0104n4:24_8": "vā avisaṁvādake avitathe niruḷhā daṭṭhabbā.",
  "anya-e0104n4:25_0": "532.Bādhanalakkhaṇanti ettha dukkhadukkhatannimittabhāvo, udayavayapaṭipīḷitabhāvo",
  "anya-e0104n4:25_1": "vā bādhanaṁ. Bhavādīsu jātiādivasena, cakkhurogādivasena ca anekadā dukkhassa pavattanameva",
  "anya-e0104n4:25_2": "puggalassa santāpanaṁ, tadassa kiccaṁ rasoti santāpanarasaṁ. Pavattinivattīsu saṁsāravimokkhesu",
  "anya-e0104n4:25_3": "pavatti hutvā gayhatīti pavattipaccupaṭṭhānaṁ. Pabhavati etasmā dukkhaṁ nibbattati,",
  "anya-e0104n4:25_4": "purimabhavena pacchimabhavo ghaṭito saṁyutto hutvā pavattatīti pabhāvo. ‘‘Evampi",
  "anya-e0104n4:25_5": "taṇhānusaye anūhate, nibbattati dukkhamidaṁ punappuna’’nti (dha. pa. 338; netti.",
  "anya-e0104n4:25_6": "30) evaṁ punappunaṁ uppādanaṁ anupacchedakaraṇaṁ. Bhavanissaraṇanivāraṇaṁ palibodho.",
  "anya-e0104n4:25_7": "Taṇhakkhayādibhāvena sabbadukkhasantatā santi. Accutirasanti accutisampattikaṁ acavanakiccaṁ",
  "anya-e0104n4:25_8": "vā. Kiccanti ca cavanābhāvaṁ kiccamiva katvā pariyāyena vuttaṁ, acavanañcassa sabhāvāpariccajanaṁ",
  "anya-e0104n4:25_9": "avikāritā daṭṭhabbā. Pañcakkhandhanimittasuññatāya aviggahaṁ hutvā gayhatīti animittapaccupaṭṭhānaṁ.",
  "anya-e0104n4:25_10": "Anusayasamucchindanena saṁsāracārakato niggamanūpāyabhāvo niyyānaṁ. Sabbakilesānaṁ",
  "anya-e0104n4:25_11": "anuppādanirodhanaṁ kilesappahānakaraṇaṁ. Nimittato, pavattato ca cittassa vuṭṭhānaṁ",
  "anya-e0104n4:25_12": "hutvā gayhatīti vuṭṭhānapaccupaṭṭhānaṁ.",
  "anya-e0104n4:26_0": "533. Asuvaṇṇādi suvaṇṇādi viya dissamānaṁ māyāti vatthusabbhāvā tassā viparītatā",
  "anya-e0104n4:26_1": "vuttā. Udakaṁ viya dissamānā pana marīci upagatānaṁ tucchā. Vatthumattampi tassā",
  "anya-e0104n4:26_2": "na dissatīti visaṁvādikā vuttā. Marīcimāyāattavidhuro bhāvo tacchāviparītabhūtabhāvo.",
  "anya-e0104n4:26_3": "Ariyañāṇassāti ariyassa avitathaggāhakassa ñāṇassa, tena paṭivedhañāṇaṁ viya paccavekkhaṇañāṇampi",
  "anya-e0104n4:26_4": "gahitaṁ hoti. Tesaṁ gocarabhāvo paṭivijjitabbatā, ārammaṇabhāvo ca daṭṭhabbo. Aggilakkhaṇaṁ",
  "anya-e0104n4:26_5": "uṇhattaṁ. Tañhi katthaci kaṭṭhādiupādānabhede visaṁvādakaṁ, viparītaṁ, abhūtaṁ vākadācipi",
  "anya-e0104n4:26_6": "na hoti. ‘‘Jātidhammā jarādhammā, atho maraṇadhammino’’ti (a. ni. 3.39; 5.57) evaṁ",
  "anya-e0104n4:26_7": "vuttā jātiādikā lokapakati. Ekaccānaṁ tiracchānānaṁ tiriyaṁ dīghatā, manussādīnaṁ",
  "anya-e0104n4:26_8": "uddhaṁ dīghatā, vuddhiniṭṭhaṁ pattānaṁ puna avaḍḍhananti evamādikā ca lokapakatīti",
  "anya-e0104n4:26_9": "vadanti. Tacchāviparītabhūtabhāvesu pacchimo tathatā. Paṭhamo avitathatā, majjhimo",
  "anya-e0104n4:26_10": "anaññatatāti ayametesaṁ viseso,",
  "anya-e0104n4:27_0": "Dukkhāaññaṁ na bādhaka nti kasmā vuttaṁ, nanu taṇhāpi jāti viya dukkhanimittatāya",
  "anya-e0104n4:27_1": "bādhikāti? Na, bādhakappabhavabhāvena visuṁ gahitattā. Evamhi pavatti, pavattihetu",
  "anya-e0104n4:27_2": "ca asaṅkarato bodhitā honti. Atha vā jātiādīnaṁ viya dukkhassa adhiṭṭhānabhāvo, dukkhadukkhatā",
  "anya-e0104n4:27_3": "ca bādhakatā, na dukkhappabhavatāti natthi taṇhāya pabhavabhāvena visuṁ gahitāya",
  "anya-e0104n4:27_4": "bādhakabhāvapasaṅgo. Tenāha ‘‘dukkhā aññaṁ na bādhaka’’nti. Bādhakattaniyāmenāti",
  "anya-e0104n4:27_5": "dukkhaṁ bādhakameva, dukkhameva bādhakanti evaṁ dvidhāpi bādhakattāvadhāranenāti",
  "anya-e0104n4:27_6": "attho. Bādhakattaniyāmenāti hi bādhakassa, bādhakatte ca niyāmena. Yatā bādhakattassa",
  "anya-e0104n4:27_7": "dukkhe niyatatā, evaṁ dukkhassa ca bādhakatte niyatatāti.",
  "anya-e0104n4:28_0": "Taṁ vinā nāññatoti satipi avasesakilesaavasesākusalasāsavakusalamūlāvasesasāsavakusaladhammānaṁ",
  "anya-e0104n4:28_1": "dukkhahetubhāve na taṇhāya vinā tesaṁ dukkhahetubhāvo atthi, tehi pana vināpi taṇhāya",
  "anya-e0104n4:28_2": "dukkhahetubhāvo atthi kusalehi vinā akusalehi rūpāvacarādikusalehi vinā kāmāvacarādīhi",
  "anya-e0104n4:28_3": "ca taṇhāya dukkhanibbattakattā. Santabhāvassa, santabhāve vā niyāmo santabhāvaniyāmo,",
  "anya-e0104n4:28_4": "tena santabhāvaniyāmena. Tacchaniyyānabhāvattāti dvidhāpi niyāmena taccho niyyānabhāvo",
  "anya-e0104n4:28_5": "etassa, na micchāmaggassa viya viparītatāya, na lokiyamaggassa viya vā anekantikatāya",
  "anya-e0104n4:28_6": "atacchoti tacchaniyyānabhāvo, maggo, tassa bhāvo tacchaniyyānabhāvattaṁ, tasmā tacchaniyyānabhāvattā.",
  "anya-e0104n4:28_7": "Sabbattha dvidhāpi niyāmena tacchāviparītabhūtabhāvo vuttoti āha ‘‘iti tacchāvipallāsā’’tiādi.",
  "anya-e0104n4:29_0": "534. Saccasaddassa sambhavantānaṁ atthānaṁ uddharaṇaṁ, sambhavante vā atthe vatvā",
  "anya-e0104n4:29_1": "adhippetassa atthassa uddharaṇaṁ niddhāraṇaṁ atthudvāro. Viratisacceti musāvādaviratiyaṁ.",
  "anya-e0104n4:29_2": "Na hi aññaviratīsu saccasaddo niruḷho. Ye pana ‘‘viratisaccaṁ samādānaviratī’’ti",
  "anya-e0104n4:29_3": "vadanti, tesampi na samādānamattaṁ viratisaccaṁ, atha kho samādānāvisaṁvādanaṁ. Taṁ",
  "anya-e0104n4:29_4": "pana paṭiññāsaccaṁ musāvādaviratiyeva hoti. ‘‘Idameva saccaṁ, moghamañña’’nti (ma.",
  "anya-e0104n4:29_5": "ni. 2.187, 202-203, 427; 3.27-29) pavattā diṭṭhi ‘‘sacca’’nti abhinivisanavuttiyā",
  "anya-e0104n4:29_6": "diṭṭhisaccaṁ. Amosadhammattā nibbānaṁ paramatthasaccaṁ. ‘‘Amosadhammaṁ nibbānaṁ,",
  "anya-e0104n4:29_7": "tadariyā saccato vidū’’ti (su. ni. 763) hi vuttaṁ, tassa pana taṁsampāpakassa ca",
  "anya-e0104n4:29_8": "maggassa pajānanā paṭivedho avivādakāraṇanti dvayampi ‘‘ekaṁ hi saccaṁ na dutiyamatthi,",
  "anya-e0104n4:29_9": "yasmiṁ pajā no vivade pajāna’’nti imissā (su. ni. 890; mahāni. 119) gāthāya ‘‘sacca’’nti vuttaṁ.",
  "anya-e0104n4:30_0": "535. ‘‘Netaṁ dukkhaṁ ariyasaccanti āgaccheyya, netaṁ ṭhānaṁ vijjatī’’ti etena jātiādīnaṁ",
  "anya-e0104n4:30_1": "dukkhaariyasaccabhāve aviparītataṁ dasseti ekanteneva bādhakabhāvato. ‘‘Aññaṁ dukkhaṁ",
  "anya-e0104n4:30_2": "ariyasaccanti āgaccheyya, netaṁ ṭhānaṁ vijjatī’’ti iminā dukkhaariyasaccabhāvassa",
  "anya-e0104n4:30_3": "jātiādīsu niyatataṁ dasseti anaññatthabhāvato. Sacepi kathañci koci evaṁcitto āgaccheyya,",
  "anya-e0104n4:30_4": "paññāpane pana sahadhammena ñāpane attano vādassa patiṭṭhāpane samattho natthīti",
  "anya-e0104n4:30_5": "dassetuṁ ‘‘ahametaṁ…pe… paññapessāmīti āgaccheyya, netaṁ ṭhānaṁ vijjatī’’ti vuttaṁ.",
  "anya-e0104n4:30_6": "Jātiādīnaṁ anaññathatā aññassa ca tatābhūtassa abhāvoyevettha ṭhānābhāvo. Sacepi",
  "anya-e0104n4:30_7": "koci āgaccheyya āgacchatu, ṭhānaṁ pana natthīti ayamettha suttattho. Esa nayo dutiyasuttepi.",
  "anya-e0104n4:30_8": "Tattha pana attabhāvapaṭilābheneva sattānaṁ jātiādīnaṁ patti, sammukhībhāvo ca hotīti",
  "anya-e0104n4:30_9": "sampattattā, paccakkhatā ca paṭhamatā, yato taṁ bhagavatā paṭhamaṁ desitaṁ, tannimittatā",
  "anya-e0104n4:30_10": "dutiyatā, tadupasamatā tatiyatā, taṁsampāpakatā catutthatāti daṭṭhabbā.",
  "anya-e0104n4:31_0": "‘‘Etaparamato’’ti etena catūhi ariyasaccehi pavattiādīnaṁ anavasesapariyādānamāha.",
  "anya-e0104n4:31_1": "Nibbutikāmena parijānanādīhi aññaṁ kiñci kiccaṁ kātabbaṁ natti, dhammañāṇakiccaṁ",
  "anya-e0104n4:31_2": "vā ito aññaṁ natthi, pariññeyyādīni ca etaparamānevāti cattāriyeva vuttāni. Taṇhāya",
  "anya-e0104n4:31_3": "ādīnavadassāvīnaṁ vasena taṇhāvatthuādīnaṁ etaparamatāyāti vuttaṁ. Tathā ālaye pañcakāmaguṇasaṅkhāte,",
  "anya-e0104n4:31_4": "sakalavatthukāmasaṅkhāte, bhavattayasaṅkhāte vā dukkhe dosadassāvīnaṁ vasena ālayādīnaṁ",
  "anya-e0104n4:31_5": "eteparamatāyāti vuttaṁ.",
  "anya-e0104n4:32_0": "536.‘‘Oḷārikattā’’ti idaṁ jātiādīnaṁ dukkhabhāvassa pacurajanapākaṭatāmattaṁ sandhāya",
  "anya-e0104n4:32_1": "vuttaṁ, na ariyena ñāṇena paṭivijjhitabbākāraṁ. Tanti dukkhaṁ. Akatanti anibbattitaṁ,",
  "anya-e0104n4:32_2": "anipphāditakāraṇanti adhippāyo. Kāraṇe hi siddhe phalaṁ siddhameva hoti. ‘‘Neva akataṁ",
  "anya-e0104n4:32_3": "āgacchatī’’ti ca iminā ahetuvādaṁ paṭikkhipati. ‘‘Na issaranimmānādito’’ti etena",
  "anya-e0104n4:32_4": "pajāpatipurisapakatikālādivāde paṭikkhipati. Yaṁ panettha vattabbaṁ, taṁ parato āvi",
  "anya-e0104n4:32_5": "bhavissati. ‘‘Sahetukena dukkhenā’’ti etena dukkhadassanena janitassa saṁvegassa",
  "anya-e0104n4:32_6": "saṁvaḍḍhanamāha. Dukkhassa hi sahetukabhāvasavasena balavasaṁvego jāyati yāvāyaṁ",
  "anya-e0104n4:32_7": "hetu, tāva idaṁ dukkhaṁ avicchedena pavattatīti. Assāsajananatthaṁ nirodhanti saṁvegajātassa",
  "anya-e0104n4:32_8": "assāsaṁ janetuṁ nirodhasaccamāha. Nibbinnasaṁsāradukkhassa hi nirodhakathā vuccamānā",
  "anya-e0104n4:32_9": "ativiya ativiya assāsaṁ sañjaneti.",
  "anya-e0104n4:33_0": "537. Ye te jātiādayo dhammā bhagavatā vuttāti sambandho. Kasmā panettha byādhi na",
  "anya-e0104n4:33_1": "gahitoti? Anekantabhāvato. Tathā hi so kadāci, kesañci ca natthi. Yathāha ‘‘tayo",
  "anya-e0104n4:33_2": "rogā pure āsuṁ, icchā anasanaṁ jarā’’ti (su. ni. 313). Bākulatterādīnaṁ so nāhosiyeva,",
  "anya-e0104n4:33_3": "dukkhaggahaṇena vā byādhi ettha hitovāti daṭṭhabbaṁ. Paramatthato hi dhātukkhobhapaccayaṁ",
  "anya-e0104n4:33_4": "kāyikaṁ dukkhaṁ byādhīti. Upādānakkhandhapañcakaṁ ekaṁ koṭṭhāsaṁ katvā ‘‘dvādasa",
  "anya-e0104n4:33_5": "dhammā’’ti vuttaṁ. Kāmataṇhābhāvasāmaññena ekajjhaṁ katvā ‘‘dukkhasamudayo ariyasacca’’nti",
  "anya-e0104n4:33_6": "aññe antogadhabhede anāmasitvā ekarūpena gahitāpi taṇhā sassatadiṭṭhisahagatā, ucchedadiṭṭhisahagatā,",
  "anya-e0104n4:33_7": "diṭṭhivirahitā kevalaṁ kāmassādabhūtā cāti tidhāva bhinditvā vuttā. ‘‘Ayameva ariyo",
  "anya-e0104n4:33_8": "aṭṭhaṅgiko maggo’’ti maggasaccabhāvena ekajjhaṁ katvā vuttāpi sabhāvato bhinnā eva",
  "anya-e0104n4:33_9": "te dhammāti āha ‘‘aṭṭha dhammā’’ti.",
  "anya-e0104n4:34": "Saccaniddesavaṇṇanā niṭṭhitā.",
  "anya-e0104n4:35": "Dukkhaniddesakathāvaṇṇanā",
  "anya-e0104n4:36": "Jātiniddesavaṇṇanā",
  "anya-e0104n4:37_0": "Bhaveti ādānanikkhepaparicchinno dhammappabandho bhavo, tasmiṁ bhave. So hi jāyati",
  "anya-e0104n4:37_1": "ettha yonigatiādivibhāgoti jātīti vuccati, jāyanti ettha sattā samānanvayāti jāti,",
  "anya-e0104n4:37_2": "nikāyo. Saṅkhatalakkhaṇeti yattha katthaci uppāde. So hi jananaṭṭhena jāti. Paṭisandhiyanti",
  "anya-e0104n4:37_3": "paṭisandhicittakkhaṇe . Sampātijātoti ettha jātisaddena labbhamānaṁ mātukucchito",
  "anya-e0104n4:37_4": "nikkhamanasaṅkhātaṁ jāyanatthaṁ sandhāyāha ‘‘pasūtiya’’nti, abhijātiyanti attho.",
  "anya-e0104n4:37_5": "Jāyati etāya khattiyādisamaññāti jāti, kulaṁ.",
  "anya-e0104n4:38_0": "538. Sayanti etthāti seyyā, mātukucchisaṅkhāto gabbho seyyā etesanti gabbhaseyyakā,",
  "anya-e0104n4:38_1": "aṇḍajā, jalābujā ca. Itaresanti saṁsedajānaṁ, opapātikānañca. Ayampi cāti ‘‘paṭisandhikhandhesvevā’’ti",
  "anya-e0104n4:38_2": "anantaraṁ vuttakathāpi, pageva ‘‘paṭisandhito paṭṭhāyā’’ti vuttakathāyaṁ. Tenāha",
  "anya-e0104n4:38_3": "‘‘tesaṁ tesaṁ paṭhamapātubhāvo jātī’’ti.",
  "anya-e0104n4:39": "Ummujjanavasena gayhatīti ummujjanapaccupaṭṭhānaṁ. Vakkhamānavibhāgaṁ dukkhavicittataṁ paccupaṭṭhapetīti dukkhavicittatāpaccupaṭṭhānā.",
  "anya-e0104n4:40_0": "539.‘‘Kasmā panā’’ti vadato codakassāyamadhippāyo – ekantadukkhe niraye tāva jātidukkhā",
  "anya-e0104n4:40_1": "hotu, aññāsupi vā duggatīsu pāpakammasamuṭṭhānato sukhasaṁvattaniyakammasamuṭṭhānāsu",
  "anya-e0104n4:40_2": "pana sugatīsu kathanti. Itaro ‘‘nāyaṁ jāti sabhāvadukkhavasena dukkhāti vuttā, na",
  "anya-e0104n4:40_3": "hi kāci paṭisandhi dukkhavedanāsampayuttā atthi, atha kho dukkhassa adhiṭṭhānabhāvato’’ti",
  "anya-e0104n4:40_4": "dassento ‘‘anekesaṁ dukkhānaṁ vatthubhāvato’’tiādimāha. Adukkhasabhāvampi pariyāyato",
  "anya-e0104n4:40_5": "dukkhanti vuccatīti dukkhasabhāvaṁ dukkhasaddena visesetvā vuttaṁ ‘‘dukkhadukkha’’nti yathā rūparūpanti.",
  "anya-e0104n4:41": "Dukkhuppattihetutoti ‘‘ahu vata me, taṁ vata nāhosī’’ti cetasikadukkhuppattihetuto.",
  "anya-e0104n4:42_0": "‘‘Yadaniccaṁ, taṁ dukkha’’nti (saṁ. ni. 3.15, 45, 76, 77, 85; 2.4.1, 4) vacanato",
  "anya-e0104n4:42_1": "tebhūmakā saṅkhārā saṅkhāradukkhaṁ, tattha kāraṇamāha ‘‘udayabbayappaṭipāḷitattā’’ti.",
  "anya-e0104n4:42_2": "Yañhi abhiṇhaṁ paṭipīḷitaṁ, taṁ dukkhamanatāya dukkhanti, vipassanācārassa adhippetattā tebhūmakaggahaṇaṁ.",
  "anya-e0104n4:43": "Dukkhadukkhanti dukkhadomassupāyāse vadati. ‘‘Jātipi dukkhā’’tiādinā (vibha. 190) dukkhasaccavibhaṅge āgataṁ.",
  "anya-e0104n4:44": "Bhagavatāpīti anāvaraṇañāṇavatā accariyāparimeyyadesanākosallavatā bhagavatāpi. Upamāvasenati aṅgārakāsūpamādiupamāvasena.",
  "anya-e0104n4:45_0": "540.Puṇḍarīkādīsūti ādi-saddena na maṇikanakarajatapavāḷādiratanasanniccaye, nāpi",
  "anya-e0104n4:45_1": "aṇḍajameṇḍajavāyajātike subhamanuññasayanatale, nāpi ratanamayakuṭṭimamanohare pāsādatale,",
  "anya-e0104n4:45_2": "nāpi sittasammaṭṭhakusumopahāravati pāsādūpacāre, nāpi muttājālasadisavālikāvikiṇṇe",
  "anya-e0104n4:45_3": "viviṭaṅgaṇe, nāpi haritakambalasadisamudusaddalasamotale bhūmibhāgeti evamādīnaṁ",
  "anya-e0104n4:45_4": "saṅgaho daṭṭhabbo. Paramasambādheti ativiya sambādhe. Tibbandhakāreti bahalandhakāre.",
  "anya-e0104n4:45_5": "Pittasemhapubbaruhiragūthodariyādi nānākuṇapasambādhe. Mātā yadi vīsativassā, atha",
  "anya-e0104n4:45_6": "tiṁsa, cattālīsādivassā, tattakaṁ kālaṁ adhotavaccakūpasadisatāya adhimattajegucche.",
  "anya-e0104n4:45_7": "Pūtimacchā di sabbaṁ na sadisūpammaṁ tassa vātādivasena ekaccaduggandhāpagamasabbhāvato.",
  "anya-e0104n4:45_8": "Dasa māseti accantasaṁyoge upayogavacanaṁ, yebhuyyavasena vuttaṁ tato bhiyyopi ekaccānaṁ",
  "anya-e0104n4:45_9": "tatthāvaṭṭhānasambhavato . Attano adhomukhaṁ ṭhapitasaṅacitahatthadvayassa ukkuṭikasseva",
  "anya-e0104n4:45_10": "nisīdato samijjanappasāraṇādirahito.",
  "anya-e0104n4:46_0": "Abhimukhaṁ kaḍḍhanaṁ ākaḍḍhanaṁ. Parito samantato kaḍḍhanaṁ parikaḍḍhanaṁ. Heṭṭhā",
  "anya-e0104n4:46_1": "dhunanaṁ odhūnanaṁ. Nidhāya nidhāya dhūnanaṁ niddhūnanaṁ. Ākaḍḍhanādisadisañcettha",
  "anya-e0104n4:46_2": "‘‘ākaḍḍhanādī’’ti vuttaṁ. Taruṇavaṇasadisaṁ ativiya sukhumālaṁ gabbhagataṁ sarīraṁ",
  "anya-e0104n4:46_3": "sītādiappakampi na sahatīti sītanarakūpapannatādi nidassitaṁ. Tañhi tassa ativiya",
  "anya-e0104n4:46_4": "sītaṁ, ativiya uṇhañca hutvā upatiṭṭhati. Sarīraṁ vāsiyādīhi tacchetvā khārāvasecanakaraṇaṁ",
  "anya-e0104n4:46_5": "khārāpaṭicchakaṁ. Dukkhuppattiṭṭhāneti gabbhāsayasaññitaṁ tatiyaṁ āvaṭṭaṁ sandhāyāha.",
  "anya-e0104n4:47_0": "Parivattetvāti uddhaṁpādaadhosīsabhāvena parivattetvā. Idaṁ vijāyanamūlakaṁ dukkhaṁ,",
  "anya-e0104n4:47_1": "yena maraṇadukkhena ca aṭṭitā vedanāppattā sattā katipayamāsamattātikkantampi pavattiṁ",
  "anya-e0104n4:47_2": "vissaranti, mahandhakāraṁ mahāviduggaṁ pakkhandhā viya honti.",
  "anya-e0104n4:48": "Vadhentassāti socanaparidevanasīsapaṭihananādinā bādhentassa. Khuppipāsā hi ātapāvaṭṭhānādinā ca ātāpanaṁ. Pañcaggitāpanādinā paritāpanaṁ.",
  "anya-e0104n4:49_0": "Imassāti yathāvuttassa sattavidhassa. Sabbassāpīti gabbhakālādīsu tāpanamaddanādinirayaggidāhādisañjanitassa",
  "anya-e0104n4:49_1": "sakalassāpi. Vatthumeva hoti tadabhāve abhāvato. Tenevāha ‘‘jāyetha no ce’’tiādi.",
  "anya-e0104n4:50": "541.Vicittanti vividhaṁ, acchariyaṁ vā.",
  "anya-e0104n4:51": "Iti jātiniddesavaṇṇanā.",
  "anya-e0104n4:52": "Jarāniddesavaṇṇanā",
  "anya-e0104n4:53_0": "542.Saṅkhātalakkhaṇanti ‘‘ṭhitassa aññathatta’’nti (saṁ. ni. 3.38; a. ni. 3.47; kathā.",
  "anya-e0104n4:53_1": "214) vuttaṁ khaṇikajaraṁ sandhāyāha. Khaṇḍiccādisammatoti khaṇḍiccapāliccavalittacatādinā",
  "anya-e0104n4:53_2": "samaññato. Sāti khandhapurāṇabhāvasaññitā pākaṭajarā. Khandhaparipāko ekabhavapariyāpannānaṁ",
  "anya-e0104n4:53_3": "khandhānaṁ purāṇabhāvo.",
  "anya-e0104n4:54": "Iti jarāniddesavaṇṇanā.",
  "anya-e0104n4:55": "Maraṇaniddesavaṇṇanā",
  "anya-e0104n4:56_0": "543.Saṅkhatalakkhaṇanti saṅkhārānaṁ vayasaññitaṁ khaṇikamaraṇamāha. Yaṁ sandhāyāti",
  "anya-e0104n4:56_1": "yaṁ khaṇikamaraṇaṁ sandhāya, ‘‘jīrāmaraṇaṁ dvīhi khandhehi saṅgahita’’nti (dhātu.",
  "anya-e0104n4:56_2": "71) ettha ‘‘maraṇa’’nti vuttanti attho. Tanti jīvitindriyupaccedasaññitaṁ pākaṭamaraṇaṁ.",
  "anya-e0104n4:56_3": "‘‘Cavana’’nti lakkhitabbatāya cutilakkhaṇaṁ. Viyogarasanti yathādhigatehi sattasaṅkhārehi",
  "anya-e0104n4:56_4": "viyojanarasaṁ. Yathūpapannāya gatiyā vippavāsavasena gayhatīti gativippavāsapaccupaṭṭhānaṁ.",
  "anya-e0104n4:57_0": "Pāpassāti pāpayogena pāpassa, upacitapāpakammassāti attho. Pāpakammādinimittanti",
  "anya-e0104n4:57_1": "pāpakammakammanimittagatinimittasaṅkhātaṁ maraṇakāle upaṭṭhitaṁ akusalavipākārammaṇaṁ.",
  "anya-e0104n4:57_2": "Tamhi passantasseva kassaci anubhavantassa viya mahādukkhaṁ hoti. Bhaddassāti bhaddakammassa,",
  "anya-e0104n4:57_3": "katakusalassāti attho. Tassa pana kāmaṁ iṭṭhameva ārammaṇaṁ upaṭṭhāti, piyavippayogavatthukaṁ",
  "anya-e0104n4:57_4": "pana mahantaṁ dukkhaṁ ārammaṇaṁ upaṭṭhāti, piyavippayogavatthukaṁ pana mahantaṁ dukkhaṁ",
  "anya-e0104n4:57_5": "uppajjatīti āha ‘‘asahantassa viyogaṁ piyavatthuka’’nti. Avisesatoti pāpassa, bhaddassa",
  "anya-e0104n4:57_6": "ca sāmaññato. ‘‘Avisesato’’ti vatvāpi ‘‘sabbesa’’nti vacanaṁ taṁ idaṁ dukkhaṁ parimadditasaṅkhārānaṁ",
  "anya-e0104n4:57_7": "ekaccānaṁ khīṇāsavānampi hotiyevāti dassanatthaṁ. Vitujjamānamammānanti sandhibandhanāvacchedakavāyunā",
  "anya-e0104n4:57_8": "vijjhiyamānamammaṭṭhānānaṁ.",
  "anya-e0104n4:58": "Iti maraṇaniddesavaṇṇanā.",
  "anya-e0104n4:59": "Sokaniddesavaṇṇanā",
  "anya-e0104n4:60_0": "544.Soti soko. Atthato domanassameva hoti cetasikantarābhāvato. Domanassaviseso pana",
  "anya-e0104n4:60_1": "hoti visayavisese pavattiākāravisesasabbhāvatoti taṁ visesaṁ lakkhaṇādito dassetuṁ",
  "anya-e0104n4:60_2": "‘‘evaṁ santepī’’tiādi vuttaṁ. Anto nijjhānaṁ cittasantāpo. Parijjhāpanaṁ rāgadosapariḷāhavisiṭṭhaṁ",
  "anya-e0104n4:60_3": "dahanaṁ. Katākatakusalākusalavisayaṁ vippaṭisārākārena pavattaṁ anusocanaṁ kukkuccaṁ,",
  "anya-e0104n4:60_4": "ñātibyasanādivisayaṁ kevalaṁ cittasanthāpabhūtaṁ anusocanaṁ sokoti anusocanapaccupaṭṭhānattepi ayametesaṁ viseso.",
  "anya-e0104n4:61_0": "Visapītaṁ sallaṁ visasallaṁ. Sokavasena atisārādi byādhipi hoti, sokabahulassa sarīraṁ",
  "anya-e0104n4:61_1": "na cirasseva jīrati, balavasokābhibhūto maraṇampi pāpuṇātīti āha ‘‘samāvahati ca",
  "anya-e0104n4:61_2": "byādhijarāmaraṇabhedana’’nti.",
  "anya-e0104n4:62": "Iti sokaniddesavaṇṇanā.",
  "anya-e0104n4:63": "Paridevaniddesavaṇṇanā",
  "anya-e0104n4:64": "545.Vacīpalāpoti vācāvippalāpo, so atthato saddo eva. Bhiyyoti sokadukkhato upari. Sokasamuṭṭhāno hi paridevo.",
  "anya-e0104n4:65": "Iti paridevaniddesavaṇṇanā.",
  "anya-e0104n4:66": "Dukkhaniddesavaṇṇanā",
  "anya-e0104n4:67": "546. Jātiādīnampi yathārahaṁ dukkhavatthudukkhadukkhatāhi satipi dukkhabhāve kāyassa pīḷanavasena idaṁ savisesaṁ dukkhamanti āha ‘‘dukkhanti visesato vutta’’nti.",
  "anya-e0104n4:68": "Iti dukkhaniddesavaṇṇanā.",
  "anya-e0104n4:69": "Domanassaniddesavaṇṇanā",
  "anya-e0104n4:70_0": "547.Manovighātarasanti byāpādasampayogavasena manaso vihaññanakiccaṁ. Cetodukkhasamappitāti",
  "anya-e0104n4:70_1": "cetasikadukkhasamaṅgino. Āvaṭṭantīti āmukhaṁ vaṭṭanti, yaṁdisābhimukhaṁ patitā, taṁdisābhimukhā",
  "anya-e0104n4:70_2": "eva vaṭṭanti. Vivaṭṭantīti viparivattanavasena vaṭṭanti. Uddhaṁpādaṁ papatantīti",
  "anya-e0104n4:70_3": "uddhaṁmukhapādā hutvā patanti. Satthaṁ āharantīti attano sarīrassa vijjhanabhedanavasena satthaṁ upanenti.",
  "anya-e0104n4:71": "Iti domanassaniddesavaṇṇanā.",
  "anya-e0104n4:72": "Upāyāsaniddesavaṇṇanā",
  "anya-e0104n4:73_0": "548.Dosoyevāti kāyacittānaṁ āyāsanavasena dosasseva pavattiākāroti attho, yato bhuso",
  "anya-e0104n4:73_1": "āyāsoti upāyāsoti vuccati yathā bhusamādānaṁ upādānanti. Eko dhammoti cuddasahi akusalacetasikehi",
  "anya-e0104n4:73_2": "añño eko cetasikadhammo, yaṁ ‘‘visādo’’ti ca vadanti. Nitthunanavasena sampajjanato",
  "anya-e0104n4:73_3": "nitthunanaraso, kāye vā nitthunanakaraṇakicco. ‘‘Saṅkhāradukkhabhāvato’’ti vatvā",
  "anya-e0104n4:73_4": "so panettha sātisayoti dassento ‘‘cittaparidahanato, kāyavisādanato cā’’ti āha.",
  "anya-e0104n4:74_0": "Ete ca sokaparidevupāyāsā viññattiyā vinā, saha ca yathāpaccayaṁ domanassacittuppādassa",
  "anya-e0104n4:74_1": "pavattiākāravisesoti dassetuṁ ‘‘ettha cā’’tiādi vuttaṁ. Tattha pāko viyāti rajanādino",
  "anya-e0104n4:74_2": "pacitabbavatthuno pāko viya.",
  "anya-e0104n4:75": "Iti upāyāsaniddesavaṇṇanā.",
  "anya-e0104n4:76": "Appiyasampayoganiddesavaṇṇanā",
  "anya-e0104n4:77": "549.Samodhānaṁ samāgamo. Kāyikadukkhacittavighātādianatthānaṁ atthibhāvassa paccupaṭṭhāno anatthabhāvapaccupaṭṭhāno.",
  "anya-e0104n4:78": "Tesaṁ appiyānaṁ kāyikavācasikapayogasaṅkhāto upakkamo tadupakkamo, tato sambhūto tadupakkamasambhūto.",
  "anya-e0104n4:79": "Iti appiyasampayoganiddesavaṇṇanā.",
  "anya-e0104n4:80": "Piyavippayoganiddesavaṇṇanā",
  "anya-e0104n4:81": "550. Upaddavabhāvena paccupatiṭṭhatīti byasanapaccupaṭṭhāno.",
  "anya-e0104n4:82": "Iti piyavippayoganiddesavaṇṇanā.",
  "anya-e0104n4:83": "Icchitālābhaniddesavaṇṇanā",
  "anya-e0104n4:84_0": "551. Icchitālābho nāma yassa kassaci attanā icchitassa vatthuno alābho. ‘‘Yampicchaṁ",
  "anya-e0104n4:84_1": "na labhatī’’ti hi vuttaṁ. Matthakappattaṁ pana icchitālābhaṁ dassetuṁ pāḷiyaṁ ‘‘jātidhammānaṁ",
  "anya-e0104n4:84_2": "sattāna’’ntiādinā niddiṭṭhanti tameva dassetuṁ ‘‘aho vatā’’tiādi vuttaṁ. Icchāvāti",
  "anya-e0104n4:84_3": "ettha icchāsahito alābhovāti ca vadanti. Tappariyesanarasāti tesaṁ alabbhaneyyavatthūnaṁ",
  "anya-e0104n4:84_4": "pariyesanarasā. Appatti alābho.",
  "anya-e0104n4:85": "Iti icchitālābhaniddesavaṇṇanā.",
  "anya-e0104n4:86": "Pañcupādānakkhandhaniddesavaṇṇanā",
  "anya-e0104n4:87_0": "552.Yaṁvuttamidhāti idha saccaniddese yaṁ sarūpato vuttaṁ. Avuttanti aññattha dukkhakkhandhabālapaṇḍitasuttādīsu",
  "anya-e0104n4:87_1": "vuttampi idha sarūpato avuttaṁ. Tañca sabbaṁ ime upādānakkhandhe vinā na labbhatīti",
  "anya-e0104n4:87_2": "tattha khandhasannissayameva dukkhaṁ khandhe vibādhatīti dassetuṁ ‘‘indanamiva pāvako’’ti",
  "anya-e0104n4:87_3": "vuttaṁ. Yathā vā lakkhaṁ paharaṇapahārassa vatthu, evaṁ khandhā saṁsāradukkhassa.",
  "anya-e0104n4:87_4": "Yathā ca gorūpaṁ ḍaṁsamakasādivibādhāya, yathā ca khettaṁ nipphannasassalāyanassa,",
  "anya-e0104n4:87_5": "gāmo ca gāmaghātakavibādhāya, evaṁ khandhā jātiādidukkhassa vatthūti dassetuṁ ‘‘lakkhamivā’’tiādi",
  "anya-e0104n4:87_6": "vuttaṁ. Yebhuyyena loke vibādhakā vibādhetabbādhīnā na honti, ime pana vibādhetabbādhīnā",
  "anya-e0104n4:87_7": "evāti dassetuṁ ‘‘tiṇalatādīnī’’ti vuttaṁ. Kāmaṁ anādimati saṁsāre ādi nāma kassaci",
  "anya-e0104n4:87_8": "natthi, ekabhavaparicchinnassa pana khandhasantānassa vasena vuttaṁ ‘‘ādidukkhaṁ",
  "anya-e0104n4:87_9": "jātī’’ti. Tenevāha ‘‘pariyosānadukkhaṁ maraṇa’’nti. Na hettha samucchedamaraṇameva",
  "anya-e0104n4:87_10": "adhippetaṁ. Maraṇassa antike āsanne jātaṁ dukkhaṁ māraṇantikadukkhaṁ. Paridayhanaṁ",
  "anya-e0104n4:87_11": "cittasantāpo. Lālappanaṁ ativiya vippalāpo. Anutthunanaṁ anto nijjhāyanaṁ. Ekamekanti",
  "anya-e0104n4:87_12": "jātiādīnaṁ antarabhedabhinnānaṁ, jātiādīnameva vā upādānakkhandhapañcakānaṁ vā ekamekaṁ.",
  "anya-e0104n4:87_13": "Saṅkhipitvāti samāsetvā, sāmaññaniddesena vā saṅkhepaṁ katvā.",
  "anya-e0104n4:88": "Iti dukkhaniddesakathāvaṇṇanā.",
  "anya-e0104n4:89": "Samudayaniddesakathāvaṇṇanā",
  "anya-e0104n4:90_0": "553.Punabbhavakaraṇaṁ punabbhavo uttarapadalopena, yathā vā apūpabhakkhanasīlo āpūpiko,",
  "anya-e0104n4:90_1": "evaṁ punabbhavakaraṇasīlā, punabbhavaṁ vā phalaṁ arahati, so vā etissā payojananti",
  "anya-e0104n4:90_2": "ponobhavikā. Nandanato, rañjanato ca nandīrāgabhāvaṁ sabbāsu avatthāsu apaccakkhāya",
  "anya-e0104n4:90_3": "vuttiyā nandīrāgasahagatā. Tāya ca sattā tattha tattha bhavādike kimikīṭapaṭaṅgādiattabhāvepi",
  "anya-e0104n4:90_4": "nandanti, rūpābhinandanādibhūtāya rañjanti cāti tatratatrābhinandinī. Tenāha ‘‘nandīrāgena",
  "anya-e0104n4:90_5": "sahagatā’’tiādi. Tabbhāvattho hi esa sahagatasaddo. Kāmabhavavibhavabhedavasena pavattiyā",
  "anya-e0104n4:90_6": "kāmataṇhā, bhavataṇhā, vibhavataṇhā ca veditabbā. Kāmataṇhādibhedaṁ anāmasitvā kevalaṁ",
  "anya-e0104n4:90_7": "taṇhābhāveneva ekabhāvaggahaṇena ekattaṁ upanetvā kassacipi sattassa kenaci sadisatābhāvato",
  "anya-e0104n4:90_8": "taṁtaṁvicittabhāvajanakakammanipphādanena ativicittasabhāvā sakalassa dukkhassa hetubhāvato",
  "anya-e0104n4:90_9": "dukkhasamudayo ariyasaccaṁ.",
  "anya-e0104n4:91_0": "Kasmā panettha taṇhāva samudayasaccaṁ vuttāti? Visesahetubhāvato. Avijjā hi bhavesu",
  "anya-e0104n4:91_1": "ādīnavaṁ paṭicchādentī, diṭṭhiādiupādānañca tattha tattha abhinivisamānaṁ taṇhaṁ",
  "anya-e0104n4:91_2": "abhivaḍḍhentī dosādayopi kammassa kāraṇaṁ honti, taṇhā pana taṁtaṁbhavayonigativiññāṇaṭṭhitisattāvāsasattanikāyakulabhogissariyādivicittataṁ",
  "anya-e0104n4:91_3": "abhipatthentī, kammavicittatāya upanissayataṁ kammassa ca sahāyabhāvaṁ upagacchantī",
  "anya-e0104n4:91_4": "bhavādivicittataṁ niyameti, tasmā dukkhassa visesahetubhāvato aññesupi avijjāupādānakammādīsu",
  "anya-e0104n4:91_5": "sutte (dī. ni. 2.400; ma. ni. 1.133; 3.374) abhidhamme (vibha. 203) ca avasesakilesākusalamūlādīsu",
  "anya-e0104n4:91_6": "vuttesu dukkhahetūsu vijjamānesu taṇhāva samudayasaccanti vuttāti veditabbaṁ.",
  "anya-e0104n4:92": "Iti samudayaniddesakathāvaṇṇanā.",
  "anya-e0104n4:93": "Nirodhaniddesakathāvaṇṇanā",
  "anya-e0104n4:94_0": "554.Tassāyevāti yadaggena taṇhā samudayasaccanti vuttā, tadaggena tassāyevāti avadhāraṇaṁ.",
  "anya-e0104n4:94_1": "Sati hi padhānahetunirodhe tadaññahetū niruddhāyeva hontīti byādhinimittavūpasamanena",
  "anya-e0104n4:94_2": "byādhivūpasamo viya hetunirodhena phalanirodhoti āha ‘‘samudayanirodhena dukkhanirodho’’ti.",
  "anya-e0104n4:94_3": "Na aññathāti yathāvuttassa atthassa ekantikataṁ dasseti.",
  "anya-e0104n4:95": "Anupaddaveti pāṇakavijjhanasatthappahārādiupaddavarahite. Tato eva daḷhe thire. Sākhādichedanena chinnopi. Taṇhānusayeti kāmarāgabhavarāgānusaye. Anūhateti asamupaghāṭite.",
  "anya-e0104n4:96_0": "Yathā sīho yenattani saro khitto, tattheva attano balaṁ dasseti, na sare, tathā buddhānaṁ",
  "anya-e0104n4:96_1": "kāraṇe paṭipatti, na phale. Yathā pana sārameyyā kenaci leḍḍuppahāre dinne bhussantā",
  "anya-e0104n4:96_2": "leḍḍuṁ khādanti, na pahāradāyake uṭṭhahanti, evaṁ aññatitthiyā dukkhaṁ nirodhetukāmā",
  "anya-e0104n4:96_3": "kāyacchedamanuyuñjanti, na kilesanirodhananti imamatthaṁ dassetuṁ ‘‘sīhasamānavuttino’’tiādi vuttaṁ.",
  "anya-e0104n4:97_0": "555. Virajjati palujjati chijjati samudayo etenāti virāgo vuccati maggo. Virajjanaṁ",
  "anya-e0104n4:97_1": "palujjanaṁ samucchindanaṁ virāgoti pahānaṁ vuccati. Tasmāti yasmā pahānapariyāyo",
  "anya-e0104n4:97_2": "virāgasaddo, nirodhasaddo ca, tasmā. Anusayasamugghātato aseso virāgo aseso nirodhoti",
  "anya-e0104n4:97_3": "sambandhanīyaṁ. Cāgādipadānipi gahetvā vadati sabbāneva etānīti. Yasmā nibbānaṁ vuccati,",
  "anya-e0104n4:97_4": "na dukkhassa nirujjhanamattaṁ, tasmā taṇhāya asesavirāganirodhādipadānipi nibbānavevacanānīti.",
  "anya-e0104n4:97_5": "Vuttamevatthaṁ samattheti ‘‘yasmā panā’’tiādi. Yathā virāgādipadāni nibbāne yujjanti,",
  "anya-e0104n4:97_6": "taṁdassanaṁ. Tattha taṁ āgammāti taṁ nibbānaṁ ārammaṇakaraṇavasena patvā. Taṇhā virajjatīti",
  "anya-e0104n4:97_7": "ariyamaggena accantavirāgavasena taṇhā virajjīyati. Nirujjhatīti nirodhīyati, tena",
  "anya-e0104n4:97_8": "virāganirodhasaddānaṁ adhikaraṇasādhanatamāha. Tadevāti nibbānameva. Cāgādayo hontīti",
  "anya-e0104n4:97_9": "cāgādihetuṁ phalavohārena vadati. ‘‘Kāmaguṇālayesū’’ti potthakesu likhanti, ‘‘kāmaguṇālayādīsū’’ti pana pāṭho.",
  "anya-e0104n4:98_0": "556.Tayidantiādi na porāṇapāṭho, saccatthadīpane pana vuttaniyāmena tato ānetvā pacchā",
  "anya-e0104n4:98_1": "ṭhapitaṁ. Tathā hi pubbe vuttānipi lakkhaṇādīni punapi vuttāni. Saṁsāradukkhato nibbinnamānasassa",
  "anya-e0104n4:98_2": "assāsaṁ karonto viya hotīti assāsakaraṇarasaṁ. Rāgādisabbapapañcavūpasamanimittatāya",
  "anya-e0104n4:98_3": "nippapañcataṁ paccupaṭṭhapetīti nippapañcapaccupaṭṭhānaṁ.",
  "anya-e0104n4:99_0": "557.Nattheva nibbānanti yadi sāmaññato paṭiññā, attanā adhippetanibbānassapi abhāvo",
  "anya-e0104n4:99_1": "āpajjati, tathā sati paṭiññāvirodho. Atha parābhimataṁ nibbānaṁ pati, evaṁ sati dhammiasiddhi,",
  "anya-e0104n4:99_2": "tato ca nissayāsiddho hetu. Anupalabbhanīyatoti kiṁ paccakkhato, udāhu anumānato?",
  "anya-e0104n4:99_3": "Purimasmiṁ pakkhe cakkhādīhi anekantikatā, dutiyasmiṁ paraṁ pati asiddho hetu. Tenāha",
  "anya-e0104n4:99_4": "‘‘na, upāyena upalabbhanīyato’’tiādi. Tattha yathā cetopariyañāṇalābhino eva ariyā",
  "anya-e0104n4:99_5": "paresaṁ lokuttaracittaṁ jānanti, tatthāpi ca arahā eva sabbesaṁ, na sabbe, evaṁ nibbānampi",
  "anya-e0104n4:99_6": "sīlasamādhipaññāsaṅkhātasammāpaṭipattibhūtena upāyena upalabbhatīti atthavacanaṁ",
  "anya-e0104n4:99_7": "cetaṁ daṭṭhabbaṁ, na payogavacanaṁ. Taṁ parato āvi bhavissati.",
  "anya-e0104n4:100_0": "558.Natthīti na vattabbaṁ, ariyehi upalabbhanīyatoti adhippāyo. Saṁsārato saṁviggamānasā",
  "anya-e0104n4:100_1": "sammāpaṭipattiyā nibbānaṁ adhigacchantīti sabbasamayasiddhoyaṁ nayo. Tattha sāsanikameva",
  "anya-e0104n4:100_2": "nissāya vadati ‘‘paṭipattiyā vañcubhāvāpajjanato’’ti. Tenāha ‘‘asati hī’’tiādi. Sammādiṭṭhipurejavāyāti",
  "anya-e0104n4:100_3": "sammādiṭṭhipubbaṅgamāya. Pubbaṅgamatā cassā padhānabhāvato. Tathā hi sā paṭhamaṁ",
  "anya-e0104n4:100_4": "desanāruḷhā, na sabbapaṭhamaṁ uppajjanato. Na cāyaṁ sammāpaṭipatti vañjhā, nibbānapāpanato",
  "anya-e0104n4:100_5": "nibbānassa sampāpakato. Tava matena pana nibbānasseva abhāvato vañjhabhāvo āpajjatīti",
  "anya-e0104n4:100_6": "yojanā. Abhāvapāpakattāti sammāpaṭipattiyā kilesasamucchindanamukhena khandhānaṁ",
  "anya-e0104n4:100_7": "abhāvasampāpakabhāvato, na vañjhabhāvāpattīti ce vadeyyāsīti attho. Na iti paṭikkhepe.",
  "anya-e0104n4:100_8": "Yaṁ tayā ‘‘abhāvapāpakattā’’ti vadantena khandhābhāvo nibbānanti paṭiññātaṁ, taṁ",
  "anya-e0104n4:100_9": "na. Kasmā? Atītānāgatābhāvepi nibbānappattiyā abhāvato. Atītānāgatā hi khandhā na",
  "anya-e0104n4:100_10": "santīti tasmiṁ abhāve nibbānaṁ adhigataṁ nāma siyā, so pana natthīti. Na kevalaṁ",
  "anya-e0104n4:100_11": "atītānāgatānameva, atha kho vattamānānampīti tiyaddhagatānaṁ sabbesaṁ khandhānaṁ",
  "anya-e0104n4:100_12": "abhāvo nibbānaṁ. Na hi taṁ ekadesābhāvo bhavituṁ yuttanti vattamānā ce, na na santi,",
  "anya-e0104n4:100_13": "na santi ce, na vattamānāti ‘‘vattamānā, na santi cā’’ti vippaṭisiddhametanti āha",
  "anya-e0104n4:100_14": "‘‘na, tesaṁ…pe… pajjanato’’ti.",
  "anya-e0104n4:101_0": "Kiñca bhiyyo – yadi vattamānābhāvo nibbānaṁ, yadā ariyamaggo vattati, tadā tassa",
  "anya-e0104n4:101_1": "nissayabhūtā khandhā vattamānāti katvā tadā nibbānassa abhāvo siyā. Tathā ca sati",
  "anya-e0104n4:101_2": "maggakkhaṇepi nibbānasacchikiriyāya abhāvo āpajjatīti dassento ‘‘vattamāna…pe… dosato’’ti",
  "anya-e0104n4:101_3": "āha. Na mayaṁ sabbesaṁyeva avattamānatāya nibbānaṁ vadāma. Kiñcarahīti, tadā maggakkhaṇe",
  "anya-e0104n4:101_4": "kilesānaṁ avattamānattā, tasmā na doso yathāvuttadosābhāvoti? Yadi kilesānaṁ avattamānatāsaṅkhāto",
  "anya-e0104n4:101_5": "abhāvo nibbānaṁ, evaṁ sati ariyamaggassa niratthakatā āpajjati maggakkhaṇato pubbepi",
  "anya-e0104n4:101_6": "tadabhāvasiddhito. Tenāha ‘‘ariyamaggassā’’tiādi. Tasmā akāraṇametanti yasmā na nibbānassa",
  "anya-e0104n4:101_7": "anupalabbhanīyatā, abhāvamattatā, paṭipattiyā vañjhabhāvo, atītānāgatābhāve nibbānādhigamo",
  "anya-e0104n4:101_8": "ca āpajjati, vattamānānaṁ abhāvopi na sambhavati , pageva kilesānaṁ avattamānatā,",
  "anya-e0104n4:101_9": "ariyamaggassa ca niratthakabhāvāpatti, tasmā nibbānassa abhāvasādhanatthaṁ yadidaṁ",
  "anya-e0104n4:101_10": "‘‘anupalabbhanīyato, abhāvapāpakattā, tadā kilesānaṁ avattamānattā’’ti ca kāraṇaṁ",
  "anya-e0104n4:101_11": "vuttaṁ, akāraṇametaṁ, ayuttiresāti attho.",
  "anya-e0104n4:102_0": "559.Ādivacanatoti ādi-saddena avasiṭṭhaṁ jambukhādakasuttapadesaṁ (saṁ. ni. 4.314",
  "anya-e0104n4:102_1": "ādayo), aññampi asaṅkhatāya dhātuyā niddesapāḷiṁ saṅgaṇhāti. Tathā hi ‘‘nibbānaṁ",
  "anya-e0104n4:102_2": "nibbānanti, āvuso sāriputta, vuccati, katamaṁ nu kho, āvuso, nibbānanti? Yo kho,",
  "anya-e0104n4:102_3": "āvuso, rāgakkhayo dosakkhayo mohakkhayo, idaṁ vuccati nibbāna’’nti jambukhādakasutte",
  "anya-e0104n4:102_4": "(saṁ. ni. 4.314 ādayo), ‘‘tattha katamā asaṅkhatā dhātu? Rāgakkhayo dosakkhayo mohakkhayo’’ti",
  "anya-e0104n4:102_5": "(vibha. 184) āyatanavibhaṅge vuttaṁ. Tatrāyamattho – nibbānaṁ asaṅkhatā dhātu asaṅkhatasabhāvo",
  "anya-e0104n4:102_6": "dhammo. Yasmā taṁ āgamma rāgādayo khīyanti, tasmā rāgakkhayo, dosakkhayo, mohakkhayoti",
  "anya-e0104n4:102_7": "ca vuccatīti. Āgammāti ca sabbasaṅkhārehi nibbinnassa visaṅkhāraninnassa gotrabhunā",
  "anya-e0104n4:102_8": "vivaṭṭitamānasassa maggena sacchikaraṇenāti attho. Sacchikiriyamānañhi taṁ adhigantvā",
  "anya-e0104n4:102_9": "ārammaṇapaccayabhūtañca paṭicca adhipatipaccayabhūte ca tasmiṁ paramassāsabhāvena",
  "anya-e0104n4:102_10": "vinimuttasaṅkhārassa paramagatibhāvena ca patiṭṭhānabhūte patiṭṭhāya khayasaṅkhāto",
  "anya-e0104n4:102_11": "maggo rāgādayo khepetīti taṁsacchikaraṇābhāve rāgādīnaṁ anuppattinirodhagamanābhāvā",
  "anya-e0104n4:102_12": "taṁ āgamma rāgādayo khīyantīti vuccanti. Ekaṁsena cetaṁ evaṁ sampaṭicchitabbaṁ, itarathā",
  "anya-e0104n4:102_13": "yathārutavasena pāḷiyā atthe gayhamāne bahū dosā āpajjantīti te dassetuṁ ‘‘arahattassāpī’’tiādi",
  "anya-e0104n4:102_14": "vuttaṁ. Arahattañhi aggaphalapamukhā cattāro khandhāti na tassa rāgādikhayamattatā",
  "anya-e0104n4:102_15": "yuttā. Tampi hi…pe… niddiṭṭhaṁ. Tattha yathā rāgādīnaṁ khīṇante uppannattā arahattaṁ",
  "anya-e0104n4:102_16": "‘‘rāgakkhayo’’tiādinā niddiṭṭhanti suttassa neyyatthattā. Evaṁ nibbānaṁ āgamma rāgādayo",
  "anya-e0104n4:102_17": "khīyantīti nibbānaṁ ‘‘rāgakkhayo’’tiādinā niddiṭṭhanti imassāpi suttassa neyyatthatā",
  "anya-e0104n4:102_18": "veditabbā. Nibbānassa rāgādikkhayamattatāya bahūdosā āpajjantīti dassetuṁ ‘‘kiñca",
  "anya-e0104n4:102_19": "bhiyyo’’tiādi āraddhaṁ.",
  "anya-e0104n4:103_0": "Tattha ittarakālādippattidosatoti rāgādīnaṁ khayamattatāya parittakālatā, saṅkhatalakkhaṇatā,",
  "anya-e0104n4:103_1": "payogena vinā saraseneva adhigandhabbatā, rāgādīhi aparimuttatā, ādittatā, dukkhatā,",
  "anya-e0104n4:103_2": "anupasantatā, bahubhāvo, oḷārikatā, gotrabhumaggānaṁ anārammaṇatāti evamādidosāpajjanato",
  "anya-e0104n4:103_3": ". Rāgasseva khayo rāgakkhayo, na dosādīnaṁ. Tathā dosakkhayādayopīti añño rāgakkhayo,",
  "anya-e0104n4:103_4": "añño dosakkhayo, añño mohakkhayoti tiṇṇaṁ akusalamūlānaṁ khayabhūtāni tīṇi nibbānāni,",
  "anya-e0104n4:103_5": "catunnaṁ upādānānaṁ khaye cattāri, pañcannaṁ nīvaraṇānaṁ khaye pañca, channaṁ taṇhākāyānaṁ",
  "anya-e0104n4:103_6": "khaye cha, sattannaṁ anusayānaṁ khaye satta, aṭṭhannaṁ micchattānaṁ khaye aṭṭha,",
  "anya-e0104n4:103_7": "navannaṁ taṇhāmūlakānaṁ khaye nava, dasannaṁ saṁyojanānaṁ khaye dasa, diyaḍḍhakilesasahassassa",
  "anya-e0104n4:103_8": "khaye pāṭiyekkaṁ nibbānanti bahūni nibbānāni honti. Rāgādikkhayo nāma andhabālānampi",
  "anya-e0104n4:103_9": "pākaṭo, antamaso dīpimigamakkaṭādīnampi suviññeyyoti oḷārikaṁ nibbānaṁ hoti. Gotrabhukkhaṇe",
  "anya-e0104n4:103_10": "kilesakkhayassa abhāvato, maggakkhaṇe ca akhīṇattā, ārammaṇakaraṇassa ca asambhavo",
  "anya-e0104n4:103_11": "eva. Tassa nibbānabhāvatoti sabbapariyosānassa rāgādikkhayassa nibbānabhāvato. Yato",
  "anya-e0104n4:103_12": "khayato paṭṭhāya rāgādīnaṁ pavatti na hoti, so ‘‘ayaṁ nāmā’’ti niyametabbo maggaphalañāṇānaṁ",
  "anya-e0104n4:103_13": "ārammaṇabhūto natthīti āha ‘‘na tādisassa khayassa abhāvato’’ti.",
  "anya-e0104n4:104_0": "Kiñca bhiyyo – yo pacchimabhavato tatiyattabhāveyeva rāgādīsu ādīnavaṁ disvā jhānabhāvanāya",
  "anya-e0104n4:104_1": "te vikkhambhetvā aparihīnajjhāno kālaṁ katvā brahmalokaṁ upapanno, tattha yāvatāyukaṁ",
  "anya-e0104n4:104_2": "ṭhatvā idhāgatopi kāmesu vītarāgova hutvā pabbajitvā arahattaṁ patto, yo ca paṭhamavaye",
  "anya-e0104n4:104_3": "eva rāgādito nibbinno te ca jhānena vikkhambhetvā pacchimavaye arahattaṁ patto, tesaṁ",
  "anya-e0104n4:104_4": "rāgādīnaṁ vikkhambhanato paṭṭhāya anuppajjanato nirodhasadisatāya anuppattiyeva nirodho.",
  "anya-e0104n4:104_5": "Te nibbānappattā nāma siyuṁ, na ca honti, tasmā na tādisassa khayassa nibbānabhāvo.",
  "anya-e0104n4:104_6": "Tassāpi ittarakālatādidosasamāyogo evāti āha ‘‘bhāvepicā’’tiādi .",
  "anya-e0104n4:105_0": "Yadi ‘‘khayo’’ti vacanato yato khayato paṭṭhāya rāgādīnaṁ appavatti, taṁ khayamattaṁ",
  "anya-e0104n4:105_1": "nibbānaṁ maññasi, evaṁ sati ‘‘khaye ñāṇa’’ntiādīsu (dha. sa. dukamātikā 142; 1382)",
  "anya-e0104n4:105_2": "‘‘khayo’’ti vuttattā taduppattito paṭṭhāya ca rāgādīnaṁ anuppattīti maggassāpi nibbānabhāvāpattīti",
  "anya-e0104n4:105_3": "dassento ‘‘ariyamaggassa cā’’tiādimāha.",
  "anya-e0104n4:106_0": "Yathā niruddhā na santi, evaṁ anuppannāpīti abhāvasāmaññato nirodhasadisatāya anuppatti",
  "anya-e0104n4:106_1": "eva nirodho anuppattinirodho. Ayañhi maggena khepetabbākāro, yadidaṁ uppajjanārahassa",
  "anya-e0104n4:106_2": "anuppattidhammatāpādananti ‘‘khayo’’ti ca vuccatīti. Taṁ itarakhayato visesento ‘‘anuppattinirodhasaṅkhātassa",
  "anya-e0104n4:106_3": "pana khayassā’’ti āha. Anipphannatā pana tassa khayassa pariyāyena upanissayattāti",
  "anya-e0104n4:106_4": "vuttaṁ. Anuppattinirodhakkhayakarassa hi maggassa ārammaṇabhūtaṁ nibbānaṁ atthato",
  "anya-e0104n4:106_5": "tassa upanissayo viyāti vattabbataṁ labhati. Tadupacārenāti atthato phalabhūtakhayavohārena.",
  "anya-e0104n4:106_6": "Phalūpacārena hi kāraṇaṁ voharīyati yathā ‘‘āyu ghataṁ, semho guḷo’’ti ca.",
  "anya-e0104n4:107_0": "Assāti nibbānassa. ‘‘Idampi kho ṭhānaṁ sududdasa’’ntiādinā (dī. ni. 2.64, 66-67;",
  "anya-e0104n4:107_1": "ma. ni. 2.337; saṁ. ni. 1.172; mahāva. 7-8) paccavekkhato bhagavato appossukkabhāvāvahanato.",
  "anya-e0104n4:107_2": "‘‘Tañhi te, māgaṇḍiya, ariyaṁ cakkhuṁ natthi, yena tvaṁ ariyena cakkhunā ārogyaṁ",
  "anya-e0104n4:107_3": "jāneyyāsi, nibbānaṁ passeyyāsī’’ti (ma. ni. 2.218) vacanato ariyena cakkhunā passitabbaṁ.",
  "anya-e0104n4:108_0": "560. Yadi nibbānaṁ nāma sabhāvadhammo atthi sattasantānapariyāpanno ca, atha kasmā",
  "anya-e0104n4:108_1": "catumahāpathe sabhā viya sabbasādhāraṇā na labbhatīti āha ‘‘maggasamaṅginā pattabbato",
  "anya-e0104n4:108_2": "asādhāraṇa’’nti. ‘‘Asukassa sammāsambuddhassa kāle uppanna’’nti evaṁ purimāya koṭiyā",
  "anya-e0104n4:108_3": "abhāvato appabhavaṁ. Maggabhāveti ariyamaggassa atthibhāve. Bhāvato vijjamānato laddhabbato.",
  "anya-e0104n4:109_0": "Aṇuādīnanti aṇupakatikālapurisādīnaṁ. Niccabhāvāpattīti sassatabhāvasiddhi. Kūṭaṭṭhaniccatā",
  "anya-e0104n4:109_1": "hi idhādhippetā. Hetuno abhāvāti upapattiyā sādhanahetuno abhāvā. Niccā te aṇuādayo.",
  "anya-e0104n4:109_2": "Nibbānassaniccattāti apekkhadhammattāti hetulakkhaṇānupapatti. ‘‘Aṇuādīnaṁ asiddhattā’’ti",
  "anya-e0104n4:109_3": "etena ‘‘niccā aṇuādayo’’ti paṭiññāya dhammiasiddhi, tato ca nissayāsiddho hetūti dasseti.",
  "anya-e0104n4:110_0": "561.Yathāvuttayuttisabbhāvatoti ‘‘appabhavattā’’ti attanā vuttaṁ hetuṁ sandhāyāha.",
  "anya-e0104n4:110_1": "Appabhavatā cassa apaccayatāya daṭṭhabbā, tāya tassa purimāya koṭiyā abhāvo. ‘‘Rūpasabhāvātikkamato’’ti",
  "anya-e0104n4:110_2": "etena yathā rūpadhammānaṁ ruppanasabhāvo, paṭighātavantatāya kalāpaso vuttiyā padesasambandho",
  "anya-e0104n4:110_3": "ca sabhāvo, evaṁ nibbānassa katthaci paṭighāto, sappadesatā ca natthīti dasseti.",
  "anya-e0104n4:110_4": "Na hi nibbānaṁ ‘‘asukadisāya, asukadese’’ti vā niddisīyati, yato taṁ appatiṭṭhamevāti.",
  "anya-e0104n4:111_0": "‘‘Asithila…pe… gamanīyato’’ti etena nibbānassa ariyānaṁ paccakkhasiddhataṁ dasseti.",
  "anya-e0104n4:111_1": "‘‘Sabbaññuvacanato’’ti etena tadaññesaṁ anumānasiddhataṁ, tadubhayena ‘‘anupalabbhanīyato’’ti",
  "anya-e0104n4:111_2": "panassa hetuno asiddhataṁ dasseti. Paramatthena nāvijjamānaṁ vijjamānamevāti yathāraddhamatthaṁ",
  "anya-e0104n4:111_3": "nigametvā tadatthasādhanaṁ āgamaṁ dassento ‘‘vuttañheta’’nti-. ādimāha.",
  "anya-e0104n4:112_0": "Tattha ajātaṁ abhūtaṁ akataṁ asaṅkhatanti (udā. 73; netti. 41) cattāripi padāni aññamaññavevacanāni.",
  "anya-e0104n4:112_1": "Atha vā vedanādayo viya hetupaccayasamavāyasaṅkhātāya kāraṇasāmaggiyā na jātaṁ na",
  "anya-e0104n4:112_2": "nibbattanti ajātaṁ. Kāraṇena vinā, sayameva ca na bhūtaṁ na pātubhūtaṁ na uppannanti",
  "anya-e0104n4:112_3": "abhūtaṁ. Evaṁ ajātattā, abhūtattā ca yena kenaci kāraṇena na katanti akataṁ. Jātabhūtakatabhāvo",
  "anya-e0104n4:112_4": "ca nāma rūpādīnaṁ saṅkhatadhammānaṁ hoti, na asaṅkhatabhāvassa nibbānassāti dassanatthaṁ",
  "anya-e0104n4:112_5": "‘‘asaṅkhata’’nti vuttaṁ. Paṭilomato vā samecca sambhūya paccayehi katanti saṅkhataṁ,",
  "anya-e0104n4:112_6": "tathā na saṅkhataṁ saṅkhatalakkhaṇarahitanti ca asaṅkhatanti evaṁ anekehi kāraṇehi",
  "anya-e0104n4:112_7": "nibbattitabhāve paṭisiddhe ‘‘pakativādīnaṁ pakati viya siyā nu kho ekeneva kāraṇena",
  "anya-e0104n4:112_8": "etaṁ kata’’nti āsaṅkāyaṁ kenaci na katanti dassanatthaṁ ‘‘akata’’nti vuttaṁ. Evaṁ",
  "anya-e0104n4:112_9": "apaccayampi samānaṁ ‘‘sayameva nu kho idaṁ bhūtaṁ pātubhūta’’nti āsaṅkāyaṁ taṁ nivattanatthaṁ",
  "anya-e0104n4:112_10": "‘‘abhūta’’nti vuttaṁ. Ayañcetassa asaṅkhatākatābhūtabhāvo sabbena sabbaṁ ajātidhammattāti",
  "anya-e0104n4:112_11": "dassetuṁ ‘‘ajāta’’nti vuttaṁ.",
  "anya-e0104n4:113_0": "Evamettha satthā paramatthato nibbānassa atthibhāvaṁ pavedesi. Pavedento ca ‘‘ahaṁ",
  "anya-e0104n4:113_1": "dhammissaro dhammassāmī’’ti na attano āṇāmattena pavedesi, apica kho pana padaparame",
  "anya-e0104n4:113_2": "anukampamāno yuttitopi pavedesi. Yathāha –",
  "anya-e0104n4:114_0": "‘‘No cetaṁ, bhikkhave, abhavissa ajātaṁ abhūtaṁ akataṁ asaṅkhataṁ, nayidha jātassa",
  "anya-e0104n4:114_1": "bhūtassa katassa saṅkhatassa nissaraṇaṁ paññāyetha. Yasmā ca kho, bhikkhave, atthi",
  "anya-e0104n4:114_2": "ajātaṁ abhūtaṁ akataṁ asaṅkhataṁ, tasmā jātassa bhūtassa katassa saṅkhatassa nissaraṇaṁ",
  "anya-e0104n4:114_3": "paññāyatī’’ti (udā. 73; netti. 41).",
  "anya-e0104n4:115_0": "Tassattho – bhikkhave, yadi ajātādisabhāvā asaṅkhatā dhātu na abhavissa na siyā,",
  "anya-e0104n4:115_1": "idha loke jātādisabhāvassa rūpādikkhandhapañcakasaṅkhātassa saṅkhatassa nissaraṇaṁ",
  "anya-e0104n4:115_2": "anavasesavūpasamo na paññāyeyya na upalabbheyya na sambhaveyya. Nibbānañhi ārammaṇaṁ",
  "anya-e0104n4:115_3": "katvā pavattamānā sammādiṭṭhiādayo ariyamaggadhammā anavasesaṁ saṁkilese samucchindanti,",
  "anya-e0104n4:115_4": "tenettha sabbassāpi vaṭṭadukkhassa apagamo nissaraṇaṁ paññāyati. Evaṁ byatirekavasena",
  "anya-e0104n4:115_5": "nibbānassa atthibhāvaṁ dassetvā idāni anugamanavasenapi taṁ dassetvā nigametuṁ ‘‘yasmā",
  "anya-e0104n4:115_6": "ca kho’’tiādi vuttaṁ. Tassattho vuttanayeneva veditabbo.",
  "anya-e0104n4:116_0": "Ettha ca yasmā ‘‘appaccayā dhammā asaṅkhatā dhammā (dha. sa. dukamātikā 7-8). Atthi,",
  "anya-e0104n4:116_1": "bhikkhave, tadāyatanaṁ, yattha neva pathavī (udā. 71). Idampi kho ṭhānaṁ sududdasaṁ,",
  "anya-e0104n4:116_2": "yadidaṁ sabbasaṅkhārasamatho sabbūpadhipaṭinissaggo (dī. ni. 2.64, 67; ma. ni. 2.337;",
  "anya-e0104n4:116_3": "saṁ. ni. 2.172; mahāva. 7-8). Asaṅkhatañca vo, bhikkhave, dhammaṁ desessāmi asaṅkhatagāminiñca",
  "anya-e0104n4:116_4": "paṭipada’’ntiādīhi (saṁ. ni. 4.366) anekehi suttapadehi ‘‘atthi, bhikkhave, ajāta’’nti",
  "anya-e0104n4:116_5": "(udā. 73; netti. 41) iminā ca suttapadena nibbānadhātuyā paramatthato sabbhāvo sabbalokaṁ",
  "anya-e0104n4:116_6": "anukampamānena sammāsambuddhena pakāsito, tasmā yadipi kattha apaccakkhakārīnampi",
  "anya-e0104n4:116_7": "sāsane abhippasannānaṁ viññūnaṁ saṁsayo natthiyeva. Ye pana paraneyyabuddhino puggalā,",
  "anya-e0104n4:116_8": "tesaṁ vimativinodanatthaṁ ayamettha adhippāyaniddhāraṇamukhena yuttivicāraṇā.",
  "anya-e0104n4:117_0": "Yathā pariññeyyatāya sauttarānaṁ kāmānaṁ, rūpānañca paṭipakkhabhūtaṁ tabbidhurasabhāvaṁ",
  "anya-e0104n4:117_1": "nissaraṇaṁ paññāyati, evaṁ sabhāvānaṁ sabbesampi saṅkhatadhammānaṁ paṭipakkhabhūtena",
  "anya-e0104n4:117_2": "tabbidhurasabhāvena nissaraṇena bhavitabbaṁ. Yañca taṁ nissaraṇaṁ, sā asaṅkhatā dhātu.",
  "anya-e0104n4:117_3": "Kiñca bhiyyo – saṅkhatadhammārammaṇavipassanāñāṇaṁ, apica anulomañāṇaṁ kilese tadaṅgavasena",
  "anya-e0104n4:117_4": "pajahati, na samucchedavasena pajahituṁ sakkoti. Tathā sammutisaccārammaṇaṁ paṭhamajjhānādīsu",
  "anya-e0104n4:117_5": "ñāṇaṁ vikkhambhanavaseneva kilese pajahati, na samucchedavasena. Iti saṅkhatadhammārammaṇassa,",
  "anya-e0104n4:117_6": "sammutisaccārammaṇassa ca ñāṇassa kilesānaṁ samucchedappahāne asamatthabhāvato tesaṁ",
  "anya-e0104n4:117_7": "samucchedappahānakarassa ariyamaggañāṇassa tadubhayaviparītasabhāvena ārammaṇena",
  "anya-e0104n4:117_8": "bhavitabbaṁ, sā asaṅkhatā dhātu.",
  "anya-e0104n4:118_0": "Tathā ‘‘atthi, bhikkhave, ajātaṁ abhūtaṁ akataṁ asaṅkhata’’nti (udā. 73; netti. 41)",
  "anya-e0104n4:118_1": "evamādi nibbānassa paramatthato atthibhāvajotakavacanaṁ aviparītatthaṁ bhagavatā",
  "anya-e0104n4:118_2": "bhāsitattā. Yañhi bhagavatā bhāsitaṁ, taṁ aviparītatthaṁ yathā taṁ ‘‘sabbe saṅkhārā",
  "anya-e0104n4:118_3": "aniccā, sabbe saṅkhārā dukkhā, sabbe dhammā anattā’’ti (ma. ni. 1.353, 356; dha.",
  "anya-e0104n4:118_4": "pa. 277-279; theragā. 676-678; netti. 5), tathā nibbānasaddo katthaci visaye yathābhūtaparamatthavisayo",
  "anya-e0104n4:118_5": "upacāravuttisabbhāvato. Seyyathāpi sīhasaddoti evamādīhi nayehi yuttitopi asaṅkhatāya",
  "anya-e0104n4:118_6": "dhātuyā paramatthato atthibhāvo veditabbo.",
  "anya-e0104n4:119_0": "Aparo nayo – yadi pana nibbānaṁ abhāvamattameva siyā, tassa ‘‘gambhīro duddaso duranubodho",
  "anya-e0104n4:119_1": "santo paṇīto atakkāvacaro nipuṇo paṇḍitavedanīyo’’ti (dī. ni. 2.64, 67; ma. ni. 2.337;",
  "anya-e0104n4:119_2": "saṁ. ni. 1.172; mahāva. 7-8) gambhīrāditā, ‘‘asaṅkhatañca vo, bhikkhave, dhammaṁ",
  "anya-e0104n4:119_3": "desessāmī’’tiādinā (saṁ. ni. 4.366) asaṅkhatāditā, ‘‘abyākatā dhammā apaccayādhammā’’tiādinā",
  "anya-e0104n4:119_4": "abyākatadhammāditā ca na vattabbā siyā. Na hi abhāvassa koci sabhāvo atthi, yena",
  "anya-e0104n4:119_5": "so gambhīrāsaṅkhatādiākārato viññāyeyya. Abhāvo hi abhāvo eva, kuto tassa gambhīrāsaṅkhātādibhāvasambandho.",
  "anya-e0104n4:119_6": "Kiñcāyamabhāvo sabbesaṁ kilesānaṁ sabbasattasantānagatānaṁ eko vā bhaveyya aneko",
  "anya-e0104n4:119_7": "vā. Yadi eko, ekeneva maggena sabbakilesābhāvo kato, sacchikato cāti aññassa, aññesañca",
  "anya-e0104n4:119_8": "maggānaṁ niratthakatāti na siyā maggabahutā, ekajjhañca sabbasattānaṁ nibbānādhigamo",
  "anya-e0104n4:119_9": "āpajjati. Siyā panevaṁ eko eva so nibbānasaññito kilesābhāvo, so pana na maggehi",
  "anya-e0104n4:119_10": "kātabbo, atha kho sacchikātabboti. Evaṁ sati visesato maggassa niratthakatā āpajjati,",
  "anya-e0104n4:119_11": "kilesānaṁ appahānatoti ekopi maggo na siyā. Asati ca kilesappahāne dukkhassa anupacchedanato",
  "anya-e0104n4:119_12": "kilesābhāvasacchikiriyā kimatthiyā siyā, atha pana maggānaṁ santānagatasaṁyojanattayappahānādipaṭiniyatakiccatāya",
  "anya-e0104n4:119_13": "catūsu maggesu pāṭiyekkaṁ kilesābhāvo. Evaṁ sati sabhāvapabhedena vinā na bahubhāvoti",
  "anya-e0104n4:119_14": "so kilesakkhayapariyāyena vutto sabhāvadhammo eva siyā.",
  "anya-e0104n4:120_0": "Yesaṁ abhāvo, tappabhedena abhāve bhedopacāroti ce? Yesaṁ abhāvo, tesaṁ sasabhāvatāya",
  "anya-e0104n4:120_1": "tassa sabhāvopacāropi siyā. Tathā ca te saṁkilesasaṅkhatatādito kilesasaṅkhatatādiupacārāpi",
  "anya-e0104n4:120_2": "siyuṁ. No ce te icchitā, tappabhedena bhedopacāropi na icchitabbo. Na ca pahoti upacarito",
  "anya-e0104n4:120_3": "bahubhāvo atthato bahubhāvāya. Na hi jalaṁ analanti upacaritaṁ dahati, pacati vā.",
  "anya-e0104n4:120_4": "Ekattapañhampi cāyamabhāvo asabhāvatāya na sahatīti na sakkā vattuṁ natthibhāvasāmaññato",
  "anya-e0104n4:120_5": "abhedavohāro yuttarūpoti. Ekatte ca pubbe vuttā eva dosā, bahubhāve pana sati vuttanayeneva",
  "anya-e0104n4:120_6": "siddhā sabhāvadhammatā. Sabhāvadhammattepi ca bahubhāvo viya bhāvaṁ bhāvopi bahubhāvaṁ",
  "anya-e0104n4:120_7": "na byabhicareyyāti nibbānassa bahubhāvapasaṅgo siyāti ce? Na bahubhāvasseva abhāvappasaṅgato.",
  "anya-e0104n4:120_8": "Yadi hi yathā kakkhaḷatā bhāvaṁ, evaṁ bhāvopi kakkhaḷataṁ na byabhicareyya. Evaṁ",
  "anya-e0104n4:120_9": "sati sabbesaṁ bhāvānaṁ pathavībhāvāpattito kuto bhāvassa bahubhāvo, tasmā lokavohārānaṁ",
  "anya-e0104n4:120_10": "vicittatāya yadipi bahutā bhāvāpekkhā, bhāvatā pana na bahutāpekkhāti na bhāvassa",
  "anya-e0104n4:120_11": "sato nibbānassa bahubhāvo ‘‘ekā niṭṭhā na puthu niṭṭhā’’ti vacanato. Ekasmiṁyeva",
  "anya-e0104n4:120_12": "ca dassanabhāvanādvayaṁ sambhavati.",
  "anya-e0104n4:121_0": "Parinibbutānaṁ paccekaṁ nibbānabhāve sattasantānaniyataṁ nāma nibbānaṁ siyā. Tathā",
  "anya-e0104n4:121_1": "ca sati saṅkhatatādidosānativattiyeva, kilesappahānaṁ vā maggakiccaṁ kilesānaṁ abhāvo.",
  "anya-e0104n4:121_2": "Tassa ca ekatte na maggabahutā kiccantarassa kattabbassa abhāvato. Maggabahubhāvo",
  "anya-e0104n4:121_3": "ca maggehi sacchikātabbe ekasmiṁ dhamme indriyānaṁ apāṭavapāṭavapāṭavatarapāṭavatamabhāvena",
  "anya-e0104n4:121_4": "sacchikiriyāvisesena kilesānaṁ pahānabhedena hotīti nibbānassa sabhāvadhammatte eva",
  "anya-e0104n4:121_5": "siyā. Abhāvopi ca kilesānaṁ maggena sakiccakatāya kātabbo eva siyā, na sacchikātabbo.",
  "anya-e0104n4:121_6": "Ko hi sabhāvo abhāvassa? Yo sacchikātabbo siyā, so ce nibbānaṁ ekeneva maggena sabbakilesānaṁ",
  "anya-e0104n4:121_7": "abhāvo eko abhinno kātabbo āpanno. Aññathā maggavasena catubbidhabhāve nibbānassa",
  "anya-e0104n4:121_8": "catubbidhabhāvappasaṅgo, nibbānavisesappasaṅgo ca āpajjeyyāti maggakiccassa ekattena",
  "anya-e0104n4:121_9": "maggabahutā siyā. Bahubhāve pana tesaṁ so vuttanayena ekasmiṁ dhamme sacchikiriyāvisesatoti",
  "anya-e0104n4:121_10": "siddhā nibbānassa sabhāvadhammatā. Khayādhigantabbatāya panetaṁ ‘‘khayo’’ti vuttaṁ.",
  "anya-e0104n4:121_11": "‘‘Khaye ñāṇa’’nti (dha. sa. dukamātikā 142; 1382) hi vacanato ariyamaggo khayo nāma.",
  "anya-e0104n4:121_12": "Tena cetaṁ adhigantabbaṁ sacchikātabbaṁ, tasmā ‘‘khayo’’ti vuttanti.",
  "anya-e0104n4:122": "Iti nirodhaniddesakathāvaṇṇanā.",
  "anya-e0104n4:123": "Magganiddesakathāvaṇṇanā",
  "anya-e0104n4:124_0": "562.Aṭṭhadhammāti ‘‘katamaṁ dukkhanirodhagāminī paṭipadā ariyasacca’’nti ārabhitvā",
  "anya-e0104n4:124_1": "‘‘sammādiṭṭhī’’tiādinā pāḷiyaṁ (vibha. 205) dukkhanirodhagāminipaṭipadāniddese āgatā,",
  "anya-e0104n4:124_2": "tameva ca pāḷiṁ ānetvā uddesavasena idha ca vuttā sammādiṭṭhiādayo aṭṭha dhammā atthato",
  "anya-e0104n4:124_3": "pakāsitā, na maggasaccaniddesavasenāti adhippāyo. Yadi atthato pakāsitā, kimatthiyaṁ",
  "anya-e0104n4:124_4": "pana idha kathananti āha ‘‘idha panā’’tiādi. Tattha ‘‘ekakkhaṇe pavattamānāna’’nti",
  "anya-e0104n4:124_5": "idaṁ lokiyakusalacittuppādesu viratiyo nānākkhaṇikā eva hontīti katvā vuttaṁ. Sesamaggadhammā",
  "anya-e0104n4:124_6": "pana tatthāpi ekajjhaṁ uppajjantiyeva. Visesāvabodhanatthanti paṭipakkhasamugghātādipavattiākāravisesassa",
  "anya-e0104n4:124_7": "avabodhanatthaṁ. Vitthārato maggakathā parato āvi bhavissatīti āha ‘‘saṅkhepato’’ti.",
  "anya-e0104n4:124_8": "Catusaccapaṭivedhāya paṭipannassāti yathā catusaccābhisamayo hoti, evaṁ sabbaso pubbabhāgapaṭipattiyā",
  "anya-e0104n4:124_9": "paripūraṇavasena paṭipannassa. Ariyamaggasaṅkhātassa yogassa sabbhāvato yogino. Kāmaṁ",
  "anya-e0104n4:124_10": "avijjānusayasamugghāte tadekaṭṭhakilesānaṁ lesopi nāvasissati, vijjāya pana avijjā",
  "anya-e0104n4:124_11": "ujuvipaccanīkadhammoti dassanatthaṁ ‘‘avijjānusayasamugghātaka’’nti vuttaṁ. Parato",
  "anya-e0104n4:124_12": "micchāsaṅkappādiggahaṇepi eseva nayo. Dhātuppakāsanarasāti paramatthapakāsanarasā,",
  "anya-e0104n4:124_13": "catusaccavibhāvanakiccāti attho. Maggadhammānaṁ paṭipakkhavidhamanākāro sātisayaṁ",
  "anya-e0104n4:124_14": "pākaṭo hutvā upaṭṭhātīti avijjānusayasamugghātakataṁ sammādiṭṭhiyā vatvāpi avijjandhakāraviddhaṁsanapaccupaṭṭhānatā vuttā.",
  "anya-e0104n4:125_0": "Tathā sampannadiṭṭhinoti yathā avijjānusayasamugghāto hoti, tathā maggasammādiṭṭhiyā",
  "anya-e0104n4:125_1": "sampannadiṭṭhino. Evañhi catusaccapaṭivedhāya paṭipannassa yoginoti imamatthaṁ tathā-saddo",
  "anya-e0104n4:125_2": "upasaṁharati. Nibbānārammaṇatā pana taṁsampayuttavacaneneva bodhitā. Micchāsaṅkappanighātakanti",
  "anya-e0104n4:125_3": "kāmasaṅkappādimicchāsaṅkappasamucchedakaṁ. Appanārasoti nibbānārammaṇe maggacittassa",
  "anya-e0104n4:125_4": "samuppādavasena pavattanato appanākicco.",
  "anya-e0104n4:126_0": "Tathā passato vitakkayato cāti vuttappakārāya sammādiṭṭhiyā passato, nibbānārammaṇe",
  "anya-e0104n4:126_1": "ca sammāsaṅkappena cittaṁ abhiniropayato. Vacīduccaritasamugghātikāti catubbidhassapi",
  "anya-e0104n4:126_2": "vacīduccaritassa samucchedikā. Musāvādādīnaṁ visaṁvādanādikiccatāya lūkhānaṁ apariggāhakānaṁ",
  "anya-e0104n4:126_3": "paṭipakkhabhāvato siniddhabhāvena sampayuttadhammānaṁ pariggāhakasabhāvā sammāvācāti",
  "anya-e0104n4:126_4": "āha ‘‘sā pariggahalakkhaṇā’’ti. Kāyikakiriyā kiñci kattabbaṁ samuṭṭhāpeti, sayañca",
  "anya-e0104n4:126_5": "samuṭṭhahanaṁ ghaṭanaṁ hotīti sammākammantasaṅkhātā viratipi samuṭṭhānasabhāvā vuttā.",
  "anya-e0104n4:126_6": "Sampayuttadhammānaṁ vā ukkhipanaṁ samuṭṭhāpanaṁ kāyikakiriyāya bhārukkhipanaṁ viya.",
  "anya-e0104n4:127_0": "Assāti yogino. Tasmiṁ sati visujjhanato visuddhibhūtā. Jīvamānassa sattassa, sampayuttadhammānaṁ",
  "anya-e0104n4:127_1": "vā suddhi vodānaṁ, ājīvasseva vā jīvitindriyavuttiyā . Ñāyājīvassa abuddhapaṭikuṭṭhāya",
  "anya-e0104n4:127_2": "sammājīvikāya pavattihetutāya ñāyājīvapavattiraso. Imassa hi pavattito paṭṭhāya micchājīvo na pavattatīti.",
  "anya-e0104n4:128_0": "Sabbākusalaviddhaṁsakopi sammāvāyāmo ujupaṭipakkhadassanavasena kosajjasamucchedako",
  "anya-e0104n4:128_1": "vutto. Saṁkilesapakkhatopi tassa paggaṇhanaṁ paggaho. Kāyādīsu subhādiākārupadhāraṇavasena",
  "anya-e0104n4:128_2": "pavattā subhasaññādipubbaṅgamā akusalakkhandhā micchāsati, tassā viddhaṁsano micchāsativiniddhunano.",
  "anya-e0104n4:128_3": "Asammosoti sammosaviddhaṁsanato tappaṭipakkho. Ārammaṇassa yathāsabhāvasallakkhaṇaṁ",
  "anya-e0104n4:128_4": "upaṭṭhānaṁ. ‘‘Ārakkhapaccupaṭṭhānā’’ti, ‘‘satārakkhena cetasā’’ti (dī. ni. 3.348)",
  "anya-e0104n4:128_5": "ca vacanato visesato sati kusalacittassa ārakkhāti āha ‘‘satiyā saṁrakkhiyamānacittassā’’ti.",
  "anya-e0104n4:129_0": "563.Saccañāṇassāti saccāni ārabbha pavattanakañāṇassa, na paṭivedhañāṇaṁ viya sakideva",
  "anya-e0104n4:129_1": "bujjhati, atha kho punappunaṁ uppajjanato anu anu bodho anubodho, anussavākāraparivitakkadiṭṭhinijjhānakkhantianugato",
  "anya-e0104n4:129_2": "vā bodho anubodho, tadeva ñāṇanti anubodhañāṇaṁ. Na hi taṁ paccakkhato bujjhati,",
  "anya-e0104n4:129_3": "anussavādivasena pana kappanamukhena bujjhati. Kiccatoti parijānanādito. Taṁkiccakaraṇeneva",
  "anya-e0104n4:129_4": "hi pariññeyyādīni viya tānipi tassa pākaṭāni honti. Vivaṭṭānupassanāya hi saṅkhārehi",
  "anya-e0104n4:129_5": "patilīyamānamānasassa uppajjamānaṁ maggañāṇaṁ visaṅkhāraṁ dukkhanissaraṇaṁ ārammaṇaṁ",
  "anya-e0104n4:129_6": "katvā dukkhaṁ paricchindati, dukkhagatañca taṇhaṁ pajahati, nirodhañca sacchikaroti",
  "anya-e0104n4:129_7": "phusati. Ādicco viya pabhāya sammāsaṅkappādīhi saha samuppannaṁ taṁ maggaṁ bhāveti,",
  "anya-e0104n4:129_8": "na ca saṅkhāre amuñcitvā pavattamānena ñāṇena etaṁ sabbaṁ kātuṁ sakkā nimittapavattehi",
  "anya-e0104n4:129_9": "avuṭṭhitattā. Tasmā etāni kiccāni karontaṁ taṁ ñāṇaṁ dukkhādīni vibhāveti tattha",
  "anya-e0104n4:129_10": "sammohanivattanenāti ‘‘cattāripi saccāni paṭivijjhatī’’ti vuttaṁ, ekapaṭivedhenāti adhippāyo.",
  "anya-e0104n4:130_0": "Dukkhasamudayampi so passatīti kālantaradassanaṁ sandhāya vuttanti ce? Na, ‘‘yo nu",
  "anya-e0104n4:130_1": "kho, āvuso, dukkhaṁ passati, dukkhasamudayampi so passatī’’tiādinā (saṁ. ni. 5.1100)",
  "anya-e0104n4:130_2": "ekadassino aññattayadassitāvicāraṇāyaṁ taṁsādhanatthaṁ āyasmatā gavampatittherena",
  "anya-e0104n4:130_3": "imassa suttassa ānītattā, paccekañca saccesu dissamānesu aññattayadassanassa yojitattā.",
  "anya-e0104n4:130_4": "Aññathā anupubbābhisamaye purimadiṭṭhassa pacchā adassanato samudayādidassino dukkhādidassitā",
  "anya-e0104n4:130_5": "na yojetabbā siyā. Yojitā ca sā ‘‘yo dukkhasamudayaṁ passati, dukkhampi so passatī’’tiādinā",
  "anya-e0104n4:130_6": "(saṁ. ni. 5.1100). Lokiyaṁ saccañāṇaṁ. Tattha lokiyañāṇe. Pariyuṭṭhānasaṅkhāto abhibhavo",
  "anya-e0104n4:130_7": "pariyuṭṭhānābhibhavo, tassa vasena. Suddhasaṅkhārapuñjamattadassanato sakkāyadiṭṭhipariyuṭṭhānaṁ",
  "anya-e0104n4:130_8": "nivatteti. ‘‘Lokasamudayaṁ kho, kaccāna, yathābhūtaṁ sammappaññāya passato yā loke",
  "anya-e0104n4:130_9": "natthitā, sā na hotī’’ti (saṁ. ni. 2.15) vacanato samudayadassanaṁ hetuphalapabandhāvicchedadassanato",
  "anya-e0104n4:130_10": "pariyuṭṭhānābhibhavavasena pavattamānaṁ ucchedadiṭṭhiṁ nivatteti. ‘‘Lokanirodhaṁ",
  "anya-e0104n4:130_11": "kho…pe… passato yā loke atthitā, sā na hotī’’ti (saṁ. ni. 2.15) vacanato nirodhadassanaṁ",
  "anya-e0104n4:130_12": "hetunirodhā phalanirodhadassanato sassatadiṭṭhiṁ nivatteti. Attakārassa paccakkhadassanato",
  "anya-e0104n4:130_13": "maggadassanaṁ ‘‘natthi attakāre, natthi parakāre, natthi purisakāre’’tiādikaṁ (dī.",
  "anya-e0104n4:130_14": "ni. 1.168) akiriyadiṭṭhiṁ pajahati. ‘‘Natthi hetu, natthi paccayo sattānaṁ saṁkilesāya,",
  "anya-e0104n4:130_15": "ahetū appaccayā sattā saṁkilissanti, natthi hetu…pe… visuddhiyā, ahetū appaccayā",
  "anya-e0104n4:130_16": "sattā visujjhantī’’tiādikā (dī. ni. 1.168; ma. ni. 2.101, 227; saṁ. ni. 3.212) ahetukadiṭṭhi",
  "anya-e0104n4:130_17": "ca idha akiriyādiṭṭhiggahaṇeneva gahitāti daṭṭhabbā. Sāpi hi visuddhimaggadassanena",
  "anya-e0104n4:130_18": "pahīyatīti. Dukkhe ñāṇaṁ samudayaphalassa dukkhassa addhuvādibhāvaṁ passatīti phale",
  "anya-e0104n4:130_19": "vippaṭipattiṁ nivatteti.",
  "anya-e0104n4:131": "Issaro lokaṁ pavatteti sajjeti nivatteti saṁharatīti issarakāraṇino vadanti. Padhānato loko āvi bhavati, tattheva ca patilīyatīti padhānakāraṇino.",
  "anya-e0104n4:132": "‘‘Kālo karoti bhūtāni, kālo saṁharatī pajā;",
  "anya-e0104n4:133": "Kālo sutte jāgarati, kālo hi duratikkamo’’ti. –",
  "anya-e0104n4:134_0": "Kālavādino. Kaṇṭakassa tikhiṇabhāvo viya, kapiṭṭhaphalādīnaṁ parimaṇḍalatā viya,",
  "anya-e0104n4:134_1": "migapakkhisarīsapādīnaṁ vicittatā viya ca sabhāveneva loko sambhoti, vibhoti cāti",
  "anya-e0104n4:134_2": "sabhāvavādino. Ādi-saddena aṇūhi loko pavattati, sabbaṁ pubbekatahetu, loko niyato",
  "anya-e0104n4:134_3": "acchejjasuttāvutābhejjamaṇisadiso, na ettha kassaci purisakāroti niyativādino.",
  "anya-e0104n4:135": "‘‘Yadicchāya pavattanti, yadicchāya nivattare;",
  "anya-e0104n4:136": "Yadicchāya sukhaṁ dukkhaṁ, tasmā yādicchakī pajā’’ti. –",
  "anya-e0104n4:137_0": "Yadicchāvādino, ye adhiccasamuppattivādinoti ca vuccanti. Evamādiakāraṇavādasaṅgaho",
  "anya-e0104n4:137_1": "daṭṭhabbo. Rāmudakaāḷārādīnaṁ viya, arūpaloke nigaṇṭhānaṁ viya ca lokathūpikāyaṁ",
  "anya-e0104n4:137_2": "apavaggo mokkhoti gahaṇaṁ apavaggagāho. Ādi-saddena padhānassa appavatti, guṇaviyuttassa",
  "anya-e0104n4:137_3": "attano sakattani avaṭṭhānaṁ, brahmunā salokatā, samīpatā, saṁyogo, diṭṭhadhammanibbānavādāti",
  "anya-e0104n4:137_4": "evamādīnaṁ gahaṇaṁ daṭṭhabbaṁ. Ettha ca padhānassa appavatti mahatādibhāvena apariṇāmo,",
  "anya-e0104n4:137_5": "anabhibyatti vā. ‘‘Ahamañño, pakati aññā’’ti evaṁ pavattapakatipurisantarajānanena",
  "anya-e0104n4:137_6": "attasukhadukkhamohesu avibhāgaggahaṇe kira nivattite vuttanayena padhānaṁ nappavattati,",
  "anya-e0104n4:137_7": "so vimokkhoti kāpilā. Guṇaviyuttassāti buddhisukhadukkhaicchādosappayattadhammādhammasaṅkhārehi",
  "anya-e0104n4:137_8": "navahi attaguṇehi viyuttassāti kaṇādamatānusārino. Salokatā brahmunā samānalokatā.",
  "anya-e0104n4:137_9": "Samīpatā tassa samīpappavattitā. Saṁyogo tena ekībhāvūpagamanaṁ. ‘‘Indriyatappanaputtamukhadassanādīhi",
  "anya-e0104n4:137_10": "vinā apavaggo natthī’’ti gahetvā tathā pavattanaṁ kāmasukhallikānuyogo. Anasanakesaluñcanāditapacariyāya",
  "anya-e0104n4:137_11": "naggasīlagosīlakukkurasīlādīhi ca attaparitāpanena mokkho hotīti attakilamatho.",
  "anya-e0104n4:138": "Svāyaṁ sabbo micchāgāho saccañāṇe sati patiṭṭhaṁ na labhatīti vuttamevatthaṁ saṅgaṇhanto ‘‘loke lokappabhave’’ti gāthamāhāti.",
  "anya-e0104n4:139": "Ñāṇakiccato vinicchayavaṇṇanā niṭṭhitā.",
  "anya-e0104n4:140_0": "564.Sesāsabbadhammāti sesā ekāsīti lokiyadhammā. Ajjhattikabāhiresu dvādasasu āyatanesu",
  "anya-e0104n4:140_1": "kāmabhavavibhavataṇhāvasena dvādasatikā chattiṁsa taṇhāvicaritāni, khuddakavatthuvibhaṅge",
  "anya-e0104n4:140_2": "vā āgatanayena kālavibhāgaṁ anāmasitvā vuttāni. Tadāmasane hi aṭṭhasataṁ honti. Asammissanti",
  "anya-e0104n4:140_3": "ekakattā kenaci asammissaṁ, kuto tadantogadhappabhedoti adhippāyo. Vīmaṁsiddhipādādīnaṁ",
  "anya-e0104n4:140_4": "bodhipakkhiyānaṁ satipi kiccanānatte atthato ekattā sammādiṭṭhiyā saṅgahoti sammādiṭṭhimukhena",
  "anya-e0104n4:140_5": "tadantogadhatā vuttā.",
  "anya-e0104n4:141_0": "Tayo nekkhammavitakkādayoti lokiyakkhaṇe alobhamettākaruṇāsampayogavasena bhinnā,",
  "anya-e0104n4:141_1": "maggakkhaṇe lobhabyāpādavihiṁsāsamucchedanavasena tayoti ekopi vutto. Esa nayo sammāvācādīsu.",
  "anya-e0104n4:141_2": "Appicchatāsantuṭṭhitānaṁ pana bhāve sammāājīvasambhavato tena tesaṁ saṅgaho daṭṭhabbo.",
  "anya-e0104n4:141_3": "Bhavantarepi jīvitahetupi ariyehi avītikkamanīyattā ariyakantānaṁ sammāvācādisīlānaṁ",
  "anya-e0104n4:141_4": "gahaṇena yena saddhāhatthena tāni gahetabbāni, so saddhāhattho gahito eva hotīti",
  "anya-e0104n4:141_5": "tato anaññāni saddhindriyasaddhābalāni tattha antogadhāni vuttāni. Chando pana saddhānuguṇoti",
  "anya-e0104n4:141_6": "katvā chandiddhipādassāpi tadantogadhatā vuttā. Tesaṁ atthitāyāti saddhindriyasaddhābalachandiddhipādānaṁ",
  "anya-e0104n4:141_7": "atthitāya sīlassa atthibhāvato tividhenāpi sīlena te tayopi gahitāti tattha antogadhā.",
  "anya-e0104n4:141_8": "Cittasamādhīti cittiddhipādaṁ vadati. ‘‘Cittaṁ paññañca bhāvaya’’nti (saṁ. ni. 1.23,",
  "anya-e0104n4:141_9": "192; peṭako. 22; mi. pa. 2.1.9) hi cittamukhena samādhi vuttoti samādhimukhena cittampi",
  "anya-e0104n4:141_10": "vattabbataṁ arahati. Cittiddhipādabhāvanāya pana samādhipi adhimatto hotīti vīmaṁsiddhipādādivacanaṁ",
  "anya-e0104n4:141_11": "viya cittiddhipādoti avatvā idha ‘‘cittasamādhī’’ti vuttaṁ. ‘‘Pītimanassa kāyo passambhati,",
  "anya-e0104n4:141_12": "passaddhakāyo sukhaṁ vedeti, sukhino cittaṁ samādhiyatī’’ti (dī. ni. 1.466; 3.359;",
  "anya-e0104n4:141_13": "saṁ. ni. 5.376; a. ni. 3.96; 11.12) vacanato samādhiupakārā pītipassaddhiyo, tasmā",
  "anya-e0104n4:141_14": "samādhiggahaṇena gahitā. Upekkhā pana samādhiupakārakato, taṁsadisakiccato ca. Tasmā",
  "anya-e0104n4:141_15": "samādhisīsena etesaṁ antogadhatā daṭṭhabbā.",
  "anya-e0104n4:142": "Antogadhānaṁ pabhedavinicchayavaṇṇanā niṭṭhitā.",
  "anya-e0104n4:143_0": "565.Bhāroviya dukkhasaccaṁ vighātakattā, saṁharaṇīyavasena vihantabhāvatoti attho.",
  "anya-e0104n4:143_1": "Bhārādānamiva tattha tattha bhave uppajjanakavighātassa hetubhāvato. Bhāranikkhepanamiva",
  "anya-e0104n4:143_2": "pavattidukkhavūpasamabhāvato . Rogo viya, dubbhikkhamiva ca bādhakattā. Roganidānaṁ",
  "anya-e0104n4:143_3": "viya, dubbuṭṭhi viya ca pabhavalakkhaṇattā. Dubbuṭṭhīti ca avassanaṁ vā ativassanaṁ",
  "anya-e0104n4:143_4": "vā. Rogavūpasamo viya, subhikkhamiva ca santilakkhaṇattā, sukhabhāvato. ‘‘Nibbānaṁ",
  "anya-e0104n4:143_5": "paramaṁ sukha’’nti (dha. pa. 203-204) hi vuttaṁ. Bhesajjamiva, suvuṭṭhi viya ca dukkhassa",
  "anya-e0104n4:143_6": "hetupacchedato, tassa ca apagamūpāyabhāvato. Niyyānalakkhaṇañhi maggasaccaṁ. Aniṭṭhabhāvato,",
  "anya-e0104n4:143_7": "sāsaṅkasappaṭibhayato ca dukkhaṁ verivisarukkhabhayaorimatīrūpamaṁ. Veraṁ byāpādo,",
  "anya-e0104n4:143_8": "paccatthikabhāvo vā. Verasamugghāto veravūpasamo mettā. Verasamugghātupāyo saṅgahavatthūni.",
  "anya-e0104n4:144": "Upamāto vinicchayavaṇṇanā niṭṭhitā.",
  "anya-e0104n4:145_0": "566.Esa nayo samudayādīsūti atthi cettha samudayo, na ariyasaccaṁ, atthi ariyasaccaṁ,",
  "anya-e0104n4:145_1": "na samudayo, atthi samudayo ceva ariyasaccañca, atthi neva samudayo na ariyasaccanti.",
  "anya-e0104n4:145_2": "Sesasaccadvayepi eseva nayo. Na ariyasaccaṁ pariññeyyapahātabbāsaṅkhataniyyānabhāvābhāvato.",
  "anya-e0104n4:145_3": "Itaraṁ pana ariyasaccadvayanti samudayamaggasaccadvayamāha. Siyā dukkhaṁ saṅkhāradukkhatāya.",
  "anya-e0104n4:145_4": "Tenāha ‘‘aniccato’’ti. Tathattenāti tathasabhāvena, pariññeyyabhāvenāti attho. Etena",
  "anya-e0104n4:145_5": "taṁ ariyasaccadvayaṁ ‘‘siyā dukkhaṁ, na ariyasaccaṁ, siyā ariyasaccaṁ, na dukkha’’nti",
  "anya-e0104n4:145_6": "imamatthaṁ dasseti. Ariyasaccasaddaparā hi dukkhādisaddā pariññeyyādibhāvaṁ vadanti.",
  "anya-e0104n4:145_7": "Teneva ariyasaccasaddānapekkhaṁ dukkhasaddaṁ sandhāya maggasampayuttasāmaññaphaladhammānaṁ",
  "anya-e0104n4:145_8": "ādipadasaṅgaho vutto, ariyasaccasaddāpekkhaṁ pana sandhāya catutthapadasaṅgaho.",
  "anya-e0104n4:146_0": "Sabbākārenāti sabbappakārena. Yathā maggasampayuttadhammādayo ekaṅgavikalā, evaṁ",
  "anya-e0104n4:146_1": "ahutvā sabbaṅgayogena dukkhatāya ceva ariyasaccatāya cāti attho. ‘‘Upādānakkhandhapañcaka’’nti",
  "anya-e0104n4:146_2": "vutte taṇhāyapi saṅgaho siyāti taṁnivattanatthaṁ ‘‘aññatra taṇhāyā’’ti vuttaṁ tassā",
  "anya-e0104n4:146_3": "visuṁ ariyasaccabhāvato. Samudayādīsu avasesakilesādayo pabhavaṭṭhena samudayo, na",
  "anya-e0104n4:146_4": "ariyasaccaṁ suttantasaṁvaṇṇanā ayanti katvā . Nirodho ariyasaccaṁ, na samudayo. Itaraṁ",
  "anya-e0104n4:146_5": "pana ariyasaccadvayaṁ siyā samudayo attano phalassa paccayaṭṭhena, na pana yassa",
  "anya-e0104n4:146_6": "pahānāya bhagavati brahmacariyaṁ vussati tathattena, sabbākārena pana taṇhāsamudayo",
  "anya-e0104n4:146_7": "ceva ariyasaccañca. Maggasampayuttadhammā, sāmaññaphalāni ca yassa pahānāya bhagavati",
  "anya-e0104n4:146_8": "brahmacariyaṁ vussati tathattena neva samudayo, na ariyasaccaṁ. Saṅkhāranirodho,",
  "anya-e0104n4:146_9": "nirodhasamāpatti ca nirodho, na ariyasaccaṁ. Samudayo ariyasaccaṁ, na nirodho. Itaraṁ",
  "anya-e0104n4:146_10": "pana ariyasaccadvayaṁ siyā nirodho khaṇanirodhasabbhāvato, na pana yassa sacchikiriyāya",
  "anya-e0104n4:146_11": "bhagavati brahmacariyaṁ vussati tathattena. Sabbākārena pana asaṅkhatā dhātu nirodho",
  "anya-e0104n4:146_12": "ceva ariyasaccañca. Sesaṁ vuttanayameva. Ariyamaggato aññāni maggāni maggo, na ariyasaccaṁ.",
  "anya-e0104n4:146_13": "Nirodho ariyasaccaṁ, na maggo. Itaraṁ pana saccadvayaṁ siyā maggo bhavagāminipaṭipadābhāvato,",
  "anya-e0104n4:146_14": "na pana yassa bhāvanāya bhagavati brahmacariyaṁ vussati tathattena, sabbākārena pana",
  "anya-e0104n4:146_15": "nirodhagāminipaṭipadā maggo ceva ariyasaccañca. Sesaṁ vuttanayameva.",
  "anya-e0104n4:147": "Catukkato vinicchayavaṇṇanā niṭṭhitā.",
  "anya-e0104n4:148_0": "567.Suññānīti vedakādīhi bāhirakaparikappitehīti adhippāyo. Dukkhañhi vedanīyampi",
  "anya-e0104n4:148_1": "santaṁ vedakarahitaṁ, kevalaṁ pana tasmiṁ attano paccayehi pavattamāne dukkhaṁ vedetīti",
  "anya-e0104n4:148_2": "vohāramattaṁ hoti. Esa nayo itaresupi.",
  "anya-e0104n4:149_0": "‘‘Dukkhamevā’’ti avadhāraṇena nivattitamatthaṁ dassetuṁ ‘‘na koci dukkhito’’ti vuttaṁ.",
  "anya-e0104n4:149_1": "Kiriyāva vijjatīti samudayasaccaṁ sandhāya vadati. Purimasaccadvayassa vipākavaṭṭakammavaṭṭasaṅgahato",
  "anya-e0104n4:149_2": "kārakassa vā dukkhasaccasabhāvamāha. Kātabbāpi hi kiriyā kārakarahitā kevalaṁ attano",
  "anya-e0104n4:149_3": "paccayehi tāya pavattamānāya dukkhasaññite dhammappabandhe kiriyaṁ karotīti vohāramattaṁ",
  "anya-e0104n4:149_4": "hoti. Nibbutagamakesupi eseva nayo. ‘‘Maggo atthī’’ti vattabbe ‘‘maggamatthī’’ti",
  "anya-e0104n4:149_5": "okārassa abhāvo katoti daṭṭhabbaṁ. Gamakoti nibbutiṁ gantā.",
  "anya-e0104n4:150_0": "Kilesāsucipaggharaṇaṭṭhena sāsavatā asubhatāti katvā anāsavattā nirodhamaggā subhā",
  "anya-e0104n4:150_1": "eva. Dukkhādīnaṁ pariyāyena samudayādibhāvo ca atthi , na pana nirodhabhāvo, nirodhassa",
  "anya-e0104n4:150_2": "vā na dukkhādibhāvoti nirodhāvasesattayānaṁ na aññamaññasamaṅgitāti āha ‘‘nirodhasuññāni vā’’tiādi.",
  "anya-e0104n4:151_0": "Samudaye dukkhassābhāvatoti ponobhavikāya taṇhāya punabbhavassa abhāvato. Yathā vā",
  "anya-e0104n4:151_1": "pakativādīnaṁ vikārā avikāribhāvato, pubbe patipalīnā ca pakatibhāveneva tiṭṭhanti,",
  "anya-e0104n4:151_2": "na evaṁ samudayasampayuttampi dukkhaṁ samudayabhāvena tiṭṭhatīti āha ‘‘samudaye dukkhassābhāvato’’ti",
  "anya-e0104n4:151_3": ". Magge ca nirodhassa abhāvatoti sambandho. Yathā avibhattehi vikārehi mahāhaṅkāratammattavisesindriyabhūtavisesehi",
  "anya-e0104n4:151_4": "pakatibhāveneva ṭhitehi pakati sagabbhā icchitā pakativādīhi, evaṁ na phalena sagabbho",
  "anya-e0104n4:151_5": "hetūti attho. ‘‘Dukkhasamudayānaṁ nirodhamaggānañca asamavāyā’’ti etaṁ vivaranto",
  "anya-e0104n4:151_6": "āha ‘‘na hetusamavetaṁ hetuphala’’ntiādi. Tattha ‘‘idha tantūsu paṭo, kapālesu ghaṭo,",
  "anya-e0104n4:151_7": "bīraṇesu kaṭo dvīsu aṇūsu dviaṇuka’’ntiādinā idha vuddhivohārajanako avisuṁ siddhānaṁ",
  "anya-e0104n4:151_8": "sambandho samavāyo, tena samavāyena kāraṇesu dvīsu aṇūsu dviaṇukaṁ phalaṁ samavetaṁ",
  "anya-e0104n4:151_9": "ekībhūtamiva sambaddhaṁ, tīsu aṇūsu tiaṇukanti evaṁ mahāpathavīmahāudakamahāaggimahāvātakkhandhapariyantaṁ",
  "anya-e0104n4:151_10": "phalaṁ attano kāraṇesu samavetanti samavāyavādino vadanti. Evaṁ pana vadantehi aparimāṇesu",
  "anya-e0104n4:151_11": "kāraṇesu mahāparimāṇaṁ ekaṁ phalaṁ samavetaṁ attano antogadhehi kāraṇehi sagabbhaṁ",
  "anya-e0104n4:151_12": "asuññanti vuttaṁ hoti. Evamidha samavāyābhāvā phale hetu natthīti hetusuññaṁ phalanti attho.",
  "anya-e0104n4:152": "Suññato vinicchayavaṇṇanā niṭṭhitā.",
  "anya-e0104n4:153": "Iti magganiddesakathāvaṇṇanā.",
  "anya-e0104n4:154": "Ekavidhādivinicchayakathāvaṇṇanā",
  "anya-e0104n4:155_0": "568.Pavattibhāvatoti saṁsārassa pavattibhāvato. Catuāhārabhedatoti catuāhārappaccayavisesato.",
  "anya-e0104n4:155_1": "Etena cattāro kabaḷīkārādiāhāravisese, ajjhoharaṇīyavatthu, saḷāyatana, avijjā, abhisaṅkhārasaṅkhāte",
  "anya-e0104n4:155_2": "tappaccayabhūtadhammavisese ca saṅgaṇhāti , ojaṭṭhamakarūpa, vedanā, paṭisandhiviññāṇa,",
  "anya-e0104n4:155_3": "nāmarūpasaṅkhāte tannibbattadhammavisese ca.",
  "anya-e0104n4:156_0": "Pavattakabhāvato pavattidukkhassa. Rūpābhinandanādibhedo rūpakkhandhādiabhinandanabhedo,",
  "anya-e0104n4:156_1": "rūpārammaṇādivasenāpīti vadanti. Rūpataṇhādīnaṁ paccekaṁ anekabhedattā cha taṇhākāyā, tesaṁ bhedato.",
  "anya-e0104n4:157_0": "Upādānehi upādīyatīti upādi, upādānakkhandhapañcakaṁ. Tannissaraṇabhūtaṁ nibbānaṁ,",
  "anya-e0104n4:157_1": "tassa vūpasamo taṁsantīti katvā tassa yāva pacchimaṁ cittaṁ, tāva sesataṁ, tato paraṁ",
  "anya-e0104n4:157_2": "anavasesatañca upādāya saupādisesanibbānadhātu, nirupādisesanibbānadhātūti dvidhā",
  "anya-e0104n4:157_3": "voharīyati. Yathā cāyaṁ bhedo vohārato, evamitarepīti te katipaye dassetuṁ ‘‘tividho’’tiādi",
  "anya-e0104n4:157_4": "vuttaṁ. Aññathā ekassa sato nibbānassa kuto bhedoti.",
  "anya-e0104n4:158_0": "Samathavipassanābhedatoti ettha sammādiṭṭhisammāsaṅkappā vipassanā, itare samathāti",
  "anya-e0104n4:158_1": "vadanti. Sīlampi hi samathassa upakārakattā samathaggahaṇena gayhatīti tesaṁ adhippāyo.",
  "anya-e0104n4:158_2": "Atha vā yānadvayassa vasena laddho maggo samatho vipassanāti āgamanavasena vuttoti",
  "anya-e0104n4:158_3": "daṭṭhabbo. Ayanti ariyamaggo. Sappadesattāti sīlakkhandhādīnaṁ ekadesattāti attho.",
  "anya-e0104n4:158_4": "Ekadeso hi padissati avayavabhāvena apadisīyatīti padeso, attano samudāyaṁ pati saha",
  "anya-e0104n4:158_5": "padesenāti sappadesoti vuccati yathā ‘‘sanidassanā dhammā’’ti (dha. sa. dukamātikā",
  "anya-e0104n4:158_6": "9), sīlakkhandhādayo ca sabbalokiyalokuttarasīlādisaṅgāhakā, ariyamaggo lokuttaro",
  "anya-e0104n4:158_7": "evāti tadekadeso hoti.",
  "anya-e0104n4:159": "Sajātitoti samānajātito, vacīduccaritaviratiādibhedesu samānāya sīlajātiyāti attho.",
  "anya-e0104n4:160_0": "Onatasahāyo viya vāyāmo paggahakiccasāmaññato. Aṁsakūṭaṁ datvā ṭhitasahāyo viya sati",
  "anya-e0104n4:160_1": "apilāpanavasena niccalabhāvakaraṇasāmaññato. Sajātitoti savitakkasavicārādibhedesu",
  "anya-e0104n4:160_2": "samānāya samādhijātiyāti attho. Kiriyatoti samādhianurūpakiriyato. Tato eva hi ‘‘cattāro",
  "anya-e0104n4:160_3": "satipaṭṭhānā samādhinimittā, cattāro sammappadhānā samādhiparikkhārā’’ti (ma. ni.",
  "anya-e0104n4:160_4": "1.46) sativāyāmānaṁ samādhissa nimittaparikkhārabhāvo vutto.",
  "anya-e0104n4:161_0": "Ākoṭentena viyāti ‘‘aniccaṁ anicca’’ntiādinā paññākiccasadisena kiccena samantato",
  "anya-e0104n4:161_1": "koṭentena viya, ‘‘aniccaṁ khayaṭṭhena, dukkhaṁ bhayaṭṭhenā’’tiādinā (paṭi. ma. 1.48)",
  "anya-e0104n4:161_2": "parivattentena viya ca ādāya ūhitvā dinnameva paññā paṭivijjhati. Dvinnaṁ samānakālattepi",
  "anya-e0104n4:161_3": "paccayabhāvena sammāsaṅkappassa purimakālassa viya niddeso kato. Sajātitoti ‘‘dukkhe",
  "anya-e0104n4:161_4": "ñāṇa’’ntiādīsu (saṁ. ni. 5.8) samānāya paññājātiyā. Kiriyatoti ettha paññāsadisaṁ",
  "anya-e0104n4:161_5": "kiccaṁ ‘‘kiriyā’’ti vuttaṁ, pubbe pana samādhiupakārakaṁ tadanurūpakiccanti ayamettha viseso.",
  "anya-e0104n4:162": "‘‘Sabbaṁ , bhikkhave, abhiññeyya’’nti (saṁ. ni. 4.46) vacanato cattāripi abhimukhaṁ paccakkhato ñātabbāni, abhivisiṭṭhena vā ñāṇena ñātabbānīti abhiññeyyāni.",
  "anya-e0104n4:163": "569.Aññamaññaṁ sabhāgānīti aññamaññasamānabhāgāni, sadisarūpānīti attho.",
  "anya-e0104n4:164_0": "Durabhisambhavataranti abhisambhavituṁ sādhetuṁ asakkuṇeyyataraṁ, sattivighātena",
  "anya-e0104n4:164_1": "duradhigamanti attho. Asananti kaṇḍaṁ. Atipāteyyāti khipeyya. Koṭiyāti kaṇḍassa koṭiyā",
  "anya-e0104n4:164_2": "vālaggena. Koṭinti vālasseva koṭiṁ. Paṭivijjheyyāti paṭimukhabhāvena vijjheyya.",
  "anya-e0104n4:165_0": "Bādhakapabhavasantiniyyānalakkhaṇehi vavatthānaṁ salakkhaṇavavatthānaṁ. Duravagāhatthena",
  "anya-e0104n4:165_1": "gambhīrattāti oḷārikā dukkhasamudayā. Tiracchānagatānampi hi dukkhaṁ, āhārādīsu ca",
  "anya-e0104n4:165_2": "abhilāso pākaṭo. Pīḷanādiāyūhanādivasena pana ‘‘idaṁ dukkhaṁ, idamassa kāraṇa’’nti",
  "anya-e0104n4:165_3": "yāthāvato ogāhituṁ asakkuṇeyyattā gambhīrā. Saṇhasukhumadhammattā nirodhamaggā sabhāvato",
  "anya-e0104n4:165_4": "eva gambhīraṭṭhena duravagāhā. Teneva uppanne magge natthi nirodhamaggānaṁ anavagāhoti.",
  "anya-e0104n4:165_5": "Nibbānampi maggena adhigantabbattā tassa phalanti apadisīyatīti āha ‘‘phalāpadesato’’ti.",
  "anya-e0104n4:165_6": "Vuttañhetaṁ ‘‘dukkhanirodhe ñāṇaṁ atthapaṭisambhidā’’ti (vibha. 719). Maggopi nirodhassa",
  "anya-e0104n4:165_7": "sampāpakabhāvato ‘‘hetū’’ti apadisīyatīti āha ‘‘hetuapadesato’’ti. Vuttampi cetaṁ",
  "anya-e0104n4:165_8": "‘‘dukkhanirodhagāminiyā paṭipadāya ñāṇaṁ dhammapaṭisambhidā’’ti (vibha. 719).",
  "anya-e0104n4:166": "Iti evaṁ pakārehīti iti vijaññāti sambandho. Tattha itisaddena vijānanakkamaṁ dasseti. Evaṁ pakārehīti evaṁ-saddena vijānanakāraṇabhūtena eva.",
  "anya-e0104n4:167": "Sabhāgavisabhāgatovinicchayavaṇṇanā niṭṭhitā.",
  "anya-e0104n4:168": "Indriyasaccaniddesavaṇṇanā niṭṭhitā.",
  "anya-e0104n4:169": "Iti soḷasamaparicchedavaṇṇanā."
}